<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Harry Potter ve Melez Prens</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos733026" class="calibre1"><span class="calibre2">
</span></p><p id="filepos733081" class="calibre8"><span class="calibre4">ON  YEDİNCİ  BÖLÜM: </span><br class="calibre7"/><span class="calibre4">DURGUN  BİR  ANI</span></p><p class="calibre11">Öğleden sonranın sonuna doğru, Yeni Yıl'dan birkaç gün sonra, Harry, Ron ve Ginny mutfak ateşinin önünde Hogwarts'a geri dönmek için sıralanmışlardı. Bakanlık bu tek seferlik Uçuç Tozu Şebeke bağlantısını öğrencilerin çabuk ve güvenle okula dönebilmeleri için ayarlamıştı. Mr. Weasley, Fred, George, Bill ve Fleur işte olduklarından yalnızca Mrs. Weasley güle güle demek için oradaydı. Ayrılma anı geldiğinde Mrs. Weasley gözyaşları içinde kendini kaybetmişti. Kuşkusuz, şimdiye dek onu ağlatmak pek de zor olmamıştı; Percy Noel günü gözlükleri yabani havuç ezmesiyle şapırdayarak evden fırtına gibi çıktığından beri (ki bunda Fred, George ve Ginny biraz güven talep etmişlerdi) sürekli ağlayıp duruyordu.</p><p class="calibre9">“Ağlama anne,” dedi Ginny, Mrs. Weasley onun omzunda hıçkırıklara boğulurken hafifçe sırtına vuruyordu. “Tamam...”</p><p class="calibre9">“Evet, bizi merak etme,” dedi Ron, annesinin yanağına kocaman ıslak bir öpücük koymasına izin verirken. “ya da Percy'yi. O tam bir aptal, bu bir kayıp sayılmaz, değil mi?”</p><p class="calibre9">Mrs. Weasley'nin hıçkırıkları Harry'yi kollarının arasına alırken daha da arttı. </p><p class="calibre9">“Bana kendine dikkat edeceğine dair söz ver... Beladan uzak duracağına...”</p><p class="calibre9">“Her zaman uzak duruyorum zaten, Mrs. Weasley,” dedi Harry. “Ben sakin bir yaşamı severim, beni bilirsiniz.”</p><p class="calibre9">Gözyaşları içinde kıkırdadı ve geri çekildi. “İyi olun, öyleyse, hepiniz...”</p><p class="calibre9">Harry zümrüt yeşili aleve adım attı ve “Hogwarts!” diye bağırdı. Alevler onu yutup fırıl fırıl döndürmeden önce Weasley'lerin mutfağına ve Mrs. Weasley'nin yaşlı yüzüne ait son bir titreyen görüntü gördü; diğer büyücü odalarına ait net olmayan görüntüler gözüne çarpıyordu, ancak o daha tam bir bakamadan görüntüden çıkıyorlardı; sonra yavaşlamaya başladı ve sonunda tam da Profesör McGonagall'ın ofisinin şöminesinde durdu. Profesör McGonnalgall, Harry ızagaradan dışarı tırmanırken çalışmasından kafasını kaldırıp yalnızca baktı.</p><p class="calibre9">“İyi akşamlar, Potter. Halıya çok fazla kül dökmemeye çalış.”</p><p class="calibre9">“Tamam, Profesör.”</p><p class="calibre9">Ron fırıl fırıl dönerek görüntüye girdiğinde Harry, gözlüğünü düzeltip saçlarını yatıştırıyordu. Ginny de geldiğinde üçü birlikte odadan çıkıp Gryffindor Kulesi'ne doğru gittiler. Koridorlardan geçerken Harry, pencereden dışarı baktı, güneş, Kovuk'un bahçesini örtenden daha kalın bir kar tabakasıyla kaplanmış arazilerin üzerinde neredeyse batmak üzereydi. Uzakta, Hagrid'in kulübesinin önünde Şahgaga'yı beslediğini görebiliyordu.</p><p class="calibre9">“İncik boncuk”<span class="calibre13">
</span>dedi Ron kendine güvenen bir sesle, her zamankinden de solgun görünen ve Ron'un yüksek sesi karşısında irkilen Şişman Hanım'a yaklaştıklarında.</p><p class="calibre9">“Hayır,” dedi.</p><p class="calibre9">“ ‘Hayır'la ne kastetmeye çalışıyorsun?”</p><p class="calibre9">“Yeni bir parolamız var,” dedi Şişman Hanım. “ve lütfen bağırma.”</p><p class="calibre9">“Ama burada değildik, nasıl oluyor da -?”</p><p class="calibre9">“Harry! Ginny!”</p><p class="calibre9">Hermione oldukça pembe bir yüzle aceleyle onlara doğru geliyordu, cüppe, şapka ve eldiven giyinmişti.</p><p class="calibre9">“Ben de birkaç saat önce geldim, Aşağıda Hagrid ve Şah - yani Solukkanat'ı ziyaret ediyordum,” dedi nefes nefese. “Noel'iniz güzel geçti mi?”</p><p class="calibre9">“Evet,” dedi Ron hemen. “oldukça olaylı, Rufus Scrim-”</p><p class="calibre9">“Senin için bir şey getirdim Harry,” dedi Hermione, ne Ron'a bakıp ne de onu duyduğuna dair bir işaret göstererek. “Ah, bekleyin - parola. Perhiz.”</p><p class="calibre9">“Aynen öyle,” dedi Şişman Hanım güçsüz bir sesle ve portre deliği açığa çıkaracak şekilde öne savruldu.</p><p class="calibre9">“Onun neyi var?” diye sordu Harry.</p><p class="calibre9">“Anlaşılan Noel boyunca biraz fazla yüz verildi,” dedi Hermione ağzına kadar dolu Ortak Salon'a girerken gözlerini devirerek. “O ve arkadaşı Violet, aşağıda Muska koridorundaki o sarhoş keşişlerin portesi içindeki bütün şarapları içmişler. Her neyse...”</p><p class="calibre9">Bir an ceplerinin altını üstüne getirdi, sonra üzerinde Dumbledore'un yazısı olan bir parşömen rulosu çıkardı.</p><p class="calibre9">“Harika,” dedi Harry, ruloyu çözüp Dumbledore'la bir sonraki derslerinin ertesi gece olduğunu görerek. “Ona anlatacak bir sürü şey var -ve siz. Hadi oturalım-”</p><p class="calibre9">Ancak tam o anda, yüksek sesle bir “Galip-Galip! (Won-Won!)” ciyaklaması oldu ve Lavender Brown yoktan var olup ortaya fırlayarak kendini Ron'un kollarına attı. Birçok seyirci kıs kıs gülerken Hermione çınlayan bir kahkaha attı ve “Burada bir masa var...<span class="calibre13">
</span>Geliyor musun Ginny?” dedi.</p><p class="calibre9">“Hayır, teşekkürler, Dean'e onunla buluşacağımı söyledim,” dedi Ginny, ancak Harry onun bunu pek de hevesli söylemediğini düşünmekten kendini alamadı. Ron ve Lavender'ı bir çeşit dikey güreşte kilitlenmiş vaziyette bırakarak Harry, Hermione'yi boş bir masaya geçirdi.</p><p class="calibre9">“Ee? Noel'in nasıldı?”</p><p class="calibre9">“Ah, iyiydi,” diye omuz silkti.“ Özel bir şey yok. Bu '<span class="italic">Galip-Galip (Won-Won)</span>' da neyin nesi?”</p><p class="calibre9">“Sana bir dakika içinde söyleyeceğim,” dedi Harry. “Bak, Hermione, sen yapamaz mısın -?”</p><p class="calibre9">“Hayır, yapamam,” dedi kesin bir şekilde. “Hatta sorma bile.”</p><p class="calibre9">“Düşünmüştüm ki, belki, bilirsin işte, Noel boyunca -”</p><p class="calibre9">“Bir fıçı dolusu beş yüz yıllık şarabı içen Şişman Hanım'dı Harry, ben değil. Ee, bana söylemek istediğin bu çok önemli haber neydi?”</p><p class="calibre9">O an tartışılamayacak kadar acımasız görünüyordu, bu yüzden Harry, Ron'un konusunu bir yana bırakıp, Malfoy ile Snape'in konuştukları sırada duyduklarını anlattı. Bitirdiğinde, Hermione bir an düşünceli bir şekilde oturdu ve dedi ki, “Ne düşünüyorsun -?”</p><p class="calibre9">“Malfoy'a yardım etmeyi teklif ediyormuş gibi davranıp böylece Malfoy'u kandırıp onun ne yaptığını öğrenmeye çalıştığını mı?”</p><p class="calibre9">“Şey, evet,” dedi Hermione.</p><p class="calibre9">“Ron'un babası ve Lupin de böyle düşünüyor,” dedi Harry, isteksiz bir şekilde. “Ancak bu kesinlikle Malfoy'un bir şeyler planladığını kanıtlar, bunu inkâr edemezsin.”</p><p class="calibre9">“Hayır, edemem,” diye cevapladı yavaşça.</p><p class="calibre9">“Ve Voldemort'un talimatlarına göre hareket ediyor, tıpkı söylediğim gibi!”</p><p class="calibre9">“Hımm... İkisinden biri tam olarak Voldemort'un ismini söyledi mi?”</p><p class="calibre9">Harry hatırlamaya çalışarak kaşlarını çattı. “Emin değilim... Snape tam olarak ‘<span class="italic">efendin</span>' dedi, bu başka kim olabilir ki?”</p><p class="calibre9">“Bilmiyorum,” dedi Hermione, dudağını ısırarak. “Belki de babası?”</p><p class="calibre9">Odanın diğer tarafına doğru gözlerini dikip baktı, belli ki düşüncelere dalmıştı, hatta Ron'u gıdıklamakta olan Lavender'ı bile fark etmemişti. “Lupin nasıl?”</p><p class="calibre9">“İyi değil,” dedi Harry ve ona Lupin'in kurt adamlar arasında yaptığı görevden ve karşılaştığı zorluklardan bahsetti. “Daha önce Fenrir Greyback diye birini duymuş muydun?”</p><p class="calibre9">“Evet, duymuştum!” dedi Hermione, ürkmüş gibiydi. “Ve sen de duydun, Harry!”</p><p class="calibre9">“Ne zaman, Sihir Tarihi'nde mi? Çok iyi biliyorsun ki asla dinlemezdim...”</p><p class="calibre9">“Hayır, hayır, Sihir Tarihi değil -Malfoy, Borgin'i onunla tehdit etmişti!” dedi Hermione. “Knockturn Yolu'nda, hatırlamıyor musun? Borgin'e Greyback'in eski bir aile dostu olduğunu ve Borgin'in ilerleyişini kontrol edeceğini söylemişti!”</p><p class="calibre9">Harry ağzı açık bir şekilde ona baktı. “Unutmuşum! Ama bu Malfoy'un bir Ölüm Yiyen olduğunu kanıtlar, yoksa nasıl olur da Greyback'le iletişimde olup ona ne yapacağını söyleyebilir?”</p><p class="calibre9">“Bu oldukça şüpheli,” diye soludu Hermione. “Yoksa...”</p><p class="calibre9">“Ah, hadi ama,” dedi Harry, canı sıkılmış bir şekilde. “Bunu da onun lehine çeviremezsin!”</p><p class="calibre9">“Pekâlâ... Bunun boş bir tehdit olma olasılığı da var.”</p><p class="calibre9">“Sen, inanılmazsın, sen,” dedi Harry kafasını sallayarak.</p><p class="calibre9">“Kimin haklı olduğunu göreceğiz... Dediklerini yutacaksın, Hermione, tıpkı Bakanlık gibi. Ah, evet, bir de Rufus Scrimgeour'la tartıştım...”</p><p class="calibre9">Akşamın geri kalanı ikisinin de Sihir Bakanlığı'na sövüp saymasıyla dostane bir şekilde geçti, Hermione de Ron gibi geçen yıl Bakanlık'ın Harry'ye yaşattıklarından sonra şimdi yardım isteyerek büyük bir yüzsüzlük gösterdiğini düşünüyordu.</p><p class="calibre9">Ertesi sabah, ikinci dönem, altıncı sınıflar için oldukça hoş bir sürprizle başladı: Gece Ortak Salon panolarına kocaman bir tabela iğnelenmişti.</p><p class="calibre9">CİSİMLENME DERSLERİ</p><p class="calibre9">Eğer on yedi yaşındaysanız, ya da önümüzdeki Ağustos'un 31'inden önce on yedi yaşınıza basacaksanız, Sihir Bakanlığı Cisimlenme eğitimcisinden on iki hafta sürecek olan Cisimlenme Dersleri alma hakkınız var. Eğer buna katılmak istiyorsanız, lütfen alt tarafı imzalayın. Ücreti: 12 Galleon.</p><p class="calibre9">Harry ve Ron ilanın önünde itişip kakışan ve sırayla isimlerini üste yazmaya çalışan topluluğa katıldı. Ron tam kuş tüyünü çıkartıp Hermione'den sonra imzalıyordu ki Lavender sessizce Ron'a arkadan yaklaştı ve eliyle onun gözlerini kapatarak, “Bil bakalım ben kimim, Galip-Galip (Won-Won)?” diye heyecanla bağırdı. Harry dönüp Hermione'nin azametle kalabalıktan dışarı yürüdüğünü gördü; Ron ve Lavender'ın arkasında kalmak istemediğinden hemen onu yakaladı, ancak Harry'yi çok şaşırtacak bir şekilde tam portre deliğinin önüne geldiklerinde Ron da onları yakaladı, kulakları kıpkırmızıydı ve oldukça sıkkın bir ifadesi vardı. Tek kelime etmeden Hermione, Neville ile yürümek için hızlandı.</p><p class="calibre9">“Şey - Cisimlenme,” dedi Ron, sesi Harry'nin az önce ne olduğundan bahsetmeyeceğini açıkça ortaya koyarmış gibiydi. “Eğlenceli olacak, ha?”</p><p class="calibre9">“Bilmiyorum,” dedi Harry. “Belki de kendin yaptığında daha iyi oluyordur, Dumbledore beni de birlikte götürdüğünde pek de eğlenmedim.”</p><p class="calibre9">“Daha önceden yaptığını unutmuşum... Testimi ilk seferde geçsem iyi olurdu,” dedi Ron, endişeli görünüyordu. “Fred ve George yaptı,”</p><p class="calibre9">“Charlie kaldı ama, değil mi?”</p><p class="calibre9">“Evet, ama Charlie benden büyük” -Ron sanki bir gorilmiş gibi kollarını vücudunun dışına tuttu- “Fred ve George da hiç bu konuda şikâyetçiymiş gibi konuşmadılar... Yani yüzüne karşı...”</p><p class="calibre9">“Teste tam olarak ne zaman gireceğiz?”</p><p class="calibre9">“On yedi olur olmaz. Benim ki Mart'ta!”</p><p class="calibre9">“Evet, ama burada, şatonun içinde Cisimlenemeyeceksin...”</p><p class="calibre9">“Önemli değil, değil mi? Herkes eğer istersem Cisimlenebileceğimi bilecek.”</p><p class="calibre9">Cisimlenme düşüncesi karşısında heyecanlanan tek kişi Ron değildi. Bütün gün boyunca yapılacak olan dersler hakkında konuşmalar oldu, en çok da kaybolma ve istediğin anda ortaya çıkma konusuna önem veriliyordu.</p><p class="calibre9">“Ne kadar hoş olacak, sadece istediğimiz anda -” Seamus ortadan kaybolmayı anlatmak için parmaklarını şıklattı. “Kuzen Fergus bunu sırf beni kızdırmak için yapıyor, ben de yapana kadar bekle hele... Bir daha asla huzurlu bir anı olmayacak...”</p><p class="calibre9">Bu mutlu beklentiler içinde kaybolmuşken asasını biraz fazla hevesle sallayınca, o günkü Muska dersinin konusu olan saf su kaynağı oluşturacağına tavandan kurşun gibi sekip Profesör Flitwick'in yüzüne çarpan bir su hortumu fıskiyesi oluşturdu.</p><p class="calibre9">“Harry çoktan Cisimlendi,” dedi Ron, Seamus'ın gururunu incitici bir şekilde, Profesör Flitwick asasının bir hareketiyle kendini kurulamış ve Seamus'a satır yazdırıyordu: “Ben bir büyücüyüm, sopasını sağa sola sallayan bir babun değil.”</p><p class="calibre9">“Dum -şey- birisi onu götürdü. Çift-Bütün-Cisimlenme, biliyorsun.”</p><p class="calibre9">“Vayy!” diye fısıldadı Seamus; o, Dean ve Neville cisimlenmenin nasıl bir şey olduğunu duymak için biraz daha öne eğildiler. Harry gün boyunca cisimlenme duygusunu tarif etmesini rica eden diğer altıncı sınıflar tarafından sıkıştırıldı. Onlara bunun oldukça rahatsız edici bir his olduğunu söylediğinde, hepsi rahatsız olmaktan çok korku ve merakla karışık bir saygı içindeydi ve akşam saat sekize on kala hala sorulara detaylı cevaplar veriyordu ki Dumbledore'un dersi için zamanında ayrılabilmek için sonunda kütüphaneye geri götürmesi gereken bir kitap olduğunu söylemişti.</p><p class="calibre9">Dumbledore'un odasındaki lambalar yanıyordu, eski müdür ve müdirelerin portreleri çerçevelerinde nazikçe horluyorlardı ve Düşünseli bir kez daha masanın üzerinde hazır beklemekteydi. Dumbledore'un elleri de onun iki yanında duruyordu, sağ eli en az önceden olduğu kadar kararmış ve yanmış görünüyordu. Hala iyileşmemişti ve Harry belki de yüzüncü kez bu kadar özel bir yaralanmaya neyin sebep olduğunu merak etmiş, ancak sormamıştı: Dumbledore eninde sonunda öğreneceğini söylemişti, ancak her seferinde tartışmak istediği başka bir konu olmuştu. Ancak henüz Harry, Snape ve Malfoy hakkında bir şey söyleyemeden Dumbeldore konuştu.</p><p class="calibre9">“Noel'de Sihir Bakanı ile karşılaştığını duydum?”</p><p class="calibre9">“Evet,” dedi Harry. “Onu pek mutlu etmiyorum.”</p><p class="calibre9">“Hayır,” diye iç çekti Dumbledore. “Ben de onu pek mutlu etmiyorum. Acımızın altına batmamalıyız Harry, ancak savaşmaya devam.”</p><p class="calibre9">Harry sırıttı.</p><p class="calibre9">“Sihir dünyasına Bakanlık'ın harika bir iş yaptığını söylememi istedi.” dedi. Dumbledore gülümsedi.</p><p class="calibre9">“Biliyorsun, aslında bu Fudge'ın fikriydi. Ofisindeki son günlerinde, umutsuzca görevini sıkı sıkı tutmaya çalışıyordu, ona destek vereceğini umarak seninle bir buluşma araştırıyordu -”</p><p class="calibre9">"Fudge'ın geçen yıl tüm yaptıklarından sonra mı?" dedi Harry kızgınlıkla. "Umbridge'den sonra?"</p><p class="calibre9">"Cornelius'a bunun gerçekleşme şansının olmadığını söyledim, ama ofisten ayrıldığında bu fikirden vazgeçmemişti. Scrimgeour'un randevusunda görüştük ve benden seninle görüşme ayarlamamı istedi."</p><p class="calibre9">"Demek bu yüzden tartıştınız!" dedi Harry birden. "Gelecek Postası'nda yazıyordu."</p><p class="calibre9">"Gelecek Postası gerçeği arada sırada yazmakla yükümlü," dedi Dumbledore, "kazayla yazdıkları zamanlar. Evet, tartışmamızın sebebi buydu. Öyle görünüyor ki Rufus, sonunda seni köşeye kıstırmanın bir yolunu bulmuş."</p><p class="calibre9">"Beni büsbütün 'Dumbledore'un adamı olmakla suçladı."</p><p class="calibre9">"Ne kadar kaba."</p><p class="calibre9">"Ona senin adamın olduğumu söyledim."</p><p class="calibre9">Dumbledore konuşmak için ağzını açtı ve sonra tekrar kapattı. Harry'nin arkasında, Anka Kuşu Fawkes, alçak sesle, yumuşak ve ağlamaklı bir şekilde öttü. Harry kendisini aşırı şekilde utanmış hissederken, Dumbledore'un parlak mavi gözlerinin yaşardığını farketti ve telaşla kendi dizlerine bakmaya başladı. Ama Dumbledore konuştuğunda, sesi gayet sakindi.</p><p class="calibre9">"Çok etkilendim, Harry."</p><p class="calibre9">"Scrimgeour sizin Hogwarts'ta olmadığınız zaman nereye gittiğinizi öğrenmek istedi." dedi Harry, hala sabit bir şekilde dizlerine bakarak.</p><p class="calibre9">"Evet, bu konuda çok meraklı," dedi Dumbledore, şimdi sesi neşeliydi ve Harry ona tekrar bakmasının güvenli olduğunu düşündü. "Beni takip ettirmeye bile çalıştı. Komik, hakikaten. Beni takip etmesi için Dawlish'i görevlendirdi. Nazik birşey değildi. Zaten bir defa Dawlish'i lanetlemeye zorlanmıştım; çok büyük bir pişmanlıkla bir kez daha yaptım."</p><p class="calibre9">"Yani onlar hala nereye gittiğinizi bilmiyorlar mı?" diye sordu Harry, bu ilgisini çeken konuda daha fazla bilgi edinme ümidiyle, ama Dumbledore yalnızca yarım ay gözlüklerinin üzerinden gülümsedi.</p><p class="calibre9">"Hayır, bilmiyorlar ve senin bilmen için de doğru vakit değil. Şimdi, devam edelim mi, eğer başka bir -?"</p><p class="calibre9">"Aslında var, efendim," dedi Harry. "Malfoy ve Snape hakkında."</p><p class="calibre9">"Profesör Snape, Harry."</p><p class="calibre9">"Evet, efendim. Profesör Slughorn'un partisi sırasında onların konuşmalarına kulak misafiri oldum... Aslında onları takip ettim..."</p><p class="calibre9">Dumbledore, Harry'nin hikâyesini ifadesiz bir yüzle dinledi. Harry bitirdiğinde, bir süre konuşmadı, sonra da dedi ki: "Bunu bana söylediğin için teşekkür ederim, Harry, fakat bunu aklından çıkarmanı tavsiye ederim. Bunun çok önemli olduğunu düşünmüyorum."</p><p class="calibre9">"Çok önemli olmadığı mı?" dedi Harry inanmayarak. "Profesör, bilmem anladınız mı -?"</p><p class="calibre9">"Evet, Harry, olağanüstü beyin gücüyle donatılmış olarak, bana söylediğin her şeyi anladım," dedi Dumbledore, biraz sertçe. "Hatta benim senden daha iyi anladığım ihtimalini bile değerlendirebilirsin. Tekrar söylüyorum, bana sır verecek kadar güvendiğin için çok memnunum, ama seni temin ederim ki bana sessizliğimi bozduracak bir şey söylemedin."</p><p class="calibre9">Harry sessizliğin içinde kabaran bir kızgınlıkla Dumbledore'a bakarak oturdu. Neler oluyordu? Bu gerçekten de Dumbledore'un Snape'e Malfoy'un ne yaptığını bulması emrini verdiği anlamına mı geliyordu? Yoksa duyduğundan endişelenmişti de endişeli değilmiş gibi görünmeye mi çalışıyordu?</p><p class="calibre9">"Yani, efendim," dedi Harry, nazik, sakin olduğunu ümit ettiği bir sesle, "siz hala kesinlikle güveniyorsunuz -?"</p><p class="calibre9">"O soruyu cevaplamak için şimdiye kadar yeterince toleranslı davrandım," dedi Dumbledore, ama artık pek toleranslı gibi değildi. "Cevabım değişmedi."</p><p class="calibre9">"Bence de," dedi kötü niyetli bir ses; Phineas Nigellus açıkça uyuyormuş gibi yapan tek kişiydi. Dumbledore duymazlıktan geldi.</p><p class="calibre9">"Ve şimdi, Harry, devam etmemiz konusunda ısrar etmeliyim. Bu akşam seninle konuşmam gereken daha önemli şeyler var."</p><p class="calibre9">Harry orada kendini isyankâr hissederek oturdu. Konunun değişmesini reddederse nasıl olurdu ki, Malfoy'la ilgili konuyu tartışmakta ısrar etseydi? Harry'nin zihnini okumuş gibi, Dumbledore başını salladı.</p><p class="calibre9">"Ah, Harry, ne sık olur bu, en iyi arkadaşların arasında bile! Her birimiz inanıyoruz ki onun söyleyeceği şey, diğerlerinin yapabileceği katkıdan çok daha önemlidir."</p><p class="calibre9">"Söylemek zorunda olduğunuz şeyin önemsiz olduğunu düşünmüyorum, efendim," dedi Harry sertçe.</p><p class="calibre9">"Evet, oldukça haklısın, çünkü önemsiz değil," dedi Dumbledore canlı bir sesle. "Bu akşam sana göstermem gereken iki anı daha var, ikisi de çok büyük güçlükle elde edildi ve ikincisi, bence, topladıklarımın en önemlisi."</p><p class="calibre9">Harry buna hiçbir şey söylemedi; verdiği gizli bilgilere aldığı karşılıkla hala kendini kızgın hissediyordu, ama daha fazla tartışmaktan bir şey kazabileceğini de düşünmüyordu.</p><p class="calibre9">"Şimdi," dedi Dumbledore, çınlayan bir sesle, "bu akşam, son dersimizde Hogwarts'ın eşiğinde harekete hazır halde bıraktığımız Tom Riddle'ın hikâyesine devam etmek için buluştuk. Büyücü olduğunu duyunca ne kadar heyecanlandığını, Diagon Yolu'na yapacağı gezmede ona eşlik etmemi reddetmesini ve benim onu okula gittiğinde hırsızlığa devam etmeme konusunda uyardığımı hatırlayacaksın.</p><p class="calibre9">"Evet, okulun başlamasıyla elden düşme cüppesinin içinde sessiz bir çocuk olan Tom Riddle, diğer birinci sınıflarla birlikte Seçme işlemi için sıraya girmişti. Seçmen Şapka neredeyse kafasına değdiği an Slytherin'e seçildi," diye devam etti Dumbledore, kararmış elini kafasının üzerinden Seçmen Şapka'nın eski ve hareketsiz bir şekilde oturduğu rafa doğru sallayarak. "Riddle, Bina'nın kurucusunun yılanlarla konuşabildiğini ne kadar sürede öğrendi, bilmiyorum - belki o ilk akşam. Bu bilgi onu sadece heyecanlandırdı ve önemli birisi olduğu düşüncesini kuvvetlendirdi."</p><p class="calibre9">"Eğer bir şekilde Slytherin Ortak Salonu'nda, Slytherin'leri yılan dili konuşarak korkutuyor veya etkiliyorduysa da bununla ilgili personele hiçbir ipucu ulaşmadı. Dışarıda hiç bir zaman kibir ve şiddet emaresi göstermedi. Sıra dışı bir şekilde yetenekli ve çok iyi görünüşlü bir yetim olarak, neredeyse geldiği andan itibaren doğal olarak personel tarafından dikkat çekti ve şefkat kazandı. Kibar, sessiz ve bilgiye aç görünüyordu. Neredeyse hepsi ondan olumlu yönde etkilenmişlerdi.</p><p class="calibre9">"Onlara söylemediniz mi, efendim, onunla yetimhanede tanıştığınızda nasıl biri olduğunu?" diye sordu Harry.</p><p class="calibre9">"Hayır, söylemedim. Hiçbir vicdan azabı emaresi göstermese de, daha önceden nasıl davrandığı hakkında üzgün olması mümkündü ve yeni bir sayfa açmaya kararlıydı. Ona bu şansı vermeyi seçtim."</p><p class="calibre9">Dumbledore durdu ve konuşmak için ağzını açan Harry'ye araştıran gözlerle baktı. Bu, yine, Dumbledore'un insanlara hak etmediklerine dair çok büyük kanıtlar olmasına rağmen güvenme eğilimiydi. Ama sonra Harry birşey hatırladı...</p><p class="calibre9">"Ama siz ona gerçekten güvenmiyordunuz, efendim, değil mi? Bana o söyledi... Günceden çıkan Riddle bana dedi ki, 'Dumbledore beni hiçbir zaman diğer öğretmenler kadar sevmiş görünmedi."</p><p class="calibre9">"Şöyle diyelim, ben onun güvenilir olduğunu söylemedim," dedi Dumbledore. "Ben, daha önce de belirttiğim gibi, onu dikkatlice izlettirmeye karalıydım ve bunu yaptım. Başlangıçta sanki incelemelerimden büyük sonuçlar elde etmişim gibi yapamam. Bana karşı çok dikkatliydi; eminim ki, onun gerçek kimliğini keşfetmem için bana biraz fazla şey söylemiş olmasından korkuyordu. Bana bir daha bu kadar açılmamak için dikkat ediyordu, ama heyecanla bana söylediklerini ve Mrs. Cole'un bana verdiği sırları geri alamazdı. Bununla birlikte, benim birçok meslektaşımı büyülediği gibi beni hiçbir zaman büyülemeye çalışma düşüncesini taşımadı."</p><p class="calibre9">"Okulda sivrildikçe, kendilerini yaptıkları işe adamış bir grup topladı; onlara öyle diyordum, daha iyi bir terim istemek için, daha önce de belirtmiş olmama rağmen, Riddle şüphesiz hiçbirine sevgi beslememişti. Bu grubun kale içinde karanlık bir çekiciliği vardı. Çok çeşitli bir oluşum idiler; koruma arayan zayıflardan, paylaşılabilecek şan arayan hırslılardan ve kendilerine daha fazla arılaştırılmış zulüm çeşitlerini gösterebilecek bir lider arayan canilerden oluşan bir karışımdı. Başka bir deyişle, onlar Ölüm Yiyenler'in habercileriydi ve gerçekten de onlardan bazıları Hogwarts'tan ayrılınca ilk Ölüm Yiyenler'den oldular."</p><p class="calibre9">"Riddle tarafından sertçe kontrol edilerek, hiçbir zaman açıktan açığa yanlış bir hareketleri tespit edilmese de Hogwarts'ta bulundukları yedi yıl, onlarla hiçbir zaman tatmin edici bir şekilde bağlantı kurulamayan birkaç kötü tesadüfe sahipti, en ciddisi de, tabii ki bir kızın ölümüyle sonuçlanan Sırlar Odası'nın açılmasıydı. Bildiğin gibi, o cinayette Hagrid haksızca suçlanmıştı."</p><p class="calibre9">"Hogwarts'ta Riddle'la ilgili çok fazla anı bulamadım," dedi Dumbledore, soluk elini Düşünseli'nin üzerine koyarak. "Onu bilip konuşmaya hazırlanan birkaç kişi de korkmuştu. Benim bildiklerim, o Hogwarts'tan ayrıldıktan sonra, çok özenli gayretlerden sonra, konuşmaya zorlanmış birkaç kişiyi takip ettikten sonra, eski kayıtları araştırarak ve Muggle ve büyücü tanıkları sorgulayarak oluştu."</p><p class="calibre9">"Konuşmaya ikna edebildiklerim bana Riddle'ın soyuna kafasını taktığını söyledi. Bu anlaşılabilir, tabii ki; o bir yetimhanede büyümüştü ve doğal olarak nasıl olup da orada olduğunu öğrenmek istiyordu. Ödül Salonu'ndaki şiltlerde, sınıf başkanları listelerinde, hatta büyücülük tarihi kitaplarında babasının ismini arayıp bulamadığı görülüyordu. Sonunda babasının Hogwarts'a hiçbir zaman ayak basmadığını kabul etmek zorunda kaldı. İşte ben bundan sonra onun bu ismi sonsuza kadar bırakıp Lord Voldemort kimliğini aldığına ve daha önce hor gördüğü, insanoğlunun utanç verici bir zayıflığı olan ölüme boyun eğdiği için bir cadı olamayacağını düşündüğü annesinin ailesini araştırmaya başladığına inanıyorum."</p><p class="calibre9">"İşe tek bir kelime ile başlaması gerekiyordu, yetimhane yöneticilerinden annesinin babasının olduğunu öğrendiği isim, '<span class="italic">Marvolo</span>'. Sonunda, çok zorlu araştırma sonrasında, büyücü aileleriyle ilgili eski kitaplar vasıtasıyla, Slytherin'in yaşayan soyunu keşfetti. On altıncı yaşının yazında, senede bir kez döndüğü yetimhaneden ayrıldı ve Gaunt akrabalarını bulmak için yola koyuldu. Ve şimdi, Harry, eğer ayağa kalkarsan..."</p><p class="calibre9">Dumbledore kalktı ve Harry onun yine içinde, girdap yapan, inci gibi anıyla dolu küçük kristal bir şişe tuttuğunu gördü.</p><p class="calibre9">"Bunu elde etmek için çok şanslıydım," dedi, parıldayan kütleyi Düşünseli'nin içine dökerken. "Tecrübe ettikten sonra senin de anlayacağın gibi. Gidelim mi?"</p><p class="calibre9">Harry taş kabın üzerine, yüzü anının yüzeyine batıncaya kadar uysalca eğildi; o bildik boşluğa düşme duygusunu hissetti ve sonra neredeyse tam karanlıkta, kirli bir taşın üstünde durdu.</p><p class="calibre9">Bulunduğu yeri hatırlaması Dumbledore yanına gelinceye kadar birkaç saniyesini aldı. Gaunt'ların evi şimdi, Harry'nin şimdiye kadar gördüğü herhangi bir yerden tarif edilemez bir biçimde daha kirliydi. Tavan örümcek ağlarıyla doluydu, yer kir tabakasıyla kaplıydı; küflü ve çürük bazı yiyecekler masanın ortasında bir çömlekler yığınıyla duruyordu. Tek ışık, saçı sakalı haddinden fazla uzadığı için Harry'nin ne gözlerini ne de ağzını görebildiği bir adamın ayağının dibinde duran sefil bir mumdan geliyordu. Adam ateşin yanındaki koltukta serilmiş yatıyordu, Harry bir an için adamın ölü olup olmadığını merak etti. Ama sonra kapı yüksek sesle çalındı ve adam sağ elinde bir asa ve sol elinde bir bıçak kaldırarak aniden uyandı.</p><p class="calibre9">Kapı gıcırdayarak açıldı. Orada, eşikte, elinde eski moda bir lamba tutan, Harry'nin bakar bakmaz tanıdığı bir çocuk duruyordu: uzun, soluk, koyu saçlı ve yakışıklı - genç Voldemort.</p><p class="calibre9">Voldemort'un gözleri yavaşça mezbeleyi taradı ve sonra koltuktaki adamı buldu. Birkaç saniye birbirilerine baktılar, sonra adam sendeleyerek kalktı, ayağının etrafındaki bir sürü şişe yerde bir oraya bir buraya çınlayıp tangırdıyordu.</p><p class="calibre9">"SEN!" diye böğürdü. "SEN!"</p><p class="calibre9">Ve asasını ve bıçağı yukarı doğru tutarak sarhoşça Riddle'a doğru fırladı. "Dur."</p><p class="calibre9">Riddle yılan dilinde konuştu. Adam masaya doğru kaydı, küflü çömlekleri yere düşürüp kırarak. Riddle'a dik dik baktı. Birbirilerine bakarken uzun bir sessizlik oldu. Adam bozdu sessizliği.</p><p class="calibre9">"Onu konuşuyor musun?"</p><p class="calibre9">"Evet, konuşuyorum," dedi Riddle. Odanın içine doğru ilerledi, kapının sallanıp kapanmasına müsaade ederek. Harry, Voldemort'un korkusuzluğunu kendini engelleyemeden gücenik bir şekilde takdir etti. Yüzü, yalnızca iğrenmiş ve belki, biraz da hayal kırıklığına uğramış görünüyordu.</p><p class="calibre9">"Marvolo nerede?" diye sordu.</p><p class="calibre9">"Öldü," dedi diğeri. "Yıllar önce öldü, değil mi?"</p><p class="calibre9">Riddle kaşlarını çattı.</p><p class="calibre9">"Sen kimsin, o zaman?" </p><p class="calibre9">"Ben Morfin'im, değil mi? </p><p class="calibre9">"Marvolo'nun oğlu mu?" </p><p class="calibre9">"Tabii ki öyleyim..."</p><p class="calibre9">Morfin Riddle'ı daha iyi görebilmek için saçlarını kirli yüzünden çekti ve Harry, onun sağ eline Marvolo'nun siyah taşlı yüzüğünü taktığını gördü.</p><p class="calibre9">"Senin o Muggle olduğunu düşündüm" diye fısıldadı Morfin "Çok benziyorsun."</p><p class="calibre9">Riddle "Hangi Muggle?" dedi sertçe.</p><p class="calibre9">"Kardeşimin hoşlandığı, yolun sonundaki büyük evde yaşayan Muggle" dedi Morfin ve aniden aralarındaki zemine tükürdü "Aynı onun gibisin Riddle. Ama o daha yaşlı, di mi? O senden yaşlı, şimdi onu düşünüyordum..."</p><p class="calibre9">Morfin biraz afallamış ve çökmüş görünüyordu, hala masanın kenarına yaslanıyordu ve aptalca ekledi "O geri gelir, anlıyor musun?"</p><p class="calibre9">Voldemort olasılıkları düşünürken gözünü Morfin'e dikmişti. Biraz yaklaşarak "Riddle geri mi döndü?" dedi</p><p class="calibre9">"Eee, onu terketti ve düzgün hizmet etti, bir hiç uğruna evlenmek!" dedi Morfin, tekrar yere tükürürken. "Bizi soydu, dikkat et, o kaçmadan önce. Rozet nerede, hı, Slytherin'in Rozeti nerede?"</p><p class="calibre9">Voldemort cevap vermedi. Morfin sinirleniyordu. Bıçağını savurarak bağırdı: "Bizi rezil etti, o aşağılık kaltak bunu yaptı ve siz buraya gelip bunlar hakkında sorular soruyorsunuz? Bitti... Her şey bitti..."</p><p class="calibre9">Uzaklara bakıyordu, hafifçe sendeledi ve Voldemort ona doğru ilerledi. Alışılmadık bir karanlık hissedildi. Voldemort'un lambasını ve Morfin'in mumunu söndürdü. Her şeyi bastırdı... Dumbledore'un parmakları Harry'nin kolunu sıkıca kavradı, şimdiki zamana geri süzülüyorlardı.</p><p class="calibre9">"Hepsi bu mu?" dedi Harry "Neden her şey karardı, ne oldu?"</p><p class="calibre9">"Morfin bundan sonrasını hatırlayamadı." dedi Dumbledore, Harry'yi sandalyesine oturtarak. "Diğer sabah uyandığında yerde tek başına yatıyordu ve Marvolo'nun yüzüğü gitmişti"</p><p class="calibre9">"Aynı anda Little Hangleton kasabasında bir hizmetçi High Street'de koşarak büyük evin çizim odasında 3 kişinin yerde yattığını bağırıyordu: Tom Riddle Senior, annesi ve babası.</p><p class="calibre9">"Yetkili Muggle'lar şaşırmıştı. Anladığım kadarıyla Riddle'ların nasıl öldüğünü bugüne kadar hala bilmiyorlar. Avada Kedavra laneti genelde hiç hasar bırakmaz... İstisnalarla daha önce karşılaşmıştım." diye ekledi Dumledore, Harry'nin yara izini başıyla göstererek. "Diğer yandan Bakanlık bunu bir büyücünün yaptığını biliyordu. Ayrıca Riddle'ların evinin karşısındaki vadide hükümlü bir Muggle düşmanı yaşadığını da biliyorlardı, birine saldırmaktan dolayı hapse girmiş bir Muggle düşmanı.</p><p class="calibre9">"Bu yüzden Bakanlık Morfin'i çağırdı. Onu sorgulamalarına, Veritaserum veya Zihnefendar kullanmalarına gerek yoktu, cinayeti itiraf etti ve sadece katilin verebileceği detayları verdi. Kibirliydi. Mugle'ları öldürdüğünü, bu fırsatı yıllardır beklediğini söylüyordu. Bir keresinde Muggle'ları öldürdüğü kanıtlanan asasını eline aldı ve kavga çıkarmadan Azkaban'a gitmeyi kabul etti.</p><p class="calibre9">Onu tek rahatsız eden, babasının yüzüğünün kaybolmasıydı Defalarca, onu esir alanlara "Kaybettiğim için beni öldürecek" dedi ve bu o zaman tekrar tekrar söylediği tek şeydi. Hayatının geri kalanını Marvalo'nun son yadigârının kayboluşunu inleyerek Azkaban'da geçirdi. Ve diğer tüm zavallılar gibi o da hapishanenin yanına gömüldü.”</p><p class="calibre9">"Yani Voldemort Morfin'in asasını çaldı ve kullandı?" dedi Harry doğrularak.</p><p class="calibre9">"Doğru" dedi Dumbledore. "Bunu bize gösterecek hiç anımız yok, ama bence ne olduğundan kesinlikle eminiz. Voldemort amcasını sersemletti, onun asasını aldı ve vadinin karşısında, 'yolun sonundaki büyük evin yolunu tuttu. Burada büyücü annesini bırakan Muggle'ı öldürdü ve iyi bir derece için onun Muggle büyükannesini ve dedesini de, böylece kalan son değersiz Riddle'ları da yok etmiş ve onu istemeyen babasından intikamını almış oldu. Sonra Gaunt ahırına geri döndü, amcasının anılarını değiştiren bir büyü yaptı, asayı bilinçsizce yatan sahibinin yanına koydu ve gitti.</p><p class="calibre9">"Ve Morfin bunu yapmadığını asla fark etmedi?"</p><p class="calibre9">"Asla" dedi Dumbledore. "O, dediğim gibi, tam ve kendini beğenmiş bir şekilde itiraf etmişti."</p><p class="calibre9">"Ama gerçek anıları her zaman ondaydı."</p><p class="calibre9">"Evet, ama dil dökmesi için iyi bir Zihnefend yapıldı" dedi Dumbledore " Ve suçu itiraf etmişken, neden biri onun anılarına baksın ki? Her neyse, yaşamının son haftalarında ona güvenli bir ziyaret gerçekleştirebildim. Voldemort'un geçmişi hakkında öğrenebildiğim kadar çok şey öğrenmek için gayret ediyordum. Bu anıya güçlükle ulaşabildim. Gerçekleri görünce onu Azkaban'dan çıkarmak için çalıştım. Ama Bakanlık kararını vermeden Morfin öldü"</p><p class="calibre9">"Ama Bakanlık tüm bunları Voldemort'un yaptığını nasıl anlayamadı?" diye sordu Harry kızarak. "O küçük yaşta değil miydi o zaman, küçük yaşta büyü yapanları anlarlardı."</p><p class="calibre9">"Haklısın, onlar anlayabilirlerdi, ama suçu işleyenleri anlayamazlardı: Hatırlarsan Bakanlık tarafından Hover büyüsüyle suçlanmıştın. Aslında onu-"</p><p class="calibre9">"Dobby!" diye kükredi Harry, "Yani yaşı küçük biri yetişkin bir büyücü veya cadının evinde büyü yaparsa Bakanlık anlamıyor?"</p><p class="calibre9">“Muhtemelen büyüyü kimin yaptığını söyleyemeyecekler,” dedi Dumbledore Harry'nin son derece kızgın yüzüne hafifçe gülümseyerek. “Onlar evlatlarını kendi duvarları içindeyken itaate zorlayan cadı ve büyücü ebeveynlere güveniyorlar.”</p><p class="calibre9">“Bu aptalca,” dedi Harry tükürür gibi. “Burada ne olduğuna bakın, Morfin'e ne olduğuna bakın!”</p><p class="calibre9">“Katılıyorum,” dedi Dumbledore. “Morfin nasıl biri olursa olsun, bu şekilde, işlemediği cinayetler için suçlanarak ölmemeliydi. Ancak geç oluyor, ve ayrılmadan önce senin bu diğer hatırayı da görmeni istiyorum...”</p><p class="calibre9">Dumbledore iç ceplerinden birinden başka bir küçük kristal şişe çıkardı ve Harry, Dumbledore'un bu şişenin şimdiye dek topladıkları içinde en önemlisi olduğunu söylediğini hatırlayarak hemen sessizliğe büründü. Harry şişenin içindekinin Düşünseli'ne dökülmekte zorluk çıkaracak kadar hafifçe pıhtılaşmış olduğunu fark etti, bu hatıra bu kadar mı kötüydü?</p><p class="calibre9">“Bu çok uzun sürmez,” dedi Dumbledore, şişeyi sonunda boşalttıktan sonra. “Daha sonra istedğini söyeleyebilirsin döndüğümüzde. Bir kez daha Düşünseli'ne öyleyse...”</p><p class="calibre9">Ve Harry bir kez daha gümüşi yüzeyden düştü ve bu kez anında tanıdığı bir adamın hemen önüne indi, bu daha genç bir Horace Slughorn'du. Harry onun dazlak haline o kadar alışkındı ki, onun parlak, kalın, saman rengi saçları neredeyse huzur kaçırıcıydı; tepesindeki Galleon büyüklüğündeki kel kısma rağmen, sanki kafasına samandan bir örtü takmış gibi görünüyordu. Bu günlerde olduğundan daha güçsüz olan bıyıkları kızıl-sarısıydı. Zengin nakış işlemeli yeleğinin altın düğmelerinin ciddi bir gerilimde görünmelerine rağmen, Harry'nin hatırladığı kadar tombul değildi. Küçük ayaklarını kadife bir pufun üzerinde dinleniyordu, kanatlı bir koltukta arkasına iyice yaslanmış oturuyordu, bir elinde küçük bir bardak şarap tutuyordu, diğeriyse kristalleştirilmiş ananasların olduğu bir kutunun içini karıştırıyordu.</p><p class="calibre9">Dumbledore yanında belirirken Harry etrafına baktı ve Slughorn'un ofisinde olduklarını gördü. Yarım düzine kadar ergenlik yaşlarında erkek çocuğu Slughorn'un etrafında, onunkinden büyüklü küçüklü oturaklarda oturuyorlardı. Harry hemen Voldemort'u tanıdı. O en yakışıklı yüze sahipti ve bütün çocuklar içinde en rahat görüneniydi. Eli koltuğunun kenarında, kayıtsızca duruyordu ve Harry sarsılarak onun Marvolo'nun altın ve siyah renkteki yüzüğünü taktığını gördü; çoktan babasını öldürmüştü.</p><p class="calibre9">“Efendim, Profesör Merrythought'un emekli olacağı doğru mu?” diye sordu.</p><p class="calibre9">“Tom, Tom, bilsem de sana söyleyemezdim,” dedi Slughorn, şeker kaplı azarlayan parmağını Riddle'a doğru sallayarak, ancak hafifçe göz kırpmasıyla bütün bu etkiyi yok etmişti. “Aslında bütün bilgileri nereden aldığını bilmek istediğimi söylemeliyim, oğlum, sen personelin yarısından daha bilgilisin.”</p><p class="calibre9">Riddle gülümsedi, diğer oğlanlar kahkahalarla güldüler ve ona hayran bakışlar attılar.</p><p class="calibre9">“Bilmemeniz gereken şeyleri bilen esrarengiz yeteneğiniz ve umursayan insanlara karşı dikkatli dalkavukluğunuz - ananas için teşekkür ederim, bu arada, haklısınız, favorim -”</p><p class="calibre9">Birçok oğlan kıkırdarken çok garip bir şey oldu. Bir anda odanın içi kalın beyaz bir sisle kaplandı, bu nedenle Harry hemen yanında dikilen Dumbledore'dan başka bir şey göremez oldu. Sonra sisin içinden Slughorn'un normalden yüksek olan sesi çınladı, “Yanlışa gideceksin, oğlum, sözlerimi bir kenara yaz.”</p><p class="calibre9">Sis geldiği gibi ansızın kayboldu, ancak ne kimse olanlara dair bir imada bulunuyor, ne de az önce garip bir şeyler olmuş gibi davranıyordu. Harry sersemlemiş bir şekilde etrafa baktı, tam o anda Slughorn'un masanının üzerinde duran bir altın saat on biri vurdu.</p><p class="calibre9">“Yüce tanrım, zaman bu kadar geçti mi?” dedi Slughorn. “Gitseniz iyi olur, çocuklar, yoksa hepimizin başı belaya girer. Lestrange, yarına kadar ödevini istiyorum, yoksa cezaya kalırsın. Senin için de aynısı geçerli Avery.”</p><p class="calibre9">Slughorn yerinden kalktı ve çocuklar odayı boşaltırken elindeki boş bardağı masasına taşıdı. Ancak Voldemort geride kaldı. Harry onun sona kalıp Slughorn'la odada yalnız kalmak için kasten sallandığını söyleyebilirdi.</p><p class="calibre9">“Sert görünüyorsun, Tom,” dedi Slughorn, dönüp onun varlığını görerek. “Geç saatlerde yatağının dışında görünmek istemezsin, hem de bir sınıf başkanısın...”</p><p class="calibre9">“Efendim, size bir şey sormak istiyorum.”</p><p class="calibre9">“Sor, öyleyse, oğlum, sor...”</p><p class="calibre9">“Efendim, merak ettim de... Hortkuluklar hakkında ne biliyorsunuz?”</p><p class="calibre9">Ve yine aynı şey oldu: Kalın sis odayı bir kez daha doldurdu, öyle ki Harry yanında sakin bir şekilde gülümseyen Dumbledore'dan başka ne Slughorn'u ne de Voldemort'u görebiliyordu. Sonra tıpkı daha önce olduğu gibi Slughorn'un sesi çınladı.</p><p class="calibre9">“Hortkuluklar hakkında hiçbir şey bilmiyorum ve bilseydim de sana söylemezdim! Şimdi hemen buradan çık ve bir daha onlardan bahsettiğini de duymayayım!”</p><p class="calibre9">“Pekâlâ, bu kadar,” dedi Dumbledore, sakin bir şekilde Harry'nin yanından. “Gitme zamanı.”</p><p class="calibre9">Ve Harry'nin ayakları yerden ayrıldı ve az sonra Dumbledore'un masasının önündeki kilimin üzerinde durdu.</p><p class="calibre9">“Hepsi bu kadar mı?” diye sordu Harry boş bir şekilde.</p><p class="calibre9">Dumbledore bunun en önemli hatıra olduğunu söylemişti, ancak bunun bu kadar önemli olmasına neyin sebep olduğunu görememişti. Kuşkusuz ki sis ve kimsenin onu fark etmediği gerçeği oldukça garipti, ancak Voldemort'un bir soru sorması ve cevabını alamaması dışında başka hiçbir şey olmamış gibiydi.</p><p class="calibre9">“Fark etmiş olabileceğin gibi,” dedi Dumbledore tekrar masasının arkasına oturarak, “bu anı üzerinde oynanmış.”</p><p class="calibre9">“Oynanmış mı?” diye tekrar etti Harry, o da oturmuştu.</p><p class="calibre9">“Kesinlikle,” dedi Dumbledore. “Profesör Slughorn kendi anılarına biraz müdahale etti.”</p><p class="calibre9">“Ama neden bunu yaptı?”</p><p class="calibre9">“Çünkü sanırım hatıralarından utanıyor,” dedi Dumbledore. “Kendini daha iyi biriymiş gibi göstermek için görmek istemediği bazı kısımları silerek anı üzerinde oynamaya çalıştı. Ancak fark etmiş olduğun gibi, bunu oldukça kaba bir şekilde yaptı ve daha da iyisi, gerçek hikâye hala bu değişimlerin altında. Ve bu nedenle, ilk defa sana ödev veriyorum, Harry. Görevin Profesör Slughorn'u gerçek hikayeyi ortaya çıkarması için ikna etmek, bu hikaye şüphesiz ki hepsinden daha önemli olan son parçamız olacak.”</p><p class="calibre9">Harry ona baktı.</p><p class="calibre9">“Ancak eminim ki Efendim,” dedi, sesini elinden geldiğince saygılı tutmaya çalışarak, “bana ihtiyacınız yok - Zihinbend kullanabilirsiniz... ya da Veritaserum...”</p><p class="calibre9">Profesör Slughorn her ikisini de bekleyebilecek son derece yetenekli bir büyücüdür,” dedi Dumbledore. “Zihinbend'de zavallı Morfin Gaunt'dan daha hünerlidir ve onu anının gülünç kopyasını vermeye zorladığımdan beri yanında Veritaserum için bir panzehir taşımıyorsa şaşırırım.”</p><p class="calibre9">“Hayır, Profesör Slughurn'dan gerçekleri zorla çekip almak için bir girişimde bulunmak aptallık olur diye düşünüyorum ve iyiden ziyade daha çok zarar verebilir; onun Hogwarts'ı terk etmesini istemem. Ancak onun birçoğumuzun olduğu gibi zayıf bir noktası var ve inanıyorum ki onun savunmasının içine girebilecek tek kişi sensin. Gerçek hatırayı ele geçirmemiz çok önemli Harry... Ne kadar önemli olduğunu yalnızca gerçekleri gördüğümüzde anlayabiliriz. Bu nedenle, sana iyi şanslar... Ve iyi geceler.”</p><p class="calibre9">Ani gönderilmesi üzerine biraz şaşıran Harry hemen ayağa kalktı. “İyi geceler, Efendim.”</p><p class="calibre9">Çalışma odasının kapısını arkasından kapatırken Phineas Nigellus'un açık bir şekilde “Oğlanın bu işi neden senden daha iyi yapabileceğini anlamıyorum, Dumbledore.” dediğini duydu.</p><p class="calibre9">“Anlayacağını umuyorum, Phineas,” diye yanıtladı onu Dumbledore ve Fawkes bir kez daha alçak sesli müzikal bir ses çıkardı.</p><p class="calibre7" style="margin:0pt; border:0pt; height:1em"> </p><div class="mbppagebreak" id="calibre_pb_19"></div>
</body></html>
