<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Harry Potter ve Melez Prens</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos406354" class="calibre1"><span class="calibre2">
</span></p><p id="filepos406409" class="calibre8"><span class="calibre4">ONUNCU  BÖLÜM: </span><br class="calibre7"/><span class="calibre4">GAUNT  ZAMANI</span></p><p class="calibre11">Hafta içi yapılan İksir dersleri boyunca Liabtius Borage'den her ayrıldıklarında Harry, Melez Prens'in talimatlarına uymaya devam etti, öyle ki dördüncü derslerinin sonunda Slughorn, Harry kadar yetenekli birine çok nadiren öğretmenlik yaptığını söyleyerek Harry'nin yetenekleri hakkında sayıklamaya başlamıştı. Ancak ne Ron ne de Hermione bu konuda pek de memnun değillerdi. Harry kitabı birlikte kullanmayı ikisine de teklif etmişti, Ron el yazısını çözmede Harry'den daha fazla zorluk yaşamıştı ve Harry'den sesli okumasını istemeden duramıyordu, bu da durumu daha da şüpheli gösteriyordu. Hermione ise azimle “resmi” adını verdiği talimatların üzerinden geçiyor ve Prens'ten uzak durmaları için gittikçe daha yetersiz görünen nedenler ileri sürdüğünden gittikçe suratsızlaşıyordu.</p><p class="calibre9">Harry gizliden gizliye Melez Prens'in kim olduğunu merak ediyordu. Her ne kadar verilen ödevlerin miktarı onun İleri Düzeyde İksir Yapımı kitabının kopyasını tamamıyla okumasını engellese de Prens'in eklemeler yapmadığı ve yazıların tamamının İksir'le alakalı olmadığı birkaç sayfa bulmasına yetecek kadar kitaba şöyle bir göz gezdirmişti. Burada ve orada görünüşe göre Prens'in kendi başına bulduğu büyülerle alakalı talimatlar vardı.</p><p class="calibre9">“O bir kız da olabilir,” dedi Hermione sinirli bir şekilde, Cumartesi akşamı Ortak Salon'da Harry'nin bu sayfalardan birini Ron'a işaret etmesine kulak misafiri olarak. “Bence el yazısı bir erkeğinkinden daha çok bir kızınkine benziyor.”</p><p class="calibre9">“Melez Prens diye çağrılıyormuş,” dedi Harry. “Kaç tane kız Prens olmuştur ki?”</p><p class="calibre9">Hermione'nin buna verecek cevabı yok gibiydi. Yalnızca kaşlarını çattı ve Ron'un ters tutarak okumaya çalıştığı Yeniden Cisimlenme'nin Temel Prensipleri hakkındaki yazıyı aniden Ron'dan uzağa çekti.</p><p class="calibre9">Harry saatine baktı ve aceleyle İleri Düzeyde İksir Yapımı'nın eski kopyasını çantasına tıktı. “Saat sekize beş var, en iyisi gideyim, Dumbledore'a geç kalacağım.”</p><p class="calibre9">“Ooooh!” diye nefesini tuttu Hermione ona doğru bakarak. “İyi şanslar! Seni bekleyeceğiz, sana ne hakkında ders verdiğini duymayı çok istiyoruz!”</p><p class="calibre9">“Umarım yolunda gider,” dedi Ron ve ikisi Harry'nin portre deliğinden geçip yok olmasını izlediler.</p><p class="calibre9">Harry boş koridorlarda hızla ilerledi, ancak Profesör Trelawney elindeki kirli görünümlü oyun kartlarını karıştırıp kendi kendine mırıldanarak bir köşede aniden belirince telaşla bir heykelin arkasına saklanmak zorunda kaldı.</p><p class="calibre9">“Maça ikilisi: Çatışma,” diye mırıldandı Harry'nin çömelerek saklandığı yerin önünden geçerken. “Maça yedilisi: Kötüye alamet. Maça onlusu: Şiddet. Maça valesi: Karanlık bir genç adam, muhtemelen tehlikede ve sorgulayandan hoşlanmıyor -”</p><p class="calibre9">Harry'nin saklandığı heykelin sağ tarafında sessizce kalakaldı.</p><p class="calibre9">“Eh, bu doğru olamaz,” dedi kızgın bir şekilde ve Harry onun geride beyaz İspanyol şarabı esintisinden başka bir şey bırakmadan tekrar yürümeye başladığında sert bir şekilde kâğıtlarını yeniden karıştırdığını duydu. Harry onun tamamen gittiğinden emin olana kadar bekledi, sonra da yedinci kat koridorundaki, karşısında bir taş oluğun durduğu yere kadar aceleyle yoluna devam etti.</p><p class="calibre9">“Asit Popları,” dedi Harry ve taş oluk kenara çekildi; arkasındaki hareket eden ve dönerek yükselen bir merdiveni ortaya çıkaracak şekilde ikiye ayrıldı. Harry bu merdivene adımını attı ve Dumbledore'un ofisine açılan pirinç tutacaklı kapının önüne gelene kadar yumuşak dairesel hareketlerle taşındı. Harry kapıyı tıklattı.</p><p class="calibre9">“İçeri gel,” dedi Dumbledore'un sesi.</p><p class="calibre9">“İyi akşamlar, efendim,” dedi Harry, Müdür'ün ofisinin içine doğru yürüyerek.</p><p class="calibre9">“Ah, iyi akşamlar, Harry. Otursana,” dedi Dumbledore gülümseyerek. “Umarım okuldaki ilk haftan güzel geçmiştir?”</p><p class="calibre9">“Evet, teşekkürler, efendim,” dedi Harry.</p><p class="calibre9">“Yoğun olmuş olmalısın, çoktan bir ceza almışsın bile!”</p><p class="calibre9">“Şey,” diye başladı Harry mahçup bir şekilde, ancak Dumbledore hiç de sert görünmüyordu. “Profesör Snape'le yaptığım ayarlamalar sayesinde cezanı gelecek Cumartesi çekeceksin.”</p><p class="calibre9">Kafasında Snape'in cezasından çok daha acil meseleler olan Harry “Tamam,” dedi ve çaktırmadan Dumbledore'un bu gece ne yapmayı planladığına dair bir iz bulmak için etrafa bakmaya başladı. Daire şeklindeki ofis her zaman olduğu gibi görünüyordu, narin gümüş aletler ince bacaklı masaların üstünde duruyor, duman püfürdetiyor ve pırpır ediyorlardı; eski müdür ve müdirelerin portreleri çerçevelerinin içinde şekerleme yapıyorlardı ve Dumbledore'un muhteşem anka kuşu Fawkes, kapının arkasındaki tüneğinde durmuş büyük bir ilgiyle Harry'yi izliyordu. Hatta görünüşe göre Dumbledore düello için bir yer dahi açmamıştı.</p><p class="calibre9">“Ee, Harry,” dedi Dumbledore sağduyulu bir sesle. “Eminim ki bu -en doğru kelimeyle- dersler için ne planladığımı merak ediyorsun?”</p><p class="calibre9">“Evet, efendim.”</p><p class="calibre9">“Pekâlâ, artık bundan on beş yıl önce Lord Voldemort'u neyin seni öldürmeye çalışmasına teşvik ettiğini öğrenmenin ve doğru bir şekilde bilgilendirilmenin zamanının geldiğine karar verdim,” Bir an duraksadı.</p><p class="calibre9">“Geçen dönemin sonunda bana her şeyi anlatacağınızı söylemiştiniz,” dedi Harry. Sesindeki suçlama ifadesini anlamamak zordu. “Efendim,” diye ekledi.</p><p class="calibre9">“Evet öyle yapmıştım,” dedi Dumbledore sakin bir şekilde. “Bildiğim her şeyi sana anlattım. Bu noktadan sonra, gerçeğin sağlam temellerini bırakmalı ve hafızanın karanlık bataklıklarından vahşi tahminlerin ağaçlıklarına birlikte yolculuk etmeliyiz. Buradan hareketle, Harry, kederle söylüyorum ki ben de zamanın peynir kazanı için olgunlaşma süreci olduğuna inanan Humphrey Belcher kadar yanılmış olabilirim.”</p><p class="calibre9">“Ancak haklı olduğunuzu düşünüyorsunuz?” dedi Harry.</p><p class="calibre9">“Doğal olarak öyle, ancak sana önceden de kanıtladığım gibi, diğer insanlar gibi hatalar yapabiliyorum. Aslında, -affet beni- diğer birçok insandan daha zeki olduğum düşünülürse, hatalarım da uygun şekilde daha büyük oluyor.”</p><p class="calibre9">“Efendim,” dedi Harry emin olamayarak, “bana söyleyeceğiniz şeyin kehanetle bir alakası var mı? Benim... hayatta kalmamda yardımı olacak mı?”</p><p class="calibre9">“Söyleyeceğim şeyin çok büyük bir kısmı kehanetle alakalı olacak,” dedi Dumbledore, sanki Harry ona ileri günlerin hava durumunu sormuş gibi sıradan bir ses tonuyla “ve elbette yaşamana yardımcı olacaklarını umut ediyorum.”</p><p class="calibre9">Dumbledore ayağa kalktı, masanın kenarından yürüdü, Harry'yi geçti ve Harry koltuğunda dönerek kapının yanındaki dolabın kapağını açmak için eğilmesini izledi. Dumbledore tekrar doğrulduğunda elinde kenarlarında garip şekiller olan tanıdık sığ bir taş çanak tutuyordu. Düşünseli'ni Harry'nin önündeki masanın üzerine yerleştirdi.</p><p class="calibre9">“Endişeli görünüyorsun.”</p><p class="calibre9">Harry gerçekten de Düşünseli'ni endişeli gözlerle izliyordu. Düşünce ve hatıraları depolayan ve gösteren bu garip aletle olan önceki tecrübeleri oldukça öğretici olduğu kadar rahatsızlık verici de olmuştu. İçeriğini en son karıştırdığında isteyebileceğinden çok daha fazlasını öğrenmişti. Ancak Dumbledore gülümsüyordu.</p><p class="calibre9">“Bu kez Düşünseli'ne benimle gireceksin... Ve, daha da ender olanı, izinli olarak.”</p><p class="calibre9">“Nereye gideceğiz, efendim?”</p><p class="calibre9">“Bob Ogden'in hafızasının dar yollarına bir gezi yapacağız,” dedi Dumbledore, cebinden içinde girdap gibi dönen gümüşi beyaz bir madde bulunan kristal bir şişe çıkartarak.</p><p class="calibre9">“Bob Ogden kimdi?”</p><p class="calibre9">“Sihirsel Yasaları Uygulama Departmanı'nda çalışıyordu,” dedi Dumbledore. “Kısa bir süre önce öldü, ancak ben onun izini sürüp onu bu anıları bana söylemeye ikna etmeden önce değil. Biz şimdi ona görevi gereği yaptığı bir ziyarette eşlik etmek üzereyiz. Ayağa kalkabilirsen Harry...”</p><p class="calibre9">Ancak Dumbledore kristal şişenin kapağını çıkarmakta güçlük yaşıyor gibiydi, yaralı eli sert ve acıyormuş gibi görünüyordu.</p><p class="calibre9">“Ben - ben yardım edeyim, efendim?”</p><p class="calibre9">“Gerek yok, Harry-”</p><p class="calibre9">Dumbledore asasını şişenin ucuna değdirdi ve mantar kapak çıktı.</p><p class="calibre9">“Efendim - elinizi nasıl yaraladınız?” diye yeniden sordu Harry, kararmış parmaklara iğrenme ve acıma karışımı bir duyguyla bakarak.</p><p class="calibre9">“Şu an bu hikâyenin zamanı değil, Harry. Henüz değil. Bob Ogden'le bir randevumuz var.”</p><p class="calibre9">Dumbledore şişenin içindeki sıvı ya da gaz olmayan gümüşi maddeyi devirip Düşünseli'nin içine akıttı ve madde orda girdaplar halinde dönüp parlamaya başladı. “Önce sen,” dedi Dumbledore eliyle çanağı işaret ederek. Harry öne eğildi, derin bir nefes aldı ve yüzünü gümüşi maddenin içine daldırdı. Ayaklarının ofisin tabanını terk ettiğini hissediyordu; düşüyordu, etrafında fırıl fırıl dönen karanlığın içine doğru düşüyordu, sonra neredeyse ansızın göz kamaştıran güneş ışığında gözlerini kırpıştırdı. Gözleri aydınlığa uyum sağlayamadan Dumbledore da yanına indi.</p><p class="calibre9">Kırsal kesimde yüksek ve arapsaçı gibi çalılıklarla çevrelendirilmiş dar bir yolda; parlak ve unutma mavisi renginde bir yaz göğünün altında duruyorlardı. Onların yaklaşık on adım ilerisinde kısa boylu, dolgun vücutlu ve gözlerini nokta büyüklüğünde benekler gibi gösteren son derece kalın camlara sahip gözlükler takmış bir adam duruyordu. Yolun sol tarafındaki böğürtlen çalılıklarının içinden çıkmış olan tahta bir tabelayı okuyordu. Harry onun Ogden olduğunu biliyordu; görüş açısı içindeki tek insandı ve birçok deneyimsiz büyücünün Muggle'lar gibi görünmeye çalıştıklarında yaptıkları gibi değişik çeşitte kıyafetler giyiyordu: bu mevsimde üzerinde bir kadın mantosu ve çizgili mayonun üzerine giydiği tozluklar. Daha Harry bu tuhaf kostümü algılayamadan Ogden dar yoldan aşağı canlı bir şekilde yürümeye başlamıştı bile.</p><p class="calibre9">Dumbledore ve Harry takip ettiler. Tahta tabelanın yanından geçerlerken Harry onun iki koluna baktı. Onların arkasında kalan geldikleri yolu işaret eden kolun üzerinde yazanları okudu: “<span class="italic">Büyük Hangleton, 5 mil</span>”. Ogden'in gittiği yönü işaret edende ise: “<span class="italic">Küçük Hangleton, 1 mil</span>” yazıyordu.</p><p class="calibre9">Kısa bir yol boyunca çalılardan, üzerlerindeki mavi gökyüzünden ve önlerindeki kadın mantolu ıslık çalan kişiden başka görecek bir şey olmadan yürüdüler. Sonra yol birden sol tarafa kıvrıldı ve dik bir yamaç şeklinde aşağı doğru meyillendi, böylece ansızın ve beklenmedik bir şekilde vadinin bütün manzarası önlerine serildi. Harry iki yamacın ortasına yerleşmiş kilisesi ve mezarlığı net bir şekilde görülebilen bir köy görebiliyordu, büyük ihtimalle Küçük Hangleton'dı. Vadinin karşısında, yamacın diğer tarafında geniş bir alana yayılmış kadifemsi çimlerle çevrelenmiş güzel bir malikâne duruyordu.</p><p class="calibre9">Ogden aşağı doğru inen eğime rağmen bir anda yavaş ve gönülsüz bir şekilde yürümeye başlamıştı. Dumbledore uzun adımlarını daha da genişletti ve Harry ona yetişebilmek için daha da hızlandı. Küçük Hangleton'ın son durakları olacağını düşündü ve tıpkı Slughorn'u buldukları gece yaptıkları gibi neden oraya bu kadar uzak bir mesafeden ulaşmak zorunda olduklarını merak etti. Ancak kısa bir süre sonra köye gittiklerini düşünmekle yanıldığını anladı. Dar yol sağa kıvrılmıştı ve köşeyi döndüklerinde kenardaki bir boşluktan Ogden'in kadın mantosunun ucunun kaybolduğunu gördüler.</p><p class="calibre9">Dumbledore ve Harry onu etrafı geride bıraktıkları yolun kenarlarındakinden çok daha yüksek ve vahşi çalılıklarla sınırlandırılmış patika yola doğru takip ettiler. Patika oldukça yamru yumru, taşlı ve çukurluydu, tıpkı diğer yamaç gibi aşağı doru meyilleniyor ve biraz altlarında kalan karanlık ağaçların olduğu başka bir patikaya uzanıyordu. Hemen sonra, patika bir koruya açıldı ve Dumbledore ve Harry durup asasını çıkaran Ogden'in hemen arkasında durdular. Bulutsuz gökyüzüne rağmen, önlerindeki yaşlı ağaçlar derin, karanlık ve serin gölgeler oluşturuyorlardı ve birkaç dakika önceydi ki Harry'nin gözleri karmakarışık duran ağaç gövdelerinin arasına yarı yarıya gizlenmiş binayı güçlükle fark etti. Ona göre burası bir ev için oldukça garip bir yerdi, ya da yakındaki ağaçların bütün ışığı ve alttaki vadinin manzarasını kapatacak kadar uzamalarına izin vermek oldukça tuhaf bir karardı. Bu evde kimsenin yaşayıp yaşamadığını merak etti, duvarları yosunlarla kaplıydı ve kiremitlerden o kadar çok eksik vardı ki bazı yerlerde çatı kirişleri görünüyordu. Evin her yerinde boyları evin küçücük ve kirden kalınlaşmış pencerelerine kadar uzanan ısırgan otları bitmişti. Tam Harry bu evde muhtemelen kimsenin yaşamadığı sonucuna varmıştı ki pencerelerden biri bir tangırtıyla açıldı ve sanki içeride birileri yemek pişiriyormuş gibi ince bir buhar ya da duman süzülerek dışarı yayıldı.</p><p class="calibre9">Ogden sessizce ve Harry'ye göre daha temkinli bir şekilde ileri doğru hareket etti. Ağaçların karanlık gölgeleri üzerine düştüğünde tekrar durarak birilerinin ölü bir yılanı çivilemiş olduğu ön kapıya bakmaya başladı.</p><p class="calibre9">Sonra bir hışırtı ve çatırtı duyuldu ve paçavralar içinde bir adam en yakın ağaçtan hızlı bir şekilde geri sıçrayarak mantosunun bağcıklarına takılıp tökezleyen Ogden'in tam önüne atladı.</p><p class="calibre9">“Burada hoş karşılanmıyorsun.”</p><p class="calibre9">Önlerinde dikilen adamın gür saçları kirden öyle bir matlaşmıştı ki herhangi bir renk olabilirdi. Dişlerinin birçoğu eksikti. Gözleri küçük ve koyu renkti, her ikisi de ayrı yönlere bakıyordu. Aslında gülünç görünebilirdi, ancak değildi; oldukça korkutucu bir etkisi vardı ve Harry, Ogden'i konuşmaya başlamadan önce birkaç adım daha gerilediği için suçlayamazdı.</p><p class="calibre9">“Şey- günaydın. Sihir Bakanlığı'ndan geliyorum -”</p><p class="calibre9">“Burada hoş karşılanmıyorsun.”</p><p class="calibre9">“Şey -özür dilerim- sizi anlamıyorum,” dedi Ogden gergin bir şekilde.</p><p class="calibre9">Harry, Ogden'in son derece ahmak olduğunu düşünüyordu, Harry'ye göre yabancı kendini son derece açık bir şekilde ifade ediyordu, özellikle de bir elindeki asayı ve diğerindeki kısa ve oldukça kanlı bıçağı savurup duruyordu.</p><p class="calibre9">“Onu anlıyorsun eminim ki, değil mi Harry?” dedi Dumbledore sessizce.</p><p class="calibre9">“Evet, elbette,” dedi Harry biraz şaşkın bir şekilde. “Peki Ogden neden-?” Ancak gözleri bir kez daha kapıdaki ölü yılana takıldığında aniden anladı. “Çataldili konuşuyor?”</p><p class="calibre9">“Çok iyi,” dedi Dumbledore gülümseyip başıyla onaylarken.</p><p class="calibre9">Paçavralar içindeki adam şimdi bir elinde bıçağı diğerinde asasıyla Ogden'e doğru ilerliyordu.</p><p class="calibre9">“Şimdi, bakın-” diye başladı Ogden, ancak çok geçti: Bir patlama oldu ve Ogden, sıkıca kavradığı burnunu tutan parmaklarının arasından iğrenç, yapış yapış sarımsı bir madde akar halde yerde yatıyordu.</p><p class="calibre9">“Morfin!” dedi yüksek bir ses.</p><p class="calibre9">Daha yaşlı bir adam, kapıyı arkasından çarpıp yılanın dokunaklı bir şekilde sallamasına neden olarak hızla kulübeden çıktı. Bu ilk adamdan daha kısa boyluydu ve orantıları oldukça tuhaftı; omuzları çok genişti ve kolları aşırı uzun, parlak kahverengi gözleri, dağınık kısa saçları ve kırışıklarla dolu yüzüyle bütünleşen bu görüntüsü ona güçlü ve yaşlı bir maymun görünüşü veriyordu. O anda yerdeki Ogden'in yanında ona gıdaklar gibi gülen bıçaklı adamın yanında durdu.</p><p class="calibre9">“Bakanlık'tan mı?” dedi yaşlı adam Ogden'e bakarak.</p><p class="calibre9">“Doğru!” dedi Ogden sinirli bir şekilde, hafifçe yüzüne dokunuyordu. “Ve siz, anladığım kadarıyla, Mr. Gaunt'sunuz?”</p><p class="calibre9">“Evet,” dedi Gaunt. “Yüzünüzden yakaladı sizi, değil mi?”</p><p class="calibre9">“Evet öyle yaptı!” diye tersledi Ogden.</p><p class="calibre9">“Varlığınızı belirtmeliydiniz, değil mi?” dedi Gaunt saldırgan bir edayla. “Burası özel bir arazi. Buraya öylece yürüyüp oğlumun kendisini savunmamasını bekleyemezsiniz.”</p><p class="calibre9">“Kendini neden savunuyor, adamım?” dedi Ogden yeniden ayağa kalkmaya çalışarak.</p><p class="calibre9">“Her şeye burnunu sokanlardan. Davetsiz misafirlerden. Muggle'lardan ve pisliklerden.” Ogden asasını hala büyük miktarlarda o yeşil irin benzeri sıvıdan salgılamakta olan burnuna doğru tuttu ve Mr. Gaunt ağzının kenarıyla Morfin'le konuşurken sıvı seli durdu. “Eve gir. Tartışma.”</p><p class="calibre9">Bu kez, buna hazırlıklı olan Harry, Çataldili'ni tanıdı; her ne kadar söylenenleri anlayabilse de Ogden'in tek duyduğu şey olan tuhaf tıslamanın farkına vardı. Morfin bir an itiraz edecekmiş gibi durdu, ancak babası ona doğru tehditkâr bir bakış atınca fikrini değiştirdi ve inişli çıkışlı garip bir yürüyüşle kulübeye gidip kapıyı yılanın yeniden hüzünle sallanmasına sebep olacak bir şekilde çarptı.</p><p class="calibre9">“Görmek için geldiğim kişi oğlunuz, Mr.Gaunt,” dedi Ogden mantosunun önündeki son irin lekesini de silerken. “O Morfin'di değil mi?”</p><p class="calibre9">“Ah, evet Morfin'di,” dedi yaşlı adam kayıtsız bir şekilde. “Siz safkan mısınız?” diye sordu ani bir saldırganlıkla. “Ne burada ne de başka bir yerde,” dedi Ogden soğuk bir tavırla ve Harry, Ogden'e karşı duyduğu saygının arttığını hissetti. Besbelli Gaunt daha farklı hissediyordu. Gözlerini kısıp Ogden'in yüzüne baktı ve bariz kötü bir tonda mırıldandı. “Şimdi düşündüm de, köyde seninki gibi yedi burun gördüm.”</p><p class="calibre9">“Eğer oğlunuzu bu şekilde onların üzerine salıyorsanız bu konuda hiç şüphem olmaz,” dedi Ogden. “Belki de tartışmaya içeride devam edebiliriz?”</p><p class="calibre9">“İçerde?”</p><p class="calibre9">“Evet, Mr. Gaunt. Daha önceden söyledim size. Morfin için buradayım. Daha önce bir baykuş göndermiştik-”</p><p class="calibre9">“Baykuş kullanmıyorum,” dedi Gaunt. “Mektupları açmam.”</p><p class="calibre9">“Öleyse ziyaretçilerinizden uyarı almadığınız için şikâyet edemezsiniz,” dedi Ogden aksi bir tavırla. “Bugün sabahın erken saatlerinde burada çiğnenen bazı büyücülük yasaları için buradayım-”</p><p class="calibre9">“Tamam, tamam, tamam!” diye böğürdü Gaunt. “Şu kör olasıca eve girmen çok daha iyi olacak!”</p><p class="calibre9">Ev görünüşe göre üç küçük odadan oluşuyordu. İki odanın kapısı mutfak ve oturma odası kombinesi olarak kullanılan diğer odaya açılıyordu. Morfin dumanı tüten ateşin yanında oldukça pis bir koltukta oturuyor ve elinde tuttuğu kıvrılan canlı engereğe Çataldili'nde alçak sesle şarkı mırıldanıyordu:</p><p class="calibre9">Tıs, tıs, küçük yılancık</p><p class="calibre9">Kay yerde kıvrılarak</p><p class="calibre9">İyi davran Morfin'e</p><p class="calibre9">Çakar kapıya seni yoksa.</p><p class="calibre9">Açık pencerenin yanındaki köşede bir itişme sesi oldu ve Harry odada başka birinin daha olduğunun farkına vardı, yırtık pırtık gri elbisesinin arkasındaki duvarla aynı renk olduğu bir kız. Üzerinde buharı tüten bir çömlek olan pis siyah bir ocağın yanında duruyor ve tezgâhın üzerinde duran takımmış gibi görünen bir grup çömlek ve tavayla oyalanıyordu. Düz saçları mat ve cansızdı, pürüzsüz, solgun ve oldukça hüzünlü bir yüzü vardı. Gözleri tıpkı erkek kardeşininkiler gibi farklı yönlere bakıyordu. Diğer iki adamdan biraz daha temiz görünüyordu, ancak Harry şimdiye kadar ondan daha çok bozguna uğramış gibi görünen birini daha görmemişti.</p><p class="calibre9">“Kızım, Merope,” dedi Gaunt isteksiz bir şekilde Ogden'in kıza doğru sorgulayan bir edayla baktığını görünce.</p><p class="calibre9">“Günaydın,” dedi Ogden.</p><p class="calibre9">Kız cevap vermedi, ancak korkmuş gözlerle babasına kaçamak bir bakış attı ve odaya sırtını dönerek arkasında çömlek ve tavalarla oyalanmaya devam etti.</p><p class="calibre9">“Pekala, Mr. Gaunt,” dedi Ogden, “konuya direk girmem gerekirse, oğlunuz, Morfin'in dün gece bir Muggle önünde sihir yaptığına inanmamız için nedenlerimiz var.”</p><p class="calibre9">Sağır edici bir çınlama oldu. Merope çömleklerden birini yere düşürmüştü.</p><p class="calibre9">“Topla onu!” diye böğürdü ona Gaunt. “İşte bu, pis bir Muggle gibi yeri eşele, asan ne işe yarıyor seni işe yaramaz gübre çuvalı?”</p><p class="calibre9">“Mr. Gaunt, lütfen!” dedi Ogden sarsılmış bir şekilde, tıpkı çoktan çömleği yerden kaldırmış, kıpkırmızı olmuş, elinde tuttuğu çömleği yeniden elinden kaydırmış, titreyerek cebinden asasını çekmiş, çömleğe yöneltmiş, aceleyle duyulamayacak kadar sessiz ve çömleğin yerden fırlayıp karşı duvara çarparak ikiye bölünmesine sebep olmuş bir büyü yapmış olan kız gibi.</p><p class="calibre9">Morfin bir anda çılgın bir kıkırdama koyverdi. Gaunt haykırdı, “Tamir et onu, seni yararsız hantal, tamir et!”</p><p class="calibre9">Merope tökezleyerek odanın diğer yanına yöneldi, ancak o daha asasını kaldıramadan Ogden kendininkini kaldırdı ve sert bir şekilde “Reparo,” dedi. Çömlek hemen kendini tamir etti.</p><p class="calibre9">Gaunt bir an için Ogden'e bağıracakmış gibi göründü, ancak daha iyi olacağını düşünmüş olmalı ki, onun yerine kızıyla dalga geçmeye başladı. “Bakanlık'tan gelen bu düşünceli adam burada olduğu için şanslısın, değil mi? Belki de seni benim ellerimden alır, belki de o pis Koftiler'e aldırmıyordur...”</p><p class="calibre9">Kimseye bakmadan ve Ogden'e teşekkür etmeksizin Merope çömleği aldı ve titreyen elleriyle onu tezgâhtaki yerine götürdü. Sonra tamamen sessiz bir şekilde sırtını kirli pencere ve ocak arasındaki duvara dayayarak sanki o duvarın içine batıp gözden kaybolmaktan başka hiçbir şey dilemezmiş gibi öylece durdu.</p><p class="calibre9">“Mr. Gaunt,” diye başladı Ogden yeniden, “söylediğim gibi, ziyaretimin nedeni -”</p><p class="calibre9">“İlkinde seni duydum!” diye tersledi onu Gaunt. “Peki ne olmuş? Morfin bir Muggle'a ona ait bir şeyin bir parçasını verdi - ne var ki bunda?</p><p class="calibre9">“Morfin büyücülük yasasını çiğnedi,” dedi Ogden sert bir şekilde.</p><p class="calibre9">“Morfin büyücülük yasasını çiğnedi,” diye Ogden'in sesini taklit etti Gaunt, daha kendini beğenmiş ve şarkı gibi uzatarak. Morfin yeniden gıdaklar gibi güldü. “O pis bir Muggle'a bir ders verdi, bu yasa dışı, öyle mi?”</p><p class="calibre9">“Evet,” dedi Ogden. “Korkarım ki öyle.”</p><p class="calibre9">İç ceplerinin birinden bir parşömen parçası çıkardı ve kıvırıp açtı.</p><p class="calibre9">“Neymiş peki, cezası?” dedi Gaunt, sesi öfkeyle yükselmişti.</p><p class="calibre9">“Bu, Bakanlık'taki bir duruşma için emirle çağırmadır -”</p><p class="calibre9">“Emirle mi? Emirle mi? Sen oğlumu herhangi bir yere emirle çağırarak kim olduğunu sanıyorsun?”</p><p class="calibre9">“Ben Sihirli Yasa Uygulama Dairesi Başkanı'yım,” dedi Ogden.</p><p class="calibre9">“Ve bizim toplumun yüz karası olduğumuzu düşünüyorsun, öyle mi?” diye haykırdı Gaunt, şimdi Ogden'in üzerine yürüyüp pis sarı tırnaklı parmağıyla Ogden'in göğsünü işaret ederek. “Yani Bakanlık dediğinde koşup gelecek olan toplumun yüz karaları mı?<span class="calibre13">
</span>Sen kimle konuştuğunun farkında mısın, seni küçük pis Bulanık? Ha?”</p><p class="calibre9">“Mr. Gaunt'la konuştuğumu düşünüyordum,” dedi Ogden, ihtiyatlı görünüyor ancak sözünün arkasında duruyordu.</p><p class="calibre9">“Bu doğru!” diye gürledi Gaunt. Harry bir an için Gaunt'un el hareketi yaptığını sandı, ancak hemen sonra onun Ogden'in gözlerinin önünde orta parmağındaki pis siyah taşlı bir yüzüğü salladığını gördü. “Bunu gördün mü? Gördün mü? Bunun ne olduğunu biliyor musun? Nereden geldiğini? Asırlardır bizim ailemizde, ne kadar uzun yıllara dayanıyoruz ve hep safkan olarak! Bunun için neler teklif edildiğini biliyor musun, bu taş üstündeki Peverell pelerininin üzerindeki silah kabartması için?”</p><p class="calibre9">“Hiçbir fikrim yok,” dedi Ogden, burnunun birkaç santim önünde süzülen yüzüğe gözlerini kırpıştırarak, “ve bu konunun oldukça dışında, Mr. Gaunt. Oğlunuz suç işledi-”</p><p class="calibre9">Gaunt öfkeden uluyarak kızına doğru koştu. Elleriyle kızın boynunu kavradığını gören Harry bir an için onun kızı boğazlayacağını sandı; ancak hemen sonra kızı boynundaki altın zincirle birlikte Ogden'e doğru sürüklediğini gördü.</p><p class="calibre9">“Bunu gördün mü?” diye ağır altın madalyonu Ogden'e titreterek böğürdü, kız şaşkınlıktan ne yapacağını şaşırmıştı ve nefes alabilmek için güçlükle soluyordu.</p><p class="calibre9">“Görüyorum, görüyorum!” dedi Ogden telaşla.</p><p class="calibre9">“Sltyherin'ler!” diye haykırdı Gaunt. “Salazar Slytherin'inkiler! Biz onun soyundan gelen ve hayatta olan en son kişileriz, buna ne diyorsun ha?”</p><p class="calibre9">“Mr. Gaunt, kızınız!” dedi Ogden dehşet içinde; ancak Gaunt Merope'yi çoktan serbest bırakmıştı ve kız sendeleyerek ondan uzaklaşıp köşesine gitmiş ve nefes almak için yutkunurken boynunu ovuyordu.</p><p class="calibre9">“Öyleyse!” dedi Gaunt zafer kazanmış gibi, sanki az önce bütün muhtemel tartışmaların ötesinde çok karmaşık bir şeyi kanıtlamıştı. “Biz sanki ayakkabının üzerindeki kirmişiz gibi konuşmaya devam etme bizimle! Nesillerce safkan, tüm büyücülerden - söyleyebileceğinden çok daha fazlası, bundan hiç şüphem yok!”</p><p class="calibre9">Ve yere Ogden'in ayaklarına tükürdü. Morfin tekrar gıdaklar gibi güldü. Merope boynunu bükmüş ve yüzü düz ve cansız saçlarıyla gizlenmiş bir şekilde tek kelime etmeden pencerenin yanına sokuldu.</p><p class="calibre9">“Mr. Gaunt,” dedi Ogden inatçı bir şekilde. “Korkarım ki şu an elimizde olan meseleyle ne sizin atalarınız ne de benimkilerin bir alakası yok. Ben Morfin için buradayım, Morfin ve dün gece geç saatte yanına gidip konuştuğu Muggle için. Elimizdeki bilgi” -elindeki parşömen parçasına bir göz attı- “şu ki, Morfin adı geçen Muggle'a bir uğursuzluk büyüsü ya da bir lanet yapmış ve onun oldukça acılı bir şekilde kurdeşen dökmesine neden olmuştur.”</p><p class="calibre9">Morfin kıkırdadı.</p><p class="calibre9">“Sessiz ol, oğlum,” diye hırladı Gaunt Çataldili'nde, ve Morfin yeniden sessizliğe gömüldü.</p><p class="calibre9">“Ee öyle yapmışsa ne olmuş peki?” dedi Gaunt Ogden'e meydan okuyan bir tavırla. “Sanırım siz Muggle'ın o pis yüzünü onun için temizlemişsinizdir, ve hafızasını değiştirmiş-”</p><p class="calibre9">“Konu kesinlikle bu değil, değil mi, Mr.Gaunt?” dedi Ogden. “Bu savunmasız birine kışkırtılmaksızın yapılan bir saldırı -”</p><p class="calibre9">“Eh, daha seni ilk gördüğümde bir Muggle aşığı olduğunu anlamıştım,” diye dudak büktü Gaunt ve bir kez daha yere tükürdü.</p><p class="calibre9">“Bu tartışma bizi hiçbir yere götürmeyecek,” dedi Ogden ciddi bir şekilde. “Oğlunuzun tavırlarından açıkça belli oluyor ki, yaptıkları için hiç pişmanlık duymuyor.” Tekrar elindeki parşömen rulosuna göz attı.</p><p class="calibre9">“Morfin, 14 Eylül'de yapılacak olan duruşmada bir Muggle'ın önünde sihir kullanma, zarar ve tehlikeye sebebiyet verme suçlamalarına cevap verecektir, ki bu suçlar bazı Mugg-”</p><p class="calibre9">Ogden birden bire durdu. Şakırdamalar, atların nal sesleri ve yüksek kahkahalar atan sesler açık pencereden içeri süzülüyordu. Görünüşe göre köye giden dolambaçlı yol evin içinde bulunduğu koruya oldukça yakın bir yerden geçiyordu. Gaunt gözlerini kocaman açarak dinler bir halde donup kaldı. Morfin tısladı ve aç bir ifadeyle yüzünü seslerin geldiği yöne çevirdi. Merope başını kaldırdı. Harry onun yüzünün sade bir beyazlığa sahip olduğunu gördü.</p><p class="calibre9">“Aman Tanrım, bu ne çirkin bir görüntü!” diye çınladı açık pencereden, sanki kız yanlarındaki odadaymış gibi netçe duyulabilir bir kız sesi. “Baban bu ahır gibi şeyi hala ortadan kaldıramadı mı Tom?”</p><p class="calibre9">“Bu bizim değil,” dedi genç bir adam sesi. “Vadinin diğer tarafındaki her şey bize ait, ancak bu kulübe Gaunt adında bir serseriye ve onun çocuklarına ait. Oğlu tamamen kaçık, köyde anlatılan hikâyelerden bazılarını duymalısın-”</p><p class="calibre9">Kız kahkaha attı. Şangırdama ve nal sesleri gitgide daha da yükseliyordu. Morfin koltuğundan kalkacakmış gibi oldu. “Olduğun yerde kal,” dedi babası uyaran bir sesle Çataldili'nde.</p><p class="calibre9">“Tom,” dedi kızın sesi tekrar, şimdi o kadar yakındaydı ki besbelli tam evin dışındaydı. “Yanılıyor olabilirim- ancak birileri bu kapıya bir yılan mı çivilemiş?”</p><p class="calibre9">“Yüce Tanrım, haklısın!” dedi adamın sesi. “Bu oğlan olmalı, dedim sana aklı yerinde değil. Bakma ona, Cecilia, sevgilim.”</p><p class="calibre9">Şangırdama ve nal sesleri şimdi yeniden zayıflaşıyordu.</p><p class="calibre9">“Sevgilim,” diye fısıldadı Morfin Çataldili'nde kız kardeşine bakarak.</p><p class="calibre9">“Sevgilim diye çağırdı onu. Yani ne olursa olsun seni almayacak.”</p><p class="calibre9">Merope o kadar beyazdı ki Harry onun bayılmak üzere olduğundan emindi.</p><p class="calibre9">“Bu da ne?” dedi Gaunt keskin bir şekilde, yine Çataldili'nde, oğlundan kızına doğru bakarak. “Ne dedin sen, Morfin?”</p><p class="calibre9">“O Muggle'a bakmaktan hoşlanıyor,” dedi Morfin, dehşete düşmüş gibi görünen kız kardeşine bakarken yüzünde gaddar bir ifade vardı. “O ne zaman geçse hep bahçede oluyor ve çitin üzerinden dikkatle ona bakıyor, değil mi? Ve dün gece -”</p><p class="calibre9">Merope yalvaran bir şekilde şiddetle başını salladı, ancak Morfin acımasızca devam etti. “Pencereden sallanmış onun eve doğru gelmesini bekliyordu, değil mi?”</p><p class="calibre9">“Bir Muggle'a bakmak için pencereden sallanmak mı?” dedi Gaunt alçak sessle. Üç Gaunt da bu yeniden patlak veren anlamsız tıslamalar ve kulak tırmalayıcı sesler karşısında hem afallamış hem de sinirlenmiş görünen Ogden'i unutmuş görünüyordu.</p><p class="calibre9">“Bu doğru mu?” dedi Gaunt öldürücü bir sesle dehşete düşmüş kıza doğru bir iki adın ilerleyerek. “Benim kızım -Salazar Slytherin'in soyundan gelen Safkan- pislik, kirli kan bir Muggle'ı mı arzuluyor?”</p><p class="calibre9">Merope kendini iyice duvara yapıştırarak şiddetle başını salladı, görünüşe göre konuşabilecek halde değildi.</p><p class="calibre9">“Ancak ben onu yakaladım, baba!” diye gıdaklar gibi güldü Morfin. “Yakından geçerken yakaladım onu, ve yüzündeki bütün o kurdeşenlerle o kadar da yakışıklı görünmüyordu, öyle değil mi Merope?”</p><p class="calibre9">“Seni iğrenç küçük Kofti, seni pislik küçük kan haini!” diye gürledi Gaunt kontrolünü kaybederek, ve kızının boğazına sarıldı.</p><p class="calibre9">Hem Harry hem de Ogden aynı anda “Hayır!” diye haykırdı; Ogden asasını kaldırdı ve “Relaskio!” diye bağırdı.</p><p class="calibre9">Gaunt kızından uzağa geriye doğru fırladı, bir sandalyeye takıldı ve sırt üstü dümdüz yere düştü. Ani bir öfkeyle Morfin sandalyesinden zıpladı ve kanlı bıçağını sağa sola savurarak ve asasından gelişigüzel lanetler fışkırır bir halde Ogden'e doğru koştu.</p><p class="calibre9">Ogden hayatını kurtarmak için koşmaya başladı. Dumbledore takip etmek zorunda olduklarını belirtti ve Harry Merope'nin çığlıkları kulaklarında yankılanır bir şekilde denileni yaptı.</p><p class="calibre9">Ogden patikaya fırladı ve elleri kafasının üstünde koşarak çıktığı ana yolda koyu saçlı yakışıklı bir adam tarafından sürülen kestane rengi bir atla çarpıştı. Hem o hem de hemen arkasındaki gri renkli atı sürmekte olan güzel kız atın göğsünden sekip tozlanmış mantosunu uçuşturarak tekrar yola koyulan ve paldır küldür dar sokakta koşmaya başlayan Ogden'e kahkahalarla gürlediler.</p><p class="calibre9">“Sanırım bu yeterli, Harry,” dedi Dumbledore. Harry'yi dirseğinden kavradı ve şiddetle asıldı. Bir an sonra, ikisi de Dumbledore'un artık alacakaranlık bir haldeki odasına ayaküstü ininceye kadar karanlıkta ağırlıksız bir şekilde süzüldüler.</p><p class="calibre9">“Kulübedeki o kıza ne oldu?” diye sordu Harry hemen, Dumbledore asasının hafif vuruşuyla birkaç ekstra lamba yakarken. “Merope, ya da adı her neyse?”</p><p class="calibre9">“Oh, o kurtuldu,” dedi Dumbledore bir kez daha masasının arkasına oturup Harry'ye de oturmasını işaret ederken.</p><p class="calibre9">“Ogden Bakanlık'a buharlaştı ve on beş dakika içinde takviye güçlerle geri döndü. Morfin ve babası dövüşme girişiminde bulundu, ancak ikisi de yenildi, kulübeden alındılar ve sonradan Büyüceşura tarafından suçlu bulundular. Zaten Muggle saldırıları sicili olan Morfin Azkaban'da üç yıla mahkum edildi. Ogden'e ek olarak bir çok Bakanlık çalışanını yaralayan Marvolo da altı ay aldı.”</p><p class="calibre9">“Marvolo?” diye tekrarladı Harry merakla.</p><p class="calibre9">“Bu doğru,” dedi Dumbledore onaylayan bir gülümsemeyle. “Farkettiğine sevindim.”</p><p class="calibre9">“Bu yaşlı adam-?”</p><p class="calibre9">“Voldemort'un büyük babası, evet,” dedi Dumbledore. “Marvolo, oğlu, Morfin, ve kızı Merope, son Gaunt'lardı, kendi kuzenleriyle evlenme alışkanlıklarıyla ve kanlarındaki değişkenliğin ve şiddetin dikkat çekmesiyle tanınan oldukça eski bir büyücü ailesiydiler. Büyüklük sevdasıyla birleşen duygu yoksunluğu, aile altınlarının Marvolo doğmadan önce bir çok nesil tarafından boşa harcandığı anlamına geliyor. O, gördüğün gibi, oldukça kötü tabiatı, inanılmaz derecedeki ukalalığı ve gururu, ve kuşaktan kuşağa geçen neredeyse oğlu kadar, kızındansa daha fazla değer verdiği bir çift aile eşyasıyla birlikte pislik ve fakirlik içine bırakılmıştı.”</p><p class="calibre9">“Öyleyse Merope,” dedi Harry, öne eğilip Dumbledore'a bakarak, “öyleyse Merope... Efendim bu demek oluyor ki o... Voldemort'un annesi miydi?”</p><p class="calibre9">“Öyleydi,” dedi Dumbledore. “Ve ayrıca Voldemort'un babası da gözümüze ilişti. Farkettin mi acaba?”</p><p class="calibre9">“Morfin'in saldırdığı Muggle? Attaki adam mı?”</p><p class="calibre9">“Çok iyi gerçekten,” dedi Dumbledore, gülümseyerek. “Evet, Gaunt kulübesinin önünden hep atıyla geçen ve Merope Gaunt'un gizli ve ateşli bir tutku beslediği o yakışıklı Muggle büyük Tom Riddle'dı.”</p><p class="calibre9">“Ve sonunda evlendiler mi?” dedi inanamaz bir şekilde, birbirine aşık olmasının neredeyse imkansız olduğu bu iki insanı hayal etmeye çalışan Harry.</p><p class="calibre9">“Sanırım unutuyorsun,” dedi Dumbledore, “Merope bir cadıydı. Babası tarafından korkutulduğundan sihirli güçlerinin en iyi seviyede olduğuna inanmıyorum. Marvolo ve Morfin emniyetli bir şekilde Azkaban'a gittikten sonra, hayatında ilk defa yalnız ve özgür oldu, eminim ki, sonunda güçlerini dizginlemek ve on sekiz yıldan beri sürdürdüğü bu umutsuz yaşamdan kaçışını hazırlamak için imkanı oldu.”</p><p class="calibre9">“Merope'nin Tom Riddle'ın arkadaşını unutup yerine ona aşık olmasına neden olacak neler yapabileceğini düşünebiliyor musun?”</p><p class="calibre9">“İmperius Laneti?” diye önerdi Harry. “Ya da bir aşk iksiri?”</p><p class="calibre9">“Çok iyi. Şahsen, onun bir aşk iksiri kullandığını düşünmeye meyilliyim. Eminim ki bu ona daha romantik görünecekti, ve, ve Tom Riddle'ın yalnız başına at sürdüğü sıcak bir günde onu su içmeye ikna etmenin çok da zor olduğunu düşünmüyorum. Durum her ne idiyse, az önce tanıklık ettiğimiz sahnenin birkaç ay sonrasında Küçük Hangleton köyü büyük bir skandal yaşadı. Toprak sahibinin oğlunun bir serserinin kızı Merope'yle kaçmasının nasıl bir dedikodu yarattığını hayal edebilirsin.”</p><p class="calibre9">“Ancak köylülerin şoku Marvolo'nunkinin yanında hiçbir şeydi. Azkaban'dan döndüğünde, görevlerine bağlı kızını masada sıcak bir yemekle onu beklerden bulmayı umuyordu. Yerine, bir karış toz ve onun neler yaptığını açıkladığı elveda notunu buldu.”</p><p class="calibre9">“Bütün bunlardan keşfedebildiğim şey, o andan itibaren kızının ne adını ne varlığını bir kere daha anmadı. Kızının terk etmesinin şoku erken ölümüne oldukça katkıda bulundu - ya da basitçe kendini beslemeyi bir türlü öğrenemedi. Azkaban Marvolo'yu çok fazla zayıflatmıştı, ve Morfin'in kulübeye döndüğünü görecek kadar yaşayamadı.”</p><p class="calibre9">“Ve Merope? O... O öldü, değil mi?” Voldemort yetimler yurdunda büyümemiş miydi?”</p><p class="calibre9">“Evet, gerçekten,” dedi Dumbledore. “Aslında ne olduğunu anlamanın o kadar da zor olduğunu düşünmesem de burada bir çok tahmin yapmak zorundayız. Görüyorsun, kaçak yaptıkları evlilikten yalnızca birkaç ay sonra Tom Riddle, Küçük Hangleton'daki konağa eşi olmadan geri döndü. Komşular arasında onun ‘<span class="italic">aldatıldığı</span>' ya da ‘<span class="italic">ihanete uğradığı</span>' hakkındaki söylentiler hemen yayılmıştı. Eminim ki aslında, demek istediği, artık etkisi kalkan bir takım büyünün etkisinde olduğuydu, ancak galiba bu kesin sözleri deli sanılacağı için söylemeye cesaret edememişti. Ancak köylüler onun söylediklerini dinledikten sonra, Merope'nin Tom Riddle'a bir bebeği olacağını söyleyerek yalan söylediğini ve onunla bu sebeple evlendiğini zannettiler.”</p><p class="calibre9">“Ancak o, onun bebeğine sahip oldu.”</p><p class="calibre9">“Evliliklerinden bir yıl sonrasına kadar değil. Tom Riddle onu hamileyken terk etti.”</p><p class="calibre9">“Yolunda gitmeyen neydi?” diye sordu Harry. “Neden aşk iksiri etkisini kaybetti?”</p><p class="calibre9">“Yine bu tahmin işi,” dedi Dumbledore, ”ancak inanıyorum ki Merope derin bir aşk beslediği kocasını sihirli yollarla köleleştirmeye daha fazla dayanamadı. Sanırım iksiri vermeyi kesmeye karar verdi. Belki de, kendini kaybetmiş bir şekilde onun da karşılıklı olarak ona aşık olabileceğine ikna etmiştir kendini. Belki, onun bebeği için kalabileceğini düşünmüştür. Eğer öyleyse, iki durumda da yanılıyordu. Onu terk etti, bir daha hiç görmedi, ve asla oğluna ne olduğunu öğrenme zahmetine kalkışmadı.”</p><p class="calibre9">Dışarıdaki gök mürekkep siyahı olmuştu ve Dumbledore'un ofisindeki lambalar her zamankinden daha çok parlıyormuş gibi görünüyorlardı.</p><p class="calibre9">“Sanırım bu akşamlık bu kadar yeter, Harry,” dedi Dumbledore, bir ya da iki dakika sonra.</p><p class="calibre9">“Evet, efendim,” dedi Harry.</p><p class="calibre9">Ayağa kalktı, ancak odadan çıkmadı.</p><p class="calibre9">“Efendim... Voldemort'un geçmişi hakkında bütün bunları bilmem önemli mi?”</p><p class="calibre9">“Çok önemli, bence,” dedi Dumbledore.</p><p class="calibre9">“Ve... kehanetle alakalı bir yanı var mı?”</p><p class="calibre9">“Hepsi kehanetle alakalı.”</p><p class="calibre9">“Tamam,” dedi Harry, biraz kafası karışmış bir şekilde, ancak aynı zamanda rahatladı. Gitmek için döndü, sonra aklına başka bir soru daha geldi ve tekrar geri döndü.</p><p class="calibre9">“Efendim, bana söylediğiniz şeyleri Ron ve Hermione'ye söyleyebilir miyim?”</p><p class="calibre9">Dumbledore bir an düşündü ve sonra, “Evet, Mr. Weasley ve Miss Granger güvenilir olduklarını kanıtladılar. Ancak Harry, bunları başka kimseye tekrar etmemelerini istiyorum. Voldemort'un sırları hakkında ne kadar çok şey bildiğimin ya da zannettiğimin etraftan duyulmasının pek de iyi bir fikir olduğunu düşünmüyorum.”</p><p class="calibre9">“Hayır, efendim, yalnızca Ron ve Hermione'nin bildiğine emin olacağım. İyi geceler.”</p><p class="calibre9">Tekrar geri döndü, ve onu gördüğünde neredeyse kapıya varmıştı. Bir çok narin görünümlü gümüş aleti taşıyan ince bacaklı masalardan birinin üzerinde çatlamış, kocaman siyah taşlı bir yüzük duruyordu.</p><p class="calibre9">“Efendim,” dedi Harry yüzüğe bakarak. “Bu yüzük -”</p><p class="calibre9">“Evet?” dedi Dumbledore.</p><p class="calibre9">“O gece Profesör Slughorn'u ziyaret ettiğimizde bu yüzüğü takıyordunuz.”</p><p class="calibre9">“Evet takıyordum,” diye kabul etti Dumbledore.</p><p class="calibre9">“Ancak bu... Efendim, bu Marvolo Gaunt'un Ogden'e gösterdiği yüzüğün aynısı değil mi?”</p><p class="calibre9">Dumbledore başını eğdi. “Çok benzeri.”</p><p class="calibre9">“Ancak nasıl -? Bu hep sizde var mıydı?”</p><p class="calibre9">“Hayır, onu yakın bir zamanda elde ettim,” dedi Dumbledore. “Aslında seni teyzen ve eniştenin evinden almaya gelmeden birkaç gün önce.”</p><p class="calibre9">“Öyleyse bu sizin elinizi yaraladığınız zamana denk geliyor, efendim?”</p><p class="calibre9">“O sıralarda, evet, Harry.”</p><p class="calibre9">Harry duraksadı. Dumbledore gülümsüyordu.</p><p class="calibre9">“Efendim, tam olarak nasıl -?”</p><p class="calibre9">“Çok geç oldu Harry! Hikayeyi başka zaman duymalısın. İyi geceler.”</p><p class="calibre9">“İyi geceler, efendim.”</p><p class="calibre7" style="margin:0pt; border:0pt; height:1em"> </p><div class="mbppagebreak" id="calibre_pb_12"></div>
</body></html>
