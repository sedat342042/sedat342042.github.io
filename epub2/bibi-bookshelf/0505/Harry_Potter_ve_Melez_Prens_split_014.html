<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Harry Potter ve Melez Prens</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos497184" class="calibre1"><span class="calibre2">
</span></p><p id="filepos497239" class="calibre8"><span class="calibre4">ON  İKİNCİ  BÖLÜM: </span><br class="calibre7"/><span class="calibre4">GÜMÜŞ  VE  OPAL</span></p><p class="calibre11">Dumbledore neredeydi ve ne yapıyordu?</p><p class="calibre9">Harry, müdürü birkaç hafta boyunca sadece iki kez görebildi. Artık yemeklerde çok nadir görünüyordu ve Harry, Hermione'nin müdürün okuldan her seferinde günlerce ayrıldığı şeklindeki düşüncesine katılıyordu. Dumbledore Harry'ye vereceğini söylediği özel dersleri unutmuş muydu? Dumbledore, derslerin kehanetle ne yapacağı hakkında bir şeylere yol göstereceğini söylemişti. Harry kendini desteklenmiş ve rahat hissetmişti, ama şimdi hafifçe terk edilmiş hissediyordu.</p><p class="calibre9">Ekimin ortalarına doğru dönemin ilk Hogsmeade gezisi geldi. Harry, okulda artan bu kadar sıkı güvenlik önlemlerine rağmen, bu gezilere hala izin verilip verilmediğini merak ediyordu, ama gidebilecek olmalarını öğrendiğine sevindi. Birkaç saatliğine de olsa şatonun dışına çıkmak daima güzeldi.</p><p class="calibre9">Harry gezi sabahı erkenden uyandı, hava fırtınalıydı ve kahvaltıya kadar olan vaktini İleri İksir Yapımı kitabını okuyarak geçirmeye karar verdi. Genelde kitaplarını okurken yatağa uzanmazdı. Bu davranış Ron'un da dediği gibi, bunu sadece acayip bulan Hermione dışındaki herkes için kaba bir davranıştı. Harry, her nasılsa, Melez Prens'in İleri İksir Yapımı kitabının zar zor sağlam kaldığını düşündü. Harry kitabı okumaya daldıkça, sadece onun, Slughorn'un gözüne girmesini sağlayan iksirler için yararlı ipuçları ve kestirmelerden oluşmadığını fark etti, aynı zamanda kenarlarına, Harry'nin, Prens'in karalama ve düzeltmelerinden anladığı kadarıyla Prens'in kendi icadı olduğuna emin olduğu yaratıcı küçük büyü ve lanetler de karalanmıştı.</p><p class="calibre9">Harry, Prens'in kendi bulduğu büyülerden birkaçını çoktan denemişti. Ayak parmağı tırnaklarının aşırı derecede hızlı büyümesine neden olan bir lanet (koridorda Crabbe üzerinde denemişti ve çok eğlenceli sonuçlar almıştı), insanın dilini damağına yapıştıran bir büyü (bunu da iki kere kullanmıştı, genel bir takdir için, masum Argus Filch'in üzerinde), ve belki de en yararlısı, Muffliato, yakınında olan kişilerin kulağında anlayamadığı bir çınlamaya sebep oluyordu, böylece sınıfta duyulmadan uzun süre konuşabiliyorlardı. Bu büyüleri etkileyici bulmayan tek kişi, her yerde, sert, beğenmeyen ifadesini sürdüren ve Harry Muffliato büyüsünü etraftakilere uyguladığı sürece konuşmayı reddeden Hermione'ydi.</p><p class="calibre9">Harry yatağında doğruldu ve Prens'in başına biraz bela açmış gibi görünen büyü talimatlarını yakından inceleyebilmek için kitabı yan çevirdi. Birçok karalama ve düzeltme vardı, ama sonunda sayfanın köşesine sıkıştırılmış olanı gördü:</p><p class="calibre9">Levicorpus (szsz)</p><p class="calibre9">Rüzgar ve sulu sepken kar pencereleri acımasızca döverken ve Neville yatağında gürültülü bir şekilde horlarken, Harry, parantez içinde yazılı olan kelimelere baktı. “<span class="italic">Szsz...</span>” Bunun anlamı “sözsüz” olmalıydı. Harry, bu özel büyülerde başarılı olabileceğinden oldukça şüpheliydi. Snape'in her K.S.K.S. dersinde yorum yaptığı bu sözsüz büyüleri yapmakta hala zorluk çekiyordu.</p><p class="calibre9">Diğer yandan, Prens, Snape'den çok daha etkili bir öğretmen olduğunu kanıtlamıştı.</p><p class="calibre9">Asasını belirli bir şeye tutmadan, yukarı doğru kaldırdı ve kafasının içinden “<span class="italic">Levicorpus!</span>” dedi.</p><p class="calibre9">“Aaaahhhhh!”</p><p class="calibre9">Odada ani bir ışık çaktı ve oda tamamen gürültüyle doldu. Herkes, Ron çığlık atarken uyanmıştı. Harry, panik içerisinde İleri İksir Yapımı kitabını fırlattı. Ron havanın ortasında görünmez bir kanca tarafından ayak bileğinden yakalanmış gibi baş aşağı sallanıyordu.</p><p class="calibre9">“Özür dilerim!” diye bağırdı Harry, Dean ve Seamus kahkahalarla gülerken ve yataktan düşen Neville yerden kalkarken. “Dayan biraz, - seni indireceğim -“</p><p class="calibre9">İksir kitabını el yordamıyla buldu ve panik içinde sayfaları çabucak çevirdi, doğru sayfayı bulmaya çalışıyordu. En sonunda buldu ve büyünün altındaki karmaşık yazıyı çözdü. Bunun karşı büyü olması için dua ederek, “<span class="italic">Liberacorpus!</span>” diye düşündü var gücüyle. Odada bir ışık daha çaktı ve Ron yatağının üstüne düştü.</p><p class="calibre9">“Özür dilerim,” diye tekrarladı Harry zayıfça, Dean ve Seamus kahkahalarına devam ederken.</p><p class="calibre9">“Yarın,” dedi Ron boğuk bir sesle, “alarmı kurmak yerine seni kullanacağım.”</p><p class="calibre9">Hepsi Mrs. Weasley'nin el işi kazaklarından birkaç tanesiyle sıkıca giyinene ve pelerin, atkı ve eldivenlerini yanlarına alıncaya kadar Ron'un şoku geçmişti ve Harry'nin yeni büyüsünün çok etkileyici olduğuna karar vermişti, oldukça etkili olduğuna; aslında kahvaltıya oturur oturmaz Hermione'ye bütün hikayeyi abartılı bir biçimde anlatmak için hiç vakit kaybetmedi.</p><p class="calibre9">“... ve sonra başka bir ışık daha çaktı ve ben tekrar yatağın üstüne indim!” diye sırıttı Ron, kendine sosis alırken. Hermione hikaye boyunca gülümsemedi bile, ve şimdi Harry'ye karşı soğuk ve hoşnutsuz bir ifade takınmıştı.</p><p class="calibre9">“Bu büyünün, senin o iksir kitabındakilerden başka bir tanesi olma ihtimali var mı?” diye sordu.</p><p class="calibre9">Harry ona hiddetle baktı. “Her zaman en kötü sonuca atlıyorsun, değil mi?”</p><p class="calibre9">“Öyle miydi?”</p><p class="calibre9">“Peki...evet, öyleydi...ama ne olmuş?”</p><p class="calibre9">“Yani, bilinmeyen, elle yazılmış bir büyüyü denemeye karar verdin ve ne olduğunu gördün?”</p><p class="calibre9">“Elle yazılmış olması niye bir sorun oluştursun ki?” dedi Harry, sorunun geri kalan kısmını yanıtlamamayı tercih ederek.</p><p class="calibre9">“Çünkü o, büyük ihtimalle Sihir Bakanlığı'nın onayladığı bir sihir değil,” dedi Hermione. “Ve ayrıca,” diye ekledi, Harry ve Ron birbirine bakarken, “ben, bu Prens'in karakterinin biraz tehlikeli olduğunu düşünmeye başladım.”</p><p class="calibre9">Harry ve Ron aynı anda bağırmaya başladı.</p><p class="calibre9">“O sadece komik,” dedi Ron, ketçap şişesini sosislerinin üzerine ters çevirerek. “Sadece komik, Hermione, hepsi bu!”</p><p class="calibre9">“İnsanları bileklerinden baş aşağı sallandırmak mı?” dedi Hermione, “Kim böyle büyüler yapmak için vaktini ve enerjisini harcar ki?”</p><p class="calibre9">“Fred ve George,” dedi Ron omuz silkerek. “bu onların yapacağı türden bir şey. Ve...”</p><p class="calibre9">“Benim babam,” dedi Harry. Henüz hatırlamıştı.</p><p class="calibre9">“Ne?” dedi Ron ve Hermione beraber.</p><p class="calibre9">“Babam da bu büyüyü kullanmıştı,” dedi Harry. “Ben - Lupin söyledi.”</p><p class="calibre9">Son bölüm doğru değildi, aslında Harry babasını bu büyüyü Snape üzerinde yaparken görmüştü, ama bu Düşünseli'ndeki kısa gezisinden Ron ve Hermione'ye asla bahsetmemişti. Şimdi, her nasılsa, ona müthiş bir olasılık görünmüştü. Acaba Melez Prens -?</p><p class="calibre9">“Belki baban bunu kullanmış olabilir Harry,” dedi Hermione, “ama bunu tek kullanan o değildi. Belki unutmuşsundur, bunu kullanan bir grup insan görmüştük. Havada sallanan insanlar. Onları uykusuz, çaresiz bir şekilde havada uçuran insanlar.”</p><p class="calibre9">Harry ona baktı. Acıtan bir hisle Ölüm Yiyenler'in Quidditch Dünya Kupası'ndaki davranışlarını hatırladı. Ron onun yardımına yetişti.</p><p class="calibre9">“O farklıydı,” dedi Ron güçlü bir şekilde. “Onlar bunu kötüye kullanıyordu. Harry ve babası sadece eğleniyordu. Sen Prens'i sevmiyorsun Hermione,” diye ekledi, bir sosisi sert bir şekilde ona sallayarak, “çünkü o iksirde senden daha iyi -”</p><p class="calibre9">“Bununla alakası yok!” dedi Hermione, yanakları kızararak. “Ben sadece ne işe yaradığını bilmediğin yeni büyüler yapmanın çok sorumsuzca olduğunu düşünüyorum. Artık Prens'den konuşmaktan vazgeç, sanki Prens onun ünvanıymış gibi, bahse girerim aptal bir lakaptır ve bana da çok nazik birisi gibi de görünmüyor!”</p><p class="calibre9">“Nasıl böyle bir izlenim aldığını bilmiyorum,” dedi Harry öfkeyle. “Eğer yetişen bir Ölüm Yiyen olsaydı ‘<span class="italic">melez</span>' olmakla övünmezdi, değil mi?”</p><p class="calibre9">Bunu söyler söylemez, Harry babasının safkan olduğunu hatırladı, ama bunu zihninin bir köşesine attı, bunun için daha sonra endişelenirdi.</p><p class="calibre9">“Ölüm Yiyenler'in hepsi safkan olamaz, yeterince safkan büyücü kalmadı,” dedi Hermione inatla. “Çoğunun safkan olduğunu iddia eden melezler olduklarını sanıyorum. Onlar sadece Muggle doğumlulardan nefret ediyorlar, sen ve Ron onlara katılırsanız oldukça memnun olurlar.”</p><p class="calibre9">“Ben hiçbir şekilde Ölüm Yiyen olamam!” dedi Ron öfkeyle, Hermione'ye doğru salladığı çatalından bir parça sosis fırladı ve Ernie Macmillan'ı kafadan vurdu. “Benim bütün ailem kan haini! Bu Ölüm Yiyenler için en az Muggle doğumlu olmak kadar kötü.”</p><p class="calibre9">“Ve, onlar benim gelmeme bayılırlar,” dedi Harry alaycı bir şekilde. “Çok iyi arkadaş olurduk, eğer onlar beni haklamaya çalışmasalardı.”</p><p class="calibre9">Bu Ron'u güldürdü, ama Hermione gönülsüz bir şekilde sırıttı ve Ginny dikkatleri dağıttı. “Hey, Harry, sanırım bunu sana vermeliyim.”</p><p class="calibre9">Bu, üstünde tanıdık, ince eğik bir yazıyla Harry'nin ismi olan bir parşömen parçasıydı.</p><p class="calibre9">“Teşekkürler, Ginny... Bu Dumbledore'un sonraki dersi!” dedi Harry, Ron ve Hermione'ye. Parşömeni çekerek açtı ve çabucak içindekileri okudu.</p><p class="calibre9">“Pazartesi akşamı!” Kendini aniden hafiflemiş ve mutlu hissetti.</p><p class="calibre9">“Hogsmeade'de bize katılmak ister misin Ginny?” diye sordu.</p><p class="calibre9">“Dean'le gidiyorum - belki sizi orda görürüm,” diye cevapladı, el sallayarak ayrıldı.</p><p class="calibre9">Filch, her zamanki gibi meşe ön kapıların önünde bekliyor, Hogsmeade'e gitme izni olanları kontrol ediyordu. İşlemler, Filch'in herkesi üçer kere Sır Sezici Sensör'le kontrol etmesinden dolayı normalden uzun sürüyordu.</p><p class="calibre9">“Karanlık malzemeleri DIŞARI çıkarmak niye sorun olsun ki?” diye isyan etti Ron, korkuyla uzun ince Sır Sezici Sensör'e bakarak. “Asıl İÇERİYE ne getirdiğimizi kontrol etmelisin.”</p><p class="calibre9">Çenesi ona ekstradan birkaç kere daha sensörle dürtülme kazandırdı ve onlar dışarıdaki sulusepken kar ve rüzgâra çıktığında bile hala irkiliyordu.</p><p class="calibre9">Hogsmeade'e yürüyüş hiç de eğlenceli değildi. Harry atkısını yüzünün alt tarafına sardı. Geri kalan kısmının biraz sonra acıdığını ve uyuştuğunu hissetti. Köye giden yol tamamen acı rüzgâra karşı yürüyen öğrencilerle doluydu. Az sonra Harry, sıcak Ortak Salon'da kalsalardı daha iyi eğlenip eğlenemeyeceklerini düşünmeye başladı ve sonunda Hogsmeade'e vardıklarında Zonko'nun Şaka Dükkânı'nın tahtalarla kapatılmış olduğunu gördü. Harry bunu, bu gezinin iyi geçmeyeceğinin ispatı olarak yorumladı. Ron, kalın eldivenleriyle, dosdoğru sevecen bir şekilde açık olan Balyumuk'u gösterdi ve Harry ve Hermione onun peşinden sendeleyerek kalabalık dükkâna girdiler.</p><p class="calibre9">“Şükürler olsun” diye titredi Ron, sıcak ve şekerleme kokan hava etraflarını sararken. “Hadi, bütün öğleden sonra burada oturalım.”</p><p class="calibre9">“Harry, adamım!” dedi gürleyen bir ses arkalarından.</p><p class="calibre9">“Ah, hayır,” diye mırıldandı Harry. Üçü de acayip tüylü bir şapka ve tüylü yakasına uyan bir palto giyen, elinde kristalleşmiş ananas dolu büyük çantayı sıkıca tutmuş ve dükkânın yaklaşık dörtte birini kaplayan Profesör Slughorn'u görmek için arkalarına döndüler.</p><p class="calibre9">“Harry, benim küçük akşam yemeklerimi kaçırdığın üç oldu!” dedi Slughorn, hafifçe onun göğsüne vurarak. “Bu işe yaramaz, evlat, seni almaya kararlıyım! Miss Granger onları seviyor, değil mi?”</p><p class="calibre9">“Evet,” dedi Hermione çaresizce, “onlar oldukça -”</p><p class="calibre9">“Peki, niye birlikte gelmiyorsunuz Harry?” diye ısrar etti Slughorn.</p><p class="calibre9">“Şey, Quidditch antrenmanlarım var Profesör,” dedi, gerçekten antrenmanları Slughorn'un mor kurdeleyle süslediği davetlere göre ayarlayan Harry. Bu strateji Ron'un da gitmesini engelliyordu ve genellikle Ginny'le beraber, Hermione'nin McLaggen ve Zabini'yle birlikte sustuğunu hayal ederek gülüyorlardı.</p><p class="calibre9">“Pekala, ben bu kadar sıkı çalışmadan sonra, sizin ilk maçınızı kesinlikle kazanmanızı bekliyorum!” dedi Slughorn. “Ama birazcık eğlencenin kimseye zararı olmaz. Şimdi, pazartesi akşamına ne dersin, büyük ihtimalle böyle bir havada antrenman yapmak istemezsiniz...”</p><p class="calibre9">“Yapamam, Profesör. Benim -şey- Profesör Dumbledore'la bir görüşmem var o akşam.”</p><p class="calibre9">“Yine şanssızlık!” diye sızlandı Slughorn dramatik bir şekilde. “Peki... benden sonsuza kadar kaçamazsın, Harry!”</p><p class="calibre9">Ve gösterişli bir el sallamayla, paytak paytak dükkândan dışarı çıktı. Ron'a sanki oradaki karafatma sürülerinden biriymiş gibi çok az ilgi göstererek.</p><p class="calibre9">“Başka birinden daha kaçtığına inanamıyorum,” dedi Hermione başını sallayarak. “Onlar kötü değil, biliyorsun... Hatta bazen oldukça eğlenceli olabiliyorlar...” Ama sonra Ron'un yüzündeki ifadeyi gördü. “ Aa, bak - şekerli tüy kalemler var - uzun süre kullanışlı!”</p><p class="calibre9">Harry, Hermione'nin konuyu değiştirmesine sevindi, yeni ekstra büyük şekerli tüy kalemlere normalden daha fazla ilgi gösterdi ama Ron aksi biçimde bakmaya devam etti ve Hermione bundan sonra nereye gitmek istediğini sorduğunda sadece omuz silkti.</p><p class="calibre9">“Hadi, Üç Süpürge'ye gidelim,” dedi Harry. “Orası sıcaktır.”</p><p class="calibre9">Atkılarını tekrar yüzlerine sardılar ve şeker dükkânından ayrıldılar. Acı rüzgâr, Balyumruk'un tatlı sıcağından sonra, yüzlerini bıçak gibi kesiyordu. Cadde çok kalabalık değildi, kimse konuşarak vakit kaybetmek istemiyor, sadece gidecekleri yere ulaşmak için acele ediyordu. Tek istisna, Üç Süpürge'nin hemen dışında duran, hemen önlerindeki iki adamdı. Birisi çok uzun ve zayıftı. Harry yağmur damlalarıyla kaplı gözlüğünden gözlerini kısarak baktı ve köyün diğer meyhanesi Domuz Kafası'nın barmenini tanıdı. Harry, Ron ve Hermione yaklaştıkça, barmen paltosunu boynuna doğru sıkıca çekti ve uzaklaştı, daha kısa olan adamı kollarının içinde bir şey ararken bıraktı. Harry adamın kim olduğunu fark ettiğinde sadece birkaç adım uzağındaydı.</p><p class="calibre9">“Mundungus!”</p><p class="calibre9">Kısa ve çarpık bacaklı, uzun dağınık kızıl saçlı adam zıpladı ve elindeki eski bavulu düşürdü. Bavul patlar gibi açıldı ve hurdacı dükkânlarının vitrinlerindeki gibi görünen tüm şeyler dışarı saçıldı.</p><p class="calibre9">“Ah, Mer'aba, ‘Arry,” dedi Mundungus Fletcher, hiç inandırıcı olmayan, kalp kırıcı bir havayla. “Pekala, tutmayın beni.” Gitmek için çok istekli görünen bir edayla bavulundan saçılan parçaları aceleyle yerden toplamaya başladı.</p><p class="calibre9">“Bunları satıyor musun?” diye sordu Harry, Mundungus'un yerden pis görünen nesneler karışımını toplamasını izleyerek.</p><p class="calibre9">“Şey, zar zor geçiniyorum,” dedi Mundungus. “Ver onu bana!”</p><p class="calibre9">Ron eğildi ve yerden gümüş görünümlü bir şey aldı.</p><p class="calibre9">“Bekle biraz,” dedi Ron yavaşça. “Bu tanıdık görünüyor -”</p><p class="calibre9">“Teşekkür ederim!” dedi Mundungus, kadehi Ron'un elinden kapıp tekrar bavula teperek. “Pekala, sonra görüşürüz - AHH!”</p><p class="calibre9">Harry, Mundungus'u boğazından dükkânın duvarına yapıştırdı. Hızlıca onu tek elle tutup, asasını çıkardı. “Harry!” diye ciyakladı Hermione.</p><p class="calibre9">“Bunları Sirius'un evinden aldın,” dedi nerdeyse Mundungus'la burun buruna olan ve nahoş bir tütün ve içki koklayan Harry. “Üzerinde Black ailesinin simgesi vardı.”</p><p class="calibre9">“Ben - hayır - ne -? ” diye tükürerek konuştu, yavaşça mora dönen Mundungus. “Ne yaptın, öldüğü günün akşamında gidip orayı mı soydun?” diye hırladı Harry. “Ben - hayır -“</p><p class="calibre9">“Onu bana ver!”</p><p class="calibre9">“Harry, yapma!” diye haykırdı Hermione, Mundungus maviye dönerken.</p><p class="calibre9">Bir patlama oldu ve Harry ellerinin Mundungus'un boğazından ayrıldığını hissetti. Nefesi kesilen ve tükürük saçan Mundungus düşen bavulunu yakaladı, sonra -ÇAT!- gözden kayboldu.</p><p class="calibre9">Harry yüksek sesle küfür etti, etrafında dönerek Mundungus'un nereye gittiğini görmeye çalıştı. “GERİ GEL, SENİ HIRSIZ!”</p><p class="calibre9">“Bunun bir yararı yok, Harry.” Mat saçları sulusepkenden karla ıslanmış, nereden geldiği belli olmayan Tonks ortaya çıktı. “Mundungus büyük ihtimalle şu an Londra'dadır. Bağırmanın bir anlamı yok.”</p><p class="calibre9">“Sirius'un eşyalarını arakladı! Çaldı onları!”</p><p class="calibre9">“Evet, ama sessiz ol,” dedi Tonks, bu bilgiyi hiç dert etmiyormuş gibi görünüyordu. “Bu soğuktan çıksan iyi olur.”</p><p class="calibre9">Onları Üç Süpürge'nin kapısından girinceye kadar izledi. Harry, içeriye adımını atar atmaz, patladı, “Sirius'un eşyalarını çalıyordu!”</p><p class="calibre9">“Biliyorum, Harry, ama lütfen bağırma, herkes bakıyor,” diye fısıldadı Hermione. “Git ve otur, sana içecek getireyim.” Harry, birkaç dakika sonra, Hermione elinde üç şişe kaymak birası ile masaya geldiğinde hala köpürüyordu.</p><p class="calibre9">“Yoldaşlık, Mundungus'u kontrol edemiyor mu?” diye sordu diğer ikisine sinirli bir fısıltıyla. “O karargahtayken sabit olmayan her şeyi çalmasına engel olamıyorlar mı?”</p><p class="calibre9">“Şşştt!” dedi Hermione umutsuzca, kimsenin dinlemediğinden emin olmak için etrafına baktı; yakında oturan, Harry'ye büyük bir ilgiyle bakan bir çift büyücü ve fazla uzakta olmayan bir sütunun arkasında yüksek sele gülen Zabini vardı. “Harry, ben de kızdım, biliyorum çaldıkları senin eşyalarındı -”</p><p class="calibre9">Harry, kaymak birasını içerken tıkandı; bir an için Grimmauld Meydanı, 12 Numara'nın sahibi olduğunu unutmuştu.</p><p class="calibre9">“Evet, onlar benim eşyalarım!” dedi. “Beni görünce sevinmemesine şaşmamak gerek! Pekala, neler olduğunu gidip Dumbledore'a söyleyeceğim, o Mundungus'u korkutan tek kişi.”</p><p class="calibre9">“İyi fikir,” diye fısıldadı Hermione, Harry'nin sakinleşmesine sevindiği açıkça belliydi. “Ron, sen neye bakıyorsun?”</p><p class="calibre9">“Hiçbir şeye,” dedi Ron, aceleyle bakışlarını bardan kaçırarak, ama Harry onun biraz hafif bir içki için uzun süredir, ümitle, güzel görünüşlü Madam Rosmerta'nın bakışlarını yakalamaya çalıştığını biliyordu.</p><p class="calibre9">“Bana bu ‘<span class="italic">hiçbir şey</span>'in arkasında daha çok ateş viskisi varmış gibi geliyor,” dedi Hermione huysuzca.</p><p class="calibre9">Ron bu alayı duymazlıktan geldi, açıkça, ağırbaşlı bir sessizliğe bürünmeye karar vererek içeceğini yudumladı. Harry, Sirius'u ve o gümüş kadehlerden nasıl nefret ettiğini düşünüyordu. Hermione parmaklarını masaya vurdu, gözleri Ron'la bar arasında gidip geliyordu. Harry şişesindeki son damlaları da bitirdiği anda “Bu geziyi bitirip, okula geri dönelim,” dedi.</p><p class="calibre9">Diğer ikisi baş salladılar. Hiç de eğlenceli bir gezi değildi ve hava onlar durdukça daha da kötüleşiyordu. Tekrar paltolarını sıkıca giyindiler, atkılarını düzelttiler, eldivenlerini giydiler, sonra Katie Bell ve arkadaşlarını takip ederek ana caddeden geri döndüler. Harry'nin aklına Ginny geldi, ağır ağır donmuş çamurlar arasından Hogwarts yoluna doğru yürürlerken. Onu görememişlerdi, şüphesiz, diye düşündü Harry, çünkü Ginny ve Dean, mutlu çiftlerin sık sık gittikleri yer olan Madam Puddyfoot'un Çay Dükkanı'na rahat bir şekilde gizlenmişlerdi. Kaşlarını çatarak, başını hortum gibi dönen sulusepken kara karşı eğerek zar zor yürüdü.</p><p class="calibre9">Harry'nin, Katie Bell ve arkadaşının rüzgârdan ona doğru gürültülü ve tiz bir şekilde sürüklendiklerini fark etmesi kısa bir süre aldı. Harry gözlerini kısarak onların belirsiz siluetlerine baktı. İki kız, Katie'nin elinde tuttuğu bir şey yüzünden tartışıyorlardı. Harry, Katie'nin, “Bu seni ilgilendirmez, Leanne!” dediğini duydu.</p><p class="calibre9">Dar sokaktaki bir köşeyi döndüler, sulusepken kar Harry'nin gözlüklerini buğulayarak, kalınlaşmaya ve hızlanmaya başladı. Onları silmek için eldivenli elini kaldırdığında, Leanne, Katie'nin tuttuğu paketi elinden aldı, Katie tekrar kendine doğru çekti ve paket yere düştü.</p><p class="calibre9">O anda, Katie havaya yükseldi, Ron'unkinden farklı olarak, zarafetle ama komik bir şekilde bileğinden asılmıştı, kolları, uçmayı düşünüyormuş gibi sonuna kadar açıktı. Yine de yanlış bir şeyler vardı, ürkütücü bir şeyler... Saçları, rüzgârda kamçı gibi savruluyordu ama gözleri kapalıydı ve yüzünde tamamen boş bir ifade vardı. Harry, Ron, Hermione ve Leanne durdular ve izlediler.</p><p class="calibre9">Sonra, yerden iki metre yüksekte, Katie korkunç bir çığlık attı. Gözleri bir anda açıldı ve ne görüyor ya da ne hissediyorsa ona çok şiddetli bir acı verdiği açıktı. Bağırmaya devam etti ve Leanne de bağırmaya başladı ve Katie'nin bileklerini yakaladı, onu tekrar yere çekmeye çalışıyordu. Harry, Ron ve Hermione yardım etmek için ileri koştular, ama Katie'nin ayaklarını yakaladıkları anda hepsinin üstüne düştü. Harry ve Ron onu yakalamayı başardı ama kız çok fazla kıvrandığı için zor tutuyorlardı. Onun yere indirdiler, kız bağırmaya ve çırpınmaya devam etti. Anlaşılan hiçbirini tanımıyordu.</p><p class="calibre9">Harry etrafına bakındı; etrafı terk edilmiş görünüyordu.</p><p class="calibre9">“Orda kalın!” diye bağırdı ötekilere, uğuldayan rüzgârın arasından. “Yardım çağırmaya gideceğim!”</p><p class="calibre9">Okula doğru koşmaya başladı. Kimsenin, az önce Katie'nin davrandığı gibi davrandığını görmemişti ve buna neyin sebep olduğunu düşünemiyordu. Dar sokaktaki bir dönemeci döndü ve iki ayağı üzerine kalkmış dev bir ayı gibi görünen bir şeye çarptı.</p><p class="calibre9">“Hagrid!” dedi, nefes nefese, kendini düştüğü çalılıklardan çıkarırken.</p><p class="calibre9">“Harry!” dedi, kaşlarına ve sakalına sulusepken kar düşmüş ve müthiş tüylü, kunduz derisi paltosunu giymiş olan Hagrid. “Grawp'ı ziyaret ediyordum, çok iyi gidiyor, sen de gör-”</p><p class="calibre9">“Hagrid, geride birisi yaralandı, ya da lanetlendi ya da başka bir şey -”</p><p class="calibre9">“Ne?” dedi Hagrid, şiddetli rüzgardan Haryy'nin sesini duyabilmek için öne eğildi.</p><p class="calibre9">“Birisi lanetlendi!” diye bağırdı Harry.</p><p class="calibre9">“Lanetlendi mi? Kim lanetlendi - Ron? Hermione?”</p><p class="calibre9">“Hayır, onlar değil, Katie Bell - buradan...”</p><p class="calibre9">Dar sokak boyunca geri koştular. Hala yerde çırpınan ve bağıran Katie Bell ve etrafındaki küçük bir grup insanı bulmaları zaman almadı. Ron, Hermione ve Leanne'nin hepsi birden onu susturmaya çalışıyorlardı.</p><p class="calibre9">“Geri çekilin!” diye bağırdı Hagrid. “Ben bir bakayım!”</p><p class="calibre9">“Ona bir şey oldu!” diye hıçkırarak ağladı Leanne. “Ne olduğunu bilmiyorum.”</p><p class="calibre9">Hagrid bir süre Katie'ye baktı, sonra, hiçbir şey söylemeden, eğildi, onu kucağına aldı ve onunla beraber şatoya doğru koşmaya başladı. Birkaç saniye sonra Katie'nin içe işleyen çığlıkları kesildi ve duyulan tek ses rüzgarın sesi oldu.</p><p class="calibre9">Hermione, Katie'nin ağlayan arkadaşının yanına gitti ve kolunu ona doladı.</p><p class="calibre9">“Leanne'ydi, değil mi?</p><p class="calibre9">Kız başını salladı.</p><p class="calibre9">“Her şey aniden mi oldu, yoksa -”</p><p class="calibre9">“Paket yırtıldığı zaman oldu,” diye hıçkırarak ağladı Leanne, yerdeki yırtılarak açılmış ve yeşilimsi ışık saçan, tamamen ıslanmış kahverengi kağıttan paketi gösteriyordu. Ron eğildi, kollarını uzattı, ama Harry onun kolunu yakaladı ve onu geri çekti.</p><p class="calibre9">“Ona dokunma!”</p><p class="calibre9">Yere çömeldi. Kağıtan çıkmış, gösterişli opal bir kolye duruyordu.</p><p class="calibre9">“Bunu daha önce de görmüştüm,” dedi Harry, nesneye bakarak. “Yıllar önce Borgin ve Burkes'de satılıyordu. Etikette lanetli olduğu yazıyordu. Katie ona dokunmuş olmalı.” Kontrol edilemez bir şekilde titremeye başlayan Leanne'ye baktı. “Katie bunu nasıl aldı?”</p><p class="calibre9">“Tartışmamızın sebebi buydu. Üç Süpürge'de tuvaletten döndüğünde bunu tutuyordu, bunu Hogwarts'daki biri için sürpriz olduğunu ve götürmesi gerektiğini söyledi... Oh hayır, oh hayır, bahse girerim Imperius lanetine uğramıştı ve ben bunu fark edemedim!”</p><p class="calibre9">Leanne, yeni hıçkırıklarla titredi. Hermione omzuna yavaşça vurdu. “Onu kime vereceğini söylemedi, değil mi Leanne?”</p><p class="calibre9">“Hayır... bana söylemedi... ona aptal olmamasını ve onu okula götürmemesini söyledim, ama beni dinlemedi ve... ve sonra ben onu elinden almaya çalıştım... ve... ve -”</p><p class="calibre9">Leanne bir üzüntü çığlığı attı.</p><p class="calibre9">“Okula dönsek iyi olur,” dedi Hermione, kolu hala Leanne'ye dolalı bir şekilde. “Onun nasıl olduğunu öğrenebiliriz. Hadi...”</p><p class="calibre9">Harry bir an tereddüt etti, sonra yüzünden atkısını çıkardı ve Ron'un nefesinin kesilmesine aldırmayarak, dikkatli bir şekilde kolyeyi paketledi ve eline aldı.</p><p class="calibre9">“Bunu Madam Pomfrey'ye göstermeliyiz,” dedi.</p><p class="calibre9">Hermione ve Leanne'yi yolda takip ederken Harry, sinirli bir şekilde düşünüyordu. Konuştuğunda okul arazisine yeni girmişlerdi, düşüncelerini artık kendine saklayamamıştı.</p><p class="calibre9">“Malfoy bu kolyeyi biliyordu. Dört sene önce bir kutuda Borgin and Burkes'deydi. Ben, o ve babasından saklanırken, onun buna dikkatli bir şekilde baktığını gördüm. O gün Malfoy'u takip ettiğimizde aldığı şey buydu. Bunu hatırladı ve almak için geri döndü!”</p><p class="calibre9">“Ben - bilmiyorum, Harry,” dedi Ron tereddütle. “Borgin and Burkes'e bir sürü insan giriyor... Ve bu kız, Katie'nin onu bayanlar tuvaletinde aldığını söylemedi mi?”</p><p class="calibre9">“O, tuvaletten döndüğünde elindeydi, dedi, tuvalette onu kendi almış olması gerekmiyordu -?”</p><p class="calibre9">“McGonagall!” dedi Ron, uyararak.</p><p class="calibre9">Harry baktı. Gerçekten de Profesör McGonagall girdap gibi dönen sulusepken karın içinden onları karşılamak için taş basamaklardan aceleyle iniyordu.</p><p class="calibre9">“Hagrid, siz dördünüzün Katie Bell'e ne olduğunu gördüğünüzü söyledi - hemen yukarı, benim odama lütfen! Tuttuğun şey ne Potter?”</p><p class="calibre9">“Tanrım,” dedi Profesör McGonagall, kolyeyi Harry'den aldığında telaşlanmış görünüyordu. “Hayır, hayır, Filch, onlar benimle!” diye ekledi aceleyle, Filch Sır Sezici Sensör'ü yukarıda tutarak Giriş Salonu'ndan onlara doğru istekli bir şekilde ayaklarını sürüyerek gelirken. “Bu kolyeyi hemen Profesör Snape'e götür, ama kesinlikle ona dokunma, atkının içinde kapalı kalsın!”</p><p class="calibre9">Harry ve diğerleri Profesör McGonagall'ı yukarıya, odasına kadar takip ettiler. Sulusepken karla kirlenmiş camlar çerçevelerinde tıkırdıyordu ve oda şöminede çatırdayan ateşe rağmen serindi. Profesör McGonagall kapıyı kapattı ve Harry, Ron, Hermione ve hala hıçkırarak ağlayan Leanne'yle yüz yüze gelebilmek için azametle masasına yürüdü.</p><p class="calibre9">“Pekala,” dedi keskin bir sesle. “Neler oldu?”</p><p class="calibre9">Duraksayarak ve ağlamasını kontrol altına almaya çalıştığı pek çok arayla, Leanne, Profesör McGonagall'a, Katie'nin nasıl Üç Süpürge'de tuvalete gittiğini ve elinde belirsiz bir paketle geri döndüğünü, Katie'nin nasıl biraz garip göründüğünü ve nasıl bilinmeyen birine verilmesinin akılcılığı hakkında tartıştıklarını ve tartışmanın yırtılarak açılan paket için mücadeleyle sonuçlandığını anlattı. Bu noktadan sonra Leanne çok etkilendi ve ondan başka bir kelime almak mümkün olmadı.</p><p class="calibre9">“Pekala,” dedi Profesör McGonagall, nazik bir biçimde. “Hastane kanadına git, lütfen, ve Madam Pomfrey sana şok için bir şeyler versin.”</p><p class="calibre9">O, odadan çıkınca, Profesör McGonagall, Harry, Ron ve Hermione'ye döndü. “Katie, kolyeye dokununca ne oldu?”</p><p class="calibre9">“Havaya yükseldi,” dedi Harry, ne Ron, ne de Hermione daha konuşamadan. “Sonra çığlık atmaya başladı ve bayıldı. Profesör, Profesör Dumbledore'u görebilir miyim, lütfen?”</p><p class="calibre9">“Müdür, Pazartesi'ye kadar yok, Potter,” dedi Profesör McGonagall şaşırmış görünerek.</p><p class="calibre9">“Yok mu?” diye tekrar etti Harry, sinirli bir şekilde.</p><p class="calibre9">“Evet, Potter, yok!” dedi Profesör Mcgonagall keskince. “Ama bu korkunç olay hakkında bir şeyler söylemek istiyorsan, eminim bana söyleyebilirsin!”</p><p class="calibre9">Bir an Harry tereddüt etti. Dumbledore, birçok yönden daha korkutucu olmasına rağmen, Profesör McGonagall ona güven vermiyordu. Korkunç olmasına rağmen hiç de yabana atılacak bir teori değildi. Bu bir ölüm-kalım meselesiydi ve gülüneceğini düşünerek kaygılanmak için vakit yoktu.</p><p class="calibre9">“Ben, o kolyeyi Katie Bell'e, Draco Malfoy'un verdiğini düşünüyorum, Profesör.”</p><p class="calibre9">Yan tarafında Ron, açıkça utandığını belli ederek burnunu ovuşturdu. Diğer yanında Hermione ise Harry ile kendi arasına mesafe koymak istiyormuş gibi ayaklarını sürttü.</p><p class="calibre9">“Bu çok ciddi bir suçlama, Potter,” dedi Profesör McGonagall, şok edici bir duraksamadan sonra. “Hiç kanıtın var mı?”</p><p class="calibre9">“Hayır,” dedi Harry, “ama...” ve ona Malfoy'u Borgin ve Burkes'e kadar takip etmelerini ve Mr. Borgin ve onun arasındaki duydukları konuşmaları anlattı.</p><p class="calibre9">Konuşmasını bitirdiği zaman, Profesör McGonagall hafifçe karışmış görünüyordu.</p><p class="calibre9">“Malfoy, Borgin ve Burkes'den tamir etmek için bir şey mi aldı?”</p><p class="calibre9">“Hayır, Profesör, o sadece Borgin'in, yanında olmayan bir şeyin nasıl tamir edilebileceğini söylemesini istedi. Ama sorun bu değil, oradan aynı zamanda bir şey aldı, ve sanırım kolyeydi -”</p><p class="calibre9">“Malfoy'u aynı paketle dükkândan çıkarken gördün mü?”</p><p class="calibre9">“Hayır, Profesör, Borgin'e onu kendisi için dükkânda tutmasını söyledi -”</p><p class="calibre9">“Ama, Harry,” diye sözünü kesti Hermione, “Borgin ona, onu almak mı istediğini sordu ve Malfoy hayır dedi -”</p><p class="calibre9">“Çünkü, ona açıkça dokunmak istemiyordu!” dedi Harry sinirli bir şekilde.</p><p class="calibre9">“Tam olarak ‘<span class="italic">Bunu sokakta nasıl taşıyabilirim?</span>' demişti.” dedi Hermione.</p><p class="calibre9">“Çünkü elinde bir kolye taşırken görülseydi, biraz ahmakça olurdu” diye aniden söyledi Ron.</p><p class="calibre9">“Ron,” dedi Hermione umutsuzca, “tamamen sarılmış olabilirdi, böylece dokunmasına gerek kalmazdı ve paltosunun içine saklaması da oldukça kolaydı, böylece kimse göremezdi! Sanırım, Borgin ve Burkes'de ayırttığı her neyse gürültülü veya büyük bir şeydi, eğer onu caddede taşırsa dikkatleri üstüne çekeceğini bildiği bir şey - ve her neyse,” diye sesli bir şekilde bastırdı, Harry sözünü kesmeden, ”Borgin'e kolyeyi sordum, hatırlamıyor musunuz?. Malfoy'un ne ayırttığını öğrenmeye gittiğimde, kolyeyi orda gördüm. Ve Borgin bana fiyatını söyledi, çoktan satıldı veya başka bir şey demedi -”</p><p class="calibre9">“Senin yapmaya çalıştığın çok açıktı, senin ne yapmak istediğini beş saniyede anladı, tabi ki sana söylemeyecekti - her neyse, Malfoy onu gönderebilirdi -”</p><p class="calibre9">“Bu kadar yeter!” dedi kızgın görünen Profesör McGonagall, Hermione cevap vermek için ağzını açtığında.</p><p class="calibre9">“Potter, bunu bana anlattığın için seni takdir ediyorum, ama bu kolyenin satılmış olabileceği dükkana gittiği için Malfoy'u suçlayamayız. Aynı şey muhtemelen yüzlerce kişi için geçerlidir -”</p><p class="calibre9">“- ben de bunu söylüyordum -” diye mırıldandı Ron.</p><p class="calibre9">“- ve her halükarda, bu sene burada katı güvenlik önlemleri aldık. Ben bizim bilgimiz olmadan bu kolyenin okula girebileceğini sanmıyorum -”</p><p class="calibre9">“Ama -”</p><p class="calibre9">“- ve üstelik,” dedi Profesör McGonagall, berbat bir bitirici havayla, “Mr. Malfoy bugün Hogsmeade'de değildi.” Harry ona ağzı açık bakakaldı, gururu kırılmıştı.</p><p class="calibre9">“Nerden biliyorsunuz, Profesör?”</p><p class="calibre9">“Çünkü benim gözetimimdeydi. Ardı ardına iki kere Biçim Değiştirme ödevini bitiremedi. Şüphelerini bana anlattığın için teşekkür ederim, Potter,” dedi asker gibi önlerinden yürüyüp geçerken, “ama, hastane kanadına gidip Katie Bell'i kontrol etmem gerek. Hepinize iyi günler.”</p><p class="calibre9">Odasının kapısını açtı. Gitmekten başka seçenekleri yoktu, ona bir söz bile söylemeden odadan sırayla çıktılar.</p><p class="calibre9">Harry, diğer ikisine, McGonagall'ın tarafını tuttuğu için sinirliydi. Bununla beraber, onların, neler olduğu hakkındaki tartışmalarına hemen katılmakta zorlandı.</p><p class="calibre9">“Peki, Katie'nin o kolyeyi kime vereceğini sanıyorsunuz?” diye sordu Ron, Ortak Salon'a doğru merdivenleri çıkarken. “Kim bilir,” dedi Hermione. “Ama her kimse ucuz kurtuldu. Kimse o kolyeye dokunmadan o paketi açamazdı.”</p><p class="calibre9">“Birçok kişi olabilir,” dedi Harry. “Dumbledore - Ölüm Yiyenler ondan kurtulduklarına çok sevinirlerdi, eminim onların bir numaralı hedefidir. Veya Slughorn - Dumbledore onu Voldemort'un isteyeceğini sanıyordu, ve Dumbledore'un tarafını seçince sevinmemişlerdir, ya da -”</p><p class="calibre9">“Ya da sen,” dedi Hermione, tedirgin görünerek.</p><p class="calibre9">“Olamazdım,” dedi Harry, “yoksa Katie dar sokakta arkasına döner ve bana verirdi, değil mi? Üç Süpürge'den beri bütün yol boyunca onun arkasındaydım. Filch her giren ve çıkanı ararken, bana Hogwarts dışında vermesi daha garantili bir teslimat olurdu. Merak ediyorum, acaba Malfoy niçin onu şatoya getirmesini istedi?”</p><p class="calibre9">“Harry, Malfoy Hogsmeade'de değildi!” dedi Hermione, ayağını düş kırıklığıyla yere vurarak.</p><p class="calibre9">“O zaman, bir suç ortağı kullandı,” dedi Harry, “Crabbe veya Goyle - veya, bir düşünün, başka bir Ölüm Yiyen, o da katıldığına göre şimdi Crabbe ve Goyle'dan daha iyi bir sürü arkadaşı vardır -”</p><p class="calibre9">Ron ve Hermione açıkça onunla tartışmanın bir anlamı olmadığını anlamış gibi birbirlerine baktılar. “Dilligrout,” dedi Hermione keskin bir şekilde Şişman Hanım'a geldiklerinde.</p><p class="calibre9">“Tablo, onları Ortak Salon'a almak için savrularak açıldı. Oda tamamen doluydu ve nemli giysi kokuyordu. Birçok insan kötü hava yüzünden Hogsmeade'den erken dönmek zorunda kalmıştı. Nasıl olduysa, ortalıkta ne korku ne de spekülasyon uğultusu yoktu. Anlaşılan Katie'nin akıbeti henüz yayılmamıştı.</p><p class="calibre9">“Durup tekrar düşündüğümüzde, gerçekten çok zekice bir saldırı değildi,” dedi Ron, kayıtsızca birinci sınıflardan birini ateşin yanındaki güzel koltuktan kovdu ve kendi oturdu. “Lanet, şatonun içinde aynı şeyi yapmazdı. Buna kusursuz bir plan diyemezsiniz.”</p><p class="calibre9">“Haklısın,” dedi Hermione, Ron'u ayağıyla dürterek koltuktan kaldırdı ve tekrar birinci sınıfa verdi. “Sonuçta, iyi düşünülmüş bir plan değildi.”</p><p class="calibre9">“Ama ne zamandan beri Malfoy, dünyanın en iyi düşünürlerinden biri oldu ki?” diye sordu Harry. Ne Ron ne de Hermione cevap vermedi.</p><p class="calibre7" style="margin:0pt; border:0pt; height:1em"> </p><div class="mbppagebreak" id="calibre_pb_14"></div>
</body></html>
