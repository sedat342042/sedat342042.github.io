<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Harry Potter ve Melez Prens</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos321744" class="calibre1"><span class="calibre2">
</span></p><p id="filepos321799" class="calibre8"><span class="calibre4">SEKİZİNCİ  BÖLÜM: </span><br class="calibre7"/><span class="calibre4">SNAPE'İN  ZAFERİ</span></p><p class="calibre11">Harry, tek bir kasını dahi hareket ettiremiyordu. Görünmezlik pelerinin üstünde, yüzü burnundan sızan sıcak ve bir o kadar da ıslak kanın içerisinde, yattığı yerden arkasındaki koridordan gelen ayak seslerini dinledi. O an aklında olan tek düşünce, birisinin tren harekete geçmeden önce kompartımanları kontrol etmesiydi. Ama öyle acı bir şeyin farkına vardı ki, eğer birisi kompartımanların içine bakmazsa, ne duyulacak ne de görülebilecekti... O anda en büyük umudu birisinin içeriye girmesi ve onu bulmasaydı.</p><p class="calibre9">Bir yandan kanı ağzına damlarken bir yandan da tıpkı aptal bir kaplumbağa gibi yattığı yerde Malfoy'dan daha önce hiç bu kadar nefret etmediğini düşündü. Kendine bir türlü yediremediği ne kadar aptal bir durumdu bu... Ve muhtemelen son birkaç ayak sesi daha uzaklaşıyordu, şimdi herkes dışarıda uzun karanlık peron boyunca ilerliyordu. Harry yerde sürünen sandık seslerini ve patlak veren konuşma seslerini duyabiliyordu.</p><p class="calibre9">Ron ve Hermione, Harry'nin onlarsız gittiğini düşüneceklerdi. Daha sonra Hogwarts'a vardıklarında da Ortak Salon'da Gryffindor masasında birkaç defa etrafa bakınacaklar ve sonunda onun orada olmadığını anlayacaklardı ama ne çare, o çoktan Londra'yı yarılamış olacaktı. Ses çıkarmayı denedi ama sadece inleyebildi, bu imkânsızdı. Fakat birden Dumbledore gibi büyücülerin konuşmadan da büyü yapabildiklerini hatırladı, hemen elinden düşen asasını çağırabilmek için “<span class="italic">Accio asa!</span>” diye içinden defalarca tekrarladı, fakat hiçbir şey olmadı.</p><p class="calibre9">Gölün etrafını saran ağaçların hışırtısını, uzaktan gelen bir baykuşun kehribar ötüşünü duyabiliyordu, ama hala Harry Potter'ın nerede olduğunu merak eden veya onu arayan telaşlı sesler duyamıyordu (bunu düşündüğü için kendisinden iğrendi.)</p><p class="calibre9">Tren, Harry'nin yana yuvarlanmasına neden olacak biçimde sarsıldı. Şimdi tavan yerine tozlu koltuk altlarını görebiliyordu. Motorun harekete geçmesiyle yer sallanmaya başladı. Hogwarts Express'i şimdi yola çıkıyordu ve hala kimse onun orada olduğunu bilmiyordu.</p><p class="calibre9">Sonra görünmezlik pelerininin, altından çekildiğini hisseti ve tepesinde bir ses: “Selam Harry” dedi.</p><p class="calibre9">Ani bir kırmızı ışık çaktı ve Harry'nin vücudu nihayet çözülmüştü. Böylece kendine daha uygun bir oturuş pozisyonu verebildi, aceleyle elinin tersiyle morarmış yüzündeki kanı sildi ve hala görünmezlik pelerinini tutan Tonks'a bakmak için başını kaldırdı; altından görünmezlik pelerinini çeken oydu.</p><p class="calibre9">Pencereler, trenin dumanı yüzünden henüz belirsizleşmeye başlamıştı ki Tonks: “En iyisi buradan mümkün olduğunca çabuk çıkmak”. dedi. “Hadi, atlayacağız.”</p><p class="calibre9">Harry, Tonks'un arkasından hızla yola koyuldu. Tonks kapıyı açtı, trenin hızlanmasıyla hareket geçmiş gibi görünen peron zeminine atladı.</p><p class="calibre9">Arkasından Harry de atladı, yere düştüğünde hafiften sendeledi ve trenin kırmızı buharı, yani motorun harekete geçtiğinin sinyali olan bu kırmızı parıltıyı görmek için tam zamanında doğrulmuştu. Tren köşeyi döndü ve gözden kayboldu...</p><p class="calibre9">Soğuk hava sızlayan burnunu yalıyordu. Tonks baktı, birden kendisini Tonks'un onu berbat durumda bulduğunu hatırlayarak sinirlendi ve utandı. Tonks hiçbir şey demeden görünmezlik pelerinini ona geri uzattı.</p><p class="calibre9">“Kim yaptı bunu Harry?”</p><p class="calibre9">“Draco Malfoy” dedi Harry sert bir şekilde. “Teşekkür ederim... ee...”</p><p class="calibre9">“Önemli değil” dedi Tonks. Harry'nin karanlıktan görebildiği kadarıyla Tonks'un saçları mat bir kahverengiydi ve Kovuk'ta olduğu gibi gene çok berbat görünüyordu.</p><p class="calibre9">“Eğer düz durabilirsen burnunu düzeltebilirim.”</p><p class="calibre9">Harry bu konuya pek sıcak bakmadı, okul hemşiresi Madam Promfrey'yi ziyaret etmeyi tercih ederdi ve belki de iyileştirme büyülerine geldiklerinde bu konuda kendini daha rahat hissedebilecekti. O anda bir şey söylemenin kabalık olacağını düşündü ve olduğu yerden kıpırdamadı, gözlerini kapamıştı.</p><p class="calibre9">“Episkey” dedi Tonks.</p><p class="calibre9">Harry ilk başta burnunun ısındığını sonra da soğuduğunu hissetti. Dikkatle elini burnuna götürdü, iyileşmiş gibi görünüyordu.</p><p class="calibre9">“Çok teşekkür ederim.”</p><p class="calibre9">“En iyisi pelerinini gene giyin, okula yürümek zorunda kalacağız” dedi Tonks, hala gülümsemiyordu. Harry pelerinini başından geçirirken Tonks da asasını salladı, kocaman dört ayaklı gümüşümsü bir cisim fırladı ucundan ve karanlığa karışarak kayboldu.</p><p class="calibre9">Dumbledore'un da aynı şekilde mesajlar yolladığını hatırlayarak “O bir patronus muydu?” diye sordu.</p><p class="calibre9">“Evet, şatoya seni bulduğumu belirten bir mesaj yolluyorum, yoksa endişeleneceklerdir. Hadi, daha fazla oyalanmayalım.”</p><p class="calibre9">Beraber okula uzanan patikada yürümeye başladılar.</p><p class="calibre9">“Nasıl buldun beni?” diye sordu Harry.</p><p class="calibre9">“Trenden ayrılmadığını fark ettim ve böyle bir pelerinin olduğunu da biliyordum. Önce bir nedenden dolayı saklandığını düşündüm. Kompartımanın perdesinin yerde olduğunu fark edince içeriyi bir kontrol edeyim dedim.”</p><p class="calibre9">“Peki burada ne yapıyordun?” diye sordu Harry.</p><p class="calibre9">“Hogsmeade'e yerleştirildim, yani okulda alınan fazladan güvenlik önlemleri yüzünden.”</p><p class="calibre9">“Burada görevli olan sadece sen misin yoksa -?”</p><p class="calibre9">“Hayır. Proudfoot, Savege ve Dawlish de burada.”</p><p class="calibre9">“Dawlish mi, hani şu Dumbledore'un saldırdığı seherbaz?”</p><p class="calibre9">“Evet o.”</p><p class="calibre9">Karanlıkta okul arabalarının daha yeni bırakmış olduğu izleri takip ederek zar zor ilerliyorlardı. Harry pelerinin altından yan yan Tonks'a bakıyordu. Tonks şimdiye kadar her zaman meraklı olmuştu (bazı zamanlar sinir bozucu olsa da) en azından rahatça gülümsüyor, şakalar yapıyordu. Şimdi daha yaşlanmış, ciddi ve amaca yönelik duruyordu. Bütün o Bakanlık'ta olanlar mı etkilemişti onu acaba? Harry, Hermione'nin Tonks'u Sirius hakkında teselli etmesi gerektiği ile ilgili bir tavsiyesini hatırladı, ancak bunu yapmayı bir türlü beceremedi. Harry onu Sirius'un ölümünden sorumlu tutmaktan çok uzaktı, bu hiç kimsenin suçu değildi (en azından kendisinden daha çok kimsenin), ancak mümkün olduğu sürece Sirius hakkında konuşmaktan hoşlanmıyordu. Böylece soğuk gecede sessiz ama emin adımlarla yürümeye devam ettiler. Tonks'un uzun pelerini arkalarından yeri süpürerek geliyordu.</p><p class="calibre9">Her zaman okul arabalarıyla gitmeye alışkın olan Harry, okulun Hogsmeade İstasyonundan hiç bu kadar uzakta olduğunu fark etmemişti. Şatonun giriş kapısının her iki yanında yer alan ve uçlarında kanatlı yaban domuzları bulunan iki uzun sütunu gördüğünde rahatlamıştı. Üşümüştü, açtı ve biraz da bu yeni kasvetli Tonks'tan ayrılmak istiyordu. Fakat kapıları iteklemek için elini uzattığında kapıların zincirlerle kapatıldığını gördü.</p><p class="calibre9">Tonks kendinden emin bir şekilde, asma kilide hedef alarak “Alahomora!” dedi. Ancak hiçbir şey olmadı.</p><p class="calibre9">“Bu tür şeylerde işe yaramıyor.” dedi Tonks. “Bunları Dumbledore kendi büyülemiş olmalı.” Harry etrafına bakındı.</p><p class="calibre9">“Duvara tırmanabilirim sanırım” diye önerdi.</p><p class="calibre9">“Hayır, tırmanamazsın” dedi Tonks kesin bir şekilde. “Kaçak engelleyici büyülerle donatılmış. Güvenlik bu yaz yüz kat daha sıkılaştırıldı.</p><p class="calibre9">“İyi o zaman” dedi Harry. Tonks'un bir türlü işe yaramadığını görmek onu sinirlendiriyordu; “Sanırım en iyisi dışarıda uyumak, yarını bekleriz” dedi.</p><p class="calibre9">“Bak, aşağıdan birisi senin için geliyor” dedi Tonks. “Bak!”</p><p class="calibre9">Hogwarts'ın uzun patikasında hareket eden bir fener görünüyordu. Harry bir an Filch'in hırıldayan ve Harry'nin bu geç kalmasının ancak parmaklarının çivilenerek engelleneceğini söyleyen sesini daha tahammül edilebilecek bir türden buldu. Fenerin yaklaşan sarı ışığıyla aralarında henüz üç metre kadar vardı ki Harry üstünden görünmezlik pelerinini görülebilmek için çıkardı. Ancak karşısına gelen kişi Bulanık karşıtı, kanca burunlu, uzun siyah yağlı saçlarıyla Severus Snape'ti.</p><p class="calibre9">“Nihayet!” dedi dudaklarını bükerek. Asasını çıkartarak asma kilide dokundurdu ve aniden zincirler geriye savrularak kapı açıldı. “Her ne kadar okul formanın görünüşüne gölge düşürecek olduğuna karar versen de, ortaya çıkman ne güzel Potter.”</p><p class="calibre9">“Değiştiremedim. Değiştirecek tam-” diye başladı Harry ancak Snape sözünü keserek, “Burada beklemene gerek yok Nymphadora. Potter elimde -ee- biraz daha güvende.”</p><p class="calibre9">Tonks kaşlarını çatarak “Mesajı Hagrid'e yolladım sanıyordum.” dedi.</p><p class="calibre9">“Hagrid sene başı törenine geç kaldı, tıpkı Potter'ın olduğu gibi ve aklıma gelmişken” dedi Snape, bir taraftan geri durarak Harry'nin kapıdan geçmesine izin verdi. “Yeni Patronus'unu görmekten memnun oldum.”</p><p class="calibre9">Bunu söylerken asasını tekrardan zincirlere değdirdi ve zincirler birleşerek büyük bir klik sesiyle kapı Tonks'un yüzüne kapandı.</p><p class="calibre9">“Fakat eskisiyle daha iyiydin” dedi Snape, sesindeki kin gözden kaçamazdı. “Yenisi -ee- daha yetersiz ve zayıf olmuş.”</p><p class="calibre9">Snape ile geri dönerken Harry, Tonks'un yüzündeki ani şok-öfke karışımı bir ifade gördü. Tonks karanlığa bir kez daha bürünmeden, Snape ile okula geri dönerken omzundan geriye bakarak “İyi geceler!” diye bağırdı. “Her şey için teşekkür ederim.”</p><p class="calibre9">“Sonra görüşürüz, Harry.”</p><p class="calibre9">Snape bir dakikaya yakın bir süre hiçbir şey konuşmadı. Harry bir an içinde hızla yayılan çok şiddetli öfke dalgaları hissetti, Snape asla Harry'nin içini yakan bu duyguyu bilemezdi. Harry Snape'ten ilk tanıştıkları günden beri nefret ediyordu, ama şimdi Snape'in Sirius'a karşı davranışları yüzünden içindeki bu nefret adeta taşlaşmıştı. Dumbledore her ne derse dersin, bütün yaz onu düşünme fırsatı bulmuş ve sonunda Snape'in Sirius'la o zaman dalga geçmek için söylediği sözün, yani onun orada saklanırken Zümrüdü Anka Yoldaşlığı'ının çoğunun Voldemort ile mücadele ettiğini belirten lafının, belki de Sirius'un öldüğü gece Bakanlık'a gelmesinin en büyük sebebi olduğuna karar vermişti. Harry şimdi aklına gelen bu düşünceye sıkı sıkı yapıştı, çünkü böylece Snape'i suçlayabiliyordu; bu düşünceden müthiş bir zevk alıyor, hatta şu anda kimse Sirius'un ölümü için üzgün değilse, bunun nedeninin yanında yürüyen adam olduğunu biliyordu...</p><p class="calibre9">“Sanırım geç kaldığın için Gryffindor'dan elli puan” dedi Snape. “Ve bir yirmi puan da bu Muggle elbisen için kırmama izin ver. Biliyorsun şimdiye kadar hiçbir bina, daha dönemin başından bu kadar kötü bir başlangıç yapmamıştır. Henüz daha eğlenceye başlamamıştık bile. Bir rekor kırmış olmalısın Potter.”</p><p class="calibre9">Harry'nin içi bir kez daha korkunç bir öfke ve nefret anaforuyla yeniden alevleniyor ve akkor halini alıyordu. O anda Snape'e neden geç kaldığını anlatmaktansa Londra'ya dönmüş olmayı tercih ederdi.</p><p class="calibre9">“Galiba müthiş bir giriş yapmayı planladın Potter, değil mi?” ve devam etti “Ve karar vermişsin ki şölenin ortasına uçan bir arabayla dalış yapmak yeterince dramatik bir etki yaratmayacaktı.”</p><p class="calibre9">Her ne kadar Harry göğsünün patlamak üzere olduğunu hissetse de sessiz kaldı. Snape'in Harry'yi neden buradan gelip almaya gönüllü olduğunu biliyordu; hazır kimse dinlemezken Harry'ye eziyet ve işkence çektirmek için rahat birkaç dakika bulacaktı.</p><p class="calibre9">Sonunda merdivenlere ulaştıklarında, kalenin meşeden yapılmış kapıları, Ortak Salon yazısına doğru açıldı. Girişe vardıklarında onları bir konuşma dalgası ve çatal-bardak sesleri karşıladı. Harry o arada Gryffindor masasında yerini alana kadar görünmezlilik pelerinini çıkarmaması gerektiğini düşündü, böylece fark edilmeyecekti, nede olsa Ortak Salon'da en uzak masa Gryffindor'un masasıydı.</p><p class="calibre9">Snape sanki Harry'nin aklını okumuş gibi; “Pelerin yok. Eminim ki böylece -tam da istediğin gibi- içeriye girerken herkes seni görebilir.”</p><p class="calibre9">Snape'ten kurtulmanın tek yolu olarak görünen Ortak Salon'un açık kapısından içeri girdi. Dört bina masası ve öğrencileriyle Ortak Salon her zamanki gibi tabakları parıl parıl gösteren uçan mumlarla süslenmişti. Harry, kimseye yemeklerini bırakıp gözlerini ona dikme fırsatı vermeden hızlıca Hufflepuff masasının yanından geçti, her şey hafif bir şekilde bulanıklaşmıştı ve tam herkes dikkatini ona yoğunlaştırırken masada Ron ve Hermione'yi fark etti, hızlanarak aralarına oturdu.</p><p class="calibre9">“Vay canına, nerelerdeydin Harry, ne oldu yüzüne?” dedi Ron, şimdi o da dâhil herkes Harry'ye bakıyordu.</p><p class="calibre9">“Neden, neyi var ki?” dedi Harry, hemen eline bir kaşık alarak çarpık görüntüsüne baktı.</p><p class="calibre9">“Bütün yüzün kanla kaplı!” dedi Hermione, “Hadi gel buraya...”</p><p class="calibre9">Asasını kaldırdı ve “Tergeo” dedi ve yüzündeki kurumuş kan kayboldu.</p><p class="calibre9">Yüzünün düzeldiğini hisseden Harry, “Teşekkürler. Burnum nasıl gözüküyor?” dedi.</p><p class="calibre9">“Normal” dedi Hermione endişeli bir sesle. “Niye nasıl gözükmeli ki? Harry ne oldu? Çok korktuk.”</p><p class="calibre9">“Daha sonra anlatırım” diye kestirip attı. Ginny, Neville, Dean, Seamus'ın dinlediklerini biliyordu ve ne var ki Nerdeyse-Kafasız-Nick de kulak misafiri olmak üzere süzülerek onlara yaklaşıyordu.</p><p class="calibre9">“Ama -” dedi Hermione.</p><p class="calibre9">“Şimdi değil Hermione” dedi Harry kesin ve ciddi bir sesle. Herkesin eğlendirici bir hikâye veya kahramanca bir olay beklediğini biliyordu, muhtemelen bir çift Ölüm Yiyen veya bir Ruh Emici. Tabi ki Malfoy hikâyeyi yapabildiğince çabuk ve çok kişiye yayacaktı, ancak her zaman bu tür olayların bütün Gryffindor'luların kulağına gelmemesi için bir şansı vardı.</p><p class="calibre9">Bu arada Harry, Ron'un üzerinden uzanarak bir çift tavuk budu ve biraz cips alacaktı ki, hepsi ortadan kayboldular ve onların yerini pudingler aldı.</p><p class="calibre9">“Her neyse, ama Seçme Töreni'ni kaçırdın.” dedi Hermione. Ron da bir taraftan çikolatalı kurabiye yığınına gömülmüştü. Bir parça pekmezli tart alarak, “Şapka ilginç bir şey söyledi mi?” diye sordu Harry.</p><p class="calibre9">“Her zamankinden biraz daha uzundu, bize düşmanlarımızın karşısında birlik olmamızı söyledi, bilirsin işte.”</p><p class="calibre9">“Dumbledore, Voldemort'tan bahsetti mi hiç?”</p><p class="calibre9">“Henüz değil, ancak asıl konuşmasını daima şölenden sonrasına saklar, değil mi? Şimdi çok uzun da olamaz.”</p><p class="calibre9">“Snape, Hagrid'in şölene geç kaldığını söyledi-”</p><p class="calibre9">“Snape'i mi gördün? Ama nasıl?” Ron ağız dolusu kurabiye ile donmuştu.</p><p class="calibre9">“Ona rastladım” dedi Harry baştan savar bir şekilde.</p><p class="calibre9">“Hagrid yalnızca birkaç dakikalığına geç kaldı.” dedi Hermione. “Bak! Sana el sallıyor Harry.”</p><p class="calibre9">Harry öğretmenler masasına baktı ve Hagrid'e sırıttı. Hagrid o zamana kadar yan yana oturduğu ve onun dirseği ile omuzu arasında kalan ve şimdi de tüm bu şöleni uygun bulmaz gibi gözüken Profesör McGonagall'a bir türlü itibar etmeyi becerememişti. Harry ayrıca Hagrid'in öbür tarafında oturan Kehanet öğretmeni Profesör Trelawney'yi gördüğüne de şaşırmıştı; kuledeki odasından nadiren çıkardı ve şimdiye kadar onun ilk defa sene başı şölenine katıldığını fark etmişti. Şimdi hiç olmadığı kadar garip gözüküyor, parlayan boncukları arasında şalıyla oynuyordu. Gözleri gözlükleri yüzünden kocaman görünüyordu. Her zaman, biraz sahtekârlığı göz önünde tutulduğunda, geçen senenin sonunda öğrendiği, Lord Voldemort'un ona ve ailesine saldırmasına yol açan kehaneti yaptığını öğrendiğinde gerçekten şok olmuştu. Her ne kadar bu bilgi Harry'yi onun dersine karşı daha az ilgisiz kılsa da, çok şükür ki bu yıl onun dersini almayacaktı. Onun büyük deniz feneri gibi gözleri tam Harry'nin yönüne çevrilmişti ki gözlerini aceleyle Slytherin masasına çevirdi. Draco Malfoy, görünen oydu ki daha fazla alkış ve kahkaha almak için Harry'nin burnunun ezilişinin bir taklidini yapıyordu. Bakışlarını pekmezli tartına çevirdi, şimdi içi tekrar yanıyordu, teke tek bir kavga için nelerini vermezdi ki...</p><p class="calibre9">“Ee, Profesör Slughorn, niye çağırmış?” diye sordu Hermione.</p><p class="calibre9">“Bakanlık'ta gerçekte neler olduğunu öğrenmek için.” dedi Harry</p><p class="calibre9">“Herkes orada bizi bunu öğrenmek için sorguya çekiyordu, değil mi Ron?”</p><p class="calibre9">“Evet” dedi Ron. “Tüm bilmek istedikleri gerçekten seçilmiş kişi olup olmadığın.”</p><p class="calibre9">“Hayaletler arasında da bu konu üzerine çok konuşuldu.” diye araya girdi Neredeyse-Kafasız-Nick. Bu sırada kafasını Harry'ye eğmişti - ki kafası bağlandığı yerden tehlikeli bir şekilde sallandı. “Ama fikrimi açık olarak arkadaş bildiğim Potter yönünde beyan ettim. Ama buna rağmen bütün yüreğimle temin ederim ki sizi bu konuda sıkmayacağım. ‘<span class="italic">Harry Potter bana bütün sırlarını söylemekte tamamıyla güvenir.</span>' dedim onlara. Onun bu güvenine ihanet etmektense ölmeyi yeğlerim.”</p><p class="calibre9">“Daha fazla bunu demene gerek yok, görüldüğü kadarıyla sen zaten ölüsün.” dedi Ron.</p><p class="calibre9">Dumbledore öğretmenler masasında tam da ayağa kalkmışken, Neredeyse-Kafasız-Nick hakaret eder bir tonlamayla “Bir kez daha körermiş bir baltanın göstereceği hassasiyeti gösterdiniz.” diyerek Gryffindor masasının en uzak tarafına süzüldü. Salondaki çınlayan sesler ve kahkahalar aniden sessizliğe gömüldü.</p><p class="calibre9">“Herkese en iyi dileklerimle iyi akşamlar dilerim.”</p><p class="calibre9">dedi Dumbledore engin bir ses tonuyla, elleri bütün salonu kucaklarcasına açılmıştı.</p><p class="calibre9">“Eline ne olmuş?” dedi Hermione büyük bir şaşkınlıkla.</p><p class="calibre9">Bunu fark eden tek Hermione değildi. Dumbledore'un sağ eli Harry'yi almaya geldiği akşam olduğu gibi kararmış ve yanmış gözüküyordu. Bütün odaya fısıltılar dolarken, Dumbledore bu sahneyi bölerek açık bir şekilde güldü ve mor-altın karışımı cüppesinin kolunu sallayarak yaranın üzerini kapattı.</p><p class="calibre9">“Önemli bir şey değil.”</p><p class="calibre9">dedi gülercesine.</p><p class="calibre9">“Şimdi... Yeni gelen herkes hoş geldi, eski öğrencilerimiz sizi tekrar görmek ne güzel, sihir dolu bir yıl sizleri bekliyor...”</p><p class="calibre9">“Eli, yazın gördüğümle aynı durumda.” diye fısıldadı Harry Hermione'ye. “Şimdiye kadar tedavi eder diye düşündüm... veya Madam Promfrey halleder diye.”</p><p class="calibre9">“Eli tamamiyle yanmış görünüyor.” dedi Hermione, midesi bulanıyormuş gibi bir görünüşü vardı. “Ama tedavi edemeyeceğin bazı yaralar vardır... eski lanetler... ve de panzehiri olmayan iksirler...”</p><p class="calibre9">“... ve hadememiz Mr. Filch'in bana söylememi istediği geniş bir yasak daha var; Weasley Şakacı Dükkanı'ndan alınmış her şeyin kullanımının kısıtlandığını söyledi.”</p><p class="calibre9">“Binalarının Quidditch takımlarında oynamak isteyenler, her zaman olduğu gibi isimlerini bina başkanlarına vermelidir. Aynı zamanda Quidditch maçlarını anlatabilecek kişiler aranıyor.”</p><p class="calibre9">“Ayrıca aramıza yeni katılan Profesör Slughorn'u da aramızda görmekten memnunum.”</p><p class="calibre9">Slughorn ayağa kalktı, saçsız başı mum ışıkları altında parlıyordu, üzerini yelekle örttüğü karnı masanın altında karanlığa karışmıştı.</p><p class="calibre9">“Kendisi benim eski meslektaşımdır ve eski işi İksir öğretmenliğine devam etmeyi kabul etti.”</p><p class="calibre9">“İksir?”</p><p class="calibre9">“İksir?”</p><p class="calibre9">Herkes doğru duyduğunu bilmeden bu kelime tüm salonda yankılandı.</p><p class="calibre9">“İksir mi?” dedi Ron ve Hermione aynı anda, dönüp Harry'ye baktılar. “Fakat, sen dedin ki-”</p><p class="calibre9">“Bu arada Profesör Snape,”</p><p class="calibre9">Dumbledore bütün mırıldanmaları bastırırcasına sesini yükseltti</p><p class="calibre9">“Karanlık Sanatlara Karşı Savunma öğretmeni pozisyonuna getirildi.”</p><p class="calibre9">“Hayır!” dedi Harry, o kadar yüksek söylemişti ki birçok kafa dönüp ona baktı. Umrunda değildi, gözlerini öğretmenler masasına dikti, çileden çıkmıştı. Bütün bu olanlardan sonra nasıl olurdu da Snape'e bu görev verilebilirdi. Yıllardan beri Dumbledore ona bu işi vermek konusunda ona güvenmemişti hani?</p><p class="calibre9">“Ama Harry, Karanlık Sanatlara Karşı Savunma dersini Slughorn öğretecek demiştin” dedi Hermione.</p><p class="calibre9">“Ben de öyle yapacak sandım.” Beynini zorlayarak Dumbledore'un Slughorn'a ne anlattığını hatırlamaya çalıştı, fakat şimdi anlamıştı ki Dumbledore ona hangi dersi öğreteceğini söylememişti.</p><p class="calibre9">Dumbledore'un sağında oturan Snape, ismi anıldığı zaman ayağa kalkmadı; Slytherin masasından onaylar alkışlar eşliğinde sadece elini kaldırdı ve bundan onun pek de fazla sevilmediği konusunda görüşü olur diye düşündü.</p><p class="calibre9">“İyi, en azından iyi bir şey var,” dedi Harry acımasız bir tonda “En azından senenin sonunda gitmiş olacak.”</p><p class="calibre9">“Ne demek istiyorsun?” dedi Ron.</p><p class="calibre9">“Bu iş uğursuz. Hiç kimse bir yıldan daha fazla dayanamadı... Quirrell bu işi yaparken öldü. Şahsen başka bir ölümün daha olmasına hayır demem.”</p><p class="calibre9">“Harry!” dedi Hermione, şok olmuştu ve sesi de sitemkârdı.</p><p class="calibre9">“Belki de senenin sonunda İksir dersi için geri döner,” dedi Ron orta karar bir ses tonuyla. “Şu adam Slughorn belki uzun süre kalmak istemiyordur, Moody istememişti.”</p><p class="calibre9">Dumbledore boğazını temizledi. Tek konuşan Harry, Ron ve Hermione değildi, bütün salon sonunda Snape'in en büyük hayaline kavuşmasını tartışıyordu. Verdiği haberin hissi görünümüne bakılırsa, ortadaki durumdan pek de bihaberdi. Öğretmen değişiklikleri konusunda daha fazla bir şey söylemedi, ama konuşmadan öncede ortalığın sessizleşmesi için bekledi.</p><p class="calibre9">“Şimdi, salonda bulunan herkesin bildiği üzere, Lord Voldemort ve onun yoldaşları bir kez daha karşımızdalar ve güç kazanıyorlar.”</p><p class="calibre9">Salon, Dumbledore'un konuşmasıyla korkunç bir sessizliğe gömülmüştü. Harry, Malfoy'a göz attı. Dumbledore'a bakmıyordu, sanki Dumbledore'un sözleri pek dikkate değer değilmiş gibi biraz yukarısında asasıyla çatalını uçuruyordu.</p><p class="calibre9">“Bizi bekleyen durumun ne kadar tehlikeli olduğunu ve Hogwarts'da güvende kalmamız için ne kadar önlem almamız gerektiğini tam olarak kestiremem. Şatonun büyüsel güvenlik önlemleri geçtiğimiz yaz boyunca artırıldı, artık daha yeni ve güçlü yöntemlerle korunuyoruz, fakat hala herhangi bir öğrencimizin veya okul görevlisinin dikkatsizliği karşısındaki olaylara karşı vicdanen korunmalıyız. Ancak öğretmenlerinizin sizin güvenliği için koyacağı kısıtlamalara saygı göstermenizi isterim, her ne kadar sıkıcı bulacak olsanız da belirli saatlerden sonra dışarı çıkmanız yasak olacak. Sizden ricam, okul içinde veya dışında karşılaşacağınız yabancı veya şüpheli bir durum söz konusu olduğunda, bu durumu okul çalışanlarından birine anlatmanızdır. Sizin veya bir başkasının güvenliği için gereken özeni her zaman göstereceğiniz konusunda güveniyorum.”</p><p class="calibre9">Dumbledore'un mavi gözleri bir kez daha gülmeden önce öğrencileri taradı.</p><p class="calibre9">“Fakat şimdi tam da istediğiniz gibi sıcak ve rahat yataklarınız sizi bekliyor. Biliyorum ki şu anda en önemli önceliğiniz, yarınki dersleriniz için kendinizi zinde hissetmenizdir. Herkese iyi akşamlar dilerim, hadi bakalım...”</p><p class="calibre9">Ve her zamanki sesler eşliğinde oturulan yerlerden kalkıldı, şimdi yüzlerce öğrenci yatakhanelerine gitmek için Büyük Salon'dan adeta dışarı taşıyordu. Kalabalığa karışıp hemen çıkmak gibi bir tasası olmayan Harry, ayakkabılarını bağlarmış gibi oyalanıyordu, böylece Malfoy'un burun ezme hareketini görmeyecekti. Birçok Gryfindor'lunun geçmesine izin verdi. Hermione o mükemmel görevini yerine getirmek ve birinci sınıflara önderlik etmek üzere çoktan fırlamıştı, ama Ron Harry ile kaldı.</p><p class="calibre9">Ron, kimsenin duyuş alanının içinde değilken ve hazırda dışarı akan kalabalığın arkasındayken “Burnuna gerçekten ne oldu Harry?” diye sordu.</p><p class="calibre9">Harry her şeyi anlattı. Ron'un buna rağmen gülmemesi arkadaşlıklarının ne kadar güçlü olduğunun bir göstergesiydi. “Malfoy'un burunla ilgili bir hareket yaptığını gördüm.” dedi karanlık bir şekilde.</p><p class="calibre9">“Ama önemli değil!” dedi Harry kesin bir sesle. “Beni orada bulmadan önce ne söylüyordu dinle bir...”</p><p class="calibre9">Harry anlatmadan önce Ron'un Malfoy'un bu sözleri sonrasında şok olmasını umardı. Bunu ummakla Harry tam bir domuz kafalılık yapmıştı, çünkü Ron hiç etkilenmişe benzemiyordu.</p><p class="calibre9">“Yapma Harry, sadece Pansy Parkinson'a hava atıyordur... Kim-Olduğunu-Bilirsin-Sen ona ne tür bir görev verebilir ki?”</p><p class="calibre9">“Voldemort'un Hogwarts'da birine ihtiyacı olmadığını nerden bilebilirsin ki? Bu ilk olmazdı-”</p><p class="calibre9">Arkalarından bir ses “Onun adını kullanmayı keser misin Harry ?” dedi sitemkâr bir edayla. Harry kim olduğunu görmek için omzundan geri baktı; Hagrid elini sallıyordu.</p><p class="calibre9">“Dumbledore onun ismini kullanıyor.” dedi Harry inatçı bir tonlamayla.</p><p class="calibre9">“Evet, iyi ama o Dumbledore, değil mi?” diye cevap verdi Hagrid gizemli bir sesle. “Ee neden geç kaldın Harry? Endişelendim.”</p><p class="calibre9">“Trende bekledim.” dedi Harry. “Sen niye geç kaldın?”</p><p class="calibre9">“Grawp ile birlikteydim.” dedi Hagrid, mutlu bir hali vardı. “Zamanın nasıl geçtiğini anlamadım. Dumbledore'un yardımıyla şimdi dağlarda bir evi var - güzel büyük bir mağara. Orman'da olduğundan çok daha mutluydu. İyi bir şekilde sohbet ediyorduk”</p><p class="calibre9">“Gerçekten mi?” dedi Harry bir taraftan da Ron'la göz göze gelmemeye özen gösteriyordu; Hagrid'in dev arkadaşı ile son karşılaşmalarında, ağaçları köklerinden sökmek gibi bir kabiliyeti vardı ve kelime kapasitesi beş kelimeyle kısıtlıydı - ki bunlardan ikisini doğru telaffuz edemiyordu.</p><p class="calibre9">“Evet öyle, gerçekten çok iyi.” dedi Hagrid gurur duyarcasına. “Görünce çok şaşıracaksın, onu asistanım olarak eğitmeyi düşünüyorum.”</p><p class="calibre9">Ron yüksek sesle homurdandı ama daha sonra onu yüksek sesle hapşırıyormuş gibi çıkarmayı başardı. Şimdi meşe giriş kapılarının yanında duruyorlardı.</p><p class="calibre9">“Her neyse, yarınki öğleden sonraki ilk dersinizde görüşürüz. Erken gelin ve böylece sen Şahg- yani Solukkanat'a merhaba diyebilirsin.”</p><p class="calibre9">Görüşürüz dercesine mutlu bir şekilde elini kaldırdı ve dış kapıdan karanlığa doğru çıktı.</p><p class="calibre9">Harry ve Ron bakıştılar. Ron'un da tıpkı kendisi gibi o iğneleyici duyguyu hissettiğini söyleyebilirdi. “Bu yıl Sihirli Yaratıkların Bakımı dersi almıyorsun değil mi?” dedi Harry.</p><p class="calibre9">Ron kafa salladı.</p><p class="calibre9">“Ve sen de almıyorsun değil mi?</p><p class="calibre9">Harry de kafasını salladı.</p><p class="calibre9">“Ve Hermione” dedi Ron. “O da almıyor değil mi?”</p><p class="calibre9">Harry kafasını tekrar salladı. Acaba Hagrid onun üç favori öğrencisinin dersi bıraktığını öğrenince ne yapacaktı, düşünmek bile istemiyordu.</p><p class="calibre7" style="margin:0pt; border:0pt; height:1em"> </p><div class="mbppagebreak" id="calibre_pb_10"></div>
</body></html>
