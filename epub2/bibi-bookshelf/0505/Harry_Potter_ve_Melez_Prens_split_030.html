<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Harry Potter ve Melez Prens</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos1243966" class="calibre1"><span class="calibre2">
</span></p><p id="filepos1244021" class="calibre8"><span class="calibre4">YİRMİ  SEKİZİNCİ  BÖLÜM: </span><br class="calibre7"/><span class="calibre4">PRENS'İN  UÇUŞU</span></p><p class="calibre11">Harry sanki kendisi de havaya doğru fırlamış gibi hissetti; bu olmamıştı... Bu olmuş olamazdı... "Buradan çıkalım, çabucak," dedi Snape.</p><p class="calibre9">Malfoy'un ensesinden tutup diğerlerinin önündeki kapıya doğru çekti; Greyback ve cüce kardeşler heyecandan nefes nefese arkadan geldiler. Kapıdan kaybolduklarında, Harry tekrar hareket edebildiğini farketti. Onu şimdi hareketsiz kılan sihir değil, korku ve şoktu. Kulenin tepesinden ayrılacak son kişi, acımasız yüzlü Ölüm Yiyen de kapıda gözden kaybolurken Harry, görünmezlik pelerinini kenara attı.</p><p class="calibre9">"Petrificus Totalus!"</p><p class="calibre9">Ölüm Yiyen sanki arkasından birisi katı bir cisimle vurmuş gibi büküldü ve kaskatı bir şekilde yere doğru düştü, ama ancak Harry onun üstünden geçip karanlık merdivenlere doğru giderken yere çarptı.</p><p class="calibre9">Dehşet Harry'nin kalbini parçalıyordu... Dumbledore'a ulaşmalıydı ve Snape'i yakalamalıydı... Bir şekilde bu ikisi ilişkiliydi... İkisini birarada tutabilirse olayı tersine çevirebilirdi... Dumbledore ölmüş olamazdı . . .</p><p class="calibre9">Spiral merdivenin son on basamağın üstünden atladı ve indiği yerde durdu, asasını kaldırdı. Loş koridor tozla doluydu; tavanın yarısı çökmüş gibi görünüyordu; arkasında kan gövdeyi götürüyordu, ama kimin kiminle dövüştüğünü anlamaya çalışırken, o nefret dolu sesin "Bitti, gitme zamanı!" diye bağırdığını duydu ve Snape'in köşede gözden kaybolduğunu gördü; o ve Malfoy kavgadan yara almadan geçmiş gitmiş görünüyorlardı. Harry arkalarından fırlarken, dövüşenlerden biri kavgadan kendini sıyırdı ve Harry'ye doğru uçtu: bu, kurtadam Fenrir'di. Daha asasını kaldıramadan Harry'nin üstüne çıkmıştı. Harry geriye düştü, yüzünde kirli mat saçlarla, iğrenç ter kokusu, ağzından ve burnundan akan kanla, boğazında hissettiği sıcak aç nefesle -</p><p class="calibre9">"Petrificus Totalus!" Harry, Fenrir'nin üstüne çöktüğünü hissetti; muazzam bir gayretle onu üstünden çekti ve yeşil bir ışık jet hızıyla ona doğru uçarak gelirken kafasını eğip kavgaya doğru başı önünde koştu.</p><p class="calibre9">Harry'nin ayağı yerdeki ezilmiş ve kaygan birşeye çarptı ve tökezledi: Orada, kan gölünde yüzükoyun bir şekilde iki beden yatıyordu, ama kim olduklarına bakmak için vakit yoktu. Harry, önünde alev gibi uçuşan kızıl saçlar gördü: Ginny, hepsinden sıyrılmayı başardığı lanetler üstüne lanet gönderen tıknaz bir Ölüm Yiyen'le, Amycus'la mücadeleye kilitlenmişti. Amycus kıkırdıyordu, oyunuyla eğleniyordu: "Crucio - Crucio - sonsuza kadar dans edemezsin, sevimli -"</p><p class="calibre9">"Impedimenta!" diye haykırdı Harry.</p><p class="calibre9">Laneti Amycus'un göğsüne isabet etti. Domuz gibi bir acı çığlığı attı, havaya uçup karşı duvara çarptı, aşağı kaydı ve herbiri farklı bir Ölüm Yiyen'le dövüşen Ron, Profesör McGonagall ve Lupin'in arkasında gözden kayboldu. Onların ötesinde, Harry, Tonks'un her yöne duvarlardan seken, taşı çatlatan, en yakındaki camı kıran lanetler gönderen kocaman sarışın bir büyücüyle dövüştüğünü gördü -</p><p class="calibre9">"Harry, nereden geldin?" diye haykırdı Ginny, ama onu cevaplamak için vakit yoktu. Başını eğdi, kafasının üstünde olan patlamadan zorlukla sıyrılarak ileriye doğru tabana kuvvet koştu. Snape kaçmamalıydı, Snape'i yakalamalıydı -</p><p class="calibre9">"Al şunu!" diye bağırdı Profesör McGonagall, ve Harry, kadın Ölüm Yiyen, Alecto'yu elleri kafasının üzerinde, arkasında erkek kardeşiyle koridordan aşağı kaçtığını bir an için gördü. Onların arkasından fırladı ama ayağı birşeye takıldı, bir an sonra kendini birinin bacaklarının yanında yatarken buldu. Etrafa bakınırken, Neville'in solgun, yuvarlak yüzünü gördü. "Neville sen -?"</p><p class="calibre9">"Ben iyiyim," diye mırıldandı Neville, karnını sıkıca tutuyordu, "Harry... Snape'le Malfoy... koşup geçtiler..."</p><p class="calibre9">"Biliyorum, onları takip ediyorum!" dedi Harry, karışıklığın tamamına yakınının sebebi olan kocaman sarışın büyücüyü yerden lanetlemeye çalışarak. Lanet yüzüne çarpınca adam acıdan inledi. Yalpaladı, sendeledi ve sonra kardeşlerin arkasından çıktı gitti.</p><p class="calibre9">Harry hızlıca kalktı ve koridorda koşmaya başladı, etrafındaki patlamaları diğerlerinin geri dönmesi için bağırmalarını, yerde Harry'nin kaderlerini henüz bilmediği figürlerden gelen sessiz çağrıları duymazdan gelerek... Köşeyi kayarak döndü, kan ayakkabılarını kayganlaştırmıştı; Snape de başta çok büyük avantaj yakalamıştı. İhtiyaç Odası'ndaki kabine girmiş olması mümkün müydü, ya da Yoldaşlık güvenlik için kademe almış mıydı, o yoldan geri çekilmelerini engellemek için? Bir sonraki boş koridora daldığında, hızla koşan ayaklarının ve çekiç gibi vuran kalbinin sesinden başka ses duymuyordu, ama sonra kanlı bir ayak izi gördü ve bu kaçan Ölüm Yiyenler'in en azından birinin ön kapılara doğru gittiğini gösteriyordu - belki de İhtiyaç Odası gerçekten de kapanmıştı -</p><p class="calibre9">Başka bir köşeyi daha kayarak döndü ve yanından bir lanet uçtu; patlayan bir zırhın arkasına daldı. Önünde erkek ve kız kardeşlerin mermer merdivenlerden aşağı koştuklarını gördü ve onları lanetlemeye çalıştı, ama sadece merdiven kenarındaki lanet gelince komşu tablolara kaçan birkaç cadı portresine isabet ettirebildi.</p><p class="calibre9">Zırh enkazından sıçrarken Harry, bağırmalar ve çığlıklar duydu; kaledeki diğer insanlar da uyanmış gibi görünüyordu...</p><p class="calibre9">Kestirme bir yola doğru, kardeşleri yakalayıp geçmek ve artık zemine ulaşmış olmaları gereken Snape'le Malfoy'a yaklaşmak ümidiyle, deli gibi koştu. Görünmez merdivenin ortasındaki kaybolan basamağı atlamayı hatırlayarak, birden alttaki bir duvar halısına doğru, şaşkına dönmüş pijamalı Hufflepuff'ların durduğu bir koridora doğru yöneldi.</p><p class="calibre9">“Harry! Bir ses duyduk, ve birisi Karanlık İşaret ile ilgili bir şeyler söyledi -“ diye başladı Ernie Macmillan.</p><p class="calibre9">“Yoldan çekilin!” diye bağırdı Harry, mermer merdivenlerin kalan basmaklarından atlayıp koşarken önündeki iki çocuğu devirdi. Meşe ön kapılar ardına dek açılmıştı, yerdeki büyük döşeme taşlarında kan damlaları vardı, ve birçok öğrenci bir araya toplanmış korkmuş bir şekilde duvara dayalı duruyorlardı - bir iki tanesi hala yüzlerini kollarıyla örtmüşlerdi. Dev Gryffindor kum saati bir lanetle vurulmuştu, ve içindeki yakutlar yüksek sesle tangırdayarak döşeme taşlarına düşmeye devam ediyorlardı.</p><p class="calibre9">Harry Giriş Salonu boyunca uçarcasına gitti ve karanlık araziye çıktı: Sadece üç tane siluetin çimenlik alan boyunca arkasında buharlaşabilecekleri kapıya doğru koştuğunu görebiliyordu - görünüşlerine göre, kocaman sarışın Ölüm Yiyen ve biraz önünde Snape ve Malfoy...</p><p class="calibre9">Arkalarından atılınca soğuk gece havası Harry'nin akciğerlerini parçaladı; uzaklarda bir yerde kendi gölgesini görmesine neden olan bir ışık parlaması gördü. Ne olduğunu bilmiyordu, ancak koşmaya devam etti, henüz bir lanet yapabilmek için nişan alabilecek kadar yakın değildi -</p><p class="calibre9">Bir başka parlama, bağırışlar, karşılıklı ışık fışkırmaları ve Harry anladı: Hagrid kulübesinden dışarı çıkmış Ölüm Yiyenler'in kaçmasını engellemeye çalışıyordu ve aldığı her nefes ciğerlerini lime lime yapsa ve göğsündeki sancılar alev gibi yaksa dahi Harry hızlandı. Kafasında davet etmediği bir ses sürekli “Hagrid olamaz... Hagrid de değil...” diyordu.</p><p class="calibre9">Harry'yi sırtından sert bir şey vurdu ve yüzünü çimenlere gömecek şekilde ileri doğru düşürdü, iki burun deliğinden de kan geliyordu: Arkası dönük olmasına rağmen biliyordu, asası hazırdı, daha önce üstesinden geldiği kız ve erkek kardeş onun kestirmesini kullanarak ona arkasından yaklaşıyorlardı...</p><p class="calibre9">“Impedimenta!” diye arkasını dönerek bağırdı, karanlık zemine yakın duruyordu, ve mucizevi bir şekilde laneti birini vurdu ve vurulan diğerinin üstüne düştü; Harry ayağa kalktı ve Snape'in peşinden koşmaya devam etti.</p><p class="calibre9">Ve sonunda, bulutların arasından çıkan hilalin ışığında, Hagrid'in geniş sırtını gördü; sarışın Ölüm Yiyen bekçiye ardı ardına lanet yardırıyor, fakat Hagrid'in engin kuvveti ve dev annesinden aldığı sert derisi onu koruyor gibi gözüküyordu. Buna rağmen Snape ve Malfoy hala koşuyorlardı; kısa süre içinde kapının arkasında olacak ve buharlaşabileceklerdi -</p><p class="calibre9">Harry, Hagrid ve rakibinin yanından geçti, Snape'in sırtına nişan aldı ve “Sersemlet!” diye bağırdı.</p><p class="calibre9">Iskaladı. Kırmızı ışık fıskiyesi Snape'in kafasının üstünden geçip gitti; Snape “Koş, Draco!” diye bağırdı ve döndü. Aralarında yaklaşık yirmi metre varken asalarını aynı anda kaldırmadan önce birbirlerine baktılar.</p><p class="calibre9">“Cruc-“</p><p class="calibre9">Fakat Snape daha Harry büyüyü tamamlayamadan onu yere yapıştırararak büyüyü engellemişti; Harry döndü ve kocaman Ölüm Yiyen “Incendio!” diye bağırırken ayağa kalktı. Harry büyük bir patlama duydu ve dans eden turuncu ışıklar etraflarını aydınlattı: Hagrid'in evi yanıyordu.</p><p class="calibre9">“Fang içeride, seni kötü -!” diye bağırdı Hagrid.</p><p class="calibre9">“Cruc-“ diye bağırdı Harry ikinci kez, dans eden ateşin ışığında aydınlanmış figüre doğru nişan alarak, fakat Snape büyüyü tekrar engelledi. Harry onun dudak büktüğünü görebiliyordu.</p><p class="calibre9">“Senden Affedilemez Lanet yok, Potter!” diye bağırdı alevlerin çatırtısının, Hagrid'in bağırışlarının, evde içerde kapalı kalmış Fang'in vahşi çığlıklarının arasından. “Sende o cüret ya da yetenek yok -“</p><p class="calibre9">“Incarc-“ diye hırladı Harry, ama Snape asasının tembel denebilecek bir hareketiyle büyüyü engellemişti. “Karşılık ver!” diye bağırdı Harry. ”Karşılık ver, seni korkak- “</p><p class="calibre9">“Korkak, bana böyle mi diyorsun, Potter?” diye bağırdı Snape. “Baban bana dörde karşı bir olmadığı takdirde kesinlikle saldıramazdı, ona ne dersin merak ediyorum.”</p><p class="calibre9">“Sersem-“</p><p class="calibre9">“Tekrar, tekrar ve tekrar engelleneceksin Potter, ta ki ağzını ve zihnini kapalı tutabilene kadar!” diye dudak büktü Snape, büyüyü tekrar engellerken. “Artık gel!” diye bağırdı Harry'nin arkasındaki kocaman Ölüm Yiyen'e. “Bakanlık buraya gelmeden gitme zamanı şimdi -“</p><p class="calibre9">“Impedi-“</p><p class="calibre9">“Fakat lanetini bitiremeden, şiddetli bir acı Harry'ye çarptı; çimenlere yuvarlandı. Birileri çığlık atıyordu, aşırı acıdan dolayı emindi, Snape o ölene ya da aklını kaçırana dek ona işkence yapacaktı.</p><p class="calibre9">“Hayır, diye hırladı Snape'in sesi ve acı başladığı hızda son buldu; Harry karanlık çimenlerde hızla nefes alarak ve asasını sıkı sıkı tutarak baktı; yukarıda bir yerlerde Snape bağırıyordu, “Emirlerimizi unuttunuz mu? Potter, Karanlık Lord'a ait - onu bırakmak zorundayız! Gidin! Gidin!”</p><p class="calibre9">Harry yüzünün altındaki zeminin erkek ve kız kardeş ve kocaman Ölüm-Yiyen'in itaat edip kapılara doğru koşarken titrediğini hissetti. Harry anlaşılmaz bir öfke çığlığı attı: Şu anda yaşamasını veya ölmesini umursamıyordu. Tekrar ayağa kalktı ve sendeleyerek körlemesine, şu anda en az Voldemort'tan nefret ettiği kadar nefret ettiği adama, Snape'e, doğru ilerledi.</p><p class="calibre9">“Sectum-“</p><p class="calibre9">Snape asasını salladı ve lanet tekrar engellendi; fakat Harry artık Snape'e çok yakındı ve yüzünü tam olarak görebiliyordu: Snape artık dudak bükmüyor ya da gülmüyordu; cayır cayır yanan ateşin ışığı öfkeli bir yüz gösteriyordu.</p><p class="calibre9">Harry tüm konsantrasyonunu ve gücünü toplayarak düşündü, “Levi-“</p><p class="calibre9">“Hayır, Potter” diye çığlık attı Snape. Yüksek sesli bir patlama oldu ve Harry geriye doğru uçtu, tekrar toprağa hızla çarptı ve bu sefer asası elinden uçtu. Hagrid'in bağırışlarını duydu ve Fang inliyordu, Snape yaklaştı ve Dumbledore gibi asasız ve savunmasız yerde yatan Harry'ye, aşağı doğru baktı. Alev kutusu tarafından Snape'in soluk yüzü aydınlandı, az önce Dumbledore'u lanetlemeden önceki gibi yüzü kinle doldu.</p><p class="calibre9">“Benim kendi büyülerimi bana karşı kullanmaya nasıl cesaret ediyorsun, Potter? Onları kim icat etti - Ben, Melez Prens! Ve benim icatlarımı bana karşı yöneltiyorsun, pislik baban gibi, değil mi? Sanmıyorum... hayır.”</p><p class="calibre9">Harry asasına doğru balıklama atladı; Snape asaya bir uğursuzluk büyüsü yolladı ve karanlığın içine, görüşünün dışına uçurdu.</p><p class="calibre9">“O zaman beni de öldür” dedi Harry nefes nefese, hiç korku hissetmedi ama sadece hiddet ve hor görme vardı. “O zaman beni de öldür, onu öldürdüğün gibi, seni korkak -”</p><p class="calibre9">“SAKIN!” diye çığlık attı Snape ve yüzü aniden çılgına döndü, acımasızlaştı, arkada yanmakta olan evin içinde sıkışmış, havlayan köpeğin çektiği acıyı çekermişçesine insan dışı gözüküyordu, - “BANA KORKAK DEME.”</p><p class="calibre9">Ve havayı kamçıladı: Harry beyaz bir sıcaklık hissetti, bir şey yüzünü kamçılarcasına ona vurdu ve geriye doğru toprağa şiddetle çarptı. Bir an için gözlerinin önünde ışık demetleri patladı, tüm nefesi vücudundan gitmiş gibi oldu ve sonra yukarıda kanatların aceleyle çıkardığı sesi duydu ve muazzam bir şey yıldızları örttü. Şahgaga Snape'e doğru uçtu, ustura keskinliğindeki pençeler onu kestiğinde, Snape geriye doğru sendeledi. Harry oturur pozisyona geldi, kafası hala toprakla son temasından dolayı dönüyordu Snape'in mümkün olduğunca hızla koştuğunu gördü Devasa hayvan Snape'in arkasında kanat çırpıyor ve keskin çığlıklar atıyordu Harry'nin asla duymadığı keskin çığlıklar -</p><p class="calibre9">Ayağa kalkmak için mücadele etti, dermansızca asasını aradı, tekrar peşine düşmeyi umut ediyordu fakat parmakları çimenlerin arasını beceriksizce tararken ince dalları attı, gerçekten geç olacağını biliyordu, döndü ve hipogrifin giriş kapısı üzerinde daireler çizdiğini gördü. Okul arazisinin sınırlarının ötesinde Snape cisimlenmeyi başarmıştı.</p><p class="calibre9">“Hagrid” diye mırıldandı, hala sersemlemiş haldeydi, etrafına bakındı “HAGRID”.</p><p class="calibre9">Tökezlenerek yanmış eve doğru gitti, alevlerden Fang'i sırtında taşıyan muazzam bir vücut meydana çıktı. Müteşekkir bir feryatla, Harry dizlerinin üstüne çöktü, her bir uzvu titriyordu, bütün bedeni acıyla kaplıydı ve nefes aldığında bıçaklar batar gibi oluyordu.</p><p class="calibre9">“İyi misin Harry? İyi misin? Konuş benimle Harry?</p><p class="calibre9">Hagrid'in kacaman kıllı yüzü Harry'nin üzerinde yüzüyor ve yıldızları engelliyordu. Harry yanmış odun ve köpek tüyü kokusu aldı; elini üzerine koydu Hagrid'in yanında Fang'in hareketsiz, sıcak ve canlı vücudu titriyordu.</p><p class="calibre9">“Ben iyiyim” dedi nefes nefese Harry. “Ya sen?”</p><p class="calibre9">“Ben de iyiyim...”</p><p class="calibre9">Hagrid, Harry'yi, kolunun altından tuttu ve Harry'nin ayaklarını bir anlığına yerden kesecek kadar kuvvetle tekrar ayağa kaldırdı. Harry, Hagrid'in süratle şişen gözünün altındaki derin kesikten, yanağı boyunca kan aktığını gördü.</p><p class="calibre9">“Senin evini söndürmeliyiz,” dedi Harry. “ Aguamanti büyüsü...”</p><p class="calibre9">“Bunun gibi bir şey olduğunu biliyordum,” diye mırıldandı Hagrid, ve tüten, çiçek pembesi şemsiyesini kaldırıp, “Aguamanti!” dedi.</p><p class="calibre9">Şemsiyenin ucundan bir su seli boşaldı.. Harry de kendisine kurşundanmış gibi gelen asasını kaldırdı ve ‘Aguamanti!” diye mırıldandı. O ve Hagrid, son alev de söndürülünceye kadar eve su tutular.</p><p class="calibre9">“Fena değil,” dedi Hagrid, birkaç dakika sonra ümitli bir şekilde tüten harabeye bakarak. “Dumbledore'un düzeltemeyeceği bir şey değil...”</p><p class="calibre9">Harry adı duyunca midesinde yakıcı bir acı hissetti. Sessizlik ve durgunluk içerisindeyken, içindeki korku artmıştı. “Hagrid...”</p><p class="calibre9">“Onların geldiğini duyduğumda, bir çift dal budağın ayağını bağlıyordum,” dedi Hagrid hüzünle, hala harabe olmuş kulübesine bakarak. “Dallarını yakmışlar zavallı küçük şeylerin...”</p><p class="calibre9">“Hagrid...”</p><p class="calibre9">“Ama ne oldu biliyor musun, Harry? Şatodan koşarak çıkan Ölüm Yiyenler'i gördüm, ama Snape onlarla ne halt ediyordu? Nereye gitti - onları mı kovalıyordu?”</p><p class="calibre9">“O...,” Harry boğazını temizledi, dumandan ve panikten kurumuştu. “Hagrid, öldürdü...”</p><p class="calibre9">“Öldürdü mü?” dedi yüksek sesle, Harry'ye baktı. “Snape mi öldürdü? Sen neden bahsediyorsun Harry?”</p><p class="calibre9">“Dumbledore,” dedi Harry. “Snape, Dumbledore'u... öldürdü.”</p><p class="calibre9">Hagrid öylece ona baktı. Yüzünün görülebilen küçük bir kısmındaki ifade, tamamen boş ve anlamsızdı.</p><p class="calibre9">“Dumbledore ne, Harry?”</p><p class="calibre9">“O öldü. Snape öldürdü...”</p><p class="calibre9">“Böyle söyleme,” dedi Hagrid kabaca. “Snape, Dumbledore'u öldürdü - aptal olma, Harry. Bunu nerden çıkardın?</p><p class="calibre9">“Yaparken gördüm.”</p><p class="calibre9">“Mümkün değil.”</p><p class="calibre9">“Gördüm, Hagrid.”</p><p class="calibre9">Hagrid başını salladı. İnanmayan ama sempatik bir ifadesi vardı. Ve Harry, Hagrid'in, kendisinin kafasına güçlü bir darbe aldığını ve bu yüzden kafasının karıştığını, belki de hala bir lanetin etkisinde olduğunu düşündüğünü biliyordu.</p><p class="calibre9">“Her ne olduysa, Dumbledore, Snape'e, Ölüm Yiyenler'le gitmesini söylemiş olmalı,” dedi Hagrid, kendinden emin bir şekilde. “Sanırım hala kimliğini saklıyor. Hadi okula geri dönelim, hadi Harry...”</p><p class="calibre9">Harry bir tartışmaya ya da bir açıklama yapmaya kalkışmadı. Hala kontrol edilemez bir şekilde titriyordu. Hagrid sonra öğrenebilirdi, oldukça sonra... Adımlarını şatoya yönelttikleri anda Harry, birçok pencerede ışık olduğunu gördü. Harry, içeride insanların odadan odaya dolaştığını, birbirlerine Ölüm Yiyenler'in geldiğini söylediklerini, Hogwarts'ın üzerinde parlayan karanlık işareti, yani birinin öldüğünü anlattıklarını kolayca hayal edebiliyordu.</p><p class="calibre9">Önlerindeki meşe ön kapılar açıldı, ışık yolu ve çimenleri aydınlattı. Aşağıya, yavaşça üstlerini giyinmiş insanlar iniyordu ve tedirgin bir şekilde, gecenin karanlığına doğru kaçan Ölüm Yiyenler'den bir işaret görebilmek için etrafa bakıyorlardı. Harry'nin gözleri, her nasılsa, en uzun kulenin hemen dibindeki toprağa dikildi. Harry, net bir şey görebilmek için çok uzak olmasına rağmen, çimenlerin üzerinde büyük, siyah bir şeyin olduğunu hayal etti. Hatta, Dumbledore'un bedeninin olduğu yer olarak düşündüğü yere doğru bakarken, her nasılsa, oraya doğru hareket etmeye başlayan insanlar olduğunu gördü.</p><p class="calibre9">“Onlar neye bakıyor öyle?” dedi Hagrid, o ve Harry şatonun önüne doğru yaklaşırken, Fang, olabildiğince onların bileklerine yakın duruyordu. “Çimenlerin üzerinde ne var?” diye ekledi keskin bir şekilde. Şimdi, küçük bir kalabalığın toplandığı, Astronomi Kulesi'nin dibine doğru önü çekmeye başladı. “Gördün mü, Harry? Hemen kulenin dibinde... işaretin altında... vay canına... birini hakladıklarını mı düşünüyorsun?” Hagrid sessizleşti. Anlaşılan bu düşünceyi sesli bir şekilde açıklamak oldukça korkunçtu. Harry, onun yanında yürüdü, yüzünde ve son yarım saat içinde isabet eden çeşitli büyüler yüzünden bacağında acı hissediyordu, farklı bir şekilde düşünecek olursak, sanki yanındaki birisi onları acıtıyordu. Asıl gerçek ve kaçınılmaz olan ise göğsündeki basınç hissiydi. Harry ve Hagrid, rüyadaymış gibi, hemen önlerinde mırıldanan, sessizliğe gömülen öğrencilerin ve öğretmenlerin bırakmış olduğu boşluğa doğru ilerledi.</p><p class="calibre9">Harry, Hagrid'in, acı ve şokla inlemesini duydu, ama Hagrid durmadı. Dumbledore'un yattığı yere varıncaya kadar yavaşça ilerledi ve yanına çömeldi. En başta Dumbledore'un Harry'ye yaptığı vücut kilitleme büyüsü kalktığında anlamıştı, bu durumun ancak büyüyü yapan kişi ölürse oluşacağını biliyordu, ama hala onu o halde görmeye hazır değildi, isyanda, kalbi kırık: Harry'nin tanıştığı ve gördüğü ya da görebileceği en iyi büyücü.</p><p class="calibre9">Dumbledore'un gözleri kapalıydı; ama ayaklarının ve kollarının yaptığı garip açıya bakılırsa, o uyuyor olabilirdi. Harry uzandı, kancalı burnun üstündeki yarım ay şeklindeki gözlüğünü düzeltti ve cübbesinin ucuyla Dumbledore'un ağzından kan damlasını sildi. Sonra bilge yüze gözünü dikip baktı ve büyük ve akıl almaz gerçeği kavramayı denedi; Dumbledore'un onla hiçbir zaman konuşamayacağı, ona hiçbir zaman yardım edemeyeceği gerçeği - Harry'nin arkasındaki kalabalık mırıldandı. Çok uzun zaman gibi görülen bir andan sonra, katı bir şeyin üzerinde diz çöktüğünün farkına vardı ve aşağı baktı.</p><p class="calibre9">Birkaç saat önce çalmayı başardıkları madalyon Dumbledore'un cebinden düşmüştü. Madalyon belki de yere düştüğünden dolayı açılmıştı. Eline aldığı an, önce hissettiğinden daha fazla sarsıntı, korku ya da üzüntü hissetmese de, Harry bir şeyin yanlış olduğunu biliyordu - Madalyonu elinde döndürdü. Bu madalyon ne Düşünseli'nde gördüğü kadar büyüktü, ne de üzerinde bir takım işaretler vardı, Slytherin'in işareti sanılan süslü “S” harfi de yoktu. Ayrıca, içinde hiçbir şey yoktu, ama kıvrılmış bir parça parşömen, aslında bir porte deliği olması gereken yere, madalyonun içine sıkıca sıkıştırılmıştı.</p><p class="calibre9">Otomatikman, ne yapıyor olduğunu düşünmeden, Harry parşömen parçasını çekip çıkardı, açtı, ve artık Harry'nin arkasında bir çok asanın ışığında okudu:</p><p class="calibre9">Karanlık Lord'a</p><p class="calibre9">Bunu okuduğundan çok önce ölmüş olacağım, ama şunu bilmeni istiyorum ki senin sırrını bulan kişi bendim. Gerçek Hortkuluk'u çaldım ve en yakın zamanda onu yok etmeyi planlıyorum.</p><p class="calibre9">Kendi denginle karşılaştığın zaman bir kez daha ölümlü olman umuduyla ölümle yüzleşiyorum.</p><p class="calibre9">R.A.B.</p><p class="calibre9">Harry mesajın ne demek istediği ne biliyordu ne de önemsiyordu. Sadece tek bir şey önemliydi: Bu bir Hortkuluk değildi. Dumbledore o korkunç iksiri içerek kendini hiçbir şey için zayıflatmıştı. Harry parşömeni elinde buruşturdu, ve Fang arkasında ulumaya başladığı an göz yaşlarına boğuldu.</p><p class="calibre7" style="margin:0pt; border:0pt; height:1em"> </p><div class="mbppagebreak" id="calibre_pb_30"></div>
</body></html>
