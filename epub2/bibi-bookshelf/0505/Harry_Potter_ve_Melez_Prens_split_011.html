<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Harry Potter ve Melez Prens</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos355561" class="calibre1"><span class="calibre2">
</span></p><p id="filepos355616" class="calibre8"><span class="calibre4">DOKUZUNCU  BÖLÜM: </span><br class="calibre7"/><span class="calibre4">MELEZ  PRENS</span></p><p class="calibre11">Ertesi sabah kahvaltıdan önce Harry ve Ron Ortak Salon'da Hermione ile buluştu. Teorisine biraz destek bulmak umuduyla Harry, Hogwarts Ekspresi'ndeyken Malfoy'un söylediklerine kulak misafiri olduğunu Hermione'ye söylemek için vakit harcamadı.</p><p class="calibre9">“Fakat onun Parkinson için gösteriş yaptığı gün gibi ortadaydı, değil mi?” diye lafı sıkıştırdı Ron, Hermione bir şey diyemeden önce.</p><p class="calibre9">“Evet,” dedi Hermione kuşkuyla, “Bilmiyorum. Malfoy bunu kendisini olduğundan daha önemli göstermek için yapmış gibi görünüyor... fakat bu, söylemek için büyük bir yalan...”</p><p class="calibre9">“Tamamen öyle,” dedi Harry, fakat o da asıl meselenin ne olduğunu anlayamamıştı, çünkü bir sürü insan onun konuşmasını dinlemeye çalışıyordu, ona dik dik bakmaya ya da ellerinin arkasından fısıldaşmaya değil.</p><p class="calibre9">“Bunu anlaması zor,” Portre deliğinden tırmanmak için oluşan sıraya katıldıkları sırada, Ron birinci sınıf olduğu belli olan küçük bir oğlanı çekti. Elinin arkasından arkadaşına Harry hakkında bir şeyler mırıldanan çocuk aniden kıpkırmızı oldu ve panikle delikten dışarı devrildi. Ron kıs kıs güldü. “Altıncı sınıf olmayı seviyorum ve bu sene boş zamanlarımız olacak. Tüm dönem boyunca sadece burada oturup dinlenebiliriz.”</p><p class="calibre9">“Çalışmak için o boş zamana ihtiyacımız olacak, Ron!” dedi Hermione koridordan ayrılırlarken.</p><p class="calibre9">“Evet, fakat bugün değil,” dedi Ron. “Bugün gerçek bir kayıp olacak diye tahmin ediyorum.”</p><p class="calibre9">“Durdur şunu!” dedi Hermione, kolunu uzattı ve elinde kireç-yeşili bir diski sıkıca tutmuş geçmeye çalışan bir dördüncü sınıf öğrencisini durdurdu. “Sivri uçlu frizbiler yasaklandı, bırak onu,” dedi sertçe. Kaşlarını çatan çocuk hırlayan frizbiyi teslim edip Hermione'nin kollarının altında eğildi ve arkadaşlarının ardından ilerledi. Ron bir süre çocuğun kaybolması için bekledi, ardından da Hermione'nin sıkıca tuttuğu frizbiyi sertçe çekti.</p><p class="calibre9">“Harika, her zaman bunlardan birini istemiştim.”</p><p class="calibre9">Hermione'nin itirazı sesli bir kıkırdama tarafından boğuldu; görünüşe göre Lavender Brown, Ron'un sözünü hayli eğlenceli bulmuştu. Onlar geçene kadar gülmeye devam etti ve omzunun üstünden Ron'a bir göz attı. Ron kendinden oldukça memnun görünüyordu.</p><p class="calibre9">Ortak Salon'un tavanı durgun bir maviyle narin bir şekilde çizilmişti, gökyüzündeki bulut demetleri sadece yüksek pencere gruplarının içinden görünüyordu. Onlar yulaf lapası, yumurtalar ve domuz pastırmalarını tıkınırken Harry ve Ron bir önceki gece Hagrid ile olan rahatsız edici sohbeti Hermione'ye anlattılar.</p><p class="calibre9">“Fakat o gerçekten de Sihirli Yaratıkların Bakımı dersine devam edeceğimizi düşünmüş olamaz!” dedi Hermione üzgün bir şekilde. “Demek istediğim, yani içimizden biri ona... biliyorsunuz... ne kadar istekli olduğumuzu söylediği zaman?”</p><p class="calibre9">“Evet öyle, yine de öyle, aslında değil mi?”<span class="calibre13">
</span>dedi Ron, kızarmış yumurtayı tümüyle yutarken. “Derslerinde en çok çaba sarf eden kişiler bizleriz, çünkü biz Hagrid'i seviyoruz. Fakat o, bizim o aptal dersi sevdiğimizi düşünüyor. Herhangi birinin F.Y.B.S.'ye o dersle gideceğini düşünüyor musun?”</p><p class="calibre9">Ne Harry ne de Hermione cevaplamadı; gerek de yoktu. Çok iyi biliyorlardı ki bu yıl hiç kimse Sihirli Yaratıkların Bakımı dersine devam etmek istemiyordu. Hagrid masadan ayrıldıktan on dakika sonra Hagrid'den sakınıyorlar ve onun neşeli el sallamalarına isteksizce karşılık veriyorlardı.</p><p class="calibre9">Yemeklerini yedikten sonra McGonagall'ın yönetici masasından gelişini beklemek için yerlerinden ayrılmadılar. Bu yıl ders programlarının dağıtımı olağandan çok daha karışık olmuştu. Profesör McGonagall ilk olarak herkese aldıkları S.B.D.'lerin seçtikleri F.Y.B.S.'ye devam etmek için yeterli olduğunu pekiştirme ihtiyacı hissetmişti.</p><p class="calibre9">Hermione Muska, Karanlık Sanatlara Karşı Savunma, Biçim Değiştirme, Bitkibilim, Aritmansi, Tarihi Yazıtlar ve İksir derslerine devam etmek konusunda zaten kararlıydı ve ilk defa gireceği Tarihi Yazıtlar için daha fazla oyalanmadan yola koyuldu. Neville'in düzenlemesi ise biraz daha fazla zaman almıştı; Profesör McGonagall onun tercihlerine tepeden bakarken ve S.B.D. sonuçları hakkında danışmanlık yaparken oval yüzü tedirgindi.</p><p class="calibre9">“Bitkibilim, güzel,” dedi. “Profesör Sprout ‘<span class="italic">Olağanüstü</span>' S.B.D. ile döndüğüne çok memnun olacak. Ve ‘<span class="italic">Beklenenin Üstünde</span>' ile Karanlık Sanatlara Karşı Savunma dersi için hak kazandın. Fakat Biçim Değiştirme'de problem var. </p><p class="calibre9">Üzgünüm, Longbottom, fakat ‘<span class="italic">Kabul Edilebilir</span>' F.Y.B.S. seviyesine devam etmek için gerçekten yeterince iyi değil. Sadece ödevler ile üstesinden gelebileceğini düşünme.”</p><p class="calibre9">Neville kafasını kaldırdı. Profesör McGonagal kare şeklindeki gözlüğünden dikkatlice bakıyordu.</p><p class="calibre9">“Bu arada, Neden Biçim Değiştirme ile devam etmek istiyorsun? Hiçbir zaman bu derse özel bir ilgi gösterdiğini görmedim.”</p><p class="calibre9">Neville perişan görünüyordu ve “büyükannem istiyor,” diye bir şeyler mırıldandı.</p><p class="calibre9">“Hıh,” diye homurdandı McGonagall. “Bakanlıkta o tüm yaşananlardan sonra büyükannenizin seninle gurur duymasının tam zamanıdır, yani en azından -gerçekte- neye sahip olmak istediğini düşünmektense.”</p><p class="calibre9">Neville pembeye döndü ve şaşkınlıkla gözlerini kırpıştırdı; Profesör McGonagall'ın daha önce ondan övgüyle bahsettiğini duymamıştı.</p><p class="calibre9">“Üzgünüm, Longbottom, fakat senin F.Y.B.S. sınıfıma girmene izin veremem. Bununla birlikte Muska'dan ‘<span class="italic">Beklenenin Üstünde</span>' aldığını görüyorum - neden F.Y.B.S.'ni Muska için denemiyorsun?”</p><p class="calibre9">“Büyükannem Muska'nın kolay bir tercih olduğunu düşünüyor,” diye geveledi Neville.</p><p class="calibre9">“Muska'yı al,” dedi McGonagall “ve Muska S.B.D.'sini geçemediğini hatırlatmak için ona bir pusula göndereceğim, ders çok da gerekli değil.” Profesör McGonagall, Neville'in yüzündeki hoşnut kuşku ifadesine bakarak hafifçe gülümsedi ve asasının ucuyla boş listeye hafifçe vurdu ve eline aldı, şimdi Neville için yeni sınıfının detaylarını taşıyordu.</p><p class="calibre9">Profesör McGonagall, ilk sorusu yakışıklı atadam Firenze'nin hala Kehanet hocalığı yapıp yapmayacağı olan yanındaki Parvati Patil'e döndü.</p><p class="calibre9">“O ve Profesör Trelawney bu yıl dersleri aralarında paylaşıyorlar,” dedi Profesör McGonagall, sesinde bir hoşnutsuzluk ifadesi vardı; Kehanet dersini küçümsediği herkes tarafından bilinen bir gerçekti. “Altıncı yıl Profesör Trelawney tarafından işletilecek.”</p><p class="calibre9">Parvati beş dakika sonra oldukça üzgün bir şekilde Kehanet dersi için yola çıktı.</p><p class="calibre9">“Doğru Potter, Potter...” dedi Profesör McGonagall, Harry'ye döndüğü zaman ona danışmanlık yapıyordu. “Muska, Karanlık Sanatlara Karşı Savunma, Bitkibilim, Biçim Değiştirme... hepsi güzel. Söylemem gerekir ki Biçim Değiştirme notundan memnunum Potter, oldukça memnun. Şimdi, neden İksir dersine devam etmek istemiyorsun? Seherbaz olmanın senin için bir tutku olduğunu düşünüyordum?”</p><p class="calibre9">“Öyleydi, fakat bana S.B.D.'den ‘<span class="italic">Olağanüstü</span>' almam gerektiğini söylemiştiniz, Profesör.”</p><p class="calibre9">“Ve Profesör Snape'in öğretmenliği zamanında öyle yapmalıydın. Fakat Profesör Slughorn S.B.D'de ‘<span class="italic">Beklenenin Üstünde</span>' alan öğrencileri F.Y.B.S. sınıfına kabul etmekten çok mutlu olacaktır. İksir dersiyle devam etmek istiyor musun?”</p><p class="calibre9">“Evet,” dedi Harry, “fakat kitapları, karışım malzemelerini veya herhangi başka bir şey almadım -”</p><p class="calibre9">“Eminim Profesör Slughorn bazılarını ödünç verebilir,” dedi McGonagall. “Çok iyi, Potter, işte senin programın. Oh, bu arada - Gryffindor Quidditch Takımı'na katılmak için yirmi gönüllü şimdiden isimlerini yazdı. Sırası geldiği zaman size bu listeyi vereceğim ve boş vakitlerinize göre denenme zamanlarınızı ayarlayabileceksiniz.”</p><p class="calibre9">Birkaç dakika sonra Ron, Harry ile tamamen aynı dersleri seçmişti ve ikisi birlikte masadan ayrıldılar.</p><p class="calibre9">“Bak,” dedi Ron programına memnun bir şekilde gözlerini dikmişken, “şimdi boş bir zamanımız var... ve teneffüsten sonra bir boş zaman daha... ve öğle yemeğinden sonra da... mükemmel.”</p><p class="calibre9">Harry ve Ron, yarım düzine yedinci sınıf öğrencisi haricinde boş olan Ortak Salon'a döndüler. Harry'nin Gryffindor Quidditch Takımı'na katıldığı birinci yılda da takımda bulunan ve hala takımın bir oyuncusu olan Katie Bell de aralarındaydı.</p><p class="calibre9">“Bunu alacağını düşünmüştüm, tebrikler,” dedi Harry'nin sandığının üstünde duran Kaptanlık Bandajı'nı işaret ederek. “Bana denemelerin ne zaman yapılacağını söyle!”</p><p class="calibre9">“Saçmalama,” dedi Harry, “senin denemelere ihtiyacın yok, senin oyununu beş yıldır izliyorum...”</p><p class="calibre9">“Böyle başlamamalısın,” dedi Katie uyarırcasına. “Hepinizin bildiği gibi, dışarıda benden daha iyi olanları var. İyi takımlar şimdiden mahvoldu, çünkü Kaptanlar sadece eski yüzleri oynatıyor veya arkadaşlarının oynamalarına izin veriyor...”</p><p class="calibre9">Ron biraz rahatsızlanmış görünüyordu ve Hermione'nin dördüncü sınıftaki bir öğrenciden aldığı sivri uçlu frizbiyle oynamaya başladı. Frizbi Ortak Salon boyunca hırıldayarak ve mobilyalardan ısırıklar almaya çalışarak hızla ilerledi. Crookshanks'in sarı gözleri frizbiyi takip etti ve çok yakınına geldiğinde tısladı.</p><p class="calibre9">Bir saat sonra aydınlık Ortak Salon'dan dört kat aşağıdaki Karanlık Sanatlara Karşı Savunma dersliğine gitmek için istemeyerek ayrıldılar. Hermione bir kucak dolusu ağır kitabı taşıyor halde dışarıdaki sıraya çoktan girmişti ve gereğinden fazla yüklenilmiş gibi görünüyordu.</p><p class="calibre9">“Yazıtlardan bir sürü ödevimiz var,” dedi endişeyle Harry ve Ron ona katılırlarken. “40 santimlik bir deneme, iki çeviri ve çarşambaya kadar bunları bitirmem lazım!”</p><p class="calibre9">“Ne yazık,” diye esnedi Ron.</p><p class="calibre9">“Sen bekle,” dedi Hermione öfkeyle. “İddiaya girerim Snape daha fazlasını verecek.”</p><p class="calibre9">Hermione konuşurken sınıfın kapısı açıldı ve soluk yüzü yağlı saçlarıyla her iki taraftan çevrelenmiş olan Snape koridora adım attı. Sıraya derhal bir sessizlik çöktü.</p><p class="calibre9">“İçeri,” dedi Snape.</p><p class="calibre9">Harry içeri girerken çevresine bakındı. Snape odayı çoktan kendi kişiliğine göre donatmıştı; perdeleri sonuna kadar çekilmiş ve her zamankinden daha karanlık görünen oda mum ışığı tarafından aydınlatılıyordu. Duvarda asılan yeni resimlerin çoğunda yaralı insanlar, hatırı sayılır derecede ürkütücü sakatlanmalar ve şaşılacak şekilde biçimi bozulmuş vücut parçaları yer alıyordu. Gölgemsi ve tüyler ürpertici resimlere bakarak yerlerine otururlarken hiç kimse konuşmadı.</p><p class="calibre9">“Sizden kitaplarınızı açmanızı istemedim,” dedi Snape kapıyı kapatıp, sınıfla yüzleşmek için masasının arkasına geçerken; Hermione Belirsizle Yüzleşme kitabını aceleyle çantasına attı ve sandalyesinin altına yerleştirdi. “Keşke size söylemiş olsaydım ve bütün dikkatinizi vermenizi istiyorum.”</p><p class="calibre9">Siyah gözleri, ona dönmüş yüzler üzerinde gezindi, Harry'nin üzerinde herkesten farklı olarak ikinci kez duran gözler sınıfı tartmak için oyalanıyordu.</p><p class="calibre9">“Sanırım, şimdiye kadar bu derste beş tane hocanız oldu.”</p><p class="calibre9">Sanırmış... sanki bir dahakinin kendisi olacağını ümit ederek hepsinin gelip gidişini izleyen o değilmiş gibi, diye düşündü Harry acı acı.</p><p class="calibre9">“Doğal olarak her hocanın kendine ait bir öğretim şekli ve öncelikleri olacaktır. Birçoğunuzun bu dersin S.B.D.'lerini almayı başarmanız beni şaşırttı ve eğer hepiniz çok daha zor olan F.Y.B.S.'leri almayı başarabilirseniz, daha da çok şaşıracağım.”</p><p class="calibre9">Snape alçak sesle konuşarak odanın köşesine doğru ilerledi; sınıftakiler onu görüş alanlarında tutmak için boyunlarını uzatıyorlardı. “Karanlık Sanatlar,” dedi Snape, “çok sayıda, çeşitli, değişken ve sonsuzdur. Onlarla savaşmak, bir kafası koptuğunda yerine daha öfkeli ve daha güçlüsü çıkan çok kafalı bir yaratıkla savaşmaya benzer. Savaştığınız şey sabit değildir,<span class="calibre13">
</span>değişkendir, yok edilemez.”</p><p class="calibre9">Harry Snape'e dik dik baktı. Snape konuşurken emin olduğu şeylerden biri, onun Karanlık Sanatlar'ı tehlikeli bir düşman gibi görmesiydi, diğer şey ise, sesinde bir sevgiyle mi konuşmuştu?</p><p class="calibre9">“Savunmalarınız,” dedi Snape biraz daha yüksek bir sesle, “Bu nedenle sizin savunmanız da tersine çevirmeye çalıştığınız büyüler kadar esnek ve şiddetli olmalı. Bu resimler,” önceden temizlenmiş olan birkaç resmi işaret etti - “Büyüyle yara alan kişilere neler olduğunu açık bir şekilde temsil ediyor, mesela, Cruciatus Laneti” - elini şiddetli bir acıyla feryat eden cadıya doğru salladı - “Ruh Emici Öpücüğü'nü hissedin” - bir büyücü büzüşmüş ve gözleri sonuna kadar açılmış halde bir duvarın karşısına yığılmıştı - “veya Inferius saldırısının etkisi altında olmak” - zeminde bir kan yığını vardı.</p><p class="calibre9">“Inferius'un yapıldığı görüldü mü peki?” dedi Parvati Patil birdenbire yüksek bir sesle. “Bu doğru mu, onları kullanıyor muydu?”</p><p class="calibre9">“Karanlık Lord geçmişte Inferi'yi kullandı,” dedi Snape, “yani onun bunu tekrar kullanabileceği konusunda tedbirli olmalısınız. Şimdi...”</p><p class="calibre9">Snape tekrar sınıfın ucundaki masasının önüne doğru ilerledi ve siyah cüppesi arkasından dalgalanırken sınıf yine onu izledi.</p><p class="calibre9">“... siz, sanırım, sössüz büyüleri kullanmada acemi değilsiniz. Sözsüz büyülerin avantajı nedir?”</p><p class="calibre9">Hermione'nin eli havayı yumrukladı. Snape çevresine bakınıp başka birinin olup olmadığını görmek için bir süre bekledi. Kaba bir şekilde, “Pekâlâ - Miss Granger?” demeden önce başka bir seçeneği olmadığından emin olmuştu.</p><p class="calibre9">“Düşmanınızın ne tür bir büyü yapıyor olduğunuz hakkında bir fikri olmaz,” dedi Hermione, “size ikinci bir şans daha verir.”</p><p class="calibre9">“Cevap neredeyse kelimesi kelimesine Altıncı Sınıf Temel Büyüler Kitabı'ndan kopya edilmiş,” dedi Snape aklından çıkarıp atarcasına (Malfoy köşede kıs kıs güldü), “fakat özünde doğru. Evet, sihirli sözleri söylemeden büyü kullanmada ilerleyenler büyülerinde beklenmedik bir öğe kazanırlar. Tabii ki, her büyücü bunu yapamaz; bu konsantrasyon ve akıl gücünden biraz şey olanlar için bir sorun” - gözleri bir kez daha haince Harry üzerinde oyalandı “yoksun.”</p><p class="calibre9">Harry, Snape'în geçen sene felaketle sonuçlanan Zihinbend derslerini düşündüğünü biliyordu. Bakışlarını indirmeyi reddetti, fakat Snape gözlerini ayırana kadar ona öfkeyle baktı.</p><p class="calibre9">“Şimdi bölüneceksiniz,” diye devam etti Snape, “ikişer gruplara. Eşlerden biri hiçbir söz söylemeden diğerini lanetlemeye çalışacak. Diğeri de aynı sessizlikle laneti üzerinden kaldırmaya çalışacak. Hadi başlayın.”</p><p class="calibre9">Snape'in bilmemesine rağmen Harry, en az sınıfın yarısının (D.O'ya üye olan herkesin) bir önceki sene Kalkan Büyüsü'nün nasıl yapıldığını öğrendiğini düşündü. Buna rağmen onlardan hiçbiri büyüyü konuşmadan yapmamıştı. Sonuç olarak makul miktarda hile meydana geldi; çoğu kişi sihirli sözleri sesli bir şekilde söylemek yerine hafifçe fısıldıyordu. Tipik olarak, dersin onuncu dakikasında Hermione, Neville'in mırıldandığı Pelte-Bacak Laneti'ni hiçbir söz söylemeden geri püskürtmeyi başarmıştı. Bu hünerin herhangi makul bir hoca tarafından Gryffindor'a yirmi puan kazandıracağı kesindi, diye düşündü Harry, fakat Snape görmezlikten geldi. Onlar çalışırlarken Snape aralarından süzüldü. Harry ve Ron'un mücadelesini izlemek için oyalanırken hiç olmadığı kadar aşırı gelişmiş bir yarasa gibi görünüyordu.</p><p class="calibre9">Harry'yi lanetlediğini sanan Ron'un yüzü mora dönmüştü, dudakları büyülü sözleri mırıldanma suçu yüzünden kendisini kurtarmak için sıkıca bastırılmıştı. Harry asasını kaldırmıştı ve hiç gelmeyecek gibi görünen laneti geri püskürtmek için heyecanla bekliyordu.</p><p class="calibre9">“Acıklı, Weasley,” dedi Snape biraz izledikten sonra. “İşte... sana göstermeme izin ver-”</p><p class="calibre9">Snape asasını hızla Harry'ye döndürdü ve Harry içgüdü ile tepki verdi; sözsüz büyüler hakkındaki bütün düşünceler unutuldu ve haykırdı, “Protego!”</p><p class="calibre9">Harry'nin kalkan büyüsü çok güçlüydü, Snape vurdu - dengelendi ve masaya çarptı. Bütün sınıf çevresine bakındı ve şimdi Snape toparlanırken onu izliyorlardı, tehditkâr bir şekilde bakıyordu.</p><p class="calibre9">“Sana sössüz büyülerle çalıştığımızı söylediğimi hatırlıyor musun, Potter?”</p><p class="calibre9">“Evet,” dedi Harry kaskatı bir şekilde.</p><p class="calibre9">“Evet, efendim.”</p><p class="calibre9">“Beni ‘efendim' diye çağırmanıza gerek yok, Profesör.” Kelimeler daha ne söylüyor olduğunu düşünmeden önce ağzından kaçmıştı. Aralarında Hermione'nin de bulunduğu birçok kişinin heyecandan soluğu kesilmişti. Buna rağmen Snape'in arkasındaki Ron, Dean ve Seamus takdir eden bir şekilde sırıtıyorlardı.</p><p class="calibre9">“Cezaya kalıyorsun, cumartesi gecesi, benim odamda,” dedi Snape. “Hiç kimse bana küstahlık yapamaz, Potter... ‘<span class="italic">Seçilmiş Kişi</span>' olsa bile.”</p><p class="calibre9">“Bu harikaydı, Harry!” diye kıkırdadı Ron, dersten sonraki kısa arada yollarında güvende oldukları zaman.</p><p class="calibre9">“Bunu gerçekten yapmamalıydın,” dedi Hermione, Ron'a kaşlarını çatarak. “Ne yaptın?”</p><p class="calibre9">“Beni lanetlemeye çalıştı, yoksa fark etmedin mi!” diye patladı Harry. “Zihinbend dersleri süresince buna yeterince maruz kaldım! Neden bir değişiklik olsun diye başka bir kobay kullanmıyor? Dumbledore ne ile oynuyor, ya da neden Savunma hocalığı yapmasına izin veriyor? Karanlık Sanatlar hakkında konuşurken onu duydunuz mu? O onları seviyor! Bütün bu sabit olmayan, yok edilemeyen şeyler -”</p><p class="calibre9">“Pekala,” dedi Hermione, “Biraz senin gibi konuştuğunu düşündüm.</p><p class="calibre9">”Benim gibi mi?”</p><p class="calibre9">“Evet, senin bize Voldemort'la yüzleşmenin ne olduğunu söylediğin zamanki gibi. Bunun sadece bir demet büyü sözünü hatırlamak olmadığını söylemiştin, demiştin ki, sadece sen ve beynin ve yüreğin kalıyorsun - peki, Snape'in söylediği de bu değil miydi? Bu gerçekten cesur olmak ve hızlı düşünmekten mi geliyor?”</p><p class="calibre9">Harry, Hermione'nin Temel Büyüler Kitabı'ndan tartışmasız daha iyi hatırladığı bu sözler karşısında tamamiyle savunmasız kaldığı için onunla tartışmadı.</p><p class="calibre9">“Harry! Hey, Harry!”</p><p class="calibre9">Harry çevresine bakındı; geçen seneki Gryffindor Quidditch Takımı'nın Vurucuları'ndan biri olan Jack Sloper, elinde bir tomar parşömen taşıyarak aceleyle Harry'ye doğru geldi.</p><p class="calibre9">“Senin için,” diye soluklandı Sloper. “Dinle, senin yeni kaptan olduğunu duydum. Denemeleri ne zaman yapacaksın?”</p><p class="calibre9">“Henüz emin değilim,” dedi Harry, kendi kendine Sloper'ın takıma geri dönmesi için çok şanslı olması gerektiğini düşünürken. “Haber vereceğim.”</p><p class="calibre9">“Oh, haklısın. Bu hafta sonu olabilir diye umuyordum -”</p><p class="calibre9">Fakat Harry dinlemiyordu; parşömendeki ince, eğik yazının kime ait olduğunu doğru hatırlamıştı. Sloper'ı cümlesinin ortasında bırakarak Ron ve Hermione ile aceleyle uzaklaştı. Bir yandan da parşömeni açıyordu.</p><p class="calibre9">Sevgili Harry,</p><p class="calibre9">Özel derslerimize bu cumartesi başlayabiliriz. Lütfen akşam saat sekizde odama gel. Umarım okula döndüğün ilk gününde eğleniyorsundur.</p><p class="calibre9">Sevgilerimle</p><p class="calibre9">Albus Dumbledore</p><p class="calibre9">Dipnot:<span class="calibre13">
</span>Asid Poplar'dan hoşlanırım.</p><p class="calibre9">“Asid Poplar'dan mı hoşlanır?” dedi Harry'nin omzunun ardından mesajı okuyan Ron ve kafası karışmış görünüyordu.</p><p class="calibre9">“Bu, odasının dışındaki oluk ağzından geçmek için gereken parola,” dedi Harry alçak bir sesle. “Ha! Snape bundan memnun olmayacak... Onun cezasına kalamayacağım!”</p><p class="calibre9">Harry, Ron ve Hermione bütün tenefüsü Dumbledore'un Harry'ye ne öğreteceği hakkında tahminler yürüterek harcadılar. Ron, Ölüm Yiyenler'in bilmediği türde şaşırtıcı lanetlere ve uğursuzluk büyülerine çok benzer bir şeyler öğretebileceğini düşünüyordu. Hermione ise yasal olmayan birçok şey söyledi, ve Dumbledore'un Harry'ye ileri seviye koruyucu büyüler öğretmek istediğini düşünüyordu. Teneffüsten sonra, Harry ve Ron Snape'in ödevine istemeye istemeye başladıkları Ortak Salon'a dönerken Hermione de Aritmansi dersine gitti. Bu ödev öyle karmaşık çıkmıştı ki Hermione öğle yemeğinden sonraki boş zamanlarında onlara katıldığında dahi hala bitirememişlerdi (Hermione'nin ilerlemelerini oldukça hızlandırdığını düşündüler). Zil öğlenki iki İksir dersi için çalarken ödevi henüz bitirmişlerdi ve Snape'in öğretmenlik yaptığı zamankinden çok daha samimi görünen zindan sınıfına indiler.</p><p class="calibre9">Koridora vardıklarında sadece bir düzine insanın F.Y.B.S. seviyesine devam ediyor olduklarını gördüler. Crabbe ve Goyle gerekli S.B.D. derecelerini almakta besbelli ki başarısız olmuşlardı, fakat aralarında Malfoy'un da bulunduğu dört Slytherin'li bunu başarmıştı. Dört Ravenclaw'lı ve biraz kendini beğenmiş bir kişiliği olmasına rağmen Harry'nin sevdiği bir Hufflepuff'lı olan Ernie Macmillan da oradaydı.</p><p class="calibre9">“Harry,” dedi Ernie, Harry'ye yaklaşırken bir haber verecekmiş gibi elini sallıyordu, “sabah Karanlık Sanatlara Karşı Savunma dersinde konuşma fırsatı bulamadım. İyi dersti, fakat Kalkan Büyüleri'nin modasının geçmiş<span class="calibre13">
</span>olduğunu düşünüyorum, tabii ki de biz D.O.'dan geriye kalanlar için... Ve siz nasılsınız, Ron - Hermione?”</p><p class="calibre9">“İyi,” den daha başka bir şey söylemeye fırsat olmadan zindanın kapısı açıldı ve dışarıya Slughorn'un karnı onun önünden geldi. Odayı doldururlarken, onun büyük samur bıyığı gülümseyen ağzının üstünden kıvrılmıştı, ve Harry ve Zabini'yi özel bir ilgiyle selamladı.</p><p class="calibre9">Zindan hiç alışılmadık bir şekilde, tamamiyle buhar ve tuhaf kokularla doluydu. Harry, Ron ve Hermione geniş, fokurdayan kazanların yanından geçerken ilgiyle havayı kokladılar. Dört Slytherin'li, diğer dört Ravenclaw'lının yaptığı gibi birlikte bir masaya oturdular. Harry, Ron ve Hermione de Ernie ile bir masayı paylaştılar. Harry'nin şimdiye kadar içine çektiği en ayartıcı kokuyu yayan altın-rengine benzeyen bir kazanı seçtiler. Her nasılsa bu Harry'ye, aynı anda şekerli turta, süpürge sapının odunsu kokusu ve daha önce Kovuk'ta kokladığını düşündüğü çiçeğimsi bir kokuyu anımsatıyordu. Kendini çok yavaş ve derinden nefes alırken buldu, ve iksirin dumanları sanki içiliyormuşçasına içine doluyor gibi görünüyordu. Üzerlerine büyük bir memnuniyet çöktü; Harry, uyuşuk bir sırıtmayla karşılık veren karşısındaki Ron'a sırıttı.</p><p class="calibre9">“Buraya bakın, buraya bakın, buraya bakın,” dedi kocaman profili parlak dumanların arasından titreyen Slughorn. “Hepiniz tartılarınızı çıkarın, ve iksir takımlarını ve İleri Seviye İksir-Yapımı kitaplarınızı da unutmayın...”</p><p class="calibre9">“Efendim?” dedi Harry, elini kaldırarak.</p><p class="calibre9">“Harry, evet çocuğum?”</p><p class="calibre9">“Kitabım, tartım veya herhangi başka bir şeyim yok - ve Ron'un da - biz F.Y.B.S. seviyesini alabileceğimizi düşünmemiştik de, görüyorsunuz -”</p><p class="calibre9">“Ah, evet, Profesör McGonagall bahsetmişti... Endişe etme çocuğum, hiçbir şey için endişe etme. Bugün karışım malzemelerini stok dolabımızdan kullanabilirsiniz, ve sanırım birkaç tane tartı ödünç verebiliriz, ve burada eski kitapların bulunduğu küçük bir depomuz var, Flourish ve Blotts'tan bir tane sipariş edene kadar onları kullanabilirsiniz.”</p><p class="calibre9">Slughorn uzun adımlarla köşedeki dolaba gitti ve kısa bir oyalanmadan sonra, Libatius Borage'in yazmış olduğu İleri Seviye İksir-Yapımı kitabının yıpranmış görünümlü iki kopyasıyla belirdi ve bunları, iki kararmış tartı setiyle birlikte Harry ve Ron'a verdi.</p><p class="calibre9">“Buraya bakın,” dedi Slughorn, sınıfın ön tarafına geçerken. Zaten şişmiş olan göğsünü biraz daha şişirdi, bu yüzden yeleğindeki düğmeler kopacak gibi oldu, “Bakmanız için birkaç iksir hazırladım, sadece ilginizi çekmek için, bilirsiniz. Bunlar F.Y.B.S.'lerinizi tamamladıktan sonra yapabileceğiniz türde şeyler. Henüz yapmamış olmanıza rağmen bunları duymuş olmalısınız. Bunun ne olduğunu söyleyebilecek olan var mı?”</p><p class="calibre9">Slytherin masasının yakınında bulunan kazanı işaret etti. Harry sandalyesinden kendini doğrulttu ve kazanın içerisinde kaynayan sade sıvının neye benzediğine baktı.</p><p class="calibre9">Hermione'nin iyi hazırlanmış eli herkesten önce havaya fırladı; Slughorn onu işaret etti.</p><p class="calibre9">“Veritaserum. Bu renksiz, kokusuz iksir, içenleri doğruyu söylemeye zorlar,” dedi Hermione.</p><p class="calibre9">“Çok iyi, çok iyi!” dedi Slughorn mutlulukla. “Şimdi,” diye devam etti Ravenclaw masasının yanındaki kazanı işaret ederek, “bu iksir oldukça iyi bilinir... Son zamanlardaki bazı Bakanlık kitapçıklarının önemli bir kısmı... Kim-?”</p><p class="calibre9">Hermione'nin eli bir kez daha en hızlısıydı.</p><p class="calibre9">“Bu Çok Özlü İksir, efendim,” dedi Hermione.</p><p class="calibre9">Harry de ikinci kazandaki yavaşça fokurdayan çamurumsu maddeyi tanımıştı, fakat Hermione'nin soruyu cevaplamak için hak almasına gücenmedi; o, her şeyden sonra, ikinci yıllarında bu iksiri başarıyla yapan kişiydi.</p><p class="calibre9">“Mükemmel, mükemmel! Şimdi, buradaki iksir..., evet yavrularım?” dedi Slughorn, Hermione'nin eli tekrar havayı yumruklarken, şimdi açık bir şekilde şaşkın görünüyordu.</p><p class="calibre9">“Bu Amortentia!”</p><p class="calibre9">“Gerçekten de o. Sormak bile budalaca görünüyor,” dedi etkilenmiş gibi görünen Slughorn, “fakat bunun ne olduğunu bildiğinizi varsayıyorum?”</p><p class="calibre9">“Bu dünyadaki en güçlü aşk iksiri!” dedi Hermione.</p><p class="calibre9">“Tamamiyle doğru! İyi tanıdın, sanıyorum ki göze çarpan sedefimsi parlaklığından?</p><p class="calibre9">“Ve buharı tipik halkalar şeklinde yükseliyor,” dedi Hermione hevesle, “ve bize nasıl etki edeceğine göre, herkese değişik şekillerde koktuğu sanılır, ve benim koklayabildiğim yeni kesilmiş taze çimen ve yeni parşömen ve-”</p><p class="calibre9">Fakat biraz pembeleşti ve cümlesini bitiremedi.</p><p class="calibre9">“İsmini öğrenebilir miyim, yavrum?” dedi Slughorn, Hermione'nin utancını görmezlikten gelerek.</p><p class="calibre9">“Hermione Granger, efendim.”</p><p class="calibre9">“Granger? Granger? İleri Düzeydeki İksir Cemiyeti'nin<span class="calibre13">
</span>kurucusu olan Hector Dagworth-Granger'la bir akrabalığın olabilir mi?”</p><p class="calibre9">“Hayır efendim, sanmıyorum. Görüyorsunuz, ben Muggle doğumluyum.”</p><p class="calibre9">Harry, Malfoy'u Nott'un yakınına sokulmuş ve bir şeyler fısıldarken gördü; her ikisi de kıs kıs gülüyorlardı, fakat Slughorn umutsuzlaşmış görünmüyordu, tam aksine, gülümsedi ve bakışlarını Hermione'nin yanında oturan Harry'ye çevirdi.</p><p class="calibre9">“Oho! Benim en iyi arkadaşlarımdan biri de Muggle doğumlu, ve o bizim yılımızın en iyisiydi! Sanırım bu sana çok tanıdık geliyor, Harry?”</p><p class="calibre9">“Evet efendim,” dedi Harry.</p><p class="calibre9">“Pekala, pekala, Gryffindor'a yirmi puan, Miss Granger,” dedi Slughorn güler yüzle.</p><p class="calibre9">Malfoy, tıpkı Hermione'nin yüzüne yumruk attığı zamanı tekrar yaşıyormuş gibi görünüyordu. Hermione mutluluk saçan bir ifadeyle Harry'ye döndü ve “Gerçekten ona yılın en iyisi olduğumu mu söyledin? Oh, Harry!” diye fısıldadı.</p><p class="calibre9">“Peki, bunda bu kadar etkileyici olan ne?” diye fısıldadı bazı nedenlerden dolayı rahatsızlanmış gibi görünen Ron. “Sen yılın en iyisisin - Eğer bana sormuş olsaydı ben de söylerdim!”</p><p class="calibre9">Hermione gülümsedi, fakat eliyle susun hareketi yaptı, bu yüzden Slughorn'un ne söylediğini duyabildiler. Ron istediğini elde edememiş gibi görünüyordu.</p><p class="calibre9">“Amortentia gerçek bir aşk yaratmaz tabii ki. Büyük miktarlarda bir sevgi olması veya aşka benzemesi imkansızdır. Hayır, bu sadece delicesine bir aşka veya bir saplantıya neden olur. Muhtemelen bu odadaki en tehlikeli ve en güçlü iksir de bu - oh evet,” dedi Slughorn, başını her ikisi de pis pis sırıtan Malfoy ve Nott'a ciddiyetle sallarken. “Benim kadar yaşadığınız zaman, saplantılı bir aşkın gücünü küçümsemeyeceksiniz.”</p><p class="calibre9">“Ve şimdi,” dedi Slughorn, “işe başlamamızın zamanı geldi.”</p><p class="calibre9">“Efendim, bunun içinde ne olduğunu bize söylemediniz,” dedi Ernie Macmillan, Slughorn'un masasında duran siyah renkteki küçük kazanı işaret ederek. Kazanın içindeki iksir neşeyle sıçrıyordu; erimiş altın rengindeydi ve küçük parçacıklar dökülmediği halde düşen büyük damlalar zeminin üzerinde bir kırmızı balık gibi zıplıyordu.</p><p class="calibre9">“Oho,” dedi Slughorn yine. Harry, Slughorn'un iksiri tamamen unutmadığından emindi, ama dramatik bir etki yaratmak için sorulmasını beklemişti. “Evet, bu. Peki, çok tuhaf. Bayanlar ve baylar, bu iksir Felix Felicis diye adlandırılır. Onu alırım,” döndü, gülümseyerek işitilebilir bir soluk koyuveren Hermione'ye baktı. “Felix Felicis'in ne yaptığını biliyor musun, Miss Granger?”</p><p class="calibre9">“Şans sıvısı,” dedi Hermione heyecanla. “Sizi şanslı yapar!”</p><p class="calibre9">Bütün sınıf biraz daha dik oturuyormuş göründü. Şimdi, Harry, Malfoy'un bir tek bakımlı sarı saçlarını görebiliyordu, çünkü Malfoy sonunda bütün ve bölünmez dikkatini Slughorn'a vermişti.</p><p class="calibre9">“Tamamiyle doğru, Gryffindor'a bir on puan daha. Evet, eğlenceli küçük iksir, Felix Felicis,” dedi Slughorn. “Maalesef yapması çok zor, ve yanlış yapılırsa felaketle sonuçlanabilir. Buna rağmen, eğer doğru hazırlanırsa, aynı bunun gibi, yapmaya çalıştığınız her şeyde başarılı olduğunuzu fark edeceksiniz... sonunda etkileri kaybolana kadar.”</p><p class="calibre9">“Neden insanlar bunu her zaman içmiyor, efendim?” dedi Terry Boot hevesle.</p><p class="calibre9">“Çünkü eğer aşırı ölçüde alınırsa; baş dönmesi, pervasızlık, ve tehlikeli bir aşırı güvene neden olur,” dedi Slughorn. “Çok fazla iyi şey, büyük miktarlarda alınırsa, bilirsiniz... güçlü bir zehir. Fakat dikkatle ve çok seyrek alınılabilir...”</p><p class="calibre9">“Hiç bu iksiri kullandınız mı, efendim?” dedi Micheal Corner büyük bir ilgiyle.</p><p class="calibre9">“Hayatım boyunca iki defa,” dedi Slughorn. “Birini yirmi dört yaşımdayken, diğerini de elli yedi yaşımdayken. Kahvaltıyla beraber iki servis kaşığı aldım. İki harika gün.”</p><p class="calibre9">Bir rüyaya dalarcasına uzaklara baktı. Rol yapıyor olsun ya da olmasın, diye düşündü Harry, etkisi güzeldi.</p><p class="calibre9">“Ve bunu,” dedi anlaşıldığı kadarı ile dünyaya geri dönen Slughorn, “bu derste bir ödül olarak sunabilirim.”</p><p class="calibre9">Çevrelerindeki iksirlerin her fokurtusu ve lıkırdaması her zamankinden on kat daha fazla göründüğü bir sessizlik oldu.</p><p class="calibre9">“Felix Felicis'ten çok küçük bir şişe,” dedi Slughorn, cebinden mantar tıpayla kapatılmış olan küçücük bir cam şişe çıkardı ve bunu bütün sınıfa gösterdi. “On iki saatlik bir şans için yeterli. Şafak vaktinden akşam alacakaranlığına kadar, denediğiniz her şeyde başarılı olacaksınız.”</p><p class="calibre9">“Şimdi, sizi, Felix Felicis'in resmi müsabakalarda... mesela spor karşılaşmaları, sınavlar veya seçimler için yasaklanmış bir madde olduğu konusunda uyarmak zorundayım. Bu yüzden kazanan bunu sadece sıradan bir günde kullanabilir... ve sıradan bir günün nasıl sıra dışı bir güne dönüştüğünü izler.”</p><p class="calibre9">“Bu yüzden,” dedi Slughorn, ani bir çeviklikle, “bu fevkalade ödülü nasıl kazanacaksınız? Evet, İleri Seviye İksir-Yapımı kitaplarınızın onuncu sayfasını açarak. Bir saatten biraz daha az bir zamanımız var, ve bu zamanı Yaşayan Ölünün Soluğu iksirini uygun bir şekilde hazırlamaya çalışmak için kullanacaksınız. Bunun şimdiye kadar yapmaya çalıştıklarınızdan daha karışık olduğunu biliyorum, ve hiç kimseden mükemmel bir iksir beklemiyorum. Buna rağmen en iyisini yapan kişi buradaki az miktardaki Felix'i kazanacak.</p><p class="calibre9">Herkes kazanlarını önlerine çekerken gıcırtılar oldu ve tartılarına ağırlıklar eklemeye başladığında bazı çınlamalar oldu, fakat hiç kimse konuşmadı. Odanın içindeki konsantrasyon neredeyse elle tutulabilirdi. Harry, Malfoy'un İleri Seviye İksir Yapımı kitabını hararetle karıştırıp önemli şeyleri araştırdığını gördü, Malfoy'un bu şanslı günü gerçekten istediği açık bir şekilde görülebiliyordu. Harry hızla Slughorn'un ona verdiği yıpranmış kitaba doğru eğildi.</p><p class="calibre9">Sıkıntıyla kitabın bütün sayfalarının önceki sahibi tarafından karalandığını gördü, gerçekten de kitabın alt ve üst kısmındaki boş kısımlar yazılmış notlarla simsiyahtı. Talimatları anlayıp çözmek için aşağıya eğildi (tam burada, kitabın önceki sahibi bazı notlar yazmıştı ve bazılarının da üzerini karalamıştı). Harry aceleyle ihtiyaç duyduğu malzemeleri bulmak için stok dolabına gitti. Kazanına geri koşarken de, Malfoy'un elinden geldiği kadar hızlı bir şekilde Kediotu köklerini kestiğini gördü.</p><p class="calibre9">Herkes sınıfın geri kalanın ne yaptığını görmek için çevresine göz gezdiriyordu; bu İksir dersi için hem bir avantajdı hem de bir dezavantaj, yaptığınız işin özel kalması zordu. On dakika içinde, her yer ümitsiz buharlarla doluydu. En iyi ilerlemeyi, tabii ki Hermione kaydetmiş gibi görünüyordu. İksiri şimdiden ideal orta safhada bahsedildiği gibi “akıcı, siyah kuşüzümü-renkli sıvı”ya benzemişti.</p><p class="calibre9">Köklerini ayıklamayı bitirdiğinde, Harry tekrar kitabının üzerine eğildi. Önceki sahibinin bütün aptal karalamalarının altından yönergeleri denemek ve çözmek gerçekten çok can sıkıcıydı. Bazı nedenlerden dolayı uyutma fasulyesini dilimleme talimatı çıkarılmış ve yerine başka bir talimat yazılmıştı:</p><p class="calibre9">Gümüş hançerin yassı kenarı ile ez, suyunu çıkartmak kesilmesinden daha iyidir.</p><p class="calibre9">“Efendim, benim büyükbabamı tanıdığınızı düşünüyorum, Abraxas Malfoy?” Harry bakışlarını kaldırdı; Slugorn tam masasının yanından geçiyordu.</p><p class="calibre9">“Evet,” dedi Slughorn, Malfoy'a bakmadan, “Öldüğünü duyduğumda üzüldüm, buna rağmen onun yaşındaki biri için ejderha frengisi tabii ki beklenmiyordu...”</p><p class="calibre9">Ve yürüyerek uzaklaştı. Harry tekrar kazanına eğildi, pis pis sırıtıyordu. Malfoy'un, Harry veya Zabini gibi bir muamele görmeyi umduğunu söyleyebilirdi; belki de, hatta Snape'den öğrenirken aldığı bazı ayrıcalıklı davranışları bekliyordu. Malfoy hiçbir şeye güvenmiyor gibi görünmesine rağmen Felix Felicis şişesini kazanacak kadar yetenekliydi.</p><p class="calibre9">Uyutma fasulyesi kesilmesinin ne kadar zor olduğunu gösteriyordu. Harry Hermione'ye döndü. “Gümüş bıçağını ödünç alabilir miyim?”</p><p class="calibre9">Hermione, kitaba göre şimdiden parlak leylak rengine dönmesi gereken fakat hala koyu mor olan iksirinden gözlerini ayırmadan sabırsızca kafasını salladı.</p><p class="calibre9">Harry hançerin yassı kenarı ile fasulyesini ezdi. Hayretle, buruş buruş olmuş fasulyeden taşıyabileceğinden çok daha fazla sıvı saçıldığını görünce şaşırdı.</p><p class="calibre9">Aceleyle saçılan sıvıların hepsini kazanına doldururken, iksir birdenbire aynı kitapta bahsedildiği gibi tamamiyleleylak rengine döndüğünde hayrete düştü.</p><p class="calibre9">Kitabın önceki sahibine duyduğu rahatsızlık hemencecik kayboldu. Harry şimdi gözlerini kısarak talimatların bir sonraki satırına bakıyordu. Kitaba göre, iksir su gibi berrak bir görünüme gelene kadar saatin aksi yönünde karıştırmalıydı. Kitabın önceki sahibinin eklemesine göre ise her yedi kere saatin aksi yönünde karıştırmadan sonra bir kere de saat yönünde karıştırma eklenmeliydi. Eski sahibi ikinci kez haklı olabilir miydi?</p><p class="calibre9">Harry saatin aksi yönünde karıştırdı, nefesini tuttu, ve bir kez de saat yönünde karıştırdı. Etki birdenbire gerçekleşti. İksir açık pembeye döndü.</p><p class="calibre9">“Bunu nasıl yaptın?” diye ısrarla öğrenmek istedi yüzü kıpkırmızı olan ve kazanından çıkan buharla saçları gittikçe daha da çalı gibi görünen Hermione; iksiri halen mor renkte kalmakta kararlıydı.</p><p class="calibre9">“Bir kez de saat yönünde karıştır -”</p><p class="calibre9">“Hayır, hayır, kitap saatin aksi yönünde diyor!” diye tersledi Hermione.</p><p class="calibre9">Harry omuzlarını silkti ve yaptığı şeye devam etti. Yedi kez saatin aksi yönünde karıştırma, bir kez de saat yönünde, dur... yedi kez saatin aksi yönünde karıştırma, bir kez de saat yönünde...</p><p class="calibre9">Masanın karşısında Ron, nefesinin altından akıcı olarak lanet yağdırıyordu; iksiri sıvı liköre benziyordu. Harry çevresine göz gezdirdi. Görebildiği kadarıyla, hiç kimsenin iksiri onunki kadar açık renge dönmemişti. Kendini mutlu hissetti, bu zindanda daha önce asla gerçekleşmeyen bir şeydi.</p><p class="calibre9">“Ve zamanınız... doldu!” diye seslendi Slughorn. “Karıştırmayı bırakın, lütfen!”</p><p class="calibre9">Slughorn merakla kazanların içine bakarak, masaların arasından yavaşça ilerledi. Hiçbir yorum yapmadı, fakat ara sıra iksirleri bir kez karıştırdı veya bir kez kokladı. Sonunda Harry, Ron, Hermione ve Ernie'nin oturdukları masaya ulaştı. Ron'un kazanındaki katranımsı maddeye üzüntüyle gülümsedi. Ernie'nin koyu mavi uydurma iksirinin yanından geçti. Hermione'nin iksiri başıyla bir onay aldı. Sonra Harry'ninkini gördü, ve inanmaz bir memnuniyet ifadesi yüzüne yayıldı.</p><p class="calibre9">“Açık ara kazanan!” diye bağırdı zindan, “Mükemmel, mükemmel, Harry! Tanrım, annenin yeteneğini miras aldığın çok açık. İksir'de bir ustaydı, Lily öyleydi. İşte bu senin, işte burada, söz verdiğim gibi bir şişe Felix Felicis, ve onu iyi kullan!”</p><p class="calibre9">Harry altınımsı sıvı dolu küçük şişeyi iç cebine kaydırdı. Slytherin'li yüzlerdeki kızgın bakıştan duyduğu memnuniyet ve Hermione'nin düş kırıklığına uğramış ifadesinden duyduğu suçluluk karışımıyla kendini tuhaf hissediyordu. Ron sadece şaşkına dönmüş görünüyordu.</p><p class="calibre9">“Bunu nasıl yaptın?” diye fısıldadı Harry'ye zindandan ayrılırlarken.</p><p class="calibre9">“Sanırım, şanslıydım,” dedi Harry, çünkü Malfoy çok yakınlarındaydı.</p><p class="calibre9">Onlara söylemek için yeterince güvende hissetmesine rağmen, bunu akşam yemeği için güvenle Gryffindor masasına yerleştiğinde söyledi. Hermione'nin yüzü her söylenen kelimeyle daha da sertleşiyordu.</p><p class="calibre9">“Sanırım hile yaptığımı düşünüyorsun?” diye bitirdi Hermione'nin ifadelerine sinirlenmiş olan Harry.</p><p class="calibre9">“Pekala, bu tamamiyle senin kendi işin değildi, değil mi?” dedi Hermione katı bir şekilde.</p><p class="calibre9">“O sadece verilen değişik talimatları takip etti,” dedi Ron, “Bir felaket olabilirdi, değil mi? Fakat o risk aldı ve ödedi,” derince bir iç çekti. “Slughorn bu kitabı bana da verebilirdi, fakat hayır, bana üstüne hiç kimsenin bir şey yazmadığı bir kitap verdi. Üstüne kusulmuş, elli ikinci sayfada görebilirsiniz, fakat -”</p><p class="calibre9">“Bekle,” dedi Harry'nin sol kulağına yakın bir ses ve daha önce Slughorn'un zindanında duyduğu çiçeğimsi kokunun ani yayılışını yakaladı. Çevresine bakındı ve Ginny'nin onlara katıldığını gördü. “Doğru mu duydum? Birinin kitaba yazdığı şeylere uyarak mı hareket ettin?”</p><p class="calibre9">Ginny dehşete düşmüş ve kızgın görünüyordu. Harry hemen onun aklından neler geçtiğini anladı.</p><p class="calibre9">“Hiçbir şey olmadı,” dedi Harry rahatlatırcasına sesini alçaltarak. Bu ona benzemiyor, biliyorsun, Riddle'ın günlüğüne. Bu sadece birinin üstünü karaladığı eski bir ders kitabı.”</p><p class="calibre9">“Ama, o ne dediyse onu yapmadın mı?”</p><p class="calibre9">“Ben sadece boşluklara yazılmış birkaç ipucunu denedim, gerçekten, Ginny, burada tuhaf olan bir şey yok -”</p><p class="calibre9">“Ginny önemli bir noktaya değindi,” dedi Hermione birdenbire başını kaldırarak. “Kitapta bir tuhaflık olmadığını görmek için kontrol etmeliyiz. Demek istediğim, tüm bu komik talimatları, kim bilebilir?”</p><p class="calibre9">“Hey!” dedi Harry içerlemiş bir halde, Hermione çantasından İleri Seviye İksir Yapımı kitabını çıkartırken ve Hermione asasını kaldırdı. “Specialis Revelio!” dedi, ön kapağına ustalıkla vurarak. Her ne olacaksa hiçbir şey gerçekleşmedi. Kitap eski, kirli ve kenarları kırışmış bir şekilde sadece orada duruyordu.</p><p class="calibre9">“Bitti mi?” dedi Harry sinirle. “Veya bekleyip, kitabın birkaç takla atmasını görmek mi istersin?”</p><p class="calibre9">“Her şey yolunda görünüyor,” dedi Hermione kitaba hala şüpheyle gözlerini dikmiş bakarken. “Yani, olduğu gibi görünüyor... sadece bir ders kitabı.”</p><p class="calibre9">“İyi. Öyleyse kitabı geri alacağım,” dedi Harry, kitabı masanın üstünden kaparak, fakat kitap elinden kaydı ve zeminin üzerine açık olarak düştü. Hiç kimse bakmıyordu. Harry kitabı almak için eğildi ve bunu yaparken kitabın arka kapağında bir şeyler karalanmış olduğunu gördü. Yazı, şimdi yukarıdaki sandığında bir çift çorap içinde güvenle saklanmış olan Felix Felicis şişesini kazandıran talimatlardaki el yazısı ile aynı büyüklükte ve aynı onun gibi kargacık burgacıktı.</p><p class="calibre9">Bu kitap Melez Prens'in eşyasıdır.</p><p class="calibre7" style="margin:0pt; border:0pt; height:1em"> </p><div class="mbppagebreak" id="calibre_pb_11"></div>
</body></html>
