<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Harry Potter ve Melez Prens</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos683444" class="calibre1"><span class="calibre2">
</span></p><p id="filepos683499" class="calibre8"><span class="calibre4">ON  ALTINCI  BÖLÜM: </span><br class="calibre7"/><span class="calibre4">BUZ  GİBİ  BİR  NOEL</span></p><p class="calibre11">“Demek Snape ona yardım öneriyordu? Kesinlikle yardım öneriyordu?”</p><p class="calibre9">“Eğer bir kez daha sorarsan bu Brüksel lahanasını yapıştıracağım,” dedi Harry.</p><p class="calibre9">“Sadece kontrol ediyorum,” dedi Ron. Kovuk'un mutfağının lavabosunda ayakta durarak Mrs. Weasley için Brüksel lahanasından bir dağın kabuklarını soyuyorlardı. Kar önlerindeki pencereye doğru savruldu.</p><p class="calibre9">“Evet, Snape ona yardım öneriyordu.” dedi Harry. “Malfoy'un annesine onu koruyacağına söz verdiğini, Kırılmaz Ant ya da onun gibi bir şey yaptığını söyledi.”</p><p class="calibre9">“Bir Bozulmaz Yemin,” dedi Ron, şaşırmış görünüyordu. “Yoo, yapamaz... Emin misin?”</p><p class="calibre9">“Evet, eminim,” dedi Harry “Neden, ne demek istiyorsun?”</p><p class="calibre9">“Şey, Bozulmaz Yemin'i bozamazsın...”</p><p class="calibre9">“Kendim için uygulasam oldukça işe yarardı, yeterince tuhaf. Eğer bozarsan sonra ne olur?”</p><p class="calibre9">“Ölürsün,” dedi basitçe Ron. “Fred ve George ben beş yaşındayken bana bir tane yaptırmayı denemişlerdi. Neredeyse yaptım da, babam bizi bulduğunda Fred'in ellerini tutuyordum. Babamın aklı başından gitti,” dedi Ron, gözlerinde hatırlar bir bakışla. “Babamı annem kadar kızgın sadece o zaman gördüm. O zamandan beri Fred'in sol baldırı asla aynı görünmedi.”</p><p class="calibre9">“Evet, şey Fred'in sol baldırını geçelim-"</p><p class="calibre9">“Efendim?” dedi Fred'in sesi ikizler mutfağa girdiğinde.</p><p class="calibre9">“Ahhh, George, şuna bak. Bıçakları ve her şeyi kullanıyorlar. Çok yaşasınlar.”</p><p class="calibre9">“İki ay ve birkaç gün sonra 17 yaşında olacağım,” dedi Ron aksice “ve ondan sonra sihirle yapabileceğim.”</p><p class="calibre9">“Ama bu sırada,” dedi George, mutfak masasına oturup ayaklarını masanın üzerine koyarken, “hangisinin doğru olduğunu bize göstermeni izlemekten zevk alabiliriz - ahh işte bu fevkalade!”</p><p class="calibre9">“Bunu bana sen yaptırdın!” dedi kızgınca Ron, kesik başparmağını emerken. “Sen bekle, 17 yaşıma geldiğimde -"</p><p class="calibre9">“Eminim şimdiye kadar var olduğu bilinmeyen sihirli yeteneklerinle gözlerimizi kamaştıracaksın” dedi Fred esneyerek.</p><p class="calibre9">“Ve konuşulan şimdiye kadar var olduğu bilinmeyen yeteneklerinle, Ronald” dedi George. “Ginny'den duyduğumuza göre sen ve -eğer aldığımız bilgi yanlış değilse- Lavender Brown isimli genç bayan hakkındakiler nedir?”</p><p class="calibre9">Ron biraz pembeleşti, ama Brüksel lahanalarına dönerken rahatsız olmuş gözükmedi. “Kendi işinize bakın,”</p><p class="calibre9">“Ne harika bir cevap,” dedi Fred. “Onları nasıl düşünebildiğini gerçekten bilmiyorum. Hayır. Bizim bilmek istediğimiz... Nasıl oldu?”</p><p class="calibre9">“Ne demek istiyorsun?”</p><p class="calibre9">“Kızcağız kaza ya da başka bir şey mi geçirdi?”</p><p class="calibre9">“Ne?”</p><p class="calibre9">“Şey, nasıl bu kadar büyük bir beyin hasarı geçirdi? Dikkatli ol, şimdi!”</p><p class="calibre9">Ron'un Brüksel lahanası bıçağını Fred'e fırlattığını, ve Fred'in asasının tembel bir hareketi ile bıçağı kâğıt bir uçağa dönüştürdüğünü, o anda odaya giren Mrs. Weasley gördü.</p><p class="calibre9">Kızgınca “Ron” dedi. “Bıçakları tekrar etrafa fırlattığını görmeyeyim!”</p><p class="calibre9">“Görmezsin,” dedi Ron, “senin görmene izin vermem” diye sessizce ekleyerek, lahana dağına geri döndü.</p><p class="calibre9">“Fred, George, üzgünüm canlarım, fakat Remus bu akşam geliyor, bu yüzden Bill ikinizle aynı odada sıkışarak kalacak.</p><p class="calibre9">“Sorun değil,” dedi George.</p><p class="calibre9">“Charlie eve gelmediğinden, çatı sadece Harry ve Ron'a kalıyor ve Fleur, Ginny'nin odasını paylaştığından -”, “- bu Ginny'nin Noel'ini-” diye homurdandı Fred, "- herkes rahat etmeli. Ve böylece herkesin bir yatağı olacak,” dedi Mrs. Weasley biraz bezgince.</p><p class="calibre9">“Percy kesinlikle iğrenç suratını göstermeyecek öyleyse?” diye sordu Fred. Mrs. Weasley cevap vermeden önce başka tarafa doğru döndü. “Hayır, o meşgul, sanıyorum Bakanlık'ta.”</p><p class="calibre9">“Ya da dünyanın en saçma konuşmasında,” dedi Fred, Mrs. Weasley mutfaktan çıkarken. “İkisinden birinde, hadi gidelim George.”</p><p class="calibre9">“Siz ikiniz neyin peşindesiniz?” diye sordu Ron. “Bu lahanalar için bize yardım edemez misiniz? Sadece asalarınızı kullanacaksınız, biz de özgür kalacağız.”</p><p class="calibre9">“Hayır, bunu yapabileceğimizi sanmıyorum,” dedi Fred ciddi bir şekilde. “Bu karakter geliştirici bir iş, sihir olmadan Brüksel lahanası soymak, Muggle'lar ve Koftiler için ne kadar zor olduğunu takdir etmenizi sağlar -" "- ve insanların sana yardım etmesini istiyorsan Ron,“ diye ekledi George, kâğıt uçağı Ron'a fırlatırken, “Ben onlara bıçak fırlatmam. Sadece küçük bir öğüt. Biz köyün dışında benim kart numaralarımın fevkalade, neredeyse gerçek sihir olduğunu düşünen çok güzel bir kızın çalıştığı gazete satan dükkânda olacağız.”</p><p class="calibre9">“Budalalar,” dedi Ron, karanlık bir ifadeyle Fred ve George'un karlı avluyu geçişlerini izlerken. “Sadece on saniyelerini alırdı ve o zaman biz de gidebilirdik.”</p><p class="calibre9">“Yapamam,” dedi Harry. “Burada kalırken kendi başıma dolaşmayacağıma Dumbledore'a söz verdim .”</p><p class="calibre9">“Ya evet,” dedi Ron. Birkaç lahana daha soyduktan sonra dedi ki, “Dumbledore'a Snape ile Malfoy'un birbirlerine söylerken duyduğun şeyleri söyleyecek misin?”</p><p class="calibre9">“Evet,” dedi Harry. “Buna bir dur demek için birilerine söyleyeceğim ve Dumbledore listenin başında. Babana da birkaç kelime edeceğim.”</p><p class="calibre9">“Malfoy'un gerçekte ne yaptığını duyamaman ne kötü.”</p><p class="calibre9">“Duyamazdım, değil mi? Bütün mesele Snape'e söylemeyi reddetmesi.”</p><p class="calibre9">Bir iki saniyelik bir sessizlik oldu, sonra Ron “Tamam, onlara söyleyince ne olacağını biliyorsun. Babam ve Dumbledore ve hepsi? Onlar Snape'in gerçekten Malfoy'a yardım etmeye çalışmadığını, sadece Malfoy'un neler karıştırdığını öğrenmeye çalıştığını söyleyecekler,” dedi.</p><p class="calibre9">“Onlar onu duymadılar,” dedi Harry, sıkıntılı bir şekilde. “Hiç kimse o kadar iyi bir aktör olamaz, hatta Snape bile.”</p><p class="calibre9">“Evet... Ben yine de söylüyorum,” dedi Ron.</p><p class="calibre9">Harry kaşlarını çatarak yüzüne doğru döndü. “Benim haklı olduğumu düşünüyorsun, değil mi?”</p><p class="calibre9">“Evet, tabii ki!” dedi Ron aceleyle. “Gerçekten öyle. Fakat onların tümü Snape'in Yoldaşlık'ta olduğuna inanıyorlar, değil mi?”</p><p class="calibre9">Harry hiçbir şey söylemedi. Bu yeni tanıklığına en uygun şeyin itiraz olabileceğini düşündü. Şimdiden Hermione'yi duyabiliyordu: Besbelli ki Snape yardım önererek rol yapıyordu, böylece Malfoy'u kandırıp ne yaptığını söyletecekti...</p><p class="calibre9">Bu tümüyle hayal gücüydü, ne olursa olsun kulak misafiri olduklarını Hermione'ye söyleme şansı yoktu. Slughorn'un partisinde Harry dönmeden önce kaybolmuştu, öfkeli McLaggen'den yaklaşık bir bilgi almıştı ve Harry Ortak Salon'a dönmeden önce çoktan yatmaya gitmişti. Ron ve Harry Kovuk'a gitmek için ertesi sabah erkenden ayrılmak zorunda kalmışlardı, Harry mutlu Noel'ler dilemek ve tatilden döndüklerinde anlatacağı bazı çok önemli haberleri olduğunu söylemek için ancak vakit bulmuştu. Yine de Harry onun kendisini tümüyle duyduğundan emin değildi, çünkü tam o anda arkasında Ron ve Lavender tamamıyla sözsüz bir şekilde birbirlerine hoşça kal diyorlardı.</p><p class="calibre9">Hala Hermione'nun bile reddetmeyeceği bir şey vardı: Malfoy kesinlikle bir şeyler karıştırıyordu ve Snape bunu biliyordu, Harry böylece kendini, onun Ron'a pek çok kez dediği gibi “<span class="italic">ben sana demiştim</span>” deme haklılığı ile dolu hissetti.</p><p class="calibre9">Harry, Mr. Weasley ile konuşma şansını, Bakanlık'ta geç saatlere kadar çalıştığından, Noel gecesine kadar bulamadı. Weasley'ler ve diğer misafirler Ginny'nin çok savurganca dekore ettiği, hatta daha çok oturan bir kâğıt zincir patlamasına benzeyen salonda oturuyorlardı. Ağacın tepesindeki meleğin, gerçekte Noel yemeği için havuç sökerken Fred'in ayak bileğini ısıran bir yercücesi olduğunu sadece Fred, George, Harry ve Ron biliyordu. Sersemletilmiş, altın rengine boyanmış, minyatür bir belerin elbisesi giymiş ve küçük kanatlar sırtına yapıştırıcı ile yapıştırılmış, hepsine tepeden ters ters bakan, kocaman kel kafalı ve oldukça tüylü ayaklarıyla Harry'nin gördüğü en çirkin melekti.</p><p class="calibre9">Mrs. Weasley'nin en sevdiği şarkıcı Celestina Warbeck'in büyük ahşap radyodan şakıyan sesini dinliyorlardı. Celestina'yı çok sıkıcı bulmuş gibi görünen Fleur, köşede yüksek sesle konuşuyordu, tehditkâr bir şekilde kaşlarını çatan Mrs. Weasley, asasını ses düğmesine doğrultunca Celestina daha yüksek sesle söylemeye başladı. Özellikle “Bir Kazan Dolusu Sıcak Güçlü Aşk” isimli şarkıda. Fred ve George, Ginny ile patlamalı pişti oynamaya başladılar. Ron, Bill ve Fleur'a gizli bakışlar atıyor, kimsenin bilmediği bilgiler edinmeyi umut ediyordu. Bu arada Remus Lupin her zaman olduğundan daha ince ve daha pejmürde, ateşin yanında oturuyordu, sanki Celestina'nın sesini duymuyormuş gibi, ateşin derinliklerine gözünü dikip bakıyordu.</p><p class="calibre9">Ah, gel ve karıştır kazanımı,</p><p class="calibre9">Ve eğer doğru yaparsan,</p><p class="calibre9">Sıcak güçlü aşkında senle kaynarı,</p><p class="calibre9">Bu gece seni sıcacık tutarım.</p><p class="calibre9">“Biz on sekiz yaşındayken bu şarkıyla dans etmiştik,” dedi Mrs. Weasley, örgüsüyle gözlerini silerken “Hatırlıyor musun Arthur?”</p><p class="calibre9">“Hıı, ne?” dedi Mr. Weasley, mandalinayı soyarken başını sallıyordu. “Ah evet... muhteşem nağme,” Bir gayretle biraz dikleşerek oturdu, yanında oturan Harry'ye baktı.</p><p class="calibre9">“Bunun için özür dilerim,” dedi, kafasını radyoya doğru sallarken, Celestina'nın şarkısının koro bölümü araya girdi. “Yakında bitecek.”</p><p class="calibre9">“Sorun değil,” dedi Harry sırıtarak. “Bakanlık'ta işler yoğun mu?”</p><p class="calibre9">“Çok,” dedi Mr. Weasley. “Son birkaç ayda üç tutuklama yapmamıza rağmen hiçbir yere varmıyoruz, onlardan birinin gerçek bir Ölüm Yiyen olduğundan şüpheliyim - sakın bunu tekrar etme Harry,” diye çarçabuk ekledi, aniden çok daha uyanık görünüyordu.</p><p class="calibre9">“Hala Stan Shunpike'i ellerinde tutuyorlar, değil mi?” diye sordu Harry.</p><p class="calibre9">“Korkarım öyle,” dedi Mr. Weasley. “Dumbledore'un Stan hakkında Scrimgeour'a doğrudan başvurmayı denediğini biliyorum... Demek istiyorum ki, onunla gerçekten görüşen herkes, onun bu mandalina kadar Ölüm Yiyen olduğunda hem fikir olur... Fakat yüksek makamlar bir şeyler yapıyor görünmek istiyorlar ve ‘<span class="italic">üç tutuklama</span>' lafı kulağa ‘<span class="italic">üç yanlış tutuklama ve salıverme</span>'den çok daha iyi geliyor... Fakat tekrar, bu çok çok gizli...”</p><p class="calibre9">“Ben hiçbir şey söylemem,” dedi Harry. Bir an tereddüt etti, nasıl en iyi şekilde teşhis edileceğini söylemek istedi; düşüncelerini sıraya dizerken.</p><p class="calibre9">Celestina Warbeck “Sen doğrudan benim kalbimi büyüledin,” isimli bir balada başladı.</p><p class="calibre9">“Mr. Weasley, okula gitmek için yola çıkmadan önce istasyonda size söylemiştim, biliyorsunuz.”</p><p class="calibre9">“Kontrol ettim, Harry,” dedi hemen. “Malfoy'ların evine gittim ve araştırdım. Hiçbir şey yoktu, kırılmış ya da orada değildi.”</p><p class="calibre9">“Evet, biliyorum, Gelecek Postası'nda gördüm sizin baktığınızı... fakat bu farklı bir şey... Ee, dahası...”</p><p class="calibre9">Ve Mr. Weasley'ye Malfoy ve Snape'in konuşmalarında kulak misafiri olduğu her şeyi anlattı. Harry konuşurken Lupin'in kafasının pir parça ona doğru döndüğünü gördü, her kelimeyi dinlediğini. Bitirdiğinde ortalık sessizdi, Celestina'nın yumuşak sesle şarkı söylemesi dışında.</p><p class="calibre9">Ah zavallı kalbim nereye gitti?</p><p class="calibre9">Bana bir büyü bıraktı.</p><p class="calibre9">“Peki, aklına geldi mi, Harry?” dedi Mr. Weasley. ”Snape'in sadece rol yaptığı-?"</p><p class="calibre9">“Malfoy'un ne yaptığını bulmak için yardım önererek rol yaptığı mı?” dedi Harry çabucak. ”Evet, bu söylediğinizi düşündüm. Fakat nasıl bilebiliriz ki?”</p><p class="calibre9">“Bilmek bizim işimiz değil,” dedi Lupin beklenmedik bir şekilde. Arkasını ateşe döndü ve şimdi Harry ve Mr. Weasley ile yüz yüzeydi. “Bu Dumbledore'un işi. Dumbledore Severus'a güveniyor ve bu hepimiz için yeterli olmalı.”</p><p class="calibre9">“Ama,” dedi Harry “diyelim ki - diyelim ki Dumbledore sadece Snape konusunda yanılıyorsa -”</p><p class="calibre9">“İnsanlar bunu pek çok kez söylediler. Bu senin Dumbledore yargısına güvenip güvenmediğine dayanıyor. Ben güveniyorum; Bu yüzden Severus'a güveniyorum.”</p><p class="calibre9">“Fakat Dumbledore da hata yapabilir,” diye tartıştı Harry. “Bunu kendisi söylüyor. Ve siz” -Lupin'in gözünün içine doğru baktı- "Gerçekten Snape'ten hoşlanıyor musunuz?”</p><p class="calibre9">“Severus'tan ne hoşlanıyorum ne de hoşlanmıyorum,” dedi Lupin. “Hayır, Harry, Ben gerçeği söylüyorum,” diye ilave etti. Harry'nin kuşkulu bir ifadeyle bakması üzerine. “Biz hiçbir zaman samimi arkadaşlar olmadık, belki de James ve Sirius ve Severus arasında olanlardan sonra, çok acı verici şeylerdi. Fakat sadece bir şeyi unutmuyorum, Hogwarts'ta öğretmenlik yaptığım yıl boyunca, Severus her ay bana Kurtboğan iksiri yaptı, hem de mükemmel yaptı, genelde dolunayda acı çektiğim gibi acı çekmedim.”</p><p class="calibre9">“Fakat senin kurt adam olduğunu ‘<span class="italic">kazara</span>' ağzından kaçırdı, böylece sen de ayrılmak zorunda kaldın,” dedi Harry kızgınca.</p><p class="calibre9">Lupin omzunu silkti. “Haberler herhangi bir yerden sızabilirdi. İkimiz de benim işimi istediğini biliyoruz, bana en kötü zararı iksiri bozarak verebilirdi. Benim sağlıklı olmamı sağladı. Minnettar olmalıyım.”</p><p class="calibre9">“Belki de Dumbledore onu gözlerken iksirle oynamaya cesaret edememiştir,” dedi Harry.</p><p class="calibre9">“Harry, Snape'ten nefret etmeye koşullandırıldın,” dedi Lupin cılız bir gülümseme ile. “Ve seni anlıyorum, James senin babandı, Sirius vaftiz babandı, eski bir ön yargı sana miras kaldı. Elbette bana ve Arthur'a anlattıklarını Dumbledore'a anlat, ama onun meselede senin bakış açını paylaşmasını bekleme; hatta söylediğinde şaşırmasını da bekleme, belki de Severus Dumbledore'un emirleriyle Draco'yu sorguladı.”</p><p class="calibre9">...ve şimdi sen kalbimi parçaladın,</p><p class="calibre9">Kalbimi geri verdiğinde sana teşekkür edeceğim!</p><p class="calibre9">Celestina şarkısını çok uzun, yüksek perdeli notadan bitirdi ve Mrs. Weasley'nin de hararetle katıldığı çok yüksek alkış radyodan yayıldı.</p><p class="calibre9">Fleur yüksek sesle “Bitti mi?” dedi. “Tanrıya şükürler olzun, ne korgunç bi -"</p><p class="calibre9">“Bir gece içkisi alalım mı?” diye sıçrayıp ayağa kalkarken Mr. Weasley yüksek sesle sordu. “Kim yumurtalı punç ister?”</p><p class="calibre9">“Neden geç geldiniz?” diye Harry Lupin'e sordu. Mr. Weasley aceleyle koşuşturup getirdiği punçları herkes almak için uzanırken konuşma bölündü.</p><p class="calibre9">“Ah, ben yeraltındaydım,” dedi Lupin. “Hemen hemen. Bu nedenle sana yazamıyordum Harry, mektup, yollayacağım mektuplar bir sırrı açığa vururdu.”</p><p class="calibre9">“Ne demek istiyorsun?”</p><p class="calibre9">“Ben arkadaşlarımın ve eşitlerimin arasında yaşıyorum,” dedi Lupin. “Kurtadamlar,” diye ekledi Harry'nin kavrayamamış bakışı üzerine. “Neredeyse tümü Voldemort'un safında. Dumbledore bir casus istedi ve ben vardım... Hazır yapılmış.”</p><p class="calibre9">Sesi biraz acılıydı ve belki de farkına vardı ve daha sıcak gülümseyerek devam etti. “Şikâyet etmiyorum; yapılması gerekli bir iş ve benden daha iyi kim yapabilir? Bununla beraber onların güvenini kazanmak zordu. Yanlış anlaşılması mümkün olmayan işaretler taşıyordum, büyücülerin arasında yaşamayı denedim, biliyorsun, oysa onlar normal toplumdan uzak durur ve yemek için çalarak -ve bazen öldürerek- kenarlarda yaşar,”</p><p class="calibre9">“Voldemort'la nasıl anlaştılar?”</p><p class="calibre9">“Onun kontrolü altında daha iyi bir yaşamları olacağını düşünüyorlar,” dedi Lupin “ve Greyback'i tartışarak ikna etmek zor...”</p><p class="calibre9">“Greyback kim?”</p><p class="calibre9">“Onu hiç duymadın mı?” Lupin'in ellerini bir birine çarparak birleşti.</p><p class="calibre7" style="margin:0pt; border:0pt; height:1em"> </p><p class="calibre9">“Fenrir Greyback, belki de bu gün hayatta olan en acımasız ve zalim kurt adamdır. Hayatında umursadığı tek görevi ısırarak, mümkün olduğunca çok insana bulaştırarak, büyücüleri yenecek kadar kurt adam yaratmak istiyor. Voldemort hizmetleri karşılığında avlayarak yaşamasına söz verdi. Greyback'in uzmanlık alanı çocuklardır... Onları çocukken ısırıyor dedi ve onları ebeveynlerinden uzakta, normal büyücülerden nefret ettirerek büyütüyor. Voldemort insanları onu oğullarının ve kızlarının üzerine salıvermekle tehdit eder; bu tehditle de genellikle iyi sonuçlar elde eder.</p><p class="calibre9">Lupin durdu ve sonra “Beni ısıran Greyback'ti,” dedi.</p><p class="calibre9">“Ne?” dedi Harry, şaşırmıştı, “Yani - sen çocukken mi demek istiyorsun?”</p><p class="calibre9">“Evet, babam kızdırmıştı. Bana saldıran kurt adamın kimliğini uzun süre bilmedim; neredeyse ona acımıştım, kendini kontrol edemediğini düşünmüştüm, dönüştükten sonra nasıl hissettiğini düşündüm. Fakat Grayback öyle değildi. Dolunayda kendisini kurbanlarına yakın bir yere konumlandırıyor, saldırmak için yeterince yakında olmayı garantiye alıyor. Hepsini planlıyor. Ve Voldemort bu adamı kurtadamları denetlemek için kullanıyor. Kanı hak ettiğimiz, normal insanlardan öç almamız konusundaki ısrarı karşısında durabilmek için çok bir ünüm varmış gibi davranamam.</p><p class="calibre9">“Ama sen normalsin!” dedi Harry şiddetle “Senin sadece bir -bir problemin var-"</p><p class="calibre9">Lupin bir kahkaha patlattı. “Bazen bana James'i çok fazla hatırlatıyosun. O da bunu arkadaşlığımızda benim küçük kürk sorunum olarak varsayardı. Pek çok insan kötü huylu bir tavşanım var sanardı.”</p><p class="calibre9">Bir bardak yumurtalı viskiyi Mr. Weasley'den teşekkür ederek aldı, biraz daha neşeli görünüyordu, Bu arada Harry ani bir heyecan hissetti: Bu babasından son bahsedişi ona Lupin'e sormak için dört gözle beklediği bir şeyi hatırlattı.</p><p class="calibre9">“Hiç birisinin Melez Prens diye adlandırıldığını duydun mu?</p><p class="calibre9">“Melez ne?”</p><p class="calibre9">“Prens” dedi Harry, tanıma belirtisi için onu dikkatle izliyordu.</p><p class="calibre9">“Büyücü prensler yoktur” dedi Lupin, şimdi gülümsüyordu. “Benimsemek için yeni bir unvan mı düşünüyorsun? Ben '<span class="italic">Seçilmiş Kişi</span>'nin yeterli olacağını düşünürdüm.”</p><p class="calibre9">“Benimle alakası yok” dedi Harry öfkeyle. “Melez Prens bir zamanlar Hogwarts'a giden biriydi. Onun eski İksir kitabı bende. Her yerine icat ettiği büyüleri yazmış, Onlardan biri Levicorpus‘tu -"</p><p class="calibre9">“Benim zamanımda Hogwarts'ta müthiş modaydı.” dedi Lupin anımsayarak.”Beşinci yılımızın bitmesine aylar vardı, ayak bileğinden havaya kaldırıldığın zaman kıpırdayamıyordun.</p><p class="calibre9">“Babam kullandı” dedi Harry. “Düşünselinde gördüm, Snape'in üzerinde kullandı.”</p><p class="calibre9">Sanki basit bir replik hakkında yorum yapar gibi sesini doğal çıkarmaya çalışmıştı, ama becerebildiğinden emin değildi. Lupin'in gülümsemesi biraz anlayışlıydı.</p><p class="calibre9">“Evet” dedi. “Ama kullanan sadece o değildi, dediğim gibi çok popülerdi... Sen de bilirsin, büyülerin nasıl işlediğini...”</p><p class="calibre9">“Fakat bu sanki siz okuldayken icat edilmiş gibi geliyor,” diye üsteledi.</p><p class="calibre9">“Mutlaka değil” dedi Lupin. “Uğursuzluk büyüleri de her şey gibi moda ve demode olur.”</p><p class="calibre9">Harry'nin yüzüne baktı ve sessizce dedi ki “James safkandı, Harry ve sana yemin ediyorum, hiçbir zaman onu “Prens” diye çağırmamızı istemedi.”</p><p class="calibre9">Harry numara yapmayı bırakarak “Ve o Sirius da değildi? Ya da sen?” dedi.</p><p class="calibre9">“Kesinlikle hayır”</p><p class="calibre9">“Eh” Harry gözlerini ateşe çevirdi. “Ben sadece düşündüm ki – şey, İksir dersinde Prens'in kitabı bana çok yardım etti.”</p><p class="calibre9">“Kitap kaç yıllık Harry?”</p><p class="calibre9">“Bilmiyorum. Hiç kontrol etmedim.”</p><p class="calibre9">“Şey, belki Prens'in ne zaman Hogwarts'da olduğuna dair bazı ipuçları verirdi.” dedi Lupin.</p><p class="calibre9">Bundan kısa bir süre sonra Fleur, Celestina'nın herkes tarafından beğenilen şarkısı “Bir Kazan Dolusu Sıcak Güçlü Aşk”ı taklit etmeye başladı, Mrs. Weasley'nin ifadesine bakılırsa, yatağa gitmeleri için bir ipucu veriyordu. Harry ve Ron, Harry için bir kamp yatağı eklenen çatıdaki yatak odasına tırmandılar.</p><p class="calibre9">Ron hemen uykuya daldı, fakat Harry yatağa girmeden önce sandığını iyice karıştırıp, İleri Düzey İksir Yapımı kitabını çıkardı. Sayfalarını çevirerek arıyordu, sonunda kitabın ön kapağında kitabın basıldığı tarihi buldu. Kitap yaklaşık elli yıllıktı. Ne babası ne de babasının arkadaşları elli yıl önce Hogwarts'taydı. Hayal kırıklığına uğramış halde, kitabı sandığına geri attı, ışığını söndürdü ve yan döndü, kurtadamları ve Snape'i, Stan Shunpike ve Melez Prens'i düşünüyordu ve sonunda sürünen gölgeler ve ısırılan çocukların ağlamaları ile dolu huzursuz bir uykuya daldı...</p><p class="calibre9">“Şaka yapıyor olmalı...”</p><p class="calibre9">Harry, uyanmasıyla yatağının ucunda duran çorap yığınını aramaya koyuldu. Gözlüklerini taktı ve etrafına baktı. Küçücük pencere neredeyse tamamen karla örtülmüştü ve önünde Ron, yatağının içinde dimdik oturmuş, kalın altın zincir gibi görünen bir şeyi inceliyordu.</p><p class="calibre9">“Konu ne?” diye sordu Harry.</p><p class="calibre9">“Bu Lavender'dan” dedi Ron, sesi iğrenmiş gibiydi. “Gerçekten bunu takacağımı düşündü mü?”</p><p class="calibre9">Harry daha yakından baktı ve zincirden sarkan büyük altın harflerin oluşturduğu “Sevgilim” kelimelerini görünce bir kahkaha koyuverdi.</p><p class="calibre9">“Hoş” dedi Harry. “Şık, kesinlikle Fred ve George'un yanında takmalısın.”</p><p class="calibre9">“Eğer onlara söylersen,” dedi Ron, zinciri ortalıktan kaldırmak için yastığın altına iteledi “Be - Ben - Ben -"</p><p class="calibre9">“Beni kekeler miydin” dedi Harry sırıtarak, “Hadi, hiç söyler miyim?”</p><p class="calibre9">“Böyle bir şeyi nasıl düşünebildi?” dedi Ron havaya konuşur gibi, oldukça şaşırmış gibiydi.</p><p class="calibre9">“Hımm, tekrar düşünelim.”dedi Harry “Herkesin içinde boynunda '<span class="italic">Benim Sevgilim</span>' yazısıyla çıkmak isteyeceğini hiç ağzından kaçırdın mı?”</p><p class="calibre9">“Şey... Biz çok fazla konuşmayız,” dedi Ron. “Aslında...”</p><p class="calibre9">“İşi götürmek” dedi Harry.</p><p class="calibre9">“Şey, evet” dedi Ron. Bir an durakladı ve sonra dedi ki “Hermione gerçekten McLaggen ile çıkıyor mu?“</p><p class="calibre9">“Bilmiyorum” dedi Harry. “Slughorn‘un partisinde beraberdiler ama iyi gittiğini sanmıyorum.”</p><p class="calibre9">Ron çorabın ucunu düzeltirken biraz daha güler yüzlü göründü.</p><p class="calibre9">Harry'nin hediyelerinin arasında Mrs. Weasley'den, önünde büyük bir Altın Snitch işlenmiş el örgüsü kazak, ikizlerden Weasley Büyücü Şakaları ürünlerinden büyük bir kutu ve hafif ıslak, küf kokan, üzerinde '<span class="italic">Kreacher'dan sahibine</span>' yazan bir etiketli paket.</p><p class="calibre9">Harry gözünü dikerek baktı. “Açmam için güvenli olduğunu düşünüyor musun?” diye sordu.</p><p class="calibre9">“Tehlikeli bir şey olamaz. Postalarımız hala Bakanlık tarafından aranıyor,” diye cevap verdi Ron, pakete şüpheli gözlerle bakarken.</p><p class="calibre9">“Kreacher'a bir şey vermeyi düşünmedim. İnsanlar genelde ev cinlerine Noel hediyesi verirler mi? ihtiyatla paketi dürterken.</p><p class="calibre9">“Hermione verir.” dedi Ron. “Ama kendini suçlu hissetmeden önce bekleyelim ve görelim.”</p><p class="calibre9">Bir an sonra Harry yüksek sesle bir çığlık attı ve kamp yatağından dışarı sıçradı; paket çok sayıda kurtla doluydu.</p><p class="calibre9">“Hoş” dedi Ron, kahkahaları gümbürderken “Çok düşünceli.” Harry'nin “Kolye yerine onları tercih ederim,” demesiyle Ron bir kere daha kendine geldi.</p><p class="calibre9">Noel günü öğle yemeğine oturulduğunda Fleur dışında herkes yeni kazaklarını giyiyordu (Mrs. Weasley bir tanesini ziyan etmeyi istememiş görünüyordu.) ve Mrs. Weasley'nin kendisi de gösterişli özel gece mavisi bir cadı şapkası, minicik elmaslarla yıldız gibi parlıyordu, ve muhteşem altın bir kolye takıyordu.</p><p class="calibre9">“Onları bana Fred ve George verdi! Güzeller, değil mi?”.</p><p class="calibre9">“Şey, şimdi kendi çoraplarımızı yıkarken, seni daha çok takdir ediyoruz” dedi George, elini sallayarak. “Yabani havuç ister misin Remus?”</p><p class="calibre9">“Harry saçında bir kurt var” dedi Ginny gülerek, masanın üstünden eğilip tutup attı. Harry bir kurtla ne yapabildiğini düşününce beynine hızla kan hücum etti.</p><p class="calibre9">“Ohh, kokunç” dedi Fleur sahte bir ürperme ile.</p><p class="calibre9">“Evet, değil mi” dedi Ron “Sos, Fleur?”</p><p class="calibre9">Ona yardım heyecanıyla, sos kabına çarpınca kap uçtu; Bill asasını salladı ve sos havada süzülerek kaba usulca geri döndü.</p><p class="calibre9">Teşekkür için Bill'i öpmeyi bitirdiğinde, “Sen de Tonks kadar sakarsın” dedi Fleur, Ron'a. “O da her zaman bir şeylere çarpıyor -"</p><p class="calibre9">“Sevgili Tonks'u bu günü bizimle geçirmesi için davet ettim” dedi Mrs. Weasley, havuçları gereksiz bir güçle düzeltir ve Fleur'a kızgınlıkla bakarken, “Fakat o gelmedi. Son günlerde onunla konuştun mu Remus?”</p><p class="calibre9">“Hayır, son zamanlarda kimseyle irtibat kurmadım.” dedi Lupin. “Ama Tonks'un kendi ailesi var, değil mi?”</p><p class="calibre9">“Hımm” dedi Mrs. Weasley. “Belki. Ben de gerçekten Noel'i tek başına geçireceği izlenimi bıraktı.”</p><p class="calibre9">Tonks'un yerine gelininin Fleur olmasının suçlusu oymuş gibi Mrs. Weasley Lupin'e kızgın bir bakış attı, fakat kendi çatalıyla aldığı hindi parçalarıyla Bill'i besleyen Fleur'a bir bakış atan Harry, Mrs. Weasley'nin kaybedilmiş bir meydan savaşında savaştığını düşündü. Bununla beraber Tonks'la ilgili bir soruyu hatırladı, Patronus'larla ilgili her şeyi bilen adam, Lupin'den daha iyi kime sorabilirdi ki ?</p><p class="calibre9">“Tonks'un Patronus'u şekil değiştirdi” dedi Harry. “Zaten Snape söylemiştir. Nasıl olduğunu bilmiyorum. Niçin Patronus'un değişir ki?”</p><p class="calibre9">Lupin'in hindisini çiğnemesi zaman aldı ve yuttuktan sonra yavaşça, “Bazen... büyük bir şok... Duygusal bir çalkantı ...” dedi.</p><p class="calibre9">“Büyük görünüyordu ve dört bacağı vardı.”, ani bir düşünceyle çarpıldı ve sesi alçaldı. “Hey... şey olamaz -?"</p><p class="calibre9">“Arthur!” dedi aniden Mrs. Weasley. Sandalyesinden fırlayarak kalktı, elini kalbine bastırdı ve gözünü mutfak penceresinden dışarı dikti. “Arthur - o Percy”</p><p class="calibre9">“Ne?”</p><p class="calibre9">Mr. Weasley etrafına bakındı. Herkes çabucak mutfak penceresine baktı; Ginny daha iyi görebilmek için ayağa kalktı. Percy Weasley gerçekten oradaydı, uzun adımlarla karlı avluyu geçiyordu, bağa çerçeveli gözlükleri güneş ışığında parlıyordu. Bununla beraber yalnız değildi.</p><p class="calibre9">“Arthur, o - o Bakan'la beraber!”</p><p class="calibre9">Ve Harry'nin Gelecek Postası'nda gördüğü adam gerçekten oradaydı, Percy'yi takip ederken hafifçe topallıyordu, gri yele gibi saçları ve pelerini kardan lekelenmişti. Herhangi biri bir şey söyleyemeden Mr. ve Mrs. Weasley bir şey yapamadan, birbirlerine bakamadan, kapı açıldı ve Percy oradaydı.</p><p class="calibre9">Acı veren bir sessizlik oldu. Sonra Percy oldukça soğukça “İyi Noeller anne”</p><p class="calibre9">“Oh Percy” dedi Mrs. Weasley ve kendisini Percy'nin kollarına attı.</p><p class="calibre9">Rufus Scrimgeour kapı eşiğinde bekledi, bastonuna dayanıyordu ve bu etkileyici sahneye ihtiyatla bakarken gülümsüyordu.</p><p class="calibre9">“Bu davetsiz ziyaretimizi afettmelisiniz” dedi, Mrs. Weasley ona bakıp sevinçle parlayan gözlerini silerken. “Percy ve ben buralardaydık -biliyorsunuz, çalışıyoruz- ve buraya gelip sizleri görmeye karşı koyamadı.</p><p class="calibre9">Fakat Percy ailesini görmek istediğini gösteren bir işaret vermedi. Demir bir çubuk gibi dümdüz ve kaba bir görünümle herkesin yüzlerine baktı. Mr. Weasley, Fred, ve George taş gibi suratlarla ona dikkatle baktılar.</p><p class="calibre9">“Lütfen içeri girin ve oturun, Sayın Bakan!” dedi Mrs. Weasley aceleyle, şapkasını düzeltti. “Yani bir parça hindi ya da yiyecek bir şeyler alın...”</p><p class="calibre9">“Hayır, hayır, sevgili Molly” dedi Scrimgeour. Harry, eve girmeden önce Mrs. Weasley'nin adını Percy'den kontrol ettiğini tahmin etti. “Bölmek istemem, eğer Percy sizi çok görmek istemiş olmasaydı burada olmazdık ...”</p><p class="calibre9">“Oh, Perce!” dedi Mrs. Weasley gözyaşları içinde, uzanıp onu öptü.</p><p class="calibre9">“Sadece beş dakika buradayız, Siz Percy'den neler olduğunu öğrenirken ben de avluda bir gezineyim. Hayır, hayır, sizi temin ederim ki karışmak istemiyorum! Şey, eğer birisi bana sevimli bahçenizi gösterirse, ah, şu genç adam yemeğini bitirmiş, niçin benimle bir gezintiye çıkmıyor?”</p><p class="calibre9">Masanın etrafındaki hava algılanabilir derecede değişti. Herkesin bakışları Scrimgeour'dan Harry'ye döndü. Hiç kimse Scrimgeour'un rol yaptığını ve Harry'nin ismini bilmediğine inanır görünmedi ya da tabaklarını çoktan bitiren Ginny, Fleur, ve George'un da Bakan'a bahçede gezmesi için eşlik etmek üzere seçebileceğini anlamadı.</p><p class="calibre9">“Evet, tabi,” dedi Harry sessizliğe doğru.</p><p class="calibre9">Scrimgeour'un sadece Percy bu çevrede bulunduklarından ailesi ile görüşmek istedi demesine aldanmadı, onların gelmesinin gerçek nedeni Scrimgeour'un Harry ile yalnız konuşmak istemesi olmalıydı.</p><p class="calibre9">“İyi o zaman” dedi, sessizce sandalyesinden yarı doğrulan Lupin'in yanından geçerken.</p><p class="calibre9">“İyi” diye ekledi Mr. Weasley konuşmak için ağzını açarken.</p><p class="calibre9">“Harika” dedi Scrimgeour, geride durarak Hary'nin kapıdan geçmesine izin verdi.</p><p class="calibre9">“Biz bahçenin etrafında sadece bir tur atacağız, sonra Percy ve ben gideceğiz. Herkes keyfine baksın!”</p><p class="calibre9">Harry avluyu geçerek Weasley'lerin fazla büyümüş, karla kaplı bahçelerine doğru yürüdü, Scrimgeour yanında hafifçe topallıyordu. Harry onun Seherbaz Karargahı Başkanı olduğunu biliyordu, sert görünüşü ve savaş yaralı haliyle, şişman ve melon şapkalı Fudge'dan çok farklıydı.</p><p class="calibre9">“Sevimli” dedi Scrimgeour, bahçe çitinde durdu ve karlı çimenliğe ve seçilemez bitkilere bakarak “Sevimli” Harry hiçbir şey söylemedi. Scrimgeour onun ne söyleyeceğini gözlüyordu.</p><p class="calibre9">“Seninle tanışmayı çok uzun zamandır istiyordum” dedi Scrimgeour, bir süre sonra “Biliyor muydun?”</p><p class="calibre9">“Hayır” dedi Harry dürüstçe.</p><p class="calibre9">“Ah evet, çok uzun zamandır. Ama Dumbledore seni çok koruyordu.” dedi Scrimgeour, “Doğal, tabii ki doğal, sana olanlardan sonra, Özellikle Bakanlık'ta olanlardan sonra...”</p><p class="calibre9">Harry'nin bir şeyler söylemesi için bekledi, fakat Harry mecbur değildi, devam etti, “Bakan olduğumdan beri seninle konuşmak için bir fırsat çıkmasını ümit ediyordum, Dumbledore dediğim gibi çok anlayışlıdır - fakat bunu önledi.”</p><p class="calibre9">Hala Harry hiçbir şey demeden bekliyordu.</p><p class="calibre9">“Söylentiler etrafta dolaşıyor!” dedi Scrimgeour “şey, tamam, biz ikimiz de hikayelerin nasıl çarpıtıldığını biliyoruz. Şu kehanet hakkında söylentiler... senin '<span class="italic">Seçilmiş Kişi</span>' olduğun hakkında...”</p><p class="calibre9">Şimdi esas meseleye gelmişlerdi diye düşündü Harry, Scrimgeour”un orada olma nedeni.</p><p class="calibre9">“Dumbledore'un bu meseleleri seninle tartıştığını zannediyorum?”</p><p class="calibre9">Ona yalan söyleyip söylememeyi düşünüp taşındı. Çiçek tarhlarının etrafında yercücelerinin küçük ayak izlerine baktı.</p><p class="calibre9">Yürüyerek aşındırdıkları toprak parçasında Noel ağacının tepesine konan ve Fred'in yakaladığı yer cücesinin durduğu yer lekeyle işaretlenmişti. Sonuçta gerçeği söylemeye karar verdi... ya da bir parçasını.</p><p class="calibre9">“Evet, tartıştık.”</p><p class="calibre9">“Siz hiç, siz hiç...” dedi Scrimgeour. Harry göz kenarından Scrimgeour'un kendisine gözlerini kısarak baktığını görebildi. Donmuş bir çalılığın altından başını çıkaran bir yercücesi ile çok ilgilenmiş gibi davrandı.</p><p class="calibre9">“Dumbledore sana ne söyledi Harry?”</p><p class="calibre9">“Üzgünüm bu ikimizin arasında” dedi Harry, sesini mümkün olduğunca kibar tuttu ve Scrimgeour'da aynı Harry'nin tonunda arkadaşça “Tamam, eğer güven ile ilgili bir soruysa, ben senin açığa vurmanı istemem ... hayır, hayır ve ne olursa olsun senin '<span class="italic">Seçilmiş Kişi</span>' olup olmaman benim için sorun değil”</p><p class="calibre9">Harry cevap vermeden önce birkaç saniye düşünüp taşındı. “Ne demek istediğinizi gerçekten bilmiyorum, Sayın Bakan.”</p><p class="calibre9">“Şey, tabi ki mesele çok büyük” dedi Scrimgeour bir kahkahayla. “Fakat büyücü toplumu da büyük... Hepsi algıyla ilgili, değil mi? İnsanların neye inandıkları önemlidir.”</p><p class="calibre9">Harry hiçbir şey demedi. Belirsizliğe gidiyorlardı, ama Scrimgeour'a yardım etmedi. Çalılığın altındaki yercücesi bitkinin köklerini solucan aramak için kazıyordu ve Harry gözlerini ona dikti.</p><p class="calibre9">“İnsanlar senin '<span class="italic">Seçilmiş Kişi</span>' olduğuna inanıyorlar, biliyorsun.” dedi Scrimgeour. “Onlar senin tamamen bir kahraman olduğunu düşünüyorlar - '<span class="italic">Seçilmiş Kişi</span>' ol ya da olma! Adı Anılmaması Gereken Kişi'yle kaç kere yüz yüze geldin şimdiye kadar? Şey, her neyse.” cevap beklemeden devam etti. “Önemli olan nokta, senin pek çok kişi için umudun sembolü olmandır. Adı Anılmaması Gereken Kişi'nin yok edilmesi için - şey bu insanlara rahatlık veriyor. Ve ben yardım edemem ama hissedebilirim, şunu kabul etmelisin ki, Bakanlık'ın tarafında durmayı ve herkese cesaret vermeyi bir görev gözüyle bakmalısın.”</p><p class="calibre9">Yercücesi bir solucan yakalamayı başardı. Donmuş topraktan çıkarmak için şiddetle çekiyordu. Harry uzun bir müddet sessiz kaldı, bakışlarını Harry'den yercücesine kaydıran Scrimgeour dedi ki “Komik küçük adamlar, değil mi? Ne diyorsun Harry?”</p><p class="calibre9">“Ne istediğinizi tam olarak anlayamadım” dedi Harry yavaşça “ ‘<span class="italic">Bakanlık'ın tarafında kalmakla</span>'... Bu ne demek?”</p><p class="calibre9">“Seni temin ederim ki zahmetli bir şey değil” dedi Scrimgeour. “Örneğin eğer sen zaman zaman Bakanlığa uğrarsan, doğru izlenim verirsin. Ve hazır oradayken, halefim Seherbaz Karargâhı Başkanı Gawain Robards ile konuşma fırsatı bulabilirsin. Dolores Umbridge bana Seherbaz olmak istediğini söyledi. Bu kolaylıkla ayarlanabilir...”</p><p class="calibre9">Harry midesinde öfkenin kaynadığını hissetti: Dolores Umbridge hala Bakanlık'taydı öyle mi?</p><p class="calibre9">“Aslında” dedi, bazı noktaları açığa kavuşturmak istercesine “Çalıştığım Bakanlık için iyi bir izlenim vermek ister misin?”</p><p class="calibre9">“Harry, senin daha çok katıldığını düşünmek herkese rahatlık verir.” dedi Scrimgeour. Harry'yi çok çabuk yumuşattığı için sesi ferahlamış çıkıyordu.</p><p class="calibre9">“ ‘<span class="italic">Seçilmiş Kişi</span>', biliyorsun, bunların hepsi insanlara umut vermek, heyecan verici şeyler olduğunu hissettirmek için.”</p><p class="calibre9">“Eğer ben Bakanlık'a girip çıkarsam” dedi Harry, hala sesini arkadaşça tutmaya çalışıyordu “Bakanlık'ın yaptıklarını onaylıyor görünmeyecek miyim?”</p><p class="calibre9">“Şey” dedi Scrimgeour kaşlarını hafifçe çatarak “şey, evet, kısmen bizim yapmak istediğimiz de bu -"</p><p class="calibre9">“Hayır, işe yarayacağını sanmıyorum” dedi Harry kibarca. “Biliyorsunuz, Bakanlık'ın yaptığı bazı şeylerden hoşlanmıyorum. Örnek olarak Stan Shunpike‘nin tutuklanması.”</p><p class="calibre9">Scrimgeour bir an konuşmadı, ama yüzünün ifadesi hemen sertleşti. “Anlamanı beklemiyordum.” dedi ve sesindeki kızgınlığı saklamakta Harry kadar başarılı değildi. “Bunlar tehlikeli zamanlar ve alınması gereken kesin önlemler var. Sen onaltı yaşındasın -”</p><p class="calibre9">“Dumbledore onaltıdan daha yaşlı ve Stan'in Azkaban'da olması gerektiğini düşünmüyor.” dedi Harry. “Siz Stan'i bir günah keçisi yapıyorsunuz, beni maskot yapmak istediğiniz gibi.”</p><p class="calibre9">Birbirilerine uzun ve sert bakışlarla baktılar. Sonuçta Scrimgeour sıcaklık rolü yapmadan dedi ki “Görüyorum ki, sen kahramanını seçmişsin - tıpkı kahramanın Dumbledore gibi, kendini Bakanlık'tan ayrı mı tutacaksın?”</p><p class="calibre9">“Kullanılmak istemiyorum” dedi Harry.</p><p class="calibre9">“Bazıları Bakanlık tarafından kullanılmanı görevin olarak görüyor.”</p><p class="calibre9">“Evet, başkaları da insanları hapise atmadan onların gerçek Ölüm Yiyenler olduklarını kontrol etmenizin sizin göreviniz olduğunu söylüyor.” dedi Harry, şimdi öfkesi artıyordu. Barty Crouch'un yaptıklarını yapıyorsunuz. Asla doğru insanları yakalamadınız, değil mi? Ayrıca burnunun dibinde insanlar öldürülürken her şey yolundaymış gibi rol yapan Fudge'muz vardı ya da yanlış insanları hapse yollayan ve '<span class="italic">Seçilmiş Kişi</span>' sizin için çalışıyor gibi göstermeye çalışan size sahibiz!”</p><p class="calibre9">“Öyleyse sen ‘<span class="italic">Seçilmiş Kişi</span>' değilsin?” dedi Scrimgeour.</p><p class="calibre9">“Bunun önemli olmadığını söylediğinizi sanmıştım.” dedi Harry acı bir kahkaha ile, “Sizin için her durumda önemli değil.”</p><p class="calibre9">“Öyle dememeliydim” dedi Scrimgeour çabucak. “O patavatsızlıktı.”</p><p class="calibre9">“Hayır, dürüstçeydi.” dedi Harry. “Bana söyledikleriniz içinde tek dürüstçe laftı. Benim yaşamam ya da ölmem sizin umurunuzda değil, sizin umurunuzda olan Voldemort'a karşı savaşta sizin kazandığınıza herkesi ikna etmeye yardımcı olmamdı. Ben unutmadım, Bakan...”</p><p class="calibre9">Sağ yumruğunu yukarı kaldırdı. Soğuk elinin üzerinde Dolores Umbridge'in kendi yazmasıyla oluşan yara izleri beyaz beyaz parlıyordu: Yalan söylememeliyim.</p><p class="calibre9">“Herkese Voldemort'un geri döndüğünü söylemeye çalışırken, beni savunmak için koşturduğunuzu hatırlamıyorum. Bakanlık geçen yıl dost olmaya çok hevesli değildi.”</p><p class="calibre9">Ayaklarının altındaki soğuk yer kadar sessizlik içinde dikildiler. Yer cücesi sonunda solucanı topraktan çıkarmayı başardı ve şimdi çalılıkların ortasına uzanmış, onu mutlu mutlu emiyordu.</p><p class="calibre9">“Dumbledore neyin peşinde” dedi Scrimgeour kabaca. “Hogwarts'ta olmadığı zaman nereye gidiyor?”</p><p class="calibre9">“Hiçbir fikrim yok.” dedi Harry.</p><p class="calibre9">“Eğer bilseydin de bana söylemezdin.” dedi Scrimgeour, “değil mi?”</p><p class="calibre9">“Hayır, söylemezdim.” dedi Harry.</p><p class="calibre9">“Şey, o zaman başka yollarla bunu öğrenebilir miyim ona bakacağız.”</p><p class="calibre9">“Deneyebilirsiniz.” dedi Harry ilgisizce. “Fakat siz Fudge'den daha zeki görünüyorsunuz. Sizin onun yanlışlarından bir şeyler öğrenebileceğinizi sanmıştım. Hogwarts'a burnunu sokmaya çalıştı. Farkında olabileceğiniz gibi o artık Bakan değil, ama Dumbledore hala okul müdürü. Sizin yerinizde olsam Dumbledore'a karışmazdım.</p><p class="calibre9">Uzun bir duraklama oldu.</p><p class="calibre9">“Çok açık ki senin üzerinde çok iyi iş görmüş” dedi Scrimgeour'un gözleri tel çerçeveli gözlüklerin arkasında soğuk ve sertti.</p><p class="calibre9">“Tam da Dumbledore'un adamısın, değil mi?”</p><p class="calibre9">“Evet, öyleyim.” dedi Harry. "Bunu açığa kavuşturduğumuza sevindim."</p><p class="calibre9">Ve arkasını Sihir Bakanı'na döndü, uzun adımlarla eve geri döndü.</p><p class="calibre7" style="margin:0pt; border:0pt; height:1em"> </p><div class="mbppagebreak" id="calibre_pb_18"></div>
</body></html>
