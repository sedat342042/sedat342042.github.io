<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Harry Potter ve Melez Prens</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos978011" class="calibre1"><span class="calibre2">
</span></p><p id="filepos978066" class="calibre8"><span class="calibre4">YİRMİ  İKİNCİ  BÖLÜM: </span><br class="calibre7"/><span class="calibre4">CENAZEDEN  SONRA</span></p><p class="calibre11">Parlak mavi gökyüzü parçaları şatonun küçük kulelerinin üstünden görünmeye başlıyordu, ama yaklaşan yazın işaretleri Harry'nin moralini yükseltmedi. Hem Malfoy'un ne yaptığını öğrenmeye yönelik teşebbüsleri hem de Slughorn'un on yıllar boyunca gizli tuttuğu anısını, nasıl olacaksa, almak için konuşmaya başlama gayretleri engellenmişti.</p><p class="calibre9">“Son kez için, Malfoy'u sadece unut,” dedi Hermione Harrry'ye katiyetle.</p><p class="calibre9">Öğle yemeğinden sonra Ron'la birlikte avlunun güneşli bir köşesinde oturuyorlardı. Hem Hermione hem de Ron öğleden sonra girecekleri sınav için Sihir Bakanlığı'nın bir kitapçığını -Genel Cisimlenme Hataları ve Hatalardan Kaçınma Yolları- kavramışlardı, ama koca kitapçıklar sinirlerini yatıştırmaya yaramamıştı.</p><p class="calibre9">Ron irkildi ve bir kız köşeden döndüğü gibi Hermione'nin arkasına saklanmaya çalıştı. “Lavender değil,” dedi Hermione, bıkkın bir şekilde.</p><p class="calibre9">“Ah, iyi,” dedi Ron, rahatlayarak.</p><p class="calibre9">“Harry Potter?” dedi kız. “Size bunu vermem istendi.”</p><p class="calibre9">“Teşekkürler...”</p><p class="calibre9">Küçük parşömen tomarını aldığında Harry'nin kalbi sıkıştı. Kız duyma alanından bir kere çıkınca, “Dumbledore ben o anıyı alana kadar onunla birlikte ders yapmayacağımızı söylemişti!”</p><p class="calibre9">“Belki nasıl olduğunu kontrol etmek istiyordur?” diye fikir yürüttü Hermione, Harry parşömeni açarken, fakat Dumbledore'un uzun, ince, eğik yazısını bulmak yerine parşömenin mürekkebin aktığı yerlerindeki geniş lekeler nedeniyle okunması çok güç olan dağınık bir yayılma gördü.</p><p class="calibre9">Sevgili Harry, Ron ve Hermione!</p><p class="calibre9">Aragog geçen gece öldü. Harry ve Ron, siz onunla tanışmıştınız, ve onun ne kadar özel olduğunu biliyordunuz.</p><p class="calibre9">Hermione, biliyorum ki ondan hoşlanabilirdin. Eğer akşamın ilerleyen vakitlerinde cenaze için uğrarsanız, benim için çok makbule geçer. Bunu akşam karanlığında yapmayı planlıyorum, bu günün en sevdiği zamanıydı. Bu kadar geç dışarıda olmamanız gerektiğini biliyorum, ama pelerini kullanabilirsiniz. Böyle bir ricada bulunmak istemezdim, fakat bununla yalnız yüzleşemem.</p><p class="calibre9">Hagrid</p><p class="calibre9">“Şuna bakın,” dedi Harry, notu Hermione'ye uzatarak. “Oh, Tanrı aşkına,” dedi, çabucak göz atıp, okudukça inanamayan gözlerle bakan Ron'a verdi. “O deli,” dedi hiddetle. “O şey arkadaşlarına, Harry ve beni yiyebileceklerini söylemişti! Onlara işlerini görmelerini söylemişti! Ve şimdi Hagrid bizden oraya gitmemizi ve korkunç kıllı bedeni üzerine ağlamamızı bekliyor!”</p><p class="calibre9">“Sadece bu değil,” dedi Hermione. “Bizden gece şatodan ayrılmamızı istiyor ve güvenliğin bir milyon kat daha sıkı olduğunu ve eğer yakalanırsak başımızın ne kadar belaya gireceğini biliyor.”</p><p class="calibre9">“Gece olmadan onu görmek için aşağı ineriz,” dedi Harry.</p><p class="calibre9">“Evet, ama bunun gibi bir şey için mi?” dedi Hermione. “Hagrid'e yardımda bulunmak için birçok şeyi tehlikeye attık, ama bütün her şeyden sonra - Aragog'un ölümü. Eğer bu onu kurtarmanın bir yoluysa - ”</p><p class="calibre9">“- En azından gitmek isterdim,” dedi Ron metanetle. “Sen onunla tanışmadın, Hermione. İnan bana, ölmek onun için daha iyi oldu.”</p><p class="calibre9">Harry notu geri aldı ve üzerindeki bütün mürekkep lekelerine gözünü dikip baktı. Gözyaşları belli ki parşömenin üzerine çokça ve hızlıca düşmüştü...</p><p class="calibre9">“Harry, gitmeyi düşünemezsin,” dedi Hermione. “Gözaltına alınmak için çok anlamsız bir şey.”</p><p class="calibre9">Harry iç geçirdi. “Evet, biliyorum,” dedi. “Hagrid'in biz olmadan da Aragog'u gömeceğine eminim.”</p><p class="calibre9">“Evet, gömer,” dedi Hermione, ferahlamış görünerek. “Bak, İksir bu öğleden sonra neredeyse boş, sınavlarımızı yaparak geçecek... Dene ve Slughorn'u biraz yumuşat!”</p><p class="calibre9">“Elli yedi şanslıdır, diye mi düşünüyorsun?” dedi Harry acı acı.</p><p class="calibre9">“Şanslı,” dedi Ron aniden. “Harry, işte bu - şanslı ol!”</p><p class="calibre9">“Ne demek istiyorsun?”</p><p class="calibre9">“Şans İksiri'ni kullan!”</p><p class="calibre9">“Ron, işte - işte bu!” dedi Hermione, sesi afallamış çıkarak. “Elbette! Bunu ben neden düşünemedim?”</p><p class="calibre9">Harry ikisine birden gözünü dikip baktı.“Felix Felicis?” dedi. “Bilmiyorum... Ben bir nevi onu saklıyordum.”</p><p class="calibre9">“Ne için?” diye ısrar etti Ron inanamayarak.</p><p class="calibre9">“Dünyada bu hafızadan daha önemli ne var, Harry?” diye sordu Hermione.</p><p class="calibre9">Harry cevap vermedi. Bir süreliğine o küçük altın şişenin düşüncesi hayal gücünün sınırlarında dolaşıyordu; Ginny'yi Dean'den ayırmayı ve Ron'un her nasılsa onu yeni bir erkek arkadaşla görmekten dolayı mutlu olmasını içeren bulanık ve formüle edilmemiş planlar beyninin derinliklerinde onu heyecanlandırıyordu, rüyaları veya uyanıklıkla uyku arasında geçen o süre dışında bu düşünce kabul edilmiyordu...</p><p class="calibre9">“Harry, hala bizimle misin?” diye sordu Hermione.</p><p class="calibre9">“Ne-? Evet, elbette,” dedi, kendine gelerek. “İyi... tamam. Eğer Slughorn'la bu öğleden sonra konuşmazsam, biraz Felix alır ve bu akşam tekrar giderim.”</p><p class="calibre9">“Karar verilmiştir,” dedi Hermione, canlılıkla, ayağa kalktı ve parmaklarının uçlarında zarif bir dönüş yaptı. “Durak... Dirayet... Düşünce...” diye mırıldandı.</p><p class="calibre9">“Aah, kes şunu,” diye ona yalvardı Ron, “Kendimi yeterince hasta hissediyorum - çabuk, sakla beni!”</p><p class="calibre9">“O Lavender değil!” dedi Hermione sabırsızca, bir başka çift kız avluda görününce ve Ron arkasına dalınca.</p><p class="calibre9">“İyi,” dedi Ron, kontrol etmek için Hermione'nin omzunun üstünden gözetleyerek. “Vay canına, mutlu görünmüyorlardı, değil mi?”</p><p class="calibre9">“Onlar Montgomery kız kardeşler ve elbette, mutlu görünmüyorlar, küçük erkek kardeşlerine ne olduğunu duymadın mı?”</p><p class="calibre9">“Dürüst olmak gerekirse, herkesin yakınlarının başına ne geldiğini takip edemiyorum,” dedi Ron.</p><p class="calibre9">“Tamam, erkek kardeşine bir kurt adam saldırmış. Söylentiye göre anneleri Ölüm Yiyenler'e yardım etmeyi reddetmiş. Her neyse, çocuk sadece beş yaşında ve St. Mungos'da öldü; kurtaramamışlar.”</p><p class="calibre9">“Öldü mü?” diye tekrarladı Harry, şaşakalarak. “Ama kesinlikle kurt adamlar öldürmez, sadece onlardan birine dönüştürürler?”</p><p class="calibre9">“Bazen öldürürler,” dedi fevkalade bir biçimde ciddi görünen Ron. Kurt adamların büyülendiği zaman bunun olduğunu duymuştum.”</p><p class="calibre9">“Kurt adamın adı neymiş?” dedi Harry hemen.</p><p class="calibre9">“Tamam, söylentiye göre Fenrir Greyback'miş,” dedi Hermione.</p><p class="calibre9">“Onu biliyorum - çocuklara saldırmayı seven manyak, bir keresinde Lupin söylemişti!” dedi Harry kızgınlıkla. Hermione ona soğuk bir biçimde baktı.</p><p class="calibre9">“Harry, hafızayı getirmek zorundasın,” dedi. “Bunların hepsi Voldemort'u durdurmakla ilgili, değil mi? Bu korkunç şeylerin hepsinin olmasından o sorumlu.”</p><p class="calibre9">Yukarıda şatoda zil çaldı ve hem Hermione hem de Ron dehşete kapılmış görünerek ayağa fırladı.</p><p class="calibre9">“Başaracaksınız,” dedi Harry ikisine, Cisimlenme sınavına girecek olan diğer insanlarla buluşmak için Giriş Salonu'na doğru yönelirken. “İyi şanslar.”</p><p class="calibre9">“Ve sana da!” dedi Hermione anlam dolu bir bakışla, Harry zindanlara doğru yönelirken. O öğleden sonra İksir'de sadece üçü vardı: Harry, Ernie, ve Draco Malfoy.</p><p class="calibre9">“Şimdilik Cisimlenme için çok gençsiniz ha?” dedi Slughorn güler yüzle. “Daha on yedi olmadınız ha?” Kafalarını salladılar.</p><p class="calibre9">“Ah iyi,” dedi Slughorn neşeyle. “çok azken eğlenceli bir şeyler yapacağız. Hepinizden bana komik bir şeyler hazırlamanızı istiyorum.”</p><p class="calibre9">“Kulağa hoş geliyor, efendim,” dedi Ernie yaranmaya çalışıp ellerini ovuşturarak. Malfoy, diğer taraftan, gülümsemedi. “'Komik bir şey' ile neyi kastediyorsunuz?” dedi sinirle.</p><p class="calibre9">“Oh, beni şaşırtın,” dedi Slughorn aldırmaz bir şekilde.</p><p class="calibre9">Malfoy asık suratlı bir ifadeyle kendi Gelişmiş Sihir Yapımı kopyasını çıkardı. Bu dersin boşa vakit kaybı olduğunu düşündüğü bundan daha açık olamazdı. Şüphesiz, Harry, kendi kitabının üstünden onu seyrederken, Malfoy'un zamanını hiç olmazsa İhtiyaç Odası'nda harcayamadığından dolayı üzüldüğünü düşünüyordu.</p><p class="calibre9">Bu hayal miydi, yoksa Malfoy, Tonks gibi, daha zayıf mı görünüyordu! Elbette, daha solgun görünüyordu; derisi hala hafif grimsi bir renge sahipti, çünkü belki de bugünlerde gün ışığını çok az görüyordu. Fakat kendini beğenmişlikten, heyecandan ve üstünlük ifadesinden eser yoktu; Voldemort tarafından kendisine verilen görevle açıkça övündüğü zaman, yaptığı kabadayılıklardan hiçbirini Hogwarts Ekspresi'nde yapmamıştı... Harry'nin fikrine göre bunun tek bir sonucu olabilirdi: Her ne ise o görev kötüye gidiyordu.</p><p class="calibre9">Bu düşünceyle neşelenen Harry, kendi Gelişmiş İksir Yapımı kopyasını gözden geçirdi ve Slughorn'un açıklamasıyla uyuşmuyor görünen, ama onu anıyı kazandırmaya hazırlayacak olan iyi bir ruh haline sokabilecek olan “Mutluluk Dalgası İksiri”nin oldukça düzeltilmiş Melez Prens versiyonunu buldu...</p><p class="calibre9">“Tamam, şimdi, bu kesinlikle harika görünüyor,” dedi Slughorn bir buçuk saat sonra, Harry'nin kazanının güneş rengi içeriğine gözlerini dikip bakarken el çırptı. “Mutluluk, bildim mi? Ve kokusunu aldığım nedir? Mmmm... Kesinlikle bir tutam nane eklemişsin, değil mi? Farklı, fakat ne okşayıcı bir ilham kaynağı Harry, tabii ki, bu da nadiren ortaya çıkan aşırı şarkı söyleme ve genizle ilgili yan etkilere karşı denge sağlayabilecek... Bu dâhiyane fikirleri nereden edindiğini gerçekten bilmiyorum, oğlum... Sadece -”</p><p class="calibre9">Harry ayağıyla Melez Prens'in kitabını çantasının derinliklerine itti.</p><p class="calibre9">“- annenin genleri sende ortaya çıkmıyorsa!”</p><p class="calibre9">“Ah... Evet, belki,” dedi Harry, ferahlayarak.</p><p class="calibre9">Ernie oldukça aksi görünüyordu; bir kereliğine Harry'yi gölgede bırakmaya karar verdi, pıhtılaşan ve kazanının dibinde bir tür mor hamura dönüşen kendi iksirini en gözü pekçe icat etmişti. Huysuz bir ifadeye bürünen Malfoy şimdiden bitirmişti; Slughorn Hıçkırık İksiri'ne yalnızca “<span class="italic">geçer</span>” demişti.</p><p class="calibre9">Zil çaldı ve Ernie ve Malfoy hemen çıktılar. “Efendim,” Harry başladı, ama Slughorn hemen omzunun üzerinden göz gezdirdi; Harry ve kendisinin dışında odanın boş olduğunu gördüğü zaman, mümkün olduğunca hızlı bir şekilde uzaklaştı.</p><p class="calibre9">“Profesör - Profesör, iksirimi tatmak is-?” diye çağırdı Harry ümitsizce.</p><p class="calibre9">Fakat Slughorn gitmişti. Hayal kırıklığına uğramış olan Harry kazanını boşalttı, eşyalarını topladı, zindanları terk etti ve Ortak Salon'a doğru yavaşça merdivenlerden yukarı çıktı.</p><p class="calibre9">Öğleden sonra Ron ve Hermione döndüler.</p><p class="calibre9">“Harry!” diye bağırdı Hermione, portre deliğinin içinden tırmanırken. “Harry, geçtim!”</p><p class="calibre9">“Tebrikler!” dedi. “Ya Ron?”</p><p class="calibre9">“O - kaldı,” diye fısıldadı Hermione, oldukça huysuz görünen Ron yorgun argın yürüyerek odaya gelirken. “Çok şanssız bir andı, ufacık bir şey, ayırtman yarım kaş mesafe ayrıldığını fark etti... Slughorn'la nasıl gitti?”</p><p class="calibre9">“Başarısız,” dedi Harry, Ron onlara katılırken. “Kötü şans, ahbap, ama bir sonraki sefere geçersin - beraber geçebiliriz.”</p><p class="calibre9">“Ya, eminim,” dedi Ron aksice. “Ama yarım kaş - diğer dertler gibi!”</p><p class="calibre9">“Biliyorum,” dedi Hermione, teselli edici bir şekilde, “gerçekten zor görünüyordu...”</p><p class="calibre9">Akşam yemeği zamanının çoğunu ayırtmana söverek geçirdiler ve şimdi, sürmekte olan Slughorn ve hafıza problemi konusunda karar vermek üzere Ortak Salon'a doğru yola çıktıklarında Ron daha neşeli görünüyordu.</p><p class="calibre9">“Öyleyse, Harry - Felix Felicis'ı kullanacaksın, ya da ne yapacaksın?” diye ısrar etti Ron.</p><p class="calibre9">“Evet, yapmam iyi olur,” dedi Harry. “Bütün bunlara ihtiyacım olduğunu sanmıyorum, yirmi dört saate değmez, bütün gece sürmez... Bir ağız dolusu alacağım. İki ya da üç saat bu işi görür.”</p><p class="calibre9">“Onu aldığın zaman harika hissediyorsun,” dedi Ron anımsatarak. “Hiçbir şeyi yanlış yapamazmışsın gibi.”</p><p class="calibre9">“Siz neden söz ediyorsunuz?” dedi Hermione, gülerek. “Hiç almadınız ki!”</p><p class="calibre9">“Evet, ama aldığımı düşündüm, değil mi?” dedi Ron, sanki belli olanı açıklıyormuş gibi. “Aynı şey gerçekten...”</p><p class="calibre9">Slughorn'u sadece Büyük Salon'da görmüş ve yemekte vakit geçirmekten hoşlandığını bildikleri için, Ortak Salon'da bir süre beklemişlerdi, plana göre Harry'nin Slughorn'nun ofisine bir kez gidip gelene kadar zamanı vardı. Güneş, Yasak Orman'da ağaçların tepesinin arkasına battığı zaman, vaktin geldiğine karar verdiler; Neville, Dean ve Seamus'ın Ortak Salon'da olup olmadıklarını dikkatle kontrol ederek, erkek yatakhanesine sessizce gittiler.</p><p class="calibre9">Harry sandığının dibindeki yuvarlanmış çoraplarını dışarı bıraktı ve ufacık, parlak bir şişeyi çıkardı.</p><p class="calibre9">“İşte başlıyor,” dedi Harry ve küçük şişeyi kaldırdı ve dikkatli bir yudum aldı. “Nasıl hissettiriyor?” diye fısıldadı Hermione.</p><p class="calibre9">Harry bir saniyeliğine cevap vermedi. Sonra, yavaşça, ama kesinlikle, sonsuz bir mutluluk duygusu ona hakim oldu; sanki her şeyi, bütün her şeyi yapabilirmiş gibi hissetti... Ve aniden Slughorn'dan hafızayı kazanmak sadece mümkün görünmedi, kesinlikle kolay göründü...</p><p class="calibre9">Ayağa kalktı, gülümsüyordu, kendine güvenle doluydu.</p><p class="calibre9">“Harika,” dedi. “Gerçekten harika. Tamam... Hagrid'e gidiyorum.”</p><p class="calibre9">“Ne?” dedi Ron ve Hermione, şok olarak.</p><p class="calibre9">“Hayır, Harry - gitmek ve Slughorn'u görmek zorundasın, hatırladın mı?”</p><p class="calibre9">“Hayır,” dedi Harry, güvenle. “Hagrid'e gidiyorum, Hagrid'e gitmek konusunda güzel bir his duyuyorum.”</p><p class="calibre9">“Dev bir örümceği gömme konusunda güzel bir his mi duyuyorsun?” dedi Ron, afallamış görünerek.</p><p class="calibre9">“Evet,” dedi, Harry, görünmezlik pelerinini çantasından çıkarırken. “Bu gece bulunmam gereken yer olduğunu hissediyorum, demek istediğimi anladınız mı?”</p><p class="calibre9">“Hayır,” dedi Ron ve Hermonie bir ağızdan, şimdi ikisi birden endişeli görünüyordu.</p><p class="calibre9">“Eminim, bu Felix Felicis'tir?” dedi Hermione endişeyle, şişeyi ışığa doğru tutarak. “Başka bir küçük şişen yoktur umarım -bilemiyorum-”</p><p class="calibre9">“Delilik panzehiriyle mi dolu?” diye önerdi Ron, Harry pelerini omuzlarına atarken.</p><p class="calibre9">Harry güldü, ve Ron ve Hermione daha endişeli göründü.</p><p class="calibre9">“Güvenin bana,” dedi. “Ne yaptığımı biliyorum... en azından.” Kendinden emin bir şekilde kapıya doğru ilerledi - “Felix halleder.”</p><p class="calibre9">Görünmezlik pelerinini başının üstüne çekti ve merdivenlerden aşağı yola koyuldu, Ron ve Hermione onun arkasından acele ettiler. Merdivenlerin sonunda Harry açık kapıdan süzüldü.</p><p class="calibre9">“Onunla yukarıda ne yapıyorsun?” diye haykırdı Lavender Brown, Harry'nin içinden erkek yatakhanesinden çıkan Ron ve Hermione'ye dik dik bakarak. Onlardan uzağa odadan ok gibi fırlarken Harry arkasında bir şeyler geveleyen Ron'u duyabiliyordu.</p><p class="calibre9">Yaklaşırken, portre deliğine ulaşmak kolaydı, Ginny ve Dean içeri giriyorlardı ve Harry aralarından sıvışabildi. Bunu yaparken, kazayla Ginny'ye değdi.</p><p class="calibre9">“Beni itme, lütfen, Dean,” dedi, sesi kızgın çıkarak; “Her zaman bunu yapıyorsun, kendi başıma iyi idare ederim...”</p><p class="calibre9">Portre Harry'nin arkasından kapandı, fakat öncesinde Dean'in kızgın bir cevap verdiğini duydu... Mutluluk hissi çoğalarak Harry, şatonun içinde uzun adımlarla yürüdü. Bu yolda kimseye rastlamayacağından yavaş hareket etmek zorunda değildi, ama bu onu hiç şaşırtmıyordu. Bu akşam, o Hogwarts'taki en şanslı insandı.</p><p class="calibre9">Yapılacak en doğru şeyin Hagrid'e gitmek olduğunu nasıl bildiği konusunda hiçbir fikri yoktu. Sanki iksir gidilecek yolun birkaç adımını aydınlatıyordu. Son varış noktasını göremiyordu, Slughorn'un nereden geldiğini göremiyordu, ama hafızayı elde etmek için doğru yoldan gittiğini biliyordu. Giriş Salonu'na vardığı zaman Filch'in ön kapıyı kilitlemeyi unutmuş olduğunu gördü. Yüzü sevinçle parlayarak, Harry onu açtı ve akşam karanlığında basamaklardan aşağı yürümeden önce bir saniyeliğine temiz hava ve çimen kokusunu içine çekti.</p><p class="calibre9">Hagrid'e doğru yürüyüşünde bitki seralarından geçmenin ne kadar güzel olacağı son basamağa ulaştığında aklına geldi, fakat bu Harry'ye yaptığı eylemin bir kaprisi olarak açıkça göründü, böylece ayaklarını hemen mutlu olduğu, ama buna rağmen Profesör Slughorn'u Profesör Sprout'la konuşurken bulduğunda şaşırmadığı bitki seralarına doğru yönlendirdi. Dünyadan ve konuşmalarını dinlemekten dolayı huzur duyarak Harry, alçak taş bir duvarın arkasına gizlendi.</p><p class="calibre9">“Zaman ayırdığın için teşekkür ederim, Pomona,” Slughorn nazikçe söylüyordu, “birçok yazar, alacakaranlıkta toplandıklarında daha etkili olduklarını kabul ediyor.”</p><p class="calibre9">“Kısmen kabul ediyorum,” dedi Profesör Sprout samimiyetle. “Bu senin için yeterli mi?”</p><p class="calibre9">“Çok, çok,” dedi, Harry bir kucak dolusu yapraklarla kaplı bitki taşıyan Slughorn'u gördü. “Bu birkaç yaprak, eğer kimse boşa harcamazsa, bana üç yıl boyunca yeter... Tamam, sana iyi akşamlar ve tekrar çok teşekkürler!”</p><p class="calibre9">Profesör Sprout seralarının bulunduğu tarafta toplanmış karanlığa doğru yöneldi ve Slughorn adımlarını Harry'nin görünmez olarak durduğu yere yöneltti.</p><p class="calibre9">Kendini göstermek için ani bir isteğe kapılan Harry, gösterişli bir hareketle pelerini çıkardı. “İyi akşamlar, Profesör.”</p><p class="calibre9">“Merlin'in sakalı, Harry, ödümü kopardın,” dedi Slughorn, hemen şarkıyı keserek ve ihtiyatlı görünerek. “Şatodan dışarı nasıl çıktın?”</p><p class="calibre9">“Bence Filch kapıları kilitlemeyi unutmuş olmalı,” dedi Harry neşeyle ve kaşlarını çatan Slughorn'u görmekten zevk alıyordu.</p><p class="calibre9">“O adamı rapor edeceğim, bana sorarsan çerçöple yeterli düzeydeki güvenlikten daha ilgili... Fakat, sen neden dışarıdasın, Harry?”</p><p class="calibre9">“Pekala, efendim, Hagrid için,” dedi, şu anda yapılacak en doğru şeyin gerçeği söylemek olduğunu bilen Harry. “Oldukça üzgün... Ama kimseye söylemezsiniz, değil mi Profesör? Onun başına bela olmak istemem...”</p><p class="calibre9">Slughorn'un merakı açıkça uyanmıştı. “Tamam, buna söz veremem,” dedi sertçe. “Ama biliyorum ki Dumbledore Hagrid'e oldukça güveniyor, bu yüzden eminim korkunç hiçbir şey yapmaz...”</p><p class="calibre9">“Pekâlâ, bu o dev örümcek, o örümceğe yıllardır sahip... Ormanda yaşadı... Konuşabiliyordu ve her şey -”</p><p class="calibre9">“Ormanda tarantulaların olduğuna dair söylentiler duymuştum,” dedi Slughorn yumuşakça, karaağaç kümesine bakarak. “Demek doğru, ha?”</p><p class="calibre9">“Evet,” dedi Harry. “Ama bu, Aragog, Hagrid'in sahip oldukları içinde ilk olan, geçen gece öldü. Viran olmuş durumda. Onu gömerken yanında bir arkadaş istiyor ve ben gideceğimi söyledim.”</p><p class="calibre9">“Dokunaklı, dokunaklı,” dedi Slughorn dalgın bir şekilde, geniş, sarkık gözleri Hagrid'in kulübesinin uzak ışıklarına sabitlendi. “Ama tarantula zehri çok değerlidir... Eğer canavar yeni öldüyse, henüz kurumamış olabilir... Elbette, Hagrid üzgünse duygusuz hiçbir şey yapmam... Ama elde etmek için herhangi bir yol varsa... Demek istediğim, yaşarken bir tarantuladan zehir almak neredeyse imkânsızdır...”</p><p class="calibre9">Slughorn şimdi Harry ile konuşmaktan çok kendisiyle konuşuyormuş gibi görünüyordu. “...toplamamak korkunç bir kayıp olur... yarım litresinden yüz Galleon kazanabilirim... Açıksözlü olmak gerekirse, bütçem geniş değil...”</p><p class="calibre9">Ve Harry açıkça yapılması gerekeni gördü. “Güzel,” dedi, inandırıcı bir duraksamayla, “Güzel, eğer gelmek isterseniz, Profesör, Hagrid gerçekten çok mutlu olur... Aragog'a daha güzel bir veda töreni yapalım, bilirsiniz...”</p><p class="calibre9">“Evet, elbette,” dedi Slughorn, şimdi gözleri heyecanla parıldıyordu. “Sana ne söyleyeceğim, Harry, seninle buranın aşağısında buluşalım, bir şişeyle ya da iki... Zavallı canavar için içeriz - tamam - sağlıklı değil - ama ona uygun şekilde veda ederiz, her neyse, gömeriz. Ve kravatımı değiştireceğim, bu, bu özel gün için biraz coşkulu...”</p><p class="calibre9">Şatoya doğru aceleyle gitti ve Harry kendisinden hoşnut olarak Hagrid'e doğru hızlandı.</p><p class="calibre9">“Geldin,” diye gakladı Hagrid, kapıyı açtığı ve önünde Harry'yi Görünmezlik Pelerini'nden dışarı ortaya çıkarken gördüğü zaman.</p><p class="calibre9">“Evet, - Ron ve Hermione gelemedi, ama” dedi Harry. “Gerçekten çok üzgünler.” </p><p class="calibre9">“Sor- sorun değil... Her şeye rağmen burada olman beni duygulandırdı, Harry... ”</p><p class="calibre9">Hagrid büyük bir hıçkırık koyverdi. Kendine bot cilasına batırılış gibi görünen siyah bir kol bandı yapmıştı ve gözleri kırmızı ve şişmişti. Harry, Hagrid'i ulaşabildiği en yüksek nokta olan dirseğinden teselli edercesine okşadı.</p><p class="calibre9">“Onu nereye gömeceğiz?” diye sordu. “Ormana mı?”</p><p class="calibre9">“Tanrı aşkına, hayır,” dedi Hagrid, gömleğinin ucuyla akan gözlerini silerek. “Şimdi Aragog gittiğine göre diğer örümcekler ağlarının yakınında hiçbir yere yaklaşmama izin vermezler. Beni yememelerinin tek nedeni onun emirleriydi! Buna inanabiliyor musun, Harry?”</p><p class="calibre9">Doğru cevap “evet”ti. Harry acı veren bir rahatlıkla Ron ile beraber tarantulalarla yüz yüze geldikleri sahneyi hatırladı. Tamamen açıktı ki Aragog Hagrid'i yemelerini önleyen tek şeydi.</p><p class="calibre9">“Önceden ormanda gidemiyce'im hiç bi' yer olmamıştı!” dedi Hagrid, kafasını sallayarak. “Aragog'un bedenini ordan dışarı çıkarmak hiç kolay de'ildi, genellikle ölülerini yediklerini - söyleyebilirim, gördün... Ama ona güzel bir cenaze yapmayı istedim... Özel bir veda töreni...”</p><p class="calibre9">Tekrar hıçkırıklara boğuldu ve Harry dirseğini okşamaya devam etti, bunu yaparken konuştu (İksir bunun yapılacak en doğru şey olduğunu gösteriyordu), “Profesör Slughorn'la buranın aşağısında buluşacağız, Hagrid.”</p><p class="calibre9">“Başın belada değil, değil mi?” dedi Hagrid, etrafa bakınıp, endişelenerek. “Akşamları şatonun dışında olmamalısın, biliyorum, benim hatam -”</p><p class="calibre9">“Hayır, hayır, ne yaptığımı duyunca gelmek ve son kez Aragog'a saygılarını sunmak istediğini söyledi,” dedi Harry. “Bence, daha uygun bir şey giymeye gitti... Ve birkaç şişe getireceğini, böylece Aragog'un hatıraları için içebileceğimizi söyledi...”</p><p class="calibre9">“Öyle mi söyledi?” dedi Hagrid, hem hayrete düşmüş hem de duygulanmış görünerek. “Bu - bu çok hoş. Daha önceden Horace Slughorn'la pek bir şey yapmamıştım... Yaşlı Aragog'u görmeye geliyor, ha? İyi... bundan hoşlanacaktır, Aragog...”</p><p class="calibre9">Harry gizlice Aragog'un Slughorn hakkında yenilir etinden bol miktarda bulmayı daha çok seveceğini düşündü, ama sadece dışarıda dev örümceğin sırt üstü yatar vaziyetteki korkunç görüntüsünü göreceği Hagrid'in kulübesinin arka penceresine doğru yürüdü, bacakları bükülmüş ve karışmıştı.</p><p class="calibre9">“Onu buraya, bahçene mi gömeceğiz, Hagrid?”</p><p class="calibre9">“Balkabağı tarlasının ötesine, diye düşünmüştüm,” dedi Hagrid boğuk bir sesle. “Şimdiden -evet, bilirsin- mezarı kazdım. Sadece onun -mutlu anıları- hakkında birkaç güzel söz söyleyebiliriz diye düşünmüştüm, anlarsın -”</p><p class="calibre9">Sesi, titriyor ve kesiliyordu. Kapı çalındı ve cevap vermek için döndü, bunu yaparken iri lekeli mendiline burnunu hınkırdı. Kollarında birkaç şişe olan ve kasvetli siyah bir kravat takan Slughorn eşikte acele etti.</p><p class="calibre9">“Hagrid,” dedi, derin, ağırbaşlı bir sesle. “Kaybını duymaktan dolayı çok üzgünüm.”</p><p class="calibre9">“Çok iyisiniz,” dedi Hagrid. “Çok teşkür ederim. Ve Harry'ye ceza vermedi'niz için de teşekkür ederim...”</p><p class="calibre9">“Aklımdan bile geçirmezdim,” dedi Slughorn. “Üzgün gece, üzgün gece... Zavallı yaratık nerede?”</p><p class="calibre9">“Dışarıda,” dedi Hagrid, titreyen bir sesle.</p><p class="calibre9">“O zaman - o zaman bunu yapalım mı?”</p><p class="calibre9">Üçü arka bahçeye yürüdü. Ay şimdi ağaçların arasından solgunca parıldıyordu ve ışınları üç metre yüksekliğindeki toprak yığınının yanındaki kocaman çukurda yatan Aragog'un bedenini aydınlatmak için Hagrid'in penceresinden gelen ışıkla karışıyordu.</p><p class="calibre9">“Fevkalade,” dedi Slughorn, sekiz süt rengi gözün gökyüzüne boş boş baktığı ve iki kocaman, bükülmüş kıskacın ay ışığında hareketsiz bir şekilde parıldadığı örümceğin kafasına yaklaşarak. Harry, görünüşte koca kıllı kafayı inceleyen Slughorn'un kıskaçlara doğru eğildiği zaman şişelerin çınlamasını duyduğunu düşündü.</p><p class="calibre9">“Herkes onların ne kadar güzel olduklarının farkına varmaz,” dedi Hagrid Slughorn'un arkasından, gözyaşları kırışmış gözlerinin kenarlarından sızıyordu. “Aragog gibi yaratıklarla ilgilendiğini bilmiyodum, Horace.”</p><p class="calibre9">“İlgilenmek mi? Sevgili Hagrid, onlara saygı gösteririm,” dedi Slughorn, gövdeden geriye yürüyerek .Harry pelerininin altında kaybolan bir şişenin parıltısını gördü, ama bir kez daha gözlerini silen Hagrid hiçbir şey fark etmedi. “Şimdi... Cenazeye devam edelim mi?”</p><p class="calibre9">Hagrid başıyla onayladı ve ilerledi. Dev örümceği kollarıyla kaldırdı ve büyük bir homurtuyla, karanlık çukura yuvarladı. Korkunç, çatırtılı bir gümbürtüyle dibe vurdu. Hagrid tekrar ağlamaya başladı.</p><p class="calibre9">“Elbette, onu en iyi tanıyan senin için bu çok zor,” dedi, Harry gibi Hagrid'in dirseğinden daha yükseğe ulaşamayan, ama aynı zamanda okşayan Slughorn. “Neden birkaç kelime söylemiyorum?”</p><p class="calibre9">Çukurun kenarına doğru yürüdüğü ve yavaş, etkileyici bir sesle konuştuğu zaman Slughorn'un memnun bir tebessüm takınması üzerine Harry, Aragog'dan iyi kalitede bayağı zehir aldığını düşündü.</p><p class="calibre9">“Güle güle, Aragog, Örümceklerin kralı, uzun ve sadık dostluğunu bilenler unutmayacak! Bedeninin çürüyecek olmasına rağmen, ruhun orman evinin ağ örülmüş yerlerinde sessizce kalacak. Çok gözlü torunların durmadan büyüyebilecek ve insan dostların birbirlerine destek olarak teselli bulabilecekler.”</p><p class="calibre9">“Bu... Bu... Muhteşemdi!” diye uludu Hagrid, daha çok ağlayarak çürümüş yaprak yığının üstüne çöktü.</p><p class="calibre9">“Oraya, oraya,” dedi Slughorn, asasını sallayarak, böylece koca toprak yığını havalandı ve sonra, ses çıkarmayan bir çarpışmayla, düz bir tepe biçimini alarak ölü örümceğin üstüne düştü. “Hadi içeri girelim ve bir şeyler içelim. Diğer tarafına geç, Harry... İşte böyle... Yukarı, Hagrid... Aferin...”</p><p class="calibre9">Hagrid'i masanın yanındaki sandalyeye bıraktılar. Cenaze boyunca sepetinde gizlenen Fang şimdi onlara doğru yavaşça yürüdü ve ağır kafasını her zamanki gibi Hagrid'in kucağına koydu. Slughorn getirdiği şişelerden birinin tıpasını açtı.</p><p class="calibre9">“Hepsini iksir var mı diye test ettim,” diye Harry'ye temin etti, ilk şişenin çoğunu Hagrid'in kova büyüklüğündeki kupalarından birine dökerek ve bunu Hagrid'e uzatarak. “Zavallı dostuna olanlardan sonra her şişedeki ev cini tadına bak Rupert.”</p><p class="calibre9">Harry ev cinleri hakkındaki bu övgüyü duyarsa Hermione'nin yüzünün alacağı ifadeyi görür gibi oldu ve bunu ona söylememeye karar verdi.</p><p class="calibre9">“Bir tane Harry için...” dedi Slughorn, ikinci şişeyi iki kupa arasında paylaştırarak, “...Ve bir tane de benim için. Tamam” -kupasını kaldırdı- “Aragog'a.”</p><p class="calibre9">“Aragog'a,” dedi Harry ve Hagrid hep birlikte. Hem Slughorn hem de Hagrid dibine kadar içti. Bununla birlikte, Felix Felicis tarafından onun için aydınlatılan yolda, Harry içmemesi gerektiğini biliyordu, bu yüzden sadece bir yudum alırmış gibi yaptı ve sonra kupayı masanın üzerine geri koydu.</p><p class="calibre9">“Onu bir yumurtayken aldım, bilirsiniz,” dedi Hagrid parça parça. “Yumurtadan çıktığında küçük, ufacık bir şeydi. 'Küçük bir fino köpek gibi”</p><p class="calibre9">“Hoş,” dedi Slughorn.</p><p class="calibre9">“Okulda onu bir sandıkta sakladım, şeye kadar... Tamam...”</p><p class="calibre9">Hagrid'in yüzü karardı ve Harry nedenini biliyordu: Tom Riddle, Sırlar Odası'nı açmakla suçlayarak Hagrid'i okuldan attırmıştı. Ama Slughorn dinliyormuş gibi görünmüyordu; birkaç pirinç tencerenin ve ayrıca uzun, ipeksi bir çile parlak, beyaz saçın asılı olduğu tavana bakıyordu.</p><p class="calibre9">“Bu bir tek boynuzlu saçı değil, değil mi Hagrid ?”</p><p class="calibre9">“Ah, evet,” dedi Hagrid umursamazca. “Kuyruklarından elde ediliyor ve ormandaki sürüden ve bu yollardan elde ediliyor, bilirsin...”</p><p class="calibre9">“Ama sevgili arkadaşım, bunun değerinin ne kadar olduğunu biliyor musun?”</p><p class="calibre9">“Bir yaratık yaralandığında sargılarını bağlamak için kullanıyorum,” dedi Hagrid, omuz silkerek. “Tamamen yararlı... Çok dayanıklı.”</p><p class="calibre9">Gözleri kulübenin etrafında dikkatle dolaşan Harry biliyordu, olgunlaşmış meşeden bir içki, kristalleştirilmiş bir ananas ve kadifemsi füme ceketlere dönüştürebileceği hazinelere bakan Slughorn, kupasından başka bir büyük yudum aldı. Hagrid'in kupasını ve kendinikini tekrar doldurdu ve bugünlerde Orman'da yaşayan yaratıklar ve Hagrid'in hepsine nasıl bakabildiği konusunda sorular sordu. İçkinin ve Slughorn'un gururunu okşayan ilgisinin büyük etkisinde kalan Hagrid, gözlerini silmeyi bıraktı ve mutlu bir halde Kabuluk çiftçiliği hakkında uzun bir açıklamaya girişti.</p><p class="calibre9">Bu noktada Felix Felicis Harry'yi hafifçe dürttü ve Slughorn'un getirdiği içkinin azaldığını fark etti. Harry, Yeniden Doldurma Tılsımı'nın sihirli sözlerini yüksek sesle söylemeden başaracağını sanmıyordu, ama bunu bu gece yapamayabileceği fikri komikti: Gerçekten, masanın altından asasını boşalan şişelere doğrultup hemen tekrar dolmaya başlamalarını sağlarken, ne Hagrid ne de Slughorn tarafından fark edilmediği için (şimdi yasadışı ejderha yumurtası alış verişi hikâyelerine dönmüştü konu), Harry kendi kendine sırıttı.</p><p class="calibre9">Bir saat ya da daha fazla bir zaman sonra, Hagrid ve Slughorn bazı şeyler hakkında abartılı şeyler söylemeye başladılar: Hogwarts hakkında, Dumbledore hakkında, cin yapımı şaraplar hakkında ve -</p><p class="calibre9">“Harry Potter!” diye kükredi Hagrid, on dördüncü şarap kovasını bitirirken birazını çenesinden aşağı dökerek.</p><p class="calibre9">“Evet, gerçekten,” diye haykırdı Slughorn biraz boğukça, “Parry Otter, Seçilmiş Kişi -tamam- böyle bir şeydi,” diye mırıldandı ve o da kendi kupasını bitirdi.</p><p class="calibre9">Bundan çok uzun olmayan bir süre sonra, Hagrid yeniden ağlamaklı oldu ve bütün tek boynuzlu kuyruğunu, “Dostluğa! Cömertliğe! Bir saça on Galleon'a!” haykırışları içinde cebe indiren Slughorn'un üstüne bastırdı.</p><p class="calibre9">Bundan bir süre sonra, Hagrid ve Slughorn yan yana, kollarını birbirine atmış, Odo adındaki ölmüş bir büyücünün hüzünlü slow şarkısını söyler bir halde oturuyorlardı.</p><p class="calibre9">“Ah ah, iyiler genç ölür,” diye mırıldandı Hagrid, Slughorn nakaratı söylemeye devam ederken, hafiften şaşı gözlerle masanın üzerine yavaşça çöktü. “Babam gitmek için yaşlı değildi... Annen ve baban da değildi, Harry...”</p><p class="calibre9">Çok büyük gözyaşları Hagrid'in kırışmış gözlerinin kenarlarından tekrar süzüldü; Harry'nin kolunu sıkıca kavradı ve salladı. “Dönemlerinin en iyi büyücüleriydiler... Asla bilemedim... Korkunç bir şey... Korkunç bir şey...”</p><p class="calibre9">“Ve kahraman Odo, onu evine geri taşıdılar,</p><p class="calibre9">Bir delikanlıyken tanıdığı yere,”</p><p class="calibre9">diye söyledi Slughorn hüzünle.</p><p class="calibre9">“Şapkasıyla birlikte dinlenmesi için onu yatırdılar,</p><p class="calibre9">Ve hüzünlü asası iki parçaya ayrıldı.”</p><p class="calibre9">“...Korkunç” diye homurdandı Hagrid, ve kocaman kıllı dev kafası kollarının üstüne yuvarlandı ve derinden horlayarak uykuya daldı.</p><p class="calibre9">“Üzgünüm,” dedi Slughorn bir hıçkırıkla. “Hayatımı kurtarmak için ezgi söyleyemem.”</p><p class="calibre9">“Hagrid şarkı söylemen hakkında konuşmuyordu,” dedi Harry sessizce. “Anne ve babamın ölümünden söz ediyordu.”</p><p class="calibre9">“Ah,” dedi Slughorn, büyük bir geğirtiyi bastırarak. “Oh tatlım. Evet, bu - bu gerçekten korkunçtu. Korkunç... Korkunç...” Ne söyleyeceğini bilemediğinden sessiz kaldı ve kupalarını doldurmaya gitti.</p><p class="calibre9">“Hatırladığını san- sanmıyorum, değil mi, Harry?” diye sordu beceriksizce.</p><p class="calibre9">“Hayır, - pekâlâ, öldüklerinde sadece bir yaşımdaydım,” dedi Harry, gözleri Hagrid'in horultularıyla titreyerek yanan mumun alevindeydi. “Ama ne olduğu hakkında oldukça fazla şey öğrendim. İlk babam öldü. Bunu biliyor muydunuz?”</p><p class="calibre9">“Bil- Bilmiyordum,” dedi Slughorn sessizce.</p><p class="calibre9">“Evet... Voldemort onu öldürdü ve anneme doğru bedeninin üstüne basarak geçti,” dedi Harry.</p><p class="calibre9">Slughorn titredi, ama dehşet dolu bakışını Harry'nin yüzünden çekebilmiş görünmüyordu.</p><p class="calibre9">“Ona yolundan çekilmesini söyledi,” dedi Harry merhametsizce. “Ona ölmesinin gerekmediğini söyledi. O sadece beni istiyordu. Kaçabilirdi.”</p><p class="calibre9">“Oh Tanrım,” diye fısıldadı Slughorn. “Gidebilirdi... Gerek yoktu... Bu korkunç...”</p><p class="calibre9">“Öyle, değil mi?” dedi Harry, fısıltıdan bile daha açık bir sesle. “Ama kımıldamadı. Babam zaten ölmüştü, fakat bensiz gitmek istemedi. Voldemort'a yalvarmayı denedi... Ama o sadece güldü...”</p><p class="calibre9">“Bu kadarı yeter!” dedi Slughorn aniden, titreyen elini kaldırarak. “Gerçekten, sevgili oğlum, yeter... Ben yaşlı bir adamım... Duymaya ihtiyacım yok... Duymak istemiyorum...”</p><p class="calibre9">“Unuttum,” diye yalan söyledi Harry, Felix Felicis ona yol gösteriyordu. “Ondan hoşlanmıştın, değil mi?”</p><p class="calibre9">“Ondan hoşlanmak mı?” dedi Slughorn, bir kez daha gözleri yaşlarla dolarak. “Onunla tanıştığında ondan hoşlanmayan birinin olabileceğini hayal edemiyorum... Çok cesurdu... Çok eğlenceliydi... Bu en korkunç şey...”</p><p class="calibre9">“Ama onun oğluna yardım etmedin,” dedi Harry. “O bana hayatını verdi, ama sen bana bir anıyı vermiyorsun.”</p><p class="calibre9">Hagrid'in gürleyen homurtuları kulübeyi doldurdu. Harry, Slughorn'un yaşlarla dolmuş gözlerine sabit bir şekilde baktı. İksir öğretmeni başka yere bakamıyor gibi görünüyordu.</p><p class="calibre9">“Bunu söyleme,” diye fısıldadı. “Bu bir sorun değil... Eğer sana yardım edecekse, elbette... Ama hiçbir amaca hizmet edemez...”</p><p class="calibre9">“Edebilir,” dedi Harry açıkça. “Dumbledore'un bu bilgiye ihtiyacı var. Benim bu bilgiye ihtiyacım var.”</p><p class="calibre9">Güvende olduğunu biliyordu: Felix sabah Slughorn'un bunlar hakkında hiçbir şey hatırlamayacağını söylüyordu. Slughorn'un sabit bir şekilde gözünün içine bakan Harry, çok az öne eğildi.</p><p class="calibre9">“Ben Seçilmiş Kişi'yim. Onu öldürmek zorundayım. O anıya ihtiyacım var.”</p><p class="calibre9">Slughorn her zamankinden daha solgun bir hal aldı; açık alnı terle parladı. “Sen Seçilmiş Kişi misin?... ”</p><p class="calibre9">“Elbette öyleyim,” dedi Harry sakin bir şekilde.</p><p class="calibre9">“Ama sonra... Sevgili oğlum... Benden büyük bir anlaşma istiyorsun... Onu yok etmek için, gerçekten, teşebbüsünde sana yardım etmemi -”</p><p class="calibre9">“Lily Evans'ı öldüren büyücüden kurtulmak istemiyor musun?”</p><p class="calibre9">“Harry, Harry, elbette istiyorum, ama -”</p><p class="calibre9">“Bana yardım ettiğini öğrenmesinden korkuyorsun, değil mi?” Slughorn hiçbir şey söylemedi, dehşete düşmüş görünüyordu. “Annem gibi cesur olun, Profesör...”</p><p class="calibre9">Slughorn tıknaz elini kaldırdı ve titreyen parmaklarını ağzına bastırdı; bir dakikalığına devasa biçimde hızlı büyümüş bir bebek gibi göründü.</p><p class="calibre9">“Gurur duymuyorum...” diye fısıldadı parmaklarının arasından. “O anının gös- gösterdiğinden utanıyorum... Bence o gün büyük hasar yaratmış olmalıyım...”</p><p class="calibre9">“Bana o anıyı vermenizle yaptığınız her şey geçersiz olur,” dedi Harry. “Bu yapılacak çok cesur ve asil bir hareket olur.”</p><p class="calibre9">Hagrid uykusunda kıpırdandı ve horladı. Slughorn ve Harry erimiş mumun üzerinden birbirlerine gözlerini dikip baktılar. Çok, çok uzun bir sessizlik oldu, ama Felix Felicis Harry'ye bunu bozmamasını, beklemesini söyledi. Sonra, çok yavaşça, Slughorn elini cebine soktu ve asasını çıkardı. Diğer elini pelerininin içine soktu ve küçük, boş bir şişe aldı. Hala Harry'nin gözlerine bakan Slughorn, asasının ucunu şakaklarına değdirdi ve çekti, böylece anının o uzun, gümüşi ipliği asanın ucuna yapışarak kayıp çıktı. Daha ve daha uzun, anı kırılana kadar uzadı ve gümüşi bir parlaklıkla asadan sallandı. Slughorn onu, dolandığı, sonra gaz gibi dönerek dağıldığı bir şişeye koydu. Titreyen bir elle şişeyi tıpaladı ve sonra masanın karşısındaki Harry'ye uzattı.</p><p class="calibre9">“Çok teşekkür ederim, Profesör.”</p><p class="calibre9">“Sen iyi bir çocuksun,” dedi Profesör Slughorn, gözyaşları yanaklarından koca bıyıklarına damlarken. “Ve onun gözlerine sahipsin... Sadece onu gördüğün zaman hakkımda çok kötü düşünme...”</p><p class="calibre9">Ve o da kafasını kollarının arasına koydu, derin bir iç çekip uykuya daldı.</p><p class="calibre7" style="margin:0pt; border:0pt; height:1em"> </p><div class="mbppagebreak" id="calibre_pb_24"></div>
</body></html>
