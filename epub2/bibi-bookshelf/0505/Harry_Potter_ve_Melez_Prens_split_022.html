<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Harry Potter ve Melez Prens</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos886254" class="calibre1"><span class="calibre2">
</span></p><p id="filepos886309" class="calibre8"><span class="calibre4">YİRMİNCİ  BÖLÜM: </span><br class="calibre7"/><span class="calibre4">VOLDEMORT'UN  İSTEĞİ</span></p><p class="calibre11">Harry ve Ron sabah ilk iş olarak, Madam Pomfrey sayesinde eski sağlıklarına tamamen kavuşarak, hastane kanadından ayrıldılar, ve artık nakavt ve zehirlenmiş olmalarıyla dalga geçebilecek durumdaydılar, en iyisi ise Ron ve Hermione'nin yeniden arkadaş olmalarıydı. Hatta Hermione kahvaltıya kadar onlara eşlik etmiş ve Ginny'nin Dean'le tartışmış olması haberini yetiştirmişti bile. Harry'nin göğsünde uyumakta olan yaratık kafasını kaldırdı ve umutla havayı kokladı.</p><p class="calibre9">“Neden kavga etmişler?” diye sordu kayıtsız görünmeye çalışarak, üzerinde bale eteği giymiş olan bir ifritin bulunduğu duvar halısını inceleyen, çok küçük bir kız haricinde terkedilmiş olan yedinci kat koridorunda döndükleri sırada. Küçük kız, altıncı sınıfların görünmesinden dolayı dehşete düştü ve taşıdığı ağır pirinç teraziyi düşürdü.</p><p class="calibre9">“Sorun değil!” dedi Hermione şefkatle, aceleyle kıza yardım etmek için ilerlerken. “İşte...”</p><p class="calibre9">Asasını kırık teraziye hafifçe dokundurdu ve, “Reparo,” dedi. Kız teşekkür etmedi, onun yerine, diğerleri yanından geçerken kök salmış gibi yerinden kıpırdamadı ve onları gözden kaybolana dek izledi; Ron arkasına bir bakış attı.</p><p class="calibre9">“Gittikçe küçüldüklerine yemin edebilirim,” dedi.</p><p class="calibre9">“Boş ver onu,” dedi Harry, birazcık sabırsızca. “Ginny ve Dean neden kavga etmişler, Hermione?”</p><p class="calibre9">“Eh, Dean, Mclaggen'ın attığı Bludger sana çarptığı için gülüyordu,” dedi Hermione.</p><p class="calibre9">“Komik görünüyor olmalı,” dedi Ron mantıklı bir şekilde.</p><p class="calibre9">“Hiç de komik değildi!” dedi Hermione öfkeyle. “Korkunç görünüyordu ve eğer Coote ve Peakes Harry'yi yakalamasalardı çok kötü yaralanabilirdi!”</p><p class="calibre9">“Evet, ee, Ginny ve Dean'in böyle bir nedenden dolayı ayrılmalarına gerek yokmuş,” dedi Harry, hala kayıtsız görünmeye çalışarak. “Ya da hala birlikteler mi?”</p><p class="calibre9">“Evet, öyleler - ama niye bu kadar ilgilendin ki?” diye sordu Hermione Harry'ye keskin bir bakış atarak.</p><p class="calibre9">“Yalnızca Quidditch takımımın yeniden bozulmasını istemiyorum!” dedi alelacele, ama Hermione şüpheli bakışını sürdürdü, ve Harry arkasından biri ona “Harry!” diye seslenip arkasını dönmek için bir bahane verdiği zaman çok rahatladı. “Ah, selam, Luna.”</p><p class="calibre9">“Hastane kanadına gittim seni bulmak için,” dedi Luna, çantasını alt üst ederek. “Ama ayrıldığını söylediler...”</p><p class="calibre9">Bir yeşil soğan, büyük benekli bir şapkalı mantar ve hatırı sayılır ölçüde kedi pisliği gibi gözüken şeyi Ron'un eline tutuşturdu, sonunda kirlenmiş uzun ve kıvrımlı parşömeni Harry'ye uzattı.</p><p class="calibre9">“... Bunu sana vermem söylendi.”</p><p class="calibre9">Rulo edilmiş küçük bir parşömendi; Harry Dumbledore'la olan bir önceki dersinden, gelen davetiyeyi tanıdı. “Bu gece,” dedi Ron ve Hermione'ye, ruloyu açar açmaz.</p><p class="calibre9">“Geçen maçı güzel anlattın!” dedi Ron, Luna yeşil soğanını, mantarı ve kedi pisliğini ondan aldığı sırada. Luna belli belirsiz gülümsedi.</p><p class="calibre9">“Benimle dalga geçiyorsun, değil mi?” dedi. “Herkes berbat olduğumu söylüyor.”</p><p class="calibre9">“Hayır, ciddiyim!” dedi Ron ısrarla. “Daha eğlenceli bir sunuş hatırlamıyorum! Bu nedir, bu arada?” diye ekledi, soğana benzeyen şeyi göz hizasına kaldırarak.</p><p class="calibre9">“Ah, o bir Gurdyroot,” dedi, kedi pisliğini ve mantarı çantasına tıkıştırarak. “Sende kalabilir eğer istersen, bende onlardan çok var. Gulping Plimpies'i savunma konusunda gerçekten mükemmellerdir.” Ve Ron elinde Gurdyroot'u sıkıca tutmuş kıkırdarken, yürüyüp gitti.</p><p class="calibre9">“Biliyorsunuz, benden hoşlanıyor, Luna,” dedi Büyük Salon'a çıktıkları sırada. “Deli olduğunu biliyorum, ama bir şekilde iyi-” Bir anda yürümeyi kesti. Lavender Brown taş merdivende duruyor ve patlayacakmış gibi görünüyordu. “Selam,” dedi Ron gergince.</p><p class="calibre9">“Hadi,” diye mırıldandı Harry Hermione'ye, ve hızla geçmelerine rağmen Lavender'ın “Neden bugün dışarı çıkacağını bana söylemedin? Ve neden o kız seninleydi?” dediğini duymuşlardı.</p><p class="calibre9">Bir saat sonra kahvaltı için ortaya çıktığı zaman, Ron, hem asık suratlı hem de kızgın görünüyordu, Lavender'la birlikte oturmasına rağmen, Harry birbirlerine tek kelime etmediklerini gördü. Hermione bütün bu olup bitenlerden habersizmiş gibi davranıyordu, ama Harry bir ya da iki kez onun suratında nedensiz sırıtışlar gördü. Hermione gün boyunca iyi bir ruh hali içerisindeymiş gibi göründü, ve hatta o akşam Ortak Salon'da Harry'nin Bitkibilim makalesine göz atmayı (diğer bir deyişle, yazıyı bitirmeyi) kabul bile etti, ki normalde tereddütsüz reddederdi, çünkü Harry'nin Ron'un ondan kopya çekmesine izin vereceğini bilirdi.</p><p class="calibre9">“Çok teşekkürler, Hermione,” dedi Harry saatini kontrol ettiği sırada sırtına hafifçe vurarak, neredeyse sekiz olmuştu. “Dinle, acele etmem gerek yoksa Dumbledore'a gecikeceğim...”</p><p class="calibre9">Hermione cevap vermedi, sadece Harry'nin zayıf cümlelerinden bir kaçının üzerini bıkkınlıkla karaladı. Harry sırıtarak aceleyle portre deliğinden geçti ve müdürünün odasının yolunu tuttu. “<span class="italic">Bonbon ekler</span>” denmesiyle oluk ağzı açıldı, ve Harry döne döne yükselen merdiveni ikişer ikişer çıktı, kapıyı çaldığı sırada saat tam sekizi vurmuştu.</p><p class="calibre9">“Gir,” diye çağırdı Dumbledore, ama Harry kapıyı açmak için uzandığında, kapı içerden çevrilerek açıldı. Profesör Trelawney odadaydı.</p><p class="calibre9">“Aha!” diye çığlık attı, gözlüklerinin arkasından parıldayarak bakarken Harry'yi işaret ederek. “Demek, ofisinden gayri resmi bir şekilde dışarı atılmamın sebebi bu, Dumbledore!”</p><p class="calibre9">“Sevgili Sybill,” dedi Dumbledore hafif sıkkın bir sesle, “seni herhangi bir yerden atmam söz konusu bile olamaz, ama Harry'nin bir randevusu var, ve gerçekten söyleyecek başka bir şey olduğunu sanmıyorum -”</p><p class="calibre9">“Pekala,” dedi Profesör Trelawney incinmiş bir sesle. Eğer gaspçı atı kovmayacaksan, öyle olsun... Belki yeteneklerimin takdir edildiği bir okul bulurum...”</p><p class="calibre9">Harry'yi kenara ittirdi ve dönen merdivenlerden aşağı doğru kayboldu; yarı yolda sendelediğini duydular, Harry onun arkasından sürüklenen şallardan birine takıldığını tahmin etti.</p><p class="calibre9">“Lütfen kapıyı kapat ve otur, Harry,” dedi Dubledore, sesi yorgun çıkıyordu.</p><p class="calibre9">Harry söyleneni yaptı, Dumbledore'un masasının karşısındaki her zamanki sandalyesine otururken, bir kez daha aralarında duran Düşünseli'nin içinde iki tane, içi girdap gibi dönen anıyla dolu küçük şişeler olduğunu fark etti.</p><p class="calibre9">“Profesör Trelawney, Firenze'nin öğretmesinden dolayı hala mutlu değil, öyleyse?” diye sordu Harry.</p><p class="calibre9">“Hayır,” dedi Dumbledore, “asla kendi başıma öğretemediğim Kehanet, öngördüğümden daha da büyük bir bela olmaya başladı. Frenze'den artık dışlanmış olduğu ormana geri dönmesini isteyemediğim gibi, Sybill Trelawney'den de ayrılmasını isteyemiyorum. Kendi aramızdayken, şatonun dışında ne gibi bir tehlike içinde olacağına dair en ufak bir fikri yok. Bilmiyor - ve ona anlatmanın akılsızca olduğunu düşünüyorum - yani sen ve Voldemort'la ilgili kehaneti onun yaptığını, görüyorsun.”</p><p class="calibre9">Dumbledore derin bir nefes aldı, sonra, “Ama personel problemlerini boş verelim. Tartışmamız gereken çok daha önemli konular var. Öncelikle - bir önceki dersin sonunda sana verdiğim görevi yerine getirdin mi?”</p><p class="calibre9">“Ah,” dedi Harry kısaca. Cisimlenme dersleri ve Quidditch ve Ron'un zehirlenmesi ve kafasına aldığı darbe ve Draco Malfoy'un neler çevirdiğini öğrenme konusundaki kararlılığı yüzünden, Harry, neredeyse Dumbledore'un ona Profesör Slughorn'dan almasını söylediği anıyı unutmuştu. “Evet, İksir dersinin sonunda Profesör Slughorn'a o konudan bahsettim, efendim, ama, şey, veremezdi,” kısa bir sessizlik oldu.</p><p class="calibre9">“Anlıyorum,” dedi Dumbledore, sonunda Harry'ye yarım ay biçimindeki gözlüklerinin üzerinden bakıp, ona röntgen çektiriyormuş hissini yaşatarak. “Ve bu konuda elinden gelenin en iyisini yaptığına inanıyorsun, değil mi? Bütün marifetlerini gösterdiğine? Anıyı elde etme görevinde, kurnazlığın her çeşidini kullandığına?”</p><p class="calibre9">“Ee,” dedi Harry ne söyleyeceğini bilemeyerek. Anıyı ele geçirmek için harcadığı tek çabası saçma, utanç verici bir olayla son bulmuştu. “Ee... o gün Ron yanlışlıkla aşk iksiri içti ve ben de onu Profesör Slughorn'a götürdüm. Eğer Profesör Slughorn'u daha iyi bir modda yakalayabilirsem diye düşündüm -”</p><p class="calibre9">“Peki işe yaradı mı?” diye sordu Dumbledore.</p><p class="calibre9">“Şey, hayır, efendim, çünkü Ron zehirlendi -”</p><p class="calibre9">“- doğal olarak anıyı ele geçirme çabalarını unutturdu; en yakın arkadaşın tehlikedeyken başka bir şey yapmanı beklemezdim. Mr. Weasley'nin bir kez daha tam sağlığına kavuşmasıyla birlikte, sana verdiğim görevi yapacağını umuyorum. Bu anıyı almanın ne kadar önemli olduğunu yeterince anlattığımı düşünüyorum. Gerçekten, onun en önemli anı olduğu konusunda seni etkilemek için elimden gelenin en iyisini yaptım, o olmadan yalnızca zamanımızı boşa harcamış oluruz.”</p><p class="calibre9">Harry'yi baştan aşağı sıcak bir utanma duygusu sardı. Dumbledore sesini yükseltmedi, sesi kızgın bile değildi, ama Harry bağırmasını tercih ederdi; bu soğuk hayal kırıklığı hepsinden kötüydü.</p><p class="calibre9">“Efendim,” dedi biraz umutsuzca, “rahatsız olduğumdan falan değil, yalnızca aklımda başka - başka şeyler...”</p><p class="calibre9">“Aklında başka şeyler vardı,” Dumbledore cümleyi onun yerine tamamladı. “Anlıyorum.”</p><p class="calibre9">Aralarında tekrar sessizlik oldu, Harry'nin şu ana dek Dumbledore'la yaşadığı en rahatsız edici sessizlik; hiç bitmeyecekmiş gibi görünüyordu, yalnızca Dubledore'un kafasının üzerindeki Armando Dippet portresinden gelen homurtulu horlamalar arada bir sessizliği bozuyordu. Harry garip bir şekilde küçülmüş olduğunu, odaya girdiğinden beri biraz çektiğini hissetti. Buna daha fazla katlanamayarak, “Profesör Dumbledore, gerçekten çok üzgünüm. Daha iyisini yapmalıydım... Eğer gerçekten çok önemli olmasaydı, sizin benden bunu yapmamı istemeyeceğinizi anlamalıydım.”</p><p class="calibre9">“Bunu söylediğin için teşekkürler, Harry,” dedi Dumbledore yavaşça. “Şimdiden itibaren, bu konuya daha çok ağırlık vereceğini düşünebilir miyim? O anıya sahip olmadığımız takdirde, bu geceden sonraki toplantılarımızın çok az yararı dokunacak.”</p><p class="calibre9">“Yapacağım, efendim, anıyı ondan alacağım,” dedi ciddiyetle.</p><p class="calibre9">“O zaman şimdilik bu konuyu bırakalım,” dedi Dumbledore daha samimice, “ve hikayemize kaldığımız yerden devam edelim. Nerde kaldığımız hatırlıyor musun?”</p><p class="calibre9">“Evet, efendim,” dedi Harry hemencecik. “Voldemort babasını ve büyük annesiyle büyük babasını öldürdü ve amcası Morfin yapmış gibi gösterdi. Sonra Hogwarts'a döndü ve... ve Profesör Slughorn'a Hortkuluklar hakkında sorular sordu,” diye mırıldandı suratı kızararak.</p><p class="calibre9">“Çok güzel!” dedi Dumbledore, “Ve, umarım hatırlayacaksın, sana en başından söylemiştim ki, bu toplantılarımız tahmin ve kuramlar dünyasına girişimiz olacak?”</p><p class="calibre9">“Evet, efendim,”</p><p class="calibre9">“Böylece, benimle aynı fikirde olduğunu umarak, sonuçlarımdan elde ettiğim bilgiler dolayısıyla, Voldemort'un on yedi yaşına kadar ne yaptığı konusunda sana oldukça kesin kaynaklar göstermiş oldum?”</p><p class="calibre9">Harry kafasıyla onayladı.</p><p class="calibre9">“Ama şimdi, Harry,” ded, Dumbledore, “şimdi işler daha karanlık ve tuhaf olmaya başlıyor. Eğer çocuk Riddle hakkında kanıt bulmak zorsa, Voldemort denen adam hakkında hatıralarını anlatmaya gönüllü birilerini bulmak imkansızdır. Bu durumda, onun Hogwarts'tan ayrıldıktan sonraki hayatını bize tamamıyla anlatabilecek, ondan ayrı canlı bir ruhun olduğu konusunda şüpheliyim. Yine de, seninle paylaşmak istediğim son iki anım var.” Dumbledore Düşünseli'nin içinde parıldayan iki kristal şişeyi işaret etti. “Bu anılardaki görüntüleri izledikten sonra, bunlardan ne sonuç çıkardığını öğrenmekten mutluluk duyacağım.“</p><p class="calibre9">Dumbledore'un onun yorumlarına önem verecek olması fikri, Harry'nin, Hortkuluk anısını almada başarısız olmasından dolayı daha fazla utanmasına ve suçluluk duymasına neden olurken, Dumbledore iki şişeden birini ışığa doğru kaldırdı ve dikkatle gözden geçirdi.</p><p class="calibre9">“Umarım diğer insanların anılarına girmekten yorulmamışsındır, bu ikisi çok nadir hatıralardır,” dedi. “Bu ilki çok yaşlı bir ev cini olan Hokey'e ait. Hokey'in tanık olduklarını görmeden önce, çabucak Lord Voldemort'un Hofwarts'tan nasıl ayrıldığını aktarmalıyım.</p><p class="calibre9">“Senin de tahmin ettiğin gibi girdiği her sınavdan en yüksek notları alarak yedinci yılına ulaştı. Etrafındaki tüm sınıf arkadaşları Hogwarts'tan ilk ayrıldıklarında hangi işin peşine düşeceklerine karar veriyorlardı. Neredeyse herkes, kusursuz, okul başkanı, Okul'un Özel Hizmetler ödülünü kazanmış Tom Riddle'dan harikulade işler bekliyordu. Ona Sihir Bakanlığı'nı öneren, yararlı kişilerle kontağa geçmesini sağlamak için randevular almayı teklif eden birkaç öğretmen biliyorum, Profesör Slughorn bunların başında. Tüm teklifleri reddetti. Diğerlerinin bildiği ikinci şey ise Voldemort, Burgin and Burkes'de çalışıyordu.”</p><p class="calibre9">“Burgin and Burkes'te mi?” diye tekrar etti Harry sersemlemiş bir şekilde.</p><p class="calibre9">“Burgin and Burkes'te,” diye tekrar etti Dumbledore sakince. “Sanırım Hokey'in anısına girince, orada ona neyin cazip geldiğini göreceksin. Ama bu Voldemort'un ilk iş seçimi değildi. Hemen hemen hiç kimse bilmez bunu -ben müdürün güvenip de söylediği birkaç kişiden biriydim- ama Voldemort önce Profesör Dippet'a başvurdu ve Hogwarts'ta öğretmen olarak kalıp kalamayacağını sordu.”</p><p class="calibre9">“Burada kalmak mı istedi? Neden?” diye sordu Harry hala şaşkın olarak.</p><p class="calibre9">“Birkaç nedeni olduğuna inanmama karşın, bunların hiçbirini Profesör Dippet'la paylaşmadı,” dedi Dumbledore. “Öncelikle ve çok önemli olarak, Voldemort, bence bu okula hiçbir insana bağlı olmadığı kadar bağlıydı. Hogwarts en mutlu olduğu yerdi; kendini evinde hissedebildiği ilk ve tek yer.”</p><p class="calibre9">Harry bu sözlerden içten içe rahatsız oldu, Hogwarts hakkında hissettiği şeyler tam olarak bunlardı.</p><p class="calibre9">“İkinci olarak, kale kadim büyülerle çok iyi donatılmıştı. Şüphesiz Voldemort çoğu öğrenciden çok daha fazla gizli yerlere girip çıkmıştır, ama hala keşfedecek gizlilikler olduğunu, kullanılacak sihir depoları olduğunu hissetmiş olabilir.</p><p class="calibre9">“Ve üçüncüsü, öğretmen olarak, genç cadılar ve büyücüler üzerinde büyük güç ve etki sahibi olacaktı. Belki de bu fikri, bir öğretmenin ne kadar etkili rol oynayabileceğini kanıtlayan bir öğretmenden, en iyi şekilde anlaştığı Profesör Slughorn sayesinde edinmiştir. Hemen, Voldemort'un hayatının geri kalanını Hogwarts'ta geçirmeyi planladığını hayal etmedim, ama eksikliğini doldurabilecek yararlı ve kendi ordusunu oluşturmaya başlayabileceği bir yer olarak düşünüyor olabilirdi.”</p><p class="calibre9">“Ama işi alamadı, efendim?”</p><p class="calibre9">“Hayır, alamadı. Profesör Dippet ona 18 yaşın çok erken olduğunu söyledi, ama onu eğer hala istiyorsa, birkaç sene içinde yeniden başvurmak için davet etti.”</p><p class="calibre9">“Bu konuda ne hissettiniz, efendim?” diye sordu Harry tereddütle.</p><p class="calibre9">“Tamamıyla endişeli,” dedi Dumbledore. “Buna karşılık olarak Armando'yu önerdim - sana sunduğum gerçekleri o zaman sunmadım, Profesör Dippet Voldemort'a çok düşkündü ve dürüstlüğüne güveniyordu. Ama ben Lord Voldemort'un okula geri dönmesini istemiyordum, ve özellikle de öyle güçlü bir pozisyonda.”</p><p class="calibre9">“Hangi işi istedi, efendim? Hangi dersi öğretmek istedi?”</p><p class="calibre9">Her nasılsa Harry, cevabı Dumbledore vermeden önce de biliyordu.</p><p class="calibre9">“Karanlık Sanatlara Karşı Savunma. O zamanlar, neredeyse on beş yıldır Hogwarts'ta olan Galatea Merrythought adında yaşlı bir Profesör tarafından öğretiliyordu.</p><p class="calibre9">“Böylece Voldemort Borgin and Burkes'e gitti, ve onu takdir eden herkes böyle zeki bir genç büyücünün dükkanda çalışmasının bir vakit kaybı olduğunu söyledi. Öte yandan, Voldemort sadece asistan değildi. Kibar, yakışıklı ve zekiydi, kısa zamanda özel işler verildi; yalnızca Borgin and Burkes gibi yerlerde olan, senin de bildiğin gibi, sıradan olmayan ve nitelikli nesneler konusunda uzmanlık gerektiren işler. Voldemort, ortakları tarafından, hazinelerinin bir bölümünü satmaları için insanları ikna etmekle görevlendirildi, ve tüm bu hesaplardan, alışılmadık bir şekilde ödüllendiriliyordu.”</p><p class="calibre9">“Bahse girerim öyleydi,” dedi Harry kendine hakim olamayarak.</p><p class="calibre9">“Evet, oldukça,” dedi Dumbledore cansız bir gülümsemeyle. Ve artık, çok eskiden beri Hepzibah Smith ismindeki çok zengin bir cadıya hizmet etmiş olan ev cini Hokey'in söyleyeceklerini dinleme zamanı.”</p><p class="calibre9">Dumbledore asasıyla şişeyle bağlantı kurdu, şişe mantarı fırladı, Düşünseli'nin içinde girdap gibi dönen anıya hafifçe dokundurduğu gibi, “Önce sen, Harry.” dedi.</p><p class="calibre9">Taş kabın içindeki gümüş dalgalanmalara yüzü dokunana dek Harry bir kez daha dizlerini bükmek zorunda kaldı. Karanlıkla hiçliğe doğru düştü ve bir oturma odasına indi, son derece şişman, yaşlı bir kadın, dikkatle hazırlanmış bir peruk giyerken parlak bir cüppe arkasından sürükleniyor, ona erimiş dondurma görünümü veriyordu. Kıymetli taşlarla süslenmiş küçük bir aynaya bakıyor, zaten kırmızı olan yanaklarına büyük bir pudra ponponuyla allık sürüyordu ve Harry'nin gördüğü en küçük ve en yaşlı ev cini sımsıkı terliklerin içindeki toplu ayaklarına iplik bağlıyordu.</p><p class="calibre9">“Acele et, Hokey!” dedi Hepzibah, otoriter bir şekilde. “Dörtte geleceğini söyledi, yalnızca birkaç dakika kaldı ve bugüne kadar hiç geç kalmadı!”</p><p class="calibre9">Ev cini doğrulduğu sırada, pudra ponponu kapattı, cinin kafasının üstü Hepzibah'ın sandalyesine güç bela yetişiyordu, ve kadının kağıt gibi cildi, tıpkı giydiği toga gibi, kafatasının üzerine asılmışa benziyordu.</p><p class="calibre9">“Nasıl görünüyorum?” dedi Hepzibah, aynada kendi yüzüne değişik açılardan bakıp hayran kalmak için başını çevirerek.</p><p class="calibre9">“Güzel, hanımefendi,” diye cikledi Hokey.</p><p class="calibre9">Harry, Hokey'in yalnızca onun emrinde olduğu için bu soruya dişlerinin arasından yalan söyleyerek cevap verdiğini varsaydı, çünkü onun fikrine göre Hepzibah Smith güzellikten çok uzaktaydı.</p><p class="calibre9">Kapı çınlayarak çaldı, evin hanımı ve cinin ikisi de zıpladılar.</p><p class="calibre9">“Çabuk, çabuk, burada, Hokey!” diye feryat etti Hepzibah ve ev cini telaşla, tıka basa eşyalarla dolu olan odadan koşarak çıktı, insanların en az bir düzine şeye çarpmadan karşıya geçmek için nasıl bir yol izlediklerini anlamak güçtü; cilalı kutularla dolu dolaplar, üzeri altın kabartmalı kitaplarla dolu çantalar, küreler ve kutsal toplarla dolu raflar, ve çok sayıda etrafa serpiştirilmiş pirinç kaptan yapılmışa benzeyen saksılara konmuş bitkiler vardı. Nitekim oda sihirli antika dükkânına ya da konservatuara benziyordu.</p><p class="calibre9">Ev cini efendisinin kendi hazırladığı bir tepsi küçük kurabiyeyi alarak hızla odaya geri döndü.</p><p class="calibre9">“Keyfine bak, Tom” dedi Hepzibah, “Kurabiyelerimi ne kadar çok sevdiğini biliyorum. Ee, nasılsın? Solgun gözüküyorsun. Dükkanda seni fazla zorluyorlar, bunu yüz kere dedim...”</p><p class="calibre9">Voldemort otomatik bir şekilde gülümsedi ve Hepzibah aptalca sırıttı.</p><p class="calibre9">“Ee, bu seferki ziyaretinin nedeni nedir?” diye sordu, kirpiklerini kırpıştırarak.</p><p class="calibre9">“Cin yapımı zırhınız için Mr. Burke daha iyi bir teklif yapmak istiyor,” dedi Voldemort. “Beş yüz Galleon, aslından daha fazla verdiğini-”</p><p class="calibre9">“O kadar hızlı değil, yoksa şu halde yalnızca benim değersiz eşyalarım için geldiğini düşüneceğim!” dedi Hepzibah suratını asarak.</p><p class="calibre9">“Buraya onlar için gelmem emredildi,” dedi Voldemort yavaşça. “Ben yalnızca denileni yapması gereken zavallı bir asistanım, bayan. Mr. Burke araştırmamı-”</p><p class="calibre9">“Ah, Mr. Burke, olamaz!” dedi Hepzibah, küçük elini sallayarak. “Daha önce Mr. Burke'ün görmediği, ama sana gösterebileceğim bir şey var! Sır tutabilir misin, Tom? Ona sahip olduğumu Mr. Burke'e anlatmayacağına dair söz verir misin? Sana onu gösterdiğimi bilse, asla rahat bırakmaz beni, ne Mr. Burke'e ne de başka birisine satmıyorum! Ve sen Tom, onun tarihi değerini göreceksin, ne kadar Galleons'a değer olduğunu değil...”</p><p class="calibre9">“Bayan Hepzibah'ın gösterdiği her şeyi görmekten büyük bir memnuniyet duyarım,” dedi Voldemort usulca., ve Hepzibah gene bir genç kız gibi kıkırdadı.</p><p class="calibre9">“Hokey'e benim için getirteyim... Hokey, nerdesin? Mr. Riddle'a en önemli hazinemizi göstermek istiyorum... aslında, gitmişken ikisini de getir...”</p><p class="calibre9">“Buyurun, madam” diye ciyakladı ev cini, Harry, ne yapacağını bilen ev cininin tabureler, masalar, puflar arasından geçerek elinde üst üste konuş iki deri kutu gördü.</p><p class="calibre9">“Şimdi,” dedi Hepzibah mutluca, kutuları ev cininden alarak kucağına koydu ve en üsttekini açmaya koyuldu, “Bence bunu çok seveceksin, Tom... ah, ailem bunu sana gösterdiğimi bir bilse... ona el koymak için tutuşuyorlar!”</p><p class="calibre9">Kapağı açtı. Harry, kulpları mükemmel şekilde işlenmiş küçük altından kupa gibi görünen şeyi daha iyi görebilmek için biraz daha yaklaştı.</p><p class="calibre9">“Bunun ne olduğunu bilip bilmediğini merak ediyorum, Tom. Eline al ve daha yakından bak!” diye fısıldadı Hepzibah, Voldemort uzun parmaklı ellerini uzatıp kupayı rahat ipek kılıfından kulpundan tutarak çıkardı. Harry bir an karanlık gözlerinde kırmızı bir ışık parıltısı gördüğünü düşündü. Onun aç gözlü görünüşü, Voldemort'un yakışıklı görünüşüne tutulan Hepzibah'ın yüzüne mutlu bir şekilde aksetmişti.</p><p class="calibre9">“Bir porsuk,” diye mırıldandı Voldemort, kupanın üzerindeki kabartmayı inceleyerek. “Yani bu...?”</p><p class="calibre9">“Senin de çok iyi bildiğin gibi Helga Hufflepuff'ın akıllı çocuk!” dedi Hepzibah, korsesinden çıkan sesle öne eğildi ve Voldemort'un çökük yanağından bir makas aldı. “Soylarından geldiğimi anlatmamış mıydım? Bu yıllardır aileden aileye miras kaldı. Çok hoş, değil mi? Ve ona ait bütün güçler, fakat hepsini tam olarak denemedim, burada sadece güvenlice saklı tutuyorum...”</p><p class="calibre9">Kupayı Voldemort'ın uzun işaret parmağının arasından çekerek nazikçe geri kutusuna yerleştirdi, elinden alındığı zaman Voldemort'un yüzünden geçen gölgeyi görememişti; kupayı aynı eski yerine koymakla meşguldü.</p><p class="calibre9">“Ve şimdi,” dedi Hepzibah mutluca, “Hokey nerede? Ah evet buradasın- şimdi bunu geri yerine koy, Hokey.”</p><p class="calibre9">Cin itaatkâr bir şekilde kutuya kapatılmış kupayı aldı, Hepzibah dikkatini kucağındaki daha düz bir kutuya çevirdi.</p><p class="calibre9">“Bence bunu daha çok seveceksin, Tom” diye fısıldadı. “Biraz eğil, oğlum, böylece görebilirsin... Tabiki, Burkes buna sahip olduğumu biliyor, bunu ondan satın almıştım, ve söyleyebilirimki, ben göçtükten sonra bunu geri almak için tutuşuyor...”</p><p class="calibre9">Hepzibah mücevherat kutusunu andıran kutuyu açtı. Orada yumuşak koyu kırmızı kadifenin üstünde ağır altın bir madalyon yatıyordu.</p><p class="calibre9">Voldemort bu sefer herhangi bir davet olmadan ellerini uzattı ve ışığa doğru kaldırdı, gözlerini ona dikmişti. Işık gösterişli yılan gibi kıvrılmış S'nin üzerinde hareket ederken “Slytherin'in İşareti” dedi sessizce.</p><p class="calibre9">“Doğru!” dedi Hepzibah, diğer tarafında madalyonuna bakan ve dona kalan Voldemort'un bu halinden mest olmuştu. “Bunun için nerdeyse bütün paramı harcamam gerekti, bunun gibi bir hazinenin elimden gitmesine göz yumamazdım, koleksiyonum için gerekliydi. Burke onu muhtemelen çalmış ve gerçekteki değerinden habersiz olan pejmürde bir kadından aldı -”</p><p class="calibre9">Bu sefer bir yanlışlık yoktu: bunlar anlatılırken gözleri keskin bir kırmızı ile parlamıştı.</p><p class="calibre9">“Sana söyleyebilirim ki, Burke ona çok az para verdi... hoş değil mi? Ve gene bütün güçler doğasından geliyor ve bunu gene güzel ve güvenli şekilde saklıyorum...”</p><p class="calibre9">Madalyonu almak için uzandı. Bir an Harry, Voldemort'un onu geri vermeyeceğini düşündü, fakat ellerinin arasından alarak geri kırmızı kadife yatağına yerleştirdi.</p><p class="calibre9">İlk defa Voldemort'un yüzüne baktı. Harry aptal sırıtışının ortadan kaybolduğunu gördü. “İyi misin canım?”</p><p class="calibre9">“Ah evet” dedi Voldemort sessizce. “Evet, çok iyiyim...”</p><p class="calibre9">“Şey sandım- sanırım bir ışık oyunuydu-” dedi Hepzibah, sevinci gitmişti, ve Harry onun da anlık kırmızı yansımayı gördüğünü tahmin etti. “Al, Hokey, bunları götür ve tekrardan kilitle... Bilindik korumalar...”</p><p class="calibre9">“Gitme zamanı, Harry” dedi Dumbledore usulca, ve cin kutuları alıp uzaklaşırken Dumbledore bir kez daha Harry'yi dirseğinden kavradı ve beraber bilinmezlik içinden Dumbledore'un odasına geçtiler.</p><p class="calibre9">“Bu kısa sahnenin ardından iki gün sonra Hepzibah Smith öldü,” dedi Dumbledore, yerini alarak Harry'ye de oturmasını işaret etti. “Ev cini Hokey, Bakanlık tarafından akşamleyin efendisinin sıcak çikolatasını zehirlemekten mahkûm edildi.</p><p class="calibre9">“İmkânsız!” dedi Harry kızgınca.</p><p class="calibre9">“Aynı fikirde olduğumuzu görüyorum,” dedi Dumbledore. “Kesinlikle bu ölüm ile Riddles'ların ölümleri arasında birçok benzerlik var. Her iki olayda da, buna neden olduğunu rahatça hatırlayan birileri suçu üstlendi-”</p><p class="calibre9">“Hokey'in de mi aklı karıştı?”</p><p class="calibre9">“Efendisinin sıcak çikolatasına şeker gizi gözükmeyen bir şey attığını hatırladı, fakat öldürücü ve nadir bilinen bir iksir dedi Dumbledore. “Sonunda bunu yapmak istemediğine karar verildi, yaşlı olması ve aklının karışması-”</p><p class="calibre9">“Voldemort onun aklını değiştirdi, tıpkı Morfin'e yaptığı gibi!”</p><p class="calibre9">“Evet benim kararım da bu” dedi Dumbledore. “Ve tıpkı Morfin'de olduğu gibi, Bakanlık önce Hokey'den şüphelenmeyi tercih etti.</p><p class="calibre9">“- çünkü o bir ev ciniydi,” dedi Harry. Hermione'nin kurduğu E.R.İ.T.'e daha önce çok nadir bir ilgi duymuştu.</p><p class="calibre9">“Kesinlikle,” dedi Dumbledore. “Yaşlıydı, içeceği değiştirdiğini kabul etti ve Bakanlık'tan kimse daha fazla soruşturma zahmetine girmedi. Morfin olayında olduğu gibi, onun izini sürüp bu anıyı aldığımda da neredeyse ölmek üzereydi - fakat anısı, tabi ki Voldemort'un kupa ve madalyonun varlığını bildiğinin dışında başka bir şey kanıtlamıyor.</p><p class="calibre9">“Hokey mahkûm edildiğinde ise, Hepzibah'ın ailesi onun değerli iki hazinesinin kayıp olduğunu fark etti. Çok fazla gizli yeri olduğu ve koleksiyonunu kıskançlıkla koruduğu bilindiği için bundan emin olmaları biraz zaman aldı. Fakat hem madalyon hem de kupanın gittiğinden emin olduklarında, Borgin and Burkes'te çalışan ve Hepzibah'ı düzenli bir şekilde ziyaret edip, onu etkileyen adam çoktan istifa edip ortadan kaybolmuştu. Patronu nereye gittiği hakkında hiç bir şey bilmiyordu, onun ortadan kayboluşundan herkes gibi onlarda şaşırmıştı. Ve bu, uzunca süre Tom Riddle'ın son kez duyulup görüldüğü zamandı.</p><p class="calibre9">“Şimdi,” dedi Dumbledore, “Eğer sorun olmazsa Harry, bir kez daha durarak dikkatini hikayemizin önemli noktalarına vermeni istiyorum. Voldemort başka bir cinayet daha işlemişti; Riddle'ların ölümünden sonra ilk cinayetini bilemem ama, sanırım öyleydi. Bu sefer görmüş olacağın gibi, intikam için değil, kazanmak için öldürdü. Bu zavallı, kendinden geçmiş yaşlı kadının iki güzel ganimetini istedi. Tıpkı daha önce yetimhanede diğer çocuklarınkini çaldığı gibi, veya Morfin Amcası'nın yüzüğü gibi ve şimdi de Hepzibah'ın kupası ve madalyonu ile kaçtı.”</p><p class="calibre9">“Fakat,” dedi Harry kaşlarını çatarak, “çok saçma gözüküyor... her şeyi riske atmak, işinden ayrılmak, sadece bunlar için...”</p><p class="calibre9">“Sana saçma gözükebilir, ama Voldemort'a değil,” dedi Dumbledore. “Umarım dersin sonunda tam olarak bu eşyaların ona ne ifade ettiğini anlayacaksın Harry, fakat madalyonu gördüğündeki halini hayal edebilirsin, ve sonunda ona kavuştu.”</p><p class="calibre9">“Madalyon belki,” dedi Harry, “ama neden kupayı da aldı?”</p><p class="calibre9">“O başka bir Hogwarts kurucusuna aitti,” dedi Dumbledore. “Sanırım hala okula karşı bir çekim hissediyordu ve bu çekim nedeniyle Hogwarts tarihinde yer almış bir nesneye karşı duaramadı. Başka nedenler de vardı bence... Sana bir sonraki derste gösterebilmeyi umut ediyorum.”</p><p class="calibre9">“Ve sana göstereceğim en son anı, en sonunda onu bizim için Profesör Slughorn'dan elde ettiğin zaman olacak. Hokey'in anısından bu yana on yıl fark ve bu on yıl boyunca Lord Voldemort'un neler yaptığını ancak tahmin edebiliriz.” Dumbledore anıyı düşünseline aktarırken Harry bir kez daha ayağa kalktı.</p><p class="calibre9">“Bu kimin anısı?” diye sordu. “Benimki,” dedi Dumbledore..</p><p class="calibre9">Dumbledore'un ardından Harry de hareket eden kütleye daldı, biraz önce çıktığı odanın aynısında duruyordu. Yukarıda mutlu bir şekilde uyuklayan Fawkes, ve masanın ardında Harry'nin yanında duran Dumbledore'un aynısı vardı, her ne kadar iki eli de sağlam ve zarar görmemiş olsa ve yüzünde muhtemelen daha az çizgiler olsa da. Şimdiki ofisiyle bu ofisi arasındaki tek fark, dışarıda kar yağıyor olmasıydı; mavimsi benekler pencereyi geçerek karanlıkta binanın dışında rüzgarla sürükleniyordu.</p><p class="calibre9">Genç Dumbledore bir şeyi bekliyor gibi gözüküyordu ve doğru tahmindi ki gelmelerinin ardından dakikalar sonra kapı çalındı ve “Girin” dendi.</p><p class="calibre9">Harry boğuluyormuş gibi bir nefes verdi. Odaya Voldemort girmişti. Görünüşü Harry'nin iki yıl önce büyük taştan kazanın orda gördüğünden farklıydı: Yılan gibi gözleri yoktu, gözleri henüz kırmızı değildi, yüzü taştanmış gibi değildi, ama artık Tom Riddle kadar da yakışıklı değildi. Sanki siması bir anda yok olmuş, tükenmişti, yüzü garip biçimde çarpıtılmış gibiydi, hamur gibiydi ve gözlerinin beyazları kalıcı bir şekilde kanlanmıştı, ancak göz bebekleri henüz sonradan olacakları gibi düz çizgi şeklinde değildi. Uzun siyah bir pelerin giyiyordu, yüzü omuzlarında parlayan kar kadar solgundu.</p><p class="calibre9">Masanın ardındaki Dumbledore herhangi bir şekilde şaşırmadı. Anlaşılan bu görüşme randevu ile gerçekleşmişti. “İyi akşamlar, Tom” dedi Dumbledore basitçe. “Oturmaz mısın?”</p><p class="calibre9">“Teşekkür ederim,” dedi Voldemort ve Dumbledore'un gösterdiği yere oturdu - görünüşe bakılırsa Harry'nin az önce oturduğu aynı sandalyeydi bu. “Müdür olduğunu duydum” dedi, sesi olduğundan daha soğuk ve yüksekti. “Yakışan bir seçim.”</p><p class="calibre9">“Tasvip etmene sevindim,” dedi Dumbledore gülümseyerek. “Bir şey içmek ister misin?”</p><p class="calibre9">“İyi olur,” dedi Voldemort. “Uzun bir yol geldim.”</p><p class="calibre9">Dumbledore kalktı ve normalde Düşünseli'ninin olduğu, ama şimdi şişelerle dolu olan dolaba gitti. Voldemort'a bir kadeh şarap verdi ve kendisi için de bir tane alarak masasına döndü... “Ee Tom... bu zevki neye borçluyum?”</p><p class="calibre9">Voldemort hemen cevap vermedi, sadece kadehinden bir yudum aldı.</p><p class="calibre9">“Artık bana ‘<span class="italic">Tom</span>' diye hitap etmiyorlar.” dedi. “Bu günlerde, hitap ettikleri biçim-”</p><p class="calibre9">“Ne diye bilindiğini biliyorum,” dedi Dumbledore, hala memnuniyetle gülümsüyordu. “Fakat benim için korkarım ki hala Tom Riddle'sın. Bu eski öğretmenler için çok sinir edici bir durumdur. Ne yazık ki kolay kolay öğrencilerinin genç hallerini unutamazlar.”</p><p class="calibre9">Kadehini Voldemort'a doğru sanki şerefe dercesine kaldırdı, yüzü hala ifadesizdi. Buna rağmen Harry odadaki havanın hafiften değiştiğini hissetti: Dumbledore'un Voldemort'un yeni seçilmiş ismini reddetmesi, aslında Voldemort'un görüşmenin prensiplerini konuşmasına izin vermeyi reddetmekti, Harry Voldemort'un olayı bu şekilde algıladığını söyleyebilirdi.</p><p class="calibre9">Kısa bir sessizlikten sonra, “Burada o kadar uzun süre kalmanıza şaşırdım,” dedi Voldemort. “Her zaman sizin gibi bir büyücünün neden okulu bırakmadığını merak ettim, durdum.”</p><p class="calibre9">“Aslında,” dedi Dumbledore, hala gülümsüyordu. “Benim gibi bir büyücü için eski bilgileri genç beyinlere aktarmaktan, onları bu yolda bilemekten daha önemli bir şey olamaz. Eğer doğru hatırlıyorsam, sen de bir zamanlar öğretmenliğin cazibesine kapılmıştın.”</p><p class="calibre9">“Hala aynı durumdayım,” dedi Voldemort. “Açıkçası merak ediyorum ki neden sizin- Bakanlık'tan düşüncelerinize bu kadar sık başvurulan biri için ve iki kerede Bakan olması teklif edilen-”</p><p class="calibre9">“En son üç kere aslında” dedi Dumbledore. “Fakat Bakanlık'ı asla bir kariyer olarak görmedim. Ve sanırım tekrar ortak bir şeyimiz var bunda.”</p><p class="calibre9">Voldemort başını kaldırdı, gülümsemiyordu, şarabından bir yudum daha aldı. Dumbledore aralarındaki bu gergin sessizliği bozmadı, hoşnut bir ifadeyle ilk Voldemort'un konuşmasını bekledi.</p><p class="calibre9">Kısa bir süre sonra “Geri döndüm,” dedi, “daha sonra Profesör Dippet'ın umduğu gibi... geri döndüm, her ne kadar o zaman olmak için genç görülsem de tekrar sormak istedim. Buraya kaleye dönüp öğretmenlik yapmak için izninizi almaya geldim. Buradan ayrıldıktan sonra çok fazla şey gördüm ve yaptım. Öğrencilerinize başka hiçbir büyücünün öğretemeyeceği şeyler gösterebilir veya anlatabilirim.”</p><p class="calibre9">Dumbledore konuşmadan önce, bir an Voldemort'u kadehinin üzerinden değerlendirdi.</p><p class="calibre9">“Evet, buradan ayrıldıktan sonra tam olarak ne görüp ne yaptığını biliyorum.” dedi usulca. “Yaptıklarınla ilgili söylentiler eski okuluna ulaştı, Tom. Çoğuna inandığım için üzüntü duyuyorum.”</p><p class="calibre9">Bunları söylerken Voldemort'un ifadesi hala kayıtsız kaldı, “Büyüklük gıpta ettirir, gıpta etmek kini doğurur, kin de yalanları açığa çıkartır. Bunu biliyor olmalısın Dumbledore.”</p><p class="calibre9">“Bu yaptığın şeye ‘<span class="italic">büyüklük</span>' diyorsun, öyle mi?” diye sordu Dumbledore incelikle.</p><p class="calibre9">“Kesinlikle,” dedi Voldemort, gözleri kırmızı halde yanıyordu. “Deneyler yaptım; büyünün sınırlarını genişlettim, muhtemelen daha önce hiç genişletilmediği kadar-”</p><p class="calibre9">“Sadece bazı büyüler için,” diye düzeltti onu Dumbledore sükûnetle. “Bazı büyüler. Diğerleri, bağışla beni... sen... bunda cahilsin.”</p><p class="calibre9">İlk defa Voldemort gülümsedi. Pis bir sırıtıştı, kötü bir şey, öfkeli bir bakıştan daha tehditkâr.</p><p class="calibre9">“Eski bir tartışma,” dedi yumuşakça. “Fakat dünyada gördüğüm hiçbir şey, senin ünlü sevgi sihrinin benim türümdeki sihirden daha güçlü olduğunu anlatan bildirini desteklemiyor.”</p><p class="calibre9">“Muhtemelen yanlış yerlere bakıyorsundur.” diye ileri sürdü Dumbledore.</p><p class="calibre9">“Pekala, yani bu yeni araştırmalarım için en iyi olan yer Hogwarts mı?” dedi Voldemort. “Yani dönmeme izin verecek misin? Bilgilerimi öğrencilerinle paylaşmama izin verecek misin? Kabiliyetimi ve kendimi sizin elinize bırakıyorum. Emirleriniz için sizinim.”</p><p class="calibre9">Dumbledore kaşlarını kaldırdı, “Peki sizin emir verdikleriniz ne olacak? Ne olacak kendilerine hitap ettikleri adıyla -veya söylentilere göre- Ölüm Yiyenler'e?”</p><p class="calibre9">Harry, Voldemort'un Dumbledore'un bu ismi bilmesini beklemediğini söyleyebilirdi, Voldemort'un gözlerinde tekrar kırmızı bir parıltı oldu ve düz burun deliklerinden kıvılcıma benzer bir şey gördü.</p><p class="calibre9">Bir dakikalık sessizlikten sonra “Arkadaşlarım,” dedi, “bensiz devam edeceklerdir, eminim.”</p><p class="calibre9">“Onları arkadaşın olarak değerlendirmene sevindim” dedi Dumbledore. “Onların daha çok hizmetindeki uşakların olduğuna dair bir izlenime kapılmıştım.”</p><p class="calibre9">“Hata yapmışsın” dedi Voldemort.</p><p class="calibre9">“Yani, bu gece Domuz Kafası'na gidersem onlardan oluşmuş bir gurup görmeyeceğim -Nott, Rosier, Muldber, Dolohov- senin dönüşünü bekleyen? Can arkadaşların, bu karlı gecede seninle bu kadar yolculuk etmişler, herhalde yeni öğret-menlik işine girişirken sana sadece şans dilemek istemişler.”</p><p class="calibre9">Onun kimle seyahat ettiğine dair Dumbledore'un detaylı bilgisi, şüphesiz ki ona daha kötü bir hoş geldin yaşatamazdı, ancak bir kez daha sesini yükseltti.</p><p class="calibre9">“Her zamankinden daha çok şey biliyorsun, Dumbledore.”</p><p class="calibre9">“Ah hayır, oradaki barmenle sadece arkadaşız,” dedi Dumbledore nazikçe. “Şimdi, Tom...”</p><p class="calibre9">Dumbledore boş bardağını koyup koltuğuna yaslandı, parmaklarının uçlarını birleştirerek kendine özgü bir biçime soktu. “Açık konuşalım. Bu gece her ikimizin de bildiği üzere, istemediğin bir iş için etrafındaki yardakçılarla neden buraya geldin?”</p><p class="calibre9">Voldemort soğuk bir şekilde şaşırdı. “Benim istemediğim bir iş mi? Aslına bakılırsa, Dumbledore, çok istiyorum.”</p><p class="calibre9">“Ah, Hogwarts'a dönmek istiyorsun, ama şu anda, onsekiz yaşında istediğinden daha fazla istemiyorsun. Neyin peşindesin, Tom? Neden bir sefer olsun daha açık istemeye çalışmıyorsun?”</p><p class="calibre9">Voldemort dudaklarını büktü. “Eğer bu görevi bana vermek istemiyorsan -”</p><p class="calibre9">“Tabi ki istemiyorum,” dedi Dumbledore. “Ve sanıyorum ki bir an olsun bunu düşünmediğimi biliyorsun. Ancak buraya geldin, istedin, bir amacın olmuş olmalı.”</p><p class="calibre9">Voldemort ayağa kalktı. Daha önceki Tom Riddle'a hiç bu kadar daha az benzemiyordu, yüzü öfkeyle kasılmıştı. “Bu son sözün mü?</p><p class="calibre9">“Öyle,” dedi Dumbledore, o da ayağa kalmıştı.</p><p class="calibre9">“O zaman bibirimize söyleyeceğimiz bir şey kalmadı.”</p><p class="calibre9">“Hayır, hiçbir şey,” dedi Dumbledore, ve büyük bir mutsuzluk yüzüne yansıdı. “Seni alev alan bir dolapla korkutup yaptıklarını geri ödetmeye zorladığımdan bu yana çok uzun bir zaman geçti. Fakat gene yapabilmeyi umardım, Tom... keşke yapabilsem...”</p><p class="calibre9">Bir anlığına Harry uyarmak için bağırma eşiğine geldi: Voldemort'un elinin bir an asasını çekmek için cebine uzandığına emindi, fakat sonunda, Voldemort geriye döndü, kapı kapandı, gitmişti.”</p><p class="calibre9">Harry, Dumbledore'un elinin omzunda olduğunu hissetti tekrar, birkaç dakika sonra gene aynı noktada duruyorlardı, ama dışarıda bina saflarında yağan kar yoktu ve Dumbledore'un eli bir kez daha gene yanık ve çiğ gözüküyordu.</p><p class="calibre9">“Neden?” dedi Harry bir kez daha, Dumbledore'un yüzüne bakıyordu. “Neden geri döndü? Hiç anlayabildiniz mi?</p><p class="calibre9">“Bazı fikirlerim var,” dedi Dumbledore, “Ama daha fazlası yok.”</p><p class="calibre9">“Ne gibi fikirler, efendim?”</p><p class="calibre9">“Anlatacağım Harry, Profesör Slughorn'dan anıyı elde ettiğin zaman,” dedi Dumbledore.</p><p class="calibre9">“Bu yapbozun son parçasını elde ettiğin zaman, her şey umut ediyorum ki anlaşılır olacak.”</p><p class="calibre9">Dumbledore gidip kapıyı onun için açarken, Harry hala merakla yanıyordu, ilk başta hareket etmedi. “Gene Karanlık Sanatlara Karşı Savunma'nın peşinde miydi efendim? Bir şey söylemedi...”</p><p class="calibre9">“Ah, kesinlikle Karanlık Sanatlara Karşı Savunma işini istiyordu,” dedi Dumbledore. “Görüşmemizin kötü sonucu bunu kanıtladı. Gördüğün gibi Voldemort'u reddettiğimden beri hiç kimse Karanlık Sanatlara Karşı Savunma'da bir yıldan fazla kalamadı.”</p><p class="calibre7" style="margin:0pt; border:0pt; height:1em"> </p><div class="mbppagebreak" id="calibre_pb_22"></div>
</body></html>
