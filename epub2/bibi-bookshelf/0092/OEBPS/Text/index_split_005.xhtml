<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Deniz K?y?s?nda Ko?an Ala K?pek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"><span class="none2">“</span><span class="none2">Hayır. Batarsak bile kaderimize razı olacağız, kader değişmez…</span> <span class="none2">Haydi,</span> <span class="none2">şimdi bir elinle bana tutun, öbür eline de maşrapayı a</span><span class="none2">l.</span><span class="none2">”</span> <span class="none2">İyi ki Orhan Ata çabuk toparlanmıştı. Fırtınanın biraz hafiflemesinden yararlanarak kayığın dibine dolan suları attılar. Bu işi el yordamıyla yaparken, ihtiyar adam, su fıçısıyla ilgili olarak çocuğun elinden tutup şunları söyledi:</span> <span class="none2">“</span><span class="none2">Bak Kirisk, işte bizim su fıçımız, şurada. Tuttun mu onu? İyi. Sakın unutma: Başımıza ne gelirse gelsin bu fıçıyı koruyacaksın. Bir şey olursa ona sımsıkı yapış ve hiç bırakma. Su fıçısını yitirmekten, susuz kalmaktansa ölmek daha iyidir</span><span class="none2">!</span> <span class="none2">Anladın mı yavrum? Kimseye güvenmeyeceksin, anlıyor musun?</span><span class="none2">”</span> <span class="none2">Çocuğa bunları söylemekle çok iyi etmişti, çünkü çok geçmeden bunun yararı ve önemi anlaşılacaktı.</span></p>

      <p class="calibre2"><span class="none2">Fırtına biraz hafifledikten sonra tekrar şiddetlendi. Şimdi daha da kudurmuştu, daha korkunçtu. Sanki gecenin karanlığından, karanlık ve sisten hiçbir şey göremeyen bu insanların güçsüzlüğünden yararlanmak istiyordu.</span> <span class="none2">Kısa süre yavaşlamasının acısını çıkarmak, bunun bedelini ödetmek için, dalgalar daha coşkun, daha azgın saldırıyordu kayığa. Orhan</span> <span class="none2">Ata’n</span><span class="none2">ın kayığını yine döndürmeye, her yanından acımasızca saldırarak savurmaya başladılar. Şarıl şarıl doluyordu sular kayığa. Gittikçe daha çok gömülüyorlardı. Orhan Ata diz çökmüş, elindeki çamçakla durmadan su boşaltıyordu ama boşuna. İşte o sırada kürekçiler korkuyla ve umutsuzca bağırdılar:</span> <span class="none2">“</span><span class="none2">Kayıktaki her şeyi atın</span><span class="none2">!</span> <span class="none2">Batıyoruuz</span><span class="none2">!</span> <span class="none2">Atın her şeyi</span><span class="none2">!</span><span class="none2">”</span></p>

      <p class="calibre2"><span class="none2">Kirisk çok korkuyor ve ağlıyordu. Ama onu işiten, ona aldıran yoktu. Arkada bir yere büzülmüş olan çocuk su fıçısına sımsıkı sarılmış, bırakmıyordu. Onu kucaklarken hüngür hüngür ağlamış, ihtiyarın söylediklerini, en önemli şeyin, ne pahasına olursa olsun bu fıçıyı korumak olduğunu hatırlamıştı. Batmakta olduklarını da anlamıştı ama Orhan</span> <span class="none2">Ata’n</span><span class="none2">ın söylediğini yapıyordu: Fıçıyı asla bırakmayacaktı.</span></p>

      <p class="calibre2"><span class="none2">Yarı yarıya batmış kayığı bir an önce kurtarmalıydılar. Orhan Ata ve Emrayin, ellerine geçen her şeyi denize atarlarken, Mılgın da kayığın alabora olmasını önlemek için insanüstü bir çaba gösteriyordu. Başka çareleri yoktu zaten. Tüfekleri, zıpkını, ip kangallarını, her şeyi, hatta Orhan</span> <span class="none2">Ata’n</span><span class="none2">ın teneke çaydanlığını da attılar. En zoru, vurdukları fok balığını atmak oldu. Suyla iyice şişmiş, kaygan, ağır gövdeyi güçlükle kaldırıp kayığın kenarından yuvarlamaya çalışıyorlardı.</span> <span class="none2">Oysa</span> <span class="none2">onun için gelmişlerdi o ıssız adalara. Boğuk sesler çıkararak, küfürler savurup lanetler okuyarak, bin güçlükle o ağır gövdeyi kayığın üstüne çıkarıp denize ittiler. Bu kargaşadan, denizle göğüs</span> <span class="none2">göğse</span> <span class="none2">yaptıkları bu mücadeleden sonra, ağır yükten kurtulan kayığın birden hafifleyip yükseldiğini, rahatladığını hissettiler. Batmalarını önleyen de belki bu olmuştu.</span></p>

      <p class="calibre2"><span class="none2">Kendine ilk gelen Orhan Ata oldu. O ıssız, beyaz boşlukta, nerede bulunduğunu hemen anlayamadı. Çevresini kuşatan, hiçbir şey göstermeyen bulanık hareketsizliğin ne anlama geldiğini birden kavrayamadı. Sisti bu.</span> <span class="none2">Bütün okyanusu kaplayan, hiç kımıldamadan sessizce duran Büyük Sis idi. Büyük Sis</span><span class="none2">’</span><span class="none2">in kım</span><span class="none2">ıltısız ve en suskun anıydı…</span></p>

      <p class="calibre2"><span class="none2">Gözleri biraz alışınca karanlıklar arasında kayığı ve içindeki insanları gölge</span><span class="none2">-</span><span class="none2">görünümler hâlinde fark etmeye başladı. Emrayin ve Mılgın her zamanki yerlerinde, küreklerin yanındaydılar. O fırtına gecesinin öldürücü işkencesiyle, bitmiş, yığılıp kalmışlardı.</span> <span class="none2">I</span><span class="none2">slık çalar gibi hırıltılı nefes alışları duyulmasa, öldüklerini sanabilirdi.</span></p>

      <p class="calibre2"><span class="none2">Kirisk yine ayaklarının dibindeydi, su fıçısına sarılmış yatıyordu. Soğuk ve rutubetin iliklerine işlediği besbelliydi, ihtiyar ona acıdı, ama elinden ne gelirdi</span><span class="none2">!</span> <span class="none2">O korkunç gecede olanlardan sonra bulunduğu yere yığılıp kalmış, ak saçlı başını öne eğmiş, öylece duruyordu. Her yanı ağrılar içindeydi. Boğumlu uzun kolları ip gibi sarkmıştı iki yanına. Geçen ömründe nice güçlüklerle, nice olaylarla karşılaşmıştı, ama böyle büyük bir felaketi o bile görmemişti o güne kadar.</span> <span class="none2">Bulundukları yer hakkında hiçbir fikri yoktu. Fırtına onları nereye savurmuştu, karadan çok mu uzaktaydılar, bildikleri denizde mi, yoksa okyanusta mı idiler? Fırtınadan beri ne kadar zaman geçtiğini bile bilemiyordu.</span></p>

      <p class="calibre2"><span class="none2">Kımıldamadan duran o yoğun siste geceyi gündüzden ayırmak</span> <span class="none2">imkânsızdı</span><span class="none2">.</span> <span class="none2">Ama</span> <span class="none2">fırtınalar genellikle sabaha karşı dinerdi. Öyleyse, vakit gündüz olmalıydı, belki öğleden sonrasıydı.</span> <span class="none2">İhtiyar Orhan, hâlâ hayatta olmalarını bir mucize sayarak şükretse de, cesaretini yitirmişti, üzülüyordu, işe yarayacak ne varsa, yüzlerce samur postu vererek gezici tüccarlardan aldıkları tüfeklere varıncaya kadar her şeyi atmışlardı. Dört kürek ve yarısı içilmiş su fıçısından başka bir şey kalmamıştı kayıkta. Ne yapabilirlerdi, daha neler bekliyordu onları?</span></p>

      <p class="calibre2"><span class="none2">Elbette, kürekçiler uyanır uyanmaz birlikte bir karar vereceklerdi. Ama hangi yöne gideceklerini kim bilebilirdi? Tutacakları yönü bilmekti asıl mesele. Geceyi bekleseler, gökyüzü de açık olursa, yıldızlara bakarak yönlerini bulabilirlerdi. Ama ne kadar kürek çekeceklerdi? Sonuna kadar, karaya ulaşıncaya kadar güçleri ve zamanları yetecek miydi?</span> <span class="none2">Nasıl bir sisti bu? Denizin üzerinde kopkoyu, kaskatı ve kımıldamadan duruyordu. Sanki sonsuz geçmişten beri ve sonsuz geleceğe kadar öyle kalacaktı. Her yer böyle miydi, gerçekten bu sis bütün evreni karanlığa gömmüş müydü?</span></p>

      <p class="calibre2"><span class="none2">Canı su içmek ve piposunu tüttürmek istedi. Tütün konusunda durum apaçıktı: Tütün iyice ıslanmıştı, piposu kaybolmuştu. Ama su? Yiyecek? Bunları düşünmeye bile korkuyordu. Yine de şimdilik dayanabilirdi, hatta bunları hiç düşünmeyebilirdi…</span> <span class="none2">Deniz, ütülenmiş çarşaf gibi düzdü. Ne bir kıpırtı, ne bir dalga vardı üzerinde. Kayık olduğu yerde usul usul sallanarak duruyordu. Kürekler kendi hâllerine bırakılmış, kayığın yanlarında yüzüyorlardı. Demek ki Emrayin ve Mılgın, o kadar yorulmuş ve bitmişlerdi ki, kürekleri çekip kayığa almaya fırsat bile bulamadan derin bir uykuya dalıp gitmişlerdi.</span></p>

      <p class="calibre2"><span class="none2">Nefes kadar bile r</span><span class="none2">üzgâr</span> <span class="none2">esmiyordu denizde. Hareketsizlik ve karanlık içinde her şey donup kalmıştı. Deniz duruyor, sis duruyor, kayık duruyordu. Bu durumda acele etmek gereksizdi… İlerlemek yararsızdı…</span> <span class="none2">İhtiyar Orhan Ata üzüntüler içinde kendinden geçti ve o da daldı derin bir uykuya.</span></p>

      <p class="calibre2"><span class="none2">Onu dürtüp sarsarak Kirisk uyandırdı:</span> <span class="none2">“</span><span class="none2">Ata</span><span class="none2">!</span> <span class="none2">Ata</span><span class="none2">!</span> <span class="none2">Susadık, çok susadık</span><span class="none2">!” d</span><span class="none2">iyordu çocuk.</span> <span class="none2">Orhan Ata, hırıltılar çıkararak uyandı ve üç yoldaşının kendisini beklediklerini, ataları, başları o olduğu için suyu dağıtmasını istediklerini anladı. En zor, en korkunç şeyin başlarına geldiğini de anladı. O zor şey suyu paylaştırmaktı…</span> <span class="none2">Sis hâlâ kımıltısız, kopkoyu idi. Tam bir sessizlik, bir durgunluk hüküm sürüyordu denizde.</span></p>

      <p class="calibre2"><span class="none2">Günün kalan bölümünde yavaş yavaş kürek çekerek ilerlediler: Amaçsız ve nereye gittiklerini bilmeden.</span> <span class="none2">Adamlar iyice kendilerine gelip durumlarını anlayınca, oldukları yerde kalmaları mümkün değildi.</span> <span class="none2">İlerlediler. Belki kıyıya ya</span><span class="none2">klaşıyor, belki daha da uzaklaşı</span><span class="none2">yorlardı.</span> <span class="none2">Ama</span> <span class="none2">hareket etmek, ilerlemek, yine de bir umuttu.</span> <span class="none2">Gece, eğer sis dağılırsa, yıldızları görebilirlerdi. Yıldızlara güveneceklerdi ve başka hiçbir çıkış yolu yoktu.</span> <span class="none2">Bir umut, bir ihtimal daha vardı: Karşılarına bir adanın çıkması ihtimali. O zaman yönlerini belirlemek daha kolay olurdu.</span> <span class="none2">Böylece, yönü yöreyi bilmeden, sisin içine dalıp gidiyorlardı.</span></p>

      <p class="calibre2"><span class="none2">Orhan Ata, her şeye rağmen, kayığa bir çeki düzen verilmesini emretti. Dipte kalan bütün suları boşalttılar, ihtiyar Kirisk</span><span class="none2">’</span><span class="none2">i yanına oturttu. Böylece çocuk ona yaslanarak ısınacak ve üstü başı daha çabuk kuruyacaktı.</span> <span class="none2">Bundan sonra suyu dağıttı. Her birine, maşrapayı dörtte üç ölçüde doldurarak verdi. Oysa kürekçiler o korkunç fırtınadan sonra bir defa olsun kana kana su içmeyi umuyorlardı, ihtiyar onları uyardı: Bu andan itibaren suyu ancak o gerekli gördüğü zaman ve onun verdiği kadar içeceklerdi. Bu uyarısının önemini daha iyi belirtmek için fıçıyı sallayarak içindeki suyun miktarını belli etti: Fıçının yarısı boşalmıştı bile.</span></p>

      <p class="calibre2"><span class="none2">Bu arada hoş bir sürprizle de karşılaştılar: Su dağıtmak için fıçıyı kaldırdıkları zaman, altta, tahtanın bir kenarına sıkışıp kalmış fok derisinden bir torba geçti ellerine. İçi kurutulmuş balık doluydu, kayığı boşaltırken yiyecek bulunan büyük torbayı da atmışlardı. Fakat Mılgın</span><span class="none2">’</span><span class="none2">ın karısının yol azığı olarak hazırladığı küçük torba, Kirisk</span><span class="none2">’</span><span class="none2">in korumaya çalıştığı fıçının arkasında ve oturma tahtasının altında olduğu için ellerine geçmemişti.</span></p>

      <p class="calibre2"><span class="none2">Torbaya su da dolmuştu ve kuru balıklar da zaten tuzluydu. Bu yüzden ağza alınacak gibi değildi, ama yine de yiyecekti, besindi işte. Eğer yeteri kadar iç</span><span class="none2">m</span><span class="none2">e</span> <span class="none2">suları olsaydı karınlarını doyururlardı onunla.</span> <span class="none2">Şimdilik, çok susamaktan korktukları için kimse dokunmak istemiyordu o balıklara.</span> <span class="none2">Hepsinin tek umudu, tek beklentisi vardı: Sisin dağılması.</span></p>

      <p class="calibre2"><span class="none2">Bu sessiz ve kımıltısız siste, şimdi yalnız ıskarmozların hüzünlü gıcırtısı duyuluyordu. O büyük sessizlikte bu gıcırtılar, yolunu yitirmiş bir adamın inilti hâlindeki yakarışlarını, dualarını andırıyordu: Neredeyim</span><span class="none2">!</span> <span class="none2">Nereye gideceğim</span><span class="none2">!</span> <span class="none2">Nereye gideceğim</span><span class="none2">!</span> <span class="none2">Hepsinin beklediği tek şey sisin dağılmasıydı.</span> <span class="none2">Ama sis dağılmıyor, dağılacağa benzemiyordu. Kımıldamıyordu bile.</span> <span class="none2">Sanki</span> <span class="none2">havsala almayacak derecede büyük bir dev, dünya dışından gelmiş, soludukça insanın içine işleyen bir nem çıkaran korkunç bir yaratık, yeri, göğü, denizi, bütün evreni yutuvermişti…</span></p>

      <p class="calibre2"><span class="none2">O sis devinin, o korkunç yaratığın karnında, yine gece oldu. Bunu, çevreyi kuşatan koyu karanlıktan anlıyorlardı. Gökyüzü de kapalıydı ve tek yıldız görünmüyordu.</span> <span class="none2">Artık, bir yerlere varmak için kürek çekmenin de bir anlamı kalmamıştı.</span> <span class="none2">Gökyüzünde yıldızların görünmesini bekliyor, bunu istiyor, bunu umuyorlardı. Her an bir r</span><span class="none2">üzgâr</span><span class="none2">ın çıkıp bu kahrolası sisi kovmasını bekliyor, bekliyor, bekliyorlardı. Gözlerine uyku girmeden, yıldızl</span><span class="none2">ı gök kubbeyi açsın diye</span> <span class="none2">Gök Tanrı’ya</span><span class="none2">, denizin ötesinden başını kaldırıp harekete geçsin diye r</span><span class="none2">üzgâr</span><span class="none2">ların diken yeleli efendisine yalvarıyorlardı.</span> <span class="none2">Boşuna idi yalvarıp yakarmaları. Kimse onları dinlemiyor ve sis dağılmıyordu.</span></p>

      <p class="calibre2"><span class="none2">Kirisk de bekliyordu yıldızların görünüvermesini. Her zaman oyuncak fenerler gibi ışıldayan bu yıldızlara şimdi her zamankinden daha çok ihtiyacı vardı. Dün akşamdan beri karşılaştığı olaylar, büyük felaket, onu allak bullak etmiş, çok korkutmuştu. Çocuk kalbi, çabuk kırılır, kolayca umutsuzluğa düşer ve hiçbir şey avutamaz onu. Ama kendisiyle aynı kayıkta bulunan üç büyüğün, her şeyin mahvolduğunu, yitip gideceklerini sandığı o öldürücü tehlike karşısında dayanmaları, kudurmuş doğa güçlerini yenmiş olmaları, onda bir umut ışığı uyandırıyordu. Bu defa da bir kurtuluş yolu bulacaklarından emindi. Gökyüzünde yıldızların görünmesiyle bütün acılarının son bulacağına yürekten inanıyordu.</span> <span class="none2">Yeter ki yıldızlar bir an önce görünsündü, bir an önce Ala Köpek Dağı</span><span class="none2">’</span><span class="none2">na yönelsinler, sahile doğru gitsinlerdi.</span> <span class="none2">Bir an önce, bir an önce, bir an önce… Çok acıkmış, çok susamıştı. Hiç bu kadar susadığını ve acıktığını hatırlamıyordu. Açlığı ve susuzluğu arttıkça bir an önce köyüne, annesine, yakınlarına, evler</span><span class="none2">e, derelere, dumanlara, otlara</span> <span class="none2">kavuşma arzusu büyüyor, büyüyordu…</span></p>

      <p class="calibre2"><span class="none2">Bütün gece umutla beklediler ama değişen bir şey olmadı: Sis yerinden kımıldamıyor, yıldızlar görünmüyor ve deniz dalmış olduğu karanlıktan sıyrılamıyordu.</span> <span class="none2">Bütün gece susuzluktan kıvrandılar, soğuk nem içlerine işledi. Susuzluk dayanılır gibi değildi. Kirisk yalnız kendisinin çok susadığını sanıyordu, oysa ötekiler de yanıyordu susuzluktan. Ama onun susamışlığı herkesinkinden fazlaydı ve herkesten fazla susamış olması da çok üzüyordu onu. Sonunda dayanamayıp biraz su istedi. Ama ihtiyar Orhan kesin konuştu:</span> <span class="none2">“</span><span class="none2">Hayır, şimdi değil, biraz daha sabret.</span><span class="none2">”</span></p>

      <p class="calibre2"><span class="none2">Ah Orhan Ata onun nasıl susadığını bir bilseydi</span><span class="none2">!</span> <span class="none2">Onlar üçü</span> <span class="none2">-</span><span class="none2">Kirisk, babası ve Mılgın</span><span class="none2">-</span> <span class="none2">açlığa dayanamadıkları için, akşamüzeri o tuzlu balıktan biraz yemek zorunda kalmışlardı. Biraz da su içmişlerdi, ama bir süre sonra daha çok susamışlardı. Orhan Ata ise dayanmış, balıklara dokunmamış, bir yudum bile su içmemişti. Suyu idare etmek zorundaydı. Diğer üçü sabah ve akşam olmak üzere iki defa su içmişlerdi o gün. Akşam içtikleri su maşrapanın ancak dibini örtecek kadar azdı. Fıçıdaki su da iyice azalmıştı çünkü.</span> <span class="none2">İnsan çok, çok susayınca, beklemek iki kat zorlaşıyordu.</span> <span class="none2">Bütün gece susuzluktan kıvranarak beklediler. Bütün gece sis, olduğu yerde donup kaldı ve hiç dağılmadı.</span> <span class="none2">Deniz hiç kımıldamadı…</span></p>

      <p class="calibre2"><span class="none2">Sabahleyin de hiçbir değişiklik olmadı. Yalnız sis, koyu karanlıktan boz karanlığa dönüştü biraz. Şimdi birbirlerinin yüzlerini gözlerini seçebiliyorlardı. Kayığın birkaç kulaç ötesinde yine göz gözü görmüyordu. Ağır cıva gibi donmuş suda, solgun güneş yansıları pek azdı. Kirisk, böyle donup kalmış bir denizi hiç görmemişti.</span> <span class="none2">Nefes kadar olsun yel esmiyor, en küçük bir değişiklik olmuyordu.</span> <span class="none2">Ama o sabah, büyüklerin yüzlerindeki değişikliği gören çocuk, korktu ve şaşakaldı. Sakalları uzamış, yüz hatları iyice gerilmiş, öldürücü bir hastalığa yakalanmışlar gibi gözlerinde koyu halkalar belirmişti. Kendine her zaman güvenen güçlü bir insan olan babasının yüzü bile korkunç bir hâl almıştı. Değişmeyen yalnız sakalıydı. Dudakları ısırılmaktan mosmor olmuştu. Hiçbir şey söylemeden büyük bir acıma ile Kirisk</span><span class="none2">’</span><span class="none2">e bakıyordu. Orhan Ata da iyice çökmüştü. Beli daha çok bükülmüş, gırtlağı çıkık boynu daha da uzamıştı.</span> <span class="none2">Gözleri her zamankine göre daha çok sulanıyordu. Onun o olduğunu, ayırıcı özelliğini belli eden bakışları değişmemişti yalnız. Ata olmanın, baş olmanın, ona özgü, ancak onun bilip algılayabileceği ciddi, bilge bakışı…</span></p>

      <p class="calibre2"><span class="none2">Gün yine, her birine birkaç yudum su dağıtmak gibi en zor işle başladı. Orhan Ata yapıyordu bu işi. Su fıçısını koltuğunun altında sımsıkı tutuyor, elleri titreye titreye, azar azar döküyordu. Önce Kirisk</span><span class="none2">’</span><span class="none2">e verdi. En zor bekleyen o idi. Kirisk maşrapayı hemen ağzına götürüp yudumladı. Bir anda içindeki ateşin söndüğünü, buna karşılık heyecandan başının dönmeye başladığını hissetti. Ama maşrapayı Orhan Ata</span><span class="none2">’</span><span class="none2">ya uzatırken, aynı ateş, daha kuvvetli olarak yine yakmaya başladı içini. Sanki o birkaç yudum su içindeki vahşi bir yaratığı uyandırmıştı. Sonra Mılgın, ondan sonra Emrayin içtiler. Onların su içişlerini görmek dayanılır şey değildi.</span> <span class="none2">Maşrapayı elleri titreyerek alıyor ve sonra, Orhan</span> <span class="none2">Ata’n</span><span class="none2">ın yüzüne hiç bakmadan geri veriyorlardı, içeceklerinin bu kadar az kalışı onun suçuydu sanki.</span> <span class="none2">Sıra kendisine gelince Orhan Ata maşrapaya hiç su dökmedi. Tek</span> <span class="none2">kelime</span> <span class="none2">söylemeden tıpayı soktu fıçının ağzına. Kirisk gözlerine inanamıyordu. Eğer fıçı onun elinde olsaydı, maşrapayı bir daha, bir daha ağzına kadar doldurur, kana kana içerdi. Sonra ne olursa olsundu. Yeter ki bir defacık suya doysundu. Oysa Orhan Ata</span><span class="none2">’</span><span class="none2">sı, maşrapanın dibini ancak örten ve onun hakkı olan suyu içmemişti.</span></p>

      <p class="calibre2"><span class="none2">Emrayin dayanamadı. Boğuk bir sesle:</span> <span class="none2">“</span><span class="none2">Niçin öyle yapıyorsun Ata? Herkes gibi sen de payını içmelisin. Dün de içmedin, ölmek gerekirse hep birlikte ölürüz</span><span class="none2">!” d</span><span class="none2">edi.</span></p>

      <p class="calibre2"><span class="none2">“</span><span class="none2">Ben içmesem de olur,</span><span class="none2">”</span> <span class="none2">dedi Orhan Ata soğukkanlılıkla.</span></p>

      <p class="calibre2"><span class="none2">“</span><span class="none2">Hayır, doğru değil bu</span><span class="none2">!</span><span class="none2">”</span> <span class="none2">Böyle diyen Emrayin sesini yükselterek ekledi:</span> <span class="none2">“</span><span class="none2">Sen içmezsen ben de içmem artık</span><span class="none2">!</span><span class="none2">”</span></p>

      <p class="calibre2"><span class="none2">“</span><span class="none2">Tartışmaya gerek yok, içecek pek bir şey kalmadı zaten</span><span class="none2">!</span><span class="none2">”</span> <span class="none2">İhtiyar acı acı gülümsedi. Bu haliyle sanki</span> <span class="none2">“</span><span class="none2">Ne anlayışsız insanlarsınız</span><span class="none2">!</span><span class="none2">”</span> <span class="none2">demek istiyordu. Sonra başını usulca sallayarak fıçının tıpasını açtı, içindeki suyu maşrapaya döktü ve:</span> <span class="none2">“</span><span class="none2">Benim payımı Kirisk içsin,</span><span class="none2">”</span> <span class="none2">dedi.</span></p>

      <p class="calibre2"><span class="none2">Çocuk şaşırmıştı. Ötekiler sustular. Orhan maşrapayı uza</span><span class="none2">t</span><span class="none2">t</span><span class="none2">ı</span><span class="none2">:</span> <span class="none2">“</span><span class="none2">Al Kirisk, iç bunu, bir şey düşünme.</span><span class="none2">”</span> <span class="none2">Kirisk bir şey söylemiyor, öyle duruyordu.</span></p>

      <p class="calibre2"><span class="none2">“</span><span class="none2">İç</span><span class="none2">!” d</span><span class="none2">edi Mılgın.</span></p>

      <p class="calibre2"><span class="none2">“</span><span class="none2">İç</span><span class="none2">!” d</span><span class="none2">edi Emrayin.</span></p>

      <p class="calibre2"><span class="none2">“</span><span class="none2">İç</span><span class="none2">!” d</span><span class="none2">edi Orhan Ata.</span></p>

      <p class="calibre2"><span class="none2">Kirisk kararsızdı. Susuzluktan ölüyor, o birkaç damla suyu içmek için can atıyor ama cesaret edemiyordu. Sonunda içini yakan susuzluk ateşini ve o dayanılmaz</span> <span class="none2">içme</span> <span class="none2">arzusunu bastırmaya çalışarak, kararını verdi:</span> <span class="none2">“</span><span class="none2">Hayır Ata, hayır, sen iç.</span><span class="none2">”</span> <span class="none2">Başı dönüyordu, kendinden geçmek üzereydi.</span></p>

      <p class="calibre2"><span class="none2">Bu cevap karşısında Orhan</span> <span class="none2">Ata’n</span><span class="none2">ın eli titredi, derin bir iç çekti. Okşayan, şefkat dolu, şükran dolu bakışlarını çocuğun yüzünde gezdirerek konuşmaya başladı:</span> <span class="none2">“</span><span class="none2">Bak yavrum, ben ömrümce çok sular içtim… Sen… Sen daha çok yaşamalısın, yaşaman için…</span><span class="none2">”</span> <span class="none2">Cümlesini bitiremedi ve sözü değiştirerek:</span> <span class="none2">“</span><span class="none2">Beni anlıyor musun Kirisk? İç bunu</span><span class="none2">!</span> <span class="none2">İçmen gerek, beni düşünme, al, haydi iç</span><span class="none2">!</span><span class="none2">”</span></p>

      <p class="calibre2"><span class="none2">Kirisk suyu yudumlarken, yine bir an, içindeki ateşin söner gibi olduğunu hissetti, ama o çok kısa rahatlamadan sonra yine daha çok susadı. Bu defa ağzında biraz çürümüş ağaç tadı kalmıştı. Hiç önemi yoktu bunun. İçilir su olsun da nasıl olursa olsundu. Ama o su da gittikçe azalıyordu…</span></p>

      <p class="calibre2"><span class="none2">Orhan Ata kürekçilere döndü:</span> <span class="none2">“</span><span class="none2">Pekâlâ</span><span class="none2">, ne yapacağız şimdi? Gitmeyecek miyiz?</span><span class="none2">”</span></p>

      <p class="calibre2"><span class="none2">Herkes susuyor, çevreye bakıyordu. Ama kayığın iki kulaç ötesinde yoğun sisten başka bir şey göremiyorlardı.</span> <span class="none2">Emrayin içini çekerek sessizliği bozdu:</span> <span class="none2">“</span><span class="none2">Nereye gideceğiz ki?</span><span class="none2">”</span></p>

      <p class="calibre2"><span class="none2">Mılgın birden patladı:</span> <span class="none2">“</span><span class="none2">Nereye gideceğiz de ne demek? Durduğumuz yerde gebermektense ilerleyeceğiz elbet</span><span class="none2">!”</span></p>

      <p class="calibre2"><span class="none2">“</span><span class="none2">Böyle bir siste ha gitmişiz, ha durmuşuz, ne</span> <span class="none2">fark eder</span><span class="none2">?” d</span><span class="none2">edi Emrayin.</span></p>

      <p class="calibre2"><span class="none2">Mılgın iyice öfkelendi:</span> <span class="none2">“</span><span class="none2">Sis mis vız gelir bana</span><span class="none2">!</span> <span class="none2">Anlıyor musun? Senin sisine başlatma şimdi</span><span class="none2">!</span> <span class="none2">Gideceğiz elbet</span><span class="none2">!</span> <span class="none2">Yoksa bu kayığı kendi ellerimle deviririm, hepimiz yem oluruz balıklara</span><span class="none2">!</span> <span class="none2">Anlıyor musun Sakallı Emrayin</span><span class="none2">!</span> <span class="none2">Anlıyor musun?”</span></p>

      <p class="calibre2"><span class="none2">Kirisk, amcasının bu çıkışına şaştı kaldı. Çok üzüldü ve onun adına utanç duydu. Böyle davranmaması gerekirdi, ne de olsa babasından küçüktü. Demek onun içinde bir şeyler kırılıp dökülmüştü, kendini yitirmişti artık. Kayıktaki bu dört Nivih arasında güven, saygı diye bir şey kalmamıştı. Yıkıktılar, bitiktiler ve hepsi susuyordu. Derin derin soluyan Mılgın da susmuştu. Emrayin başını önüne eğmiş, Orhan Ata ise bir yerlere bakıyordu. Onun yüzü de her tarafı saran sis gibi donuktu, bir şey anlaşılmıyordu bakışlarından.</span></p>

      <p class="calibre2"><span class="none2">Emrayin, Mılgın</span><span class="none2">’</span><span class="none2">ı yatıştırmak gereğini duydu:</span> <span class="none2">“</span><span class="none2">Sakin ol Mılgın, laf olsun diye konuştum, bir şey söylemiş olmak için. Sen haklısın, elbette çakılıp kalmaktansa gitmek daha iyidir, haydi ilerleyelim.</span><span class="none2">”</span></p>

      <p class="calibre2"><span class="none2">Ve yeniden asıldılar küreklere. Iskarmozlar gıcırdamaya, kürekler küçük kabarcıklar çıkararak inip kalkmaya, durgun deniz kayığın önünde hiçbir iz bırakmadan yarılıp kapanmaya başladı. Ama hiç ilerlemiyor, oldukları yerde duruyorlardı sanki. Herhalde bundan olacak, Mılgın yine köpürdü:</span> <span class="none2">“</span><span class="none2">Hay sisin batsın senin</span><span class="none2">!</span> <span class="none2">Sakallı Emrayin, anlıyor musun?</span> <span class="none2">Kımılda biraz, Sakallı</span><span class="none2">!</span> <span class="none2">Uyumanın</span> <span class="none2">sırası mı şimdi</span><span class="none2">!</span> <span class="none2">Asıl</span><span class="none2">!”</span></p>

      <p class="calibre2"><span class="none2">Mılgın bütün gücüyle asılıyor ve bir yandan da bağırıyordu:</span> <span class="none2">“</span><span class="none2">Haydi, haydi çalıştır kollarını</span><span class="none2">!</span> <span class="none2">Asıl</span><span class="none2">!”</span></p>

      <p class="calibre2"><span class="none2">Emrayin onu daha fazla kızdırmamak için bu anlamsız çabaya kaptırmıştı kendisini.</span></p>

      <p class="calibre2"><span class="none2">Şimdi kayık daha hızlı gidiyordu:</span> <span class="none2">Niçin</span> <span class="none2">ve nereye olduğu bilinmeden, uçarcasına, çılgıncasına. Mılgın ve Emrayin aynı tempoda, sanki sisi delip geçecekler, kuşatmadan sıyrılıp kurtulacaklarmış gibi, öfkeyle, delicesine, kudurmuşçasına asılıyorlardı küreklere.</span> <span class="none2">Kürekler dalıp dalıp çıkıyor, köpükler saçıyor, sular tekne boyunca dere gibi akıyor ve onlar kan ter içinde eğilip eğilip doğruluyordu…</span> <span class="none2">Derin bir soluk alıyor ve hemen veriyorlardı… Soluk alıyor, soluk veriyorlar, alıyor veriyorlar, alıyor…</span> <span class="none2">Önlerinde sis, arkalarında sis, her tarafta sis.</span></p>

      <p class="calibre2"><span class="none2">“</span><span class="none2">Kana, kana</span><span class="none2">!</span><span class="none2">”</span> <span class="none2">diye öfkeyle gürlüyordu Mılgın gayreti arttırmak için.</span></p>

      <p class="calibre2"><span class="none2">Kirisk, önce kendisini bu harekete kaptırarak biraz umutlandı ama sonra bunun yararsız hatta korkutucu olduğunu anladı. Şaşkın şaşkın ihtiyarın yüzüne bakıyor, onun bu çılgın yarışı, bu saçmalığı durdurmasını bekliyordu. Ama Orhan Ata hiç de oralı değildi. Dalgındı. Başka dünyalardaymış gibi, anlaşılmaz bir ifade donup kalmıştı yüzünde. Ipıslaktı yüzü. Ağlıyor muydu, yoksa her zamanki gibi gözleri mi sulanıyordu?</span> <span class="none2">Kayığın arkasında, bütün bu olanlardan habersizmiş gibi, kımıldamadan oturuyordu. Kayık, sislerin arasında hızla ilerliyordu.</span> <span class="none2">Nereye</span> <span class="none2">ve niçin gittiğini bilen yoktu…</span></p>

      <p class="calibre2"><span class="none2">“</span><span class="none2">Kana</span><span class="none2">!</span> <span class="none2">Kana</span><span class="none2">!”</span></p>

      <p class="calibre2"><span class="none2">“</span><span class="none2">Haydi</span><span class="none2">!</span> <span class="none2">Haydi</span><span class="none2">”</span></p>

      <p class="calibre2"><span class="none2">Bu umutsuz çığlıklar da delip geçiyordu sisi.</span></p>

      <p class="calibre2"><span class="none2">“</span><span class="none2">Kana</span><span class="none2">!</span> <span class="none2">Kana</span><span class="none2">!”</span></p>

      <p class="calibre2"><span class="none2">Çılgın gidiş epeyce sürdü. Yavaş yavaş kürekçiler körük gibi solumaya, hızları kesilmeye başladı, sonunda güçleri tükenerek kürekleri bıraktılar. Şimdi kısa aralıklarla, daha çok ses çıkararak soluyorlardı. Mılgın, çaresiz, başını eğmiş, öylece duruyordu.</span></p>

      <p class="calibre2"><span class="none2">Çılgınlık bitmiş, acı gerçeği anlamışlardı. Sisi aşıp geçememiş, o yoğun kuşatmayı yaramamışlardı. Her şey yine eskisi gibiydi: Deniz kımıltısız, sis yoğun, yine hiçbir şey görünmüyor, yine hiçbir şey bilinmiyor… Yalnız, kendi hâline bırakılan kayık, o hızla bir süre daha ilerlemeye devam etti ve sonra durdu, olduğu yerde usul usul dönmeye başladı…</span> <span class="none2">N</span><span class="none2">eye yaramıştı bu?</span> <span class="none2">Ne</span> <span class="none2">kazanmışlardı?</span> <span class="none2">Ama</span> <span class="none2">oldukları yerde dursalardı ne kazanacaklardı? Yine hiç</span><span class="none2">!</span> <span class="none2">Herhalde hepsi aynı şeyleri düşünüyordu.</span></p>

      <p class="calibre2"><span class="none2">Sonunda Orhan Ata konuştu:</span> <span class="none2">“</span><span class="none2">Şimdi beni dinleyin,</span><span class="none2">”</span> <span class="none2">dedi.</span> <span class="none2">Ağır, telaşsız konuşuyordu. Belki son gücünü iyi idare etmek için öyle yavaş ve duraklı konuşuyordu. Çünkü iki günden beri bir lokma yememiş, bir damla su içmemişti. Devam etti:</span> <span class="none2">“</span><span class="none2">Bu sis, büyük bir ihtimalle günlerce sürebilir. Bazı yıllarda olur bu. Böyle durumlarla karşılaşıldığını siz de biliyorsunuz. Bu sis denizde yedi, sekiz hatta on gün kalabilir. Tıpkı veba gibi, ancak süresi dolunca yok olan salgın bir hastalık gibi.</span> <span class="none2">Ne</span> <span class="none2">kadar süreceğini kimse bilemez. Bu da öyle bir sis ise durumumuz kötü. Yiyecek balığımız da hemen hemen hiç kalmadı. Hem olsa neye yarar, suyumuz olmayınca. İşte suyumuz</span><span class="none2">!”</span></p>

      <p class="calibre2"><span class="none2">Böyle derken fıçıyı kaldırıp salladı. Fıçının dibinde ancak altı yedi parmak yüksekliğinde su kalmıştı.</span> <span class="none2">Hepsi susuyordu. İhtiyarın ne demek istediğini çok iyi anlamışlardı: Günde ancak bir defa, o da ancak maşrapanın dibini örtecek kadar su içebilirlerse, daha uzun dayanabilirlerdi. Şansları yardım ederse, ancak bu şekilde o lanet sisi yenebilirler, onun dağılmasını bekleyebilirlerdi. Sis bir kere dağılınca, güneş ya da yıldızlar görününce, belki karaya ulaşabilirlerdi.</span> <span class="none2">Durumları işte buydu ve başka bir çıkış yolları da yoktu</span><span class="none2">!</span> <span class="none2">Bunu söylemek kolaydı ama beklemek zordu, insan mantığının kabul ettiği bir şeyi vücudu kolay kolay kabul edemez. Susuzluktan ölüyordu zavallılar. Öyle, maşrapanın dibinde birkaç yudum değil, kan</span><span class="none2">a kana su içmek istiyordu canları</span><span class="none2">.</span></p>

      <p class="calibre2"><span class="none2">Orhan Ata durumlarının kötü olduğunu, bir çıkar yol bulunmadığını anlıyor ve buna en çok o üzülüyordu. Göz göre göre eriyor, kuruyordu adamcağız. Derin çizgiler, kırışıklarla kaplı yüzü her saat biraz daha kararıyor, vücudundaki sancılar gittikçe artıyordu. Sulu gözlerindeki parıltı donuklaşmıştı. Besbelli acılar içinde kıvranıyordu. Ama şimdilik bilinci yerindeydi, dayanıyordu. Çürümekte, ölmekte olan bir ağacın kökleri üzerinde hâlâ dik durması gibi duruyordu. Ama uzun sürmezdi bu. Kurtulmalarına yardım edecek en küçük şansın ne olabileceğini, bunu nasıl değerlendireceklerini de söylemeliydi buna gücü varken. Konuşmaya devam etti:</span> <span class="none2">“</span><span class="none2">Bakın ne geldi aklıma… Gözünüzü iyice açıp gökyüzüne bakmaktan geri kalmayın, kulağınızı da verin.</span> <span class="none2">Bazen bir aguguk gelip geçer yukarıdan. Aguguk, böyle havalarda denizin üzerinde uçabilen tek kuştur. Eğer kara ile bir ada arasında bulunuyorsak, bu kuş bize yol gösterebilir. Büyük denizlerde kuşlar, hiç sapmadan, dosdoğru uçarlar, yönlerini değiştirmezler. Aguguk da öyle yapar…</span><span class="none2">”</span></p>

      <p class="calibre2"><span class="none2">Suratı asık, başı öne eğik duran Mılgın sordu:</span> <span class="none2">“</span><span class="none2">Ya kara ile bir ada arasında değilsek? Ha?</span><span class="none2">”</span> <span class="none2">İhtiyar sakin ama kesin cevap verdi:</span> <span class="none2">“</span><span class="none2">O zaman onu göremeyiz.</span><span class="none2">”</span></p>

      <p class="calibre2"><span class="none2">Kirisk aguguk kuşunun niçin deniz üzerinde uçtuğunu, ne aradığını sormak üzereydi ki, hâlâ somurtup duran Mılgın mırıldanır gibi sordu:</span> <span class="none2">“</span><span class="none2">Peki, aguguk üstümüzden uçmazsa, başka yerden, uzaklardan geçip giderse ne olacak?</span><span class="none2">”</span></p>

      <p class="calibre2"><span class="none2">İhtiyar aynı cevabı verdi:</span> <span class="none2">“</span><span class="none2">O zaman onu göremeyiz.</span><span class="none2">”</span></p>

      <p class="calibre2"><span class="none2">Mılgın</span><span class="none2">’</span><span class="none2">ın öfkesi artıyordu:</span> <span class="none2">“</span><span class="none2">Yaa, demek onu göremeyeceğiz? Öyle, ya da böyle, aguguk kuşunu göremeyeceğiz</span><span class="none2">!</span> <span class="none2">İyi ama niye çakılıp duruyoruz burada?</span><span class="none2">”</span> <span class="none2">İyice sinirleri bozulan Mılgın bir kahkaha attı. Hepsi huzursuzdu, ne yapacaklarını bilemiyorlardı.</span></p>

      <p class="calibre2"><span class="none2">Birden, Mılgın</span><span class="none2">’</span><span class="none2">ın aklına bir şeyler esti. Elinin ayasıyla küreğe vura vura onu ıskarmozdan çıkardı, eline aldı, ayağa kalktı, onu denge sırığı gibi tutarak kayığın ön tarafına geçti, ayakta dimdik durdu. Kimse ona bir şey söylemiyor, o da kimseye aldırmıyordu. Küreği havaya kaldırıp bilinmeyen düşmanına vuracakmış gibi, yoğun sise bakarak bar bar bağırmaya başladı:</span></p>

      <p class="calibre2"><span class="none2">“</span><span class="none2">Hey r</span><span class="none2">üzgâr</span><span class="none2">ların şamanı olan kancık herif</span><span class="none2">!</span> <span class="none2">Bir kancık değilsen, r</span><span class="none2">üzgâr</span><span class="none2">ların efendisi isen, hani nerde r</span><span class="none2">üzgâr!</span><span class="none2">?</span> <span class="none2">İninde geberip gittin mi? Yoksa dünyanın bütün köpeklerini topladın da onlarla çiftleşiyor musun? Teker teker her birinin altına yatmaktan r</span><span class="none2">üzgâr</span> <span class="none2">göndermeye zaman kalmıyor mu pis kancık</span><span class="none2">!</span> <span class="none2">Şu pis sisin içinde kalakaldığımızı, çürüyüp gitmekte olduğumuzu unuttun mu? Yanımızda bir de çocuk olduğunu bilmiyor musun ha</span><span class="none2">!</span> <span class="none2">Susadı çocuk, susadı</span><span class="none2">!</span> <span class="none2">Anlıyor musun? Yanımızda ilk kez denize açılan bir çocuk var</span><span class="none2">!</span> <span class="none2">Kalleşlik değil mi yaptığın</span><span class="none2">!</span> <span class="none2">Eğer r</span><span class="none2">üzgâr</span><span class="none2">ların efendisi isen, kokuşmuş fok boku değilsen, gönder r</span><span class="none2">üzgâr</span><span class="none2">ını</span><span class="none2">!</span> <span class="none2">Anlıyor musun beni? Kuyruğunu şu sisin altına sok da bir fırtına gönder bize</span><span class="none2">!</span> <span class="none2">Tlangila</span><span class="none2">’</span><span class="none2">yı gönder kancık şaman</span><span class="none2">!</span> <span class="none2">Bizi denize savur, dalgalara göm, alçak herif</span><span class="none2">!</span> <span class="none2">Eğer r</span><span class="none2">üzgâr</span> <span class="none2">göndermezsen, ben de bir erkek köpek olarak geleceğim yanına</span><span class="none2">!</span> <span class="none2">Ama yağma yok</span><span class="none2">!</span> <span class="none2">Yaltaklan, yaltaklan, kudur</span><span class="none2">!</span> <span class="none2">Kudurgan köpek</span><span class="none2">!</span><span class="none2">”</span></p>

      <p class="calibre2"><span class="none2">Mılgın böylece, nerede saklandığı, r</span><span class="none2">üzgâr</span><span class="none2">ı nerede sakladığı bilinmeyen R</span><span class="none2">üzgâr</span><span class="none2">ların</span> <span class="none2">Şamanı</span><span class="none2">’</span><span class="none2">na en ağır küfürleri saydı döktü. Nefesi kesilinceye, gücü tükeninceye kadar bağırıp küfretti. Hem küfrediyor hem de r</span><span class="none2">üzgâr</span> <span class="none2">göndermesini istiyordu.</span> <span class="none2">Sonra, elindeki küreği hızla denize fırlattı, yerine geçip oturdu, başını elleri arasına alarak hüngür hüngür ağlamaya başladı. Öbürleri çaresiz susuyorlardı. O ise hıçkırıklara boğularak çocuklarının adlarını sayıklamaya başlamıştı.</span></p>

      <p class="calibre2"><span class="none2">Kirisk irkildi. O güne kadar bir erkeğin ağladığını görmemişti hiç. Gözyaşlarını tutamayarak Orhan Ata</span><span class="none2">’</span><span class="none2">sına döndü:</span> <span class="none2">“</span><span class="none2">Ata</span><span class="none2">!</span> <span class="none2">Ata</span><span class="none2">!</span> <span class="none2">Ne oldu ona, niçin ağlıyor?</span><span class="none2">”</span></p>

      <p class="calibre2"><span class="none2">Orhan Ata çocuğun elini tutarak yüreklendirmeye çalıştı:</span> <span class="none2">“</span><span class="none2">Korkma yavrum, aldırma sen ona şimdi geçer, şimdi durur ağlaması, üzül</span><span class="none2">m</span><span class="none2">e</span> <span class="none2">sen…</span><span class="none2">”</span></p>

      <p class="calibre2"><span class="none2">Gerçekten de az sonra Mılgın yatıştı, ama elleri hâlâ yüzündeydi. Şimdi sessiz ağlıyor ve omuz</span><span class="none2">ları</span> <span class="none2">kalkıp kalkıp iniyordu. Emrayin yavaşça yerinden kalkıp, kendi küreği ile suda yüzen Mılgın</span><span class="none2">’</span><span class="none2">ın küreğini çekip kayığa aldı ve yerine taktı. Sonra da:</span> <span class="none2">“</span><span class="none2">Tamam Mılgın, tamam,</span><span class="none2">”</span> <span class="none2">dedi.</span> <span class="none2">“</span><span class="none2">Sıkma canını. Elbette haklısın sen, bu sisin içine saplanıp kalmaktansa fırtınayla boğuşmak daha iyi. Biraz daha sabret, bakarsın hava değişir birden. Elimizden ne gelir</span><span class="none2">?”</span></p>

      <p class="calibre2"><span class="none2">Mılgın cevap vermedi. Başını daha da öne eğiyor, titriyor, bir deli gibi, yüzünü kaldırıp bakmaya korkuyordu sanki.</span> <span class="none2">Sis hâlâ olanca ağırlığıyla duruyordu denizin üzerinde. Bütün dünyayı kaplamış ve öylece donup kalmıştı. En küçük bir esinti, en küçük bir kıpırtı yoktu. Mılgın</span><span class="none2">’</span><span class="none2">ın küfürler savurarak nefes tüketmesine hiç aldırmıyordu R</span><span class="none2">üzgâr</span><span class="none2">ların Şamanı. Bir dilsiz ve sağırdı. Küfürlere kızmamış, fırtınalarını üzerlerine salmamış, parmağını bile oynatmamıştı…</span></p>

      <p class="calibre2"><span class="none2">Emrayin, kürekleri yavaş yavaş çekerek kayığı aynı yerde tutmaya çalışıyor ve kayık usulca kayıyordu. Orhan da sessizdi. Belki tutkusu olan o hayallere dalmıştı yine. Belki sevgilisi Deniz Kızı</span><span class="none2">’</span><span class="none2">nı son bir defa daha düşünüp gözlerinin önüne getiriyordu.</span> <span class="none2">Kirisk, ihtiyar adamı gamlı düşüncelerinden çekip çıkardı:</span> <span class="none2">“</span><span class="none2">Ata, aguguk kuşu niçin adalara doğru uçar?</span><span class="none2">”</span></p>

      <p class="calibre2"><span class="none2">“</span><span class="none2">Ha, bak, onu söylemeyi unuttum</span><span class="none2">!</span> <span class="none2">Böyle sisli havalarda deniz üzerinde uçabilen tek kuş aguguktur. Adalara avlanmak için gider. Fok yavrularını bile avlar orada. Böyle sisli havalarda ve karanlık gecede, gündüz gibi görür gözleri. Boşuna deniz baykuşu dememişler ona. Baykuşların en büyüğü, en güçlüsüdür o.</span><span class="none2">”</span></p>

      <p class="calibre2"><span class="none2">Kirisk kendi kendine konuşur gibi:</span> <span class="none2">“</span><span class="none2">Ah benim de öyle gözlerim olsaydı, ne yana gideceğimizi hemen söylerdim size. Az sonra karaya çıkar kana kana su içerdik, öyle çok su içerdik ki… Ah benim de öyle gözlerim olsa…</span><span class="none2">”</span></p>

      <p class="calibre2"><span class="none2">“</span><span class="none2">Ah yavrum, herkesin gözü kendine göredir. Öyle verilmiş.</span><span class="none2">”</span></p>

      <p class="calibre2"><span class="none2">Uzunca bir süre sessiz kaldılar. Sonra Orhan, konuşmayı sürdürmek istiyormuş gibi çocuğun yüzüne baktı ve devam etti konuşmaya:</span> <span class="none2">“</span><span class="none2">Çok zor değil mi susuzluk? Dayan biraz. Dayanırsan iyi bir avcı olacaksın. Suyu düşün</span><span class="none2">m</span><span class="none2">e</span> <span class="none2">yavrum, başka şeyler düşün, suyu düşünme…</span><span class="none2">”</span></p>

      <p class="calibre2"><span class="none2">Kirisk, suyu düşünmemeye çalıştı ama ne mümkün</span><span class="none2">!</span> <span class="none2">Ne kadar suyu düşünmemeye çalışsa susuzluğu da o kadar artıyordu. Açlıktan da başı dönüyordu. Onun da Mılgın gibi dünyaya meydan okumak, bağırıp çağırmak geliyordu içinden.</span></p>

      <p class="calibre2"><span class="none2">O gün de böyle geçti: Beklemek, hep beklemekle: uzaklardan bir dalga sesi işitmek, sisi dünyanın öbür ucuna atacak ve onlara kurtuluş yolunu açacak serin bir hava hissetmek umuduyla.</span> <span class="none2">Ama</span> <span class="none2">sessizlik de donup kalmıştı sanki. Baş ağrıtan, kulak ağrıtan korkunç sessizlik</span><span class="none2">!</span> <span class="none2">Gittikçe artan susuzluk ve hiç aklından çıkmayan su</span> <span class="none2">içme</span> <span class="none2">isteği de sürüp gitti. Koca bir denizin ortasında susuzluktan ölüp gitmek korkunç bir şeydi.</span></p>

      <p class="calibre2"><span class="none2">Akşama doğru Mılgın fenalaştı. Ağzını açıp tek</span> <span class="none2">kelime</span> <span class="none2">söylemiyor, bomboş gözlerle bakmıyordu. Hiç olmazsa boğazını ıslatacak kadar su vermeliydiler ona. Öyle yaptı Orhan Ata. Ama Kirisk</span><span class="none2">’</span><span class="none2">in fıçıdan gözlerini ayırmadığını görünce dayanamadı, ona da, Emrayin</span><span class="none2">’</span><span class="none2">e de birazcık su verdi boğazlarını ıslatmaları için. Kendisi yine bir damla bile içmedi, içinde azıcık su kalan fıçıyı oturma tahtasının altına yerleştirerek uzun süre kımıldamadan kaldı. Başka düşüncelere dalıp gitmişti, sanki susuzluk ve bedenindeki ağrılar umurunda değildi. Öylesine derin ve yüce düşüncelere dalmıştı. Bir kayanın üzerine tünemiş şahin gibi, kımıltısız, aldırışsız öylece duruyordu. Kendisini neyin beklediğini çok iyi biliyordu. Onun için de kalan gücünü toplayarak hayatının son işini, son görevini yapmaya hazırlanıyordu. Ah şimdi yanında piposu da olsaydı</span><span class="none2">!</span> <span class="none2">O sevgiliyi, o Deniz Kızı</span><span class="none2">’</span><span class="none2">nı düşünürken son bir defa daha tüttürmek istiyordu piposunu…</span></p>

      <p class="calibre2"><span class="none4">Nerelerde yüzüyorsun ey Yüce Deniz Kızı?</span></p>

      <p class="calibre2"><span class="none2">Kendini iyi tanıyor, sonsuza açılan kapının eşiğinde gücünden ve onurundan daha ne kadar kaldığını biliyordu. Onu, düşündüğünü yapmaktan alıkoyan tek şey Kirisk idi. Son günlerde ona iyice bağlanan, korunma ve bir sıcaklık arayışı içinde ona adeta sarılan bu çocuğa acıyordu. Ama o şeyi, o son adımı atma işini onun için yapmalıydı…</span> <span class="none2">O uzun ve hüzün dolu gün, Orhan</span> <span class="none2">Ata’n</span><span class="none2">ın son günü, işte böyle geçti.</span></p>

      <p class="calibre2"><span class="none2">Yine akşam oldu. Bir başka gece daha geldi.</span> <span class="none2">Ama o gece de hava hiç değişmedi. Sisin o uyuşuk hâli öylece kaldı. Yine gecenin koyu karanlığı çöktü üzerlerine. İnanılamayacak kadar uzun, dayanılmaz, kederle örülmüş bir gece idi bu. Gecenin yarısında birden r</span><span class="none2">üzgâr</span> <span class="none2">çıksa</span><span class="none2">!</span> <span class="none2">İster fırtına, ister başka şey, sisi alıp götürse ve yıldızları görseler</span><span class="none2">!</span> <span class="none2">Ama gecenin getirdiği hiçbir şey yoktu: Ne yüzeyde bir dalga, ne bir nefes r</span><span class="none2">üzgâr!</span> <span class="none2">Her şey, sonsuz bir suskunluk içinde, sonsuz karanlıklar içinde donup kalmıştı. İçinde aç</span><span class="none2">lıktan ve susuzluktan kıvranan</span> <span class="none2">bitkin insanların bulunduğu kayık, o karanlık sisin içinde dönüp duruyordu. Yitik,</span> <span class="none2">mahkûm</span> <span class="none2">bir kayıktı o…</span></p>

      <p class="calibre2"><span class="none2">Kirisk, farkına varmadan uyuyakaldı. Uyumadan önce, midesinin kazınmasından, dayanılmaz susuzluktan kıvranıp durmuştu. Onu diri diri yiyen acılar yüzyıllar, yüzyıllar boyu sürecekti sanki. Yalnız su istiyordu çocuk, yalnız su</span><span class="none2">!</span> <span class="none2">Açlık duyusu yavaş yavaş uyuşuyordu, yavaş yavaş, iç organlarında bir yerlere çekilmiş bir acı gibi, daha az duyulur olmuştu. Ama susuzluk ateşi her geçen dakika daha çok yakıyordu. Hiçbir şey söndüremiyordu bu ateşi.</span></p>

      <p class="calibre2"><span class="none2">Çok küçükken, ağır bir hastalığa yakalanarak yatağa düştüğü günü de hatırlıyordu Kirisk. Ter vücudundan su gibi akıyor, ateş gibi yakıyordu. Kendini çok kötü hissediyor ve tıpkı şimdiki gibi susuzluktan kıvranıyordu. Başucundan hiç ayrılmayan annesi, ıslak bir bezi yanan alnına sürerek onu serinletiyor, belli etmemeye çalışarak ağlıyor ve bir şeyler mırıldanıyordu hiç durmadan. Bir idare lambasının gölgeli, titrek ışığında, üzerine eğilmiş annesinin kaygılı yüzünü görüyor</span> <span class="none2">-</span><span class="none2">babası o sırada denizdeydi</span><span class="none2">-</span> <span class="none2">ve ondan su vermesini, babasının hemen gelmesini istiyordu. Ama ne annesi su veriyor ne de babası geliyordu. Babası uzaktaydı, annesi de o durumda asla su içme</span><span class="none2">mesi gerektiğini söylüyordu. Isl</span><span class="none2">ak bir bezi Kirisk</span><span class="none2">’</span><span class="none2">in dudaklarında gezdiriyordu ama bu ancak bir an için rahatlatıyordu onu. Sonra yine su istiyordu canı. Cayır cayır yanıyordu çünkü.</span></p>

      <p class="calibre2"><span class="none2">Annesi su içmem</span><span class="none2">esi için dil döküyor, öyle gerektiğini, su içmezse çabuk iyileşeceğini anlatmaya çalışıyor, şöyle diyordu:</span> <span class="none2">“</span><span class="none2">Dayan yavrum, dayan</span><span class="none2">!</span> <span class="none2">Sabaha bir şeyin kalmayacak. Şu sözleri durmadan tekrarla:</span> <span class="none2">“</span><span class="none2">Mavi yarasa su ver bana.</span><span class="none2">”</span> <span class="none2">Bak nasıl rahatlayacaksın o zaman. Mavi yarasadan su getirmesini iste yavrum… Çok ve candan iste…</span><span class="none2">”</span></p>

      <p class="calibre2"><span class="none2">O gece susuzluktan kıvranırken, mavi yarasanın ona gerçekten su getireceğini sanarak bu sözleri tekrarlayıp durmuştu:</span> <span class="none2">“</span><span class="none2">Mavi yarasa su ver bana</span><span class="none2">!</span> <span class="none2">Mavi yarasa su ver bana</span><span class="none2">!</span><span class="none2">”</span> <span class="none2">Sonra, yüksek ateşin etkisiyle sayıklamaya, kıvranmaya başlamıştı. Yalvarıp yakarıyor, ağlıyor ama söylemekten vazgeçmiyordu:</span> <span class="none2">“</span><span class="none2">Mavi yarasa su ver bana</span><span class="none2">!</span><span class="none2">”</span></p>

      <p class="calibre2"><span class="none2">Sonunda koşup gelmişti mavi yarasa. Öğle vakti ormandaki dereyi okşayan serin bir yel gibiydi. İyi seçemiyordu ama masmavi olduğunu görüyordu, bir kelebek gibi uçuşuyordu üzerinde, uçarken yumuşak ve serin tüyleriyle yüzünü, boynunu, bütün vücudunu okşuyor ve onu rahatlatıyordu. Galiba ona su da getirmiş, içmesini istemişti. Şırıl şırıl su akıyor, üzerinden taşıyor ve o, kana kana içiyordu…</span> <span class="none2">Sabahleyin uyandığı zaman, ağrıları dinmiş, hafiflemiş buldu kendini. Çevresi aydınlanmıştı. Yine halsizdi ama iyileşmişti. Çocuk, o çok hasta, çok susuz gününde koşup su getiren, iyileşmesini sağlayan o mavi yarasayı uzun zaman unutamamıştı.</span></p>

      <p class="calibre2"><span class="none2">İşte şimdi, bu kayıkta, susuzluktan kavrulup kıvranırken bu olayı, o mavi yarasayı hatırladı. Ah şimdi de çıkıp geliverseydi o mavi yarasa</span><span class="none2">!</span> <span class="none2">Acılar, kaygılar içinde, gönlüne o umudu, mavi yarasanın su getireceği umudunu yerleştiren annesini hatırladı. Susuzluktan kıvrandığı, güçlükle nefes aldığı saatlerde başından ayrılmayan sevgili annesini. Annesinin yüzü ne kadar üzgündü, yaşlı gözlerle onu rahatlatmak için nasıl didinmiş, çırpınmıştı</span><span class="none2">!</span> <span class="none2">Korkusunu gizleyen ve dua okuyan gözlerle bakmıştı hep. Ah sevgili annesi şimdi nasıldı acaba</span><span class="none2">?</span> <span class="none2">Ne yapıyordu? Merak ve endişeden ölüyor olmalıydı, gönlü kaygılarla dolu, deniz kenarında bekliyor, bekliyordu… Ama deniz bir şey söylemez ve onun acılarını hiçbir şey dindiremez. Herhalde çocuklar ve kadınlar Ala Köpek Dağı</span><span class="none2">’</span><span class="none2">nın yamaçlarında ateş yakmışlar, zavallı annesine bir umut vermek istiyorlardı: Denizde yitip gidenlerin kıyılarda görünüvermeleri umudunu.</span></p>

      <p class="calibre2"><span class="none2">Kayık, hiçbir hayat belirtisi görünmeyen koyu arduaz rengindeki gece sisinin içinde dönüyor ve kayıktakiler son kurtuluş umutlarını da yitiriyorlardı. Kuvvetler çok dengesizdi: Bir yanda, güneşin evrende görünmesinden çok önceki çağlardan beri var olan sonsuz karanlıklar, öte yanda, dayanıksız bir kayıkta, çaresiz dört insan; içecek yok, yiyecek yok, koca denizin ortasında yol gösterebilecek yıldızlar yok…</span> <span class="none2">Kirisk, kısa ömründe hiç böyle karanlık görmemişti; insanı susuzluktan bu derece kıvrandıran acılar çekilebileceğini de hiç bilemezdi. Dayanma gücünü arttırmak, kendinden geçip gitmemek için mavi yarasayı hatırlamaya çalıştı… Ona su vererek hastalığını iyi eden mavi yarasayı…</span></p>

      <p class="calibre2"><span class="none2">“</span><span class="none2">Mavi yarasa bana su ver</span><span class="none2">!</span><span class="none2">”</span> <span class="none2">Annesinin öğrettiği o büyülü sözleri sayıklıyordu hiç durmadan.</span> <span class="none2">“</span><span class="none2">Mavi yarasa bana su ver</span><span class="none2">!</span><span class="none2">”</span> <span class="none2">Yalvarıp yakarıyor, ama mucize gerçekleşmiyordu. Yine de umudu ondaydı, o büyülü sözlerde, o duadaydı…</span> <span class="none2">“</span><span class="none2">Mavi yarasa, bana su ver</span><span class="none2">!”</span></p>

      <p class="calibre2"><span class="none2">Çocuk, başka şeyler düşünmeye çalışarak o tılsımlı sözleri mırıldanırken dalıp dalıp gidiyor, sonra uyanıyor ve elinde olmadan Orhan Ata ile Emrayin</span><span class="none2">’</span><span class="none2">in konuşmalarına kulak veriyordu. Alçak sesle uzun uzun konuşuyor, bir konuda tartışıyorlardı sanki. Tuhaf, anlaşılmaz bir konuşmaydı, üzün uzun durarak, yarım cümleler, yarım kelimeler, bazen anlamsız kelimelerle konuşuyorlardı. Kirisk daha çok böğrüne sokulup yattığı Orhan</span> <span class="none2">Ata’n</span><span class="none2">ın sözlerini anlıyordu. Orhan Ata güçlükle nefes alıyor, güç konuşuyor ama boğazından çıkan hırıltı ve gurultulara inatla direniyordu. Küreklerin başında ve biraz uzakta olan babasının sesini ise daha az duyuyordu. Emrayin, sesinin başkaları tarafından duyulmasını istemiyormuş gibi fısıltıyla konuşuyordu:</span> <span class="none2">“</span><span class="none2">Sana akıl verecek değilim, ama iyi düşün Ata. Sen akıllı bir kişisin.</span><span class="none2">”</span></p>

      <p class="calibre2"><span class="none2">Orhan Ata kararlı konuşuyordu:</span> <span class="none2">“</span><span class="none2">Düşündüm, çok düşündüm, böylesi daha iyi.</span><span class="none2">”</span> <span class="none2">Bir süre sustular. Sonra Emrayin tekrar konuştu:</span> <span class="none2">“</span><span class="none2">Aynı kayıktayız, hepimiz aynı kaderin yolcusuyuz…</span><span class="none2">”</span> <span class="none2">İhtiyar acı acı mırıldandı:</span> <span class="none2">“</span><span class="none2">Kader</span><span class="none2">!</span> <span class="none2">Ah kader</span><span class="none2">!</span> <span class="none2">Kimse kaderinden kaçamaz. Bunu biliyoruz. Kader kaderdir, ister kabul eder, ister etmezsin. Bizim sonumuz geldiğine göre, bu sona bir an önce varmakla belki başkalarına zaman kazandırabiliriz. Düşün: Yol açılıyor, küreklere umutla asılıyorsun ve kara görünüyor, işte tam bu sırada, birkaç yudum su olmadığı için dayanamıyor, karaya ulaşamıyorsun. Böylesi daha mı iyi? İnsanı kudurtmaz mı bu durum</span><span class="none2">?</span><span class="none2">”</span> <span class="none2">Emrayin, karşılık olarak bir şeyler söyledi ama Kirisk anlayamadı. Bundan sonra yine sustular.</span></p>

      <p class="calibre2"><span class="none2">Kirisk hem uyumaya çalışıyor hem de mavi yarasayı çağırıyordu durmadan, uyurken onun geleceğini düşünüyordu ama uyuyamıyordu ki.</span> <span class="none2">Mavi yarasa, su ver bana</span><span class="none2">!</span></p>

      <p class="calibre2"><span class="none2">“</span><span class="none2">Mılgın nasıl</span><span class="none2">?” d</span><span class="none2">edi Orhan Ata.</span></p>

      <p class="calibre2"><span class="none2">“</span><span class="none2">Hep aynı, yatıyor.</span><span class="none2">”</span></p>

      <p class="calibre2"><span class="none2">“</span><span class="none2">Demek yatıyor…</span><span class="none2">”</span></p>

      <p class="calibre2"><span class="none2">Bir an sustuktan sonra ihtiyar yine konuştu:</span> <span class="none2">“</span><span class="none2">Kendine gelince şu söyleyeceklerimi ona iletir misin?</span><span class="none2">”</span></p>

      <p class="calibre2"><span class="none2">“</span><span class="none2">İletirim Ata.</span><span class="none2">”</span></p>

      <p class="calibre2"><span class="none2">Emrayin</span><span class="none2">’</span><span class="none2">in sesi titriyordu, öksürüp sesini açmaya çalışarak devam etti:</span> <span class="none2">“</span><span class="none2">Kelimesi kelimesine söylerim.</span><span class="none2">”</span></p>

      <p class="calibre2"><span class="none2">“</span><span class="none2">Onu her zaman takdir ettiğimi, sevdiğimi söyle. Büyük bir avcı, iyi bir insandır o. Ona her zaman saygı duydum.</span><span class="none2">”</span></p>

      <p class="calibre2"><span class="none2">Yine sustular.</span></p>

      <p class="calibre2"><span class="none4">Ma</span><span class="none4">vi</span> <span class="none4">yarasa, bana su v</span><span class="none4">er</span><span class="none4">!</span></p>

      <p class="calibre2"><span class="none2">Emrayin bir şeyler söyledi ama Kirisk pek anlayamadı. Orhan Ata da ona karşılık olarak:</span> <span class="none2">“</span><span class="none2">Hayır, bekleyemem,</span><span class="none2">”</span> <span class="none2">dedi. Görmüyor musun, dayanacak gücüm kalmadı artık, iyi bir köpek, ıssız bir yerde, kimseye görünmeden geberir. Ben de öyle yapacağım. Büyük bir insandım ben. Bunu biliyorum. Ben hep Deniz Kızı</span><span class="none2">’</span><span class="none2">nı düşündüm. Düşlerimde hep o vardı. Ama sen bunu anlayamazsın… Şimdi onun yanına gideceğim…</span><span class="none2">”</span></p>

      <p class="calibre2"><span class="none2">Biraz daha konuştular. Kirisk, mavi yarasayı sayıklayar</span><span class="none2">ak daldı: Mavi yarasa, bana su v</span><span class="none2">er</span><span class="none2">!</span></p>

      <p class="calibre2"><span class="none2">Kirisk</span><span class="none2">’</span><span class="none2">in son duyduğu sözler, babasının Orhan Ata</span><span class="none2">’</span><span class="none2">ya yaklaşarak söyledikleri oldu:</span> <span class="none2">“</span><span class="none2">Hatırlıyor musun Ata, bir gün ren geyiklerine binerek tüccarlar gelmişti. Balta ve başka şeyleri, kendilerine gerekli olan şeylerle değişiyorlardı. İçlerinde, iri yarı, kızıl saçlı olanı, uzak bir ülkede, denizin üzerinde ayaklarıyla yürüyüp giden büyük bir adamın bulunduğunu söylemişti. Böyle adamlar da varmış…</span><span class="none2">”</span></p>

      <p class="calibre2"><span class="none2">“</span><span class="none2">Gerçekt</span><span class="none2">en büyük adammış, büyük adamların en büyüğü. Ama bizim Deniz Kızı ondan da büyüktür, en büyük odur.</span><span class="none2">”</span></p>

      <p class="calibre2"><span class="none2">Yarı uykuda olan Kirisk</span><span class="none2">’</span><span class="none2">in kulağına şu sözler de ulaşmıştı:</span> <span class="none2">“</span><span class="none2">Bekle, biraz daha düşün…</span><span class="none2">”</span></p>

      <p class="calibre2"><span class="none2">“</span><span class="none2">Vakit geldi. Yaşayacağım kadar yaşadım ben. Engel olmaya çalışma. Hiç gücüm kalmadı, artık dayanamam…</span><span class="none2">”</span></p>

      <p class="calibre2"><span class="none2">“</span><span class="none2">Çok karanlık…</span><span class="none2">”</span></p>

      <p class="calibre2"><span class="none2">“</span><span class="none2">Ne fark eder…</span><span class="none2">”</span></p>

      <p class="calibre2"><span class="none2">“</span><span class="none2">Ama daha sana söyleyeceklerim bitmedi…</span><span class="none2">”</span></p>

      <p class="calibre2"><span class="none2">“</span><span class="none2">Söz bitmez, hiç bitmez, biz öldükten sonra da devam eder.</span><span class="none2">”</span></p>

      <p class="calibre2"><span class="none2">“</span><span class="none2">Çok karanlık…</span><span class="none2">”</span></p>

      <p class="calibre2"><span class="none2">“</span><span class="none2">Beni tutma, dayanamıyorum, gücüm bitti. Ben kendim yapmalıyım bu işi.</span><span class="none2">”</span></p>

      <p class="calibre2"><span class="none2">“</span><span class="none2">Çok karanlık…</span><span class="none2">”</span></p>

      <p class="calibre2"><span class="none2">“</span><span class="none2">Siz dayanırsınız, biraz daha suyunuz var…</span><span class="none2">”</span></p>

      <p class="calibre2"><span class="none2">Kocaman, sert ve ağır bir el, yoklaya yoklaya Kirisk</span><span class="none2">’</span><span class="none2">in başını buldu, usul usul okşadı. Çocuk uyku arasında bunun Orhan</span> <span class="none2">Ata’n</span><span class="none2">ın</span> <span class="none2">eli olduğunu anlamıştı. O ağır</span> <span class="none2">sımsıcak el, onu kor</span><span class="none2">umak, unutmamak ister gibi</span> <span class="none2">bir süre başının üzerinde kaldı.</span></p>

      <p class="calibre2"><span class="none2">Kirisk, rüyasında denizde yürüyor, susuzluğunu gidermek için karanın bulunduğu yana gidiyordu. Batmadan yürüyordu, boğulma tehlikesi yoklu. Tuhaf ama çok güzeldi çevresi. Dupduru, billur gibi bir deniz göz alabildiğine uzanıyordu. Bu sudan, bu denizden başka dünyada hiçbir şey yoktu. Yalnız su, yalnız deniz vardı.</span> <span class="none2">İşte bu suyun üzerinde, karada yürür gibi yürüyordu. Dalgalar güneşin altında uyum içinde akıyorlardı. Her taraftan, dört bir yandan geliyorlardı. Nereden gelip nereye gittiklerini anlayamıyordu.</span> <span class="none2">Suyun üzerinde yapayalnız yürüyordu. Önceleri su bulmak için önden gittiğini sandı. Suyu bir an önce arayıp bulacak, sonra, geride bıraktığı Orhan, Emrayin ve Mılgın</span><span class="none2">’</span><span class="none2">ı çağıracaktı. Ama az sonra yapayalnız olduğunu anladı. Bağırıyor, çağırıyor ama kimse cevap vermiyordu sesine. Tek canlı, tek karaltı yoktu. Ses yoktu…</span> <span class="none2">Onların nerelerde yitip kaldıklarını bilemiyordu. Bu durum çok korkuttu onu. Çığlıkları yok olup gitti boşlukta.</span></p>

      <p class="calibre2"><span class="none2">Hiçbir yerde, hiçbir yönde kara görünmüyordu. Denizin üzerinde nefes nefese koşmaya başladı. Yoruldu, bitti ama hiçbir yere varamadı. Olduğu yerde kalmıştı yine. Susuzluğu da gittikçe dayanılmaz derecede artıyordu, işte tam o sırada üzerinden bir kuşun uçup gittiğini gördü. Dişi ördek Lura idi bu uçan kuş. Denizin üzerinde çığlık atarak uçuyor, yuvasını kurabileceği bir yer arıyordu.</span> <span class="none2">Ama</span> <span class="none2">ufacık bir kara parçası, küçücük bir toprak bulamıyordu: Her yanı deniz, her yanında çalkalanan dalgalar. Şaşkındı, acı acı çığlık atıyor, ne yapacağını bilemiyordu.</span></p>

      <p class="calibre2"><span class="none2">“</span><span class="none2">Ey Lura ördeği</span><span class="none2">!” d</span><span class="none2">iye bağırdı Kirisk.</span> <span class="none2">“</span><span class="none2">Kara nerede? Susuzluktan yanıyorum, söyle kara nerede?</span><span class="none2">”</span></p>

      <p class="calibre2"><span class="none2">“</span><span class="none2">Daha dünyada kara diye bir şey yok,</span><span class="none2">”</span> <span class="none2">dedi dişi ördek, sadece dalgalar var.</span> <span class="none2">Çocuk ona kaybolan büyüklerini sordu:</span> <span class="none2">“</span><span class="none2">Ötekiler ner</span><span class="none2">e</span><span class="none2">deler?</span><span class="none2">”</span></p>

      <p class="calibre2"><span class="none2">“</span><span class="none2">Burada değiller, boşuna ar</span><span class="none2">ama</span> <span class="none2">hiçbir yerde bulamazsın.</span><span class="none2">”</span></p>

      <p class="calibre2"><span class="none2">Kirisk</span><span class="none2">’</span><span class="none2">in yüreğini sözle anlatılmaz bir duygu, yalnızlık korkusu ve üzüntüsü sardı. Kaçmak, nereye olursa olsun kaçmak istiyordu, ama kaçmak da mümkün değildi: Her yanı su, her yanı dalga idi. Lura ördeği uçup gitmiş, ta uzakta bir nokta gibi görünüyordu.</span> <span class="none2">“</span><span class="none2">Lura ördeği, beni de götür, buralarda bırakma, çok susadım</span><span class="none2">!” d</span><span class="none2">iye yalvardı çocuk.</span> <span class="none2">Ama kuş cevap vermedi ve az sonra, henüz dünyada bulunmayan kara parçasını aramak için, deniz üzerinde kaybolup gitti. Yukarıda güneş ışıl ısıldı, göz kamaştırıyordu.</span></p>

      <p class="calibre2"><span class="none2">Hıçkıra hıçkıra ağlayarak uyandı. Büyük bir üzüntü ve yatışmayan bir korku altında eziliyordu. Yaşlar boşanan gözlerini yavaş yavaş açtı. Kayık usul usul sallanıyordu. Koyu karanlık şimdi sisin gri karanlığına dönüşmüştü.</span> <span class="none2">Demek gece bitmiş, s</span><span class="none2">abah olmuştu. Gerindi. Elini Orh</span><span class="none2">an Ata</span><span class="none2">’</span><span class="none2">ya doğru uzatarak:</span> <span class="none2">“</span><span class="none2">Ata, susadım diye mırıldandı, bir düş gördüm…</span><span class="none2">”</span></p>

      <p class="calibre2"><span class="none2">Ama eli boşlukta kaldı.</span> <span class="none2">Kayığın arkasında Orhan Ata</span><span class="none2">’</span><span class="none2">nın yeri boştu.</span> <span class="none2">“</span><span class="none2">Ata</span><span class="none2">!” d</span><span class="none2">iye bağırdı. Yine cevap veren olm</span><span class="none2">adı. Ü</span><span class="none2">rpererek başını kaldırdı:</span> <span class="none2">“</span><span class="none2">Ata</span><span class="none2">!</span> <span class="none2">Ata</span><span class="none2">!</span> <span class="none2">Neredesin?</span><span class="none2">”</span></p>

      <p class="calibre2"><span class="none2">Emrayin hemen yanına geldi. Oğlunu kucaklayıp sıkı sıkı bastı bağrına.</span> <span class="none2">“</span><span class="none2">Ağlama yavrum, Ata yok artık. Boşuna çağırma. Deniz Kızı ile buluşmaya gitti o.</span><span class="none2">”</span></p>

      <p class="calibre2"><span class="none2">Kirisk babasını dinlemiyordu:</span> <span class="none2">“</span><span class="none2">Nerede, Ata nerede? Nerede?</span><span class="none2">”</span></p>

      <p class="calibre2"><span class="none2">“</span><span class="none2">Dinle yavrum</span><span class="none2">!</span> <span class="none2">Ağlama</span><span class="none2">!</span> <span class="none2">Sakin ol, burada değil, ama sen sakın ağlama. O sana su vermemi söyledi. Biraz suyumuz var daha. Ağlamayı bırak da su vereyim sana. Ağlama. Yakında sis dağılacak, bak o zaman…</span><span class="none2">”</span></p>

      <p class="calibre2"><span class="none2">Ama Kirisk yatışmıyor, babasının kucağından kurtulmak için çırpınıyordu. Onun çırpınması ile kayık da sallandı. Emrayin ne yapacağını bilemiyordu:</span> <span class="none2">“</span><span class="none2">Göreceksin bak, gideceğiz buradan</span><span class="none2">!</span> <span class="none2">Bak gidiyoruz</span><span class="none2">!</span> <span class="none2">Ey Mılgın, kalk artık gidiyoruz</span><span class="none2">!”</span></p>

      <p class="calibre2"><span class="none2">Mılgın küreklere yapıştı. Kayık usul usul kaymaya başladı. Yine ilerliyorlardı: Koyu karanlığı ile bütün evreni kuşatan bu yoğun sisle nereye, niçin gittiklerini bilmeden.</span> <span class="none2">Yeni bir günü böyle karşıladılar. Şimdi kayıkta üç kişi kalmıştı.</span></p>

      <p class="calibre2"><span class="none4">Mavi yarasa, su v</span><span class="none4">er bana</span><span class="none4">!</span></p>

      <p class="calibre2"><span class="none2">Kirisk biraz yatıştı, Emrayin de küreklere asılınca biraz daha hızlı gitmeye başladılar. Ama yine nereye, niçin gittiklerini bilmiyorlardı.</span> <span class="none2">Orhan Ata</span><span class="none2">’</span><span class="none2">nın yitirilmesiyle yıkılan Kirisk, kayığın gerisin de kendi başına kalakalmış, hıçkırmaya devam ediyordu. Babası ve Mılgın da yıkılmışlar, ne kendilerine ne de Kirisk</span><span class="none2">’</span><span class="none2">e yardım edebiliyorlardı. Yapabildikleri tek şey kürek çekmekti. Hiç olmazsa biraz ilerlemiş olurlardı böylece. Beyaz sisin içinde yüzleri kara imiş gibi görünüyordu. Acımasız, karşı konulmaz bir baskının altında</span> <span class="none2">eziliyorlardı</span><span class="none2">: Açlık ve susuzluğun. Sessizdiler. Ağızlarını açıp tek</span> <span class="none2">kelime</span> <span class="none2">söylemiyorlardı. Korkuyorlardı konuşmaktan. Bir süre sonra Mılgın kürekleri bıraktı. Asık ve üzüntülü bir sesle Emrayin</span><span class="none2">’</span><span class="none2">e:</span> <span class="none2">“</span><span class="none2">Suyu paylaştır</span><span class="none2">!” d</span><span class="none2">edi.</span></p>

      <p class="calibre2"><span class="none2">Emrayin her birine maşrapanın dibine birkaç yudum su koyarak verdi. Su bozulmuş, çürümüş tahta kokusunu almıştı ve çok pis kokuyordu. Ama o da bitmek üzereydi. Yine öyle birkaç yudum olmak şartıyla üç, dört defa ancak içebilirlerdi. O birkaç yudum su ile kimse susuzluğunu giderememiş, rahatlamamıştı.</span></p>

      <p class="calibre2"><span class="none2">O sıkıcı, sersemletici bekleyiş yine başladı: Hava değişecek miydi, değişmeyecek miydi? Hiç kimse umut arttırıcı bir yorum yapmak istemiyordu.</span> <span class="none2">Çökmüş, yıkılmış, suratları asık ve kayıtsızdılar. Kaderlerine boyun eğerek bekliyor, kayıkları ise o lanet sisin içinde dönüp duruyordu. Zaten kadere boyun eğmekten başka yapabilecekleri bir şey yoktu. Sis gittikçe bastırıyor, onları eziyor ve iradelerini yoğaltıyordu. Mılgın yalnız bir defa ağzını açıp sunturlu bir küfür savurdu ve öfke dolu, titreyen bir sesle bağırdı:</span> <span class="none2">“</span><span class="none2">Bu sis dağılsın ölmeye razıyım</span><span class="none2">!</span> <span class="none2">Kendimi kayıktan aşağı atacağım, yeter ki gözlerim biraz ışık, biraz aydınlık görsün</span><span class="none2">!”</span></p>

      <p class="calibre2"><span class="none2">Emrayin sesini çıkarmadı. Başını çevirip bakmadı bile. Ne diyebilirdi ki? Şimdi Orhan Ata</span><span class="none2">’</span><span class="none2">nın yerini o almıştı, baş o idi. Ama söyleyecek bir şeyi yoktu. Nereye gideceklerini bilemiyordu.</span> <span class="none2">Vakit geçiyordu. Kayık olduğu yerde dönüyor, duruyor, sonra yine hareket ediyordu.</span> <span class="none2">Ölüm tehlikesi her saat artıyor, onları yakan, kıvrandıran susuzluğa bir de mahvedici, korkunç bir açlık eklenmiş bulunuyordu. Güçleri tükeniyor, vücutlarından kaçıp gidiyordu.</span></p>

      <p class="calibre2"><span class="none2">Kirisk, gözleri yarı kapalı, bitkin yatıyordu kayığın arkasında. Başı kurşun gibi ağırdı, dönüyordu ve güçlükle nefes alıyordu. Boş midesinin kasları kasılıp burkuluyor, ağrılar veriyordu, öyle çok, öyle korkunç susamıştı ki</span><span class="none2">!</span></p>

      <p class="calibre2"><span class="none4">Ma</span><span class="none4">vi</span> <span class="none4">yarasa, su ver bana</span><span class="none4">!</span></p>

      <p class="calibre2"><span class="none2">Kirisk, şimdi su taşıyıcı mavi yarasaya yalvarıp yakararak hayale dalmaya çalışıyordu. Ala Köpek Dağı</span><span class="none2">’</span><span class="none2">nın, o erişilmez masal diyarı hâline gelen dağın eteğinde geçirdiği günlerin anısında bulmaya çalışıyordu kurtuluşu.</span> <span class="none2">Dudaklarından</span> <span class="none2">“</span><span class="none2">hep</span> <span class="none2">“</span><span class="none2">Mavi yarasa bana su ver</span><span class="none2">!</span><span class="none2">”</span> <span class="none2">sözleri dökülüyor, başı dönerken o dağın yamacında, otların üzerinde, tomruk gibi yuvarlanarak oynadığı günleri hatırlıyordu.</span></p>

      <p class="calibre2"><span class="none2">Ne güzel, ne eğlenceli bir oyundu o</span><span class="none2">!</span> <span class="none2">En beceriklisi, en dayanıklısı o idi. Dik yamacı tırmanıyor, budanmış, düzlenmiş bir tomruk gibi kendilerini yukarıdan aşağıya yuvarlıyorlardı. Kollarını vücutlarına iyice yapıştırmaları, önce birkaç dönüşle hız almaları gerekirdi. Sonra kimse durduramazdı onları. Gökyüzü bir o yandan, bir bu yandan görünür, bulutlar döner, gözlerinin önünden uçup gider, ağaçlara çarpar, her şey altüst olur, yukarıda güneş gülmekten boğulurdu. Ah ne zevkli bir oyundu o</span><span class="none2">!</span> <span class="none2">Bütün çocuklar bağrışıp çağrışırdı. Aşağıya doğru gittikçe artan bir hızla yuvarlanırken, bir an gözünüz ardınızdan yuvarlanan öteki çocuklara ilişirdi. Yüzlerinin şekli bozulmuş, bacakları yay gibi gerilmiş çocuklara. Sonra düzlüğe gelip dururdunuz. Cif ne baş döndürücü</span><span class="none2">!</span> <span class="none2">Kulaklarınız vınlardı. Oyunun en önemli, en zor yanı bu andan sonra başlardı. Bir, iki, üç</span><span class="none2">!” d</span><span class="none2">iye sayar, zıplayıp ayağa kalkardınız. Başınız dönse de, düşmeden ayakta durmak zorundaydınız Genellikle ilk denemede herkes düşerdi.</span> <span class="none2">Çok eğlenceli olurdu. Herkes katılırdı gülmekten. O da gülerdi tabiî</span><span class="none2">!</span><span class="none2">”</span> <span class="none2">Ayakta durmak isterlerdi</span> <span class="none2">ama</span> <span class="none2">yer kayıp giderdi ayaklarının altından. Ama Kirisk düşmezdi. Ayakta durmaya çalışır ve başarırdı. Çünkü kız arkadaşı</span> <span class="none2">Kuzlu</span><span class="none2">k da orada olurdu.</span> <span class="none2">Ne</span> <span class="none2">olursa olsun, onun yanında düşmemeli, beceriksiz, hantal olmadığını göstermeliydi.</span></p>

      <p class="calibre2"><span class="none2">Bu oyunun en hoş, en eğlenceli yanı,</span> <span class="none2">Kuzlu</span><span class="none2">k</span><span class="none2">’</span><span class="none2">la birlikte yuvarlanıp yarışmalarıydı. Kızlar da yuvarlanırdı. Ama ödlektiler ve saçları da bir şeylere takılırdı yuvarlanırken. Bunun bir önemi varmış sanki. Bu çok eğlenceli oyunda, insanın mutlaka orası burası morarırdı.</span> <span class="none2">Kuzlu</span><span class="none2">k</span><span class="none2">’</span><span class="none2">la birlikte yuvarlanırlarken, Kirisk, çaktırmadan dirsekleriyle vücudunu frenler ve</span> <span class="none2">Kuzlu</span><span class="none2">k</span><span class="none2">’</span><span class="none2">u geçmezdi.</span> <span class="none2">Böylece, yamacın aşağısına aynı anda varır, bağrışır, gülüşür ve</span> <span class="none2">“</span><span class="none2">bir, iki, üç</span><span class="none2">!” d</span><span class="none2">iye sayarlardı. O sırada, düşmemesi için</span> <span class="none2">Kuzlu</span><span class="none2">k</span><span class="none2">’</span><span class="none2">a yardım etmek en büyük zevkti. Zaten, sözde düşmemek için birbirlerine atılır, birbirlerine tutunurlardı.</span> <span class="none2">Kuzlu</span><span class="none2">k nasıl neşelenir, nasıl gülerdi</span><span class="none2">!</span> <span class="none2">Dudakları da ne kadar güzel, ne kadar çekiciydi</span><span class="none2">!</span> <span class="none2">Kirisk onu tutsun, kucaklasın diye her zaman düşer gibi yapardı. O da onun yardımına koşar, tutar, kucaklardı.</span></p>

      <p class="calibre2"><span class="none2">Ne</span> <span class="none2">eşsiz mutluluk anlarıydı o anlar</span><span class="none2">!</span> <span class="none2">Kimse fark etmezdi onların o aşk yakınlaşmasını. Kızın ince entarisi altında yüreği korku ile çarpar, ikisinin de vücutları tir tir titrerdi. Kirisk, avucunda, kızın körpe, diri memelerini hisseder, onun da vücudu titreyerek birden kendisine sarıldığını görürdü. Gözleri ne kadar esrarlı, ne kadar parlak ve coşkuluydu</span><span class="none2">!</span> <span class="none2">Bütün dünya, yerde gökte ne varsa, her şey, onların çınlayan mutluluğunda, onlarla birlikte döner, yüzerdi. Bunun nasıl eşsiz bir mutluluk olduğunu kimse bilemezdi.</span></p>

      <p class="calibre2"><span class="none2">Yalnız bir defasında, Kirisk</span><span class="none2">’</span><span class="none2">ten biraz daha büyük olan bir çocuk, kimsenin sevmediği, nefret ettiği o çocuk, işin farkına varmıştı. Bu aptal, başı döndüğü için kendisini tutamıyormuş gibi gidip</span> <span class="none2">Kuzlu</span><span class="none2">k</span><span class="none2">’</span><span class="none2">un üzerine düşmüştü.</span> <span class="none2">Kuzlu</span><span class="none2">k hemen çekilmiş, kaçmıştı ama o, kendini durduramıyormuş gibi varıp tutunmuştu kıza. Sonra ikisi de düşmüşlerdi. Kirisk hemen kavgaya tutuşmuştu onunla. Çocuk kendisinden daha iriydi ve Kirisk</span><span class="none2">’</span><span class="none2">i birkaç defa yere yıkmış, ama Kirisk de ondan aşağı kalmamıştı. Bu kavgada yenen yenilen olmamıştı. Kirisk,</span> <span class="none2">Kuzlu</span><span class="none2">k</span><span class="none2">’</span><span class="none2">un kendisine yardım etmesine de engel olmuştu. Ama bu olay yalnız bir kere oldu…</span> <span class="none2">Oyundan sonra ter içinde kalarak, yanakları ateş gibi yanarak, su içmek için dereye koşmaları da en sevinçli, en zevkli anlardan biri olurdu.</span></p>

      <p class="calibre2"><span class="none4">Mavi yarasa, bana su ver</span><span class="none4">!</span> <span class="none4">Ah mavi yarasa, bana su</span> <span class="none4">v</span><span class="none4">er</span><span class="none4">!</span></p>

      <p class="calibre2"><span class="none2">Dere uzakta değildi, ormandan çıkar, oyun oynadıkları yerden geçerdi. Çakıllar üzerinden seke seke, şırıl şırıl akardı. Ormanın serinliğini, loşluğunu da getirirdi. Çevresini sık otlar kuşatır, ta suya kadar inerlerdi. Hemen kıyısında biten otlar suya sarkar, gövdeleri sevinçle akan dereye karşı koymaya çalışırdı. Gamsız dere, güneşin altında pırıl pırıl akıp gider, bazen dik kaya oyuklarına girer, ilerde tekrar çıkar ve otların, sazların arasında kaybolurdu.</span> <span class="none2">Çocuklar bu dereye koşup gelir, otları iki yana ayırıp başlarını uzatırlardı hemen. Avuçla içmek için ellerini yıkayacak zamanları yoktu çünkü. Tıpkı geyikler gibi derey</span><span class="none2">e eğilir, yüzlerini okşayarak şırıldayan</span> <span class="none2">suya daldırır ve öyle içerlerdi. Ah ne büyük zevkti o</span><span class="none2">!</span></p>

      <p class="calibre2"><span class="none4">Mavi yarasa, bana su ver</span><span class="none4">!</span></p>

      <p class="calibre2"><span class="none4">Mavi yarasa, bana su ver</span><span class="none4">!</span></p>

      <p class="calibre2"><span class="none4">Ah mavi yarasa, bana su ver</span><span class="none4">!</span></p>

      <p class="calibre2"><span class="none2">Başları suya eğilmiş olarak dere boyuna sıralanırlardı. Omuzları birbirlerine değer, suya daldırdıkları elleri birbirine karışırdı. Elleri iki değildi sanki. Dudaklarıyla suyu süzerek içer, arada bir soluk almak için durur, sonra yine, birbirlerine takılarak kana kana içerlerdi. Hiç gitmek istemezlerdi oradan. Yüzlerinin hareketli, çarpılmış, tuhaf gölgelerine bakıp gülüşür, o berrak sudan başlarını kaldırmak istemezlerdi.</span></p>

      <p class="calibre2"><span class="none4">Mavi yarasa, bana su ver</span><span class="none4">!</span></p>

      <p class="calibre2"><span class="none4">Ma</span><span class="none4">v</span><span class="none4">i yarasa, bana su ver</span><span class="none4">!</span></p>

      <p class="calibre2"><span class="none4">Mavi yarasa, bana su ver!</span></p>

      <p class="calibre2"><span class="none4">Ah mavi yarasa, bana su ver</span><span class="none4">!</span></p>

      <p class="calibre2"><span class="none2">Kuzlu</span><span class="none2">k, başını kaldırmadan, o badem gözleriyle yandan kurnazca bakar, Kirisk de aynı kurnaz bakışla ona gülümserdi.</span> <span class="none2">Kuzlu</span><span class="none2">k ona, sözde uzaklaştırmak için omzuyla dokunur, ama o yerinden kımıldamazdı. Sonra, ağzına su doldurarak Kirisk</span><span class="none2">’</span><span class="none2">in yüzüne püskürtürdü. Kirisk de yapardı aynı şeyi. Ağzına daha çok su alır ve çok basınçlı bir fıskiye gibi fışkırtırdı kızın yüzüne. Böylece, gürültü patırtı, itiş kakış ve bir kovalamaca başlardı. Herkes birbirini kovalar, derenin içinde koşar ve sırılsıklam ıslanırlardı…</span></p>

      <p class="calibre2"><span class="none4">Mavi yarasa, bana su ver</span><span class="none4">!</span></p>

      <p class="calibre2"><span class="none2">Bütün bunların bir daha olamayacağını düşünmek çok zor, çok acı geliyordu Kirisk</span><span class="none2">’</span><span class="none2">e. Soluması daha güçleşti, midesindeki kramplar daha çok acı vermeye başladı. Bu acılar içinde kıvranarak sessizce ağlıyor, bir yandan da mavi yarasaya sesleniyordu:</span></p>

      <p class="calibre2"><span class="none4">Mavi yarasa, bana su ver</span><span class="none4">!</span></p>

      <p class="calibre2"><span class="none2">Bitkin bir hâlde düşlere dalıp gerçekleri unutmaya çalışıyordu ama çevresinde hiçbir şey değişmiyordu. Sisin beyaz tülü açılmıyor, üzerlerine çökmüş, kımıldamadan duruyordu. Kayıkta herkes oturduğu yerde, şaşkın, bitkin beklemekteydi:</span> <span class="none2">Ne</span> <span class="none2">olacaklarını, onları neyin beklediğini bilmeden. İşte bu sırada ve birdenbire, kayık sarsıldı ve Kirisk, babasının korkuyla bağırdığını duydu:</span> <span class="none2">“</span><span class="none2">Mılgın</span><span class="none2">!</span> <span class="none2">Mılgın</span><span class="none2">!</span> <span class="none2">Ne yapıyorsun, dur</span><span class="none2">!” d</span><span class="none2">iyordu Emrayin.</span></p>

      <p class="calibre2"><span class="none2">Kirisk başını kaldırıp baktı ve gözlerine inanamadı: Mılgın yarı beline kadar denize sarkmış, denizden maşrapa ile su alıyor ve içiyordu.</span> <span class="none2">Emrayin, onun elindeki maşrapayı almak için üzerine atılarak bağırdı:</span> <span class="none2">“</span><span class="none2">Dur</span><span class="none2">!</span> <span class="none2">Yapma</span><span class="none2">!</span><span class="none2">”</span></p>

      <p class="calibre2"><span class="none2">Ama Mılgın elini kaldırıp tehdit etti onu:</span> <span class="none2">“</span><span class="none2">Yaklaşma Sakallı, yoksa öldürürüm seni</span><span class="none2">!”</span></p>

      <p class="calibre2"><span class="none2">Dudağını bile ıslatmaması gereken o tuzlu suyu, üstüne başına döke döke içiyordu. Elleri titriyor, su göğsüne, kollarına dökülüyordu. İstemeye istemeye, boğulurcasına içiyordu suyu. Yüzü vahşi bir hayvanı andırıyordu.</span> <span class="none2">Sonra maşrapayı kayığın dibine fırlattı, hırıltılar çıkararak kayığın içine devrildi ve öylece kaldı. İ</span><span class="none2">mkân</span><span class="none2">sızdı ona yardım etmeleri. Kirisk, korkudan bir yumak gibi büzülmüştü, daha da artan susuzluğu bir hançer olup saplanıyordu karnına. İyice yıkılmış olan Emrayin, küreklere asılarak yavaş yavaş çekmeye başladı ve kayık sisin içinde ilerledi. Başka bir şey gelmiyordu elinden.</span></p>

      <p class="calibre2"><span class="none2">Mılgın yatışır gibi oluyor, sonra yine hırıltılar çıkararak, öldürücü susuzluktan çırpınmaya başlıyordu. Bir süre sonra başını kaldırıp bağırdı:</span> <span class="none2">“</span><span class="none2">Yanıyor</span><span class="none2">!</span> <span class="none2">İçim yanıyor</span><span class="none2">!”</span> <span class="none2">Sonra bağrını açıp elbisesini yırtmaya başladı.</span></p>

      <p class="calibre2"><span class="none2">“</span><span class="none2">Nasıl yardım edeyim sana? Nasıl</span><span class="none2">?” d</span><span class="none2">iyordu Emrayin. Fıçıyı göstererek sordu:</span> <span class="none2">“</span><span class="none2">Biraz, su vereyim mi?</span><span class="none2">”</span></p>

      <p class="calibre2"><span class="none2">“</span><span class="none2">Hayır,</span><span class="none2">”</span> <span class="none2">dedi Mılgın. Artık yararı yok. Geceye kadar dayanayım, sonra Orhan Ata</span><span class="none2">’</span><span class="none2">nın yaptığını yapayım diyordum, ama dayanamayacağım. Sonum geldi artık, gidiyorum. Sonum geldi… Düşündüğümü kendi başıma yapacağım, bunu yapacak kadar gücüm var daha…</span></p>

      <p class="calibre2"><span class="none2">Bu ıssız denizin ortasında, başı sonu, ucu bucağı olmayan bir sisin içinde, kendini ölü</span><span class="none2">m</span><span class="none2">e</span> <span class="none2">mahkûm</span> <span class="none2">eden bir adamın bu konuşmasını dinlemek korkunçtu, dayanılır gibi değildi. Emrayin, arkadaşı ve yeğeni olan Mılgın</span><span class="none2">’</span><span class="none2">ı yatıştırmak için bir şeyler söylemeye çalıştı ama o hiçbir şey duymak istemiyor, bir an önce o dayanılmaz acılarına son vermek istiyordu.</span> <span class="none2">“</span><span class="none2">Bana bir şey söyleme, artık çok geç</span><span class="none2">!” d</span><span class="none2">iye mırıldandı Mılgın. Kendim yapacağım bu işi, tek başıma. Siz ikiniz, baba oğul, başınızın çaresine bakın. Böylesi daha iyi. Beni bağışlayın. Siz baba oğul beraber kalın, biraz daha su var… Ben, ben gidiyorum…</span></p>

      <p class="calibre2"><span class="none2">Böyle dedikten sonra doğruldu, eğilip kayığın kenarına tutundu. Sendeleyerek ve bütün gücünü toplayarak, Emrayin</span><span class="none2">’</span><span class="none2">e alttan alttan bakarak:</span> <span class="none2">“</span><span class="none2">Sakın beni tutmaya çalışma Sakallı</span><span class="none2">!” d</span><span class="none2">edi.</span> <span class="none2">“</span><span class="none2">Yapmam gerekeni yapacağım. Elveda</span><span class="none2">!</span> <span class="none2">Belki siz kurtulursunuz.</span> <span class="none2">Ama ben, işte şimdi… Sen hemen uzaklaş… Sürüklenme… Eğer yaklaşırsan deviririm kayığı</span><span class="none2">!</span> <span class="none2">Durma Sakallı, çek kürekleri. Anlıyor musun, engel olmaya kalkarsan batırırım</span><span class="none2">!</span><span class="none2">”</span></p>

      <p class="calibre2"><span class="none2">Mılgın</span><span class="none2">’</span><span class="none2">ın bu yalvarmaları, bu tehditleri karşısında Emrayin</span><span class="none2">’</span><span class="none2">in, söyleneni yapmaktan başka bir şey gelmezdi elinden. Kayık, sessiz denizi ve sisi yara yara ilerlemeye başladı. Kirisk ise ağlıyor, inliyordu:</span> <span class="none2">“</span><span class="none2">Mılgın Akay</span><span class="none2">!</span> <span class="none2">Mılgın Akay</span><span class="none2">!</span> <span class="none2">Yapma</span><span class="none2">!”</span></p>

      <p class="calibre2"><span class="none2">Mılgın ayağını kayıktan dışarı attı. Kayık şiddetle yalpaladı ve sonra yine düzeldi.</span> <span class="none2">Mılgın soğuk sular içinde çırpınırken bağırıyordu:</span> <span class="none2">“</span><span class="none2">Gidin</span><span class="none2">!</span> <span class="none2">Gidin</span><span class="none2">!”</span></p>

      <p class="calibre2"><span class="none2">Yoğun sis bir anda yuttu onu. Her şey yine sessizliğe büründü, sonra o sessizlik içinde bir çığlık duyuldu.</span> <span class="none2">Boğulan adamın son çığlığı idi bu. Emrayin kendini tutamadı. Hıçkıra hıçkıra, yankılı seslerle bağırdı:</span> <span class="none2">“</span><span class="none2">Mılgın</span><span class="none2">!</span> <span class="none2">Mılgııın</span><span class="none2">!”</span></p>

      <p class="calibre2"><span class="none2">Hemen çığlığın geldiği yere gittiler ama Mılgın kaybolmuştu. Suyun yüzeyi, hiçbir şey olmamış gibi durgundu. Boğulduğu yeri anlamak da i</span><span class="none2">mkân</span><span class="none2">sızdı.</span></p>

      <p class="calibre2"><span class="none2">Günün geri kalan bölümünde, oldukları yerden pek uzaklaşmadan dönüp durdular. Yıkılmış, bitmişlerdi ve üzüntüden ağlıyorlardı. Kirisk babasının ağladığını ilk defa görüyordu. Daha önce bir erkeğin ağladığını hiç görmemişti.</span> <span class="none2">Emrayin kendini tutamamıştı. Hıçkırıklar arasında:</span> <span class="none2">“</span><span class="none2">İşte yalnız başımıza kaldık</span><span class="none2">!” d</span><span class="none2">edi. Sonra yine ağlayarak mırıldandı:</span> <span class="none2">“</span><span class="none2">Mılgın</span><span class="none2">!</span> <span class="none2">Mılgın</span><span class="none2">!</span> <span class="none2">Ah benim sadık dostum</span><span class="none2">!”</span></p>
    </div>

    <div class="s2">
      <p class="calibre2"><span class="none2">***</span></p>
    </div>

    <div class="s1">
      <p class="calibre2"><span class="none2">Gün sona eriyor ya da öyle görünüyordu. Eğer bir yerlerde güneş varsa, denizin üzerinde, yukarıda, sislerin üstünde dolaşıyorsa, yine her zamanki yerinden usul usul batmak üzere olmalıydı. Ama burada, gittikçe kararan yoğun sis altında, denizin üzerinde dönüp duran yitik bir kayıkta, yalnız ikisi, baba oğul vardılar.</span></p>

      <p class="calibre2"><span class="none2">Emrayin, kendi kendine akşamın yaklaştığını düşünürken su</span> <span class="none2">içme</span> <span class="none2">zamanının geldiğine karar verdi. Kirisk</span><span class="none2">’</span><span class="none2">in de o anı büyük bir sabırsızlıkla beklediğini, bu korkunç susuzluğa ve açlığa rağmen sesini çıkarmadan dayanmasının güçlüğünü görüyor, anlıyordu. Mılgın</span><span class="none2">’</span><span class="none2">ın ölümü susuzluğunu biraz unutturur gibi olmuştu</span> <span class="none2">ama</span> <span class="none2">az sonra, sanki bunun acısını çıkarıyormuş gibi, susuzluk daha çok yakmaya, kıvrandırmaya başlamıştı.</span></p>

      <p class="calibre2"><span class="none2">Emrayin, bir damlasını bile dökmemeye dikkat ederek, maşrapaya o kokmuş sudan biraz koydu. Çocuk maşrapayı alır almaz bir solukta suyu içti. Sonra Emrayin kendi payını da döktü maşrapaya. O anda fıçının dibinde pek az su kaldığını görüyordu. Su dökerken fıçıyı nasıl çok kaldırdığını gören Kirisk de anlamıştı bunu.</span> <span class="none2">Emrayin sonunda suyun biteceğini bildiği hâlde, korktu, ürperdi. Maşrapayı elinde tutuyor, içmiyordu. O anda aklına gelen bir düşüncenin ve verdiği kararın korkunçluğu yanında susuzluğun önemi ve anlamı hiç kalırdı.</span></p>

      <p class="calibre2"><span class="none2">“</span><span class="none2">Şu maşrapayı tut biraz,</span><span class="none2">”</span> <span class="none2">diye oğluna uzattı. Bunu hiç yapmaması gerekirdi. Elinde su olması ve onu içmemesi çocuk için işkence olurdu. Maşrapayı verip eli serbest kalınca, hemen hemen bomboş olan fıçıyı, tıpasını sıkı sıkı kapatarak yerine koydu ve çocuğuna:</span> <span class="none2">“</span><span class="none2">Haydi, iç onu,</span><span class="none2">”</span> <span class="none2">dedi.</span></p>

      <p class="calibre2"><span class="none2">“</span><span class="none2">Ya sen</span><span class="none2">?” d</span><span class="none2">edi çocuk şaşırarak.</span></p>

      <p class="calibre2"><span class="none2">“</span><span class="none2">Ben sonra içerim, bir şey düşünme, iç oğlum,</span><span class="none2">”</span> <span class="none2">dedi sakin bir sesle.</span></p>

      <p class="calibre2"><span class="none2">Kirisk yine bir solukta kokmuş suyu içti. Susuzluğunu giderememişti ama hafif bir rahatlama hissetmişti.</span></p>

      <p class="calibre2"><span class="none2">“</span><span class="none2">Şimdi nasılsın</span><span class="none2">?” d</span><span class="none2">edi babası.</span></p>

      <p class="calibre2"><span class="none2">“</span><span class="none2">Biraz daha iyiyim.</span><span class="none2">”</span> <span class="none2">Kirisk babasına minnet duyuyordu.</span></p>

      <p class="calibre2"><span class="none2">“</span><span class="none2">Korkma oğlum ve unutma: İnsan ağzına bir damla su almadan iki üç gün yaşayabilir. Ne olursa olsun, sakın korkma…</span><span class="none2">”</span></p>

      <p class="calibre2"><span class="none2">“</span><span class="none2">Sen onun için mi içmedin?</span><span class="none2">”</span></p>

      <p class="calibre2"><span class="none2">Emrayin bu soru karşısında biraz sarsıldı, bir an düşündükten sonra:</span> <span class="none2">“</span><span class="none2">Evet,</span><span class="none2">”</span> <span class="none2">dedi.</span></p>

      <p class="calibre2"><span class="none2">“</span><span class="none2">Peki, yemeden ne kadar dayanır insan? Çoktandır bir şey yemedik de…</span><span class="none2">”</span></p>

      <p class="calibre2"><span class="none2">“</span><span class="none2">Su varsa açlığa dayanırsın. Ama bunu düşünme, şimdi biraz gidelim mi? Ne dersin? Seninle konuşmak istiyorum.</span><span class="none2">”</span></p>

      <p class="calibre2"><span class="none2">Emrayin, kürekleri gıcırdatmaya ve kayık sisin içinde yavaş yavaş ilerlemeye başladı. Sanki oldukları yerde konuşulmazmış gibi oradan ayrılıyorlardı. Baba, iki elini birden kullanarak cesaretini toplamak ister gibiydi.</span> <span class="none2">İlerlerken, düşüncesi bile ürperti veren o zor konuşmaya daha kolay hazırlanacağını sanıyordu. Tek başına kürek çekmek istememiş, Kirisk</span><span class="none2">’</span><span class="none2">i de öbür küreklerin başına oturtmuştu. Oysa bunun da, ilerlemelerinin de hiç gereği yoktu. Çocuk onun için çok ağır olan kürekleri güçlükle çekiyordu. Tek küreği belki daha kolay çekebilirdi</span> <span class="none2">ama</span> <span class="none2">iki ağır küreği çekecek kadar büyük değildi henüz, çocuğun da kendisi gibi her saat biraz daha güçsüz kaldığını görüyordu. Öyleyse olacağı çabuklaştırması gerekirdi. Zaman akıp geçiyor, sonu yaklaşıyordu çünkü.</span></p>

      <p class="calibre2"><span class="none2">Kirisk başını kaldırmadan, kürekleri gelişigüzel kaldırıp indiriyordu.</span> <span class="none2">Ama</span> <span class="none2">bu değildi Emrayin</span><span class="none2">’</span><span class="none2">in canını sıkan.</span> <span class="none2">Oğlunun omuzlarına bakarken, onun kamburlaşmış, sıska, savunmasız vücudunu görüyor</span> <span class="none2">-</span><span class="none2">bunu şimdi anlıyordu</span><span class="none2">-</span> <span class="none2">dudaklarını ısırıyor, yüreği kan ağlıyor, acıdan kıvranıyordu.</span> <span class="none2">Ama</span> <span class="none2">başka bir çıkış yolu olmadığı hâlde, bir türlü başlayamıyordu konuşmaya…</span> <span class="none2">Siste ilerledikçe, karanlık artıyor, görüş mesafesi iyice daralıyordu, ama Emrayin, acı düşüncelerine dalmış, devam ediyordu kürek çekmeye. Çok az bir vakti kalmıştı. Güçlü yapısına, dayanmak için zorlanmasına rağmen, açlık ve susuzluk onu eritmiş, gücünü almıştı. Gücünü tamamen yitirmeden, kararını uygulayacak zamanı geçirmeden, oğlunu hazırlamalıydı.</span></p>

      <p class="calibre2"><span class="none2">Orhan Ata</span><span class="none2">’</span><span class="none2">dan ve Mılgın</span><span class="none2">’</span><span class="none2">dan sonra kendisinin de kayığı terk etmesi tek çıkar yoldu. Böylece fıçıda kalan pek az su bitinceye kadar oğlunun hayatını kurtarabilir, hiç olmazsa uzatabilirdi. O gece ya da ertesi gün sisin dağılacağını, hava açılsa bile denizin ortasında yapayalnız yiyeceksiz, içeceksiz kalan oğlunun kurtulu</span><span class="none2">p kurtulamayacağını bilemezdi. N</span><span class="none2">asıl, ne yaparak kurtulurdu? Bir cevap bulamıyordu bu soruya. Tek ümit, çok uzak bir ihtimal olsa bile, sis dağıldıktan sonra Kirisk</span><span class="none2">’</span><span class="none2">in, beyaz adamların kullandığı bir gemiye rastlamasıydı.</span> <span class="none2">Beyazların bazen bu sularda göründüklerini duymuştu: Kendi kıyılarından açılır, okyanusu geçer, uzak ülkelere giderlermiş. Kendisi onlarla hiç karşılaşmamıştı</span> <span class="none2">ama</span> <span class="none2">dünyada olup biten her şeyi bilen tüccarlardan duymuştu bunu. Hatta tüccarlardan bazıları beyazların dağ gibi yüksek gemilerine binip yolculuk etmişlerdi.</span> <span class="none2">Eğer hava açılırsa, eğer yolları kesişirse, eğer beyaz adamlar bir ağaç gövdesinden yapılan bu küçük, bu yitik kayığı görürlerse, belki oğlu kurtulurdu. Pek zor, hatta hemen hemen i</span><span class="none2">mkân</span><span class="none2">sız görünse de yine bir umuttu ve tek umuttu bu.</span></p>

      <p class="calibre2"><span class="none2">Çocuğunu terk etmeden önce Emrayin</span><span class="none2">’</span><span class="none2">in söylemek istediği işte bunlardı. Ayrıca Kirisk</span><span class="none2">’</span><span class="none2">e, son nefesine kadar, aklını yitirmedikçe kayıkta kalmasını sıkı sıkı tembih etmeliydi. Suyu bittikten sonra bile kayıkta ölmeli, Orhan Ata</span><span class="none2">’</span><span class="none2">nın, Mılgın</span><span class="none2">’</span><span class="none2">ın ve babasının yaptıkları gibi kendini denize atmamalıydı. Başka çare yoktu. Kaderin acımasızlığına boyun eğecekti… Ama yine de, on bir yaşındaki bu çocuğun, bir kayıkta, ucu bucağı olmayan bir denizde ve koyu karanlık bir siste, yiyeceksiz, içeceksiz, yapayalnız kalıp ölümü beklemesini düşünmek Emrayin</span><span class="none2">’</span><span class="none2">in yüreğini parçalıyor, ürküntü veriyordu. Bunu kabullenmek, buna boyun eğmek, onun gücünü aşan bir şeydi. O zaman aklından, çocuğunu yalnız bırakmamak, onunla birlikte ölmek fikri de geçti…</span></p>

      <p class="calibre2"><span class="none2">Az sonra ortalık iyice karardı. O sisli gecede deniz yine mürekkep karanlığına büründü. Gündüz yoğun siste ilerlemek anlamsızdı ama gece aynı şeyi yapmak daha da anlamsızdı. Olduğu yerde usul usul sallanıyordu kayık. Havanın değişeceğini gösteren en küçük bir belirti yoktu. Suları dalgalandıracak bir nefeslik r</span><span class="none2">üzgâr</span> <span class="none2">yoktu.</span> <span class="none2">Baba oğul kayığın gerisinde, birbirlerine sımsıkı sarılarak uzandılar, ikisi de uyumuyordu. Açlıktan ve susuzluktan kıvranarak ikisi de başlarına gelecekleri düşünüyordu…</span></p>

      <p class="calibre2"><span class="none2">Babasının yanına uzanıp yatan Kirisk, onun şu son günlerde nasıl zayıfladığını, nasıl eriyip gittiğini, gücünün nasıl tükendiğini iyice hissediyordu. Değişmeyen yalnız gür ve yumuşak sakalıydı. Babasına iyice sokulup gözyaşlarını içine akıtırken, o gece, o güne kadar bilmediği bir duygunun, bir evladın babasına ne derece bağlı olduğu duygusunun ne olduğunu da anlamıştı. Kelimelerle anlatılamazdı bu duygu: Babası onun canında, kanında, çarpan yüreğindeydi. Babasına benzemekten övünç duymuş, onu taklit etmiş, onun gibi olmayı hayal etmişti her zaman. Ama şimdi anlıyordu ki babası kendisiydi, kendisinin bir başlangıcı, kendisi de onun bir devamıydı.</span> <span class="none2">İşte bu yüzden babasına acıyor, kendisiymiş gibi ona üzülüyordu. Gerçekte mavi yarasadan suyu ikisi için, kendisi ve babası için istiyordu:</span></p>

      <p class="calibre2"><span class="none4">Mav</span><span class="none4">i yarasa, su</span> <span class="none4">ver bize</span><span class="none4">!</span></p>

      <p class="calibre2"><span class="none4">Mav</span><span class="none4">i yarasa, su ver bize</span><span class="none4">!</span></p>

      <p class="calibre2"><span class="none2">Her saat artan ve artık giderilmesi mümkün olmayan susuzluğun verdiği dayanılmaz acılar içinde olsa da, babası artık su içmeyi düşünmüyordu. İçi yanıyor, vücudu kuruyor, kasları tekrar gevşememek üzere kasılıyor, başı uğulduyordu. Mılgın</span><span class="none2">’</span><span class="none2">ın son dakikalarında çektiği acıları daha iyi anlıyordu şimdi. Ama yine de çektiği bu acılar değildi onu düşündüren. Suyu düşünmenin, kana kana su içmeyi istemenin hiçbir anlamı yoktu artık.</span> <span class="none2">Eğer oğlu olmasaydı, bu karanlık gecede, bu son gecesinde bağrına sokulup yatan oğlundan ayrılmaya, onu terk etmeye gücü yetseydi, bu onulmaz acılarına çoktan son verirdi. Hiçbir kurtuluş şansı olmasa da, onun ömrünü azıcık uzatabilmek için sonuna kadar dayanacak, onu koruyacaktı. Bilinçli bilinçsiz mücadelesi bunun için, bu umut içindi. Son görevi, son arzusu bu idi. İşte bu yüzden kayığı terk etmesi gerekiyordu. Ve yine bu yüzden, onu kendi kaderine bırakma zorluğu yüzünden, uygulayamıyordu kararını. Ama daha fazla beklemesi de tehlikeliydi. Çünkü kararını uygulayacak gücü de kalmayacaktı az sonra…</span></p>

      <p class="calibre2"><span class="none2">Baba için artık yaşama süresinin sonu geliyordu…</span> <span class="none2">N</span><span class="none2">asıl, hangi kelimelerle anlatırdı bunu oğluna? Onu, onun için terk ettiğini nasıl söyleyebilirdi</span><span class="none2">?</span> <span class="none2">Baba için yaşama süresinin sonu geliyordu…</span> <span class="none2">Babasının düşüncelerini anlamış gibi Kirisk birden bağırdı:</span> <span class="none2">“</span><span class="none2">Baba</span><span class="none2">!”</span></p>

      <p class="calibre2"><span class="none2">Sonra babasına daha sıkı sarıldı ve mavi yarasaya yalvardı:</span></p>

      <p class="calibre2"><span class="none4">Ma</span><span class="none4">vi</span> <span class="none4">yarasa, su ver bize</span><span class="none4">!</span> <span class="none4">Ma</span><span class="none4">vi yarasa, su v</span><span class="none4">er bize</span><span class="none4">!</span></p>

      <p class="calibre2"><span class="none2">Emrayin dişlerini sıktı, yine de acılarla inledi, ama bir şey söylemeye cesaret edemedi. Konuşmadan, düşünce yoluyla veda ediyordu oğluna. Bu veda sürdükçe, kalkıp son adımını atması da o kadar zor oluyordu. O gece şunu da anladı: O güne kadarki hayatı, o gecenin, o anın hazırlayıcısı idi. Doğmuş, yaşamış ve şimdi, son gücüyle oğlunda kendini sürdürmek için ölüyordu. Oğluna, konuşmadan, tek</span> <span class="none2">kelime</span> <span class="none2">söylemeden veda ederken düşündüğü bu idi. Bir şeyi çok iyi anlamıştı: Hayatı boyunca, son nefesine kadar tek amacının, oğlunda kendini sürdürmesi olduğunu. Bunu o güne kadar düşünememesi, düşündürecek bir sebebin bulunmayışından idi.</span></p>

      <p class="calibre2"><span class="none2">Hatırlıyordu şimdi: Bu düşüncenin daha önce aklından bir şimşek hızıyla gelip geçtiği bazı olayları yaşamıştı.</span> <span class="none2">Bir keresinde, şimdi ölmüş bulunan Mılgın ve kabileden bazı arkadaşlarıyla ormanda büyük bir ağaç kesmişlerdi. Ağaç devrilmeye başladı. Tam bir</span> <span class="none2">rastlantı</span> <span class="none2">olarak, Emrayin, çarptığı bütün dalları kırıp dökerek düşen dev ağacın altında bulunuyordu. Herkes bir ağızdan bağırmıştı:</span></p>

      <p class="calibre2"><span class="none2">“</span><span class="none2">Kaç</span><span class="none2">!</span> <span class="none2">Çabuk kaç</span><span class="none2">!”</span></p>

      <p class="calibre2"><span class="none2">Emrayin şaşırmış, donmuştu sanki. Geç kalmıştı. Koca ağaç, tepesinde çatırdayarak, yıkıp devirerek, yeşil ormanın kubbesinden bir bölümünü koparıp göğe doğru bir boşluk açarak, ağır ağır üzerine düşüyordu. İşte o anda, tek bir şeyi, oğlu Kirisk</span><span class="none2">’</span><span class="none2">i düşünmüştü. O zaman Kirisk çok küçüktü, tek çocuklarıydı. Kızları Psulk doğmamıştı daha. O son saniyelerde, kaçınılmaz görünen bir ölümün eşiğinde, yalnız ve yalnız oğlunu, ölürse kendi yerini alacak olan oğlunu düşünmüş, başka şey düşünmeye zamanı kalmamıştı. Ağaç, korkunç bir gürültüyle, tozu yaprağı savurarak Emrayin</span><span class="none2">’</span><span class="none2">in hemen yanı başına devrildi. Herkes rahat bir soluk aldı: Kurtulmuştu, sağ salim ayaktaydı</span><span class="none2">!</span></p>

      <p class="calibre2"><span class="none2">Şimdi işte bu olayı hatırlıyor, onu kendisi yapan, olduğu gibi yapan şeyin oğlunun dünyaya gelişi olduğunu, hayatta baba olma duygusundan daha güzel, daha güçlü bir duyguyu asla yaşamadığını çok iyi anlıyordu.</span> <span class="none2">Çocuklarına, özellikle de Kirisk</span><span class="none2">’</span><span class="none2">e minnettardı. Ama bunları anlatıp onu daha rahatsız etmek istemedi. Zaten şu anda çok mutsuzdu çocuk…</span></p>

      <p class="calibre2"><span class="none2">Baba için yaşama süresinin sonu geliyordu…</span></p>

      <p class="calibre2"><span class="none4">Mavi yarasa,</span> <span class="none4">su ver bize</span><span class="none4">!</span> <span class="none4">Mavi yarasa, su ve</span><span class="none4">r bize</span><span class="none4">!</span></p>

      <p class="calibre2"><span class="none2">Evet, baba için yaşama süresi sona eriyordu.</span> <span class="none2">Çok değerli iki, üç anısı daha vardı ki onlardan ayrılmak da güç geliyordu ona. Pek az vakti kalmış olsa da, bunları da düşünmeden gitmek istemiyordu. Kayığı terk et</span><span class="none2">m</span><span class="none2">e</span> <span class="none2">vaktinin geldiğini aklından çıkarmadan bu anılarına da veda ediyordu şimdi…</span></p>

      <p class="calibre2"><span class="none2">Daha ilk günden sevmişti karısını. Şaştığı şey, denizde iken o ne düşünmüşse, evde kalan karısının da aynı şeyi düşünmesiydi. İlk günden beri böyle olmuştu. Karısı onun denizde ne düşündüğünü, o da karısının evde ne düşündüğünü biliyorlardı… Uzakta iken birbirlerinin düşüncesini anlamaları, duygu ve düşünce birliği içinde olmaları, onların bir sırrı ve mutluluklarının kaynağı idi.</span> <span class="none2">Kirisk henüz doğmamıştı ama karısının hamile olduğunu gösteren belirtiler, henüz kesinlik kazanmasa da, başlamıştı. Bir gün denizden döner dönmez karısına şöyle demişti:</span> <span class="none2">“</span><span class="none2">Bir oğlumuz mu oluyor?</span><span class="none2">”</span></p>

      <p class="calibre2"><span class="none2">“</span><span class="none2">Ş</span><span class="none2">ş</span><span class="none2">şt</span><span class="none2">!</span> <span class="none2">Yavaş söyle, cinler duymasın. İyi ama sen nerden biliyorsun?</span><span class="none2">”</span></p>

      <p class="calibre2"><span class="none2">Kadın şaşırmıştı ama mutluluktan gözleri parlıyordu.</span></p>

      <p class="calibre2"><span class="none2">“</span><span class="none2">Bugün sen öyle düşündün, çok da istiyordun.</span><span class="none2">”</span></p>

      <p class="calibre2"><span class="none2">“</span><span class="none2">Ya sen</span><span class="none2">?”</span></p>

      <p class="calibre2"><span class="none2">“</span><span class="none2">Senin ne düşündüğünü bildiğimi biliyorsun, benim ne düşündüğümü de biliyorsun.</span><span class="none2">”</span></p>

      <p class="calibre2"><span class="none2">“</span><span class="none2">Ben öyle düşündüm, çünkü sen de öyle düşünüyordun ve çok da istiyordun…</span><span class="none2">”</span></p>

      <p class="calibre2"><span class="none2">Ve istedikleri oldu, sezgileri gerçekleşti. Kirisk henüz doğmamıştı ama yakında doğacaktı. Doğum günü yaklaşıyordu. O zaman karısı onun, belki yüz yerinden yamalı eski deri pantolonunu giymeye başlamıştı.</span> <span class="none2">Bunu, kocası denizde olduğu zaman bile evde bir erkek ruhu bulunsun diye yapıyormuş, yoksa doğacak çocuk iyi gelişmezmiş. Onun eski pantolonunu giydiği zaman karısı en güzel, en alımlı olurdu. En güzel, en alımlı</span><span class="none2">!</span> <span class="none2">Onları ana ve baba yapacak olan şeyi düşündükleri günler, en güzel, en mutlu, en sevinçli günleriydi.</span> <span class="none2">Kirisk</span><span class="none2">’</span><span class="none2">i düşündükleri günler…</span> <span class="none2">İşte şimdi ondan ve onunla ilgili her şeyden ayrılması gerekiyordu.</span></p>

      <p class="calibre2"><span class="none2">Sonra, bir başka gün</span> <span class="none2">-</span><span class="none2">o zaman Kirisk büyümüştü</span><span class="none2">-</span> <span class="none2">annesi ona kızmış ve</span> <span class="none2">“</span><span class="none2">Sen bu eve gelmeden daha rahat yaşıyordum.</span><span class="none2">”</span> <span class="none2">demişti.</span> <span class="none2">Çocuğun bu sözlere çok canı sıkılmış ve babası döner dönmez sormuştu:</span> <span class="none2">“</span><span class="none2">Baba, ben buraya gelmeden önce neredeydim?</span><span class="none2">”</span></p>

      <p class="calibre2"><span class="none2">Tuhaf ama hoş bir soruydu. Karısı ve o sessizce, gözleriyle gülmüşlerdi. Emrayin ne diyeceğini, ne cevap vereceğini bilemeyince, buraya gelmeden önce nerede bulunduğunu söylemeyince, karısı kim bilir ne kadar zevklenmişti.</span> <span class="none2">Şimdi olsa, oğluna, dünyaya gelmeden önce kendi içinde yaşadığını, kanında, belinde olduğunu, sonra annesinin karnına geçtiğini, oradan çıkıp kendisini yenilediğini, baba olarak onda yaşadığını ve şimdi, yok olduktan sonra, varlığını onda sürdüreceğini, onda ve onun çocuklarında var olmaya devam edeceğini söylerdi…</span></p>

      <p class="calibre2"><span class="none2">Evet, bunları söylerdi ona. Ölmeden önce söyleyebildiği için de mutlu olurdu. Ama şimdi her şeyin sonu gelmişti, bütün soyu yok olacaktı. Kirisk</span><span class="none2">’</span><span class="none2">in bir, en çok iki günlük ömrü kalmıştı. Bunu çok iyi biliyordu, işte asıl felaket bu idi, kendisinin kayığı terk edip oğlundan ayrılması değil…</span> <span class="none2">Oğluna son olarak, kalan zaman</span><span class="none2">ında, Orhan Ata ile Mılgın Akayını</span> <span class="none2">da şükranla, minnetle anmasını söylerdi.</span> <span class="none2">Artık dünyada olmadıklarına göre, anılmak ya da anılmamak onlar için fark etmezdi. Ama kendisi için yapmalıydı bunu. İnsan, işte böyle adamları düşünerek ölmeliydi.</span> <span class="none2">Sonra, oğlunun bunları kendi kendine düşünüp anlayabileceğine karar verdi.</span></p>
    </div>

    <div class="s2">
      <p class="calibre2"><span class="none2">***</span></p>
    </div>

    <div class="s1">
      <p class="calibre2"><span class="none2">Kirisk uyandığı zaman, geçen gecelere göre vücudunun daha sıcak olduğunu, üşümediğini anlayarak şaşırdı.</span> <span class="none2">Gözlerini açıp başını kaldırdı: Babası kayıkta değildi. Sıçrayıp kalktı, iyice baktı ve sonra o sisli, o ıssız denizde yankılanan korkunç bir çığlık attı. Acı ve umutsuzluk dolu, yalnızlık çığlıkları uzayıp gitti. Sel gibi yaş aktı gözlerinden, ağlamaktan bitti ve sonra boğuk sesler çıkararak yıkılıp kaldı kayığın dibinde. Kanından geldiği babasına, büyüklerine minneti, onlara duyduğu sevgi ve üzüntünün</span> <span class="none2">ağıtı</span><span class="none2">, şükran borcuydu bu çığlıklar.</span></p>

      <p class="calibre2"><span class="none2">Başı eğik, gözleri kapalı olarak, kayığın dibinde, öylece yatıyordu. Görülecek bir şey, gidilecek bir yer yoktu zaten. Çevresini aynı beyaz sis ve deniz kuşatıyordu. Ama bu defa deniz usulca kıpırdıyor, kayığı olduğu yerde döndürüyordu.</span> <span class="none2">Kirisk, uyuyakaldığı için kendini suçluyor ve sonsuz kederler içinde ağlıyordu. Uyumamış olsa, babasının ayaklarına elleriyle dişleriyle sarılır, onu asla bırakmazdı. Bu korkunç boşlukta yapayalnız kalmaktansa onunla birlikte açlıktan, susuzluktan ölmesi daha iyiydi. Geceleyin kayığın birdenbire sarsıldığını, ani bir itişle kaydığını hissettiği zaman niçin gö</span><span class="none2">zlerini açamamış, ni</span><span class="none2">çin fırlayıp kalkmamış ve bağırmamıştı</span><span class="none2">!</span> <span class="none2">Kendine kızıyor, sövüp sayıyordu. Ah uyanık olsaydı</span><span class="none2">!</span> <span class="none2">Babasının denize atlamasına engel olamaz mıydı? Ya da, o karanlık uçuruma onunla birlikle kendisi de atlayamaz mıydı?</span></p>

      <p class="calibre2"><span class="none2">Ağlaya ağlaya, bütün vücudu titreye titreye, kendinden geçti. Bir süre sonra susuzluk acısı yine bastırdı. Sanki başka üzüntüler karşısında biraz gerilediği için şimdi öç alıyordu susuzluk. Uyurken bile susuzluktan kıvrandığını, acılar çektiğini hissediyordu. Susuzluk yakıyor, yakıyor, boğuyordu onu. Sürüne sürüne fıçının olduğu yere kadar gitti. Kolayca açabilsin diye tıpanın gevşetildiğini, maşrapanın da fıçının hemen yanına bırakıldığına gördü. Maşrapaya su koydu ve hiçbir şey düşünmeden içti. Kuruyan dudakları ıslandı ve boğazının yanması geçti biraz. Maşrapayı bir defa daha doldurup içmek istedi</span> <span class="none2">ama</span> <span class="none2">biraz aklı başına gelmişti.</span> <span class="none2">Kendini tuttu. Su çok azalmış, bir iki içimlik kalmıştı…</span></p>

      <p class="calibre2"><span class="none2">Sonra durup düşündü. Bütün umudunu yitirmişti. Niçin tek</span> <span class="none2">kelime</span> <span class="none2">söylemeden terk etmişti babası onu</span><span class="none2">?</span> <span class="none2">Babasıyla birlikle sulara gömülüp kaybolmak, bu yalnızlığa, kolunu ayağını kımıldatmayan bu büyük korkuya dayanmaktan çok daha kolay olurdu. Kararını verdi. Gücünü toplar toplamaz yapacaktı bunu…</span></p>

      <p class="calibre2"><span class="none2">Vakit öğle, belki de öğleden sonrasıydı. Kirisk, sisin biraz aydınlanmasına bakarak böyle düşünüyordu. Demek ki güneş, tepede bir yerde parlıyor, ama ışınları, okyanusu kaplayan o yoğun</span> <span class="none2">“</span><span class="none2">Büyük Sis</span><span class="none2">”</span><span class="none2">i delip geçemiyordu.</span> <span class="none2">Sis biraz açılmış, kuru odun dumanı gibi maviye çalan bir renk almıştı. Yine de yirmi, otuz kulaç ötesi görünmüyordu ve çevresinde ise hafifçe kıpırdayan kopkoyu bir denizden başka bir şey yoktu.</span></p>

      <p class="calibre2"><span class="none2">Nereye gideceğini bilemiyordu. Kürek çekecek gücü de kalmamıştı zaten. Babasının ve Mılgın</span><span class="none2">’</span><span class="none2">ın, kayığın üzerine çıkarıp düzgün bir şekilde koydukları küreklere üzüntüyle baktı. Şimdi kayık kendi kendine sisler içinde bilinmeyen bir yöne doğru sürükleniyordu. Kanını donduran umutsuzluk ve yalnızlık korkusu sarmıştı çocuğu.</span> <span class="none2">Bir süre sonra, akşama doğru, yine dayanılmaz bir susuzluk duydu. Açlıktan, güçsüzlükten başı dönüyordu.</span> <span class="none2">Ne kımıldamak ne de çevresine bakmak istiyordu şimdi canı. Baksa ne görecekti ki… Fıçının yanına kadar sürünmek bile zor geliyordu ona. Dizlerinin üzerinde sürüne sürüne, bitkin bir durumda fıçının yanına gelebildi. Gücü kalmadığı için biraz durup elini yüzüne yaklaştırdı, baktı ve irkildi: Eli erimişti sanki.</span> <span class="none2">Kurutulmuş bir sincap derisi gibi büzülmüş, incelmişti.</span></p>

      <p class="calibre2"><span class="none2">Bu defa suyu gerekenden fazla içti. Fıçının dibinde azıcık, ancak bir kere içmeye yetecek kadar su kalmıştı.</span> <span class="none2">Sonra bir damla su kalm</span><span class="none2">ayacaktı. Ama ne fark ederdi</span> <span class="none2">ki… Midesindeki açlık duyusunun yerini şimdi, iğne batıyormuş gibi sancılar almıştı.</span> <span class="none2">Birkaç defa bayılıp bayılıp ayıldı. Kayık, canlanan bir akıntıya kapılmış, yavaş yavaş sürükleniyordu sisin içinde.</span> <span class="none2">Bir an geldi ki, kendini denize atıp hayatına son vermek istedi. Ama hiç gücü kalmamıştı. Dizlerinin üzerinde doğrulup kayığın kenarına geldiği hâlde, kendini kaldırıp atmaya gücü yetmedi. Eli suya değiyor ama gövdesini kaldıramıyordu. Öyle bitkin, öyle güçsüzdü ki, fıçının dibinde kalan o azıcık suyu bile içemedi.</span></p>

      <p class="calibre2"><span class="none2">Yattığı yerde sessizce ağlıyor ve su taşıyıcı yarasayı çağırıyordu: Ma</span><span class="none2">vi</span> <span class="none2">yarasa, su ver bana</span><span class="none2">!</span> <span class="none2">Ama mavi yarasa gelmiyor, susuzluğu arttıkça artıyordu.</span></p>

      <p class="calibre2"><span class="none2">Derede çırılçıplak yüzdüğü o yaz günlerini hatırladı yine. O zaman olsa olsa yedi yaşındaydı. O yıl bunaltıcı bir yaz olmuştu. Güneş orman kenarını yakıp kavuruyordu. Böğürtlen toplamaya gitmişlerdi ormana. Sonra, annesi ve teyzesiyle birlikte yıkanmak için dereye gitmişlerdi. Kendisinden utanmamış, rahatsız olmamışlardı, ikisi de soyunmuş, esmerleşmiş ve güneşte parlayan kalçalarıyla, memelerini elleriyle kapatarak</span> <span class="none2">korka korka girmişlerdi suya. Cı</span><span class="none2">bıldarken bağrışıp çağrışıyor, tuhaf sesler çıkarıyorlardı. O, suya dalmak için dere kenarında koşarken, kahkaha ile gülerek onunla alay etmişlerdi. En çok annesi gülmüş ve</span> <span class="none2">“</span><span class="none2">Şuna bak, şuna, her şeyiyle nasıl da babasına benziyor</span><span class="none2">!</span><span class="none2">”</span> <span class="none2">demişti. İki kız kardeş fısıldaşarak ve hiç sakınmadan ayıp sözler söyleyerek katıla katıla gülmüşlerdi… Derenin suyu bitip tükenmek bilmeden çağıl çağıl akıyordu. Kana kana içebilirsin, canın istediği kadar yüzer, yıkanırsın…</span></p>

      <p class="calibre2"><span class="none4">Ma</span><span class="none4">vi</span> <span class="none4">yarasa, su ver bana</span><span class="none4">!</span></p>

      <p class="calibre2"><span class="none2">Kirisk yine o derenin yanında yüzüyordu sanki. Yine öyle sıcak bir yaz gününde çırılçıplak yıkanıyordu. Kıyıda koşuyor, suya atlıyor, ama hayret, bir serin</span><span class="none2">lik duymuyordu</span><span class="none2">!</span> <span class="none2">Ele gelmeyen, ör</span><span class="none2">deksiz bir su idi bu. Bir sisti, sisle yıkanıyordu. Bu su üşütüyordu onu. Annesi de gülmüyor, ağlıyordu. Birine,</span> <span class="none2">“</span><span class="none2">Şuna bak, şuna, her şeyiyle nasıl da babasına benziyor</span><span class="none2">!</span><span class="none2">”</span> <span class="none2">diyor ve acı acı ağlıyordu. Gözyaşları tuzluydu ve onun yüzüne akıyordu…</span></p>

      <p class="calibre2"><span class="none2">Kirisk, o gece, dalgaların kayığa çarparak çıkardığı seslerle ve kayığın yalpalamasıyla uyandı. Uyandı ve bir çığlık attı: Başının üzerinde yıldızları görüyordu</span><span class="none2">!</span> <span class="none2">Günlerden beri ilk defa</span><span class="none2">!</span> <span class="none2">Ta yukarıda, denizin üzerinden uçan bulutların arasında ışıl ısıldılar. Ay da bulutlara dalıp dalıp çıkıyor, kendini gösteriyordu.</span> <span class="none2">Çocuk bir süre şaşıp kaldı: Yıldızlar, ay, r</span><span class="none2">üzgâr</span><span class="none2">, dalgalar… Bu bir hareketti, hayattı</span><span class="none2">!</span> <span class="none2">Yine bulut bulut sisler vardı, kayık bunların arasına girince yine her yer karanlık oluyordu. Ama çok sürmüyordu bu durum, yine çıkıyordu o karanlıktan. Büyük Sis dağılıyor, uyuşukluktan kurtuluyor, r</span><span class="none2">üzgâr</span> <span class="none2">ve dalgalar onu kovuyordu.</span></p>

      <p class="calibre2"><span class="none2">Çocuk yaşlı gözlerini yıldızlara dikti. Küreklere asılacak gücü yoktu, nereye gideceğini bilmiyordu. Ama yine de dalgaların kayığa vuruşlarını duymak, esen r</span><span class="none2">üzgâr</span><span class="none2">ı hissetmek, kayığın dalgalarla inip çıktığını görmek sevindiriciydi.</span> <span class="none2">Dünya yine görünür olduğu, deniz harekete geçtiği için, hem sevinçten hem üzüntüden ağlıyordu. Yiyecek ve içeceği de olsaydı, yaşamayı daha çok severdi. Ama ayağa kalkamayacağını, günlerinin sayılı olduğunu, yakında susuzluktan öleceğini anlıyordu…</span></p>

      <p class="calibre2"><span class="none2">Dalgalar kayığı gittikçe daha hızlı sürüklüyordu. Küreksiz, dümensiz, akıntıya kapılıp gidiyordu kayık. Denizin ucunda, ufuk da belirmeye, aydınlık gecenin karanlığını açmaya başlamış, sis kümeleri iyice seyrelmişti.</span> <span class="none2">Dağılmamış olanlar da eskisi kadar yoğun ve karanlık değillerdi artık. Şimdi o sisin içinden birtakım acayip yaratıklar gelip geçiyordu sanki. Görünüyor, sisi dağıtıp süren r</span><span class="none2">üzgâr</span><span class="none2">ın önünden kaçıp gidiyorlardı…</span></p>

      <p class="calibre2"><span class="none2">Ay bulutların arasından çıkıp görününce denizin yüzeyi kıpır kıpır oluyor, parlıyor, sonra yine sönüyor, yine aydınlanıyor, canlanıyordu. Çocuk sessizce ışıldayan yıldızlara bakıp düşündü:</span> <span class="none2">“</span><span class="none2">Hangileriniz koruyucu yıldızlarsınız? Orhan Ata</span><span class="none2">’</span><span class="none2">nın yıldızı hanginiz, Mılgın Akayın yıldızı hanginiz, babam Emrayin</span><span class="none2">’</span><span class="none2">in yıldızı hanginiz</span><span class="none2">?</span> <span class="none2">Şu son günlerde hiç görünmediniz ey yıldızlar</span><span class="none2">!</span> <span class="none2">Şimdi ben yapayalnızım, nereye gittiğimi bilmiyorum. Ama artık korkmuyorum, çünkü sizi görüyorum gökyüzünde. Bilmediğim tek şey, hanginizin benim yıldızım olduğudur. Olanlardan siz sorumlu değilsiniz. Bizi göremezdiniz. Büyük Sis bizi saklıyordu çünkü. Ben şimdi yalnızım. Onlar uzun bir yolculuğa çıktılar. Onlar sizi çok seviyordu ey yıldızlar</span><span class="none2">!</span> <span class="none2">Karaya ulaştıracak yönü bulmak için sizi öyle beklediler, öyle çok istediler ki</span><span class="none2">!</span> <span class="none2">Orhan Ata yıldızların hiç yanıltmadığını söylemişti. Bunu bileyim istiyordu…</span> <span class="none2">Ama</span> <span class="none2">olanlardan siz sorumlu değilsiniz. Ben de yakında öleceğim. İçecek suyum yok, gücüm yok ve nereye gittiğimi bilmiyorum. Azıcık suyum daha var, artık dayanamıyorum, onu da içeceğim.</span> <span class="none2">Hiç, hiç gücüm kalmadı. Bugün fok derisinden yapılan balık torbasının bir parçasını çiğnedim. Ama artık iğreniyorum, yiyemeyeceğim, içim dışıma çıkıyor. Az sonra kalan suyu içeceğim. Belki bir daha görüşemeyiz, onun için şunu söylemek istiyorum: Orhan Ata, Mılgın Akay ve babam Emrayin, sizi çok seviyorlardı. Sabaha kadar dayanırsam sizinle o zaman vedalaşırız…</span><span class="none2">”</span></p>

      <p class="calibre2"><span class="none2">Az sonra kayık yine büyük bir sis bulutuna girdi. Yine her şey görünmez oldu. Kayık, r</span><span class="none2">üzgâr</span> <span class="none2">ve dalgaların itişiyle ilerlemeye devam ediyordu. Ama bunun da önemi yoktu artık Kirisk için. Kalan son suyunu, o kokmuş suyu da içmiş, arkada, fıçının yanında, Orhan Ata</span><span class="none2">’</span><span class="none2">nın yerinde duruyordu. Bitkindi. Artık sis de korkutmuyordu onu: Ölü</span><span class="none2">m</span><span class="none2">e</span> <span class="none2">hazırlanıyordu çünkü. Yıldızları bir daha göremeyeceğine, onlara veda edemeyeceğine üzülüyordu şimdi… Gittikçe daha kötü hissediyordu kendini…</span> <span class="none2">Yarı</span> <span class="none2">uykuda, yarı baygın durumda öylece yatıyordu. Günün hangi saatinde olduğuna dair en küçük bir bilgisi yoktu. Belki gece yarısıydı, belki sabah olmak üzereydi. Söylemesi zor. R</span><span class="none2">üzgâr</span><span class="none2">ın önünde uçuşan duman gibi hafif bir sis kaplamıştı denizin yüzünü.</span></p>

      <p class="calibre2"><span class="none2">Talih vardır güldürür, talih vardır öldürür. Çocuk duyabilir ya da duymayabilirdi. Ama duymuştu işte. Birden bir ses, başının üzerinde kanat çırpışlarını, vınlamasını andıran bir ses duymuş, karanlıkta bir şey kayığın üzerinden geçip gitmişti. Yerinden sıçradı, şimşek çakması kadar kısa bir zamanda o geçen şeyin bir kuş, geniş kanatlarını çırpan büyük bir kuş olduğunu anlamıştı.</span></p>

      <p class="calibre2"><span class="none2">“</span><span class="none2">Aguguk</span><span class="none2">!</span> <span class="none2">Aguguk</span><span class="none2">!” d</span><span class="none2">iye bağırdı.</span> <span class="none2">Bu kutup baykuşunun uçuş yönünü de ve o sırada r</span><span class="none2">üzgâr</span><span class="none2">ın ne yandan estiğini de belirleyebilmişti. Soldan geliyor ve sol kulağının ardından ensesine çarpıyordu.</span></p>

      <p class="calibre2"><span class="none2">“</span><span class="none2">Aguguk</span><span class="none2">!”</span></p>

      <p class="calibre2"><span class="none2">Kuşun ardından böyle bağırdı ve sonra Orhan</span> <span class="none2">Ata’n</span><span class="none2">ın dümen koluna yapışarak kayığı kuşun uçtuğu yöne çevirdi.</span> <span class="none2">Kalan bütün gücünü topladı, bütün dikkatini vererek dümen koluna asıldı. Hiçbir şey düşünmüyor, yalnız r</span><span class="none2">üzgâr</span><span class="none2">ı ve kuşun uçuş yönünü unutmamaya çalışıyordu.</span> <span class="none2">O kutup kuşunun nereden gelip nereye gittiğini bilmiyordu. Bir adadan karaya mı, yoksa karadan adaya doğru mu uçuyordu? Orhan</span> <span class="none2">Ata’n</span><span class="none2">ın dediğini de unutmamıştı: Bu kuş deniz üzerinde dosdoğru uçardı.</span> <span class="none2">Geceleyin ve sisli havalarda uçabilen en güçlü, en büyük kuştu ve şimdi, o, onun çizdiği doğruyu takip ediyordu.</span></p>

      <p class="calibre2"><span class="none2">Dalgadan dalgaya atılıyordu kayık. R</span><span class="none2">üzgâr</span><span class="none2">ın yönü değişmiyordu. Karanlıklar dağılıp açılıyor, ufukta gökyüzü hafifçe aydınlanmış bulunuyordu. Tam ileride, dosdoğru önünde, göğün koyu mavi olduğu yerde, bir yıldız ışıldıyordu tek başına. Tam kayığa istediği yönü verdiği zaman görmüştü o yıldızı. Demek ki ona doğru gitmeliydi. Aguguk kuşu da o yöne uçup kaybolduğuna göre, yıldıza doğru gidecekti. Bu yıldızı tanımıyordu ama gözünü ondan ayırmıyor ve r</span><span class="none2">üzgâr</span><span class="none2">ın hep ensesine doğru esmesine dikkat ediyordu. Bu r</span><span class="none2">üzgâr</span> <span class="none2">onun yönüydü, gücü ve nefesiydi.</span></p>

      <p class="calibre2"><span class="none2">“</span><span class="none2">Es r</span><span class="none2">üzgâr</span><span class="none2">, dayan r</span><span class="none2">üzgâr</span><span class="none2">, sakın durma</span><span class="none2">!</span> <span class="none2">Adını bilmiyorum, Orhan Ata olsaydı söylerdi. Gel benim kardeşim ol.</span> <span class="none2">Sakın durma ey r</span><span class="none2">üzgâr</span><span class="none2">, sakın yönünü değiştirme. İstersen bu yönde uzun süre esebilirsin. Yardım et bana ey r</span><span class="none2">üzgâr!</span> <span class="none2">Sakın gitme</span><span class="none2">!</span> <span class="none2">Adını da öğrenir ve seni adınla çağı</span><span class="none2">rı</span><span class="none2">rım, ister misin sana Orhan adını, Orhan</span> <span class="none2">Ata’n</span><span class="none2">ın adını vereyim? Seni hep Orhan R</span><span class="none2">üzgâr</span><span class="none2">ı diye çağırırım, sen de beni tanırsın…</span><span class="none2">”</span></p>

      <p class="calibre2"><span class="none2">Kirisk, iyilik r</span><span class="none2">üzgâr</span><span class="none2">ına böyle yalvarıyor, can ve gönülden esmeye devam etmesini istiyordu. Yön gösteren yıldızdan da gözünü ayırmıyordu.</span> <span class="none2">“</span><span class="none2">Seni seviyorum ey benim parlak yıldızım.</span><span class="none2">”</span> <span class="none2">diyordu.</span> <span class="none2">“</span><span class="none2">Yüksekte, uzakta ve karşımdasın. En büyük, en güzel yıldız sensin. Yalvarırım kaybolup gitme, orada dur ve sakın sönme. Ben sana doğru geliyorum. Aguguk da sana doğru gidiyordu. Nereye gittiğini bilemiyorum, adaya mı, karaya mı? Bir adaya gitmişse, gider orada ölürüm. Adını bilmiyorum, bunun için bana kızma. Öğrenmeye zamanım olmadı. Babam Emrayin olsaydı söylerdi adını. İstersen sana babamın adını vereyim.</span> <span class="none2">“</span><span class="none2">Emrayin Yıldızı</span><span class="none2">”</span> <span class="none2">diyeyim sana. Gökyüzünde göründüğün zaman sana selam veririm, adını fısıldarım. Bana yardım et Emrayin Yıldızı, vaktinden önce sönüp git</span><span class="none2">m</span><span class="none2">e</span> <span class="none2">sakın, bulutların arkasında kaybolma…</span><span class="none2">”</span></p>

      <p class="calibre2"><span class="none2">Böyle yalvarı</span><span class="none2">yordu yol gösteren yıldız</span><span class="none2">a. Sonra dalgalara da yalvarı</span><span class="none2">yordu:</span> <span class="none2">“</span><span class="none2">Dalgalar, kayığımı itip götürüyorsunuz, ne iyisiniz şimdi</span><span class="none2">!</span> <span class="none2">Size</span> <span class="none2">‘</span><span class="none2">Mılgın Akay Dalgaları</span><span class="none2">’</span> <span class="none2">diyeceğim. Siz de aguguk kuşunun uçup kaybolduğu yöne gidiyorsunuz, üzün süre istediğiniz yere gidebilirsiniz. Sakın durmayın, yönünüzü değiştirmeyin ey Mılgın Akay Dalgaları</span><span class="none2">!</span> <span class="none2">Kürek çekerdim ama hiç gücüm kalmadı. Görüyorsunuz, kendimi sizin insafınıza bıraktım. Eğer hayatta kalırsam, Orhan Ata R</span><span class="none2">üzgâr</span><span class="none2">ı</span><span class="none2">’</span><span class="none2">nı ve Emrayin Yıldızını takip ettiğinizi hiç unutmayacağım. Herkese söyleyeceğim bunu: Mılgın Akay Dalgaları şans getirir, diyeceğim. Bana yardım edin Mılgın Akaylar, gitmeyin, beni bırakmayın…</span><span class="none2">”</span></p>

      <p class="calibre2"><span class="none2">Emrayin Yıldızı bütün yıldızlardan daha çok kaldı, daha çok parladı gökyüzünde. Şafak sökünceye kadar gökyüzünde parlayan tek yıldız o idi. Şafakta billur ışıklarını saçtıktan sonra, sabah r</span><span class="none2">üzgâr</span><span class="none2">ında yavaş yavaş sönüp gitti. Hava boz bir renk alınca da onun beyaz lekesi uzun süre silinmedi gökyüzünde.</span></p>

      <p class="calibre2"><span class="none2">Sabah böyle oldu. Sonra güneş de doğdu ve denizin üzerinde yükselmeye başladı. Kirisk hem sevindi hem korktu. Güneşi gördüğü için sevindi ve denizin uçsuz bucaksız olduğunu gördüğü için korktu. Güneş ışınında mavi yankıları oynaşan deniz kara denecek kadar koyu idi, ıssızdı, göz alabildiğine uzanıyordu. Çocuk dümen kolunu bırakmıyor, hafızasına da güvenerek r</span><span class="none2">üzgâr</span><span class="none2">ın yönünü tutmaya çalışıyordu. Çok yoruyordu bu da onu…</span> <span class="none2">Şimdi hatırladığı tek şey başının döndüğü, gözlerinin karardığı idi…</span> <span class="none2">Kayık kendi başına gidiyordu…</span></p>

      <p class="calibre2"><span class="none2">Kirisk kendine geldiğinde, güneş gökyüzünün öbür ucuna ulaşmıştı. Biraz açıldı. Titreyen ellerine dayanarak kayığın arka tarafına kadar güçlükle süründü ve orada durdu. Gözlerini kapatıp baş dönmesinin geçmesini bekledi. Sonra açtı gözlerini. Kayık dalgalara batıp çıkıyordu. Göz alabildiğine uzanan deniz köpükleniyor ve sayısız yansılar parıldıyordu. Kirisk ileriye baktı… A</span><span class="none2">a</span><span class="none2">a</span><span class="none2">!</span> <span class="none2">Gözlerini ovuşturarak bir daha baktı. Şaşkınlıktan donup kaldı. İleride, denizin oluşturduğu koyu yeşil kabartının gerisinde Ala Köpek koşuyordu</span><span class="none2">!</span> <span class="none2">Ala Köpek ona doğru geliyordu</span><span class="none2">!</span> <span class="none2">Büyük Ala Köpek</span><span class="none2">!</span></p>

      <p class="calibre2"><span class="none2">Dalgaların üzerinden ve onların bittiği yerde, boz</span> <span class="none2">mavi tepelerden oluşan kıyı şeridi görünmeye başlamıştı.</span> <span class="none2">Ala Köpek, kulakları kara, kasığı beyaz Ala Köpek, öteki tepelerin, dağların hepsinden daha yüksekti.</span> <span class="none2">Bilinmeyen zamanlarda</span><span class="none2">n beri onun eteğine çarparak kırı</span><span class="none2">lan dalgaların köpük saçakları görünüyor, kıyıya yakın yerlerde cıyaklayan martıların sesleri de duyuluyordu. Martılardı kayığı ilk görenler. Tepede felaket korkusuyla yakılan işaret ateşinin dumanı yükseliyordu. Dik yamaçta yakılan ateş sönmek üzereydi.</span></p>

      <p class="calibre2"><span class="none2">Deniz kıyısında</span> <span class="none2">koşan Ala Köpek Sana geliyorum</span><span class="none2">, yapayalnızım. Orhan Atam yok, Babam Emrayin yok, Akam</span> <span class="none2">Mılgın</span> <span class="none2">yok…</span> <span class="none2">Nerede olduklarını gel bana sor.</span> <span class="none2">Ama bırak da önce kana kana su içeyim…</span></p>

      <p class="calibre2"><span class="none2">Adına yakılan türkünün, kendisi için söylenecek ve ömrünün sonuna kadar birlikte yaşayacağı şarkının ilk sözleri bunlar olacaktı. Kirisk bunu biliyor, anlıyordu…</span> <span class="none2">U</span><span class="none2">ğuldayan denizin dalgaları gecenin karanlığında saldırıyor, kayalara çarparak çatlıyor, kaya kadar sağlam olan toprak ise, inim inim inleyerek denizin bu saldırılarını püskürtüyordu.</span></p>

      <p class="calibre2"><span class="none2">Gündüzler gündüz, geceler gece olalı beri, ta yaradılıştan beri, bu iki doğa gücü savaş halindeydiler. Denizle kara var oldukça, bu savaş, gündüzler boyu, geceler boyu, sonsuza kadar sürüp gidecektir.</span> <span class="none2">Bütün gündüzler, bütün geceler boyu… Bir gece daha sona ermişti…</span></p>

      <p class="calibre2"><span class="none2">Denizde Orhan Ata R</span><span class="none2">üzgâr</span><span class="none2">ı uğulduyor,</span> <span class="none2">Mılgın</span> <span class="none2">Akay Dalgaları yuvarlanıyor, pırıl pırıl gükkubbenin bir ucunda, Emrayin Yıldızı ışıl ışıl parlıyordu.</span></p>

      <p class="calibre2"><span class="none2">… bir gün daha doğuyordu.</span></p>

      <p class="calibre2"> </p>

      <p class="calibre2"><span class="none2">Baylık Köyü Aralık 1976</span> <span class="none2">-</span> <span class="none2">Ocak 1</span><span class="none2">977</span></p>
    </div>
  </div>
</body>
</html>
