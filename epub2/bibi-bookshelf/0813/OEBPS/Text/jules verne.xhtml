<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h1>Jules Verne</h1>

  <p style="text-align: center;"><i>Doğumu 1828, Fransa</i></p>

  <p style="text-align: center;"><i>Ölümü 1905, Fransa</i></p>

  <div>
    <br />
  </div>

  <p>Fransız roman yazarı. Bir avukatın oğlu olan Verne, 1847 ile 1849 yılları arasında Paris’te hukuk okudu. Önce devlet memuru, ardından da Amiens’te Belediye Meclisi üyesi oldu. 1857’de Honorine de Vione’yle evlenen Verne, yaşamının bu döneminde sık sık İngiltere’ye gidip geldi. Bu, aynı zamanda başına her tür kazanın geldiği bir dönemdi; hayatının sonuna kadar topal kalmasına neden olacak deli yeğeni onu ayağından vurdu ve arka arkaya birçok yüz felci geçirdi. Yine de yaşamında olup biten güzel şeyler, hiçbir zaman içindeki umudu söndürmedi. İlk yazılı ürünleri arasında komedyalar ve librettolar vardı; dünya çapındaki ününün dayandığı fantastik yapıtları ise hayatının daha geç bir dönemine denk gelir. Yaşamının en yaratıcı yıllarında arka arkaya yazdığı <i>Balonla Beş Hafta</i> (1863), <i>Dünya'nın Merkezine Yolculuk</i> (1864) ve <i>Ay'a Yolculuk</i> (1865) yazarın aynı zamanda en çok tanınan yapıtları oldu. Yine de Jules Verne’i dünya çapında büyük bir isim yapan 1873’te yazdığı <i>80 Günde Dünya Gezisi</i> oldu. Jules Verne, bilimin ilerlemesinin insanlığın ilerlemesi demek olacağına sonsuz bir inanç besliyordu. Özellikle “yolculuk” kavramının yeniden şekillenmesi onu her zaman heyecanlandırıyordu. Buna karşın bilimsel ilerlemenin tehlikeler yaratabileceğini de görüyordu ve <i>Kaptan Grant’ın Çocukları</i> (1867), <i>Denizler Altında 20.000 Fersah</i> (1869) ve <i>Esrarlı Ada</i> (1874) bu kuşkulu bakış açısının açıkça görüldüğü yapıtlardan bazılarıdır.</p>

  <p>Romanlarının kazandığı büyük başarı Jules Verne’i zengin bir adam yaptı. 1876’da aldığı büyük bir yatla Avrupa’nın çevresini dolaştı.</p>

  <p>Sürükleyici ve eğlenceli anlatımıyla Jules Verne romanları, kuşaklar boyu, küçükler için olduğu kadar büyükler için de bir okuma zevki olmuştur.</p>
</body>
</html>
