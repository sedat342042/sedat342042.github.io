<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h1>XVII</h1>

  <h2 id="sigil_toc_id_17">BİR TELGRAF</h2>

  <p>Böylece, Gun-Club’ün çalışmaları hemen hemen bitmişti, ama merminin Ay’a fırlatılmasına daha iki ay vardı. Evrensel sabırsızlık karşısında iki yıl gibi gelecek iki ay! O güne dek, yapılan işin en küçük ayrıntıları bile, tutkulu ve aç gözlerle yutarcasına okunan gazeteler aracılığıyla, günü gününe kamuoyuna aktarılmıştı; şimdiden sonraysa, halka dağıtılan “ilgi payı”nın hissedilir ölçüde düşmesinden çekiniliyor, herkes, günlük heyecan tayınını alamamaktan korkuyordu.</p>

  <p>Oysa hiç de öyle olmadı; en beklenmedik, en olağandışı, en inanılmaz, en akıl almaz olay en sabırsız kişilerin tutuculuğunu körükledi ve bütün dünyayı heyecanın en keskini üstüne oturtuverdi.</p>

  <p>Günlerden bir gün, 30 Eylül günü, öğleden sonra saat üç kırk yedide, Valentina (İrlanda), Newfoundland (Kanada) ve Amerikan kıyısı yoluyla gelen bir telgraf ulaştırıldı Başkan Barbicane’e.</p>

  <p>Başkan Barbicane zarfı açtı, telgrafı okudu ve kendi kendini denetleme gücüne karşın, kâğıttaki yirmi yirmi beş sözcüğü okuyunca dudakları sarardı, gözü döndü.</p>

  <p>Şimdi artık Gun-Club arşivine yerleştirilmiş olan telgraf şöyleydi:</p>

  <div>
    <br />
  </div>

  <p><b>FRANSA-PARİS</b></p>

  <p style="text-align: right;"><b><i>30 Eylül</i>, <i>saat 16.00</i></b></p>

  <div>
    <br />
  </div>

  <p><b>Barbicane, Tampa, Florida, Birleşik Devletler,</b></p>

  <div>
    <br />
  </div>

  <p><b>Küre biçimindeki merminizi silindire çevirin. İçine binip gideceğim. Atlanta gemisiyle geliyorum.</b></p>

  <div>
    <br />
  </div>

  <p style="text-align: right;"><b>MICHEL ARDAN</b></p>
</body>
</html>
