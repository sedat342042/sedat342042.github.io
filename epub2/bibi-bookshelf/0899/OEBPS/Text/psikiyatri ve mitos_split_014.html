<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>psikiyatri ve mitos</title>
  <link href="../Styles/stylesheet1.css" rel="stylesheet" type="text/css" />
  <meta content="urn:uuid:e04e2a6e-3961-4323-83f2-eb6717252cc3" name="Adept.expected.resource" />
  
<style type="text/css">
@page { margin-bottom: 5.000000pt; margin-top: 5.000000pt; }
                @font-face {
    font-style: normal;
    font-family: "Liberation", serif, sans-serif;
    font-weight: normal;
    src: url(../Fonts/LiberationSerif-Regular.ttf)
    }

                @font-face {
    font-style: italic;
    font-family: "Liberation", serif, sans-serif;
    font-weight: normal;
    src: url(../Fonts/LiberationSerif-Italic.ttf)
    }

                @font-face {
    font-style: bold;
    font-family: "Liberation", serif, sans-serif;
    font-weight: bold;
    src: url(../Fonts/LiberationSerif-Bold.ttf)
    }
</style>
</head>

<body class="calibre">
  <h2 class="baslik2" id="calibre_toc_10"><span class="idebold">ANDROMEDA</span></h2>

  <p class="normal"><span>Kadının gerek biyolojik, gerekse ruhsal ve sosyal pek çok bağlarla serbestisi kısıtlanmış, hareket olanakları daraltılmıştır. Cinsel siklusun yaratmakta olduğu bio-psiko-sosyal kısıtlanmaların yanı sıra, kadın, pek çok defa cinsel bir temastan sonra bu birleşmenin kanıtını aylarca vücudunda taşımaya ve sonra da -dünyaya getirdiği bebekle- bütün hayatınca etrafına ilan etmeye mecburdur, mahkûmdur.</span></p>

  <p class="normal">Psikiyatride, Andromeda kompleksi ismi ile bilinen bu kavram, çok güzel bir mitosa dayanır... <span class="idebold">Andromeda</span>’nın öyküsündeki bağlar, kadının hayatındaki bio-psiko-sosyal bağlarını simgeler. Her kadın -<span class="idebold">Andromeda</span> mitosundaki olaylar gibi- bu bağlardan kurtulmaya çalışır. Kurtarıcısını bekler... Gökten kanatlı at <span class="idebold">Pegasus</span> ile inecek <span class="idebold">Perseus</span>’u bekler...</p>

  <p class="normal">Habeşistan kralı <span class="idebold">Kepheus</span> ile, güzelliği nedeniyle diğer <span class="idebold">Nereus kızları</span>nın hepsinden alımlı ve güzel olmakla övünen <span class="idebold">Kassiepeia</span>’nın kızı imiş <span class="idebold">Andromeda</span>. <span class="idebold">Kassiepeia</span>’nın bu kendini beğenmişliğinden bıkmış olan diğer deniz kızları, kendisini deniz tanrısı <span class="idebold">Poseidon</span>’a şikayet ederek, <span class="idebold">Kassiepeia</span>’nın cezalandırılmasını istemişler. Fakat, neticede, bütün bu patırtı zavallı <span class="idebold">Andromeda</span>’nın başına patlamış.</p>

  <p class="normal"><span class="idebold">Poseidon</span> korkunç bir ejderi <span class="idebold">Kepheus</span>’un ülkesinin başına bela diye salmış...</p>

  <p class="normal">Kâhinler, şayet kızını kurban ederse memleketin kurtulacağını söylemiş ve bundan başka bir çare olmadığında ısrar etmişler. Halk zorlamış ve çaresiz kalan <span class="idebold">Kepheus</span>, <span class="idebold">Andromeda</span>’yı bir kayanın üstüne bağlayarak ejder <span class="idebold">Gorgo</span>’nun parçalamasına terketmiş.</p>

  <p class="normal"><span class="idebold">Gorgo</span>, <span class="idebold">Andromeda</span>’yı tam parçalayacakken, gökten kanatlı at <span class="idebold">Pegasus</span>’un üstünde yiğit <span class="idebold">Perseus</span> gelip <span class="idebold">Gorgo</span>’yu öldürmüş. Kafasını kesmiş, sonra <span class="idebold">Andromeda</span>’yı bağlarından kurtarıp almış ve evlenmiş. Ancak, <span class="idebold">Andromeda</span>’nın başka bir bağı da varmış, amcası <span class="idebold">Phineus</span>’a sözlüymüş... <span class="idebold">Phineus</span>, <span class="idebold">Andromeda</span> ile <span class="idebold">Perseus</span>’un düğün gecelerinde öldürülmeleri için adamlarını göndermişse de <span class="idebold">Perseus</span>, <span class="idebold">Gorgo</span>’nun kesik başını gösterince adamlar taş kesilmişler.</p>

  <p class="normal">Böylece, <span class="idebold">Andromeda</span> bütün bağlarından kurtarılıp <span class="idebold">Perseus</span> ile rahat, huzurlu ve mutlu bir hayat geçirmiş.</p>

  <p class="normal">Andromeda kompleksine günlük hayatta, aşağı yukarı her kadında rastlarız. Her genç kızın mutlaka evlenmek istemesi, her ilişkinin genellikle bir evlenme ile bitmesini istemesi, kızdaki bilinçdışı Andromeda kompleksinin bir ifadesidir. Genç kız, kendisini bağlayan ve yaşamını kısıtlayan pek çok bağdan kurtulmayı evlilikte aramaktadır. Bu durumu, bilhassa sosyal baskıları çok fazla olan ve genç kız yaşamını rahatça yaşama özgürlüğünü vermeyen ailelerde, genç kızların ilk rastlayacakları erkekle, pek düşünmeden evlenme girişiminde bulunmaları hallerinde gözlemiş oluruz.</p>

  <p class="normal">Bu gibi hallerde, genç kız, sevdiği bir erkek ile beraber yaşamak için değil sadece evlenmiş olmak için evlenmektedir. Psikoterapide, Andromeda kompleksine genç kadınlardaki bilhassa anksiete ve davranış bozuklukları vak’alarında rastlanır.</p>

  <p class="normal">Genellikle, diyebiliriz ki, her kadın kendi <span class="idebold">Perseus</span>’unun gelip kendisini bağlarından kurtarmasını beklemektedir...</p>
</body>
</html>
