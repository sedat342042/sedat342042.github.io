<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>psikiyatri ve mitos</title>
  <link href="../Styles/stylesheet1.css" rel="stylesheet" type="text/css" />
  <meta content="urn:uuid:e04e2a6e-3961-4323-83f2-eb6717252cc3" name="Adept.expected.resource" />
  
<style type="text/css">
@page { margin-bottom: 5.000000pt; margin-top: 5.000000pt; }
                @font-face {
    font-style: normal;
    font-family: "Liberation", serif, sans-serif;
    font-weight: normal;
    src: url(../Fonts/LiberationSerif-Regular.ttf)
    }

                @font-face {
    font-style: italic;
    font-family: "Liberation", serif, sans-serif;
    font-weight: normal;
    src: url(../Fonts/LiberationSerif-Italic.ttf)
    }

                @font-face {
    font-style: bold;
    font-family: "Liberation", serif, sans-serif;
    font-weight: bold;
    src: url(../Fonts/LiberationSerif-Bold.ttf)
    }
</style>
</head>

<body class="calibre">
  <h2 class="baslik2" id="calibre_toc_20"><span class="idebold">HERAKLES</span></h2>

  <p class="normal">Saralıların karakterini teşkil eden <span class="ideitalik">eretismus-erotismus-misticismus</span> triadındaki eretismus hali, bu hastaların çok çabuk kızıp şiddetli bir kızgınlık, kavgacılık, vurup kırıcılık göstermelerini belirtir. Bugünkü psikiyatri ve nöroloji anlayışında pek fazla itibar görmeyen bu <span class="ideitalik">epileptik karakter</span> kavramına uyarcasına, epileptik hastaların vücut yapıları da adaleli, kısa alınlı, mandibula köşeleri belirgin, üçgen göğüslü, ince belli, kuvvetli kollarla kısakalın-güçlü bacakların tamamladığı bir yapı göstermektedir.</p>

  <p class="normal">İşte bu vücut yapısı ile ona uygun eretismus hali nedeni ile, <span class="idebold">epileptik aggression</span> haline, morbus Heracles veya morbus Herculeus ismi verilmektedir.</p>

  <p class="normal">Diyebiliriz ki, mitolojideki Herakles, güçlü-kuvvetli olmasının yanı sıra, epileptik bir karaktere sahiptir. Duygusallığına hiddet ve pişmanlık nöbetleri eklenerek birbirini takip eder. Zaman zaman şuur kaybı nöbetleri geçirir. Ve bu nöbetler sırasında bir defa farkına varmadan karısı <span class="idebold">Megara</span> ile üç çocuğunu kendi elleri ile öldürür; kendisine gelip, karısı ile çocuklarını kendi elleri ile öldürdüğünü öğrenince, öylesine bir üzüntüye kapılır ki, intihara kalkışır. Tıpkı, bir epileptik hastanın nöbet konfüzyonu sırasında işlemiş bulunduğu cinayet suçu ile onu takip eden ağır pişmanlık hali gibi...</p>

  <p class="normal">Mitostaki öldürme hadisesine uymamasına rağmen, <span class="idebold">Herakles</span>’in kendi çocuklarını öldürmüş olması nedeni ile, psikiyatride <span class="idebold">babanın kendi çocuklarına karşı öldürme arzuları besleme</span> haline Herakles kompleksi ismi verilmiştir.</p>

  <p class="normal"><span class="idebold">Herakles</span> kahramandır; ne var ki, bu kahramanlık halinden de pek memnun değildir ve gurur duymaz, zoraki bir kahramandır. Doğa onu kuvvetli yaptığı için ister istemez kahramanca işler görür. Doğuşundan beri tanrıça <span class="idebold">Hera</span>’nın kininin kölesidir. <span class="idebold">Hera</span>’nın kişiliğinde belirginleşen yazgı, <span class="idebold">Herakles</span>’i meşhur <span class="idebold">on iki büyük görevi</span>ni yerine getirmeye mecbur eder. Pek çok maceraya atılır. Ve bu çabası süresince de, Libya çöllerinin sıcaklığı nedeniyle oradaki görevini yerine getirmesine mani olan tanrı <span class="idebold">Helios</span>-Güneş’e de oklarını çekmekten sakınmaz; öylesine ateşli bir hiddete kapılır. <span class="idebold">Deianeira</span> ile evlenir. Fakat maceralar sonunda, <span class="idebold">Deianeira</span> ile yaşadığı <span class="idebold">Kalydon</span>’dan ayrılmak zorunda kalınca, karısını bırakıp <span class="idebold">Iole</span> ile gitmek ister.</p>

  <p class="normal">Gitmeden evvel eski karısından bir gömlek istemesi üzerine, kıskanç <span class="idebold">Deianeira</span> at adam <span class="idebold">Nessos</span>’un kanına bulanmış ve at adamın temin ettiği iksir ile ıslatılmış bir gömleği gönderir. İşin farkına varmayan <span class="idebold">Herakles</span>, gömleği sırtına geçirir geçirmez korkunç acılarla yanmaya başlar. Ancak, kıskançlıklarına rağmen hâlâ onu seven <span class="idebold">Deianeira</span> durumu öğrenince kendini asarak intihar eder. Oğlu <span class="idebold">Hyllos</span> da, <span class="idebold">Oita</span> dağının tepesinde yaktığı ateşte <span class="idebold">Herakles</span>’i yakmak isterse de son anda işe Zeus karışır, babalık hisleri kabarır ve <span class="idebold">Herakles</span>’i kaçırarak <span class="idebold">Hebe</span> ile evlendirir, sonra da ölümsüzlüğe kavuşturup Olympos’a götürür.</p>
</body>
</html>
