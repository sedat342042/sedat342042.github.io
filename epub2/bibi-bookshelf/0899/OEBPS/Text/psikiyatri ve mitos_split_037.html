<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>psikiyatri ve mitos</title>
  <link href="../Styles/stylesheet1.css" rel="stylesheet" type="text/css" />
  <meta content="urn:uuid:e04e2a6e-3961-4323-83f2-eb6717252cc3" name="Adept.expected.resource" />
  
<style type="text/css">
@page { margin-bottom: 5.000000pt; margin-top: 5.000000pt; }
                @font-face {
    font-style: normal;
    font-family: "Liberation", serif, sans-serif;
    font-weight: normal;
    src: url(../Fonts/LiberationSerif-Regular.ttf)
    }

                @font-face {
    font-style: italic;
    font-family: "Liberation", serif, sans-serif;
    font-weight: normal;
    src: url(../Fonts/LiberationSerif-Italic.ttf)
    }

                @font-face {
    font-style: bold;
    font-family: "Liberation", serif, sans-serif;
    font-weight: bold;
    src: url(../Fonts/LiberationSerif-Bold.ttf)
    }
</style>
</head>

<body class="calibre">
  <h2 class="baslik2" id="calibre_toc_33"><span class="idebold">NARKISSOS</span></h2>

  <p class="normal">Narkisizm-narcissism tabiri ilk olarak Nacke tarafından psikiyatri nomenklatürüne girmiştir. Bir taraftan <span class="ideitalik">kendine saygı</span> kavramı gibi çok olumlu bir kavramın temelinde bulunduğu gibi, diğer taraftan da aşık olan ile olunanın tek bir kişide toplanması şeklinde tarif edebileceğimiz kişinin kendisine aşık olması gibi çok ağır psikopatolojik bir süreç olarak da karşımıza çıkar. Bu iki uç arasında da pek çok psikopatolojik fenomenin etiopatojenisinde kendisini belli eder.</p>

  <p class="normal">Genellikle, <span class="idebold">narkisizm</span>de, libidinal enerjinin büyük bir güç ile egoya oturmuş olmasına mukabil; etraftaki objelerde libido enerjisinin çok zayıf olması olayın esasını oluşturur. <span class="idebold">Temel narkisizm</span>de <span class="idebold">ego</span>daki bu güçlü libidinal enerjinin hayatın ilk günlerinden beri süregelmekte olmasına karşın; <span class="idebold">ikincil narkisizm</span>de libidonun dış objelere yönelmiş olduktan sonra bu objelerden geri çekilerek tekrar egonun hizmetine sunulmuş olduğunu görürüz. Bazen de, hadisede, <span class="idebold">Abraham</span>’ın kullandığı tabir ile, bir negatif narcissism halini gözlemekteyiz; böyle haller, klinikte, kişinin kendi öz kabiliyetlerini, bütün olumlu vasıflarını inkâr edip, kendisini kıymetsiz ve değersiz görmesi ile belli olur. Bu gibi hallerde aşağılık duygusundan sözedilir.</p>

  <p class="normal"><span class="idebold">Narkissos</span>, dağlarda tek başına dolaşan güzel bir delikanlıdır. Dağ perilerinden <span class="idebold">Ekho</span> ona âşık olur, fakat bir türlü aşkını ifade etmesine imkân yoktur; <span class="idebold">Ekho</span> hiçbir zaman kendisi konuşamaz; ancak uzaktan, kendisi gözükmeden söylenenlerin son kelime veya hecesini tekrarlayabilirmiş. İşte böylesine umutsuz bir aşka tutulur <span class="idebold">Ekho</span>. <span class="idebold">Narkissos</span> arkadaşlarını ararken <span class="ideitalik">“biri var mı burada?”</span> diye sorunca, <span class="idebold">Ekho</span> da <span class="ideitalik">“burada”</span> diye cevap verir. Bunun üzerine <span class="idebold">Narkissos</span> da <span class="ideitalik">“gel”</span> diye yanıtlar. Zavallı <span class="idebold">Ekho</span>, umut ve sevgi içinde <span class="ideitalik">“gel”</span> diyerek ortaya çıkar; fakat kendini beğenmiş <span class="idebold">Narkissos</span> her halde <span class="idebold">Ekho</span>’yu beğenmemiş olacak ki, pek yüz vermez ve çekip gider... <span class="idebold">Ekho</span> kırgın, üzgün, umutsuz bir halde dağlardaki mağaralara sığınır. Ve oradan da, kendisini hiç göstermeden duyduğu sözlerin son kelime veya hecelerini hâlâ tekrarlayıp durur...</p>

  <p class="normal">Ancak, bütün bu olup bitenleri öğrenen cezalandırma tanrıçası <span class="idebold">Nemesis</span>, kalpsiz ve kendini beğenmiş <span class="idebold">Narkissos</span>’u, bundan böyle kimseyi beğenip sevmemekle ve bütün aşkını yalnız kendisine yöneltmekle cezalandırır...</p>

  <p class="normal">Bir gün <span class="idebold">Narkissos</span> dağlarda dolaşırken ağaç ve yeşillikler içinde kaybolmuş bir pınara rastlar; eğilip su içmek istediğinde suda gördüğü hayali beğenip ona hemen âşık olur; ne var ki beğendiği bu hayal kendisinden başkası değildir... Suda görüp âşık olduğu hayali elde etmek için eğildiğinde de suya düşüp boğulur.</p>

  <p class="normal"><span>Haberi alan dağ nympha’ları güzel delikanlının cesedini bulup görmek isteler, fakat o güzel Narkissos’un cesedi yerine güzel bir çiçek bulurlar:</span> <span class="idebold">Nergis</span><span>...</span></p>
</body>
</html>
