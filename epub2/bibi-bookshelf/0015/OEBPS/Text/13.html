<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title>Denizde Bir Sorun Var</title>
</head>

<body>
  <p class="h11"><br /></p>

  <h2 class="h11" style="text-align: center;">Denizde Bir Sorun Var</h2>

  <p><br /></p>

  <p>General Forbes, "Albay Clapperton!" dedi.</p>

  <p>Bunu homurtuyla burun çekiş arası bir sesle söylemişti.</p>

  <p>Bayan Ellie Henderson öne eğildi. Yumuşak gri saçlarının bir perçemi bu arada yüzüne düşmüştü. Keskin bakışlı kara gözlerinde hain bir ışıltı dikkati çekiyordu.</p>

  <p>Kötü niyetle, "Tam bir asker!" diyerek saçının perçemini arkaya itti ve sözlerinin uyandıracağı tepkiyi bekledi.</p>

  <p>General Forbes, "Tam bir asker ha!" diye patladı. Yüzü kıpkırmızı olmuştu. Bıyığını çekiştiriyordu.</p>

  <p>Bayan Henderson, "Muhafız alayındandı, değil mi?" diye mırıldanarak yıkıcı sözlerini tamamladı.</p>

  <p>"Muhafız alayı ha? Saçma. Herif müzikhol sahnesindeydi! Gönüllü olarak gittiği Fransa'da konserve kutularını sayarak görev süresini doldurmaya bakmış. Almanların attığı serseri bir bomba yüzünden kolundan bir yara alarak yurda dönmüş. Ve nasıl olduysa kendini Lady Carrington'un hastanesinde bulmuş."</p>

  <p>"Demek o şekilde tanışmışlar."</p>

  <p>"Aynen öyle! Herif yaralı kahraman rolü oynamış. Lady Carrington'da fazla akıl yok, ama tonlarla para var. İhtiyar Carrington savaş levazımı işindeymiş. Kadıncağız altı aydır dulmuş. Herif onu kaşla göz arasında avlamış. Lady ona Savunma Bakanlığı'nda bir iş koparmış. Albay</p>

  <p>Clapperton ha! Pöf!" General yine kişner gibi bir ses çıkardı.</p>

  <p>Bayan Henderson, "Savaştan önce de bir müzikhol sahnesindeydi ha," diye mırıldandı. Bu arada kibar görünüşlü ve kır saçlı Albay Clapperton'un dinleyicilerini güldürmek amaçlı şarkılar söyleyen kırmızı burunlu komedyen imajıyla bağdaştırmaya çalışıyordu.</p>

  <p>General Forbes, "Aynen öyle!" diye tekrar etti. "Bunları ihtiyar Bassington-ffrench'den duydum.</p>

  <p>O ise 'Porsuk' Cotterill'den, Cotterill de 'Muhbir' Parker'dan duymuş."</p>

  <p>Bayan Henderson başını salladı. "Böylece sorun çözümlenmiş görünüyor!" dedi.</p>

  <p>Yanlarında oturan ufak tefek bir adamın yüzünden hafif bir gülümseme gelip geçti. Bayan</p>

  <p>Henderson gülümseyişi gözden kaçırmadı Dikkatli bir insandı. Bayan Henderson'un son sözlerindeki alayı beğendiğini anlatıyordu bu gülümseyiş. Oysa bu alayı general fark etmemişti bile.Aslında gülümseyişlerin bile farkında değildi. Saatine baktıktan sonra yerinden kalkıp, "İdman zamanı," dedi. "İnsan formunu korumalı." Bundan sonra açık kapıdan güverteye çıktı.</p>

  <p>Bayan Henderson kendisine az önce gülümseyen adama baktı. Bu kibar bakış, kendisiyle aynı şekilde yolculuk yapan biriyle konuşmaya hazır olduğunu anlatıyordu.</p>

  <p>Ufak tefek adam, "General enerjik biri, değil mi?" dedi.</p>

  <p>Bayan Henderson, "Günde kırk sekiz kere güvertede tur atıyor," dedi. "Ne dedikoducu adam, değil mi? Bir de biz kadınların dedikoducu olduğumuzu söylerler."</p>

  <p>"Ne büyük nezaketsizlik!"</p>

  <p>Bayan Henderson, "Fransızlar daima naziktirler," dedi. Sesinde bir soru nüansı seziliyordu.</p>

  <p>Ufak tefek adam, "Belçikalılar, hanımefendi," diye hemen düzeltti.</p>

  <p>"Ya! Belçikalısınız demek."</p>

  <p>"Hercule Poirot emrinizde, hanımefendi."</p>

  <p>Bu ad kadının kafasının içinde bir çağrışım yaptı. Onu mutlaka daha önce duymuştu? "Bu yolculuktan hoşlanıyor musunuz, Bay Poirot?" diye sordu.</p>

  <p>"Doğrusunu isterseniz hayır. Gelmeye nasıl razı edildiğime hâlâ şaşıyorum. Denizden nefret ederim. Hiç sakin kalmaz, bir dakika bile."</p>

  <p>"Ama itiraf edin ki şu anda tamamen sakin."</p>

  <p>Bay Poirot bunu isteksiz bir tavırla doğruladı. "Şu anda evet. Onun için canlandım. Yine etrafımda olan bitenle ilgilenebiliyorum. Örneğin, sizin şu General Forbes'i idare ediş tarzınıza bayıldım."</p>

  <p>"Nasıl yani..." Bayan Henderson duraklamıştı.</p>

  <p>Hercule Poirot açıkladı. "O skandali ona anlattırma yönteminize bayıldım."</p>

  <p>Bayan Henderson arsız arsız güldü. "Hani şu Muhafız Kıtası öyküsü mü? Bunun yaşlı adamı çileden çıkaracağını biliyordum." Orta yaşlı kadın eğilerek fısıldadı. "Skandallardan hoşlandığımı itiraf ederim, hem ne kadar zalimce olursa o kadar iyi!"</p>

  <p>Poirot ona düşünceli bir yüzle baktı; bakımlı, ince vücuduna, keskin bakışlı kara gözlerine, kır saçlarına. Yaşını göstermekte bir sakınca görmeyen kırk beşlik bir kadındı.</p>

  <p>Ellie birden atıldı. "Şimdi hatırladım! Siz şu ünlü dedektifsiniz, değil mi?"</p>

  <p>Poirot kadının önünde bir reverans yaptı. "Çok naziksiniz, matmazel." Ama alçakgönüllülük göstererek söyleneni yalanlamadı.</p>

  <p>Bayan Henderson, "Ne kadar ilginç!" dedi. "Kitaplarda denildiği gibi burada da 'iz mi sürüyorsunuz?' Yani aramızda gizli bir cani mi var? Ya da fazla mı gevezelik ediyorum?"</p>

  <p>"Hiç de değil. Sizi düş kırıklığına uğratacağım için üzgünüm, ama ben de herkes gibi eğlenmek için buradayım."</p>

  <p>Bunu o kadar zayıf bir sesle söyledi ki Bayan Henderson elinde olmayarak güldü.</p>

  <p>"Neyse ki yarın İskenderiye'de karaya çıkabileceksiniz. Daha önce Mısır'a gelmiş miydiniz?"</p>

  <p>"Hiç gelmemiştim, matmazel."</p>

  <p>Bayan Henderson birden ayağa kalktı.</p>

  <p>"Ben de yürüyüşünde generale katılayım."</p>

  <p>Poirot da nazik bir tavırla ayağa kalkmıştı.</p>

  <p>Bayan Henderson onu hafif bir baş hareketiyle selamlayarak güverteye çıktı.</p>

  <p>Poirot'nun yüzünde bir an şaşkın bir anlam dolaştı, ama sonra dudakların ı büzen hafif bir gülümseyişle ayağa kalktı ve kapıdan dışarıyı başını uzattı. Bayan Henderson küpeştenin başında asker görünüşlü, uzun boylu bir adamla konuşuyordu.</p>

  <p>Poirot'nun gülümseyişi yayılarak bütün yüzünü kapladı. Tıpkı bir kaplumbağanın kabuğunun içine çekilmesi gibi özenli hareketlerle sigara içenlere mahsus salona geri çekildi. Salonda şimdilik yalnızdı ama bunun uzun sürmeyeceğini tahmin ediyordu.</p>

  <p>Gerçekten de öyle oldu. Özenle taranmış platin rengindeki saçları bir fileyle emniyete alınan masaj ve perhizle formunu koruyan Bayan Clapperton barın kapısında belirdi. Üzerinde çok şık bir tayyör vardı Gereksindiği her şey için en yüksek fiyatı vermeye alışık bir kadının kararlı tavrıyla,</p>

  <p>"John?" diye seslendi. "Ah, günaydın Bay Poirot. John'u gördünüz mü acaba?"</p>

  <p>"Kendisi sancak güvertesinde, hanımefendi. Onu çağırmamı ister miydiniz?"</p>

  <p>Fakat kadın Poirot'yu bir el hareketiyle durdurdu. "Şurada bir dakika oturayım." Bir kraliçenin azametiyle Poirot'nun karşısındaki koltuğa oturdu. Uzaktan bakılınca yirmi sekiz yaşında görünebilirdi. Ama şimdi ustaca makyajı ve özenle kırpılmış kaslarıyla gerçek yaşı olan kırk dokuzdan da çok, elli beş yaşında gözüküyordu. Uçuk mavi renkli gözleri ve minik gözbebekleri vardı.</p>

  <p>"Sizi dün akşam yemekte görmeyişime üzüldüm," dedi. "Ama deniz oldukça çalkantılıydı tabii."</p>

  <p>Poirot içini çekti. "Çok doğru."</p>

  <p>Bayan Clapperton, "Neyse ki mükemmel bir denizciyimdir," dedi. "Böyle diyorum çünkü, kalbim zayıf olduğundan deniz tutması belki de ölmeme neden olurdu."</p>

  <p>"Demek kalbiniz zayıf, hanımefendi?"</p>

  <p>"Evet. Çok dikkatli olmak zorundayım. Kendimi fazla yormamalıymışım. Bütün uzmanlar öyle söylüyorlar!" Bayan Clapperton, o bayıldığı sağlığı konusuna kendini kaptırmıştı. "Sevgili John, kendimi fazla hırpalamamı önlemek için perişan oluyor. Oysa bilmem anlayabilir misiniz, o kadar yoğun yaşıyorum ki, Bay Poirot."</p>

  <p>"Evet, anlıyorum."</p>

  <p>"Bana her zaman, 'Bir çiçek gibi köşende oturmaya çalış, Adeline, diyor, ama ben yapamıyorum.</p>

  <p>Hayat yaşanmak içindir. Savaş sırasında genç bir kız olarak kendimi hayli yordum. Hastanemi duymuşsunuz herhalde. Orada emrimde hemşireler, başhemşireler vardı, ama hastaneyi asıl idare eden bendim." Kadın derin bir göğüs geçirdi.</p>

  <p>Poirot konuyu kapatmak isteyen birinin ses tonuyla, "Canlılığınız insanda hayranlık uyandırıyor, hanımefendi," dedi. Bayan Clapperton cilveli bir gülüşle karşılık verdi.</p>

  <p>"Herkes ne kadar genç olduğumu söylüyor! Ne kadar saçma halbuki." Kadın yalancı bir açıksözlülükle devam etti. "Kırk üç yaşımdan bir gün bile daha genç olduğumu iddia etmek aklımdan geçmez. Ama bir çok kişi bana inanmakta zorlanıyor. 'Ne kadar hayat dolusun, Adeline' diyorlar. Ama insan canlı olmazsa ne olur, Bay Poirot?"</p>

  <p>"Ölü olur," dedi Poirot.</p>

  <p>Bayan Clapperton kaşlarını çattı. Bu yanıt hiç hoşuna gitmemişti. Adam herhalde komik olmaya çalışıyordu. Yerinden kalktı ve soğuk bir tavırla, "John'u bulmalıyım," dedi.</p>

  <p>Kapıdan geçerken çantasını yere düşürdü. Çantanın içindekiler dört bir yana dağıldı. Poirot bir centilmenden bekleneceği üzere kadının imdadına koştu. Dudak rujlarının, pudriyerlerin, sigara tabakasının, çakmağın ve başka öteberinin toplanması bir, iki dakika sürdü. Bayan Clapperton dedektife nazikçe teşekkür ettikten sonra güvertede kocasına doğru yürüdü. "John?"</p>

  <p>Albay Clapperton'un Bayan Henderson'la konuşması sürüyordu. Kendisine seslenildiğini duyunca hızla dönüp karısına doğru yürüdü. Kusursuz bir koruyucu tavrıyla onun üzerine eğildi.</p>

  <p>Adeline'in şezlongu olması gereken yerde miydi? Başka yerde olmasını yeğler miydi? Son derece nazik ve ilgili görünüyordu. Görünüşe göre, Bayan Clapperton, onu taparcasına seven bir koca tarafından şımartılan ve tapılırcasına sevilen bir kadındı.</p>

  <p>Bayan Ellie Henderson, tiksindiği bir şeye bakamıyormuş gibi gözlerini ufka dikmişti.</p>

  <p>Salonun kapısında duran Poirot, bu sahneyi seyrediyordu.</p>

  <p>Arkasında boğuk olduğu kadar titrek bir ses, "Kocası olsam bu kadını resmen öldürürdüm," dedi.</p>

  <p>Gemideki genç yolcular arasında saygısızca Bütün Çay Ekicilerinin Dedesi olarak adlandırılmış yaşlı centilmen ayaklarını sürüyerek içeri girmişti. Barmene, "Delikanlı, bana viski soda getir," diye seslendi.</p>

  <p>Poirot eğildi ve Bayan Clapperton'un çantasından dökülenlerin arasında gözden kaçmış yırtık bir kâğıt parçasını yerden aldı. Bunun digitalis içeren bir reçetenin parçası olduğunu fark etti. Kâğıdı</p>

  <p>Bayan Clapperton'a vermek düşüncesiyle cebine attı.</p>

  <p>Yaşlı yolcu, "Evet," diye devam etti. "Bu kadın zehirli bir örümcekten farksız. Poona'da buna benzer bir kadın gördüğümü hatırlıyorum '87'deydi."</p>

  <p>Poirot, "Birisi onu öldürmüş müydü?" diye sordu.</p>

  <p>Yaşlı centilmen üzgün bir tavırla başını salladı.</p>

  <p>"Kocasını üze üze bir yıla kalmadan mezara soktu. Clapperton kendini tanıtmalı. Dizginler karısının elinde."</p>

  <p>Poirot dudak büktü. "Paralar da karısının kesesinde."</p>

  <p>Yaşlı centilmen, "Hah hah," diye güldü. "Durumu ne kadar güze! özetlediniz. Paralar kadının kesesinde ha. Hah hah!"</p>

  <p>O sırada iki genç kız salona daldılar. Bir tanesinin çillerle beneklenmiş yuvarlak bir yüzü ve rüzgârda dağılmış siyah saçları vardı. Öbürü de çilliydi, ama kıvırcık saçları kestane rengiydi.</p>

  <p>Kitty Mooney, "Pam ve ben Albay Clapperton'u kurtarmaya gidiyoruz!" diye bağırdı.</p>

  <p>Pamela Cregan, "Karısından kurtarmaya," diye soludu.</p>

  <p>"O çok şeker bir adam..."</p>

  <p>İki genç kız, "Kadın ise tam bir felaket -zavallının bir tek şey yapmasına izin vermiyor," diye bir ağızdan atıldılar.</p>

  <p>"Zavallı, karısının yanında olmayınca da Henderson denen kadın onu tekeline alıyor..."</p>

  <p>"O aslında hoş biri. Ama korkunç ihtiyar..."</p>

  <p>"Kurtarıcılar geliyor!" İki arkadaş kıkırdayarak dışarı koştular.</p>

  <p>Albay Clapperton'u kurtarma projesinin sözde kalmayacağı, aynı günün akşamı on sekizlik Pam Cregan'ın Hercule Poirot'nun yanına sokularak, "Gözünüzü bizden ayırmayın, Bay Poirot. Albay, karısının kollarından koparılıp filika güvertesinde bir mehtap gezintisine çıkarılacak," diye mırıldanmasından belli oldu.</p>

  <p>Albay Clapperton tam o sırada bir kıyaslama yapıyordu. "Fiyatı ortada, ama Rolls-Royce insana hayatı boyunca hizmet eder. Oysa benim arabam..."</p>

  <p>"Benim arabam desek daha doğru olur, John." Bayan Clapperton'un sesi yanındakilerin kulak zarlarını yırtacak kadar tiz çıkmıştı.</p>

  <p>Albay karısının bu kabalığından etkilenmiş görünmedi. Ya şimdiye kadar bu gibi durumlara alışmıştı, ya da...</p>

  <p>Poirot, ya da diye düşünerek çeşitli olasılıklar üzerinde kafasını çalıştırdı.</p>

  <p>"Tabii sevgilim, senin araban." Clapperton hiçbir tepki vermeyerek karısının önünde eğildi.</p>

  <p>Poirot, işte tam bir pukka sahib*, diye düşündü. Oysa General Forbes onun hiç centilmen biri olmadığını söylüyordu. Bu şıkların acaba hangisi doğru?</p>

  <p>Briç oynanması önerildi. Bayan Clapperton, General Forbes ve keskin bakışlı bir çift, masa başına geçtiler. Bayan Henderson oyuna katılmak istememiş ve güverteye çıkmıştı.</p>

  <p>General Forbes, "Ya kocanız?" diye sordu çekinerek.</p>

  <p>Bayan Clapperton, "John oynamaz," dedi. "Ne kadar sıkıcı, değil mi?"</p>

  <p>Dört briççi kartları karıştırmaya başlamışlardı.</p>

  <p>Pam'la Kitty, Albay Clapperton'a yaklaştılar. Her biri adamın bir koluna girdi.</p>

  <p>Pam, "Bizimle geliyorsunuz!" dedi. "Haydi filika güvertesine. Mehtap var."</p>

  <p>Bayan Clapperton, "Aptallık etme, John," diye sesini yükseltti. "Kendini üşüteceksin."</p>

  <p>Kitty, "Bizim yanımızda üşümez," dedi. "Biz birer kor parçasıyız!"</p>

  <p>Albay gülerek kızların arasında salondan çıktı.</p>

  <p>Poirot, Bayan Clapperton'un ilk deklarasyonu olan iki Trefl'e pas dediğine dikkat etti.</p>

  <p>Arkasından gezinti güvertesine çıktı. Bayan Henderson küpeştenin başında duruyordu. Ayak seslerini duyunca umutla döndü, gelenin kim olduğunu görünce de suratının asıldığı Poirot'nun dikkatinden kaçmadı.</p>

  <p>Bir süre gevezelik ettiler. Sonra, Poirot'nun bir ara susması üzerine kadın, "Ne düşünüyorsunuz?" diye sordu.</p>

  <p>Poirot, "İngilizce bilgimi sorguluyordum," dedi. "Bayan Clapperton, 'John briç oynamaz,' dedi.</p>

  <p>Bununla 'oynamasını bilmez' mi demek istiyordu?"</p>

  <p>"Kocasının briç oynamamasını kendisine hakaret olarak algılıyor," dedi. "Albay onunla evlenmekle büyük bir aptallık etmiş."</p>

  <p>Poirot karanlığın içinde gülümsedi. "Bu evliliğin belki de başarılı olmasının mümkün olduğunu düşünmüyor musunuz yani?"</p>

  <p>"Böyle bir kadınla olan evliliğin mi?"</p>

  <p>Poirot omuzlarını silkti. "Birçok iğrenç kadınların onlara çok bağlı kocaları vardır. Bu da doğanın gizemlerinden biri. Karısının hiçbir söylediğinin ya da yaptığının albayı kızdırmıyor göründüğünü itiraf edersiniz." Bayan Henderson buna vereceği cevabı tasarlarken, Bayan</p>

  <p>Clapperton'un sesi salon penceresinden dışarıya yansıdı.</p>

  <p>"Hayır, başka bir el oynamayacağım. Burası çok boğucu. Yukarı çıkıp filika güvertesinde biraz hava alacağım."</p>

  <p>Bayan Henderson, "İyi geceler. Ben yatmaya gidiyorum," dedi ve bir anda ortadan kayboldu.</p>

  <p>Poirot salona yürüdü. Burada Albay Clapperton ve iki genç kızdan başka kimse yoktu. Albay onlara kart hileleri gösteriyordu. Adamın kartları karıştırmasındaki beceriye dikkat eden Poirot, onun müzikhol sahnesindeki geçmişine dair generalin anlattıklarını hatırlamaktan kendini alamadı.</p>

  <p>"Briç oynamamanıza rağmen, kartlarla oynamaktan hoşlandığınızı görüyorum," dedi.</p>

  <p>Clapperton, "Briç oynamamak için kendime göre nedenlerim var," dedi. Sevimli bir gülümseyişle devam etti. Size göstereceğim. Bir tek el oynayacağız."</p>

  <p>Albay kartları hızla dağıttı. "Kartlarınızı açın. Ne dersiniz?" Kitty'nin yüzündeki şaşkın anlam albayı güldürdü. Kendi kartlarını açtı, öbürleri de onu taklit ettiler. Bütün trefller Kitty'nin elindeydi. Kupalar Poirot'da, karolar Pam'da, pikler ise Albay Clapperton'daydı.</p>

  <p>Albay, "Görüyor musunuz?" dedi. "Kendine ve hasımlarına istediği kartları dağıtabilen bir adamın, dostlar arasındaki bir oyundan uzak durması daha doğru değil midir? Şans pek fazla yüzüne gülerse, aleyhinde kötü şeyler söylenebilir."</p>

  <p>Kitty, "Aaa!" diye soludu. "Bunu nasıl yapabildiniz? Her şey o kadar normal gözüküyordu ki."</p>

  <p>Poirot, "Elin çabukluğu gözü aldatır," diye anlamlı bir şekilde konuştu ve bu arada albayın yüzündeki anlam değişikliğini dikkatinden kaçınmadı.</p>

  <p>Bir, iki saniye süresince hazırlıksız yakalandığını fark etmiş gibiydi.</p>

  <p>Poirot gülümsedi. İngiliz centilmeni maskesinin arkasından, hokkabaz kendini göstermişti.</p>

  <p>Gemi ertesi sabah gün doğarken İskenderiye'ye vardı.</p>

  <p>Poirot kahvaltıdan sonra güverteye çıkınca iki genç kızı karaya çıkmaya hazır buldu. Albay Clapperton'la konuşuyorlardı.</p>

  <p>Kitty, "Artık karaya çıkmalıyız," diye ısrar ediyordu. "Pasaport memurları neredeyse gemiden ayrılacaklar. Bizimle geleceksiniz, değil mi? Herhalde yalnız başımıza gitmemizi istemezsiniz.</p>

  <p>Başımıza korkunç şeyler gelebilir."</p>

  <p>Clapperton, "Yalnız gitmenizi tabii ki istemem," dedi. Gülümsüyordu. "Ama eşimin karaya çıkmaya hali olduğunu sanmıyorum."</p>

  <p>Pam, "Bu çok kötü," dedi. "Öyleyse oturup doya doya dinlensin."</p>

  <p>Albay Clapperton biraz kararsız gözüküyordu. Belli ki kocalık görevlerini asmaya can atıyordu.</p>

  <p>Derken Poirot'yu fark etti.</p>

  <p>"Günaydın, Bay Poirot, karaya çıkıyor musunuz?"</p>

  <p>Poirot, "Hayır, sanmıyorum," diye yanıt verdi.</p>

  <p>Albay Clapperton sonunda kararını verdi. "Gidip Adeline'le konuşayım."</p>

  <p>Pam, "Biz de sizinle geleceğiz," dedi. Poirot'ya göz kırptı. "Belki Bayan Clapperton'u da gelmeye razı ederiz."</p>

  <p>Albay Clapperton bu öneriyi beğenmiş görünüyordu. Hatta rahatlamış gözüktü.</p>

  <p>"Öyleyse ikiniz de gelin," dedi. Üçü neşe içinde B güvertesinin koridorunu izlemeye koyuldular.</p>

  <p>Kamarası Clapperton'larınkinin tam karşısında olan Poirot, merak içinde onların arkasından yürüdü.</p>

  <p>Albay Clapperton kamaranın kapısını biraz çekinerek vurdu.</p>

  <p>"Adeline, sevgilim, kalktın mı?"</p>

  <p>Bayan Clapperton'un uykulu sesi içerden yanıt verdi. "Öf... ne var?"</p>

  <p>"Ben John. Karaya çıkmamıza ne dersin?"</p>

  <p>"Yok, yok." Kadının sesi tiz ve kararlıydı. "Çok kötü bir gece geçirdim. Bugün dinleneceğim."</p>

  <p>Pam söze karıştı. "Çok üzüldüm, Bayan Clapperton. Oysa bizimle gelmenizi çok istiyorduk. İyi olmadığınıza emin misiniz?"</p>

  <p>"Hem de çok eminim." Bayan Clapperton'un sesi daha da tizleşmişti.</p>

  <p>Albay kapının tokmağını çevirmeye boşu boşuna uğraşıyordu.</p>

  <p>"Ne oluyor, John? Kapı kilitli. Kamarotların beni rahatsız etmelerini istemiyorum."</p>

  <p>"Üzgünüm, sevgilim. Sadece Baedeker'imi* almak istiyordum."</p>

  <p>Bayan Clapperton, "Ama alamayacaksın," diye fısıldadı. "Yataktan kalkacak değilim. Haydi git, John, git ve beni rahat bırak."</p>

  <p>"Peki, peki, sevgilim." Albay kapıdan çekildi. Pam ile Kitty ona yaklaştılar.</p>

  <p>"Hemen gidelim. Çok şükür, şapkanız başınızda. Tanrım! Umarım, pasaportunuz kamarada kalmamıştır."</p>

  <p>Albay, "Yok, yok, cebimde," dedi.</p>

  <p>Kitty adamın kolunu sıktı. "Yaşasın! Haydi gelin."</p>

  <p>Küpeşteye dayanan Poirot, üçünün gemiden inmelerini seyretti. Yanında birinin hafifçe burnunu çektiğini duyup dönünce Bayan Henderson'la karşılaştı. Orta yaşlı kadının bakışı giderek uzaklaşan üç siluetin üzerinde kenetlenmişti.</p>

  <p>Donuk bir sesle, "Sonunda karaya çıktılar," dedi. "Evet. Siz çıkmıyor musunuz?"</p>

  <p>Başında geniş kenarlı bir şapka, koltuğunun altında şık bir çanta, ayaklarında da şık iskarpinler vardı. Her haliyle karaya çıkmaya hazır bir gemi yolcusu izlenimi veriyordu. Ama Bayan</p>

  <p>Henderson çok kısa bir duraklamadan sonra hayır, der gibi başını salladı.</p>

  <p>"Gemide kalmayı düşünüyorum. Yazılacak bir sürü mektubum var," dedi.</p>

  <p>Bundan sonra dönüp uzaklaştı.</p>

  <p>Sabahki kırk sekizinci güverte turunu tamamlayan General Forbes, onun yerini aldı. Bakışı, albayla iki genç kızın uzaklaşan siluetlerine takılınca, "Aha!" dedi. "Demek böyle!Hanımefendi neredeler acaba?"</p>

  <p>Poirot, Bayan Clapperton'un o günü yatakta geçirerek dinleneceğini söyledi.</p>

  <p>Yaşlı asker çok bilmiş biri tavrıyla bir gözünü kırptı. "İkindi çayına kadar kalkacaktır. Kocası eğer o vakte kadar dönmemiş olursa, zavallının çekeceği yar."</p>

  <p>Fakat generalin kehaneti gerçekleşmedi. Bayan Clapperton öğle yemeğine gelmedi, albayla genç hanımlar saat dörtte gemiye döndüklerinde ise hâlâ ortaya çıkmamıştı.</p>

  <p>Kocanın, kamaranın kapısını hafifçe çekinerek vurduğunu duyduğu sırada Poirot kendi kamarasındaydı. Vuruş tekrarlandı, kapı zorlandı, derken Poirot, albayın bir kamarota seslendiğini duydu.</p>

  <p>"Baksanıza, eşim yanıt vermiyor. Yedek anahtarınız var mı?" Poirot derhal ranzasından kalktı ve koridora çıktı.</p>

  <p>Haber yıldırım hızıyla bütün gemiye yayıldı. Yolcular, Bayan Clapperton'un yatağında ölü olarak bulunduğunu dehşet içinde öğrenmişlerdi. Kalbine yerlilerin kullandıklarına benzer bir kama saplanan kadıncağız öylece serilip kalmıştı. Yerde kehribar bir tespih bulunmuştu. Söylentiler almış yürümüştü. O gün gemiye çıkmış olan bütün tespih satıcıları toparlanıp sorguya çekildi!</p>

  <p>Kamaradaki bir çekmecede bulunan yüklü bir para da kaybolmuştu! Paraların izi bulunmuştu!</p>

  <p>Paraların izi bulunmamıştı! Bir servet değerinde mücevherlerde çalınmıştı! Hiçbir şey çalınmamıştı! Bir kamarot tutuklanmış ve cinayeti işlediğini itiraf etmişti!</p>

  <p>Bayan Ellie Henderson, Poirot'nun yolunun üstüne çıkarak, "Doğru olan hangisi?" diye sordu.</p>

  <p>Yüzü solgun ve sıkıntılıydı.</p>

  <p>"Nereden bileyim ben, hanımefendi?"</p>

  <p>"Tabii ki biliyorsunuz," dedi Bayan Henderson.</p>

  <p>Akşam saatleri epeyi ilerlemişti. Çoğu yolcular kamaralarına çekilmişlerdi. Bayan Henderson,</p>

  <p>Poirot'yu geminin tenha bir köşesindeki bir çift şezlongun başına götürdü. "Şimdi söyleyin," diye emretti.</p>

  <p>Poirot orta yaşlı kadına düşünceli bir yüzle bakarak, "İlginç bir olay," dedi.</p>

  <p>"Bayan Clapperton'un çok değerli bazı mücevherlerinin çalındığı doğru mu?"</p>

  <p>Poirot hayır gibilerden başını salladı. "Hiçbir mücevher çalınmamış. Bir çekmecede bulunan az miktarda nakit para yok olmuş, hepsi bu kadar."</p>

  <p>Bayan Henderson ürperdi. "Kendimi bir gemide bir daha hiç güvende hissetmeyeceğim. O sütlükahve rengindeki canavarların hangisinin bu işi yaptığı hakkında herhangi bir ipucu var mı?"</p>

  <p>Hercule Poirot, "Hayır," dedi. "Bu iş gerçekten çok garip."</p>

  <p>Ellie, "Ne demek istiyorsunuz?" diye sordu.</p>

  <p>Poirot ellerini iki yana açtı. "Bilinenleri gözden geçirelim. Bayan Clapperton bulunduğu sırada en az beş saat önce öldürülmüştü. Bir miktar para ortadan kaybolmuştu. Yatağının yanında yerde bir tespih duruyordu. Kapı kilitliydi, anahtar da ortada yoktu. Pencere -daha doğrusu lombar- güverteye açılıyordu ve açıktı."</p>

  <p>Bayan Henderson, "Bunlardan çıkan sonuç ne olabilir?" diye sordu.</p>

  <p>"Bu ilginç koşullar altında bir cinayetin işlenmiş olması garibinize gitmiyor mu? Gemiye çıkmasına izin verilen kartpostal satıcılarının, sarrafların ve boncuk satıcılarının hepsinin polisçe iyi tanındığını unutmayın."</p>

  <p>Ellie, "Kamarotlar yine de kamaranızı kilitlerler," diye belirtti.</p>

  <p>"Evet, adi küçük hırsızlıkları önlemek için. Ama bu bir cinayetti."</p>

  <p>"Sizin düşündüğünüz nedir, Bay Poirot?" Kadın biraz soluk soluğaydı.</p>

  <p>"Kilitli kapıyı düşünüyordum."</p>

  <p>Bayan Henderson da bunu düşündü. "Ben bunda bir tuhaflık görmüyorum. Adam kapıdan çıktı, onu kilitledi ve cinayetin erken anlaşılmasını önlemek için anahtarı beraberinde götürdü. Bu da çok akıllıcaydı, çünkü Bayan Clapperton'un öldüğü ancak öğleden sonra dörtte fark edildi."</p>

  <p>"Hayır, bayan, benim neyi kastettiğimi anlayamadınız. Beni katilin kamaradan nasıl çıktığı değil, nasıl içeri girdiği ilgilendiriyor."</p>

  <p>"Pencereden girdi tabii."</p>

  <p>"Bu mümkün. Ama bir insan o lombara çok zor sığar. Ayrıca güverteden sürekli olarak birilerinin geçtiğini unutmayın."</p>

  <p>Bayan Henderson sabırsızlanarak, "Öyleyse kapıdan girmiştir," dedi.</p>

  <p>"Bayan Clapperton'un kapıyı içerden kilitlediğini unutuyorsunuz, matmazel. Albay</p>

  <p>Clapperton'un bu sabah gemiden ayrılmasından önce kilitlemişti. Adamın kapıyı yokladığını hepimiz gördük."</p>

  <p>"Saçma. Kapı belki de sıkışmıştır ya da albay tokmağı adamakıllı çevirmemiştir."</p>

  <p>"Ne var ki kapının açılmayışı yalnız albayın sözüne dayanmıyor. Bizzat Bayan Clapperton'un öyle dediğini duyduk."</p>

  <p>"Biz mi dediniz?"</p>

  <p>"Bayan Mooney, Bayan Cregan, Albay Clapperton ve ben."</p>

  <p>Ellie Henderson zarif iskarpinli ayağını yere vurdu. Kısa bir süre konuşmadı. Sonra biraz sinirli bir tavırla, "Peki, bundan ne sonuç çıkarıyorsunuz? Bayan Clapperton eğer kapıyı kilitlediyse, kilidi açabilirdi de," dedi.</p>

  <p>"Çok doğru," dedi Poirot. Gülümseyen yüzünü Ellie'ye çevirdi. "Bütün bunların bizi nereye götürdüğünü görüyorsunuz. Bayan Clapperton kapının kilidini açtı ve katili içeri aldı. Şimdi sorarım size: gelen bir tespih satıcısı olsaydı, bunu yapar mıydı?"</p>

  <p>Ellie itiraz etti. "Gelenin kim olduğunu bitmemiş olabilir. Her kimse kapıyı vurmuş -Bayan</p>

  <p>Clapperton kalkıp kapıyı açmış- katil de zorla içeri girmiş ve onu öldürmüş olabilir."</p>

  <p>Poirot hayır gibilerden başını salladı. "Aksine. Kadıncağız bıçaklandığı sırada yatağında sakin sakin yatıyormuş."</p>

  <p>Bayan Henderson dedektife bakakaldı. Sonra, "Öyleyse ne diyorsunuz?" diye aniden sordu.</p>

  <p>Poirot gülümsedi. "Görünüşe bakılırsa, içeri aldığı kimseyi tanıyordu. Sizce de öyle değil mi?"</p>

  <p>"Yani sizce," Bayan Henderson'un sesi sertleşti. "Katil bu geminin yolcularından biri mi?"</p>

  <p>Poirot başını eğdi. "Öyle gözüküyor."</p>

  <p>"Yani yerde bırakılan tespih bir aldatmaca mıydı?"</p>

  <p>"Aynen öyle."</p>

  <p>"Çalınan para da mı?"</p>

  <p>"O da."</p>

  <p>Araya kısa bir sessizlik girdi. Derken Bayan Henderson yavaşça içini döktü. "Bayan</p>

  <p>Clapperton'un çok tatsız bir kadın olduğunu düşünüyordum; gemide hiç kimsenin de ondan hoşlandığını sanmıyorum. Ama onu öldürmek için bir nedeni olacak hiç kimse aklıma gelmiyor."</p>

  <p>Poirot, "Kocası dışında," diye düzeltti.</p>

  <p>Ellie Henderson dedektife gözlerini dikti. "Öyle mi zannediyorsunuz?"</p>

  <p>"Bu gemide herkes, Albay Clapperton'un, karısını öldürmek için yerden göğe kadar hakkı olduğu fikrindeydi."</p>

  <p>Ellie, Poirot'ya bakıyor, sözlerinin devamını bekliyordu.</p>

  <p>Dedektif devam etti. "Ama albayımızın karışma karşı davranışında! en küçük bir öfke belirtisi görmediğimi itiraf etmek zorundayım. Dahası ve daha önemlisi, adam o sırada gemide değildi.</p>

  <p>Bütün gün o iki kızla beraberdi ve saat dörde kadar gemiye dönmedi. Ancak o sırada Bayan</p>

  <p>Clapperton öleli saatler olmuştu."</p>

  <p>İkisi de aynı anda sessizliğe gömüldüler. Ellie Henderson az sonra, "Hâlâ geminin bir yolcusunun üstünde mi duruyorsunuz?" diye sordu.</p>

  <p>Poirot evet gibilerden başını eğdi.</p>

  <p>Ellie Henderson birdenbire güldü. Karşısındakine meydan okuyan bir gülüştü, bu. "Teorinizin kanıtlanması güç olacağa benzer. Bu gemide o kadar çok yolcu var ki."</p>

  <p>Poirot kadının önünde eğildi. "Sizin şu dedektif öykülerinizden alınma bir tümceyi kullanacağım. 'Kendime göre yöntemlerim var, Watson.'"</p>

  <p>Bütün yolcular ertesi akşam yemekte tabaklarının yanında daktiloyla yazılmış bir pusula buldular. Buna göre saat 20:30'da geminin büyük salonunda bulunmaları isteniyordu. Yolcular toplandıktan sonra kaptan genelde orkestranın çaldığı platforma çıkarak konuşmasını yaptı.</p>

  <p>"Bayanlar, baylar, dün gemimizde tanığı olduğumuz trajediyi biliyorsunuz. Bu korkunç cinayetin failinin adaletin karşısına çıkarılması için işbirliği yapmak isteyeceğinize eminim." Kaptan hafifçe öksürüp genzini temizledikten sonra devam etti. "Gemimizin yolcularından Bay Hercule Poirot'nun bu gibi konularda engin deneyimi olan bir kişi olduğunu herhalde duymuşsunuzdur. Söylediklerini dikkatle dinleyeceğinize güveniyorum."</p>

  <p>Yemekte bulunmayan Albay Clapperton işte o sırada salona girerek General Forbes'in yanına oturdu. Kederden yıkılmış birine benziyordu, hiç de ferahlamış birine değil. Ya çok iyi bir aktördü ya da sevimsiz karısını gerçekten sevmişti.</p>

  <p>Kaptan, "Buyrun, Bay Poirot," diyerek platformdan indi, Hercule Poirot da onun yerini aldı.</p>

  <p>Dinleyicilerine gülümserken kendine çok güvendiği her halinden belli oluyordu.</p>

  <p>"Bayanlar, baylar," diye başladı. "Beni dinlemek nezaketinde bulunduğunuz için size teşekkür ederim. Kaptanımız bu gibi konularda bir miktar deneyimim olduğunu sizlere söyledi. Bu çok özel olayı aydınlatmak için kendime göre küçük bir fikrimin olduğu doğru." Eliyle bir işaret yapması üzerine bir kamarot kalabalığın içinden geçerek ona bir beze sarılı olan büyük ve şekilsiz bir cismi uzattı.</p>

  <p>Poirot, "Şimdi yapacaklarım sizi biraz şaşırtabilir," diye dinleyicilerini uyardı. "Belki de beni garip, biraz da deli biri zannedeceksiniz. Ama inanın ki deliliğimin arkasında bir metot var."</p>

  <p>Poirot'nun bakışı bir an Bayan Henderson'unkilerle karşılaştı. Hemen arkasından ambalajı açmaya koyuldu.</p>

  <p>"Burada elimde Bayan Clapperton'u öldüren kişiyle ilgili gerçeğin önemli bir tanığı var, bayanlar, baylar," dedi. Çevik bir hareketle cismin üstündeki son örtüyü de çekti ve cisim ortaya çıktı. Kadife takım elbise içinde, beyaz dantel yakalı hemen hemen adam boyunda tahta bir bebekti.</p>

  <p>Poirot, "Söylesene Arthur," dedi. İngilizcesi birden değişmişti, artık bir yabancı gibi değil, hafif Cockney şiveli bir İngiliz gibi konuşuyordu. "Bayan Clapperton'un ölümü hakkında bana bir şey söyleyebilir misin?"</p>

  <p>Bebeğin boynu biraz titredi, tahtadan alt çenesi sarktı ve ağzından yüksek perdeli, tiz bir kadın sesi döküldü.</p>

  <p>"Ne oluyor, John? Kapı kilitli. Kamarotların beni rahatsız etmelerini istemiyorum."</p>

  <p>Bir çığlık duyuldu, bir sandalye arkaya devrildi... eliyle boğazına sarılmış bir adam ayakta sallanıyor, konuşmaya çalışıyor... çalışıyordu... Derken vücudundaki sinirler boşaldı. Ve yüzükoyun yere yığıldı.</p>

  <p>Bu adam Albay Clapperton'du.</p>

  <p>Poirot ile geminin doktoru yerde yatmakta olan adamın yanından ayağa kalktılar.</p>

  <p>Doktor kısa konuştu. "Korkarım, iş işten geçti. Kalbi..."</p>

  <p>Poirot başıyla doğruladı. "Hilesinin ortaya çıkmasının şokuna dayanamadı. "</p>

  <p>Bundan sonra General Forbes'e döndü. "Müzikholden söz etmekle bana en değerli ipucunu siz verdiniz, general. Bu işin nasıl gerçekleştiğini düşünüp kafa patlatırken birden sözlerinizi hatırladım. Clapperton savaştan önce bir vantrilok olmuş olamaz mıydı? Bu durumda üç kişinin ölen Bayan Clapperton'un kamaranın içinde konuştuğunu duymaları mümkündü..."</p>

  <p>Ellie Henderson dedektifin yanındaydı. Gözleri derin bir acıyla doluydu. "Kalbinin zayıf olduğunu biliyor muydunuz?" diye sordu.</p>

  <p>"Tahmin ettim... Bayan Clapperton kalbinin zayıf olduğundan söz ediyordu, ama bende kendini hasta yerine koymaktan hoşlanan bir kadın izlenimi uyandırdı. Sonra, üstünde kuvvetli bir digitalis dozunun yazılı bulunduğu yırtık bir reçete parçası elime geçti. Digitalis bir kalp ilacıdır, ama gözbebeklerini genişlettiği için Bayan Clapperton'un olamazdı. Onda hiç öyle bir belirti görmemiştim, ama kocasının gözlerine bakınca belirtiyi hemen fark ettim."</p>

  <p>Ellie, "Demek her şeyin böyle son bulabileceğini düşündünüz," diye mırıldandı.</p>

  <p>Poirot, "En iyisi sizce de bu değil mi, matmazel?" diye yavaşça sordu.</p>

  <p>Kadının gözlerinin yaşardığını görüyordu. Ellie, "Anlamıştınız," dedi. "Ona tutulduğumu başından beri biliyordunuz... Ama benim için yapmadı... O kızların... gençliğin... yüzünden oldu.</p>

  <p>Gençlik ona tutsaklığını hissettirdi. İş işten geçmeden özgür olmak istiyordu... Evet, nedenin bu olduğuna eminim... O olduğunu ne zaman tahmin ettiniz?"</p>

  <p>Poirot, "Nefsine kontrolü fazla kusursuzdu," dedi. "Karısının davranışları ne kadar sinir bozucu olursa olsun, hiç etkilenmiyordu. Bu, ya bu gibi davranışlara onu etkilemeyecek kadar alıştığı anlamına geliyordu yada... Evet, ben ikinci alternatifte karar kıldım... Ve haklıymışım...</p>

  <p>"Ayrıca, hokkabazlık veya illüzyonisttik yeteneğinde ısrarı da vardı, cinayetten önceki akşam kendini ele vermiş gibi davrandı. Ama Clapperton gibi bir adam kendini ele vermez. Bunun bir nedeni olmalıydı. Herkes onun bir illüzyonist olduğunu sandığından, aslında bir vantrilog. olduğunu düşünmeyecekti."</p>

  <p>"Ya duyduğumuz ses, Bayan Clapperton'un sesi?"</p>

  <p>"Kadın kamarotlardan birinin sesi Bayan Clapperton'unkine benziyordu. Onu sahne arkasına saklanmaya razı ettim ve söyleyeceği sözleri öğrettim."</p>

  <p>Ellie, "Ama, ama bu zalimce bir hileydi," diye bağırdı.</p>

  <p>Hercule Poirot, "Ben bir cinayeti asla hoş göremem," dedi.</p>

  <p><br /></p>

  <p style="text-align: center;">SON</p>
</body>
</html>
