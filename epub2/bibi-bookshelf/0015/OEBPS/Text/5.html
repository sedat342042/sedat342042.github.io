<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title>Johnnie Waverly'nin Serüveni</title>
</head>

<body>
  <p class="h11"><br /></p>

  <h2 class="h11" style="text-align: center;">Johnnie Waverly'nin Serüveni</h2>

  <p><br /></p>

  <p>Bayan Waverly belki altıncı defa, "Bir annenin duygularını takdir edersiniz," dedi.</p>

  <p>Bir yandan da yalvarır gibi Poirot'ya bakıyordu. Dertli annelere her zaman sempati duyan ufak tefek dostum, kadıncağızı sakinleştirmeye çalıştı.</p>

  <p>"Tabii, tabii, sizi çok iyi anlıyorum. Poirot'ya güvenin."</p>

  <p>Bay Waverly, "Polis..." diye başladı.</p>

  <p>Karısı, adamcağızı bir el hareketiyle susturdu. "Artık polis molis istemiyorum. Onlara güvendik, sonuçta bakın ne oldu! Ama Bay Poirot hakkında o kadar iyi şeyler duyduk ki, bize onun yardım edebileceğini düşündüm. Bir annenin duyguları..."</p>

  <p>Poirot anlamlı bir hareketle aynı sözlerin tekrarını önlemeyi başardı. Bayan Waverly'nin duyguları belli ki içtendi, ama kadının ukala ve katı yüzüyle garip şekilde çelişiyordu. Sonradan onun odacılıktan ülke çapında çelik yapımcılığına yükselmiş bir adamın kızı olduğunu öğrenince, babasının genlerinin ona miras kaldığını anladım.</p>

  <p>Bay Waverly kırmızı yüzlü, iriyarı ve babacan tavırlı biriydi. Bacakları iki yana açılmış olarak duruyor, taşra eşrafından biri olduğu her halinden belli oluyordu.</p>

  <p>"Bu iş hakkında her şeyi bildiğinizi sanırım, Bay Poirot," dedi.</p>

  <p>Bu soru gereksizdi. Son birkaç gündür gazeteler küçük Johnnie Waverly'nin kaçırılışına ilişkin haberlerle doluydu. Johnnie, İngiltere'nin en eski ailelerinden Surrey eyaletinde Waverly Court'ta oturan Marcus Waverly'nin üç yaşındaki oğlu ve vârisiydi.</p>

  <p>"Olayın ana hatlarını biliyorum, ama bana lütfen bütün öyküyü anlatın, mösyö. Hem de ayrıntılarıyla."</p>

  <p>"Her şey yaklaşık on gün önce imzasız bir mektup almamla başladı.Lanet şeye önce bir anlam veremedim. Mektubu yazan benden ona yirmi beş bin sterlin ödememi istemek küstahlığında bulunuyordu, Poirot. İsteği yerine gelmediği takdirde, Johnnie'yi kaçırmakla tehdit ediyordu beni.</p>

  <p>Hiç duraksamadan o paçavrayı buruşturup çöp sepetine attım tabii. Pis bir şaka olduğunu sanmıştım. Beş gün sonra ikinci bir mektup aldım. 'Parayı ödemezsen, oğlun ayın yirmi dokuzunda kaçırılacak,' diyordu. Bu, ayın yirmi yedisinde oluyordu. Ada kaygılandı, ama ben konuyu bir türlü ciddiye alamıyordum. İngiltere'deydik yahu. Bu ülkede çocukları kaçırıp fidye istemek sıradan olaylardan değildir."</p>

  <p>"Poirot, "Tabii ki sıradan olaylardan değildir," dedi. "Devam edin, mösyö."</p>

  <p>"Neyse, Ada huzurumu kaçırdı, sonunda da Scotland Yard'ı işin içine karıştırdı. Oradakiler de mektupları ciddiye almadılar, bir eşek şakasıyla karşı karşıya olduğumuz yolundaki kanıma katılıyorlardı. Ayın yirmi sekizinde üçüncü mektubu aldım. 'Parayı ödemedin. Oğlun yarın, yani ayın yirmi dokuzunda öğleyin saat on ikide uçup gidecek. Onun tekrar sana verilmesi sana elli bin sterline mal olacak,' diyordu. Tekrar Scotland Yard'ın kapısını çaldım. Bu kez daha fazla ilgilendiler. Mektupların bir akıl hastası tarafından yazıldığına ve bildirilen saatte bir girişimde bulunulacağına inanmak eğilimindeydiler. Gerekli bütün önlemlerin alınacağına dair bana garanti verdiler. Müfettiş McNeil'le yeterli bir polis kuvveti ertesi gün Waverly'ye gelip idareyi ele alacaklardı.</p>

  <p>"Rahatlayıp eve döndüm. Öyleyken daha şimdiden kendimizi kuşatma altında hissediyorduk.</p>

  <p>İçeriye hiçbir yabancının alınmaması ve hiç kimsenin evden çıkmaması için emir verdim. Akşam saatleri olaysız geçti, ama karım ertesi gün kendini çok hasta hissediyordu. Telaşlanarak Dr. Dakers'i çağırttım. Karımın belirtileri onu şaşırtmıştı. Onun zehirlendiğini söylemekten kaçındığı halde, aklındakinin aynen bu olduğunu görebiliyordum. Bir tehlike olmadığını, fakat karımın bir iki günden önce kalkamayacağını söyledi. Odama dönünce yastığıma bir pusulanın iğnelenmiş olduğunu gördüm. Öncekilerle aynı el yazısıylaydı ve sadece üç kelimeden ibaretti. 'Saat on ikide' diyordu.</p>

  <p>"İşte o zaman gözümü kan bürüdüğünü itiraf ediyorum, Bay Poirot. Evdekilerden birisi -belki bir hizmetkâr- bu işin içindeydi. Hepsini çağırttım, sağa sola sövüp saydım. Birbirlerini ele vermediler; sadece karımın yardımcısı Bayan Collins, Johnnie'nin dadısının o sabah erken saatte bahçe yolundan kapı yönüne doğru koştuğunu görmüş. Bunu kadına söylediğimde kadın yıkıldı.</p>

  <p>Çocuğu çocuk dairesinin hizmetçisine emanet etmiş ve bir arkadaşıyla -bir erkekle- buluşmaya koşmuştu. Ne kadar güzel, değil mi! Ama pusulayı yastığıma iğnelediğini şiddetle inkâr etti. Doğru söylemiş olabilir. Orasını bilemem. Ne var ki çocuğumun dadısının bu çirkin oyunun bir parçası olma riskini göze almazdım. Hizmetkârlardan birinin işin içinde olduğundan kuşkum yoktu.</p>

  <p>Sonunda tepem attı ve dadıyla birlikte hepsini sepetledim. Eşyalarını toplayıp evi terk etmeleri için onlara bir saat verdim."</p>

  <p>Geçmişte kalan bu olayı anımsayan Bay Waverly'nin yüzü öfkeden kıpkırmızı olmuştu.</p>

  <p>Poirot, "Bu yaptığınız biraz tedbirsizlik değil miydi, mösyö?" dedi "Belki bu yüzden düşmanın ekmeğine yağ sürdünüz."</p>

  <p>Bay Waverly, Poirot'ya bakakalmıştı. "Ben o fikirde değilim," dedi sonunda. "Hepsini birden evden uzaklaştırmanın en doğrusu olacağını düşündüm. Hemen o akşam yenilerinin gönderilmesi için Londra’ya telgraf çektim. O zamana kadar evde sadece güvenebileceğim kimseler olacaktı: karımın sekreteri Bayan Collins ve çocukluğumdan beri bizimle olan vekilharcımız Tredwell."</p>

  <p>"Bu Bayan Collins ne kadar zamandır sizde çalışıyor?"</p>

  <p>Bay Waverly, "Geleli bir yıldan biraz fazla oluyor," dedi. "Sekreter ve arkadaş olarak bize çok büyük yardımları dokundu. Aynı zamanda çok da iyi bir kâhya."</p>

  <p>"Ya dadı?"</p>

  <p>"Geleli altı ay oldu. Bana mükemmel referanslarla başvurmuştu. Ama Johnnie'nin ona çok bağlı olmasına karşın ben ondan hiçbir zaman hoşlanmadım. "</p>

  <p>"Bununla beraber olay sırasında gitmişti, değil mi? Lütfen devam eder misiniz, Bay Waverly?"</p>

  <p>Bay Waverly konuşmasını sürdürdü.</p>

  <p>"Müffettiş McNeil yaklaşık on buçukta geldi. Hizmetkârlar o vakte gitmişlerdi. Müfettiş evin içinde yaptığımız düzenlemeleri beğendi. Bir sürü adamını parkın çeşitli köşelerine yerleştirdi. Eve gelen bütün yollar ve patikalar gözetimi altındaydı. Mektuplar eğer şaka değilse o gizemli adamı mutlaka yakalayacağımıza emindi."</p>

  <p>"Johnnie benim yanımdaydı. O, ben ve müfettiş toplantı odası dediğimiz bir odadaydık. Orada büyük bir dolap saat vardır. Saatin göstergeleri on ikiye yaklaşırken ben diken üstündeydim.</p>

  <p>Derken vızıltı gibi sesin duyulmasının arkasından saat çalmaya başladı. Ben Johnnie’ye sarıldım.</p>

  <p>Adamımız sanki gökten inecekmiş gibilerden garip bir his duyuyordum. Saatin son darbesi duyulurken dışarda büyük bir gürültü oldu, bağırışlar ve koşuşmalar kulağımıza geliyordu. Müfettiş teras kapısını açınca, bir polis memuru koşarak içeri girdi. 'Onu yakaladık efendim,' dedi soluk soluğa. 'Çalıların arasından eve doğru sürünüyordu. Üstünde bir sürü uyuşturucu ilaç vardı."</p>

  <p>"Terasa fırlayınca iki memurun perişan kılıklı birini kıskıvrak yakaladıklarını gördük. Serseri, polislerden kurtulmak için debeleniyor, kaçmaya çalışıyordu. Polislerden birinin elinde adamın üstünde buldukları küçük bir paket vardı. İçinden bir pamuk rulosuyla küçük bir şişe klorofom çıktı. Bunu sadece görmek bile kafamın tasını attırdı. Pakette ayrıca bana yazılmış bir pusula vardı.</p>

  <p>Bunda, 'Fidyeyi ödemeliydiniz. Oğlunuzu geri almak şimdi size elli bin sterline mal olacak.</p>

  <p>Aldığınız tüm önlemlere rağmen, aynen dediğim gibi ayın yirmi dokuzunda kaçırıldı,' yazıyordu.</p>

  <p>"Bu satırları okuyunca bir kahkaha attım. Ferahlamıştım. Ama aynı anda bir otomobil sesiyle bir bağırış duyduk. Başımı çevirip baktım. Uzun bir gri araba malikânenin güney kapısına doğru son süratle uzaklaşıyordu. Bağıran, arabayı kullanan adamdı. Ama bir dehşet çığlığı atmama o sebep olmadı. Johnnie'nin sarı bukleleri gözüme ilişmişti. Çocuk arabada adamın yanındaydı.</p>

  <p>"Müfettiş bir küfür salıverdi. 'Çocuk daha bir dakika önce yanımızdaydı,' diye bağırdı. Bakışını oradakilerin üstünde dolaştırdı. Hepimiz karşısındaydık: ben, Tredwell, Bayan Collins. 'Oğlunuzu en son ne zaman gördünüz, Bay Waverly?' diye sordu.</p>

  <p>"Hatırlamaya çalıştım. Polis bize seslenince müfetttişle birlikte dışarı fırlamış, Johnnie'yi tamamıyla unutmuştum.</p>

  <p>"Aynı anda hepimizi yerimizden hoplatan bir ses duyduk. Köy. kilisenin saati on ikiyi çalıyordu.</p>

  <p>Müfettiş hemen cebinden saatini çıkardı. Saat tam on ikiydi. Sözleşmiş gibi hep birlikte toplantı odasına koştuk: oradaki saat on ikiyi on geçtiğini gösteriyordu. O saatin ne ileri ne de geri kaldığına oldum olası tanık olmadığıma göre, birisi onu kasten kurcalamıştı."</p>

  <p>Bay Waverly durakladı. Poirot kendi kendine gülümsedi ve endişeli babanın çarpıttığı küçük bir keçeyi düzeltti. "Gerçekten tuhaf ve esrarengiz fakat hoş küçük bir sorun," diye mırıldandı. "Bu olayı seve seve sizin için araştıracağım. Gerçekten çok dâhiyane planlanmış."</p>

  <p>Bayan Waverly ona sitem dolu bir bakış fırlattı. "İyi ama benim küçük oğlum," diye inledi.</p>

  <p>Poirot hemen yüzünde büyük bir anlayış yansıtan bir ifadeyle kadıncağıza yaklaştı. "Oğlunuzun durumu iyi, hanımefendi. Kimseden zarar görmedi. O hergelelerin ona çok özen göstereceklerine emin olabilirsiniz. Altın yumurta yumurtlayan tavuğa niçin zarar versinler?"</p>

  <p>"Bay Poirot, yapılabilecek bir tek şey olduğunu biliyorum, parayı ödemek zorundayız. Önce ben de buna karşıydım, ama ya şimdi!... Bir annenin hisleri..."</p>

  <p>Poirot, "İyi ama olayı anlattığı sırada beyefendinin sözünü kestik diye atıldı.</p>

  <p>Bay Waverly, "Bundan sonrasını gazetelerden öğrendiğinize eminim," dedi. "Müfettiş McNeil tabii ki hemen telefona sarıldı. Otomobille onu kullanan adamın tanımı her tarafa iletildi ve ilk başta işler yoluna girecekmiş gibi göründü. Tanıma uyan bir otomobil, içinde bir adam ve küçük bir çocukla birçok köylerden geçmiş ve Londra yönünde yoluna devam etmişti. Durdukları bir yerde çocuğun ağladığı ve belli ki adamdan korktuğu dikkati çekmiş. Müfettiş McNeil otomobilin durdurulduğunu ve adamla çocuğun polisin elinde olduğunu bildirince sevincimden ölüyordum.</p>

  <p>Arkasını biliyorsunuz. O çocuk Johnnie değildi, adam da Edenswell sokaklarında oynamakta olan bir çocuğu alıp evine götüren iyiliksever bir otomobil sürücüsüydü. Kendilerinden emin polislerin beceriksizliği yüzünden bu noktada bütün izler silinmiş durumda. Yanlış izlemekte ısrar etmeselerdi, şimdiye kadar çocuğumu bulmuş olurlardı."</p>

  <p>"Sakin olun beyefendi. Polisler çok cesur ve zeki kişiler. Düştükleri yanılgı çok doğal.Aslında plan gerçekten mükemmel hazırlanmış. Malikane arazisinde yakalanan adama gelince, anladığım kadarıyla savunması sürekli bir inkârdan ibaret kalmış. Pusulayla pakedi Waverly Court'a götürmesi için verdiklerini ileri sürdü. Bunları ona adam bir on şilin vermiş ve on ikiye tam on dakika kala yerine ettiği takdirde, ikinci bir on şilin vaat etmiş. Bahçe içinden eve varacak ve yan kapıyı vuracakmış."</p>

  <p>Bayan Waverly, "Bu söylediklerinin tek kelimesine inanmıyorum," diye lafa karıştı. "Hepsi kuyruklu yalan."</p>

  <p>Poirot dudak büktü. "Gerçekten de pek inandırıcı değil. Ama şu ana kadar çürütülebilmiş değil.</p>

  <p>Duyduğum doğruysa, adam bir de suçlamada bulunmuş."</p>

  <p>Poirot, bunun doğru olup olmadığını sorarmış gibi Waverly'e bakıyordu. Adam yine kıpkırmızı kesildi.</p>

  <p>"Adam, ona pakedi veren kişinin Tredwell olduğunu ve onu tanıdığını iddia etmiş. 'Sadece bıyığını tıraş etmiş,' dedi Düşünün bir kere, 'Midwell bizim malikânede doğmuştu."</p>

  <p>Poirot, centilmenin öfkesine hafifçe gülümsemekten kendini alamadı. "Öyleyken siz de bu evden birinin, çocuğu kaçıranın suç ortağı olduğundan şüpheleniyorsunuz."</p>

  <p>"Evet, ama Tredwell'den değil."</p>

  <p>Poirot ani bir hareketle Bayan Waverly'ye döndü. "Ya siz hanımefendi?"</p>

  <p>"O serseriye mektupla pakedi veren Tredwell olamaz. Hoş, birinin ona onları verdiğine inanmıyorum ya. Söylediğine göre, paket ona saat onda verilmiş. Ama Tredwell saat onda kütüphanede kocamla beraberdi."</p>

  <p>"Otomobildeki adamın yüzünü görebildiniz mi, mösyö? Tredwell'e benzer yanı var mıydı?"</p>

  <p>"Yüzünü görmeme imkân yoktu, çünkü çok uzaktaydı."</p>

  <p>"Tredwell'in bir kardeşi olup olmadığını biliyor musunuz?"</p>

  <p>"Birkaç tane vardı, ama hepsi öldüler. Sonuncusu savaşta hayatını kaybetti."</p>

  <p>"Waverly Lodge arazisini henüz iyi tanımıyorum. Otomobil güney kapısına doğru gidiyordu denildi. Malikânenin başka bir girişi var mı?"</p>

  <p>"Evet, doğu kapısı. Evin öbür yanından görülebilir."</p>

  <p>"Arabanın malikâne arazisine girdiğini kimsenin görmemesi çok garip."</p>

  <p>"Arazinin geçiş izni bulunan bir yeri var, oradan küçük bir şapele ulaşılabilir. Birçok arabalar o yoldan geçerler. Adam arabasını uygun bir yerde durdurup tam alarm verilip herkesin dikkati başka bir yönde yoğunlaşırken eve koşmuş olmalı."</p>

  <p>Poirot, "Evin içinde de olmuş olabilir," diye fikir yürüttü. "Saklanabileceği bir yer var mı?"</p>

  <p>"Şurası kesin ki önceden evi çok iyi bir şekilde aramadık. Buna gerek görülmedi. Adam evin içinde bir yerde saklanmış olabilir, ama onu kim içeri alacaktı?"</p>

  <p>"Oraya daha sonra geleceğiz. Her şeyi birer birer ele alalım, sistemli olmak çok önemli. Evde gizlenilebilecek özel bir yer yok mu? Waverly Court çok eski bir yapı, bu gibi yerlerde bazen 'papaz delikleri' denilen yerler vardır."</p>

  <p>"Tanrım, bir papaz deliğimiz var. Holdeki duvar panolarının birinden oraya geçilir."</p>

  <p>"Bu pano toplantı odasına yakın mı?"</p>

  <p>"Kapısının hemen dışında."</p>

  <p>"Şimdi oldu!"</p>

  <p>"Ama varlığını karımla benden başka kimse bilmiyor?"</p>

  <p>"Ya Tredwell?"</p>

  <p>"Tabii ki duymuş olabilir."</p>

  <p>"Ya Bayan Collins?"</p>

  <p>"Ona bundan hiç söz etmedim."</p>

  <p>Poirot bir an düşündü.</p>

  <p>"En doğrusu benim Waverly Court'a gelmem olacak, mösyö," dedi sonunda. "Bu öğleden sonra sizce uygun mu?"</p>

  <p>Bayan Waverly, "Yalvarırım en kısa zamanda gelin, Bay Poirot!" diye bağırdı. "Şunu da bir kere daha okuyun."</p>

  <p>Böyle diyerek o sabah Waverly Court'a gelen ve apar topar Poirot’ya koşmasına neden olan sonuncu pusulayı dedektifin avucuna sıkıştırmıştı. Pusulayı yazan paranın ödenmesine ilişkin çok net ve akıllı direktifler veriyor ve bir ihanetin, çocuğun hayatına mal olacağı tehdidiyle son buluyordu. Bayan Waverly'de para aşkıyla anne kalbinin çatışma halinde olduğu ve ikincisinin baskın çıkmaya başladığı belliydi.</p>

  <p>Poirot, Bayan Waverly'yi birkaç dakika yalnız konuşmak için durdurdu.</p>

  <p>"Bana lütfen doğruyu söyleyin hanımefendi," dedi. "Kocanızın uşak Tredwell'e olan güvenine katılıyor musunuz?"</p>

  <p>"Adama karşı bir şeyim yok. Bu işe nasıl karışmış olabileceğine de aklım ermiyor. Ama doğrusunu isterseniz, bu Tredwell'den hiçbir zaman hoşlanmadım."</p>

  <p>"Bir şey daha var: bana çocuğun dadısının adresini verebilir misiniz?"</p>

  <p>"Hammersmith'de Netherall Sokağı 149 numara. Yani siz onun..."</p>

  <p>"Hiçbir şey zannettiğim yok. Sadece küçük gri hücrelerimi kullanıyorum. Bazen de aklıma birdenbire bir şey geliveriyor."</p>

  <p>Kapı kapandıktan sonra Poirot yanıma geldi. "Demek hanımefendi uşaktan hiçbir zaman hoşlanmamış," dedi. "Bu ilginç, öyle değil mi, Hastings?"</p>

  <p>Fikir yürütmekten kaçındım. Poirot beni o kadar sık kandırmıştı ki tedbiri elden bırakmıyordum.</p>

  <p>Sözlerinde daima bir tuzak vardı.</p>

  <p>Hazırlandıktan hemen sonra Netherall Sokağının yolunu tuttuk. Şansımızın yardım etmesi üzerine Bayan Jessie Withers'i evde bulduk. Yetenekli ve oldukça iddialı otuz beş yaşlarında bir kadındı. Sevimli yüzüne baktıkça onun bu işe karışmış olacağına inanamıyordum. Birdenbire kovulmasına fena halde içerlemişti, ama hatalı olduğunu itiraf etti. Nişanlısı ressam ve dekoratör o civarda bulunduğundan onunla buluşmaya koşmuştu. Bu da çok doğal bir davranıştı. Poirot'nun amacının ne olduğuna akıl erdirememiştim. Sorduğu soruların hepsi bana ilgisiz görünmüştü. Bu sorular genellikle kadının Waverly Court'taki hayatının günlük programıyla ilgiliydi. Fena halde sıkıldığımdan Poirot izin isteyip kalkınca bayağı sevindim.</p>

  <p>Poirot, Hammersmith Yolu'nda bir taksi çevirip Waterloo'ya gitmemizi isterken, "Birini kaçırmak kolay iştir, dostum," diye belirtti. "O çocuk son üç yıldır her gün kaçırılabilirdi."</p>

  <p>"Bunu bilmenin bize bir faydasını göremiyorum," diye soğuk bir tavırla fikir yürüttüm.</p>

  <p>"Aksine bizi sonuca çok yaklaştırıyor. Hastings, bir kravat iğnesi takacaksan, bari kravatının tam ortasında durmasına dikkat et. Baksa birkaç milim sağa kaçmış."</p>

  <p>Waverly Court gerçekten güzel, tarihi bir yapıydı ve yakın bir tarihte özenle ve zevkle onarılıp yenilenmişti. Bay Waverly bize toplantı odasını, terası ve olayla bağlantısı olan bütün yerleri gezdirdi. Sonunda, Poirot'nun isteği üzerine duvardaki bir düğmeye bastı, bir pano yana kaydı ve bizi papazın deliğine götüren kısacık koridor ortaya çıktı.</p>

  <p>Waverly, "Görüyorsunuz ya, burada bir şey yok," dedi.</p>

  <p>Minik oda gerçekten de bomboştu, yerde de en küçük bir ayak izi görülmüyordu. Bir ara eğilip yerdeki bir izi inceleyen Poirot'nun yanına sokuldum.</p>

  <p>"Buna ne dersin, dostum?" diye sordu.</p>

  <p>Birbirine çok yakın dört ayak izi gözüme çarptı.</p>

  <p>"Bir köpek," diye bağırdım.</p>

  <p>"Çok küçük bir köpek, Hastings."</p>

  <p>"Bir Pom."</p>

  <p>"Bir Pom'dan daha küçük."</p>

  <p>"Yoksa bir Griffon mu?" diye öne sürdüm.</p>

  <p>"Bir Griffon'dan da daha küçük bir köpek. Ansiklopedilerde bile bulamayacağın bir cins."</p>

  <p>Poirot'ya baktım. Yüzü heyecan ve sevinçten ışıldıyordu.</p>

  <p>"Haklıymışım," diye mırıldandı. "Haklı olduğumu biliyordum. Gel, Hastings."</p>

  <p>Hole çıkmamızın arkasından pano kapandığı sırada koridorun daha uzağındaki bir kapıdan genç bir kadın çıktı. Bay Waverly onu bize tanıttı.</p>

  <p>"Bayan Collins."</p>

  <p>Bayan Collins otuz yaşlarında canlı ve uyanık bir genç kadındı. Donuk sarı saçları ve burnunda kıskaçlı gözlük vardı, Poirot'nun isteği üzerine geçtiğimiz küçük salonda dedektif genç kadına hizmetkârlar ve özellikle Tredwell hakkında sorular sordu. Bayan Collins uşaktan hoşlanmadığını itiraf etti. "Kendini beğenmişin biri," diye açıkladı.</p>

  <p>Bundan sonra ayın 28'i gecesinde Bayan Waverly'nin yediği yemeklerden söz açtılar. Bayan</p>

  <p>Collins yukarda oturma odasında aynı eklerden yediğini, fakat hiçbir zararını görmediğini ileri sürdü. Genç kadın odadan çıkarken Poirot'yu dürttüm. "Köpek," diye fısıldadım.</p>

  <p>"Ha evet, köpek!" Poirot gülümsedi. "Olur ya, burada bir köpek var , matmazel?"</p>

  <p>"Dışarda iki labrador var. Kulübelerinde kalıyorlar."</p>

  <p>"Ben küçük bir köpeği kastediyorum. Bir oyuncak köpeği."</p>

  <p>"Hayır. Öyle bir şey yok."</p>

  <p>Poirot genç kadının gitmesine izin verdi. Sonra, bir yandan zile basarken bana, "Matmazel</p>

  <p>Collins yalan söylüyor," dedi. "Onun yerinde olsam ben de söylerdim. Şimdi de uşağa bakalım."</p>

  <p>Tredwell azametli görünüşlü bir adamdı. Hikâyesini büyük bir vakarla anlattı, ama söyledikleri</p>

  <p>Bay Waverly'nin anlattıklarının hemen hemen aynıydı. Papazın deliğinin sırrını da bildiğini itiraf etti. Tredwell aynı gururlu tavırla çekildikten sonra Poirot'yla merakla bakıştık.</p>

  <p>"Bütün bunlardan nasıl bir anlam çıkarıyorsun, Hastings?" diye sordu.</p>

  <p>"Ya siz?" diye sorusuna soruyla karşılık verdim. "Ne kadar tedbirli davranıyorsun. Onları uyarmadığın sürece küçük gri hücreler hiçbir zaman çalışmazlar. Hayır, sana takılmayacağım!</p>

  <p>Birlikte sonuç çıkaralım. Özellikle hangi noktaların üzerinde duruyorsun?"</p>

  <p>"Kafamı kurcalayan bir şey var," dedim. "Çocuğu kaçıran adam niçin kimsenin onu görmeyeceği doğu kapısı yerine güney kapısına doğru gitti?"</p>

  <p>"Bu çok isabetli bir nokta, Hastings, mükemmel bir nokta. Ben de başka bir noktaya dikkatini çekeceğim. Waverly'ler niçin olaydan önce uyarıldılar? Niçin doğrudan çocuğu kaçırıp sonradan fidyeyi istemediler? "</p>

  <p>"Harekete geçmelerine gerek kalmadan parayı elde edebileceklerini umut ettikleri için."</p>

  <p>"Waverly'ler herhalde sırf bir tehdit üzerine parayı ödemezler. "</p>

  <p>"Ayrıca dikkati saat on ikinin üzerinde yoğunlaştırmak istiyorlardı. Böylece o serseri yakalanırken, öbür adam gizlendiği yerden çıkıp kimseye fark ettirmeden çocukla kaçabilecekti."</p>

  <p>"Bu, çok kolay bir işi güçleştirdikleri gerçeğini değiştirmez. Bir zaman veya bir tarih belirtmedikleri takdirde, bir fırsat kollayıp çocuğun dadısıyla dışarda olduğu bir gün onu kapıp bir otomobille kaçırmaktan kolay ne olabilirdi."</p>

  <p>"Orası doğru," diye istemeye istemeye itiraf ettim. "Evet, burada bir zorlama var. Şimdi durumu başka bir açıda alalım. Her şey, evin içinde bir suç ortağının bulunduğuna işaret ediyor. Bir: Bayan</p>

  <p>Waverly'nin esrarengiz zehirlenmesi. İki: yastığa iğneli mektup. Üç: saatin on dakika ileri alınması.</p>

  <p>Bütün bunlar, ancak içindeki birinin yapabileceği işler. Belki de dikkatini çekmemiş olan başka bir noktaya da değineyim. Papazın deliğinde hiç toz yoktu. İçerisi süpürgeyle süpürülmüştü.</p>

  <p>"Şimdi bir durum değerlendirmesi yapalım: evin içinde dört kişi vardı. Dadıyı hesaba katmayabiliriz. O, diğer üç noktayı halledebilse bile papazın deliğini süpürmüş olamazdı. Söz konusu dört kişi, Bay ve Bayan Waverly, başuşak Tredwell ve Bayan Collins. Önce Bayan</p>

  <p>Collins’i ele alalım. Onun aleyhinde olabilecek bir şey bilmiyoruz; tek bildiğimiz zeki bir genç kadın olduğu ve sadece bir yıldır bu evde bulunduğu."</p>

  <p>"Ama köpek hakkında yalan söyledi," diye hatırlattım.,</p>

  <p>"Ha evet, köpek." Poirot garip bir biçimde gülümsedi. Gelelim şimdi Tredwell'e. Onun aleyhinde birkaç kuşkulu nokta var. Önce şu serseri köyde pakedi ona verenin Tredwell olduğunu söyledi."</p>

  <p>"Ama Tredwell o saatte köyde olmadığını kanıtlayabiliyor."</p>

  <p>"Öyle de olsa, Bayan Waverly'yi zehirlemiş, saati ileri almış ve papazın deliğini süpürmüş olabilir. Öte yandan, o, bu evde doğmuş ve Waverly'nin ailesinin hizmetinde bugünlere gelmiş.</p>

  <p>Evin oğlunun kaçırılma yardakçılık etmiş olması hiç olası gözükmüyor!"</p>

  <p>"Şu halde ne diyorsunuz?"</p>

  <p>"Mantık çerçevesinde ilerlememiz gerekiyor. Bayan Waverly'yi kısaca ele alalım. Ama kadın zengin, bütün para ona ait. Harap olmuş yapı onun parasıyla onarılmış. Kendi oğlunu kaçırıp fidye parasını kendi kendisine ödemesinin hiçbir mantığı yok. Ama kocasının durumu farklı. Zengin bir karısı var. Ama bu kendisinin zengin olmasıyla aynı şey değil... Ayrıca bayanın, cebinden para çıkarmaktan pek hoşlanmadığı hissine kapıldım. Çok zorunlu bir neden olması dışında tabii. Fakat</p>

  <p>Bay Waverly'nin, gününü gün etmeyi seven bir hovarda olduğu ilk bakışta görülebiliyor."</p>

  <p>"Olamaz!" diye geveledim.</p>

  <p>"Hiç de olamaz değil. Hizmetkârları kim evden uzaklaştırdı? Bay Waverly. Böylece pusulaları yazabilecek, karısını uyutabilecek, saati ileri alabilecek ve yanında olduğunu söyleyerek sadık uşağı Tredwell’in suçlanmasını önleyebilecekti. Tredwell, Bayan Waverly'den hiçbir zaman hoşlanmamıştı. Efendisine çok bağlıydı, emirlerini tartışmasız yerine getirmeye hazırdı. İşin içinde üç kişiydiler: Waverly, Tredwell ve Tredwell’in bir arkadaşı. Polisin yanılgısı buradaydı; içinde farklı bir çocukla gri arabayı süren adamı daha fazla kovuşturmadı. Üçüncü adam işte oydu.</p>

  <p>Yakındaki bir köyden bir çocuk: sarı bukleli bir çocuk aldı. Doğu kapısından malikâne arazisine girdi ve kolunu sallayıp bağırarak tam zamanında güney kapısından çıktı. Oradakiler adamın yüzüyle arabanın plaka numarasını göremediklerine göre, hiç kuşkusuz çocuğun yüzünü de göremediler. Adam bundan sonra Londra'ya doğru yanlış bir iz oluşturdu. Bu süre içinde Tredwell, paketle pusulanın serseri kılıklı biri tarafından getirilmesini sağlayarak kendi payına düşeni yaptı.</p>

  <p>Adamın, taktığı sahte bıyığa rağmen onu tanıması halinde, efendisi onu temize çıkarabilecekti. Bay</p>

  <p>Waverly'ye gelince, dışarda patırtı kopup müfettiş bahçeye fırlayınca, çocuğu hemen papazın deliğine sakladı ve müfettişi izledi. Günün daha ileri bir saatinde müfettiş gidip Bayan Collins de ortalıktan çekilince, çocuğu kendi arabasıyla güvenli bir yere götürmesi zor olmayacaktı."</p>

  <p>"Ama ya köpek?" diye sordum. "Ya Bayan Collins'in yalan söylemesi."</p>

  <p>"Bu da benim şakamdı. O hanıma evde oyuncak köpekler olup olmadığını sordum, o ise olmadığı yanıtını verdi -ama hiç kuşkusuz vardı- çocuk odasında. Senin anlayacağın, Johnnie'nin eğlenip sesini çıkarmaması için, Bay Waverly papazın deliğine birkaç oyuncak bırakmıştı."</p>

  <p>"Bay Poirot." Bay Waverly o sırada odaya girmişti. "Bir şey bulabildiniz mi acaba? Çocuğun nereye götürüldüğüne dair bize bir ipucu verebilecek misiniz?"</p>

  <p>Poirot adama bir kâğıt parçası uzattı. "Adres burada."</p>

  <p>"Ama bu kâğıt boş."</p>

  <p>"O kâğıda adresi sizin yazmanızı beklediğim için."</p>

  <p>"Bu da ne demek oluyor?" Bay Waverly'nin yüzü sararmıştı.</p>

  <p>"Her şeyi biliyorum, beyefendi. Çocuğu geri getirmeniz için size yirmi dört saat veriyorum.</p>

  <p>Onun tekrar ortaya çıkmasına bir açıklama getirmeniz bir dâhiyane buluş daha gerektirecektir. Aksi halde Bayan Waverly olanlar hakkında bilgilendirilecektir."</p>

  <p>Bay Waverly bir iskemlenin üstüne çöktü ve elleriyle yüzünü örttü. "Johnnie buraya on kilometre kadar uzakta ihtiyar dadımın yanında. Orada kendisine iyi bakılıyor ve çok da mutlu."</p>

  <p>"Bundan kuşkum yok. Sizin kalben iyi bir baba olduğunuza inanmasam, size yeni bir şans vermeye yanaşmazdım."</p>

  <p>"Bir skandal..."</p>

  <p>"Aynen öyle. Eski olduğu kadar saygın bir adınız var. Onu yine tehlikeye düşürmeyin. İyi akşamlar, Bay Waverly. Ha evet, size bir öğüt vermeme izin verin. Köşeleri süpürmeyi hiçbir zaman unutmayın!"</p>
</body>
</html>
