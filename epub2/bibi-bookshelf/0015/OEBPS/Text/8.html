<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title>Lemesurier Mirası</title>
</head>

<body>
  <p class="h11"><br /></p>

  <h2 class="h11" style="text-align: center;">Lemesurier Mirası</h2>

  <p><br /></p>

  <p>Poirot ile pek çok garip olayı kovuşturmuşumdur, ama hiçbiri yıllar boyunca ilgi odağımız olan, sonunda da çözümlemesi için Poirot'ya getirilen olağanüstü olaylar dizisiyle kıyaslanamaz.</p>

  <p>Lemesurier ailesinin tarihçesi ilk kez savaş sırasında bir akşam dikkatimizi çekmişti. Poirot ile kısa zaman önce tekrar buluşmuş, Belçika'daki eski arkadaşlığımızı yenilemiştik. Poirot Savaş</p>

  <p>Bakanlığı'yla ilgili küçük bir sorunu başarıyla çözümlemişti ve biz Carlton'da fırsat buldukça</p>

  <p>Poirot'ya övgüler yağdıran yüksek rütbeli bir subayla yemekteydik. Subay sonunda birisiyle olan randevusuna yetişmeye koşunca Poirot ile ben rahat rahat kahvelerimizi bitirdik ve gitmek üzere kalktık.</p>

  <p>Salondan çıkacağımız sırada bana seslenildiğini duydum, başımı çevirince de sesi bana hiç de yabancı gelmeyen kişinin, Fransa'da tanışmış olduğum yüzbaşı Vincent Lemesurier olduğunu gördüm. Genç adam, aralarındaki benzerlikten dolayı aynı aileden oldukları sonucunu çıkardığım daha yaşlı bir adamla beraberdi. Yanılmamıştım. Yaşlı adamın, yüzbaşının amcası Bay Hugo</p>

  <p>Lemesurier olduğu meydana çıktı.</p>

  <p>Oldukça dalgın görünen hoş bir genç adam olan Yüzbaşı Lemesurier ile fazla bir ahbaplığım yoktu, ama Northumberland şehrinin çok eski, soylu bir ailesinden olduğunu duymuştum. Orada tarihçesi Anglikan Reformu'nun daha öncesine dayanan büyük bir malikânenin sahibiydiler. Poirot ile benim fazla acelemiz yoktu; genç adamın daveti üzerine bir masaya oturduk ve iki yeni ahbabımızla çeşitli konularda hoş bir sohbete daldık. Kırk yaşlarında gözüken amca Lemesurier, hafif çökük omuzlarıyla bir bilim adamı izlenimi bırakıyordu. Çok geçmede hükümet adına kimyasal bir araştırmayla meşgul olduğunu öğrendik</p>

  <p>Telaşlı görünen uzun boylu ve esmer bir genç adam o sırada hu adımlarla masamıza yaklaşarak konuşmamızı kesti.</p>

  <p>Yüksek sesle, "Tanrı'ya şükür, ikinizi de buldum!" dedi.</p>

  <p>"Ne var, Roger?"</p>

  <p>"Baban, Vincent. Attan düştü."</p>

  <p>İki dostumuz bizimle alelacele vedalaştılar. Vincent Lemesurier'in babası genç bir atı eğitmeye çalışırken ciddi bir kaza geçirmişti. Sabaha çıkacağına ihtimal verilmiyordu. Vincent'in yüzü bembeyaz olmuştu. Bu kötü haber onda şok etkisi yapmışa benziyordu. Bir bakıma hayrete düşmüştüm -Fransa'dayken aramızda geçen bir konuşmadan Vincent'le babasının arasının iyi olmadığı sonucunu çıkarmıştım. Öyle olunca da şimdi duyduğu üzüntü şaşkınlık vericiydi.</p>

  <p>Bize kuzenleri Roger Lemesurier olarak tanıtılan esmer genç adam öbür Lemesurier'lerle gitmediğinden üçümüz otelden birlikte çıktık.</p>

  <p>Genç adam, "Bu çok garip bir olay," diye fikir yürüttü. "Sanırım, Bay Poirot'yu ilgilendirecektir.</p>

  <p>Sizden söz edildiğini çok duydum, Bay Poirot. Higginson'dan." -Higginson subay dostumuzdu-</p>

  <p>"Sizin psikoloji konusunda bir deha olduğunuzu söyledi."</p>

  <p>Ufak tefek dostum biraz çekinerek, "Evet, biraz psikoloji okudum." diye itiraf etti.</p>

  <p>"Kuzenimin yüzünü gördünüz mü? Donup kalmıştı. Nedenini biliyor musunuz? Modası geçmiş bir şeyin: bir aile lanetinin yüzünden! Bu öyküyü dinlemek ister misiniz?"</p>

  <p>"Anlatırsanız çok sevinirim."</p>

  <p>Roger Lemesurier saatine baktı. "Bol vaktim var. Onlarla King’s Cross istasyonunda buluşacağım. Evet, Bay Poirot, Lemesurier'ler çok eski bir ailedir. Ortaçağlarda bir Lemesurier karısından şüphelenmiş ve genç hanımı yakışıksız bir durumda yakalamıştı. Bayan Lemesrier suçsuz olduğuna yemin etmişti, ama ihtiyar Baron Hugo onu dinlememişti bile. Kadıncağızın bir çocuğu vardı, bir oğlu -adam kendisinden olmadığına ve mirasından hiçbir şey alamayacağına yemin etmişti. Bunun üzerine ne yaptığına emin değilim herhalde anne ve oğulu bir duvarın içine gömmek gibi bir ortaçağ eziyetine başvurmuştur. Her neyse, ikisini de öldürmüş, kadıncağız da suçsuz olduğuna yemin ede ede ölürken Lemesurier'leri sonsuza dek lanetlemişti. Buna göre bir</p>

  <p>Lemesurier'in ilk dünyaya gelen oğlu asla aile mirasına konamayacaktı. Aradan zaman geçti ve hanımın suçsuzluğu hiçbir şüpheye yer bırakmayacak biçimde ortaya çıktı. Öyle sanıyorum ki</p>

  <p>Hugo at kılından gömleği giydi ve hayatının kalan kısmını bir keşiş hücresinde dizlerinin üstünde geçirdi. Fakat işin en garip yanı şu ki o zamanın beri ailenin ilk doğan hiçbir oğlu aile mirasına konamamıştır. Miras kardeşlere, yeğenlere ve ikinci oğullara geçmiş, ama hiçbir büyük oğula nasip olmamıştır. Vincent'in babası beş oğulun ikincisiydi; ailenin büyük oğlu bebekken ölmüştü.</p>

  <p>Vincent bütün savaş boyunca kendisinin ölüme mahkûm olduğuna inanmıştı. Fakat garip değil mi, kendisinden genç iki erkek kardeşi ölmüş, ama o hiçbir zarar görmeden bütün tehlikeleri atlatmıştı."</p>

  <p>Poirot, "İlginç bir aile tarihçesi," dedi düşünceli bir tavırla. "Ama şimdi babası ölmek üzere olduğuna göre, Vincent, ailenin en büyük oğlu olarak onun yerine geçince ne olacak?"</p>

  <p>"Olacak olan şu: bu lanet de modern yaşamın baskısına karşı koyamayarak geçmişte ka lacak."</p>

  <p>Poirot, genç adamın alay dolu ses tonunu protesto eder gibi başını salladı. Roger Lemesurier tekrar saatine baktı ve gitme zamanının geldiğini bildirdi.</p>

  <p>Bu öykünün devamını Yüzbaşı Vincent Lemesurier'in trajik ölümünü öğrendiğimiz ertesi gün öğrendik. İskoç posta treniyle kuzeye doğru yolculuk ediyordu, gece bir ara kompartımanının kapısını açarak rayların üstüne atlamış olmalıydı. Babasının ölümünün yol açtığı şoka, savaşın ruhsal çöküntüsüde eklenerek geçici bir deliliğe yol açtığına karar verildi. Lemesurier ailesini etkisi altına alan garip hurafeden Vincent'in amcası Ronald Lemesurier'nin yeni vâris oluşuyla ilgili olarak kısa bir süre söz edildi. Onun biricik oğlu da savaşta Somme'da ölmüştü.</p>

  <p>Öyle sanıyorum ki genç Vincent'le hayatının son akşamındaki rastlantısal karşılaşmamız</p>

  <p>Lemesurier ailesine ilişkin her şeye duyduğum merakı kamçıladı. İki yıl sonra Ronald</p>

  <p>Lemesurier'nin ölüm haberini de merakla okuduk. Adam zaten Lemesurier ailesinin mirasına konduğu sırada hastalıklı biriydi. Kardeşi John onun yerini aldı. Bu Lemesurier, bir oğlu Eton</p>

  <p>Koleji'nde okuyan, sağlıklı ve güçlü kuvvetli bir adamdı.</p>

  <p>Ama Lemesurier'lerin karanlık bir yazgılarının olduğu artık kesindi. Eton Koleji'nde okuyan delikanlı bir sonraki okul tatilinde kendini kazara vurdu. Babasının, bir eşekarısının sokması sonucundaki ani ölümü mülklerin beş kardeşin en küçüğüne geçmesiyle sonuçlandı -bu Lemesurier,</p>

  <p>Carlton'daki o uğursuz geceden hatırladığımız Hugo'ydu.</p>

  <p>Lemesurier'lere başlarına gelen şaşılacak felaketler dizisi dışında bir ilgi duymuyorduk, ama onlarla ilgileneceğimiz zaman yakındı.</p>

  <p>Bir sabah bir "Bayan Lemesurier" bizi görmeye geldi. Yaklaşık otuz yaşlarında gözüken, uzun boylu ve enerjik bir kadındı; davranışlarında kesin bir kararlılık ve sağduyu seziliyordu. Hafif bir</p>

  <p>Amerikan şivesiyle konuşuyordu.</p>

  <p>"Bay Poirot? Sizinle tanıştığıma sevindim. Kocam Hugo Lemesurier sizinle uzun yıllar önce tanışmıştı, ama onu hatırladığınıza emin değilim."</p>

  <p>"Kendilerini çok iyi hatırlıyorum, hanımefendi. Carlton'da beraberdik."</p>

  <p>"Size hayranım, Bay Poirot. Her neyse, çok endişeliyim."</p>

  <p>"Ne hakkında hanımefendi?"</p>

  <p>"Büyük oğlum -iki oğlum var. Ronald sekiz, Gerald altı yaşında."</p>

  <p>"Devam edin, hanımefendi. Niçin küçük Ronald için endişe duyuyorsunuz?"</p>

  <p>"Bay Poirot, son altı ayın içinde ölümden üç kez kıl payı kurtuldu. Bir keresinde az daha boğuluyordu. Bu yaz hep birlikte Cornwal’da tatildeyken oldu. Bir keresinde çocuk odasının penceresinden düştü; bir başka sefer de ptomain zehirlenmesinden ölüyordu."</p>

  <p>Poirot'nun yüzü belki de düşüncelerini çok açık olarak ele veriyordu. Bayan Lemesurier aralıksız devam etti.</p>

  <p>"Biliyorum, beni pireyi deve yapan kaçık bir kadın zannediyorsunuzdur."</p>

  <p>"İnanın ki hayır, hanımefendi. Bu gibi olayların bir anneyi telaşlandırması çok normal, ama size nasıl yardımcı olabileceğimi anlayamadım. Tanrı değilim ki dalgaları kontrol altında tutabileyim.</p>

  <p>Çocuk odası için sadece pencereye demirler koydurmanızı önerebilirim. Yiyeceğe gelince, bir çocuğa kim annesi kadar iyi bakabilir?"</p>

  <p>"İyi de bütün bunlar niçin Gerald'ın değil de Ronald'ın başına geliyor?"</p>

  <p>"Şans, hanımefendi, sadece rastlantı!"</p>

  <p>"Öyle mi düşünüyorsunuz?"</p>

  <p>"Ya siz, hanımefendi, siz ve kocanız ne düşünüyorsunuz?"</p>

  <p>Bayan Lemesurier'nin yüzünde üzüntülü bir anlam belirdi. "Hugo'ya gitmemin bir yararı yok - beni dinlemez bile. Belki siz de duymuşsunuzdur, bu aile sözde lanetli -hiçbir büyük oğul babasının mirasına sahip olamazmış. Hugo buna inanıyor. Aile tarihçesi onu sanki ipnotize etmiş. Yanlış inanlara körü körüne inanıyor. Gidip ona endişelerimden söz ettiğim zaman, ailece lanetli olduğumuzu, bu lanetten kurtulamayacağımızı söylüyor. Ama ben Amerikalıyım Bay Poirot, biz</p>

  <p>Amerikalılar ise lanetlere falan fazla inanmayız. Ama bu tür yanlış inanlar eski ailere bir tür özgün hava veriyor. Hugo'yla tanıştığım sırada bir müzikal komedide küçük bir rolüm vardı ve aile lanetini çok romantik buldum. Bu gibi şeyler bir kış akşamı şöminenin karşısında anlatılmak için çok güzel, ama söz konusu insanın kendi çocukları olunca iş değişir -ben çocuklarıma tapıyorum,</p>

  <p>Bay Poirot. Onlar için yapamayacağım bir şey yoktur."</p>

  <p>"Demek aile efsanelerine inanmayı reddediyorsunuz, hanımefendi?"</p>

  <p>"Bir efsane -ya da bir hayalet diyelim- bir sarmaşığın gövdesini testereyle kesebilir mi? Cornwall hakkında bir diyeceğim yok. Hangi çocuk olsa fazla uzağa yüzebilir ve başını derde sokabilir.</p>

  <p>Ronald dört yaşından beri yüzme bilir, ama bunu tartışmıyorum. Ne var ki sarmaşık hikâyesi farklı.</p>

  <p>Oğlanların ikisi de fazla yaramazlar. Sarmaşık yoluyla pencerelerine kadar tırmanabileceklerini ve aynı yoldan aşağı inebileceklerini keşfetmişler. Bunu hep yapıyorlardı. Ama Gerald'ın evde olmadığı bir gün Ronald bunu yine yaptı ve bu kez sarmaşığın kopması üzerine düştü. Neyse ki önemli bir yara almamıştı. Ama ben gidip sarmaşığı inceledim. Testereyle kesilmişti, Bay Poirot, kasten kesilmişti."</p>

  <p>"Bu bana anlattığınız çok ciddi bir şey, hanımefendi. Demek küçük oğlunuz o sırada evde değildi?"</p>

  <p>"Değildi."</p>

  <p>"Ya ptomain zehirlenmesi sırasında? Küçük oğlunuz yine evde yok muydu?"</p>

  <p>"Hayır, o zaman ikisi de evdeydiler."</p>

  <p>Poirot, "Tuhaf şey," diye mırıldandı. "Söylesenize, hanımefendi, evinizde sizlerden başka kimler var?"</p>

  <p>"Çocukların mürebbiyesi Bayan Saunders ve John Gardiner. Kocamın sekreteridir..."</p>

  <p>Bayan Lemesurier sıkılmış gibi bu noktada konuşmasına kısa bir ara verdi.</p>

  <p>"Başka kim var, hanımefendi?"</p>

  <p>"O gece tanıştığınız Binbaşı Roger Lemesurier de sık sık bizde kalmaya gelir."</p>

  <p>"Ha evet -o da kuzenlerinizden biri, değil mi?"</p>

  <p>"Uzak bir akrabamız. Ailemizin bu kolundan değil. Ama öyle de olsa şimdi kocamın en yakın akrabası sayılır. Çok hoş bir insandır. Hepimiz onu çok severiz. Hele çocuklar ona bayılıyorlar."</p>

  <p>"Sarmaşığa tırmanmayı onlara öğreten o mu acaba?"</p>

  <p>"Olabilir. Onları türlü muzırlıklara teşvik ediyor."</p>

  <p>"Hanımefendi, daha önce söylediklerim için sizden özür dilerim. Sözünü ettiğiniz tehlike çok gerçek, ama ben size yardım edebileceğimi zannediyorum. İkimizi de evinizde kalmaya davet etmenizi öneririm. Kocanız itiraz etmez, değil mi?"</p>

  <p>"Oh hayır. Ama bir işe yaramayacağını düşünecektir. Hiçbir şey yapmadan oturup oğlunun ölmesini beklemesi beni deli ediyor."</p>

  <p>"Sakin olun, hanımefendi. Biz sadece usulüne uygun şekilde hazırlıklarımızı yapalım."</p>

  <p>Gerekli hazırlıklarımızı tamamladık, ertesi gün de kuzeye doğru yola çıktık. Poirot hayale dalmıştı. Sonra birden canlanarak, "Vincent Lemesurier bunun gibi bir trenden mi düşmüştü?" diye aniden sordu.</p>

  <p>"Düşmüştü" kelimesini hafifçe vurgulayarak konuşmuştu.</p>

  <p>"Umarım, o olayda da cinayetten şüphelenmiyorsunuz?" dedim.</p>

  <p>"Lemesurier ölümlerinden bazılarının pekâlâ düzenlenmiş olabilecekleri hiç aklından geçmedi mi, Hastings? Örneğin, Vincent'inkini ele alalım. Sonra Etonlu öğrencininkini -bir tüfekle kazara vurulmak bazı olasılıkları akla getiriyor. Şu çocuk da çocuk odasının penceresinden ölüme uçmuş olabilirdi, görünürde kuşku uyandırmayan doğal bir ölüm. Ama niçin daima o çocuk da öteki değil?</p>

  <p>Büyük erkek çocuğun ölümünden kim yararlanıyor? Küçük kardeşi, yedi yaşında bir çocuk!</p>

  <p>Saçma!"</p>

  <p>"Öbür çocuğu da sonra halletmeyi düşünmüş olabilirler," diye fikir yürüttümse de, 'onlar'ın kim olabileceği hakkında en küçük bir fikrim yoktu.</p>

  <p>Poirot bu açıklamayı beğenmemiş gibi başını salladı. "Ptomain zehirlenmesi," diye yüksek sesle düşündü. "Atropin aşağı yukarı aynı belirtileri verir. Evet, bizim orada olmamız şart."</p>

  <p>Bayan Lemesurier bizi sevinçle karşıladı. Sonra bizi kocasının çalışma odasına götürerek adamla yalnız bıraktı. Hugo Lemesurier onu son görüşümden beri çok değişmişti. Omuzları daha da çökmüş, yüzüne soluk gri bir renk gelmişti. Poirot eve geliş nedenimizi anlatırken dikitle dinledi.</p>

  <p>"Tam Sadie'nin sağduyusundan beklenecek bir davranış!" dedi sonda. "Tabii kalın, Bay Poirot, geldiğiniz için de size ayrıca teşekkür ederim. Ama yazgımız önceden belirlendi. Biz</p>

  <p>Lemesurier'ler ne yapsak lanetten kurtulamayacağımızı biliyoruz."</p>

  <p>Poirot testereyle kesilen sarmaşıktan söz açtıysa da, Hugo fazla etkilenmedi.</p>

  <p>"Dikkatsiz bir bahçıvanın marifetidir," dedi. "Evet, birinin alet olduğu kesin, ama amaç belli. Ve size şu kadarını söyleyebilirim, Bay Poirot kaçınılmaz sona az kaldı." Poirot ona dikkatle baktı.</p>

  <p>Niçin öyle söylüyorsunuz?"</p>

  <p>"Ben kendim de yok olmaya mahkûm olduğum için. Geçen yıl bir doktora gitmiştim. Şifası olmayan bir hastalığa yakalandım ve sonum giderek yaklaşıyor. Ama benim ölümümden önce</p>

  <p>Ronald gidecek ve miras Gerald'a geçecek."</p>

  <p>"Peki, ya ikinci oğlunuzun da başına bir iş gelecek olursa?"</p>

  <p>"Ona hiçbir şey olmayacak; o tehlikede değil."</p>

  <p>Poirot ısrar etti. "Ama buna rağmen bir şey olursa?"</p>

  <p>"Kuzenim Roger sıradaki vâris."</p>

  <p>O sırada elinde bir deste kâğıtla içeri giren uzun boylu ve kızıl kestane renginde kıvırcık saçlı bir adam konuşmamızı yarıda kesti.</p>

  <p>Hugo Lemesurier, "Bunların acelesi yok, Gardiner," dedi. Bize dönerek ekledi. "Kendisi sekreterim Bay Gardiner'dir."</p>

  <p>Sekreter eğilerek nazik birkaç söz söyledikten sonra odadan çıktı. Yakışıklılığına rağmen, adamda itici bir yan vardı. Çok geçmeden derece bakımlı bahçelerde birlikte dolaştığımız sırada bunu Poirot’a da söyledim ve o da her nasılsa bana katıldığını belirtti.</p>

  <p>"Evet, haklısın. Hastings," dedi. "Ondan ben de hoşlanmadım. Adam fazla yakışıklı. Daima kolay işlerin peşinde koşacak birine benziyor. Ah, çocuklar geliyor."</p>

  <p>Bayan Lemesurier, yanında iki oğluyla bize doğru geliyordu. İkisi de güzel çocuklardı: Küçüğü annesi gibi esmerdi, büyüğünün ise kızıl kestane bukleleri göz alıyordu. Bizimle el sıkıştılar, hemen sonra da bütün dikkatlerini Poirot'ya verdiler. Arkasından kafileyi tamamlayan Bayan Saunders'la tanıştırıldık. Dikkati çekmeyen çok sıradan bir kadındı.</p>

  <p>Birkaç gün boyunca malikânede hoşça vakit geçirdik -dikkatimizi çeken üzerinde durulmaya değer herhangi bir şey olmadı. Çocuklar mutlu ve normal bir yaşam sürüyorlardı. Görünürde ters giden hiç bir şey yoktu. Gelişimizi izleyen dördüncü gün Binbaşı Roger Lemesurier de kalmaya geldi. Pek az değişmişti; eskisi gibi tasasız ve şendi. Olayları fazla önemsememeyi sürdürüyordu.</p>

  <p>Çocukların onu çok sevdiği belliydi. Kuzenlerini sevinç çığlıklarıyla karşıladılar ve onu bahçede onlarla kızılderili oyunu oynamaya sürüklediler. Poirot'nun da belli etmeden onları izlediği dikkatimden kaçmadı.</p>

  <p>Ertesi gün çocuklar dahil hepimiz, malikânesi Lemesurier'lerinkine komşu olan Lady Claygate'e çaya davet edildik. Bayan Lemesurier bizim de gelmemizi önerdiyse de, Poirot, evde kalmayı yeğleyeceğini söyleyince nedense rahatlamış göründü.</p>

  <p>Herkes yola çıktıktan sonra Poirot işe koyuldu. Bana zeki bir teriyeri hatırlatıyordu. Sanırım, evin araştırmadığı köşesi kalmadı, ama öylesine sessiz ve sistematik biçimde çalışıyordu ki hareketleri kimsenin dikkatini çekmedi. Çalışmalarının sonunda pek hoşnut gözükmüyordu.</p>

  <p>Çayımızı terasta diğerlerine katılmayan Bayan Saunders'le birlikte içtik.</p>

  <p>Kadıncağız her zamanki silik tavrıyla, "Çocuklar hoşça vakit geçirecekler," dedi. "Ama umarım fazla yaramazlık edip çiçek tarhlarına zarar vermezler ya da arıların yakınına gitmezler..." Fincanını dudaklarına götürmekte olan Poirot'nun eli havada kaldı. Hayalet görmüşe benziyordu. "Arılar mı dediniz?" diye gürledi.</p>

  <p>"Evet, Bay Poirot, arılar. Malikânede üç kovan var. Lady Claygate arılarıyla gurur duyar."</p>

  <p>Poirot yine, "Arılar mı?" diye bağırdı. Sonra yerinden fırladı ve elleri tepesinde olduğu halde terasta bir aşağı, bir yukarı yürümeye başladı. Arı lafının ufak tefek adamı niçin bu kadar heyecanlandırdığına akıl erdiremiyordum.</p>

  <p>O sırada arabanın döndüğünü duyduk. Ev halkı arabadan inerken Poirot kapının eşiğindeydi.</p>

  <p>Gerald, "Ronald'ı arı soktu," diye heyecanla bağırdı.</p>

  <p>Bayan Lemesurier, "Önemli bir şey değil," dedi. "Arının soktuğu yer şişmedi bile. Üstüne amonyak sürdük."</p>

  <p>Poirot, "Bakayım, delikanlı," dedi. "Arı nereni soktu?"</p>

  <p>Ronald kendine havalar vererek, "Şuramı, boynumun yanını," dedi.Ama acımıyor. Babam,</p>

  <p>'Kıpırdama -üstünde bir arı var,' dedi. Ben durdum, babam da arıyı kovdu, ama uçmadan önce beni hafifçe soktu. İğne batışı gibi bir şey. Tabii ki ağlamadım, çünkü artık büyüdüm, gelecek yıl da okula gideceğim."</p>

  <p>Poirot çocuğun boynunu inceledi, sonra beni kolumdan tutarak bir kenara çekti ve, "Bu gece küçük bir işimiz olacak, mon ami. Sakın kimseye bir şey söyleme!" dedi.</p>

  <p>Daha fazla bilgi vermeye yanaşmadı, ben de bütün akşamı meraktan kıvranarak geçirdim. Poirot erkenden odasına çıkmak üzere harekete geçti; ben de onu taklit ettim. Yukarı çıktığımız sırada fısıltıyla bana direktiflerini sıraladı.</p>

  <p>"Soyunma. Biraz bekledikten sonra lambanı söndür ve buraya yanıma gel."</p>

  <p>Dediğini yaptım, zamanı gelince de onu söylediği yerde buldum.Poirot ses çıkarmamam için beni uyardı, böylece, çocukların dairesine doğru süründük. Ronald burada kendisine ait küçük bir odada kalıyordu. Oraya girerek odanın en karanlık köşesinde beklemeye koyulduk. Çocuğun soluklarının fazla ağır olduğu dikkatimi çekti.</p>

  <p>"Uykusu fazla derin, değil mi?" diye fısıldadım.</p>

  <p>Poirot başının hareketiyle doğrulayarak, "İlaçla uyutulmuş," diye fısıldadı.</p>

  <p>"Niçin?"</p>

  <p>"Zamanı gelince çığlık atmaması için."</p>

  <p>"Ne zaman çığlık atacakmış?" diye sordum.</p>

  <p>"Enjektörün iğnesi battığı zaman, mon ami. Sus artık, daha fazla konuşmayalım -hoş, birkaç zaman daha bir şey olmasını beklemiyorum ya."</p>

  <p>Ama Poirot bu kez yanılmıştı. Aradan on dakika geçmemişti ki kapı usulca açıldı ve biri odaya girdi. Hızla alıp verilen bir soluk sesi kulağıma geldi. Ayak sesleri yatağa yaklaştılar, sonra hafif bir çıt sesi kulağımıza geldi. Küçük cep fenerinin ışığı uyuyan çocuğun üstüne tutuldu. -ama feneri tutan kişi karanlıkta kaldığından görülmüyordu. Karaltı feneri elinden bıraktı. Sağ eliyle bir şırıngayı meydana çıkardı, sol eliyle de çocuğun boynuna dokundu.</p>

  <p>Poirot ile ben sözleşmiş gibi aynı anda ileri fırladık. Fener yere yuvarlandı. Karaltıyla karanlıkta dövüşüyorduk. Adam olağanüstü kuvvetliydi. Ama iki kişi sonunda hakkından geldik.</p>

  <p>Poirot, "Işığı yak, Hastings," dedi. "Adamın yüzünü görmeliyim, hoş, kiminle karşılaşacağımı biliyorum ya."</p>

  <p>Feneri el yordamıyla bulmaya çalışırken kendim de bildiğimi sanıyordum. Adama duyduğum antipatinin etkisiyle bir ara sekreterle karşılaşacağımı düşünmüştüm. Öyle yada böyle, iki küçük kuzeninin ölümünden kârlı çıkacak adamın izini sürdüğümüz canavar olduğuna artık emindim.</p>

  <p>Ayağım fenere çarpınca eğilip onu yerden aldım ve düğmesine bastım. Işık anında o canavarın yüzünü aydınlattı. Bu, oğlanın babası Hugo Lemesurier idi!</p>

  <p>Fener az daha elimden düşüyordu.</p>

  <p>"Olamaz!" diye boğuk bir sesle söylendim. "Olamaz!"</p>

  <p>Lemesurier baygındı. Poirot ile ben kuvvetimizi birleştirerek onu odasına taşıdık ve yatağına yatırdık. Poirot eğilip adamın sağ elindeki cismi çekip aldı. Onu bana gösterdi. Bir enjektördü.</p>

  <p>Ürperdim.</p>

  <p>"İçinde ne var?" diye mırıldandım. "Bir zehir mi?"</p>

  <p>"Sanırım, asit formiktir."</p>

  <p>"Asit formik mi?"</p>

  <p>"Evet. Herhalde karıncaların damıtılmasıyla elde edilir. Bay Lemesurier'in kimyager olduğunu belki hatırlıyorsundur. Çocuğun ölümünün arının sokmasından kaynaklandığı düşünülecekti."</p>

  <p>"Aman Tanrım!" diye inledim. "Adamın öz oğlu! Sen bunu bekliyordun, öyle değil mi, Poirot?"</p>

  <p>Poirot ciddi bir tavırla bunu doğruladı.</p>

  <p>"Evet. Hugo Lemesurier tabii ki akıl hastası. Aile tarihçesi sanırım da bir saplantı halini almıştı.</p>

  <p>Malikâneye sahip olmaya duyduğu özlem onu dizi halindeki cinayetleri işlemeye sürükledi. Bunu belki de o gece Vincent'le kuzeye yolculuk ederlerken düşündü. Kehanetin yalan çıkmasına dayanamazdı. Ronald'ın oğlu ölmüştü; Ronald'ın kendisi ölüm derecesinde hastaydı. Bu</p>

  <p>Lemesurier'ler hastalıklı bir soylar. Tüfeğin ateş almasından kaynaklanan kazayı o düzenledi ve -şu ana kadar bundan şüphelenmememe rağmen- aynı yöntemle, yani şahdamarına asit formik enjekte ederek kardeşi John'u da öldürdü. Böylece hayalleri gerçekleşmiş oluyordu: ailenin arazilerinin sahibi artık oydu. Ama mutluluğu uzun sürmedi -ölümcül bir hastalığa yakalandığını öğrendi. Onda delilerin saplantısı vardı: Bir Lemesurier'in büyük oğlu mirasa konamazdı. Oğlunun boğularak ölmesine ramak kalmasının da Onun eseri olduğunu düşünüyorum -çocuğu fazla açılması için cesaretlendirmişti. Bunda başarılı olamayınca, sarmaşığı testereyle kesti, da ha sonra da çocuğun yemeğine zehir koydu."</p>

  <p>"Şeytani bir buluş," diye mırıldanarak ürperdim. "Ne kadar da dâhiyane planlanmış!"</p>

  <p>"Evet, mon ami, delilerin olağanüstü zekâsı kadar şaşılacak şey yoktur! Meğer ki akıllıların olağanüstü egzantriklikleri daha şaşırtıcı ye düşünesin! Bence adamcağız ancak yakın tarihte büsbütün keçileri kaçırdı, önceleri deliliğinde bir tür metot vardı."</p>

  <p>"Ben ki Roger'den -o harika genç adamdan şüphelenmiştim."</p>

  <p>"Doğal bir suçlama, mon ami. Onun da o gece Vincent'le kuzeye doğru yolculuk edenlerden biri olduğunu biliyoruz. Onun Hugo ve Hugo'nun çocuklarından sonra sıradaki vâris olduğunu da biliyoruz. Ancak gerçekler tahminimizi doğrulamadılar. Sarmaşık yalnız küçük Ronald evdeyken kesilmişti -oysa çocukların ikisinin birden ölmesi Roger'in işine yarardı. Bunun gibi, yalnız</p>

  <p>Ronald'ın yemeğine zehir konulmuştu. Sonra bugün eve döndükleri zaman Ronald'ı arı soktuğunu söyleyen babasıydı. Eşekarısı sokmasından kaynaklanan öbür ölüm aklıma gelince her şeyi anladım!"</p>

  <p>Hugo Lemesurier kaldırıldığı özel psikiyatri kliniğinde birkaç ay sonra öldü. Dul eşi ertesi yıl kızıl kestane renkli saçları olan sekreter John Gardiner'le evlendi. Babasının toprakları Ronald'a geçti, çocuk da serpilmeye devam etti.</p>

  <p>Poirot'ya, "Vay vay," dedim. "Bir hurafe daha böylece tarihe karışmış oluyor. Lemesurier'lerin lanetinin başarıyla hakkından gelmiş oldun."</p>

  <p>Poirot düşünceli bir tavırla, "Acaba?" diye mırıldandı. "Bunu gerçekten merak ediyorum."</p>

  <p>"Ne demek istiyorsun?"</p>

  <p>"Mon ami, sana bir tek anlamlı kelimeyle yanıt vereceğim -kızıl!"</p>

  <p>"Kan mı bu?" Kapıldığım dehşet duygusundan sesim fısıltıyla çıkmıştı.</p>

  <p>"Aklın daima melodramatik olana kaçıyor, Hastings! Ben çok dahi sıradan bir şeyi kastediyorum -küçük Ronald Lemesurier'nin saç rengini."</p>

  <p><a id="ncx1267"></a></p>
</body>
</html>
