<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title>Çifte İpucu</title>
</head>

<body>
  <p class="h11"><br /></p>

  <h2 class="h11" style="text-align: center;">Çifte İpucu</h2>

  <p><br /></p>

  <p>Bay Marcus Hardman belki on dördüncü defadır, "Hepsinden önemlisi...reklam yok," dedi.</p>

  <p>Reklam kelimesi bu konuşma sırasında bir müzik nakaratı gibi düzenli aralıklarla tekrarlanıyordu. Bay Hardman tombulca ufak tefek bir adamdı. Manikürlü elleri ve ağlamaklı bir tenor sesi vardı. Kendi çapında ünlü biriydi, kibar bir hayat yaşamak ise asıl işiydi. Zengindi, ama o kadar da zengin değil, parasını da değişik zevkler peşinde sakınmadan harcıyordu. Hobisi koleksiyonculuktu. Onda bir koleksiyoncu ruhu vardı. Eski dantellerin, eski yelpazelerin, antika ziynetlerin koleksiyonunu yapıyordu. Kaba ve modern şeyler Marcus Hardman'a göre değildi.</p>

  <p>Poirot ile ben acil bir çağrıya cevap vererek yetiştiğimizde ufak tefek adamı kararsızlık içinde kıvranır bir halde bulmuştuk. Bulunduğu koşullar içinde polis çağırmanın düşüncesi bile onun için iğrençti. Öte yandan, polis çağırmamak da koleksiyonundaki bazı ziynetlerin kaybını kabullenmek anlamına gelecekti. Bu konularda uzmanlığı bilinen Poirot’a başvurmaya karar vermişti.</p>

  <p>"Yakutlarım, Bay Poirot, Kraliçe Catherine de Medicis'e ait olduğu söylenen zümrütlü gerdanlık." Sesi inler bir ton aldı. "Ah, zümrütlü gerdanlık!"</p>

  <p>Poirot, "Nasıl kaybolduklarını bana anlatsanız," diye önerdi.</p>

  <p>"Buna çalışıyorum. Dün öğleden sonra küçük bir çay partisi verdim sadece yarım düzine kişinin davetli olduğu samimi bir partiydi. Mevsim içinde bunun gibi bir, iki davetim daha olmuştu ve övünmek gibi olmasın, ama hepsi çok başarılı geçmişti. Müzik de vardı. Piyanist Nacora ve</p>

  <p>Avustralyalı kontralto Katherine Bird bize büyük stüdyoda güzel bir konser verdiler. O öğleden sonranın daha erken bir saatinde konuklarıma Ortaçağ ziynetleri koleksiyonumu gösteriyordum.</p>

  <p>Onları şuradaki duvar kasasında saklıyorum. İçersi bir vitrin gibi düzenlenen taşları sergilemek için renkli kadifeyle döşenmiştir. Sonra da duvarda ki vitrin içinde sergilenen yelpazeleri gözden geçirdik. Arkasından da konser için stüdyoya geçtik. Gelgelelim, herkes gittikten sonra kasanın talan edildiğini keşfettim. Anlaşılan, onu iyi kapamamışım, biri de içerisini boşaltmak fırsatını kaçırmamış. Yakutlar, Bay Poirot, zümrütlü gerdanlık -bütün bir hayatın koleksiyonu! Onları tekrar ele geçirebilmek için neler feda etmezdim!Ama reklam olmamalı! Bunu anlıyorsunuz değil mi, Bay</p>

  <p>Poirot? Değerli dostlarım, konuklarım söz konusu! Olayın duyulması korkunç bir skandala neden olur!"</p>

  <p>"Stüdyoya geçtiğiniz sırada bu odadan en son çıkan kim oldu?"</p>

  <p>"Bay Johnston. Belki onu duymuşsunuzdur? Hani şu Güney Afrikalı milyoner. Park Lane'deki</p>

  <p>Abbotsbury konağını kiraladı. Yanlış hatırlamıyorsam, odada birkaç saniye oyalandı. Ama imkânı yok, o olamaz!"</p>

  <p>"Konuklarınızdan biri o öğleden sonra herhangi bir nedenle odaya döndü mü acaba?"</p>

  <p>"Bu soruyu bekliyordum, Bay Poirot. Üç tanesi döndü. Kontes Vera Rossakoff, Bay Bernard</p>

  <p>Parker ve Lady Runcorn."</p>

  <p>"Bana onları anlatın."</p>

  <p>"Kontes Rossakoff çok sevimli bir Rus hanımefendisi. Eski aristokrasisinin bir üyesi. Bu ülkeye daha yeni geldi. Bana veda etmişti, bu yüzden de onu bu odada yelpaze vitrinime hayran hayran bakarken bulunca şaşırdım. Biliyor musunuz, Bay Poirot, şimdi düşündükçe bu davranış bana giderek daha şüpheli görünüyor. Sizce de öyle değil mi?"</p>

  <p>"Evet, son derece şüpheli. Şimdi öbür konuklarınızı görelim."</p>

  <p>"Parker buraya Lady Runcorn'a göstermek istediğim bir minyatür kutusunu getirmeye gelmişti."</p>

  <p>"Ya Lady Runcorn nasıl biri?"</p>

  <p>"Ondan söz edildiğini duyduğunuza bahse girerim. Vaktinin büyük kısmını çeşitli yardım komitelerine adamış dürüst bir hanımefendidir. Burada bir yere bıraktığı çantasını almaya dönmüştü."</p>

  <p>"Peki, beyefendi. Şimdi elimizde olası dört şüpheli kişi var demek-Rus kontes, soylu İngiliz leydisi, Güney Afrikalı milyoner ve Bay Bernard Parker. Sahi, bu Bernard Parker da kim?" Bu soru Bay Hardman'ı çok rahatsız etmişe benziyordu.</p>

  <p>"O... genç bir adamdır. Tanıdıklarımdan bir genç adam."</p>

  <p>Poirot, "Orasını anlamıştım da bu Bay Parker ne iş yapıyor acaba?'" diye sordu.</p>

  <p>"Sosyeteden bir gençtir. Aslında biraz marjinal bir tip, ama..."</p>

  <p>"Peki, nasıl olup da dostunuz olduğunu sorabilir miyim?"</p>

  <p>"Efendim, bir, iki kere benim için bazı küçük işler görmüştü."</p>

  <p>Poirot, "Devam edin, mösyö," dedi.</p>

  <p>Hardman ona acınacak bir yüzle bakıyordu. Devam etmek belli ki istediği en son şeydi. Fakat</p>

  <p>Poirot sessizliğini acımasızca sürdürünce çaresiz boyun eğdi.</p>

  <p>"Anlayın işte, Bay Poirot, antika ziynetlerle ilgilendiğim bilinir. Bazen bir aile yadigârının paraya çevrilmesi gerekebilir -böyle bir eşyanın açıkça satılığa çıkarılması ya da bir antikacıya satılması mümkün değildir. Ama bana özel olarak satılması başka şey. Parker bu gibi işlerin ayrıntılarını düzenler, iki tarafla temas halinde olduğundan satan ailenin zor duruma düşmesi önlenir. Ayrıca, bu tür bir şeyin satılacağını bana duyurur. Örneğin, Kontes Rossakoff, Rusya'dan buraya bazı aile mücevherleri getirmiştir. Onları satmaya istekli görünüyor. Bernard Parker bu işi yoluna koyacaktı."</p>

  <p>Poirot, "Anlıyorum," dedi düşünceli bir yüzle. "Ve siz bu Bay Parker'e yüzde yüz güveniyorsunuz, öyle mi?"</p>

  <p>"Güvenmemek için bir nedenim olmadı."</p>

  <p>"Bay Hardman, o dört kişi içinde siz kendiniz hangisinden şüpheleniyorsunuz?"</p>

  <p>"Bu ne biçim soru, Bay Poirot! O kimselerin dostum olduklarını size söyledim. Hiçbirinden şüphelenmiyorum ya da hepsinden şüpheleniyorum, siz nasıl isterseniz öyle kabul edin."</p>

  <p>"Ben aynı fikirde değilim. Siz o dört kişinin birinden şüpheleniyorsunuz. Bu kişi Kontes</p>

  <p>Rossakoff değil. Bay Parker de değil. Yoksa Lady Runcorn ya da Bay Johnston mu?"</p>

  <p>"Beni köşeye sıkıştırıyorsunuz, Bay Poirot. Başlıca kaygım skandal olmaması. Lady Runcorn,</p>

  <p>İngiltere'nin en eski ailelerinden birinin üyesi, ama halası Lady Caroline'in çok üzücü bir huyunun olduğu ne yazık ki doğru. Bu, tüm dostları tarafından bilinirdi, hizmetçisi çay kaşıklarını veya başka her neyse en kısa zamanda sahiplerine geri verirdi. Benim ne zor durumda olduğumu görüyor musunuz!"</p>

  <p>"Demek Lady Runcorn'un kleptoman bir halası varmış. Bu çok ilginç. Kasaya göz atmama izin verir misiniz?"</p>

  <p>Bay Hardman razı olunca Poirot kasayı açtı ve içersini gözden geçirdi. Kadife kaplı raflar bize boş boş bakıyordu.</p>

  <p>Poirot kapıyı bir öne bir arkaya iterek, "Kapı şimdi bile iyi kapanmıyor," diye mırıldandı. "Acaba neden? Vay vay, bu da ne böyle? Kapı menteşesine takılmış bir eldiven. Bir erkek eldiveni."</p>

  <p>Poirot böyle diyerek söz konusu cismi Bay Hardman'a uzattı.</p>

  <p>Adamcağız, "Bu benim eldivenim değil," diye atıldı.</p>

  <p>"Aha! Bir şey daha var!" Poirot eğilip kasanın dibinden küçük cismi aldı. Bu, siyah, parıltılı kumaştan yapılmış yassı bir sigara tabakasıydı.</p>

  <p>Bay Hardman, "Benim tabakam!" diye atıldı.</p>

  <p>"Sizin tabakanız mı? Hiç sanmam, mösyö. Bunlar sizin adınızın baş harfleri değil ki."</p>

  <p>Poirot böyle diyerek girift olmuş platinden iki harfi işaret etti.</p>

  <p>Hardman tabakayı eline aldı. "Haklısınız," dedi sonunda. "Benimkine çok benziyor, ama baş harfler farklı. Bir 'B' ve bir 'P'. Tanrım! Parker!"</p>

  <p>"Öyle görünüyor," dedi Poirot. "Oldukça dikkatsiz bir genç adam özellikle eldiven de onunsa.</p>

  <p>Öylesi çifte ipucu olurdu, değil mi?"</p>

  <p>Hardman, "Bernard Parker ha!" diye mırıldandı. "Çok rahatladım! Neyse, ziynetleri geri almayı size bırakıyorum, Bay Poirot. Eğer uygun görürseniz suçu polise bildirin. Yani suçlunun Parker olduğuna emin olursanız."</p>

  <p>Birlikte evden çıktığımız sırada Poirot, "Bak, gördün mü," dedi. "Bu Bay Hardman'ın soylular için bir yasası, sıradan insanlar içinse bir başka yasası var. Ben henüz bir soyluluk unvanıyla ödüllendirilmediğim için sıradan olanlardan yanayım. O genç adama da sempati duyuyorum. Bu hikâye biraz garip, değil mi? Hardman, Lady Runcorn'dan şüpheleniyordu, ben ise kontesle</p>

  <p>Johnston'dan şüpheleniyordum, oysa aradığımız kişi sıradan Bay Parker'miş."</p>

  <p>"Niçin öbür iki kişiden şüphelendiniz?"</p>

  <p>"Neden şüphelenmeyecektim! Bir Rus mültecisi ya da Güney Afrikalı bir milyoner olmak o kadar basit bir iş ki. Herhangi bir kadın kendine Rus kontesi diyebilir ya da bir adam Park Lane'de bir ev satın alıp kendine Güney Afrikalı milyoner süsü verebilir. Onları kim yalancılıkla suçlayacaktır ki? Ama Bury Sokağı'ndan geçtiğimizi görüyorum. Dikkatsiz genç dostumuz burada oturuyor. Demiri tavında dövmek gerekirmiş, değil mi?"</p>

  <p>Bay Bernard Parker evindeydi. Onu üzerinde mor ve sarı renkli bir robdöşambrla yastıkların üstüne boylu boyunca uzanmış yatarken buluk. Pek az insanı bu beyaz ve efemine yüzlü ve yapmacık bir şekilde peltek peltek konuşan genç adam kadar antipatik bulmuşumdur.</p>

  <p>Poirot, "Günaydın, bayım," dedi. "Bay Hardman'dan geliyorum. Birisi dünkü davet sırasında bütün ziynetlerini çalmış bulunuyor. Bu eldivenin size ait olup olmadığını sorabilir miyim?"</p>

  <p>Bay Parker'in kafası pek o kadar hızlı çalışır görünmüyordu. Düşüncelerini toparlamak istermiş gibi eldivene gözlerini dikmişti.</p>

  <p>"Bunu nerede buldunuz?" diye sordu sonunda.</p>

  <p>"Bu sizin eldiveniniz mi?"</p>

  <p>Bay Parker karar vermeye çalışıyordu. "Hayır, değil," dedi.</p>

  <p>"Ya bu tabaka sizin mi?"</p>

  <p>"Tabii ki değil. Ben gümüş tabaka kullanırım."</p>

  <p>"Tamam, mösyö. Bu durumda polise başvurmaktan başka seçeneğimiz kalmadı."</p>

  <p>Bay Parker biraz kaygılanmış gibi, "Sizin yerinizde olsam bunu yapmazdım," diye yerinden fırladı. "Polisler hiç de sevimli kişiler değillerdir. az bekleyin. Gidip ihtiyar Hardman'ı göreceğim.</p>

  <p>Durun, bekleyin."</p>

  <p>Fakat Poirot kararlı bir tavırla daireden çıktı.</p>

  <p>"Adamcağızı adamakıllı telaşlandırdık, öyle değil mi?" diye kıkırdadı. "Bakalım, yarına kadar ne olacak?"</p>

  <p>Ama Hardman olayını daha aynı gün öğleden sonra hatırlamamız kaçınılmazdı. Kapımız aniden açıldı ve insan kılığında bir kasırga, peşinde bir samur kürk uçurarak -hava İngiltere'deki bir haziran gününün olabileceği kadar soğuktu- ve başında katledilmiş kartal tüyleriyle süslü bir şapkayla içeri daldı. Kontes Vera Rossakov gerçekten de bulunduğu yeri allak bullak eden bir kadındı.</p>

  <p>"Bay Poirot musunuz? Nedir bu yaptığınız? O zavallı genci suçlamak da nereden aklınıza geldi?</p>

  <p>Bu çok ayıp, çok çirkin. Bu bir skandal. Onu tanıyorum ben. O, kuzudan farksız biridir... asla bir şey çalamaz. Bana ne büyük iyilikleri oldu bilseniz. Onun yok yere kurban edilmesine katlanamam."</p>

  <p>"Söylesenize, hanımefendi: bu onun tabakası mı?" Poirot kutuyu kadına uzattı.</p>

  <p>Kontes bir an durup tabakayı inceledikten sonra, "Evet, onun tabakası," dedi. "Onu tanıyorum.</p>

  <p>Ama ne çıkar bundan? Tabakayı odada mı buldunuz? Hepimiz oradaydık, zavallı düşürdü demek.</p>

  <p>Ah siz polisler Kızıl Muhafızlardan da betersiniz!"</p>

  <p>"Peki, bu onun eldiveni mi?"</p>

  <p>"Ben nereden bileyim? Eldiven eldivene benzer. Sakın beni durdurmaya çalışmayın -zavallının serbest bırakılması gerekiyor. Adı derhal aklanmalı. Bunu da siz yapacaksınız. Bunun için mücevherlerimi satacağım ve size çok para vereceğim."</p>

  <p>"Hanımefendi."</p>

  <p>"Kabul, değil mi? Hayır, itiraz etmeyin. Zavallı çocuk! Gözyaşı içinde bana geldi. 'Seni kurtaracağım,' dedim. 'O canavar adama gideceğim. Sen işi Vera'ya bırak.'Anlaştık, değil mi? Ben şimdi gidiyorum."</p>

  <p>Kontes gelişi kadar patavatsızca odadan dışarı fırladı ve arkasına insanı bunaltan egzotik bir parfüm kokusu bıraktı.</p>

  <p>"Ne kadın!" diye atıldım. "Kürk mantosuna da diyecek yok!"</p>

  <p>"Evet, kürkü sahici. Sahte bir kontesin sahici kürkü olabilir mi? Şaka, şaka, Hastings... Hayır, o gerçekten Rus olsa gerek. Demek Bay Bernard ona bizi şikâyete gitti."</p>

  <p>"Sigara tabakası onun. Acaba eldiven de ona mı ait?"</p>

  <p>Poirot gülümseyerek cebinden ikinci bir eldiven çıkarıp ilkinin yanına koydu. Eldivenlerin bir çift oldukları şüphe götürmezdi.</p>

  <p>"İkinci eldiveni nereden buldunuz, Poirot?"</p>

  <p>"Bury Sokağı'ndaki evin holünde bir masanın üstüne atılmıştı. Bu kez gerçekten çok dikkatsiz bir genç adam. Ama biz işimizi tam adamıyız. Âdet yerini bulsun diye Park Lane'e de küçük bir ziyarette bulunacağım."</p>

  <p>Söylemeye gerek yok, ben de dostumla birlikte gittim. Johnston evde yoktu, ama özel sekreteriyle görüşebildik. Böylece, Johnston'un , Güney Afrika'dan yeni geldiği ortaya çıktı.Daha önce İngiltere'de hiç bulunmamıştı.</p>

  <p>Poirot laf arasında, "Değerli taşlarla ilgileniyor, değil mi?" diye sordu.</p>

  <p>Sekreter güldü. "Altın deseniz daha yerinde olurdu."</p>

  <p>Poirot bu görüşmeden çıkarken düşünceliydi. O akşamın ilerleyen saatlerinde onu bir Rusça grameri büyük bir ciddiyetle inceler görünce şaşırdım.</p>

  <p>"Yapmayın Tanrı aşkına, Poirot!" diye atıldım. "Kontesle kendi dilinde konuşabilmek için Rusça mı öğreniyorsunuz?"</p>

  <p>"Herhalde İngilizcemi dinlemez, dostum."</p>

  <p>"İyi de, iyi aileden Ruslar mutlaka Fransızca bilirler, öyle değil mi?"</p>

  <p>"Senin bilgi hazinene hayranım, Hastings! Böylece, Rus alfabesinin belirsizlikleri yüzünden kafa patlatmaktan kurtulacağım."</p>

  <p>Poirot dramatik bir hareketle kitabı elinden attı. Ben tamamen tatmin olmamışım. Dostumun gözlerinde çok iyi bildiğim bir ışıltı vardı. Bu, Hercule Poirot'nun kendi kendisinden hoşnut olduğunun şaşmaz işaretiydi. "Belki de onun gerçek bir Rus olduğundan kuşkunuz var. Onu sınayacaksınız," dedim. "Yok, yok, kontes gerçekten de Rus."</p>

  <p>"Öyleyse niçin?"</p>

  <p>"Bu olayda kendini göstermek istiyorsan, 'Rusça'ya Giriş'den yardım almanı öneririm, Hastings."</p>

  <p>Poirot bu sözleri gülerek söyledikten sonra ağzından başka bu alamadım. Kitabı yerden alarak sayfalarını merakla çevirmeye koyuldum, fakat Poirot'nun sözlerinden bir anlam çıkarmayı başaramadım.</p>

  <p>Ertesi sabah yeni bir haber alamadıksa da Poirot bu yüzden kaygılanmışa benzemiyordu.</p>

  <p>Kahvaltımızı ettiğimiz sırada o gün Hardman'a uğramak niyetinde olduğundan söz etti. Yaşlı adamı evinde bulduk. Bir gün öncesine kıyasla oldukça sakin görünüyordu.</p>

  <p>"Ee, bir haber var mı, Bay Poirot?" diye sordu.</p>

  <p>Poirot ona bir kâğıt parçası uzattı.</p>

  <p>"Ziynetlerinizi alan bu kişidir, mösyö," dedi. "Polise başvurmamı ister misiniz? Ya da ziynetlerinizi polisi işe karıştırmadan geri almamı mı yeğlersiniz?"</p>

  <p>Bay Hardman kâğıda bakakalmıştı. Sonunda konuşabildi.</p>

  <p>"Çok ilginç, çok! Bu yüzden bir skandal çıkmamasını yeğlerim. Size bu konuda tam yetki veriyorum, Bay Poirot. Sağduyulu davranacağınıza eminim."</p>

  <p>Poirot sokakta bir taksi çevirdi ve şoföre Carlton'un adresini verdi Orada Kontes Rossakoff'u görmek istediğini söyledi. Birkaç dakika sonra hanımefendinin dairesine giriyorduk. Arkasında göz alıcı motiflerle süslü olağanüstü güzellikte bir sabahlık olduğu halde bizi hararetle karşıladı.</p>

  <p>"Mösyö Poirot!" diye bağırdı. "Başardınız mı yoksa? O zavallı genci temize çıkarabildiniz mi?"</p>

  <p>"Dostunuz Bay Parker tutuklanmaktan kurtuldu, sayın kontes."</p>

  <p>"Ne kadar zeki adamsınız! Harika! Ne kadar da hızlı davrandınız."</p>

  <p>"Öyle. Ayrıca Bay Hardman'a ziynetlerinin hemen bugün kendisine iade edileceğine söz verdim."</p>

  <p>"Öyle mi?"</p>

  <p>"Onun için daha fazla gecikmeden onları bana teslim ederseniz çok sevineceğim, hanımefendi.</p>

  <p>Sizi aceleye getireceğim için çok üzgünüm, ama aşağıda bir taksi bekletiyorum -Scotland Yard'a gitmemin gerekmesi olasılığına karşı, hanımefendi. Biz Belçikalılar hesabını çok iyi bilen insanlarız."</p>

  <p>Kontes bir sigara yakmıştı. Birkaç saniye hiç kıpırdamadan durdu. Burnundan duman halkaları çıkarıyor gözünü kırpmadan Poirot'ya bakıyordu. Sonunda bir kahkaha atıp ayağa kalktı. Küçük yazı masasının başına giderek bunun bir gözünü açtı ve siyah ipekli bir çantayı ortaya çıkardı. Bunu</p>

  <p>Poirot'ya zarif bir hareketle fırlattı. Konuşurken sesi son derece sakin, hemen hemen neşeliydi.</p>

  <p>"Biz Ruslar aksine savurganlığı severiz," dedi. "Bunun için de ne yazık ki bol paraya ihtiyaç var.</p>

  <p>Çantanın içine bakmanıza gerek yok. Hepsi oradalar."</p>

  <p>Poirot ayağa kalktı.</p>

  <p>"İşlek zekânız ve çabukluğunuz için sizi kutlarım, hanımefendi."</p>

  <p>"Ya! Ama taksinizi beklettiğinize göre başka ne yapabilirdim ki?" Çok naziksiniz, hanımefendi.</p>

  <p>Londra'da uzun kalacak mısınız?"</p>

  <p>"Korkarım ki hayır... sizin sayenizde." Bu yüzden özrümü kabul edin." Bir gün başka bir yerde karşılaşır mıyız dersiniz?" Bunu çok isterim."</p>

  <p>Kontes, "Ben ise kesinlikle istemem!" diye gülerek atıldı. "Bunu büyük bir övgü olarak kabul edebilirsiniz... çünkü dünyada korktuğum çok az insan vardır, Bay Poirot."</p>

  <p>"Hoşça kalın, kontes. Ah, az daha unutuyordum! Sigara tabakanızı size iade etmeme izin verin."</p>

  <p>Poirot kasanın içinde bulduğumuz küçük siyah kutuyu hafif bir reveransla kontese uzattı. Bunu alırken Rus kadınının yüzünde hiçbir anlam değişikliği olmamıştı. Sadece bir kaşını kaldırarak,</p>

  <p>"Anlıyorum!" diye mırıldandı.</p>

  <p>Merdiveni indiğimiz sırada Poirot, "Ne kadın!" diye söylendi. "Tanrım, ne kadın! En küçük bir tartışmada bulunmadı... itiraz etmedi, blöf yapmadı! Bir tek bakışla durumu tümüyle kavradı. Sana şu kadarını söyleyebilirim, Hastings. Yenilgiyi böyle kayıtsız bir gülümseyişle kabullenebilen bir kadın çok ileri gidecektir! Tehlikeli bir insan, çelik gibi sinirleri var, böyle bir kadın..." Poirot o sırada ayağının takılması sonucunda neredeyse yere kapaklanıyordu.</p>

  <p>"Heyecanınızı frenleyip bastığınız yere dikkat etseniz daha iyi edersiniz," diye önerdim.</p>

  <p>"Kontesden ilk ne zaman şüphelendiniz?'</p>

  <p>"Beni düşündüren eldiven ve sigara tabakası, yani çifte ipucu oldu mon ami. Bernard Parker birinden birini düşürmüş olabilirdi, ama kesinlikle ikisini birden değil. O kadarı çok aşırı bir dikkatsizlik olurdu, Dahası, bir başkası Parker'i suçlu duruma düşürmek için onları oraya bırakmış olsaydı bir tanesi -sigara tabakası ya da eldiven yeterli olurdu. Yani yine ikisi birden değil.</p>

  <p>Böylece, iki cisimden birinin Parker'e ait olmadığına karar verdim. Önce tabakanın ona ait olduğunu, eldivenin ise olmadığını düşündüm. Ama eldivenin öbür tekini bulunca, bunun tersinin geçerli olacağına karar verdim. Şu halde sigara tabakası kime aitti? Lady Runcorn'un olamayacağı ortadaydı. Baş harfler uymuyordu. Bay Johnston'a ait olması için adamın sahte bir adla gelmiş olması gerekirdi. Sekreteriyle konuşunca, Bay Johnston'la ilgili her şeyin ortada olduğunu gördüm.</p>

  <p>Bay Johnston'un geçmişiyle ilgili hiçbir belirsizlik yoktu. Ya kontes? Ziynetlerini Rusya'dan beraberinde getirdiği söyleniyordu. Taşları montürlerinden çıkardı mı Bay Hardman'a ait olduklarını kimse iddia edemezdi. O gün holden Parker'in eldivenlerinden birini alarak kasanın içine tıkmasından daha kolay ne olabilirdi? Ama kendi sigara tabakasını kasanın içine düşürmeyi planlamadığı kesin."</p>

  <p>"İyi ama sigara tabakası kontese aitse, üstünde niçin B. P. harfleri vardı? Kontesin adının baş harfleri V. R."</p>

  <p>Poirot bana dostça gülümsedi.</p>

  <p>"Aynen öyle, dostum. Ama Rus alfabesinde B harfi V, P ise R dir."</p>

  <p>"Herhalde bunu tahmin edemezdim. Rusça bilmiyorum ki."</p>

  <p>"Ben de bilmiyorum, Hastings. Onun için de o küçük kitabı alıp senin de dikkatine sunmak istedim ya."</p>

  <p>Derin bir göğüs geçirip devam etti. "Dikkate değer bir kadın. İçimde bir his -çok sağlam bir his-bir gün yine karşılaşacağımızı fısıldıyor. Ama merak ediyorum: acaba nerede?"</p>
</body>
</html>
