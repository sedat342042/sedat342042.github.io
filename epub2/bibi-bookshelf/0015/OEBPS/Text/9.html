<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title>Kayıp Maden</title>
</head>

<body>
  <p class="h11"><br /></p>

  <h2 class="h11" style="text-align: center;">Kayıp Maden</h2>

  <p><br /></p>

  <p>Banka cüzdanımı derin bir göğüs geçirerek elimden bıraktım. "Ne kadar garip," diye söylendim.</p>

  <p>"Hesabımdaki açık bir türlü kapanmayacak gibi görünüyor."</p>

  <p>"Ve bu yüzden rahatsız olmuyorsun, öyle mi? Oysa benim bankadaki hesabımda bir açık olsa gece gözlerime uyku girmezdi."</p>

  <p>"Zaten sizin hesaplarınız iki kere iki dört eder kabilinden kesin olmak zorunda!" diye karşılık verdim.</p>

  <p>Poirot kendinden hoşnut bir tavırla, "Hesabımda dört yüz kırk dört sterlin ve dört pens var," dedi.</p>

  <p>"Derli toplu bir sayı, değil mi?"</p>

  <p>"Banka müdürünüz belli ki çok ince düşünceli biri," dedim. "Sizin simetriye düşkünlüğünüzd en haberli olmalı. Bu paranın üç yüz sterlinini Porcupine petrol yataklarına yatırmaya ne dersiniz?</p>

  <p>Bugün gazetelerde yayımlanan ilanlarına göre gelecek yıl yüzde yüz faiz ödeyeceklermiş."</p>

  <p>Poirot, "Bana göre değil," dedi başını sallayarak. "Sansasyonel olan şeyleri sevmem. Benim için ancak emin, güvenli, ihtiyatlı bir yatırım söz konusu olabilir."</p>

  <p>"Siz hiç spekülatif bir yatırım yapmadınız mı?"</p>

  <p>"Hayır, mon ami," dedi Poirot. "Yapmadım. Sahip olduğum ve allı, pullu olmayan biricik hisseler Birmanya Madenleri Limitedindeki on dört bin hissemdir."</p>

  <p>Poirot devam etmek için cesaretlendirmeyi beklermiş gibi konuşmasına ara verdi.</p>

  <p>"Evet?" diye onu teşvik ettim.</p>

  <p>"Ve ben onlar için nakit para ödemedim. Hayır efendim, küçük gri hücrelerimin yaptıkları bir çalışmanın ödülüydüler. Bu öyküyü duymak ister misin? Evet mi?"</p>

  <p>"Tabii ki isterim," dedim.</p>

  <p>"O madenler Birmanya'nın içerilerinde, Rangoon'a kara yönüne yaklaşık iki yüz mil uzaklıktadır.</p>

  <p>On beşinci yüzyılda Çinliler tarafından keşfedilmişler, Müslümanların Ayaklanması sırasında içerdikleri maden cevheri tükenmiş, 1868'de ise tamamen terk edilmişlerdi. Çinliler zengin kurşunlu gümüş cevherini cevher kitlesinin üst bölümünden elde etmişler, bu arada zengin kurşunlu cürufu arkalarında bırakmışlardı. Tabii ki bu Birmanya'da yapılan araştırmalar sırasında keşfedilmiş fakat eski maden ocağı gevşek dolgu ve suyla dolduğundan cevherin kaynağını bulma çabaları sonuçsuz kalmıştı. Sendikalar birçok ekip oraya yollamışlar, bu kişiler hayli geniş bir alanda kazılar yapmışlar ama aradıkları zengin ödüle bir türlü ulaşamamışlardı. Derken sendikalardan birinin bir temsilcisi, madenin konumu hakkında ellerinde kayıtlar bulunan bir Çinli ailesinin izini bulmuştu. Ailenin o günkü başı Wu Ling adında biriydi."</p>

  <p>"Ne büyük tesadüf!" diye atıldım.</p>

  <p>"Öyle, değil mi? Evet, dostum, eşsiz güzellikte altın saçlı kızlar... yok, yanılmışım, seni her zaman heyecanlandıran kumrallardı... onlar olmadan da romans olabiliyor. Hatırlarsın..."</p>

  <p>"Öykünüze devam edin," diye atıldım.</p>

  <p>"Neyse, dostum, bu Wu Ling'e başvuruldu. Yaşadığı bölgede çok saygı gören sözüne güvenilir, dürüst bir tüccardı. Söz konusu belgelere sahip olduğunu hemen itiraf etti ve bunları satmak için pazarlığa oturmaya hazır olduğunu söyledi, ama asıl yetkililerden başkalarıyla ile iş görmeyi reddediyordu. Sonunda İngiltere'ye gelip önemli bir şirketin yöneticileriyle buluşması kararlaştırıldı.</p>

  <p>"Wu Ling İngiltere yolculuğunu SS Assunta gemisiyle yaptı, Assunta da soğuk ve sisli bir kasım sabahı Southampton limanı rıhtımına yanaştı. Müdürlerden Bay Pearson gemiyi karşılamak için</p>

  <p>Southampton'a gitti, ama tren sis yüzünden çok gecikti, Pearson limana vardığında da Wu Ling çoktan karaya çıkmış ve özel bir trenle Londra'ya hareket etmişti. Çinlinin nerede kalacağını bilmediğinden Bay Pearson'un canı bu işe çok sıkılmıştı. Bununla birlikte, şirketin ofisine öğleden sonra bir telefon geldi. Wu Ling, Russell Square Oteli'nde kalıyordu. Uzun yolculuktan sonra kendini hasta hissediyordu, ama ertesi günkü kurul toplantısında hazır bulunacağını bildirdi.</p>

  <p>"Genel kurul toplantısı saat on birde yapıldı. Saat on bir buçuk olup Wu Ling gözükmeyince sekreter Russell Oteli'ne telefon açtı. Soruşturma sonucunda, Çinlinin saat on buçukta bir ahbabıyla otelden çıktığı öğrenildi. Belli ki toplantıya gelmek niyetiyle yola çıkmıştı, ama aradan birkaç saat geçtiği halde Wu Ling gelmedi. Londra'yı tanımadığı için yolunu şaşırmış olması tabii ki mümkündü, ama o gece geç saatte otele de dönmedi. İyice paniğe kapılan Bay Pearson bunun üzerine polise başvurdu. Ertesi gün kayıp adamdan hâlâ bir iz yoktu, fakat ondan sonraki günün akşamına doğru Thames Nehri'nde bir ceset bulundu ve bunun talihsiz Çinliye ait olduğu saptandı.</p>

  <p>Ne yazık ki cesedin üzerinde ya da otelde kalan eşyalarının arasında madenle ilgili belgeler bulunamadı.</p>

  <p>"İşte o zaman ben de işe karıştım, mon ami. Bay Pearson beni aramıştı. Wu Ling'in ölümü her ne kadar onu dehşet içinde bırakmışsa da, başlıca kaygısı, Çinlinin Londra ziyaretinin amacı olan belgeleri bulmaktı. Polisin amacı ön planda katili bulmaktı tabii, belgelerin bulunması onlar için ikincil bir önem taşıyordu. Pearson'un benden istediği, bir yandan şirketin çıkarlarını gözetirken polisle işbirliği yapmamdı.</p>

  <p>"Hemen kabul ettim. Benim için iki kovuşturma alanı vardı. Önce Çinlinin geleceğini bilen şirket görevlilerini araştıracaktım; bundan sonra da Çinlinin seyahat amacını öğrenmiş olabilecek gemideki bazı yolcuları kovuşturmamın kapsamına alacaktım. Soruşturmanın daha kısıtlı gözüken ikinci bölümüyle işe başladım ve burada cinayeti soruşturmakla sorumlu Müfettiş Miller'le karşılaştım. Bu kişi dostumuz Japp'dan olunabileceği kadar farklıydı: kendini beğenmiş, terbiyesiz, özetle tahammülsüz bir adamdı. Geminin subaylarını birlikte sorguladık. Bize anlatabilecekleri fazla bir şey yoktu. Wu Ling yolculuk süresince daha çok yalnız başına vakit geçirmişti. Öbür yolcuların sadece ikisiyle konuştuğu görülmüştü -biri hiç de iyi olmayan bir üne sahip Dyer adında bitkin görünüşlü bir Avrupalı, diğeri ise Hong Kong'dan dönen Charles Lester adında genç bir banka memuruydu. Şansım yardım etti ve bu iki kişinin fotoğraflarını elde edebildik. O sırada ikisinden birinin bu işe karışmış olacağı şüphe götürmüyordu. Daha çok Dyer'in üzerinde duruyorduk. Çinli mafyayla ilişkilerinin olduğu bilindiğinden en olası şüpheliydi.</p>

  <p>"Bundan sonraki aşama Russell Square Oteli'ni ziyaretti. Wu Ling resmi kendilerine gösterilince, otel görevlileri onu hemen tanıdılar, fakat Dyer'in resmini gösterdiğimiz otel kapıcısı, olay sabahı otele gelen adamın bu olmadığını kesin bir dille ileri sürdü. Birden aklıma gelmesiyle ona bir de</p>

  <p>Lester’in fotoğrafını gösterdim, adam da onu hemen tanıyarak beni şaşırttı.</p>

  <p>"'Evet, efendim,' dedi. 'Saat on buçukta gelip Bay Wu Ling'i soran, sonra da onunla birlikte otelden çıkan centilmen budur.'</p>

  <p>"Bir gelişme olmuştu. Bundan sonraki aşama Bay Charles Lesterle görüşmek olacaktı. Genç adam çok samimi davrandı, Çinlinin vakitsiz ölümünü duyunca çok üzüldü ve her şekilde emrimizde olduğunu ileri sürdü. Onun hikâyesi şöyleydi: Wu Ling'le kararlaştırdıkları üzere saat on buçukta onu otelinden almaya gelmişti. Bununla birlikte Wu Ling görünmemiş, onun yerine gelen uşağı, efendisinin çıkmak zorunda kaldığını iddia ederek genç adamı efendisinin bulunduğu götürmeyi önermişti. Bir şeyden şüphelenmeyen Lester kabul etmiş, Çinli de bir taksi bulmuştu. Bir süre doklara doğru yol almışlardı. Ama sonra birden kuşkuya kapılan Lester, uşağın itirazlarını dinlemeyerek taksiyi durdurmuş ve inmişti. Bütün bildiğinin bundan ibaret olduğunu ileri sürüyordu.</p>

  <p>"Bu hikâyeye inanmış görünerek Lester'e teşekkür ettik ve yanından ayrıldık. Ancak genç adamın anlattıklarının pek de doğru olmadığı meydana çıkmakta gecikmedi. Bir kere gemide ya da otelde olsun Wu Ling'in yanında bir uşak yoktu. İkincisi, iki kişiyi o sabah götürmüş olan taksi şoförü ifade vermeye geldi. Lester yarı yolda taksiden inmek şöyle dursun, Çinli centilmenle birlikte Chinatown'un orta yerinde Limehouse'daki kötü şöhretli bir adrese gitmişti. Orasının esrarkeşlerin devam ettikleri çok kötü bir yer olduğu biliniyordu. Centilmenler içeri girmişler - yaklaşık bir saat sonra şoförün fotoğrafından tanıdığı İngiliz centilmen yalnız başına dışarı çıkmıştı.</p>

  <p>Çok soluk ve hasta görünüyordu. Taksiciden onu en yakın metro istasyonuna götürmesini istemişti.</p>

  <p>"Charles Lester'in şöhretiyle ilgili araştırma yapılınca, adamın iyi karakterli biri olmakla beraber, büyük borçları olduğu ve gizli bir kumar tutkusu bulunduğu ortaya çıktı. Dyer hiç kuşkusuz gözetim altında tutulacaktı. Kendine öbür adam süsünü vermiş olması mümkün görünmüşse de, bu fikrin doğru olmadığı açıkça belliydi. Söz konusu günde başka bir yerde olduğunu şüphe götürmeyecek biçimde kanıtlamıştı. Esrarkeş ininin sahibi, bir Doğulunun vurdumduymazlığıyla her şeyi inkâr etti. Charles Lester'i hiç görmemişti. O sabah iki centilmen işyerine gelmemişti.</p>

  <p>Zaten polis yanılıyordu: onun işyerinde hiç esrar içilmezdi.</p>

  <p>"Fakat tüm iyi niyetliliğine rağmen, yalanlamalarının Charles Lester'e bir yararı dokunmadı.</p>

  <p>Genç adam Wu Ling'i öldürme suçundan tutuklandı. Eşyası sistemli biçimde arandıysa da, madenle ilgili hiçbir belge bulunamadı. Esrar yuvasının sahibi de gözaltına alındı, ama işyerinde yapılan gelişigüzel bir baskında hiçbir şey ele vermedi. Polis tüm işgüzarlığına karşın orada bir tek afyon çubuğu bulamamıştı.</p>

  <p>"Dostum Bay Pearson bu arada büyük bir telaş içersindeydi. Odamda bir aşağı, bir yukarı yürüyor, sızlanıp duruyordu.</p>

  <p>"'Ama mutlaka bir fikriniz vardır, Bay Poirot!'" diye ısrar ediyordu. Mutlaka düşündüğünüz bazı şeyler olmalı!'"</p>

  <p>"Tabii ki bazı fikirlerim var,' diye karşılık verdimse de tedbiri elden bırakmadım. "'Bütün dert de bu ya, fazla fikir çözüm değil. İnsanı farklı yönlere sürükler.'"</p>

  <p>"Pearson, 'Bir örnek verin,'" diye önerdi. "'Örneğin -taksinin sürücüsü. İki adamı o eve götürdüğüne dair yalnız onun sözüne güvenmek durumundayız. Fikirlerin birisi bu. Sonra, gittikleri gerçekten o ev miydi? Taksiyi orada bıraktıktan sonra evin içinden geçtiklerini ve başka bir kapıdan çıkarak başka bir yere gittiklerini farz edelim.'</p>

  <p>"Bay Pearson yerinde duramıyordu.</p>

  <p>'"Ama siz oturup düşünmekten başka bir şey yapmıyorsunuz. Daha somut bir şey yapamaz mıyız?'"</p>

  <p>"Anlarsın ya, Bay Pearson fazlasıyla sabırsız biriydi. "En ağırbaşlı tavrımla, 'Beyefendi,</p>

  <p>Limehouse'un pis kokulu sokaklarında soysuz bir küçük köpek gibi bir aşağı, bir yukarı koşmak</p>

  <p>Hercule Poirot'nun yapacağı iş değildir. Sakin olun. Adamlarım görevlerinin başında,' dedim.</p>

  <p>"Ertesi gün ona verilecek bir haberim vardı. İki adam gerçekte söz konusu evin içinden geçmişlerdi, ama gerçek hedefleri nehre yakın küçük bir lokantaydı. Oraya girdikleri görülmüş, ancak Lester yalnız başına çıkmıştı.</p>

  <p>"Derken, inanabilir misin, Bay Pearson, aklının ucundan bile geçemeyecek kadar mantıksız bir fikre kapıldı. İlle biz de o lokantaya araştırmalarda bulunacaktık. Onunla tartıştım, yalvardım, ama dinlemedi. Kılık değiştirmekten söz ediyordu -hatta- söylemesi bile beni çıldırtıyor, bıyığımı tıraş etmemi önerdi. Sadece bunu. Bunun gülünç ve de saçma bir fikir olduğunu belirttim. İnsan güzel bir şeyi sebepsiz yere yok eder mi! Hem bıyığı olan Belçikalı bir centilmen de bıyıksız biri gibi hayatı görmeyi ve afyon çekmeyi isteyemez miydi?</p>

  <p>"Bay Pearson sonunda bıyığıma ilişmekten vazgeçti, ama ilk proje sinde ısrar ediyordu. O akşam çıkageldi, ama ne kılıkta Tanrım! Kaba yünlü bir kumaştan bir ceket giymişti, çenesi kirli ve tıraşsızdı; hele boynundaki atkı insanın gözü kadar burnunu da rahatsız ediyordu. Ve düşün ki adam eğleniyordu! Bu İngilizler gerçekten kaçık! Benim görünüşümde de bazı değişiklikler yaptı.</p>

  <p>Buna göz yumdum. Bir kaçığa derdini anlatabilir misin? Birlikte yola çıktık... onun yalnız gitmesine nasıl göz yumabilirdim? Kılık değiştirme oyunu oynayan bir çocuktan farkı yoktu.'</p>

  <p>"Tabii ki onu yalnız bırakamazdınız," diye karşılık verdim.</p>

  <p>"Neyse öykümüze devam edelim, oraya vardık. Bay Pearson garip bir İngilizce konuşarak kendini bir denizci olarak tanıttı. İçinde bir sürü Çinli olan alçak tavanlı küçük bir odaydı. Garip yemekler yedik. Ah Tanrım, zavallı midem!" Poirot iki elini dramatik bir hareketle karnına bastırdı.</p>

  <p>"Neden sonra lokantanın sahibi yanımıza geldi. Yüzünde hain bir gülümseyiş olan bir Çinliydi.</p>

  <p>"'Siz centilmenler buranın yemeklerini sevmemek,' dedi. 'Daha çok seveceğiniz bir şey için geldiniz, değil mi? Bir çubuk gibi he?'</p>

  <p>"Bay Pearson masanın altından bacağımı dürttü. Üstelik ayaklarında denizci çizmeleri vardı.</p>

  <p>'Bana göre hava hoş, John. Sen ne dersin?' dedi.</p>

  <p>"Çinli bizi bir kapıdan geçirerek bir mahzene indirdi, sonra bir kapak kaldırarak birkaç basamak aşağıdaki odaya aldı. Bütün duvarların dibine son derece rahat görünüşlü divanlar ve yastıklar dizilmişti. Divanlardan birine uzandık, bir Çinli çocuk da çizmelerimizi çıkardı. Bütün akşamın en güzel anıydı. Sonra bize afyon çubuklarını getirdiler ve afyonlarını kızdırdılar; biz de çubukları tüttürür ve uyuyup düş görür gibi yaptık. Ama yalnız kaldığımızda Bay Pearson bana seslendi ve yerde sürünmeye başladık. Başka kimselerin uyukladıkları başka bir odaya geçtik. Yolumuza devam edince iki kişinin konuştuğunu duyduk. Bir perdenin arkasına gizlenerek kulak kabarttık.</p>

  <p>Wu Ling'den söz ediyorlardı. "İçlerinden biri, 'Belgeler nerede?' diye sordu. "Arkadaşı, 'Bay Lester aldı onları,' diye yanıt verdi. 'Onların hepsini emin bir yere, polislerin bakmayacağı bir yere koyun,' dedi."Adamların ilki, 'Ama onu enselediler,' dedi. '"Onu serbest bırakacaklar. Polis onun yaptığına emin değil.'"</p>

  <p>"Bu şekilde daha bir süre konuştular, sonra iki adamın bizim bulunduğumuz yöne yaklaşmakta olduklarını fark edince yataklarımıza döndük.</p>

  <p>"Pearson aradan birkaç dakika geçtikten sonra, 'Buradan çıksak iyi olacak,' dedi. 'Sağlıklı bir yer değil.'</p>

  <p>"Haklısınız, mösyö,' diye onayladım. 'Maskeli balo fazla bile uzadı.'</p>

  <p>"Oradan çıkmayı başardık. Afyonumuz için yüksek bir fiyat ödeyerek tabii. Limehouse arkamızda kalınca Pearson derin bir soluk aldı.</p>

  <p>"'Oradan kurtulduğumuza sevindim,' dedi. 'Ama emin olmak zorundaydık.'</p>

  <p>"'Haklısınız,' dedim. 'Bu akşamki maskaralıktan sonra aradığımızı bulmakta fazla bir güçlük çekmeyeceğimize inanıyorum.'"</p>

  <p>Poirot, "Gerçekten de herhangi bir güçlük olmadı," diye hikâyeyi bitirdi.</p>

  <p>Hikâyenin bıçak gibi kesilmesi bana öylesine garip göründü ki Poirot'ya bakakaldım.</p>

  <p>"İyi de belgeler neredeydi ki?" diye sordum.</p>

  <p>"Tabii ki cebinde."</p>

  <p>"Kimin cebinde?"</p>

  <p>"Bay Pearson'un cebinde canım!" Ne kadar şaşkın göründüğün fark eden Poirot yavaşça devam etti. "Hâlâ göremedin mi? Bay Pearson'un da Charles Lester gibi sağa, sola borcu vardı. Bay</p>

  <p>Pearson da Charles Lester gibi kumara düşkündü. Ve belgeleri Çinliden çalmak için plan yapmıştı.</p>

  <p>Onunla Southampton'da buluşarak birlikte Londra'ya geldi ve adamı doğrudan Limehouse'a götürdü. O gün hava sisliydi, Çinli nereye gittiğinin farkında olmayacaktı. Öyle sanıyorum ki</p>

  <p>Pearson oraya sık sık afyon içmeye gidiyordu, dolayısıyla da garip bazı dostlar edinmişti. Cinayet işlemeyi düşündüğünü sanmıyorum. Aklınca, Çinlilerden biri Wu Ling'i taklit edecek ve belgenin satışı karşılığında parayı alacaktı. Ne var ki Doğulu aklına göre, Wu Ling'i öldürüp ölüsünü nehre atmak çok daha pratik bir çözümdü. Pearson'un suç ortakları da ona danışmadan kendi yöntemlerini uyguladılar. O zaman Bay Pearson'un paniğini gözünün önüne getir. Birisi onu trenden Wu Ling'le birlikte görmüş olabilirdi. Cinayet sadece adam kaçırmak tan çok daha ciddi bir suç olsa gerek.</p>

  <p>"Onun için tek kurtuluş, Russell Square Oteli'nde Wu Ling'in yerine geçmiş olan Çinliydi.</p>

  <p>Allahtan ki Wu Ling'in ölüsü fazla erken bulunmasaydı! Wu Ling herhalde ona Charles Lester'le</p>

  <p>Londra'da buluşma planından söz etmiş, genç adamın onu otelinden almaya geleceğini anlatmıştı.</p>

  <p>Pearson böylece şüphelerden arınmak için mükemmel bir yol keşfetmiş oldu. Wu Ling'in yanında en son görülen kişi Charles Lester olacaktı. Çinli suç ortağı kendini Wu Ling'in uşağı olarak tanıtmak ve genç adamı en kısa zamanda Limehouse'a getirmekle görevlendirildi. Lester'e orada büyük bir olasılıkla içilecek bir şey ikram edildi. İçkinin içinde bir uyuşturucunun olduğu kesindi.</p>

  <p>Dolayısıyla bir saat. sonra oradan çıktığında Lester olanları ancak hayal meyal hatırlayabiliyordu.</p>

  <p>Öyle olunca da Wu Ling'in öldüğünü öğrenince paniğe kapılıp Limehouse'a gittiğini inkâr etti.</p>

  <p>"Böyle yapmakla da Pearson'un avucuna düşmüş oldu. Ama Pearson bununla yetindi mi? Hayır, benim tavrım onu rahatsız ediyordu. Bunun üzerine Lester'in aleyhindeki kanıtları tamamlamaya karar verdi. Bu amaçla çetrefil bir kılık değiştirme senaryosu düzenledi. Ben böylece büsbütün aldatılmış olacaktım. Onun kılık değiştirme oyunu oynayan bir çocuğa benzediğini sana söylememiş miydim? Ben de bana uygun görülen rolü oynadım. Pearson sevinç içinde evine döndü. Fakat Müfettiş Miller ertesi sabah kapısına dayandı. Belgeler dostumuzun üstünde bulundu, oyun bitmişti. Poirot'yu faka bastırma oyununu oymaya kalkışmasına Pearson şimdi herhalde çok pişmandır! Bu oyunu sonuçlandırırken yalnız bir tek gerçek güçlükle karşılaştım."</p>

  <p>"Neymiş bu?" diye merakla sordum.</p>

  <p>"Müfettiş Miller'i ikna etmek! Ne hayvan herif bu! Hem inatçı, hem de budala. Sonunda da başarı onun oldu!"</p>

  <p>"Ne kadar yazık," diye bağırdım.</p>

  <p>"Neyse ki ben de kendime göre ödüllendirildim. Birmanya Madenleri Limited'inin öbür müdürleri yaptığım hizmet karşılığında küçük bir ödül olarak bana on dört bin hisse bağışladılar.</p>

  <p>Pek de fena sayılmaz, değil mi? Ama bir yatırım yapacağın vakit, sana yalvarırım, tutuculuktan ayrılma, Hastings. Gazetelerde okudukların doğru olmayabilir. Şu Porcupine'in müdürleri de başka</p>

  <p>Bay Pearson'lar olabilirler!"</p>
</body>
</html>
