<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title>Cornwall'ın Gizemli Olayı</title>
</head>

<body>
  <p class="h11"><br /></p>

  <h2 class="h11" style="text-align: center;">Cornwall'ın Gizemli Olayı</h2>

  <p><br /></p>

  <p>Pansiyoncumuz, "Bayan Pengelley," diye ziyaretçimizi bize tanıttıktan sonra yavaşça çekildi.</p>

  <p>Poirot'ya danışmak için birbirinden farklı pek çok kişi gelirdi, ama kapının aralığında endişeli bir tavırla ceketinin yakasını çekiştirerek duran kadın bunların hepsinden farklıydı. O kadar sıradan görünüyordu ki -elli yaşlarında zayıf ve silik bir kadıncağızdı. Ceketinin yakası sutaşıyla süslü bir tayyör giymişti. Boynunda ince bir altın kolye dikkati çekiyordu. Kır saçlarının üstüne ona şaşılacak derecede yakışmayan şapka oturtmuştu. Bir taşra kentinin sokaklarında her gün yüzlerce Bayan Pengelley'in yanından geçebilirsiniz. Poirot yerinden kalktı ve ne kadar sıkıldığı belli olan kadıncağızı nazik bir tavırla karşıladı. Hanımefendi! Lütfen buyrun, oturun. Bu bey meslektaşım Yüzbaşı Hastings."</p>

  <p>Kadın bir yandan, "Siz dedektif Bay Poirot'sunuz, değil mi?" diye mırıldandı.</p>

  <p>"Hizmetinizdeyim, hanımefendi."</p>

  <p>Fakat konuğumuzun sanki dili tutulmuştu. Derin bir göğüs geçirdi, .Parmaklarını büküyor, yüzü de kızardıkça kızarıyordu.</p>

  <p>Poirot, "Sizin için yapabileceğim bir şey var mı, hanımefendi?" diye sordu.</p>

  <p>"Düşündüm ki... yani şunu demek istiyorum..."</p>

  <p>"Lütfen devam edin, hanımefendi. Lütfen."</p>

  <p>Bu şekilde cesaretlendirilen Bayan Pengelley kendini biraz toparladı.</p>

  <p>"Sorun şu; Bay Poirot, polisle herhangi bir ilişiğimin olmasını istemiyorum. Hayır, kıyamet kopsa polise gitmem! Ama beni korkunç derecede kaygılandıran bir şey var. Yine de gelmekte iyi ettiğime emin değilim..." Kadıncağız birdenbire sustu.</p>

  <p>"Benim polisle hiçbir ilişiğim yok. Yaptığım kovuşturmalar tamamen özeldir."</p>

  <p>Bayan Pengelley bu özel kelimesine dört elle sarıldı.</p>

  <p>"Evet, benim istediğim de bu. Dedikodu olmasını, gazetelere düşmemizi istemem. Gazeteciler öyle kötü niyetlidirler ki. Bir kez dillerine düşsek aile bir daha başını dik tutamaz. Üstelik emin de değilim... Ne var ki korkunç bir şey aklıma geldi ve onu bir türlü kafamdan çıkarıp atamıyorum."</p>

  <p>Kadın soluk almak için durakladı. "Kimbilir belki de zavallı Edward’a büyük bir haksızlık ediyorum. Bir eşin böyle şeyler düşünmesi çok kötü bir şey. Ama günümüzde gazetelerde o kadar feci şeyler okuyoruz ki..."</p>

  <p>"Özür dilerim, ama kocanızdan mı söz ediyordunuz?"</p>

  <p>"Evet."</p>

  <p>"Ve ne yaptığından şüpheleniyorsunuz?"</p>

  <p>"Böyle bir şeyi ağzıma almaktan hoşlanmıyorum, Bay Poirot. Ama bu gibi şeylerin olduğunu, o zavallıların da hiçbir şeyden şüphelenmediklerini okuyoruz."</p>

  <p>Ben kadıncağızın asıl konuya gelmesinden ümidimi kesmeye başlıyordum, ama Poirot şaşılacak bir sabır gösterdi.</p>

  <p>"Korkmadan içinizi dökün, hanımefendi. Şüphelerinizin bir dayanağının olmadığını ortaya çıkardığımız takdirde ne kadar sevineceğiniz düşünün."</p>

  <p>"Bu doğru. Hiçbir şey bu belirsizlik kadar yıpratıcı olamaz. Evet Bay Poirot, birisinin beni zehirlediğinden şüpheleniyorum."</p>

  <p>"Neden böyle düşünüyorsunuz?"</p>

  <p>Çekingenliğinden artık tamamıyla sıyrılan Bayan Pengelley, daha çok bir doktora söylenmesi gereken şikâyetlerini sıralamaya girişti.</p>

  <p>Poirot, "Yemek yedikten sonra sancı duyuyor ve mideniz bulanıyor öyle mi?" dedi. "Sizinle ilgilenen bir doktorunuz yok mu? O ne diyor?"</p>

  <p>"Akut gastrit olduğunu söylüyor, Bay Poirot. Ama onun da bu işe aklının ermediğini ve rahatsız olduğunu görebiliyorum. İlaçlarımı de sürekli değiştiriyor, ama hiçbir şeyin yararı olmuyor."</p>

  <p>"Endişelerinizden ona söz ettiniz mi?"</p>

  <p>"Kesinlikle hayır, Bay Poirot. Sonra dedikodu bütün şehre yayılabilir. Hem derdim belki de gerçekten gastrit. Yine de Edward bazı hafta sonları evde olmayınca sağlığımın yerinde olmasına şaşmamak elde değil. Freda bile bunu fark etti, Bay Poirot. Freda yeğenimdir. Bir de yaban otları yok etmek için alınmış olan zehir var. Onu hiç kullanmadığı halde, bahçıvan şişenin yarı yarıya boşaldığını söylüyor." Bayan Pengelley bunları söylerken yalvarır gibi Poirot'ya bakıyordu.</p>

  <p>Dostum, ona cesaret vermek ister gibi gülümsedi ve önüne kâğıt, kalem çekti. Şimdi işimize bakalım, hanımefendi," dedi. "Evet, siz ve kocanız nerede oturuyorsunuz?"</p>

  <p>"Polgarwith'de. Cornwall eyaletinde küçük bir kenttir."</p>

  <p>"Çoktan mı orada oturuyorsunuz?"</p>

  <p>"On dört yıldır."</p>

  <p>"Ve aileniz sizinle kocanızdan oluşuyor, öyle mi? Çocuğunuz yok mu? "</p>

  <p>"Ne yazık ki yok." '</p>

  <p>"Galiba bir yeğenden söz etmiştiniz."</p>

  <p>"Evet. Freda Stanton ölen görümcemin kızıdır. Son sekiz yıldır bizimle oturuyordu. Bir hafta öncesine kadar da bizimle beraberdi."</p>

  <p>"Ya... Peki, bir hafta önce ne oldu?"</p>

  <p>"Evdeki hava tatsızlaşmıştı. Freda'ya ne olduğunu anlayamıyordum. O kadar kaba ve küstah olmuştu ki. Hele kızdığı zamanlar korkunçtu. Sonunda günün birinde büsbütün kudurdu. Berbat bir kavgadan sonra bütün eşyasını toplayıp evi terk etti ve kentte kendine ayrı bir yer tuttu. Onu o zamandan bu yana görmedim. Bay Radnor da, " 'O’nu bırakın. Aklı başına gelsin,' dedi."</p>

  <p>"Bay Radnor da kim?"</p>

  <p>Bayan Pengelley ilk gelişindeki gibi sıkıntılı bir hal aldı. Sonunda, O... sadece bir dosttur," dedi.</p>

  <p>"İyi bir genç adamdır."</p>

  <p>"Yeğeninizle arasında bir şey mi var?"</p>

  <p>Bayan Pengelley kesin konuştu. "Hiçbir şey yok."</p>

  <p>Poirot konuyu değiştirdi. "Sizinle kocanızın maddi durumunuzun iyi olduğunu tahmin ediyorum."</p>

  <p>"Evet. Oldukça varlıklıyız."</p>

  <p>"Para size mi yoksa kocanıza mı ait?"</p>

  <p>"Oh, her şey Edward'ın. Benim kendime ait hiçbir şeyim yok."</p>

  <p>"Hanımefendi, sistemli çalışmak için bazen acımasız davranmak zorundayız. Sizin durumunuzda da bir neden aramalıyız. Kocanız halde sırf oyalanmak için sizi zehirlemeye çalışmayacaktır! Sizi ortadan kaldırmayı istemesi için bir neden aklınıza geliyor mu?"</p>

  <p>Bayan Pengelley, "Muayenehanesinde çalışan o sarı saçlı sürtük var," diye öfkeyle atıldı.</p>

  <p>"Kocam diş doktorudur, Bay Poirot; dediğine göre de muayenehanesinde saçları kısa kesilmiş ve beyaz gömlekli bir kız bulunmalıymış. Randevularını kaydedecek ve yapacağı dolguları hazırlayacak zeki bir kız. Aralarında bir şeylerin olduğu kulağıma geldi, ama o tabii ki inkâr ediyor."</p>

  <p>"Yabani otları yok etmek için kullanılan şu ilacı kim ısmarladı?"</p>

  <p>"Kocam, bir yıl önce."</p>

  <p>"Şu yeğeniniz, kendine ait parası var mı?"</p>

  <p>"Sanıyorum, yılda elli sterlin kadar bir şey. Kocamı terk ettiğim takdirde geri dönüp Edward'ın evini idare etmeyi çok ister."</p>

  <p>"Demek kocanızı terk etmek aklınızdan geçti?"</p>

  <p>"Her şeyin istediği gibi olmasına izin verecek değilim. Kadınlar artık eski günlerdeki gibi ezilmeye mahkûm köleler değiller, Bay Poirot."</p>

  <p>"Bağımsız ruhunuzdan dolayı sizi kutlarım, hanımefendi. Ama isterseniz pratik olalım. Bugün</p>

  <p>Polgarwith'e dönüyor musunuz?"</p>

  <p>"Evet, buraya bir tur treniyle geldim. Trenim bu sabah altıda yola çıktı, bu öğleden sonra beşte de geri dönüyor."</p>

  <p>"Güzel! Şu sırada programımda çok önemli bir iş yok. Sizin şu küçük sorununuzla ilgilenebilirim. Yarın Polgarwith'de olacağım. Dostum Hastings'i sizin bir uzak akrabanız, örneğin ikinci dereceden bir kuzininizin oğlu olarak tanıtabilir miyiz? Ben de onun eksantrik yabancı dostuyum. O vakte kadar siz yalnız kendi hazırladığınız ya da gözlerinizin önünde hazırlanmış şeyleri yiyin. Güvenebileceğiniz bir hizmetçiniz var mı?"</p>

  <p>"Jessie iyi bir kızdır. Ona güvenim tam."</p>

  <p>"Öyleyse yarın görüşürüz, hanımefendi. O vakte kadar hoşça kalın."</p>

  <p>Poirot müşterisini kapıya kadar geçirdikten sonra koltuğuna döndü,kadının, sinirli parmaklarıyla tüylü eşarbından kopardığı iki minik ipliği tüm dalgınlığına karşın gözünden kaçırmadı. Onları dikkatle alıp sepetine attı. Bu işe ne diyorsun, Hastings?" diye sordu. Pis bir iş derim."</p>

  <p>Evet, hanımın şüpheleri doğru çıktığı takdirde. Ama acaba doğru mu? Bugünlerde yabani otları yok etmek için bir şişe zehir ısmarlayan kocanın vay haline. Hele karısının gastriti varsa ve isteri krizleri geçirmeye meyilli biriyse, adamcağızın vay haline."</p>

  <p>"Sizce sorun bundan mı ibaret?"</p>

  <p>"Sorun işte burada, Hastings, bilmiyorum. Ama bu olay merakımı kamçıladı, hem de çok. Çünkü kadın bende isterik biri izlenimini bırakmadı. Aslında, yanılmıyorsam çok acıklı bir insanlık dramıyla karşı karşıyayız. Söylesene, Hastings, Bayan Pengelley'in kocasına karşı duyguları sence nasıl?"</p>

  <p>Korkuyla çatışma halindeki bağlılık," diye öne sürdüm.</p>

  <p>"Normal olarak bir kadın dünyada kocası dışında herkesi suçlayabilir. Ne olursa olsun ona inancını sürdürmeye çalışır."</p>

  <p>"Ama 'öbür kadın' durumu karmaşıklaştırmıyor mu?"</p>

  <p>"Evet, sevgi kıskançlığın etkisiyle nefrete dönüşebilir. Ama nefret kadıncağızı polise başvurmaya götürmeliydi -bana değil. Patırtı çıkmasını, bir skandalın patlak vermesini isterdi. Hayır, yine küçük gri hücrelerimizi çalıştıralım. Bayan Pengelley niçin bana geldi? Kuşkularının yanlışlığını kanıtlatmak için mi? Yoksa doğruluklarını kanıtlatmaya mı? İşte burada anlayamadığım bir şey var, belirsiz bir neden. Dostumuz Bayan Pengelley olağanüstü bir aktris mi? Hayır, samimiydi, samimi olduğuna yemin edebilirim, işte bu yüzden bu olayla ilgileniyorum. Sen lütfen şu tren tarifelerine bak da Polgarwith'e kaçta tren olduğunu öğrenelim."</p>

  <p>Günün en uygun treni saat bir buçukta Paddington'dan kalkıyor, yediyi birkaç dakika geçe de Polgarwith'e varıyordu. Yolculuk olaysız geçti. Tatlı bir şekerlemeden silkinerek uyandım ve kasvetli küçük istasyonun peronuna ayak bastım. Çantalarımızı Duchy Oteli'ne götürdük, hafif bir yemeğin ardından Poirot sözüm ona kuzinime küçük bir akşam ziyareti yapmaya gitmemizi önerdi.</p>

  <p>Pengelley'lerin evi yolun biraz berisindeydi, önünde de küçük bir bahçesi vardı. Hafif çiçek kokuları akşamın esintisiyle insanın burnuna geliyordu. Bu sakin güzellikle şiddet düşüncelerini uzlaştırmak insana imkânsız görünüyordu. Poirot kapının zilini çaldı. Kimse kapıyı açmayınca yine zile asıldı. Bu kez kısa bir aradan sonra kapı saçı başı dağınık bir hizmetçi kız tarafından açıldı.</p>

  <p>Gözleri ağlamaktan kızarmıştı gürültüyle burnunu çekiyordu.</p>

  <p>Poirot, "Bayan Pengelley'i görmeye geldik," dedi. "İçeri girebilir miyiz?"</p>

  <p>Hizmetçi bize bakakalmıştı. Sonra dobra dobra açıkladı. "Duymadınız mı yoksa? Hanımefendi öldü. Bu akşam -yarım saat önce- kaybettik onu."</p>

  <p>Donakalmıştık. Sonunda, "Neden öldü ki?" diye sorabildim.</p>

  <p>"Herhalde bir bileni vardır." Kız omzunun üzerinden arkaya göz attı. "Evde hanımefendinin yanında birinin kalması gerekmese hemen şimdi eşyalarımı toplayıp giderdim. Ama hanımefendinin ölüsünü öyle terk edilmiş halde bırakamam. Bir şey söylemek bana düşmez, onun için de bir şey söyleyecek değilim- ama herkes biliyor. Haber bütün kente yayılmış. Bay Radnor bakana yazmazsa bir başkası yazacaktır. Doktor istediğini söyleyebilir. Beyefendiyi daha bu akşam yabani ot zehirini raftan alırken görmedim mi ben? Dönüp de ona baktığımı görünce de yerinden hoplamadı mı? Hanımefendinin lapası da masanın üstünde ona götürülmeyi bekliyordu. Bu evde kaldığım süre içinde ağzıma tek bir lokma koymam! Açlıktan ölsem bile koymam."</p>

  <p>"Hanımınıza bakan doktor nerede oturuyor?"</p>

  <p>"Adı Dr. Adams. Köşeyi dönünce ikinci ev."</p>

  <p>Poirot hızla döndü. Yüzünün rengi solmuştu.</p>

  <p>"Bu kız, hiçbir şey söylemeyecek olan bir kıza göre çok şey söyledi," dedim.</p>

  <p>Poirot yumruk yaptığı elini öbür avucuna vurdu. "Ben ne budalaymışım, Hastings. Ne kocaman bir budala. Küçük gri hücrelerimle övündüm, ama gel gör ki bir insan hayatı kaybettim, hem de kurtarılması için bana gelen bir insanın hayatını. Bu kadar çabuk bir şey olabileceği aklıma bile gelmemişti. Tanrı beni bağışlasın, bir şeyin olabileceğini düşünmemiştim. Kadıncağızın öyküsü bana o kadar yapay görünmüştü ki. İşte doktorun evine geldik. Bakalım, ondan ne öğreneceğiz."</p>

  <p>Dr.Adams romanlardaki kırmızı yüzlü ve babacan taşra doktorların biriydi. Bizi nazik bir tavırla karşıladı, ama niçin geldiğimizi öğrenince yüzünün rengi kırmızıdan mora döndü. "Saçma! Tek kelimeyle saçma! Hastanın doktoru değil miydim ben? Kadıncağızın hastalığı gastritti, düpedüz gastrit. Bu şehir zaten bir dedikodu yuvası. Skandal tutkunu bir sürü ihtiyar kadın bir araya gelip olmadık şeyler icat ederler. O skandal paçavralarını okuyorlar, oturdukları şehirde biri zehirlenecek olsa keyiflerinden bayılacaklar. Bir rafın üstünde bahçıvanın kullanacağı bir zehiri gördüler mi tamam... hayal güçleri fazla mesai yapıyor. Edward Pengelley'i tanırım, kuduz bir köpeği bile zehirleyemez o. Hem karısını niçin zehirlemek istesin ki? Siz onu söyleyin."</p>

  <p>"Belki de bilmediğiniz bir şey var, sayın doktor." Poirot bu başlangıçtan sonra Bayan Pengelley'in ona yaptığı ziyaretin ana hatlarını doktora anlattı. Kimse Dr. Adams'dan daha fazla şaşırmazdı. Adamcağızın adeta gözleri yuvalarından fırlamıştı.</p>

  <p>"Aman Tanrım!" diye soludu. "Zavallı kadın aklını kaçırmış olmalı. Niçin benimle konuşmadı sanki? Asıl yapması gereken buydu."</p>

  <p>"Korkularıyla alay edilmesini istememiştir." Hiç de değil. Ben açık fikirli biriyimdir. Yani öyle olduğumu umut ediyorum."</p>

  <p>Poirot doktora bakarak gülümsedi. Doktorun, itiraf etmek isteyeceğinden daha fazla rahatsız olduğu belliydi. Evinden çıktığımız sırada Poirot bir kahkaha attı.</p>

  <p>"Adamda katır inadı var. Gastrit olduğunu söylemiş, onun için mutlaka gastrittir. Yine de aklı karıştı."</p>

  <p>"Bundan sonra ne yapıyoruz?"</p>

  <p>"Otele dönüp şu feci İngiliz taşrası yataklarının birinde feci bir gece geçireceğiz, mon ami. Şu ucuz İngiliz yatakları içler acısı!"</p>

  <p>"Ya yarın ne olacak?"</p>

  <p>"Yapabileceğimiz bir şey yok. Londra'ya dönüp bundan sonraki gelişmeleri bekleyeceğiz."</p>

  <p>"İyi de ya herhangi bir gelişme olmazsa?" diye itiraz ettim. "Olacak, olacak! Buna emin olabilirsin. İhtiyar doktorumuz istediği kadar rapor verebilir, ama insanların çenesini kapatamaz. Ve insanlar susmayacaklardır, buna emin olabilirsin!"</p>

  <p>Trenimiz ertesi sabah on bir buçukta kalkıyordu. İstasyona gitmeden önce Poirot bir de Bayan Freda Stanton'u görmek istedi. Ölen kadının yeğenini kaldığı evde bulduk. Yanındaki uzun boylu, esmer genç adamı biraz kızarıp bozararak bize Jacob Radnor olarak tanıttı.</p>

  <p>Freda Stanton, Cornwall'da sık rastlanan tipte kara kaşlı, kara gözlü ve pembe yanaklı çok güzel bir genç kızdı. Fakat kara gözlerinde ışıltı, kışkırtılmaması daha doğru olacak öfkeli bir mizacı ele veriyordu.</p>

  <p>Poirot kendini tanıtıp niçin geldiğini açıkladıktan sonra Freda, "Zavallı yengem," dedi. "Ne kadar acıklı. Ona karşı daha uysal ve sabırlı davranmadığım için bütün sabah burada üzüldüm, durdum."</p>

  <p>Radnor genç kızın sözünü kesti. "Sen çok şeye katlandın, Freda"</p>

  <p>"Orası öyle, Jacob, ama çok öfkeli ve çabuk sinirlenen biri olduğu mu da biliyorum. Yengemin ki düpedüz saçmalıktı. Gülüp geçmeliydim Ama dayımın onu zehirlediğini düşünmesi münasebetsizliğin büyüğüydü. Onun elinden aldığı yiyecekleri yedikten sonra gerçekten fenalaşması bence telkinden başka bir şey değildi. Fenalaşacağına aklını takıyor, gerçekten de fenalaşıyordu."</p>

  <p>"Aranızdaki anlaşmazlığın gerçek sebebi neydi, genç bayan?" Freda Stanton duraklayarak Radnor'a baktı. Genç adam Freda'nın neyi ima ettiğini hemen kavradı.</p>

  <p>"Benim artık gitmem gerek, Freda," dedi. "Akşama görüşürüz. Sizler de buradan istasyona gideceksiniz herhalde, beyler?" Poirot öyle olduğunu söyledi, genç adam da gitti.</p>

  <p>Poirot muzip bir gülümseyişle, "Nişanlısınız, değil mi?" diye sordu.</p>

  <p>Freda Stanton kızararak öyle olduğunu doğruladı. Ve, "Yengemle aramdaki çekişmenin bütün nedeni de buydu," diye ekledi. "Bu evliliği yapmanızı onaylamıyordu demek?"</p>

  <p>"Sorun yalnızca bu değildi. Yani..." Kızcağız sözlerine devam edemedi.</p>

  <p>Poirot onu cesaretlendirmeye çalıştı. "Ee, sonra?"</p>

  <p>"Ölmüş bir kadının arkasından böyle konuşmak çok korkunç, Size söylemediğim takdirde hiçbir şeyi anlayamayacaksınız. Yengem Jacob'a kalbini kaptırmıştı."</p>

  <p>"Sahi mi?"</p>

  <p>"Evet. Ne kadar saçma, değil mi? Yengem ellisini aşmıştı, Jacob ise otuzlu yaşların başlarında.</p>

  <p>Ama olan olmuştu bir kere. Kadıncağız onun için deli oluyordu. Sonunda yengeme Jacob'un benimle ilgilendiğini söylemek zorunda kaldım. Bunu çok kötü karşıladı. Söylediklerimin tek kelimesine inanmadı, sonuçta da o kadar kabalaştı ve bana hakaret etti ki benim çileden çıkmam kaçınılmazdı. Jacob'la durumu konuşunca en iyisinin, yengemin biraz aklı başına gelene kadar evden uzaklaşmam olduğuna karar verdik. Zavallı kadın -ne kadar açınılacak bir durumdaymış meğer."</p>

  <p>"Öyle görünüyor. Teşekkür ederim, genç bayan, duruma açıklık getirmenize çok sevindim."</p>

  <p>Radnor'un sokağın aşağısında bizi beklediğini görünce biraz şaşırmadık desem yalan olur.</p>

  <p>"Freda'nın size neler söylediğini tahmin edebiliyorum," dedi. "Çok şanssız bir olay. Ayrıca benim için de ne kadar rahatsızlık verici olduğunu tahmin edebilirsiniz. Bu işte benim hiçbir suçumun olmadığını söylememe gerek yok. Gösterdiği ilgiye önceleri memnun olmuştum; yaşlı hanımın Freda'yla bana yardımcı olacağını sanıyordum. Oysa gerçek çok saçma ve bir o kadar da tatsızmış."</p>

  <p>"Bayan Freda'yla ne zaman evleneceksiniz?"</p>

  <p>"Umarım yakında. Şimdi sizinle açık konuşacağım, Bay Poirot. Freda'nın bildiklerinin biraz daha fazlasından haberim var. Dayısının suçsuz olduğunu sanıyor o. Ama ben buna o kadar emin değilim. Size yalnız şu kadarını söyleyeceğim: çenemi tutacağım. En doğrusu, bu işi fazla kurcalamamak. Karımın dayısının cinayet suçundan yargılanmasını ve asılmasını istemem."</p>

  <p>"Bütün bunları bana niçin anlatıyorsunuz?"</p>

  <p>"Sizin ününüzü duyduğum ve zeki bir insan olduğunuzu bildiğim için. Bazı araştırmalar yapıp onun aleyhinde kuvvetli kanıtlar toplamanız mümkün. Ama sorarım size , bu neye yarar ki? Zavallı kadına artık kimse yardım edemez, zaten bir skandalın kopması isteyebileceği en son şey olurdu.</p>

  <p>Sanırım, bunun düşüncesi bile mezarının içinde dimdik oturmasına neden olurdu."</p>

  <p>"Bunda haklı olabilirsiniz. Demek olayı örtbas etmemi istiyorsunuz? "</p>

  <p>"Öyle düşünüyorum. Bu konuda bencilce davrandığımı itiraf ederim. Kendime bir gelecek kurmaya çalışıyorum, terzi ve konfeksiyoncu olarak parlak bir iş kurmak üzereyim."</p>

  <p>"Çoğumuz benciliz, Bay Radnor. Ama herkes bunu açık seçik itiraf etmez. Dediğinizi yapacağım, ama inanın bana, olayı örtbas etmeyi başaramayacaksınız?"</p>

  <p>"Niçin öyle söylüyorsunuz?"</p>

  <p>Poirot bir parmağını kaldırdı. Pazar günüydü, biz de kent pazarının önünden geçiyorduk. İçerden uğultular kulağa geliyordu.</p>

  <p>Poirot, "Halkın sesinin yüzünden, Bay Radnor," dedi. "Neyse, acele etmeliyiz, yoksa trenimizi kaçıracağız."</p>

  <p>Tren istasyondan çıkarken Poirot, "Çok ilginç, öyle değil mi, Hastings?" dedi.</p>

  <p>Cebinden küçük bir tarakla minicik bir ayna çıkarmış, biz koşarken simetrisi biraz bozulmuş olan bıyığını özenle taramakla meşguldü.</p>

  <p>"Siz öyle düşünüyorsunuz," dedim. "Bana her şey tatsız ve çirkin . gözüküyor. Bence olayın gizemli hiçbir yanı yok."</p>

  <p>"Seninle aynı fikirdeyim: gizemli hiçbir yanı yok."</p>

  <p>"Kızın, yengesinin aşkı hakkındaki olağanüstü öyküsünü bilmem doğru olarak kabul edebilir miyiz? Bence olayın en kuşkulu yanı bu Bayan Pengelley bana o kadar saygıdeğer bir hanım olarak gözüktü ki."</p>

  <p>"Öykünün olağanüstü hiçbir yanı yok, aslında sıradan bir öykü. Gazeteleri dikkatle okursan, o yaşlardaki pek çok saygıdeğer hanımın, kendinden hayli genç bir adamın peşinden gitmek için yirmi yıldır yatağını paylaştığı bir kocayı, bazen de çocuklarıyla birlikte koskoca bir aileyi terk ettiğini görürsün. Kadınları seviyorsun, Hastings; içlerinde güzel olanlara ve yüzüne gülmek zevkini gösterenlerine hayranlık duyuyorsun, ama kadın ruhu hakkında hiçbir şey bilmiyorsun.</p>

  <p>Hayatının sonbaharındaki bir kadının, iş işten geçmeden romantik bir macera özlemi duyduğu bir an gelebilir. Söz konusu kadın, bir taşra kentindeki saygın bir dişçinin karısı olsa bile!"</p>

  <p>"Ve düşünüyorsunuz ki..."</p>

  <p>"Zeki bir adamın böyle bir şeyden yararlanabileceğini düşünüyorum."</p>

  <p>"Pengelley'e o kadar da zeki denemez," diye fikir yürüttüm. "Bütün kentin dilinde. Ama bir yerde haklısınız sanırım. Konu hakkında bilgi sahibi olan iki erkek, Radnor'la dişçi -her ikisi de olayı örtbas ettirmek istiyorlar. Bunu başardılar da sanırım. Keşke kadının kocasını da görebilseydik."</p>

  <p>"Bu isteğini yerine getirmek elinde. Bir sonraki trenle geri dön ve kendine ağrıyan bir azı dişi uydur."</p>

  <p>Dostuma aklından geçenleri okumak istermiş gibi dikkatle baktım.</p>

  <p>"Bu olayda neyi ilginç bulduğunuzu bilmek isterdim," diye mırıldandım.</p>

  <p>"Senin ağzından çıkan bir söz, duyduğum merakın nedenini özetleyebilir, Hastings.Hizmetçiyi sorgulamamızdan sonra, hiçbir şey söylemeyecek olan birine göre çok şey söylediğini belirtmiştin."</p>

  <p>"Öyle mi!" diye mırıldandım. Sonra aynı konuya döndüm. "Pengelley'i görmek için niçin hiçbir girişimde bulunmadığınızı merak ediyorum."</p>

  <p>"Ona sadece üç ay tanıyorum, mon ami. Sonra onu istediğim kadar görebileceğim -mahkeme salonundaki zanlı iskemlesinde."</p>

  <p>Poirot'nun öngörülerinin bu kez yanlış çıkacağını düşünüyordum. Aradan zaman geçti ve Cornwall'daki gizemli olayımızdan hiçbir ses çıkmadı. Başka işler vaktimizi doldurmuştu.</p>

  <p>Gazetedeki kısa bir paragrafı okuyana kadar Pengelley trajedisini hemen hemen unutmuştum.</p>

  <p>Bunda, Bayan Pengelley'in ölüsünü mezardan çıkarmak için İçişleri Bakanı'ndan emir çıktığı bildiriliyordu.</p>

  <p>"Cornwall'un Gizemli Olayı." Birkaç gün sonra bütün gazetelerdeydi. Dedikoduların arkasının kesilmediği, dul dişçinin, sekreteri Bayan Marks'la nişanlandığı duyulunca da herkesin büsbütün çenesini açtığı anlaşılıyordu. En sonunda İçişleri Bakanı'na başvuruda bulunularak ceset topraktan çıkarılmış, yapılan otopsi sonucunda ölünün vücudunda önemli miktarda arsenik bulunmuş, Bay Pengelley de tutuklanarak karısını öldürmekle suçlanmıştı.</p>

  <p>Poirot ile ben ilk sorguda bulunduk. Kanıtlar beklenildiği gibiydi Adams arsenikle zehirlenmenin belirtilerinin kolaylıkla gastritinkilerle karıştırılabileceğini itiraf etti., Bakanlığın uzmanı ifadesini verdi; hizmetçi Jessie de çenesini açarak bildiklerini fazlasıyla ortaya döktü; söylediklerinin büyük kısmı tutanaklara geçirilmediyse de ifadesi tutuklu aleyhindeki kanıtları daha da güçlendirdi. Freda Stanton, kocası tarafından ve bir şeyi her yiyişinde yengesinin durumunun daha da kötüye gittiğini itiraf etti. Jacob Radnor, Bayan Pengelley’in ölüm gününde eve ani bir ziyaret yaptığında Pengelley'i zehir şişesini kilerdeki rafa koyarken gördüğüne, Bayan Pengelley’in püresinin ise o sırada az ötedeki masanın üstünde durduğuna dair ifade verdi. Bundan sonra sarışın sekreter Bayan Marks tanık kürsüsüne çağırıldı. Kız bir yandan ağlayıp sinir krizi geçirirken patronuyla arasında bir yakınlık olduğunu, Pengelley'in ise karısının başına bir iş geldiği takdirde, onunla evleneceğine söz verdiğini itiraf etti. Dişçi, bu ifadelerin ışığında ağır ceza mahkemesine sevk edildi.</p>

  <p>Jacob Radnor bizimle otelimize kadar yürüdü.</p>

  <p>Poirot, "Görüyorsunuz ya, Bay Radnor," dedi. "Haklı çıktım. Halkın sesi konuştu, hem de çok kararlı olarak. Olay örtbas edilemedi."</p>

  <p>Radnor derin bir göğüs geçirdi. "Pengelley’in yakayı kurtarma olasılığı var mı acaba?"</p>

  <p>"Kendini savunma hakkını koruyor. Onun da bazı söyleyecekleri olabilir. Bizimle içeri gelmez misiniz?"</p>

  <p>Radnor daveti kabul etti. İki sodalı viskiyle bir fincan sütlü çikolata ısmarladım.</p>

  <p>Poirot devam etti. "Bilirsiniz, bu tür olaylarla ilgili olarak yoğun bir deneyimim var. Dostumuz Pengelley’in kurtulması için ancak bir tek yol görebiliyorum."</p>

  <p>"Neymiş bu?"</p>

  <p>"Sizin şu kâğıdı imzalamanız."</p>

  <p>Poirot bir hokkabazın elçabukluğuyla üstünde birtakım yazılar bulunan bir kâğıdı ortaya çıkardı.</p>

  <p>"Bu nedir?"</p>

  <p>"Bayan Pengelley'i sizin öldürdüğünüze dair itirafınız." Kısa bir sessizliğin arkasından Radnor çıngıraklı bir kahkaha attı. "Delirmişsiniz!"</p>

  <p>"Hayır, dostum, kesinlikle delirmedim. Siz buraya geldiniz; küçük bir iş kurdunuz; para sıkıntısı çekiyordunuz. Bay Pengelley çok varlıklı adamdı. Yeğeniyle tanıştınız; kız sizden hoşlandı. Fakat Pengelley’in, evlenmesi durumunda ona verebileceği küçük bir miktar sizin için yeterli değildi.</p>

  <p>Ama dayıyla yengenin her ikisinden de kurtulabildiğıniz takdirde, Bayan Freda tek akraba olduğu için, bütün parayı ele geçirebilirdiniz. Ne kadar zekice bir plan yaptınız! O çirkin, orta yaşlı kadınla sevişerek onu kendinize tutsak ettiniz. Kocası hakkında içine şüphe tohumları serptiniz. Bayan Pengelley önce kocası tarafından aldatıldığını, sonra, sizin sayenizde adamın onu zehirlemekte olduğunu öğrendi. Her fırsatta evlerindeydiniz; arseniği kadıncağızın yiyeceklerine koymaya bol bol fırsatınız oldu. Ama bunu asla kocasının evde olmadığı zamanlarda yapmamaya dikkat ettiniz.</p>

  <p>Bayan Pengelley kadın olduğundan duyduğu şüpheleri kendine saklamadı. Yeğeniyle konuştu; hiç kuşkusuz başka kadın arkadaşlarıyla da konuştu. Sizin için işin en güç yanı, her iki kadınla ilişkinizi birbirinden ayrı tutmak oldu ve bu bile ilk bakışta göründüğü kadar zor olmadı. Yengeye, kocasını şüphelendirmemek için yeğenle flört eder göründüğünüzü söylediniz. Genç bayanı inandırmak bundan bile kolay oldu o, yengesini kendine hiçbir zaman rakip olarak göremezdi.</p>

  <p>"Ama sonra Bayan Pengelley size danışmadan bana başvurmaya karar verdi. Kocasının onu zehirlemekte olduğuna kesinkes emin olabildiği takdirde, onu terk etmek ve hayatını sizinkiyle birleştirmek -ki sizin de bunu istediğinize inanıyordu- hakkını kendinde görebilecekti. Ama bu sizin hiç, ama hiç işinize gelmiyordu. Bir dedektifin işlerinize burnunu sokmasını istemiyordunuz.</p>

  <p>Birden aradığınız fırsatı yakaladınız. Bay Pengelley karısının püresini dolaptan çıkardığı sırada evdeydiniz ve öldüren dozu kaşlagöz arasında püreye kattınız. Bundan sonrası kolay oldu. Olayı sözde örtbas etmeye çalışırken, gizlice herkesin şüphelerini kışkırttınız. Ama bu arada Hercule Poirot'yu hiç hesaba katmadınız, zeki dostum."</p>

  <p>Radnor'un yüzünden bütün kanı çekilmişti, ama hâlâ işi bozuntuya vermemeye çalışıyordu.</p>

  <p>"Çok ilginç, hatta dâhiyane, ama bütün bunları bana niçin anlatıyorsunuz?"</p>

  <p>"Çünkü ben yasaları değil, Bayan Pengelley'i temsil ediyorum, bayım. Onun hatırı için size bir kurtulma şansı veriyorum. Bu kâğıdı imzalarsanız size kaçmak için yirmi dört saatlik bir süre tanıyacağım. O yirmi dört saat dolduktan sonra kanıtı polise teslim edeceğim."</p>

  <p>Radnor tereddüt ediyordu. "Hiçbir şey kanıtlayamazsınız."</p>

  <p>"Öyle mi dersiniz? Benim adım Hercule Poirot. Pencereden dışarıya bir göz atsanıza bayım. Sokakta iki adam göreceksiniz. Onlar sizi sürekli takip etme emrini aldılar."</p>

  <p>Radnor pencereye yürüyerek perdeyi araladı, hemen arkasından bir küfür savurarak geri çekildi.</p>

  <p>Poirot, "Gördünüz mü?" dedi. "Tekrar ediyorum: kâğıdı imzalamak tek kurtuluş şansınız."</p>

  <p>"Elimde ne garanti var?"</p>

  <p>"Sözümü tutacağıma mı? Hercule Poirot'nun sözü yeter. İmza atacak mısınız? Güzel. Hastings, bir iyilik yap ve soldaki storu yarı yerine kadar kaldır. Bu, Bay Radnor'a ilişmemeleri için aramızda kararlaştırdığımız sinyaldir."</p>

  <p>Radnor bembeyaz bir yüzle ve hâlâ yavaş sesle küfrederek odadan dışarı fırladı. Poirot yavaşça başını salladı.</p>

  <p>"Adamın korkağın biri olduğunu biliyordum zaten!"</p>

  <p>"Bana sorarsanız, siz resmen bağışlanamaz bir suç işlediniz," diye öfkeyle atıldım. "Daima duygusallığı yeren konuşmalar yaparsınız. Şimdi ise gelin görün ki sırf duygusallığınız yüzünden tehlikeli bir caninin adaletin elinden kurtulmasına alet oluyorsunuz."</p>

  <p>Poirot, "Benim yaptığım duygusallık değil, işbilirlik," diye karşılık verdi."Adamın aleyhinde elimizde tek bir kanıt bile olmadığını göremiyor musun? Yani benim ayağa kalkıp on iki vurdumduymaz Cornwall'lıya ben Hercule Poirot'nun bildiğimi mi söyleyecektim? Adamlar bana resmen gülerlerdi. Tek şansımız, adamı korkutup ondan bu sayede bir itiraf koparabilmekti.</p>

  <p>Dışarda gözüme ilişen o iki adam tam zamanında işe yaradı. Artık storu indirebilirsin, Hastings.</p>

  <p>Onu kaldırmak için bir ne yoktu ya. O da mizansenimizin bir parçasıydı. "</p>

  <p>"Ama her şeye rağmen sözümüzü tutmalıyız. Topu topu yirmi dört saat demiştim, değil mi?Zavallı Bay Pengelley o yüzden bir yirmi dört saat daha çile çekecek. Ama bir bakıma bunu hak etti; ne de olsa karısını aldatmıştı. Bilirsin, aile bağları benim için çok önemlidir. Peki, yirmidört sonra ne mi olacak? Scotland Yard'a güvenim tam. Katili enseleyeceklerdir, mon ami, bundan hiç şüphen olmasın."</p>
</body>
</html>
