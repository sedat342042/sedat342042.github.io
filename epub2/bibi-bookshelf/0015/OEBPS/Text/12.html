<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title>Denizaltının Planları</title>
</head>

<body>
  <p class="h11"><br /></p>

  <h2 class="h11" style="text-align: center;">Denizaltının Planları</h2>

  <p><br /></p>

  <p>Özel ulakla bir pusula gelmişti. Poirot bunu okudu, okurken gözlerinde heyecan ve ilgi parıltısı belirmişti. Adamı kısa birkaç sözle uğurladıktan sonra bana döndü.</p>

  <p>"Çabuk çantanı hazırla, dostum," dedi. "Sharples'a gidiyoruz."</p>

  <p>Lord Alloway'in taşradaki ünlü malikânesinin adını duyunca irkildim. Yeni oluşturulmuş</p>

  <p>Savunma Bakanlığı'nın başına geçen Lord Alloway, Kabine'nin önde gelen üyelerinden biriydi.</p>

  <p>Büyük bir mühendislik firmasının başkanı Sir Ralph Curtis olarak Avam Kamarası'nda sivrilmiş, büyük bir ün kazanmıştı. Bay David MacAdam'ın sağlık durumuyla ilgili söylentiler doğrulandığı takdirde, politika ve yönetim alanında daha da ileriye gitmesi olası görülüyordu.</p>

  <p>Büyük bir Rolls Royce aşağıda bizi bekliyordu. Karanlığın içinde kayar gibi yol aldığımız sırada</p>

  <p>Poirot'yu soru yağmuruna tuttum.</p>

  <p>"Gecenin bu saatinde bizden ne isteyebilirler?" diye söylendim. Saat on biri geçmişti.</p>

  <p>Poirot başını salladı. "Hiç kuşkusuz önemli bir şeydir."</p>

  <p>"Birkaç yıl önce o zamanki adıyla Ralph Curtis'le ilgili oldukça çirkin bir skandal patlak verdiğini hatırlıyorum -hisseler üzerinde oynanan bir oyundu. Curtis sonunda aklanmıştı; acaba şimdi de benzer bir olay mı var?"</p>

  <p>"Öyle de olsa böyle bir iş için beni gece yarısı çağırması bana pek gerekli görünmüyor, dostum."</p>

  <p>Ona hak vermemek mümkün değildi; böylece, yolculuğun kalan kısmını susarak ge çirdik. Bir kere Londra'dan çıkıldıktan sonra güçlü araba daha da hızlandı, böylece bir saatten daha kısa zamanda Sharples'a vardık.</p>

  <p>Kendini önemli biri gibi gören bir uşak tarafından Lord Alloway'in beklediği küçük bir çalışma odasına alındık. Lord hemen ayağa fırlayıp elimizi sıktı -her halinden kuvvet ve dinamizm fışkıran uzun boylu ,ince yapılı bir adamdı.</p>

  <p>"Sizi gördüğüme çok sevindim, Bay Poirot," dedi. "Hükümet böylece ikinci kez yardımlarınızı istemiş oluyor. Savaş esnasında başbakan şaşılacak biçimde kaçırıldığında bizim için yaptıklarınızı çok iyi hatırlıyorum. Üstün zekânızla vardığınız sonuçlar -ve tabii sır tutmanız- durumu kurtarmıştı."</p>

  <p>Poirot'nun gözleri parladı.</p>

  <p>"Yani bunun da yine gizli tutulacak durumlardan biri olduğunu mu söylemek istiyorsunuz, beyefendi?"</p>

  <p>"Kesinlikle. Sir Harry ile ben -ha evet, sizi Amirallik Birinci Lordumuz Sir Harry Weardale'le tanıştırayım. Bay Poirot ile yüzbaşı..."</p>

  <p>Adımı hatırlamayacağını fark ederek, "Hastings," dedim.</p>

  <p>Sir Harry ellerimizi sıkarak, "Adınızı çok duydum, Bay Poirot," dedi. "Olağanüstü bir işle karşı karşıyayız, bu sorunu bizim için çözebilirseniz, size çok minnettar olacağız."</p>

  <p>Amiralliğin birinci lordundan hoşlanmıştım. Alıştığımız tipte tok sözlü bir denizciydi.</p>

  <p>Poirot'nun ikisine de merakla bakması üzerine Alloway anlatmaya koyuldu.</p>

  <p>"Söyleyeceklerimin aramızda kalmasının önemini söylememe bilmem gerek var mı? Çok önemli bir kayba uğradık. Yeni Z tipi denizaltının planları çalındı."</p>

  <p>"Ne zaman oldu bu?"</p>

  <p>"Bu gece, üç saatten de kısa bir zaman önce. Bu felaketin derecesini tahmin edebilirsiniz. Kaybın halka duyurulmaması büyük önem taşıyor. Olanları size kısaca özetleyeyim. Hafta sonu konuklarım az önce tanıştığınız amiral, karısı ve oğlu, ayrıca Londra sosyetesinde çok iyi tanınan</p>

  <p>Bayan Conrad'dı. Hanımlar erken bir saatte yaklaşık saat on civarında odalarına çekildiler. Bay</p>

  <p>Leonard Weardale de öyle. Sir Harry kısmen bu yeni denizaltı tipinin yapımını benimle tartışmak için buradaydı. Dolayısıyla, sekreterim Bay Fitzroy'dan köşedeki kasadan planları çıkarmasını ve konuyla yakından ilgili başka belgelerle birlikte bizim için hazır etmesini istedim. Bay Fitzroy bu işi görürken amiralle ben terasda dolaşıyor, bir yandan ılık haziran havasının tadını çıkarırken purolarımızı tüttürüyorduk. Çok geçmeden purolarımızı bitiririp, gevezeliğimize son vererek iş konuşmaya karar verdik. Terasın diğer köşesini döndüğümüz sırada bir gölgenin kapıdan çıkıp terastan hızlı adımlarla geçtiğini ve gözden kaybolduğunu görür gibi oldum. Ama bunun üzerinde pek durmadım. Fitzroy'un bu odada olduğunu biliyor, bir şeylerin olabileceği aklımdan bile geçmiyordu. Bu yüzden çok hatalıyım. Her neyse, terasta geri döndük ve pencereden bu odaya girdiğimizde Fitzroy da aynı anda holdeki kapıdan giriyordu.</p>

  <p>"'Bize gereken her şeyi çıkardınız mı, Fitzroy?' diye sordum.</p>

  <p>"'Öyle sanıyorum, Lord Alloway. Belgelerin hepsi masanızın üstün de,' dedi. Sonra odasına çekilmek için bizden izin istedi.</p>

  <p>"'Bir dakika bekleyin,' diyerek masanın başına yürüdüm. "Daha önce sözünü etmediğim bir şeyi isteyebilirim.'</p>

  <p>Masanın üstündeki kâğıtlara aceleyle göz gezdirdim.</p>

  <p>"'Bu kâğıtların en önemlilerini unutmuşsunuz,' dedim. 'Denizaltının planlarını.'</p>

  <p>"'Planlar öteki belgelerin hemen üstünde, Lord Alloway.'</p>

  <p>'"Oh hayır, değiller,' diyerek masanın üstündeki kâğıtları bir kez daha karıştırdım.</p>

  <p>"'Ama onları daha bir dakika önce buraya koydum!'</p>

  <p>"'Öyle de olsa şimdi burada değiller,' dedim.</p>

  <p>Fitzroy yüzünde şaşkın bir anlamla masaya yaklaştı. Bu iş inanılacak gibi değildi. Masanın üstündeki kâğıtları karıştırdık; kasayı gözden geçirdik; sonunda planların gittiğini, üstelik</p>

  <p>Fitzroy'un odada olmadığı üç dakikanın içinde gittiğini kabul etmek zorunda kaldık.</p>

  <p>Poirot,"Niçin odadan çıkmış?" diye hemen sordu.</p>

  <p>Sir Harry, "Ben de ona aynı şeyi sordum," dedi.</p>

  <p>Lord Alloway, "Anlaşıldığına göre, kâğıtları tam masanın üstüne dizmeyi tamamladığı sırada, bir kadının bağırdığını duymuş. Bunun üzerine hole fırlamış. Merdivende Bayan Conrad'ın Fransız hizmetçisiyle karşılaşmış. Kızın yüzü bembeyazmış, bir hayalet gördüğünü söylemiş -beyazlar içinde uzun boylu bir siluet hiç gürültü yapmadan hareket ediyormuş. Fitzroy kızla alay etmiş, ona kabaca deli olmamasını söylemiş. Sonra, biz tam teras kapısından içeri girerken o da odaya dönmüş."</p>

  <p>Poirot, "Her şey açık," dedi. "Sorun şu: hizmetçi acaba suç ortağı mıydı? Dışarda pusuda bekleyen suç ortağına işaret vermek için mi bağırdı, yoksa asıl suçlu bir fırsat yakalamak umuduyla beklemede miydi? Gördüğünüz kişinin kadın değil, bir erkek olduğunu varsayıyorum."</p>

  <p>"Orasını söyleyemem, Bay Poirot. Gördüğüm sadece bir gölgeydi."</p>

  <p>Amiral kişner gibi bir ses çıkardı.</p>

  <p>Poirot hafif bir gülümsemeyle, "Sanırım, amiralin söylemek istediği bir şey var," dedi. "Siz de o gölgeyi gördünüz mü, Sir Harry?"</p>

  <p>"Hayır, görmedim," dedi amiral. "Alloway de görmedi. Bir ağaç dalı sallandı herhalde, sonra hırsızlığı fark ettiğimiz zaman Alloway, birinin terastan geçtiğini gördüğü zannına kapıldı.</p>

  <p>Gerçekte ise hayal gücü ona oyun oynadı, hepsi bu."</p>

  <p>Lord Alloway belli belirsiz bir gülümsemeyle, "Genelde hayalci biri sayılmam," dedi.</p>

  <p>"Saçma. Hepimiz yerine göre hayal görürüz. Gördüğümüzden fazlasını gördüğümüze kendimizi inandırabiliriz. Bütün hayatımı denizlerde geçirdim ve gözlerimin herhangi bir kara adamınkinden geri kalmayacağına bahse girerim. Ben de terasa bakıyordum, görülecek bir şey olsaydı aynı şeyi ben de görürdüm."</p>

  <p>Amiral bu konuda çok emin görünüyordu. Poirot ayağa kalkıp pencereye yürüdü.</p>

  <p>"İzin verirseniz, bu konuya hemen şimdi bir açıklık getirmeliyiz," dedi.</p>

  <p>Böyle diyerek terasa çıktı, biz de onu izledik. Poirot cebinden çıkardığı fenerin ışığını terasın etrafındaki çimlerin üstünde gezdiriyordu.</p>

  <p>"O gölge hangi noktada terası aştı, beyefendi?" diye sordu.</p>

  <p>"Teras kapısının hemen karşısında sanıyorum."</p>

  <p>Poirot fenerin ışığıyla birkaç dakika daha etrafı incelemeyi sürdürdü. Terasın bir ucundan öteki ucuna yürüdü. Sonra fenerin ışığını kapadı ve doğruldu.</p>

  <p>Sakin bir sesle, "Sir Harry haklı, siz ise yanılıyorsunuz, beyefendi. dedi. "Bu akşam bardaktan boşanırcasına yağmur yağdı. Bu otların üstünden geçen bir kimsenin ayak izlerinin belli olması kaçınılmazdı. Oysa hiçbir iz yok."</p>

  <p>Böyle derken Poirot'nun gözleri iki adamın arasında gidip geliyordu. Lord Alloway şaşkın görünüyordu, belli ki Poirot'nun sözleri onu inandıramamıştı. Amiralin yüzünde ise iddiası doğru çıkan bir adamın hoşnutluğu okunuyordu.</p>

  <p>"Yanılmadığımı biliyordum," dedi. "Gözlerime inancım tam."</p>

  <p>Oluşturduğu dürüst deniz kurdu tablosuna gülümsemekten kendimi alamadım.</p>

  <p>Poirot, "Şimdi gelelim bu evdeki insanlara," diye devam etti. "Yine içeri girelim. Peki, beyefendi, Bay Fitzroy merdivendeki hizmetçiyle konuşurken birisi fırsattan yararlanıp holden çalışma odasına girmiş olabilir mi?"</p>

  <p>Lord Alloway hayır, der gibi başını salladı.</p>

  <p>"Olanaksız -bu takdirde o kişinin, Fitzroy'un yanından geçmesi gerekirdi."</p>

  <p>"Peki, Bay Fitzroy'un güvenilir biri olduğundan emin misiniz?"</p>

  <p>Lord Alloway'in yüzü kıpkırmızı oldu.</p>

  <p>"Kesinlikle Bay Poirot. Sekreterime kefil olabilirim. Bu olaya herhangi bir şekilde karışmış olması olanaksız."</p>

  <p>Poirot, "Her şey olanaksız görünüyor," dedi keyifsiz bir sesle. "Belki de planlar kanatlanıp kendiliklerinden uçmuşlardır!"</p>

  <p>Lord Alloway eliyle sinirli bir hareket yaptı. "Zaten bütün öykü olanaksız. Ama Fitzroy'dan şüphelenmeyi aklınızdan bile geçirmemenizi rica ederim, Bay Poirot. Bir dakika düşünün -Fitzroy planları ele geçirmeyi istemiş olsa, onları çalmak zahmetine girmektense kopyalarını çıkartmasından daha kolay ne olabilirdi?"</p>

  <p>Poirot, "İşte böyle, beyefendi," dedi. "Çok doğru bir laf ettiniz. Çok düzenli ve sistemli çalışan bir beyniniz olduğunu görüyorum. İngiltere sizin gibi bir evlada sahip olduğu için çok şanslı."</p>

  <p>Bu övgü seli Lord Alloway'i rahatsız etmişe benziyordu. Poirot asıl soruna döndü.</p>

  <p>"Bütün akşam oturduğunuz odanın..."</p>

  <p>"Oturma odasının mı? Evet?"</p>

  <p>"O odanın da terasa açılan bir penceresi var, değil mi? O yoldan baktığınızı söylediğiniz i hatırlıyorum da... Birisinin oturma odasının penceresinden çıkıp, Bay Fitzroy çalışma odasında değilken oraya girmesi ve aynı yoldan çıkması mümkün değil mi?"</p>

  <p>Amiral itiraz etti. "Ama o zaman biz onu görürdük."</p>

  <p>"Öbür yöne yürürken arkanız ona dönük olunca görmezdiniz."</p>

  <p>"Fitzroy sadece bir, iki dakikalığına odadan çıkmıştı. Terasın bir ucundan öbür ucuna yürümek de o kadar bir zaman alır."</p>

  <p>"Bu yine de bir olasılık. Belki de bu durumdaki tek olasılık."</p>

  <p>Amiral, "Ama biz çıkarken oturma odasında kimse yoktu ki," dedi.</p>

  <p>"Sonradan girmiş olabilir."</p>

  <p>Lord Alloway ağır ağır konuştu. "Yani Fitzroy hizmetçinin bağırdığını duyup odadan çıktığı sırada, birisinin önceden oturma odasında gizlendiğini, o kimsenin pencerelerden dışarıya fırlayıp tekrar içeri girdiğini ve ancak Fitzroy bu odaya döndükten sonra oturma odasından çıktığını mı söylemek istiyorsunuz?"</p>

  <p>Poirot hafifçe öne eğilerek, "Düzenli ve sistematik akıl yine konuştu," dedi.</p>

  <p>"Konuyu çok iyi ifade ediyorsunuz."</p>

  <p>"Acaba hizmetkârlardan biri miydi?"</p>

  <p>"Ya da bir konuk. Haykıran Bayan Conrad'ın hizmetçisiydi. Bayan Conrad hakkında bana ne anlatabilirsiniz?"</p>

  <p>Lord Alloway bir an düşündü.</p>

  <p>"Sosyetede tanınan bir hanım olduğunu size söylemiştim. Parlak partiler vermesi ve her yere gitmesi açısından bu doğru. Ama nereden geldiği ve geçmişinin nasıl olduğu hakkında pek az şey biliniyor. Diplomasi ve Dışişleri çevrelerinde dolaşan bir hanımdır. Haber Alma Dairesi bunun nedenini merak ediyordu."</p>

  <p>Poirot, "Anlıyorum," diye başını salladı. "Ve o hanım bu hafta sonu buraya davet edildi."</p>

  <p>"Onu yakından incelememiz için."</p>

  <p>"Çok doğru! Ve o hanım durumu aleyhinize çevirmeyi becerdi, değil mi?"</p>

  <p>Lord Alloway'in şaşırmış gözükmesi üzerine Poirot devam etti."Söylesenize, beyefendi, amiralle tartışacağınız konuya değindiğinizi, o hanımın duymuş olması mümkün mü?"</p>

  <p>Lord Alloway, "Evet," diye itiraf etti. "Sir Harry, 'Gelelim şimdi denizaltımıza! Sıkı çalışmamız gerekecek!' ya da onun gibi bir şey dedi. Öbürleri odadan çıkmıştı, ama Bayan Conrad bir kitap almak için dönmüştü."</p>

  <p>Poirot, "Anladım," derken düşünceliydi. "Beyefendi, saat çok geç ama konumuz çok ciddi. Eğer mümkünse konuklarınızı hemen sorguya çekmek istiyorum."</p>

  <p>"Bu olabilir tabii," dedi Lord Alloway. "Ne var ki hırsızlığın etrafta pek fazla duyulmasını istemeyiz. Yalnız Lady Juliet Weardale ve genç Leonard söz konusu olsa sorun olmazdı, ama eğer suçlu değilse, Bayan Conrad için sorun değişir. Belki ne olduğunu ve ne şekilde ortadan kaybolduğunu belirtmeden önemli bir belgenin kayıp olduğunu söyleyebilirsiniz."</p>

  <p>Poirot, "Ben de aynı şeyi önerecektim," dedi. "Her üç durumda da. Sayın amiral beni bağışlasınlar, ama bazen eşlerin en iyileri bile..."</p>

  <p>Sir Harry, "Bağışlanacak bir şey yok," dedi. "Bütün kadın lar gevezedirler, çok zaman çenelerini tutmasını bilmezler. Ama ben keşke Juliet biraz daha fazla konuşsa ve biraz daha az briç oynasa diyorum. Ne yapalım ki günümüzde kadınlar böyleler, dans etmeden veya kumar oynamadan mutlu olamıyorlar. Juliet ile Leonard'ı uyandırayım mı, ne dersin Alloway?"</p>

  <p>"İyi edersin. Ben Fransız hizmetçiyi çağıracağım. Bay Poirot onu görmek isteyecektir. Ayrıca hanımını uyandırabilir. Bu arada Fitzroy'u buraya yollayacağım."</p>

  <p>Fitzroy, burnunda kıskaç gözlük, yüzünde de buz gibi bir anlam olan zayıf ve silik bir genç adamdı. Verdiği ifade Lord Alloway'den duyduklarımızın tıpatıp aynıydı.</p>

  <p>"Sizin teoriniz nedir, Bay Fitzroy."</p>

  <p>Fitzroy omuzlarını silkti.</p>

  <p>"Ne olup bittiğini bilen birinin dışarda uygun bir fırsat beklediğine şüphe yok. Pencereden içersini görebiliyordu, benim odadan çıktığımı görünce hemen içeri süzüldü. O gölgenin dışarı çıktığını gördüğü zaman Lord Alloway'in onu kovalamayışı yazık olmuş."</p>

  <p>Poirot aksini ileri sürmedi. Bunun yerine, "Fransız hizmetçinin bir hayalet görmüş olması iddiasına inandınız mı?" diye sordu.</p>

  <p>"Sayılmaz, Bay Poirot!"</p>

  <p>"Yani öyle düşünmüş olabileceğine de mi inanmadınız?"</p>

  <p>"Orasını bilemem. Gerçekten şok olmuş gibi gözüküyordu. Elleriyle başını kavramıştı."</p>

  <p>Poirot bir keşifte bulunmuş biri tavrıyla, "Aha!" dedi. "Demek öyle. Ve bu hizmetçi hiç kuşkusuz güzel bir kızdı, öyle mi?"</p>

  <p>Bay Fitzroy omuzlarını silkti. "Doğrusu dikkat etmedim."</p>

  <p>"Hanımını da mı görmediniz?"</p>

  <p>"Aslında gördüm. Merdivenin üst başındaki sahanlıktan sarkmış, Leonie!' diye sesleniyordu.</p>

  <p>Sonra beni gördü ve tabii ki geri çekildi."</p>

  <p>Poirot kaşlarını çattı. "Demek yukardaydı."</p>

  <p>"Bütün bunların benim için çok tatsız olduğunu ya da Lord Alloway adamın odadan çıktığını görmemiş olsa çok daha tatsız olacağını anlıyorum. Bununla birlikte, odamı -ve de üstümü- ararsanız çok sevineceğim."</p>

  <p>"Bunu gerçekten istiyor musunuz?"</p>

  <p>"Kesinlikle."</p>

  <p>Poirot'nun bu sözlere nasıl bir karşılıkta bulunacağını bilemem. Çünkü Lord Alloway tam o sırada gelerek iki hanımla Bay Leonard'ın salonda olduklarını haber verdi.</p>

  <p>Hanımlar kendilerine çok yakışan sabahlıklarla salona inmişlerdi. Bayan Conrad altın saçlı ve tombulluğa meyili olan otuz beş yaşlarında güzel bir kadındı. Lady Juliet Weardale ise kırk yaşlarında görünüyordu. Uzun boylu, esmer ve çok zayıftı. Hâlâ güzeldi ve özellikle nefis elleriyle ayaklarının olduğu göze çarpıyordu. Nedense bitkin ve huzursuz bir hali vardı. Oldukça efemine görünüşlü bir genç adam olan oğlu, tok sözlü ve babacan tavırlı babasıyla tam bir çelişki sergiliyordu.</p>

  <p>Poirot üzerinde anlaşmaya vardığımız küçük komedyayı oynayarak o gece bize yardımcı olabilecek bir şey görüp görmediklerini duyup duymadıklarını oradakilere sordu.</p>

  <p>Önce Bayan Conrad'a dönerek ondan, bu gece ne yaptığını en ufak ayrıntısına kadar anlatmasını rica etti.</p>

  <p>"Bakayım... Yukarı çıktım, zile basıp hizmetçimi çağırdım. Sonra gözükmemesi üzerine odamdan çıktım ve ona seslendim. Merdivende konuştuğunu duyabiliyordum. Saçlarımı fırçalamasından sonra odasına yolladım. Çok garip duruyordu. Sinirli olduğu belli oluyordu, Ben bir süre kitap okuduktan sonra yattım."</p>

  <p>"Ya siz Lady Juliet?"</p>

  <p>"Doğru yukarı çıkarak yattım. Çok yorgundum."</p>

  <p>Bayan Conrad tatlı bir gülümseyişle, "Kitabınızı okumadınız mı, şekerim?" diye sordu.</p>

  <p>"Kitabım mı?" Lady Juliet kıpkırmızı kesildi.</p>

  <p>"Evet, Leonie'yi odasına yolladığım sırada siz merdivenden çıkıyordunuz. Bir kitap almak için oturma odasına indiğinizi söylemiştiniz."</p>

  <p>"Ha evet, aşağı inmiştim. Unutmuşum."</p>

  <p>Lady Juliet sinirli bir tavırla ellerini kavuşturdu.</p>

  <p>"Bayan Conrad'ın hizmetçisinin bağırdığını duydunuz mu, hanımefendi?"</p>

  <p>"Hayır... Hayır, duymadım."</p>

  <p>"Ne kadar garip. Çünkü o sırada oturma odasında olmanız gerekir."</p>

  <p>Lady Juliet daha kararlı bir sesle, "Hiçbir şey duymadım," dedi.</p>

  <p>Poirot bu kez genç Leonard'a döndü.</p>

  <p>"Mösyö?"</p>

  <p>"Hayır. Doğru yukarı çıkıp odama çekildim."</p>

  <p>Poirot çenesini kaşıdı.</p>

  <p>"Ne yazık ki bize yardımcı olabilecek bir şey öğrenemedim. Bu kadar az şey için uykunuzu böldüğüm için çok üzgünüm. Lütfen bağışlayın."</p>

  <p>Poirot nazik hareketlerle konukları odadan çıkardı. Hemen arkasından Fransız hizmetçiyle geri döndü. Küstah tavırlı güzel bir genç kızdı. Alloway'le Weardale hanımlarla birlikte odadan çıkmışlardı.</p>

  <p>Poirot, "Evet, matmazel," dedi. "Şimdi gerçeği öğrenelim. Bana masal anlatmaya kalkışmayın.</p>

  <p>Merdivenlerde niçin haykırdınız?"</p>

  <p>"Beyazlar içinde bir siluet görmüştüm, beyefendi. Uzun boyluydu</p>

  <p>Ama Poirot işaret parmağını sallayarak onu susturdu.</p>

  <p>"Bana masal anlatmayın demedim mi? Gelin, bir tahmin yürüteyim. sizi öptü, değil mi? Bay</p>

  <p>Leonard Weardale'den söz ediyorum."</p>

  <p>Kız içini çekti. "Hani düşünülürse, bir öpücükten ne çıkar?"</p>

  <p>Poirot, "Bu koşullar altında çok doğal," diye karşılık verdi. "Siz yalnız ne olduğunu bana anlatın."</p>

  <p>"Arkamdan sokulup beni yakaladı. O kadar şaşırdım ki haykırdım. Bilmiş olsaydım, bağırmazdım. Ama adam kedi gibi sessiz davrandı. O sırada Bay Sekreter ortaya çıkınca Leonard ok gibi yukarı kaçtı. Ne diyebilirdim ki? Leonard efendi bir çocuktu -iyi bir ailenin oğlu. Ben de bir hayalet hikâyesi uydurdum."</p>

  <p>Poirot, "Böylece her şey açığa çıktı," diye atıldı. "Siz de bundan sonra hanımınızın odasına çıktınız. Sahi, onun odası hangisi?"</p>

  <p>"Koridorun sonundaki, mösyö. Şu taraftan."</p>

  <p>"Öyleyse çalışma odasının hemen yukarsında. Peki, matmazel, sizi daha fazla alıkoymayayım.</p>

  <p>Bir daha da sakın bağırmayın, emi?"</p>

  <p>Genç kızı kapıya kadar geçiren Poirot gülümseyerek yanıma döndü.</p>

  <p>"İlginç bir olay, değil mi, Hastings?" dedi. "Kafamın içinde bazı küçük fikirler oluşmaya başladı.</p>

  <p>Ya senin?"</p>

  <p>"Leonard Weardale'in merdivenlerde ne işi vardı? O genç adamdan hiç hoşlanmadım, Poirot. Pis zamparanın teki."</p>

  <p>"Ben de aynı fikirdeyim, mon ami."</p>

  <p>"Fitzroy dürüst birine benziyor."</p>

  <p>"Lord Alloway bunda ısrar ediyor."</p>

  <p>"Öyleyken tavrında bir acayiplik var."</p>

  <p>"Yani doğru olamayacak kadar dürüst mü gözüküyor? Bunu ben de hissettim. Öte yandan, dostumuz Bayan Conrad hiç de fazla dürüste benzemiyor, değil mi?"</p>

  <p>Gözlerimi Poirot'dan ayırmadan, "Üstelik de odası çalışma odasının hemen üstünde," diye fikir yürüttüm.</p>

  <p>Dedektif dostum hafif bir gülümseyişle başını salladı.</p>

  <p>"Hayır, dostum. O bakımlı hanımın şömineden aşağı kaydığını veya balkondan aşağı indiğini gözümün önünde canlandıramıyorum."</p>

  <p>O böyle konuşurken kapı açıldı ve Lady Juliet Weardale içeri süzülerek beni şaşırttı.</p>

  <p>Soluk soluğa, "Bay Poirot, sizinle yalnız olarak konuşabilir miyim?" diye sordu.</p>

  <p>"Hanımefendi. Yüzbaşı Hastings en yakın dostum ve sırdaşımdır. Onun yanında, o sanki orada değilmiş gibi konuşabilirsiniz. Oturun efendim, lütfen."</p>

  <p>Genç kadın, bakışını hâlâ Poirot'dan ayırmadan oturdu.</p>

  <p>"Söylemek istediğim şey çok nazik, Bay Poirot," diye başladı. "E. olayı siz çözümleyeceksiniz.</p>

  <p>Demek istediğim -o belgeler iade edilirse sorun böylece kapanır mı? Yani soru filan sorulmadan yapılabilir bu?"</p>

  <p>Poirot bakışını kadının yüzüne dikti.</p>

  <p>"Bakalım, doğru anlamış mıyım, hanımefendi? Yani o belgeler elime verilecek, öyle mi? Ve onları nasıl bulduğuma dair soru sormaması koşuluyla ben onları Lord Alloway'e iade edeceğim?"</p>

  <p>Lady Juliet başını eğdi. "Demek istediğim buydu. Ama olayın duyulmayacağından emin olmalıyım."</p>

  <p>Poirot dudak büktü. "Lord Alloway'in de olayın duyulmasını isteyeceğini sanmıyorum."</p>

  <p>Lady Juliet heyecanla atıldı. "Demek kabul ediyorsunuz?"</p>

  <p>"Bir dakika, hanımefendi. Her şey o belgeleri ne kadar çabuk bana teslim edebileceğinize bağlı."</p>

  <p>"Hemen şimdi yapabilirim."</p>

  <p>"Hemen şimdi mi?"</p>

  <p>Genç kadın, "On dakika diyelim," diye fısıldadı.</p>

  <p>"Kabul ediyorum, hanımefendi."</p>

  <p>Lady Juliet koşar adımlarla odadan çıktı. Elimde olmayarak bir ıslık çaldım.</p>

  <p>"Durumu benim için açıklığa kavuşturabilir misin, Hastings?"</p>

  <p>Hemen, "Briç," diye atıldım.</p>

  <p>"Ah, amiral hazretlerinin dikkatsizce ağzından kaçırdığı sözleri hatırladın demek! Ne müthiş bellek! Seni kutlarım, Hastings."</p>

  <p>Başka bir şey konuşmamıza vakit kalmadı. Lord Alloway odaya girerek Poirot'ya merakla baktı.</p>

  <p>"Başka fikirleriniz var mı, Bay Poirot? Sorularınıza aldığınız yanıtlar korkarım beklediğiniz gibi olmadı."</p>

  <p>"Hiç de değil, beyefendi. Yeterince aydınlatıcı oldular. Burada daha fazla kalmama gerek kalmadığına göre, izninizle hemen Londra'ya döneceğim."</p>

  <p>Lord Alloway donakalmıştı.</p>

  <p>"İyi ama ne öğrendiniz? Planları kimin aldığını biliyor musunuz?"</p>

  <p>"Evet, beyefendi, biliyorum. Planların size isim verilmeden geri verilmeleri durumunda kovuşturmayı devam ettirmeyeceğinize söz verebiliyor musunuz?"</p>

  <p>Lord Alloway, Poirot'ya bakakalmıştı.</p>

  <p>"Karşılığında para mı istiyorlar?"</p>

  <p>"Hayır, beyefendi, karşılıksız iade edilecekler."</p>

  <p>Lord Alloway, "Tabii ki planların geri gelmesi her şeyden önemli," dediyse de Poirot'ya hâlâ bir şey anlayamamış gibi şaşkın şaşkın bakıyordu.</p>

  <p>"Şu halde o şıkkı seçmenizi öneririm. Uğradığınız kayıptan yalnız sizin, amiralin ve sekreterinizin haberi var. Planların iade edildiğini de yalnız onların bilmeleri yeter. Ve benim de size her şekilde destek olacağıma güvenebilirsiniz. Benden planları bulup size iade etmemi istediniz, ben de bunu yaptım. Daha fazlasını bilmiyorsunuz." Poirot kalkıp Lord Alloway'e elini uzattı. "Sizi tanıdığıma sevindim, beyefendi," dedi. "Size ve İngiltere'ye bağlılığınıza güvenim tam.</p>

  <p>Vatanınızı güçlü bir şekilde ve güven içinde yöneteceksiniz."</p>

  <p>"Elimden gelenin en iyisini yapacağıma yemin ediyorum, Bay Poirot. Bu belki bir kusur ya da belki bir erdem, ama kendime güveniyorum."</p>

  <p>Poirot, "Her büyük adam öyledir. Örneğin ben de!" diye böbürlenerek karşılık verdi.</p>

  <p>Otomobil birkaç dakikaya kalmadan kapıya geldi, Lord Allowayla kapının önündeki basamaklarda övgü dolu sözlerle vedalaştı.</p>

  <p>Araba yol alırken Poirot, "İşte bu büyük bir adam, Hastings,"</p>

  <p>"Zekâ, yetenek ve güç sahibi. Bu yeniden yapılanma günlerinde rehberlik etmesi için</p>

  <p>İngiltere'nin gereksindiği güçlü adamın ta kendisi. "Bu söylediklerinize aynen katılıyorum, Poirot, ama Lady Juliet’in bu işteki rolü ne? Planları doğrudan Alloway'e mi iade edecek? Hem tek kelime söylemeden gitmenize ne diyecek?"</p>

  <p>"Hastings sana küçük bir soru soracağım. Benimle konuşurken planları niçin hemen oracıkta bana teslim etmedi?"</p>

  <p>"Planlar yanında değildi."</p>

  <p>"Doğru. Ama öyle de olsa onları odasından ya da evin başka bir yerinde sakladığı yerden getirmesi ne kadar sürerdi? Sana söyleyeyim. Olsa olsa iki buçuk dakika. Öyleyken on dakikalık bir süre istedi Niçin? Belli ki planları başka bir kimseden alacağı, almak için de o kim şeyle tartışması gerekeceği için. Peki, o kimse kim olabilir? Bayan Conrad değil, olsa olsa kendi ailesinden biri, yani kocası ya da oğlu. Sence hangisinin olması daha kuvvetli bir olasılık? Leonard Weardale doğru odasına çıkıp yattığını söylemişti. Bunun yalan olduğunu biliyoruz. Farz et ki annesi odasına gidip orada olmadığını gördü ve büyük bir korkuya kapıldı. Oğlunun sağlam ayakkabı olmadığını biliyor çünkü. Onu bulamıyor, sonra da Leonard'ın odasından çıktığını inkâr ettiğini duyuyor. Bu durumda hırsızın o olduğu sonucuna varması kaçınılmaz. Gelip benimle konuşması o yüzden.</p>

  <p>"Ama biz, Lady Juliet'in bilmediği bir şeyi biliyoruz, mon ami. Oğlunun, çalışma odasında olamayacağını biliyoruz. Çünkü delikanlı merdivenlerde o güzel Fransız hizmetçi kıza asılıyordu.</p>

  <p>Kendisi bunu bilmese de Leonard Weardale'in suçsuzluğu böylece kanıtlanmış oluyor."</p>

  <p>"Öyleyse planları çalan kim? Herkesi -Lady Juliet'i, oğlunu, Bayan Conrad'ı. hizmetçisini devre dışı bıraktık."</p>

  <p>"Doğru. Küçük gri hücrelerini kullan, dostum. Çözüm gözünün önünde sana bakıyor."</p>

  <p>Donuk bir yüzle başımı salladım.</p>

  <p>"Biraz düşün, dostum. Fitzroy çalışma odasından çıkıyor, çıkarken belgeleri masanın üstünde bırakıyor. Bir, iki dakika sonra Lord Alloway odaya giriyor, masanın başına gidiyor ve belgelerin ortadan kaybolduğunu görüyor. Bu durumda mümkün olan iki şey var: ya Fitzroy belgeleri masanın üstünde bırakmamış, onları cebine atmıştır, ki bu hiç mantıklı değil. Alloway'in de belirttiği gibi, kendisince uygun bir zamanda onun kopyalarını çıkartabilirdi. Ya da Lord Alloway odaya girdiği vakit belgeler masanın üstündeydi, bu takdirde ise Lord'un cebine girdiler."</p>

  <p>Donakalmıştım. "Yani hırsız Lord Alloway mi?" diye geveledim. "İyi ama niçin? Niçin?"</p>

  <p>"Bana geçmişteki bir skandaldan söz etmemiş miydin? Lordun aklandığını da söylemiştin. Ama ya söylentiler doğruysa? İngiltere'de devlet işleriyle ilgili kimselerin hayatında en küçük bir skandalın izi olmamalıdır. Geçmiş karıştırılıp söylentinin doğruluğu kanıtlanırsa adamın politika hayatı biter. Ona şantaj yapıldığını, istenilen bedelin ise denizaltının planları olduğunu varsayacağız."</p>

  <p>"Öyleyse adam en berbatından bir vatan haini!" diye bağırdım. "Değil işte. O, zeki ve yetenekli biri. Onun planları kopya ettiğini, yetenekli bir mühendis olduğu için de her bir parçasında küçük bir değişiklik yaparak onları uygulanamaz hale getirdiğini varsayalım. Değiştirilmiş planları düşmanın ajanına teslim ediyor -ki bunun Bayan Conrad olacağını tahmin ediyorum- ama doğruluklarına şüphe düşmemesi için planlar çalınmış görünmelidir. Adamcağız, kimsenin şüpheye düşmemesi için elinden geleni yapıyor, bir adamın terasın penceresinden çıktığını gördüğünü iddia ediyor. Ama burada amiralin inadı engeliyle karşılaşıyor. Bunun üzerine Fitzroy'dan şüphelenilmesinden endişeleniyor."</p>

  <p>"Bütün bunlar tahminden ibaret, Poirot," diye itiraz ettim. "Bu psikolojidir, mon ami. Gerçek planları birine teslim etmiş olan bir adam, başkasından şüphelenmesinden böylesine kaygı duymaz.</p>

  <p>Ayrıca, neden hırsızlığın Bayan Conrad'a duyurulmaması için çırpınıyordu? Çünkü değiştirilmiş planlan akşamın daha erken bir saatinde kadına vermişti ve hırsızlığın ancak daha sonra gerçekleştiğini onun bilmesini istemiyordu."</p>

  <p>"Haklı olabilir misiniz?" diye mırıldandım.</p>

  <p>"Tabii ki haklıyım. Alloway'le bir büyük adamın bir başka büyük adamla konuşabileceği şekilde konuştum... ve o beni çok iyi anladı.</p>

  <p>Kesin olan bir şey var, Lord Alloway'in başbakan olduğu gün bir çekle imzalı bir fotoğraf geldi.</p>

  <p>Fotoğrafta Alloway'den ağzı sıkı dost Hercule Poirot'ya diye yazılıydı.</p>

  <p>Z tipi denizaltının donanma çevrelerinde büyük sevinç uyandırdığını sanıyorum. Modern deniz savaşımında bir devrim oluşturacağı söyleniyor. Yabancı bir ülkenin aynı tip bir denizaltı inşa etmeye çalıştığını, fakat sonucun tam bir fiyasko olduğunu duydum. Ama ben Poirot'nun yine de tahmin yürüttüğüne inanıyorum. Günün birinde bir işi yüzüne gözüne bulaştırmasından korkarım.</p>
</body>
</html>
