<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title>Plymouth Ekspresi</title>
</head>

<body>
  <p class="h11"><br /></p>

  <h2 class="h11" style="text-align: center;">Plymouth Ekspresi</h2>

  <p><br /></p>

  <p>Krallık Donanmasından Alec Simpson Newton Abbot istasyonu peronundan Plymouth</p>

  <p>Ekspresi'nin birinci sınıf kompartımanına girdi. Ağır bir bavulu yüklenmiş bir hamal onu izliyordu.</p>

  <p>Hamal bavulu koltuğun yukarsındaki fileye koymak üzere kaldıracağı sırada, genç de denizci onu durdurdu.</p>

  <p>"Hayır, onu koltuğun üstüne bırak. Ben onu sonra kendim kaldırırım. Al şunu."</p>

  <p>"Teşekkür ederim, efendim." Cömertçe bahşiş alan hamal çekildi.</p>

  <p>Kapılar çarpıldı; gür bir ses, "Yalnız Plymouth'a gider. Torquay’a aktarma. Bir sonraki durak</p>

  <p>Plymouth," diye bağırdı. Arkasından bir düdük öttü ve tren ağır ağır istasyondan ayrılmaya başladı.</p>

  <p>Teğmen Simpson kompartımanında yalnızdı. Aralık ayının son günlerinden biri olduğundan pencereyi kaldırdı. Sonra havayı hafifçe koklayarak kaşlarını çattı. Bu ne kokuydu böyle! Ona hastanede geçirdiği günleri ve bacağına yapılan ameliyatı anımsatıyordu. Evet, kloroform kokusuydu bu; aynen öyle!</p>

  <p>Genç adam yine camı indirdi ve yerini değiştirerek arkasını lokomotife verdi. Cebinden bir pipo çıkarıp yaktı. Kısa bir süre bir şey yapmadan oturdu, pencerenin dışındaki geceye gözlerini dikmiş durumda piposunu tüttürüyordu.</p>

  <p>Sonunda kendini toparlayarak bavulu açtı, içinden bazı kâğıtlarla dergiler çıkardı. Bavulu tekrar kapadıktan sonra onu karşı koltuğun altına itmeye yeltendi, ama başaramadı. Bavulun itilmesini engelleyen bir şey vardı. Sabrı taşan subay daha hızlı itti, ama bavul yarı yerine kadar koltukların arasındaki geçitte takılı kalmıştı.</p>

  <p>Simpson, "Bu niçin içeri girmiyor?" diye homurdanarak bavulu tamamen dışarı çekti ve yere çömelerek koltuğun altına baktı.</p>

  <p>Aynı anda gecenin içinde bir feryat duyuldu ve koca tren çekilen imdat koluyla birlikte sarsıla sarsıla durdu.</p>

  <p>Poirot, "Mon ami, Plymouth Ekspresi'ndeki gizemli olaya büyük bir ilgi duyduğunu biliyorum," dedi. "Şunu oku."</p>

  <p>Ufak tefek dostumun masanın öbür yanından bana doğru ittiği pusulayı aldım. İçindeki mesaj kısa ve özdü.</p>

  <p><span class="t13">“Beyefendi,</span></p>

  <p><span class="t13">Sizin için uygun olan en kısa zamanda beni ararsanız minnettar olurum.</span></p>

  <p><span class="t13">Saygılarımla</span></p>

  <p><span class="t13">Ebenezer Halliday”</span></p>

  <p>Bunun neyle bağlantısı olduğunu anlayamadığımdan bir açıklama bekleyerek Poirot'ya baktım.</p>

  <p>Dedektif yanıt olarak gazeteyi alıp yüksek sesle okumaya başladı: Dün gece dehşet verici bir keşifte bulunuldu. Plymouth'a dönen genç bir deniz subayı kompartıman koltuğunun altında kalbinden bıçaklanmış bir kadın cesedi buldu. Subay derhal imdat koluna asıldı ve koca tren durdu.</p>

  <p>Otuz yaşlarında kadar gözüken zengin giyimli kadının kimliği henüz saptanamamıştır.'</p>

  <p>"Daha sonra şöyle bir haber var: 'Plymouth Ekspresi'nde ölü olarak bulunan kadının Bayan</p>

  <p>Rupert Carrington olduğu ortaya çıkmıştır.' Görüyor musun şimdi, dostum? Ya da göremiyorsan şunu. ekleyeyim: Bayan Rupert Carrington'un evlenmeden önceki adı Flossie Halliday'di. Flossie</p>

  <p>Halliday, Amerika'nın çelik kralı ihtiyar Halliday'in kızıdır."</p>

  <p>"Ve çelik kralı sizi çağırttı demek? Harika!"</p>

  <p>"Geçmişte ona ufak bir hizmette bulunmuştum: ada yazılı olmayan bir tahvil hikâyesi. Ve Paris'e bir gidişimde bana Matmazel Flossie'yi göstermişlerdi. O tarihte çok güzel ve genç bir öğrenciydi.</p>

  <p>Ayrıca zengin bir drahoması da vardı. Bu yüzden az daha başı derde giriyordu. Berbat bir iş yapmasına ramak kalmıştı."</p>

  <p>"Nasıl yani?"</p>

  <p>"Kont de la Rochefour adında berbat bir serseri genç kıza musallat olmuştu. Özetle, romantik bir genç kızın kalbini fethetmeyi bilen bir maceraperestti. Neyse ki kızın babası durumu tam zamanında haberi aldı ve Flossie'yi alelacele Amerika'ya götürdü. Birkaç yıl sonra evlendiğini duydum, ama kocası hakkında bir bilgim yok."</p>

  <p>"Ya," diye burnumu çektim. "Asaletli Rupert Carrington da parlak biri değildir. Bütün parasını at yarışlarında tükettiğine göre, ihtiyar Halliday'in dolarlarının tam zamanında imdadına yetiştiğini söyleyebilirim. Yakışıklı, nazik ve tam anlamıyla vicdansız, genç bir serseri olarak eşi benzeri zor bulunur diyebilirim!"</p>

  <p>"Zavallı kızcağız! Hiç şansı yokmuş!"</p>

  <p>"Öyle sanıyorum ki Carrington kızla değil, parasıyla ilgilendiğini başından belli etmişti. Kısa bir süre sonra ayrıldılar. Son zamanlarda, aralarında bir yasal ayrılık kararı verileceğine dair bazı söylentiler duymuştum</p>

  <p>"İhtiyar Halliday budala değildir. Kızının parasını mutlaka garantiyi almıştır."</p>

  <p>"Herhalde. Ama güvenilir bir kaynaktan duyduğuma göre, asaletli Rupert büyük para sıkıntısı içindeymiş."</p>

  <p>"Aha! Acaba...?"</p>

  <p>"Acaba ne?"</p>

  <p>"Öyle hemen gırtlağıma sarılma, sevgili dostum. Bu hikâyenin seni de ilgilendirdiğini görüyorum. İstersen, Bay Halliday'i görmeye benimle gel. Köşede bir taksi durağı var."</p>

  <p>Amerikalı zengin işadamının Park Lane'de kiraladığı muhteşem konağa birkaç dakikanın içinde ulaştık. Bizi kütüphaneye aldılar. Keskin bakışlı ve saldırgan çeneli iriyarı bir adam göz açıp kapayana kadar yanımıza geldi.</p>

  <p>Bay Halliday, "Bay Poirot?" dedi. "Sizi niçin istediğimi söylememi sanırım gerek yok.</p>

  <p>Gazeteleri okumuşsunuzdur, ben ise vakit kaybeden biri değilim. Londra'da olduğunuzu duydum ve o tahvil işindeki başarınızı anımsadım. Bir adı hiç unutmam ben. Scotland Yard'ın iyi elemanları elimin altında, ama benim kendi adamım da olacak. Para önemli değil. Bütün dolarlarımı sevgili kızım için kazanmıştım, şimdi gittiğine göre, son sentime kadar bütün paramı onu yok eden ahlaksızı bulmaya harcayacağım! Anlaşıldı mı? Bundan sonrası size kalmış."</p>

  <p>Poirot başını eğdi. "Kabul ediyorum, mösyö. Özellikle Paris'te kızınızı birkaç kere gördüğüme göre. Şimdi de kızınızın niçin Plymouth'a gittiğini ve olayla ilgili olduğunu düşündüğünüz başka hususları bana anlatmanızı istiyorum."</p>

  <p>Halliday, "Önce şunu söyleyeyim," diye başladı. "Kızım Plymouth'a gitmiyordu. Swansea düşesinin malikânesi olan Avonmead Court'ta birkaç gün sürecek bir partiye katılacaktı.</p>

  <p>Paddington'dan on ikiyi on dört geçe hareket eden trenle Londra'dan ayrıldı ve -aktarma yapacağı-</p>

  <p>Bristol'a ikiyi elli geçe vardı. Başlıca Plymouth ekspresleri Westhury'den geçerler ve Bristol'a yaklaşmazlar bile. On ikiyi on dört geçe treni Bristol'a kadar hiçbir yere uğramaz, ondan sonra</p>

  <p>Weston, Taunlon ve Exeter üzerinden Newton Abbot'a varır. Kızım Bristol'a kadar tutulmuş olan kompartımanında yalnız başına seyahat ediyordu. Hizmetçisi bir sonraki vagonun üçüncü sınıf kompartımanındaydı."</p>

  <p>Poirot başını sallarken Halliday devam etti. "Avonmead Court'taki davet çok eğlenceli geçecekti.</p>

  <p>Örneğin birkaç balo olacağından kızım hemen bütün mücevherlerini beraberinde götürüyordu.</p>

  <p>Değerleri belki yaklaşık yüz bin dolardı."</p>

  <p>Poirot, "Bir dakika," diye onun sözünü kesti. "Mücevherler kimdeydi? Kızınızın mı, yoksa hizmetçinin mi yanında?"</p>

  <p>"Kızım mücevherlerini daima yanında taşırdı -özel işlenmiş keçi derisinden mavi renkli bir kutunun içinde."</p>

  <p>"Devam edin, mösyö."</p>

  <p>"Adı Jane Mason olan hizmetçi Bristol'da yanında olan hanımına ait elbise bavulunu ve paltoyu aldı ve Flossie'nin kompartımanının kapısına geldi. Kızım ona Bristol'da inmeyip yola devam edeceğini söyleyince kadın çok şaşırdı. Flossie, Mason'dan bavullarını alıp bagaj odasına götürmesini buyurdu. Mason büfede çay içebilirdi, ama öğleleri sonra trenle Bristol'a dönecek olan hanımını istasyonda beklemesi gerekiyordu. Hizmetçi pek şaşırmakla birlikte denileni yaptı.</p>

  <p>Bavulları emanete teslim ettikten sonra çay içmeye gitti. Fakat arka arkaya kimbilir kaç tren geldiği halde hanımı görünmedi. Sonuncu tren de gelip gittikten sonra hizmetçi bagajı olduğu yerde bıraktı ve geceyi geçirmek için istasyona yakın bir otele gitti. Sabahleyin gazetede trajedi okuyunca yetişebildiği ilk trenle Londra'ya döndü."</p>

  <p>"Kızınızın ani plan değişikliğine neden olabilecek bir şey aklını geliyor mu?"</p>

  <p>"Şu var: Jane Mason'a bakılırsa, Flossie, Bristol'da kompartımanında artık yalnız değildi. Orada bir erkek vardı, ama öbür yandan pencereden dışarı baktığı için Mason yüzünü görememişti."</p>

  <p>"Vagon şu koridorlulardan biriydi tabii?"</p>

  <p>"Evet."</p>

  <p>"Koridor hangi taraftaydı?"</p>

  <p>"Peron tarafında. Kızım Mason'la konuşurken koridorda duruyordu</p>

  <p>"Ve size göre... çok özür dilerim!" Poirot yerinden kalktı ve biraz eğri duran mürekkep hokkasını düzeltti. Tekrar yerine oturarak, "Bağışlayın," dedi. "Bir şeyin çarpık durduğunu görmek sinirimi bozuyor. Ne k dar garip, değil mi? Ne diyordum: evet, bu beklenmedik buluşmanın kızınızın ani plan değişikliğine yol açtığının size göre şüpheli bir yan yok, öyle değil mi?"</p>

  <p>"En akla yakın açıklama bu görünüyor."</p>

  <p>"Söz konusu centilmenin kim olduğu hakkında bir fikriniz yok mu? "</p>

  <p>İşadamı kısa bir duraklamadan sonra yanıt verdi. "Hayır, hiçbir fikrim yok."</p>

  <p>"Şimdi gelelim cesedin bulunmasına..."</p>

  <p>"Flossie'yi genç bir deniz subayı bulmuş ve hemen imdat kolunu çekmiş. Trende bir doktor varmış. Cesedi muayene etmiş. Flossie önce kloroformla uyutulmuş, sonra da bıçaklanmış. Doktor, kızımın yaklaşık dört saat önce öldüğünü ileri sürmüş, bu durumda cinayet trenin Bristol'dan ayrılmasından kısa bir süre sonra işlenmiş olmalı. Büyük bu olasılıkla orasıyla Weston ya da Weston'la Taunton arasında."</p>

  <p>"Ya mücevherlerin içinde taşındıkları kutu?"</p>

  <p>"Mücevher kutusu kayıptı, Bay Poirot."</p>

  <p>"Bir şey daha, mösyö. Kızınızın serveti ölümünden sonra kime kalacak?"</p>

  <p>"Flossie evlenmesinden kısa bir süre sonra bir vasiyetname düzenleyerek her şeyini kocasına bırakmıştı." İşadamı kısa bir duraklamadan sonra devam etti. "Açık konuşmamı isterseniz, söyleyeyim Bay Poirot. Damadım kanımca karaktersiz serserinin biriydi, kızım da benim tavsiyelerime uyarak yasal yollarla ondan ayrılmanın eşiğindeydi. Flossie'nin parasını, yaşadığı sürece kocasının el atamayacağı fonlara yatırmıştı, ama yıllardan beri ayrı yaşamalarına rağmen, kızım, bir skandali göze almaktansa kocasının para isteklerini sık sık karşılardı. Ama ben buna da bir son vermeye kararlıydım. Flossie sonunda razı olmuş, avukatlarım da yasal işlemlere başlamakla görevlendirilmişlerdi."</p>

  <p>"Peki, Bay Carrington nerede?"</p>

  <p>"Şehirde. Dün kent dışında olduğunu sanıyorum, ama gece dönmüş."</p>

  <p>Poirot kısa bir süre düşündükten sonra, "Sanırım, hepsi bu kadar, Mösyö," dedi.</p>

  <p>"Hizmetçi Jane Mason'u görmek ister miydiniz?"</p>

  <p>"Lütfen."</p>

  <p>Halliday ipi çekti ve içeri giren uşağa kısa bir emir verdi.</p>

  <p>Birkaç dakika sonra Jane Mason odaya girdi. İnsanda saygı uyandıran katı yüzlü bir kadındı ve iyi bir hizmetkârdan bekleneceği üzere trajedi karşısında bile yüzünde herhangi bir heyecan izi yoktu.</p>

  <p>"Size birkaç soru sormama izin verir misiniz? Hanımınız dün sabah yola çıkmadan önce her zamanki gibi miydi? Heyecanlı veya telaşlı görünüyor muydu?"</p>

  <p>"Hayır, efendim."</p>

  <p>"Ama Bristol'da çok farklıydı, değil mi?"</p>

  <p>"Evet, efendim, allak bullak görünüyordu. Sinirinden ne söylediğinin bile farkında değilmiş gibi bir hali vardı."</p>

  <p>"Tam olarak ne söyledi?"</p>

  <p>"Hatırlayabildiğim kadarıyla, 'Mason, planımda değişiklik yapmak zorundayım. Bir şey oldu, yani burada inemiyorum. Yola devam etmek zorundayım. Sen bavulları indir ve emanete ver, sonra da bir çay iç ve istasyonda beni bekle,' dedi."</p>

  <p>"'Beni orada bekle,' mi dedi?" diye sordum.</p>

  <p>"Evet, evet. İstasyondan ayrılma. Sonraki bir trenle döneceğim. Ama ne zaman bilmiyorum.</p>

  <p>Çok geçe de kalabilirim,' dedi. Ben de, 'Peki, hanımefendi,' dedim. Sorular sormak bana düşmezdi, ama bu isteğini çok garip buldum."</p>

  <p>"Hanımınızdan beklenecek bir davranış değildi, değil mi?"</p>

  <p>"Kesinlikle değildi efendim."</p>

  <p>"Siz ne düşündünüz?"</p>

  <p>"Doğrusunu isterseniz, vagondaki centilmenle ilgili bir şey olduğunu düşündüm. Hanımım onunla konuşmadı, ama onayını beklermiş gibi bir iki kere dönüp ona bakmıştı."</p>

  <p>"Siz o centilmenin yüzünü görmediniz mi?"</p>

  <p>"Hayır efendim, hanımımla konuştuğum süre içinde bana arkası dönük olarak duruyordu."</p>

  <p>"Onu aşağı yukarı tarif edebilir misiniz?"</p>

  <p>"Arkasında deve tüyü renginde bir palto, başında bir kasket vardı. Uzun boylu ve ince yapılıydı, kasketin altındaki saçlarının rengi siyah gibime geldi."</p>

  <p>"Onu tanımıyor muydunuz?"</p>

  <p>"Oh hayır, efendim, hiç sanmıyorum!"</p>

  <p>"O adam sakın efendiniz Bay Carrington olmasın?"</p>

  <p>Mason şaşırmış göründü. "Sanmıyorum, efendim."</p>

  <p>"Ama emin değilsiniz, öyle mi?"</p>

  <p>"Adam beyefendininkine benzer yapıdaydı, ama o olabileceği aklımdan geçmedi. Yalnız beyefendiyi o kadar seyrek görüyoruz ki... O olmadığını da kesinlikle söyleyemem!"</p>

  <p>Poirot eğilip halının üstünden bir toplu iğne aldı ve kaşlarını çatarak ona baktı. "Adamın, siz daha hanımınızın vagonuna varmanızda önce Bristol'da trene binmiş olması mümkün mü?"</p>

  <p>Mason düşündü. "Evet, efendim, mümkün. Benim bulunduğun kompartıman çok kalabalıktı, oradan çıkabilmem için dakikalar geçti. Peron da kalabalıktı ve bu da beni geciktirdi. Ama bu şekilde bile adamın hanımımla konuşabilmek için sadece bir, iki dakikalık bir vakti olacaktı. Onun için koridordan geldiğini tahmin ettim."</p>

  <p>"Evet, bu olasılık daha kuvvetli." Poirot hâlâ kaşlarını çatmış durumda düşünüyordu.</p>

  <p>Jane Mason, "Hanımımın nasıl giyinmiş olduğunu biliyor musunuz, efendim?" diye sordu.</p>

  <p>"Gazeteler biraz bilgi verdi, ama sizin de doğrulamanızı yeğlerim."</p>

  <p>"Başında beyaz tilki kürkünden bir türban vardı. Beyaz benekli bir vualet yüzünü gizliyordu.</p>

  <p>Şayak pardesüsüyle etekliğinin rengi ilginç bir maviydi. Hani elektrik mavisi denilen ton."</p>

  <p>"Hım, çok çarpıcı."</p>

  <p>Bay Halliday burada söze karıştı. "Müfettiş Japp, bu çarpıcı mavinin cinayetin işlendiği yerin saptanılmasında bize yardımcı olabileceğini düşünüyor. Onu her kim görse hatırlayacaktı."</p>

  <p>"Çok doğru! Size iyi günler, matmazel."</p>

  <p>Hizmetçi odadan çıktı.</p>

  <p>"Evet!" Poirot ayağa kalkmıştı. "Burada yapabileceklerim bu kadar. Yalnız sizin bana her şeyi... tekrar ediyorum her şeyi... anlatmanızı isleyeceğim, beyefendi!"</p>

  <p>"Anlattım."</p>

  <p>"Emin misiniz?"</p>

  <p>"Şu halde söylenecek başka bir şey yok. İşi geri çevirmek zorundayım."</p>

  <p>"Niçin?"</p>

  <p>"Bana karşı dürüst davranmadığınız için."</p>

  <p>"İnanın ki, Bay Poirot..."</p>

  <p>"Hayır, siz benden bir şey saklıyorsunuz."</p>

  <p>Kısa bir aradan sonra Halliday cebinden bir kâğıt çıkararak dostuma uzattı.</p>

  <p>"Bunun peşinde olduğunuzu tahmin ediyorum, Bay Poirot... ama nasıl bildiğinize aklım ermiyor."</p>

  <p>Poirot gülümseyerek katlı kâğıdı açtı. İnce ve yana yatık bir elyazısı ile yazılmış bir mektuptu, bu. Poirot yazılanları yüksek sesle okudu.</p>

  <p><span class="t13">"Değerli Hanımefendi,</span></p>

  <p><span class="t13">Sizinle tekrar buluşma mutluluğunu iple çekiyorum. Mektubuma verdiğiniz o çok nazik yanıttan sonra sabırsızlığımı zor frenliyorum. Paris'teki o günleri hiç unutmadım. Yarın Londra'dan ayrılacak olmanız çok zalimce. Bununla birlikte çok geçmeden, belki sizin sandığınızdan da daha yakın bir tarihte hayalini her daim kalbimde yaşattığım hanımefendiyi tekrar görmenin sevincini yaşayacağım.</span></p>

  <p><span class="t13">Hiç değişmeyen yoğun duygularıma inanmanız dileğiyle.</span></p>

  <p><span class="t13">Armand de la Rochefour"</span></p>

  <p>Poirot mektubu hafifçe eğilerek Halliday'e geri verdi.</p>

  <p>"Kızınızın Kont de la Rochefour'la ahbaplığını yenilemeye hazırlandığını herhalde bilmiyordunuz, mösyö."</p>

  <p>"Yıldırımla vurulmuşa döndüm! Bu mektubu kızımın çantasında buldum. Bu sözüm ona kontun ne berbat bir maceraperest olduğuı herhalde siz de biliyorsunuz, Bay Poirot."</p>

  <p>Poirot başının hareketiyle doğruladı.</p>

  <p>Halliday sordu. "Yalnız bu mektubun varlığını nasıl bildiğinizi bilmek isterim?"</p>

  <p>Dostum gülümsedi. "Bilmiyordum, mösyö. Ama ayak izleri sürmek ve sigara külünden anlam çıkarmak bir dedektif için yeterli değildir. Aynı zamanda iyi bir psikolog olması gerekir.</p>

  <p>Damadınızı sevmediğin ve ona güvenmediğinizi biliyordum. Kızınızın ölümü ona yarayacaktı.</p>

  <p>Hizmetçinin betimlediği gizemli adamla damadınızın arasında yeterli bir benzerlik vardı. Buna rağmen peşine düşmediniz! Niçin mi? Başka birinden şüphelendiğiniz için. Bu nedenle bir şey gizlediğiniz belliydi."</p>

  <p>"Haklısınız, Bay Poirot. Bu mektubu bulana kadar katilin Rupert olduğuna emindim. Ama mektup fena halde aklımı karıştırdı."</p>

  <p>"Evet. Kont, 'Çok geçmeden, belki sizin sandığınızdan da daha yakın bir tarihte,' diyordu. Belli ki tekrar ortaya çıkışının sizin kulağınıza gelmesine kadar beklemek istemiyordu. On ikiyi on dört geçe treniyle Londra'dan yola çıkan ve koridordan kızınızın kompartımanına gelen acaba o muydu?</p>

  <p>Yanlış hatırlamıyorsam, Kont de la Rochefour da uzun boylu ve esmer!"</p>

  <p>İşadamı başıyla onayladı.</p>

  <p>"Evet, mösyö. Size iyi günler dilerim. Scotland Yard'ın elinde mücevherlerin bir dökümünün bulunduğunu sanırım."</p>

  <p>"Evet. Onu görmek istiyorsanız, Müfettiş Japp sanıyorum burada."</p>

  <p>Japp eski dostumuzdu, Poirot'yu sevgiyle karışık bir tür küçümsemeyle selamladı.</p>

  <p>"Nasılsınız, Bay Poirot? Olaylara bakış biçimimiz farklı olsa da aramızda kırgınlık yok, değil mi? 'Küçük gri hücreler' nasıllar? Yine iyi çalıyorlar mı?"</p>

  <p>Poirot müfettişe gülümsedi. "İyi çalışıyorlar, dostum Japp. İnan ki iyi çalışıyorlar!"</p>

  <p>"Öyleyse sorun yok. Ne dersin. Suçlu saygıdeğer asil Rupert mi, yoksa bir serseri mi? Belli yerleri göz hapsinde tutuyoruz tabii. Pırlantalar elden çıkarılacak olursa hemen haberimiz olacak, çünkü onları alan herhalde parıltılarını seyretmek için cinayet işlememiştir. Hayır efendim. Rupert</p>

  <p>Carrington'un dün nerede olduğunu da araştırıyorum, O da esrarengiz. Bir adamım onu izliyor:"</p>

  <p>Poirot, "İyi bir önlem, ama ne yazık ki bir gün gecikti," diye fikir yürütttü.</p>

  <p>"Her zaman alaya hazırsınız, Bay Poirot. Neyse, ben Paddington'a gidiyorum. Bristol, Weston,</p>

  <p>Taunton hattında olacağım. Sizlere iyi günler. Yine görüşeceğiz."</p>

  <p>"Bu akşam beni görmeye gelip sonucu bildirir misin?"</p>

  <p>"Tabii ki. Dönmüş olursam."</p>

  <p>Dostumuz gittikten sonra Poirot, "Bu iyi, müfettiş hareket yanlısı," dedi. "Seyahate çıkıyor, ayak izlerini ölçüyor, çamur ve sigara külü topluyor! Son derece meşgul biri! İnanamayacağın kadar çalışkan! Ona psikolojiden söz açacak olsam, ne yapar biliyor musun? Gülümser! Kendi kendine şöyle der: 'Zavallı Poirot! Yaşlanıyor! Bunuyor!' Japp, kapıyı vuran yeni kuşaktan! Öyleleri kapıyı vurmakla o kadar meşguller ki kapının açık olduğunun farkına varamıyorlar."</p>

  <p>"Peki, siz ne yapacaksınız?"</p>

  <p>"Bize kayıtsız şartsız yetki verildiğine göre. Üç senti feda edip Ritz'e telefon açacağım.Kontumuzun orada kaldığını tahmin etmiş olmanız gerekir. Bundan sonra, ayaklarım biraz nemlendiği ve iki kere hapşırdığıma göre, daireme dönüp kendime bir ıhlamur kaynatacağım!"</p>

  <p>Poirot'yu ancak ertesi sabah tekrar görebildim. Onu kahvaltısını sakin sakin tamamlarken buldum.</p>

  <p>"Ee?" diye sordum. "Neler oldu?"</p>

  <p>"Hiç."</p>

  <p>"Peki, Japp?"</p>

  <p>"Onu görmedim."</p>

  <p>"Ya kont?"</p>

  <p>"Evvelsi gün Ritz'den ayrılmış."</p>

  <p>"Cinayet gününde mi?"</p>

  <p>"Evet."</p>

  <p>"Öyleyse her şey anlaşıldı! Rupert Carrington da temize çıktı."</p>

  <p>"Sırf Kont de la Rochefour Ritz'den ayrıldığı için mi? Fazla hızlı gidiyorsun, dostum."</p>

  <p>"Ne olursa olsun, peşine düşülmeli, tutuklanmalıdır! İyi de, bu yapmaktaki amacı ne olabilir?"</p>

  <p>"Yüz bin dolar değerinde mücevhere kavuşmak herkes için yeterli bir amaç olmalı. Hayır, aklıma gelen soru şu kadını niçin öldürmeliydi? Sadece mücevherlerini çalmak yeterli değil miydi?</p>

  <p>Herhalde dava açmazdı."</p>

  <p>"Niçin yani?"</p>

  <p>"Kadın olduğu için, mon ami. Bu adamı bir zamanlar sevmişti. Bu yüzden uğradığı kayba sessizce katlanırdı. Özellikle kadınlar bahsinde harika bir psikolog olan -kadınlar arasındaki süksesi bu yüzdendi- kont bunu en ufak ayrıntısına varana dek biliyor olacaktı! Öte yandan, kadını Rupert</p>

  <p>Carrington öldürdüyse, onu yüzde yüz suçlayacak mücevherleri niçin yanına alsın ki?"</p>

  <p>"Bunu bir tür kamuflaj olarak düşünmüş olamaz mı?"</p>

  <p>"Belki de haklısın, dostum. İşte Japp de geldi! Kapıyı vuruşunu tanıdım."</p>

  <p>Müfettişin yüzü gülüyordu. "Günaydın, Poirot. Daha demin döndüm. Ama iyi bir çalışma da yaptım! Ya siz?"</p>

  <p>Poirot hiç istifini bozmadı. "Ben sadece düşüncelerimi düzene koydum."</p>

  <p>Japp neşeyle güldü.</p>

  <p>Fısıltıyla konuşarak bana, "Dostumuz artık iyice yaşlanıyor," dedi. Yüksek sesle ekledi. "Biz gençlere bu hiç olmaz." Poirot, "Ne kadar yazık," dedi. "Peki, ne yaptığımı duymak istemez misiniz?"</p>

  <p>"Bir tahminde bulunabilir miyim? Cinayeti işlemekte kullanılan bir Weston ile Taunton arasındaki tren hattında rayların yanında bulundunuz ve Weston'da Bayan Carrington'la konuşan küçük gazete satıcısını sorguya çektiniz!"</p>

  <p>Japp'ın ağzı açık kaldı. "Bunu nasıl bildiniz, Tanrı aşkına? Sakın o kadiri mutlak 'küçük gri hücreler'in sayesinde olduğunu söylemeyin bana!"</p>

  <p>"Onların kadiri mutlak olduğunu bir kere olsun itiraf etmenize sevindim! Söyleyin bana, o gazeteci çocuğa bir şilin bahşiş vermiş mi?"</p>

  <p>"Hayır, yarım kurondu!" Japp kendini toparlamıştı. Sırıttı. "Şu zengin Amerikalılar bayağı savurgan oluyorlar!"</p>

  <p>"Demek çocuk bu yüzden onu unutmadı?"</p>

  <p>"Her gün yarım kuron bahşiş almıyor tabii. Kadın ona seslenip iki dergi satın almıştı. Bir tanesinin kapağında mavili bir kızın resmi vardı, hanım, 'Tıpkı benim elbiselerim gibi,' dedi. Evet, çocuk onu çok iyi hatırlıyordu. Bu da bana yeter. Doktorun ifadesine göre, cinayetin Taunton'dan önce işlenmiş olması gerekirdi. Bıçağı hemen atacaklarını tahin ettim, bu yüzden onu aramak üzere demiryolunu izledim. Gerçekten de onu elimle koymuş gibi buldum. Taunton'da adamımız hakkında bir soruşturma başlattım, ama orası büyük bir istasyon, ona dikkat etmiş olmaları olasılığı zayıftı. Herhalde sonraki bir trenle Londra'ya dönmüştür."</p>

  <p>Poirot başının hareketiyle bunu doğruladı. "Herhalde."</p>

  <p>"Ama geri dönünce yeni bir haberle karşılaştım. Mücevherleri elden çıkarmaya başlamışlar bile!</p>

  <p>O iri zümrüt dün gece iyi bildiğimiz biri tarafından rehine konmuş. O adam kim dersiniz?"</p>

  <p>"Orasını bilmiyorum, ama bildiğim kadarıyla kısa boylu biriydi." Japp, Poirot'ya bakakalmıştı.</p>

  <p>"Orası doğru. Red Narky yeterince kısa boylu'</p>

  <p>"Red Narky de kim?" diye sordum.</p>

  <p>"Yaman bir mücevher hırsızıdır, bayım. Adam öldürmekten de çekinmeyecek biri. Genelde</p>

  <p>Gracie Kidd adında bir kadınla birlikte çalışır. Ama Gracie bu kez olaya karışmış görünmüyor.</p>

  <p>Ganimetin kat kısmıyla Hollanda'ya kaçmadıysa tabii."</p>

  <p>"Narky'yi tutukladınız mı?"</p>

  <p>"Söylemeye ne gerek. Ama biz asıl öbür adamı istiyoruz, Bay, Carrington'la trende olanını.</p>

  <p>Hırsızlığı planlayan mutlaka oydu. Ama Narky arkadaşını ele verecek takımından değil."</p>

  <p>Poirot'nun gözlerinin yeşilinin daha da koyulaştığına dikkat ettim</p>

  <p>"Eğer isterseniz, Narky'nin arkadaşını sizin için bulabilirim," dedi</p>

  <p>"Yine o küçük fikirlerinizden biri mi?" Japp, Poirot'yu dikkatle süzdü. "Sizin yaşınızda birinin bazen başarıyı yakalamasına şaşmamak elde değil. Artık buna şans mı demeli, yoksa rastlantılar mı?"</p>

  <p>Dostum, "Olabilir, olabilir," diye mırıldandı. Bana döndü. "Hasting şapkam lütfen. Paltomu ve eğer yağmur yağıyorsa galoşlarımı da unutma. O sıcacık ıhlamurun sağladığı faydayı yok etmeyelim. Hoşt, kalın, Japp!"</p>

  <p>"Size iyi şanslar, Poirot!"</p>

  <p>Poirot karşımıza çıkan ilk taksiyi durdurdu ve şoföre Park Lane'de ki adresi verdi.</p>

  <p>Halliday'in evinin önünde durduğumuzda çevik bir hareketle taksiden indi, şoförün parasını ödedi ve zili çaldı. Kapıyı açan uşağa alçak sesle isteğini bildirdi, bunun üzerine derhal yukarı kata çıkarıldık. Oradan binanın en üst katına çıktık ve gayet düzenli küçük bir yatak odasına alındık.</p>

  <p>Poirot'nun odanın içinde dolaşan bakışı siyah renkli küçük bir sandığın üstünde durdu. Bunun önünde diz çöktü, üstündeki etiketleri gözden geçirdi ve cebinden kıvrık bir tel parçası çıkardı.</p>

  <p>Omzunun üzerinden uşağa, "Bay Halliday'e lütfen buraya çıkmasını söyler misiniz?" dedi.</p>

  <p>Adam çekildikten sonra Poirot deneyimli bir elle teli soktuğu kilidi kurcaladı. Kilit bir, iki dakikanın içinde açılınca Poirot bunun kapağını kaldırdı. İçindeki giysileri karıştırmaya ve onları yere atmaya başlamışı</p>

  <p>Derken merdivende ağır ayak sesleri duyuldu ve Halliday odaya girdi.</p>

  <p>Poirot'ya merakla bakarak, "Burada ne yapıyorsunuz siz?" diye sordu.</p>

  <p>Poirot, "Bir şey arıyordum, beyefendi. Şunları, diyerek sandığın içinden çarpıcı mavi renkteki bir paltoyla bir eteklik ve beyaz tilki kürkünden bir şapka çıkardı.</p>

  <p>"Sandığımın içinde ne yapıyorsunuz siz?" Bu sesi duyup dönünce hizmetçi Jane Mason'un odaya girdiğini gördüm.</p>

  <p>"Kapıyı kapar mısın, Hastings. Evet, teşekkür ederim. Şimdi de açılmaması için oraya sırtını daya. Evet, Bay Halliday, izninizle sizi Gracie Kidd'le ya da burada bildiğiniz adıyla Jane Mason'la tanıştırayım. Kendisi birazdan Müfettiş Japp'ın eşliğinde suç ortağı Red Narky buluşmaya gidecek."</p>

  <p>Poirot küçümser bir tavırla elini salladı. "Sorun aslında çok basitti!" havyardan biraz daha aldı.</p>

  <p>"İlk ilgimi çeken, hizmetçinin, hanımının giysilerinin üzerinde ısrarla durması oldu. Niçin dikkatimizi onların üzerine yöneltmek istiyordu? Sonra düşününce, Bristol'da kompartımanda gizemli bir adamın bulunduğunu da sadece hizmetçiden duymuş olduğumuzu hatırladım. Doktorun ifadesine dönelim, buna göre Bayan Carrington pekâlâ trenin Bristol'a varmasından önce öldürülmüş olabilirdi. Ama bu takdirde, hizmetçinin katilin suç ortağı olmuş olması gerekirdi. Ve eğer katilin suç ortağıysa, bu hususun yalnız kendi ifadesine dayanmasını istemezdi. Bayan</p>

  <p>Carrington'un giysileri oldukça çarpıcıydı. Bir hizmetçinin, hanımının giyeceği elbiseler bahsinde epeyi sözü geçer. Ve biri Bristol'dan sonra elektrik mavisi renkte palto ve etek giymiş, başında da kürk şapka olan bir kadın görmüş olsa, bu kadının Bayan Carrington olduğuna yemin etmeye hazır olurdu."</p>

  <p>"Olayı bu temel üzerinde kurgulamaya koyuldum. Hizmetçi, yanına yedek giysiler almış olmalıydı. Onunla suç ortağı, Bayan Carrington'u Londra'yla Bristol arasında bir yerde, büyük bir olasılıkla tren bir tünelden geçerken kloroformla uyutup bıçakladılar. Ceset bundan sonra koltuğun altına itildi; hizmetçide hanımının yerini aldı. Weston'da dikkati üzerine çekmesi gerekiyordu. Ama nasıl? Bu iş için büyük bir olasılıkla bir gazete satıcısı seçildi. Hizmetçi, çocuğa dolgun bir bahşiş vererek hatırlanmasını garantileyecekti. Ayrıca, dergilerin birine değinerek giysilerinin rengine dikkati çekti. Tren Weston'dan ayrıldıktan sonra cinayetin sözde işlendiği yeri işaretlemek için bıçağı pencereden aşağı attı, sonra elbiselerini değiştirdi ya da üstüne bol bir trençkot geçirdi.</p>

  <p>Taunton'da trenden ayrıldı ve bir an önce Bristol'a döndü. Suç ortağı, Bayan Carrington'un bavullarını oradaki emanete bırakmış olacaktı. Adam hizmetçiye bavulların makbuzunu verip</p>

  <p>Londra'ya döndü. Hizmetçi, rolünün gereklerini yerine getirerek platformda bekledi, sonra yine rolü gereği geceyi geçirmek için bir otele gitti, sabahleyin de aynen dediği gibi Londra'ya döndü.</p>

  <p>"Japp inceleme yapmaktan dönünce, çıkardığım sonuçları doğruladı. Aynı zamanda ünlü bir caninin mücevherleri satışa çıkarmakta olduğunu bana açıkladı. Her kimse, bu adamın, Jane Mason tarafından betimlenenin tıpatıp zıddı olacağını biliyordum. Bunun, daima Grace Kidd'le çalışan Red</p>

  <p>Narky olduğunu duyunca, kadını elimle koymuş gibi buldum."</p>

  <p>"Ya kont?"</p>

  <p>"Düşündükçe onun bu işle hiçbir ilgisinin olmadığına kanaat getirdim. O centilmen, bir cinayeti göze alamayacak kadar dikkatli biri. Hem öylesi karakterine uymazdı."</p>

  <p>Halliday öyküyü dinledikten sonra, "Size çok şey borçluyum, Bay Poirot,"dedi. "Ve yemekten sonra imzaladığım çek bunu karşılamaz bile."</p>

  <p>Poirot mütevazı bir tavırla gülümsedikten sonra bana, "Bu olay da dostumuz Japp'ın başarı hanesine eklenecek tabii," dedi. "Ama Gracie Kidd'i ele geçirdi ya bu da bize yeter. "</p>
</body>
</html>
