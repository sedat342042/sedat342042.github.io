<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title>Clapham Aşçısının Serüveni</title>
</head>

<body>
  <p class="h11"><br /></p>

  <h2 class="h11" style="text-align: center;">Clapham Aşçısının Serüveni</h2>

  <p><br /></p>

  <p>Arkadaşım Hercule Poirot'yla aynı evi paylaştığım günlerde Daily Blare adlı sabah gazetesinin başlıklarını ona yüksek sesle okumak adetindeydim.</p>

  <p>Daily Blare, sansasyonel haberleri vermek fırsatını hiç kaçırmazdı. Soygunlarla cinayetler gazetenin arka sayfalarında gizlenmezler, başsayfada iri puntolarla yüzünüze çarpılırlardı.</p>

  <p class="p5"></p>

  <p class="p5"><span class="t12">KAÇAK MEMUR ELL</span><span class="t12">İ</span> <span class="t12">B</span><span class="t12">İ</span><span class="t12">N STERL</span><span class="t12">İ</span><span class="t12">NL</span><span class="t12">İ</span><span class="t12">K C</span><span class="t12">İ</span><span class="t12">RO ED</span><span class="t12">İ</span><span class="t12">LEB</span><span class="t12">İ</span><span class="t12">L</span><span class="t12">İ</span><span class="t12">R TAHS</span><span class="t12">İ</span><span class="t12">LLE SIRRA KADEM BASTI.</span></p>

  <p class="p5"><span class="t12">KOCA, BA</span><span class="t12">Ş</span><span class="t12">INI HAVAGAZI FIRININA SOKTU.</span></p>

  <p class="p5"><span class="t12">MUTSUZ A</span><span class="t12">İ</span><span class="t12">LE HAYATI.</span></p>

  <p class="p5"><span class="t12">KAYIP DAKT</span><span class="t12">İ</span><span class="t12">LO.</span></p>

  <p class="p5"><span class="t12">Y</span><span class="t12">İ</span><span class="t12">RM</span><span class="t12">İ</span> <span class="t12">B</span><span class="t12">İ</span><span class="t12">R YA</span><span class="t12">Ş</span><span class="t12">INDA GÜZEL KIZ: EDNA FIELD NEREDE?</span></p>

  <p>"İşte buyur, Poirot, içinden istediğinizi seçebileceğiniz bir sürü esrarlı olay. Kaçak bir banka memuru, gizemli bir intihar olayı, kayıp bir daktilo - hangisini istersiniz?"</p>

  <p>Dostum durgun bir günündeydi. Yavaşça başını salladı. "Hiçbiri beni fazla çekmiyor, mon ami.</p>

  <p>Bugünü huzur içinde geçirmek istiyorum. Beni koltuğumdan gerçekten çok ilginç bir sorun olmadıkça hiçbir şey kaldıramaz. Senin anlayacağın, kendime ait önemli bazı işlerimle ilgilenmek zorundayım."</p>

  <p>"Ne gibi işler bunlar?"</p>

  <p>"Örneğin gardırobum. Yanılmıyorsam, yeni gri kostümümde bir yağ lekesi var -bir tek leke, ama beni rahatsız etmeye yetiyor. Sonra kışlık paltomun arasına naftalin koyarak kaldırmam gerekiyor.</p>

  <p>Sonra, evet sonra, bıyığımın kırpılma zamanı geldi sanıyorum. Arkasından da uçlarına pomat uygulamam gerekiyor."</p>

  <p>"Güzel," diyerek pencereye yürüdüm. "Ama sizin bu korkunç programı uygulayabileceğinizden biraz kuşkuluyum. Bakın, kapı çalıyor. Anlaşılan, size bir müşteri geldi."</p>

  <p>Poirot, "İşin ulusal çapta bir önemi yoksa yerimden bile kıpırdamam," diye böbürlendi.</p>

  <p>Az sonra, merdiveni hızlı hızlı çıkan nefes nefese kalmış, kırmızı yüzlü, şişman bir bayan karşımızdaydı.</p>

  <p>Önüne çıkan ilk koltuğa çökerek, "Siz Bay Poirot musunuz?" diye sordu.</p>

  <p>"Hercule Poirot benim, hanımefendi." Kadın Poirot'ya eleştiren bir bakışla baktı. "Hiç de zannettiğim gibi değilmişsiniz. Gazeteye ne kadar zeki bir dedektif olduğunuza dair o yazıyı siz mi koydurdunuz yoksa kendileri mi koymuşlar?"</p>

  <p>Poirot, "Hanımefendi!" diyerek doğruldu.</p>

  <p>"Üzgünüm, ama eminim ki günümüzdeki şu gazeteleri biliyorsunuzdur. 'Bir gelinin çirkin bekâr arkadaşına söyledikleri' diye başlayan bir yazıyı okumaya girişiyorsunuz, ama sonunda bütün konunun, her hangi bir eczaneden satın alabileceğiniz bir şampuan olduğu ortaya çıkıyor. Hepsi boş laf. Umarım, gücenmediniz. Benim için ne yapmanızı istediğimi söyleyeceğim. Bana ahçımı bulmanızı istiyorum."</p>

  <p>Poirot kadına bakakalmıştı. İlk kez ne diyeceğini şaşırmıştı. Ben, bir türlü önleyemediğim sırıtışımı gizlemek için başımı öbür yana çevirdim.</p>

  <p>Kadın, "Her şey şu münasebetsiz işsizlik yardımının yüzünden," diye devam etti.</p>

  <p>"Hizmetkârların kafasına olmadık şeyler sokuyorlar. Yok efendim, daktilo olacaklarmış vs. Şu işsizlik yardımına bir son verin diyorum. Hizmetkârlarımın ne gibi bir şikâyetlerinin olabileceğini merak ediyorum. Haftada bir; öğleden sonra ve akşam, ayrıca her iki pazardan birinde izinliler.</p>

  <p>Çamaşırlar yıkanmak için dışarıya veriliyor. Bizimle aynı yemekleri yiyorlar. Evimizde de margarinin damlası yok, yalnız en iyi kalite tereyağı kullanıyoruz."</p>

  <p>Kadıncağız soluğu kesildiği için durunca Poirot fırsatı kaçırmadı. Hemen ayağa kalkara k en azametli tavrıyla konuştu.</p>

  <p>"Ne yazık ki yanlış yere geldiniz, hanımefendi. Ben hizmetlilerin koşulları hakkında bir araştırma yapmıyorum. Özel bir dedektifim."</p>

  <p>Ziyaretçimiz, "Orasını biliyorum," dedi. "Siz bana ahçımı bulmanızı istediğimi söylememiş miydim? Çarşamba günü bana tek kelime söylemeden evden çıktı ve bir daha geri dönmedi."</p>

  <p>"Üzgünüm ama, bu gibi olaylarla ilgilenmiyorum, hanımefendi. Size iyi günler."</p>

  <p>Ziyaretçimiz öfkesinden kişnemeyi andıran bir ses çıkardı. "Bütün sorun fazla kibirli olmanız, öyle değil mi, bayım? Yalnız hükümet sırlarıyla ve konteslerin pırlantalarıyla ilgileniyorsunuz demek? Size şu kadarını söyleyeyim; bir hizmetkâr, benim konumumdaki bir hanim için bir taç veya bir gerdanlık kadar önemlidir. Hepimiz, pırlantalarımızı ve incilerimizi takıp otomobilimizle dolaşmaya çıkan kibar hanımefendilerden olamayız. İyi bir ahçı iyi bir ahçıdır. Onu kaybettiğiz zaman ise bu kayıp sizin için kibar bir hanımefendinin inci kolyesini kaybetmesi gibi bir şeydir."</p>

  <p>Poirot bir an vakarı ve mizah duygusu arasında bocaladı. Sonunla gülerek tekrar yerine oturdu.</p>

  <p>"Siz haklısınız, hanımefendi, ben ise haksızım. Verdiğiniz karşılıklar yerinde ve zekiceydi.Bu olay bir yenilik olacak. Şimdiye kadar hiç kayıp bir hizmetkârı aramamıştım. Gelişinizle ulusal düzeyde önemi olan bir sorun avucumuza düştü. Haydi bakalım! Bu pırlanta gibi ahçının çarşamba günü evden çıktığını ve bir daha dönmediğini söylüyorsunuz. Çarşamba dündü, değil mi?"</p>

  <p>"Evet, ahçımın izin günüydü."</p>

  <p>"Ahçınız büyük bir olasılıkla bir kazaya uğramıştır, hanımefendi. Onu hastanelerden sordurdunuz mu?"</p>

  <p>"Dün aynen sizin gibi düşünmüştüm, ama bu sabah sandığını istetti. Bana bir satır not bile yok! Eğer evde olsaydım bunu onun yanına bırakmazdım. Bu nankörlüğü hak etmedim ben! Ne yazık ki kasaba kadar gitmiştim."</p>

  <p>"Kadıncağızı bana tarif eder misiniz?"</p>

  <p>"Orta yaşlı, tıknaz, hafif kırlaşmaya başlayan siyah saçlı biri. Namuslu bir kadındır. Benden önceki yerinde on yıl çalışmıştı. Adı Eliza Dunn'dı."</p>

  <p>"Peki, çarşamba günü onunla aranızda bir anlaşmazlık falan olmuş muydu?"</p>

  <p>"Kesinlikle hayır. Garip olan da bu."</p>

  <p>"Evinizde kaç hizmetçi çalıştırıyorsunuz?"</p>

  <p>"İki. Oda hizmetçimiz Annie çok iyi kızdır. Biraz unutkan, kafası da delikanlılarla dolu, ama onu yönlendirdiğiniz takdirde iyi bir işçidir."</p>

  <p>"Hizmetçiyle ahçı iyi geçiniyorlar mıydı acaba?"</p>

  <p>"Tabii ki aralarında bazı sürtüşmeler olmuştu, ama genellikle araları iyiydi."</p>

  <p>"O kız, bu olaya ışık tutabilecek bir şey bilmiyor mu?"</p>

  <p>"Bilmediğini söylüyor, ama hizmetkârları bilirsiniz, birbirlerini tutarlar."</p>

  <p>"Neyse bunu da araştıracağız. Nerede oturduğunuzu söylemiştiniz?"</p>

  <p>"Clapham'de; Prince Albert Sokağı 88'de."</p>

  <p>"Güzel. Şimdi size iyi günler. Bugün bir ara evinize uğrayacağım."</p>

  <p>Bayan Todd, çünkü yeni dostumuzun adı bu idi, bundan sonra izin isteyip gitti. Poirot bana yüzünde acıklı bir anlamla baktı.</p>

  <p>"Yeni işimizi görüyor musun, Hastings? Clapham Ahçısının Ortadan Kayboluşu. Dostumuz Başmüfettiş Japp bunu asla, asla duymamalı!"</p>

  <p>Poirot bundan sonra bir ütüyü ısıttı ve gri takım elbisesindeki yağ lekesini bir kurutma kâğıdının yardımıyla çıkarmaya girişti. Bıyığının bakımını istemeye istemeye başka bir güne erteledi, böylece Clapham'e doğru yola çıktık.</p>

  <p>Prince Albert Sokağı derli toplu küçük evlerden oluşan bir sokaktı.Evlerin hepsi birbirinin eşiydi ve pencerelerinde temiz dantel perdeler, kapılarında pırıl pırıl cilalanmış pirinç tokmaklar vardı.</p>

  <p>88 numaranın ziline bastığımızda kapı güzel yüzlü bir hizmetçi kız tarafından açıldı. Bayan Todd vakit kaybetmeden bizi karşılamak için hole çıktı. "Gitme, Annie," dedi. "Bu bey bir dedektif ve sana bazı sorular sormak isteyecektir."</p>

  <p>Annie'nin yüzünde endişeyle karışık bir heyecanın çatıştığı fark ediliyordu.</p>

  <p>Poirot evin hanımına doğru hafif bir reveransla, "Teşekkür ederim, hanımefendi," dedi.</p>

  <p>"Hizmetçinize gerçekten de birkaç soru sormak istiyorum. Ama sizce bir sakıncası yoksa yalnız olarak."</p>

  <p>Bizi küçük bir salona aldılar. Bayan Todd istemeye istemeye yanımızdan ayrıldıktan sonra da Poirot sorgusuna başladı.</p>

  <p>"Bize söyleyeceklerinizin çok büyük bir önemi olacaktır, Matmazel Annie," diye söze başladı.</p>

  <p>"Bu olayın aydınlatılmasına ancak siz yardımcı olabilirsiniz. Sizin yardımınız olmadan ben hiçbir şey yapamam."</p>

  <p>Kızın yüzündeki endişe kaybolmuş, zevkli bir beklentiyle dolu heyecan daha da belirginleşmişti.</p>

  <p>"Size bildiğim her şeyi söyleyeceğim efendim," dedi.</p>

  <p>"Bu iyi." Poirot kıza gülümsedi. "Şimdi her şeyden önce bu konuda sizin fikriniz nedir? Oldukça zeki bir kıza benziyorsunuz. Bu hemen anlaşılıyor! Eliza'nın ortadan kaybolmasının size göre açıklaması nedir?"</p>

  <p>Bu şekilde cesaretlendirilince Annie'nin iyice çenesi açıldı.</p>

  <p>"Beyaz esir tüccarları beyefendi. En başından söyledim bunu! Ah! beni hep öylelerine karşı uyarıyordu. 'Bey 'ne kadar kibar gözükürse gözüksün kimsenin verdiği bir şeyi koklama, hiçbir tatlı veya çikolata yeme!' derdi. Şimdi de onu ele geçirdiler. Şişman kadınların sevildikleri doğu ülkelerden birine postalamışlardır onu!"</p>

  <p>Poirot ciddiyetini hiç bozmadı. "Ama böyle olsaydı sandığını istetir miydi dersiniz?" diye sordu.</p>

  <p>"Bilmem ki efendim. O yabancı ülkelerde bile eşyasını isterdi herhalde."</p>

  <p>"Sandığı kim almaya geldi? Bir erkek mi?"</p>

  <p>"Carter Paterson'du efendim."</p>

  <p>"Sandığa eşyalarını siz mi doldurdunuz?"</p>

  <p>"Hayır, efendim, sandık doldurulmuş ve iplerle de bağlanmıştı."</p>

  <p>"Ya? İşte bu ilginç. Demek oluyor ki kadıncağız çarşamba günü bu evden ayrılırken geri dönmemeye kararlıydı. Siz de bunu anlayabiliyorsunuz, değil mi?"</p>

  <p>"Evet efendim." Annie biraz şaşırmış görünüyordu. "Orasını düşünmemiştim." Ümitle ekledi.</p>

  <p>"Ama onu yine de beyaz esir tüccarları kaçırmış olabilir, öyle değil mi, efendim?"</p>

  <p>Poirot, "Olabilir tabii," dedi gayet ciddi bir tavırla. Sonra da devam etti. "Aynı yatak odasında mı kalıyordunuz?"</p>

  <p>"Hayır, efendim, odalarımız ayrıydı."</p>

  <p>"Eliza buradaki işinden hoşnut olmadığına dair size bir şeyler söylemiş miydi? İkiniz de burada mutlu muydunuz?"</p>

  <p>"Eliza gitmek istediğinden hiç söz etmemişti. Burası iyi bir yer... Kız duraksadı.</p>

  <p>Poirot, "Açık konuşun kızım," dedi. "Hanımınıza bir şey söylemem.</p>

  <p>"Tabii efendim. Hanımefendi biraz zor biri. Ama yemeklerimiz iyi ve bol. Bizden hiçbir şey esirgenmiyor. Akşamları sıcak bir şeyler yiyebiliyoruz. İzin günlerimiz de var. Yani Eliza hayatında bir değişiklik istemiş olsa bile, eminim, dünyada böyle gitmezdi. Ayını doldururdu. Hanımefendi bu yaptığı yüzünden onun bir aylığını kesebilir."</p>

  <p>"Peki, işiniz fazla mı ağır?"</p>

  <p>"Hanımefendi biraz fazlaca titiz. Daima köşelerde parmağını gezdiriyor, toz falan arıyor. Bir de pansiyoner var. Ona paralı konuk diyorlar. Ama yalnız kahvaltıyla akşam yemeğinde var. Aynen beyefendi gibi. Bütün günlerini şehir merkezindeki işyerlerinde geçiriyorlar."</p>

  <p>"Beyefendiden hoşlanıyor musunuz?"</p>

  <p>"Fena biri değil. Çok sessiz, ama biraz cimri."</p>

  <p>"Eliza'nın gitmeden önce en son ne söylediğini hatırlayabilecek misiniz?"</p>

  <p>"Evet. 'Sofradan şeftali kompostosu artarsa akşam yemeğinde yeriz. Biraz beykın ve patates kızartmasıyla birlikte,' demişti. Şeftali kompostosuna bayılıyordu. Onu bu şekilde tuzağa düşürdülerse hiç şaşmam."</p>

  <p>"Çarşambalar izin günü müydü?"</p>

  <p>"Evet. O, çarşambaları çıkardı, ben de perşembeleri."</p>

  <p>Poirot birkaç soru daha sorduktan sonra da bu kadarının yeteceğine karar verdi. Annie odadan çıkınca Bayan Todd merak içinde içeri koştu. Annie'yle yaptığımız konuşma sırasında odadan çıkarılmasına çok içerlediği belliydi. Ama Poirot onun gururunu okşamayı bildi.</p>

  <p>"Sizin gibi olağanüstü zeki bir hanımefendi için biz zavallı dedektiflerin kullanmak zorunda bulunduğumuz dolambaçlı yöntemlere katlanmak zordur. Bönlük karşısında sabırlı olmak işlek zekâlılara göre iş değildir," dedi.</p>

  <p>Bayan Todd'un kırgınlığını hafifletip bu sözlerle gönlünü aldıktan sonra Poirot konuyu kadının kocasına getirdi. Adamın şehir merkezindeki bir firmada çalıştığını akşam altıdan önce eve dönmeyeceğini öğrendi.</p>

  <p>"Bu beklenmedik olay onu da rahatsız etmiş ve endişelendirmiş olmalı, öyle değil mi, hanımefendi?"</p>

  <p>Bayan Todd, "Kocam hiçbir şeye endişelenmez. Bana sadece, 'Öyleyse bir başkasını bul şekerim,' dedi. Bütün söylediği bu. O kadar sakindir ki bazen beni deli ediyor. 'Nankör kadınmış. Ondan kurtulmamız iyi olmuş,' dedi."</p>

  <p>"Ya evin öbür sakinleri hanımefendi?"</p>

  <p>"Pansiyonerimiz Bay Simpson'u kastediyorsunuz herhalde. Sabahleyin kahvaltısı, akşamları da yemeği önüne konulduğu sürece hiçbir şeyden şikâyet etmez o."</p>

  <p>"Mesleği nedir?"</p>

  <p>"Bir bankada çalışıyor." Bayan Todd adamın ismini söyleyince, Daily Blare de okuduklarımı anımsayarak hafifçe irkildim.</p>

  <p>"Genç biri mi?"</p>

  <p>"Yirmi sekiz yaşlarında olmalı. Sakin ve sessiz genç bir adamdır."</p>

  <p>"Onunla konuşmak isterdim. Mümkünse kocanızla da. Akşama bunun için tekrar geleceğim. Bu arada biraz dinlenmenizi öneririm hanımefendi. Biraz yorgun görünüyorsunuz da..."</p>

  <p>"Yorgun olmam çok doğal! Önce şu Eliza sorunu. Üstelik dün bugünü indirimli satışlarda geçirdim. Bunun ne demek olduğunu bilirsiniz, Bay Poirot. Evde de bir sürü iş vardı tabii. Annie ne de olsa her işi tek başına yapamaz. Bu gidişle o da çıkıp gidecektir zaten. Evin düzeni bir kere bozulmaya görsün! Bu durumda ben yorgun olmayacağım da kim olacak!"</p>

  <p>Poirot kadına onu çok iyi anladığını söyledi, böylece evden çıktık.</p>

  <p>Ben, "Garip bir rastlantı, ama," dedim. "Şu sırra kadem basan memur, adı Davis'di sanırım, Simpson'la aynı bankada çalışıyormuş, iki olay arasında bir bağlantı var mıdır sizce?"</p>

  <p>Poirot gülümsedi.</p>

  <p>"Bir yanda sırra kadem basan bir memur, diğer yanda da ortadan kaybolan bir ahçı kadın. İkisinin arasında bir bağlantı kurmak zor. Eğer David, Simpson'u görmeye gelmiş, ahçıya âşık olmuş ve kaçarken onu da beraberinde gelmeye razı etmemişse!"</p>

  <p>Ben güldümse de Poirot ciddiyetini korudu.</p>

  <p>"Onun için daha kötüsü de olabilirdi," dedi. "Kulağına küpe olsun, Hastings, eğer bir gün sen de sırra kadem basacaksan iyi bir ahçı, seni güzel bir yüzden daha fazla mutlu edebilir!" Poirot kısa bir duraklamadan sonra devam etti. "Birçok çelişkilerle dolu garip bir olay, bu," dedi. "Evet, ilgilendim... gerçekten çok ilgilendim."</p>

  <p>O akşam Prince Albert Sokağı'ndaki 88 numaralı eve tekrar gelerek Todd'la Simpson'un her ikisini de sorguladık. İlki kırk küsur yaşlarında ince uzun çeneli, neşesiz bir adamdı. "Evet, evet," dedi. "Eliza. Sanırım iyi bir ahçıydı. Ayrıca idareliydi de. Ben savurganlığı hiç sevmem."</p>

  <p>"İşinden bu kadar ani ve sebepsiz olarak ayrılması için bir neden görebiliyor musunuz?"</p>

  <p>Bay Todd omuzlarını silkti. "Hizmetkârları bilirsiniz işte. Karım çok fazla kuruntu yapıyor.Oysa sorun çok basit. 'Bir başkasını bul şekerim,' diyorum. Hepsi bu kadar. Olan olmuş bir kere. Ne yapsan boşuna."</p>

  <p>Bay Simpson'dan da işe yarayacak bir şey öğrenemedik. Gözlüklü, silik bir genç adamdı.</p>

  <p>"Onu görmüşümdür tabii," dedi. "Yaşlıca bir kadıncağızdı, değil mi? Tabii, öbürünü her zaman görüyorum. Annie'yi. İyi kızdır. Çok yardımcı oluyor."</p>

  <p>"O ikisi iyi geçinirler miydi?"</p>

  <p>Bay Simpson bu soruyu cevaplayamadı, emin değildi. Herhalde iyi geçiniyorlardı.</p>

  <p>Evden çıktığımız sırada Poirot, "Burada işe yarayacak fazla bir şey öğrenemedik," dedi. O sabah anlattıklarını en ufak ayrıntısına dek tekrar tekrar anlatan Bayan Todd yüzünden gitmemiz epeyi gecikmişti.</p>

  <p>"Yoksa düş kırıklığına mı uğradınız?" diye sordum. "Bir şeyler öğreneceğinizi mi umuyordunuz?"</p>

  <p>Poirot başını salladı.</p>

  <p>"Bu olasılık vardı, tabii," dedi. "Ama pek ihtimal vermiyordum."</p>

  <p>Bundan sonraki gelişme Poirot'nun ertesi sabah aldığı bir mektup oldu. Arkadaşım pusulayı okudu ve öfkeden morarmış bir suratla bana uzattı.</p>

  <p>Bayan Todd, Bay Poirot'nun yardımlarına ihtiyacının kalmadığını üzülerek bildirir. Konuyu kocasıyla görüştükten sonra hizmetçilerle ilgili bir iş yüzünden bir dedektifi görevlendirmenin saçma olacağını anlamış bulunuyor. Bayan Todd danışma ücreti olarak on sterlin ekliyor.</p>

  <p>Poirot, "Aha!" diye sesini yükseltti. "Demek Hercule Poirot'yu bu kadar kolay başlarından atabileceklerini sanıyorlar! Hatırlarını kırmamak için iki paralık işlerini kovuşturmayı kabul ediyorum onlar da karşılığında beni böyle sepetliyorlar. Bu münasebetsizlikte Bay Todd'un parmağı olduğundan şüpheleniyorum. Hayır diyorum, hayır! Gerekirse kendi sterlinlerimi de harcarım, ama bu işin içyüzünü öğreneceğim."</p>

  <p>"İyi de, nasıl?" diye sordum.</p>

  <p>Poirot sakinleşti. "Önce gazetelere bir ilan vereceğim. Şöyle ki: 'Eliza Dunn eğer bu adrese başvurursa kendisi için çok yararlı olacak birşey öğrenebilir.' Bu ilanı aklına gelen bütün gazetelere ver, Hastings.Ondan sonra bazı araştırmalarda bulunacağım. Haydi git artık, vakit kaybetmememiz gerekiyor!"</p>

  <p>Poirot'yu o gün akşama kadar görmedim. Ancak akşam neyle meşgul olduğunu bana söylemek lütfunda bulundu.</p>

  <p>"Bay Todd'un firmasında biraz araştırma yaptım," dedi. "Çarşamba günü işinin başındaymış. Dürüst biri olarak biliniyor. Simpson'sa perşembe günü hasta olduğu için bankaya gitmemiş. Ama çarşamba günü oradaymış. Davis'le fazla bir arkadaşlığı yokmuş. Burada da olağandışı bir şey yok. Hayır. Bütün ümidimiz gazete ilanlarında."</p>

  <p>İlan tam zamanında bütün günlük gazetelerde çıktı. Poirot'nun verdiği direktif uyarınca bir hafta süreyle de çıkmaya devam edecekti. Hiç de ilginç olmayan bu kayıp ahçı olayına duyduğu ilgi gerçekten de tuhaftı. Ama adam başarıya ulaşıncaya kadar devam etmeyi kendisine onur sorunu yapmıştı. O sıralarda ona birbirinden ilginç işler getirdiler, fakat o hepsini geri çevirdi. Her sabah gelen mektuplarının başına koşuyor, onları heyecanla gözden geçiriyor, sonra da içini çekerek masanın üstüne bırakıyordu.</p>

  <p>Ama sabrımız en sonunda ödüllendirildi, Bayan Todd'un ziyaretini izleyen çarşamba günü pansiyoncu kadın Eliza Dunn adındaki bir hanımın bizi görmek istediğini haber verdi.</p>

  <p>Poirot, "Nihayet!" diye atıldı. "Çabuk yukarı çıkmasını söyleyin! Hemen!"</p>

  <p>Şaşkına dönen pansiyoncu kadın aşağı koştu, az sonra da Bay Dunn'la geri döndü. Kadın aşağı yukarı bize anlatıldığı gibiydi: Uzun boylu, tıknaz yapılı ve saygın görünüşlü.</p>

  <p>"İlana yanıt vermeye geldim," diye açıkladı. "Bir karışıklık olduğunu tahmin ediyorum, çünkü belki bilmiyorsunuz, ama ben mirasımı aldım zaten."</p>

  <p>Poirot kadını dikkatle inceliyordu. Abartılı bir hareketle bir sandalye çekti.</p>

  <p>"Sorun şu ki eski hanımınız Bayan Todd sizi çok merak ediyor. Başınıza bir kaza geldiğinden korkmuştu," diye açıkladı.</p>

  <p>Eliza Dunn şaşırmış göründü. "Yani mektubumu almamış mı?"</p>

  <p>"Sizden en küçük bir haber almamış." Poirot kısa bir duraklamadan sonra, "Şu işi anlatsanız artık," dedi.</p>

  <p>Eliza Dunn hiç nazlanmadı. Hemen uzun anlatısına başladı.</p>

  <p>"Çarşamba gecesi eve dönüyordum. Enikonu yaklaşmıştım ki bir centilmen beni durdurdu.</p>

  <p>Sakallı ve geniş kenarlı bir şapka giymiş uzun boylu biriydi. 'Bayan Eliza Dunn'sınız, değil mi?' dedi. Evet demem üzerine, '88 numaradan sizi sordum,' dedi. 'Buraya gelirken sizinle karşılaşabileceğimi söylediler, Bayan Dunn. Sırf sizin için Avustralya'dan geldim. Anneannenizin adını biliyor musunuz acaba?' 'Jane Emmott'du,' diye cevap verdim. Tamam,' dedi. 'Bayan Dunn, duymamış olabilirsiniz, ama anneannenizin Eliza Leech adında canciğer bir arkadaşı vardı. Bu arkadaşı Avustralya'ya giderek orada çok zengin bir göçmenle evlendi. İki çocuğu bebeklik çağında öldüler; bu Bayan Leech de kocasının bütün mirasına sahip oldu. Bu hanım birkaç ay önce öldü, vasiyetnamesi uyarınca da size bu ülkede bir evle hatırı sayılır miktarda bir para kaldı."</p>

  <p>Bayan Dunn devam etti. "Şaşkınlıktan ağzım açık kalmıştı. Bir an şüphelendim. Adam bunu fark etmiş olmalı ki gülümsedi. 'İhtiyatlı davranmakta haklısınız, Bayan Dunn,' dedi. İşte tanıtım belgelerim.' Bana Melbourne'daki Hurst ve Crotchet avukatlık firmasının mektubunu ve bir de kartvizit uzattı. Kendisi Bay Crotchet'ti. 'Yalnız bir, iki koşul var,' diye açıladı. 'Bu vasiyet, eve -Cumberland'dadır- yarın saat on ikiden önce yerleşmeniz koşuluyla geçerlidir. Öbür koşul önemsiz -sadece birilerinin hizmetkârı olmamanızı gerektiriyor.' Fena halde bozulmuştum. "İyi ama ben bir ahçıyım, Bay Crotchet,' dedim. 'Evden size bunu söylemediler mi?' 'Bundan hiç haberim yoktu,' dedi. 'Burada hanımın yanında bir yardımcı ya da mürebbiye gibi bir şey olacağınızı düşünmüştüm.Bu çok büyük bir şanssızlık, gerçekten çok büyük bir şanssızlık.'</p>

  <p>"Endişelenerek, 'Yani o paralan kaybedecek miyim?' diye sordum. Adam biraz düşünüyor göründü. Sonunda, 'Yasaları atlatmanın daima bir yolu vardır, Bayan Dunn,' dedi. 'Biz avukatlar bunu çok iyi biliriz. Burada sizin yapmanız gereken bu öğleden sonra işinizden ayrılmak.' 'İyi ama ben ayımı doldurmadım,' diye atıldım. Adam gülümsedi. 'Bir aylık ücreti feda ederek her ne zaman isterseniz işinizden ayrılabilirsiniz. Hem hanımınız durumunuzu göz önünde tutarak sizi mazur görecektir. Bütün güçlük zamanda! Saat 23.05'de King's Cross istasyonundan kurye hareket edecek trende olmanız zorunlu. Size yol parası olarak on sterlin kadar bir avans verebilirim. İstasyondan hanımınıza bir pusula atabilirsiniz. Onu ben kendim hanımınıza götürür, durumu açıklarım.' Tabii ki razı oldum. Bir saat sonra trendeydim. O kadar şaşkındım ki sağımı, solumu şaşırıyordum.</p>

  <p>Carlisle'a vardığımızda neredeyse şu etelerde okuduğumuz dolandırıcılardan birinin kurbanı olduğuma inanacağım geliyordu. Ama adamın bana verdiği adrese gittim -bir hukuk firmasıydı.</p>

  <p>Bana şirin bir küçük ev kalmıştı, bir de üç yüz sterlinlik yıllık bir gelir. Bu avukatlar pek bir şey bilmiyorlardı; sadece Londra'daki bir centilmenden bana evi ve ilk altı ay için 150 sterlini teslim etmelerini isteyen bir mektup almışlardı. Bay Crotchet bana eşyalarımı yolladı, ama hanımdan ses yoktu. Kızdığı ve bu kadarcık bir şansı bana çok gördüğü sonucuna vardım. Sandığım ı da alıkoyup giysilerimi bana kâğıt paketler içinde yolladı. Ama tabiî mektubumu hiç almadıysa sandığı istememi küstahlık olarak anlamlandırmıştır.</p>

  <p>Poirot bu uzun öyküyü sesini çıkarmadan dinlemişti. Sonunda tatmin olmuş gibi başını salladı.</p>

  <p>"Teşekkür ederim, bayan. Bir karışıklığın olduğu kesin. Yorgunluğunuza karşılık size küçük bir ödül vermeme İzin verin." Böyle diyerek kadının eline bir zarf sıkıştırmıştı. "Siz hemen şimdi Cumberland'a mı dönüyorsunuz? Ancak size küçük bir öğüdüm var. Sakın yemek pişirmesini unutmayın. İşler sarpa sardığında insanın bir becerisinin olması her zaman yararlıdır."</p>

  <p>Ziyaretçimiz gittikten sonra Poirot, "Ne saf kadınmış," diye mırıldandı. "Ama onun sınıfından olanlardan bu beklenir." Birden yüzü ciddileşti. "Gel, Hastings, kaybedecek zamanımız yok. Ben Japp'a bir pusula yazarken sen bir taksi bul."</p>

  <p>Taksiyle döndüğüm sırada Poirot kapıda beni bekliyordu.</p>

  <p>"Nereye gidiyoruz?" diye endişeyle sordum.</p>

  <p>"Önce bu mesajı özel ulakla yollamaya."</p>

  <p>Bu iş olup da tekrar taksiye binerken Poirot şoföre adresi verdi.</p>

  <p>"Clapham'da Prince Albert Sokağı'nın seksen sekiz numarasına."</p>

  <p>"Demek yine oraya gidiyoruz?"</p>

  <p>"Mais oui. Ama korkarım çok geç kaldık. Kuş kafesten uçmuştur dostum Hastings."</p>

  <p>"Kuş dediğiniz de kim?"</p>

  <p>Poirot gülümsedi. "O silik Bay Simpson."</p>

  <p>"Ne?" diye bağırmaktan kendimi alamadım.</p>

  <p>"Yapma, Hastings, artık her şeyi anlamadığını söyleme bana!"</p>

  <p>Biraz bozularak, "Ahçının uzaklaştırılmak istendiği ortada, bunu anlamamak imkânsız," dedim.</p>

  <p>"İyi de niçin? Simpson kadıncağızı niçin evden çıkarmayı istemiş olsun? Onun hakkında bir şey mi biliyordu?"</p>

  <p>"Hayır, hiçbir şey bildiği yoktu."</p>

  <p>"Öyleyse niçin?"</p>

  <p>"Adam ona ait olan bir şeyi istiyordu."</p>

  <p>"Para mı? Avustralya'daki mirası mı?"</p>

  <p>"Yok, canım -istediği çok başka bir şeydi." Poirot kısa bir duraklamadan sonra ciddi bir sesle konuştu. "İstediği oldukça hırpalanmış eski bir teneke sandıktı..."</p>

  <p>"İyi ama, isterse bir sandık satın alabilirdi," diye bağırdım.</p>

  <p>"Yeni bir sandık istemiyordu. Geçmişi belirli, saygın bir sandıktı istediği."</p>

  <p>"Yapmayın, Poirot," diye bağırdım. "Bu kadarı çok fazla. Siz beni işletiyorsunuz."</p>

  <p>Arkadaşım bana dikkatle baktı.</p>

  <p>"Sende Bay Simpson'un zekâsıyla hayal gücü yok, sevgili dostum. Dinle şimdi: Simpson çarşamba akşamı ahçıyı bir bahaneyle evden ulaştırıyor. Bir kartvizit bastırmak ve bir mektup yazmak kolay şey. Adam, planının başarısını garantilemek için 150 sterlin ödemeye ve bir evi bir yıllığına kiralamaya da razı. Bayan Dunn onu tanıyamadı: Sakalla, şapka ve Avustralya şivesi onu aldatmaya yetti. Çarşamba günü böylece Simpson'un yüz elli bin sterlin değerindeki ciro edilebilir tahvili sahiplenmesiyle sona erdi."</p>

  <p>"Simpson mu... ama o Davis'di..."</p>

  <p>"Lütfen bırak da devam edeyim, Hastings! Simpson hırsızlığın perşembe günü ortaya çıkacağını biliyordu. Perşembe günü bankaya gitmedi, ama öğle yemeğine çıkacağı vakit Davis'in yolunu bekledi. Belki ona yaptığı hırsızlığı itiraf etti ve Davis'e senetleri ona teslim edeceğini söyledi.</p>

  <p>Şöyle ya da böyle Davis'i kendisiyle Clapham'a gelmeye tazı etti. Hizmetçinin izin günüydü, Bayan Todd da indirimli satışlara gittiğinden evde kimse yoktu. Hırsızlık ortaya çıkıp da David'in ortadan kaybolduğu görülünce çıkarılan sonuç belli. Hırsız Davis'dir! Bay Simpson güvendedir, ertesi gün de herkesin tanıdığı namuslu memur kisvesiyle işinin başına dönebiliyor."</p>

  <p>"Ya Davis?"</p>

  <p>Poirot anlamlı bir el hareketi yaparak başını salladı. "İnsana inanılmayacak kadar soğukkanlı gözüküyor, ama başka nasıl bir açıklama olabilir, mon ami? " Katil için en büyük güçlüklerden biri cesedin ortadan kaldırılmasıdır . Simpson ise bunu önceden planlamıştı. Dikkatimi çeken bir nokta, Eliza Dunn'ın evden çıkarken o gece dönmek niyetinde olmasına rağmen -şeftali kompostosu hakkında söylediklerini hatırlasana- onu almaya geldiklerinde sandığının, içindeki giysilerle götürülmeye hazır oluşu oldu. Carter Peterson'a cuma günü sandığı almaya gelmesi için haber yollayan Simpson'du, perşembe günü öğleden sonra sandığı iplerle bağlayıp sağlama alan da Simpson. Neden şüphelenilsindi ki? Bir hizmetçi evden ayrılıyor ve sandığının alınması için adam yolluyordu. Sandık etiketlenmişti. Üstünde kadının adı vardı, adres olarak da herhalde Londra'ya yakın bir tren istasyonu verilmişti. Simpson, Avustralyalı kılığı ve konuşmasıyla cumartesi sabahı geliyor, sandığı alıp üstüne yeni bir etiket yapıştırıyor "gelip alınana kadar kalmak üzere" başka bir yere yolluyor. Yetkili haklı nedenlerle durumdan şüphelenip sandığı açtıklarında, bütün öğrendikleri, "onu sömürgelerden gelmiş sakallı birinin Albert Sokağı' yakın bir demiryolu istasyonundan postaladığı oldu. Sandıkla Prince Albert Sokağı arasında bağlantı kurmak için hiçbir ipucu bulunmayacaktı. İşte bu kadar."</p>

  <p>Poirot'nun öngörüsü doğru çıktı. Simpson iki gün önce evden işinden ayrılmıştı. Fakat işlediği suçun sonuçlarından kurtulamayacaktı. Amerika'ya doğru yola çıkan Olympia gemisinde yakalandı.</p>

  <p>Henry Wintergreen adına yollanmış teneke bir sandık Glasgow’da demiryolu ilgililerinin dikkatini çekmişti. Sandık açılınca içinden şanssız Davis'in ölüsü çıktı.</p>

  <p>Bayan Todd'un on sterlinlik çeki hiçbir zaman bozdurulmadı. Poirot bunu çerçeveletip oturma odamızın duvarına astı.</p>

  <p>"Bana çok önemli bir şeyi hatırlatmak için, Hastings," dedi. "Önemsiz olanı hiçbir zaman hor görmemek için. Bir uçta ortadan kaybolan bir hizmetkâr, diğer uçta da soğukkanlılıkla işlenmiş bir cinayet. İşte bu benim için dedektiflik hayatımın en ilginç olaylarından biri olacak."</p>
</body>
</html>
