<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Harry Potter ve Zümrüdüanka Yoldaşlığı</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><span class="calibre2">
</span></p><blockquote class="calibre16"><span class="calibre11"><span class="italic">Sevgili Ron,</span></span></blockquote><blockquote class="calibre12"><span class="calibre11"><span class="italic">Senin Hogwarts'ta sınıf başkanı olduğunu henüz duydum (hem de bizzat Sihir Bakanı'ndan, o da yeni öğretmeniniz Profesör Umbridge'den duymuş).</span></span></blockquote><blockquote class="calibre10"><span class="calibre11"><span class="italic">Bu haberi duyunca hem şaşırdım, hem sevindim, her şeyden önce sana tebriklerimi sunayım. İtiraf edeyim ki, benim izimden yürüyeceğine, "Fred ve George" yolu diyebileceğimiz şeye sapacağından korkmuştum hep; bu nedenle de, otoriteye karşı koymaktan vazgeçip biraz gerçek sorumluluk yüklenmeye karar verdiğini duyduğum andaki hislerimi hayal edebilirsin.</span></span></blockquote><blockquote class="calibre10"><span class="calibre11"><span class="italic">Ama sana tebrikten de öte bir şeyler sunmak istiyorum, Ron, sana nasihat etmek istiyorum, onun için de bunu normal sabah postasıyla değil, gece yolluyorum. Umarım, bunu meraklı gözlerden uzakta okuma fırsatı bulur ve rahatsız edici sorulardan kaçınabilirsin.</span></span></blockquote><blockquote class="calibre10"><span class="calibre11"><span class="italic">Bakan'ın bana senin sınıf başkanı olduğunu söylerken ağzından kaçırdığı bir şeyden anladığım kadarıyla, hâlâ Harry Potter'la sık sık görüşüyorsun. Sana söylemek zorundayım ki, Ron, seni rozetini kaybetme tehlikesiyle en fazla karşı karşıya bırakacak şey, o çocukla arkadaşlığını sürdürmendir. Evet, eminim bunu duyunca şaşırdın -şüphesiz Potter'ın hep Dumbledore'un gözdesi olduğunu söyleyeceksin- ama ben kendimi sana Dumbledore'un uzun süre Hogwarts'ın başında kalmayacağını ve önem taşıyan kişilerin Potter'ın davranışları hakkında onunkinden çok farklı -ve muhtemelen daha doğru- bir görüşleri olduğunu ifade etmek zorunda hissediyorum. Burada daha fazlasını söyleyecek değilim, ama eğer yarın Gelecek Postası'na bakarsan, rüzgârın ne yönden estiği konusunda iyi bir fikir elde edebilirsin - bak bakalım, bendenizi de tanıyabilecek misin!</span></span></blockquote><blockquote class="calibre10"><span class="calibre11"><span class="italic">Cidden, Ron, Potter'la birlikte sen de yanmak istemezsin, gelecekteki planların açısından sana ciddi bir zararı olabilir. Dahası ben burada, okuldan sonraki hayattan da söz ediyorum. Mahkemeye gelirken babamız ona eşlik ettiğine göre, senin de mutlaka farkında olduğun gibi, Potter bu yaz bütün Büyüceşûra karşısında bir disiplin duruşmasına çıktı ve pek de parlak bir izlenim bırakmadı. Bana sorarsan sadece basit bir teknik ayrıntı sayesinde kurtuldu, kaldı ki konuştuğum birçok kişi de onun suçluluğuna ikna olmuş durumda.</span></span></blockquote><blockquote class="calibre10"><span class="calibre11"><span class="italic">Potter'la bağlarını koparmaya korkuyor olabilirsin -onun dengesiz olduğunun ve, bildiğim kadarıyla, şiddete başvurabildiğinin farkındayım - ama eğer bu konuda kaygıların varsa ya da Potter'ın davranışlarında seni rahatsız eden başka bir şey saptadınsa, sana nasihat etmekten fazlasıyla memnun olacak Dolores Umbridge'le konuşmanı tavsiye ederim, ki gerçekten çok hoş bir kadındır.</span></span></blockquote><blockquote class="calibre10"><span class="calibre11"><span class="italic">Bu da beni diğer nasihatime getiriyor. Yukarıda ima ettiğim gibi, Hogwarts'ta Dumbledore rejimi çok geçmeden sona erebilir. Sen ona değil, Okul'a ve Bakanlık'a sadık olmalısın, Ron. Bakanlık'ın Hogwarts'ta büyük bir şevkle arzu ettiği gerekli değişiklikleri yapmaya çaba harcayan Profesör Umbridge'in, öğretmen kadrosundan şimdiye kadar pek az işbirliği elde edebildiğini duymak beni çok üzüyor (ancak önümüzdeki hafta işi kolaylaşabilir - yine, yarın Gelecek Postası'na bak diyeceğim). Sadece şunu söylüyorum - şimdi Profesör Umbridge'e yardım etmeye gönüllü görünen bir öğrenci, bir iki yıl içinde öğrenciler başkanlığı için avantajlı bir yerde olacaktır!</span></span></blockquote><blockquote class="calibre10"><span class="calibre11"><span class="italic">Yazın seni daha fazla göremediğim için üzgünüm. Anne babamızı eleştirmek bana acı veriyor ama, onlar Dumbledore'un çevresindeki tehlikeli güruhla böylesine içli dışlıyken, korkarım artık çatıları altında kalamam. (Anneme yazacak olursan, ona Dumbledore'un pek iyi dostu olan Sturgis Podmore adlı birinin Bakanlık'a izinsiz girme yüzünden bu yakınlarda Azkaban'a gönderildiğini söyleyebilirsin belki. Böylece, şu sıralarda ne tür adi suçlularla sıkı fıkı olduklarını da açıkça görürler sanırım.) Ben adımın böyle insanlarla anılması lekesinden kurtulduğum için kendimi çok talihli sayıyorum -Bakan bana ancak bu kadar kibar davranabilirdi- ve umuyorum ki, Ron, sen de aile bağlarının gözlerini kör etmesine ve annemizle babamızın inançlarının ve eylemlerinin nasıl yoldan çıktığını görmeni engellemesine izin vermezsin. Ben onların, zamanla, ne kadar yanıldıklarının farkına varacaklarını samimiyetle ümit ediyorum ve elbette ki, o gün geldiğinde büyük bir özrü kabul etmeye hazır olacağım.</span></span></blockquote><blockquote class="calibre10"><span class="calibre11"><span class="italic">Lütfen söylediklerim üzerine, özellikle Harry Potter'a ilişkin bölümü hakkında iyice düşün. Sınıf başkanı olduğun için tekrar tebrikler.</span></span></blockquote><blockquote class="calibre12"><span class="calibre11"><span class="italic">Ağabeyin,</span></span></blockquote><blockquote class="calibre10"><span class="calibre11"><span class="italic">Percy</span></span></blockquote><blockquote class="calibre9">Harry başını kaldırıp Ron'a baktı.</blockquote><blockquote class="calibre10">"Eh," dedi, sanki bütün bunlara şaka gözüyle bakıyormuş gibi, "eğer benimle -şey- neydi?" -Percy'nin mektubuna baktı- "Ha evet - '<span class="italic">bağlarını koparmak</span>' istiyorsan, yemin ederim ki şiddete başvurmayacağım."</blockquote><blockquote class="calibre10">"Ver şunu," dedi Ron, elini uzatarak. "O -" dedi Ron sinirden titreyerek, Percy'nin mektubunu ortasından ikiye ayırdı "dünyanın -" bu sefer dörde ayırdı "en büyük -" sekize böldü, "rezili." Parçaları ateşe attı.</blockquote><blockquote class="calibre10">"Gel hadi, bunu şafaktan önce bitirmemiz lazım," dedi Harry'ye, Profesör Sinistra'nın ödevini tekrar önüne çekerek.</blockquote><blockquote class="calibre10">Hermione, yüzünde tuhaf bir ifadeyle Ron'a bakıyordu.</blockquote><blockquote class="calibre10">Birden, "Öf, ver şunları," dedi.</blockquote><blockquote class="calibre10">"Ne?" dedi Ron.</blockquote><blockquote class="calibre10">"Onları bana ver, bakıp düzelteyim."</blockquote><blockquote class="calibre10">"Ciddi misin? Ah, Hermione, hayat kurtarıyorsun," dedi Ron. "Ben şimdi nasıl -"</blockquote><blockquote class="calibre10">"Şöyle diyebilirsin: '<span class="italic">Bir daha ev ödevlerimizi asla bu kadar geç vakte bırakmamaya söz veriyoruz,</span>' " dedi Hermione, ikisinin ödevlerini almak için iki elini de uzatırken. Ama eğleniyormuş gibi de bir hali vardı.</blockquote><blockquote class="calibre10">Harry halsiz halsiz, "Milyon kere teşekkürler, Hermione," dedi. Ödevini ona uzatıp yeniden koltuğa çökerek gözlerini ovuşturdu.</blockquote><blockquote class="calibre10">Şimdi saat gece yarısını geçmişti ve Ortak Salon'da, onların üçü ve Crookshanks dışında kimse kalmamıştı. Hermione'nin onların ödevlerinin orasında burasında cümleleri çizerken çıkardığı sesle, masaya serpiştirilmiş başvuru kitaplarında kimi bilgileri kontrol ederken sayfalardan çıkan hışırtı dışında hiç ses duyulmuyordu. Harry bitap düşmüştü. Karnında, yorgunlukla hiç ilgisi olmayan, ama şimdi ateşin göbeğinde simsiyah kıvrılmış duran mektupla çok ilgisi olan, garip, boş, bulantıya benzer bir duygu vardı.</blockquote><blockquote class="calibre10">Hogwarts'taki insanların yarısının ona tuhaf, hatta deli gözüyle baktığını biliyordu; Gelecek Postası'nın aylardır ona ilişkin kötü niyetli imalarda bulunduğunu da. Ama bunu Percy'nin mektubunda olduğu gibi yazılı görmek, Percy'nin Ron'a onu bırakmasını, hatta Umbridge'e onun hakkında bir şeyler söylemesini tavsiye ettiğini bilmek, kendi durumunu gözünde daha önce hiç olmadığı kadar gerçek hale getirmişti. Percy'yi dört yıldır tanıyordu, bu süre içinde yaz tatillerinde evlerinde kalmış, Quidditch Dünya Kupası sırasında onunla aynı çadırı paylaşmış, hatta geçen yıl Üçbüyücü Turnuvası'nın ikinci görevinde Percy ona tam puan vermişti; oysa şimdi Percy onun dengesiz olduğunu, dahası şiddete başvurabileceğini söylüyordu.</blockquote><blockquote class="calibre10">Harry'nin içinde vaftiz babasına yönelik bir anlayış dalgası kabardı. Belki de şu anda neler hissettiğini en iyi anlayacak kişi Sirius'tu, çünkü o da aynı durumdaydı. Büyücülük dünyasındaki hemen hemen herkes Sirius'un tehlikeli bir katil ve büyük bir Voldemort destekçisi olduğunu düşünüyordu ve o, bu bilgiyle on dört yıldır yaşıyordu...</blockquote><blockquote class="calibre10">Harry gözlerini kırptı. Az önce şöminedeki ateşte, orada olamayacak bir şey görmüştü. Bir anda çakıp görünmüş ve derhal kaybolmuştu. Hayır... olamazdı... Sirius'u düşündüğü için bunu hayal etmiş olmalıydı...</blockquote><blockquote class="calibre10">"Tamam, yaz bakalım şunu," dedi Hermione Ron'a, ödevini ve kendi elyazısıyla dolu bir tabakayı ona vererek, "sonra da senin için yazdığım kapanışı ekle."</blockquote><blockquote class="calibre10">"Hermione, samimi söylüyorum, sen tanıdığım en harika insansın," dedi Ron cılız bir sesle, "ve sana bir daha kabalık edersem -"</blockquote><blockquote class="calibre10">"- normal haline döndüğünü anlarım," dedi Hermione. "Harry, seninki sondaki şu parça hariç tamam, sanırım Profesör Sinistra'yı yanlış duymuşsun, Europa muzla değil, buzla kaplı - Harry?"</blockquote><blockquote class="calibre10">Harry iskemlesinden kayıp dizlerinin üstüne çökmüştü, şimdi yer yer yanık ve havları dökülmüş şömine halısına çömelmiş, alevlere bakıyordu.</blockquote><blockquote class="calibre10">"Şey - Harry?" dedi Ron tedirgin bir sesle. "Orda ne arıyorsun?"</blockquote><blockquote class="calibre10">"Az önce ateşte Sirius'un başını gördüm," dedi Harry.</blockquote><blockquote class="calibre10">Hayli sakin konuşuyordu; ne de olsa bir önceki yıl da Sirius'un başını aynı şöminenin ateşinde görmüş ve onunla konuşmuştu. Ama bu sefer sahiden görüp görmediğinden emin olamıyordu... öyle çabuk yok olmuştu ki...</blockquote><blockquote class="calibre10">"Sirius'un başı mı?" diye tekrarladı Hermione. "Yani Üçbüyücü Turnuvası'nda seninle konuşmak istediği zamanki gibi mi demek istiyorsun? Ama şimdi bunu yapmaz değil mi, çünkü bu çok - Siriusl"</blockquote><blockquote class="calibre10">Soluğu kesilerek ateşe baktı; Ron elinden tüy kalemini düşürdü. Dans eden alevlerin ortasında Sirius'un başı duruyordu, uzun siyah saçları sırıtan yüzünü çevreliyordu.</blockquote><blockquote class="calibre10">"Herkes ortadan kaybolmadan sizin de yatmaya gideceğinizi düşünmeye başlamıştım," dedi. "Saat başı kontrol ediyordum."</blockquote><blockquote class="calibre10">Harry, yarı gülerek, "Saatte bir ateşe mi girip çıkıyordun?" dedi.</blockquote><blockquote class="calibre10">"Meydan boş mu diye görmek için, sadece birkaç saniyecik."</blockquote><blockquote class="calibre10">Hermione endişeyle, "Ama ya görülseydin?" dedi.</blockquote><blockquote class="calibre10">"Şey, sanırım bir kız -haline bakılırsa, birinci sınıftan- beni şöyle bir görür gibi oldu, ama üzülme," diye hemen ekledi Sirius, Hermione elini ağzına götürünce, "yeniden baktığı anda yok olmuştum, bahse girerim ki beni tuhaf biçimli bir kütük falan sanmıştır."</blockquote><blockquote class="calibre10">"Ama, Sirius, büyük bir tehlikeye atılıyorsun -" diye lafa başladı Hermione.</blockquote><blockquote class="calibre10">"Sen de Molly'ye benzedin" dedi Sirius. "Harry'nin mektubunu şifreye başvurmadan cevaplamanın tek yolu buydu - şifreler de kırılabilir."</blockquote><blockquote class="calibre10">O, Harry'nin mektubundan söz edince, Hermione de, Ron da dönüp hayretle Harry'ye baktılar.</blockquote><blockquote class="calibre10">"Sirius'a yazdığını söylememiştin!" dedi Hermione suçlarcasına.</blockquote><blockquote class="calibre10">"Unuttum," dedi Harry. Gerçekten de doğruydu bu; Cho'yla Baykuşhane'de karşılaştıktan sonra, önceki her şey aklından uçup gitmişti. "Bana öyle bakma, Hermione; hiç kimse o mektuptan gizli bilgi elde edemezdi, değil mi, Sirius?"</blockquote><blockquote class="calibre10">"Hayır, çok iyiydi," dedi Sirius, gülümseyerek. "Neyse, acele edelim ki kimse bizi rahatsız etmesin - yara izin."</blockquote><blockquote class="calibre10">Ron, "N'olmuş -?" diye başladı, ama Hermione onun sözünü kesti.</blockquote><blockquote class="calibre10">"Sana sonra anlatırız. Devam et, Sirius."</blockquote><blockquote class="calibre10">"Eh, acıması hiç de hoş değildir tabii, ama ciddi olarak endişe edecek bir yanı olduğunu sanmıyorum. Sonuçta geçen yıl boyunca acımıştı, değil mi?"</blockquote><blockquote class="calibre10">"Evet, Dumbledore bana bunun Voldemort güçlü bir duyguya kapıldığı zaman olduğunu söylemişti," dedi Harry, Ron ve Hermione'nin yüzlerini buruşturmalarına her zamanki gibi aldırmayarak. "Yani belki de, ne bileyim, cezaya kaldığım o akşam gerçekten kızmıştı falan."</blockquote><blockquote class="calibre10">"Eh, şimdi geri döndüğüne göre, artık daha sık acıyacak," dedi Sirius.</blockquote><blockquote class="calibre10">"Sence bunun ben cezadayken Umbridge'in bana dokunmasıyla bir ilgisi yok mu?" diye sordu Harry.</blockquote><blockquote class="calibre10">"Sanmıyorum," dedi Sirius. "Onun namını duydum ve Ölüm Yiyen olmadığından emin -"</blockquote><blockquote class="calibre10">"Olabilecek kadar iğrenç ama," dedi Harry karanlık karanlık. Ron ve Hermione de aynı fikirde olduklarını göstermek için çılgınca baş salladılar.</blockquote><blockquote class="calibre10">"Evet ama, dünya iyi insanlarla Ölüm Yiyenler şeklinde ikiye ayrılmıyor" dedi Sirius, acı bir gülümsemeyle. "Pisliğin teki olduğunu biliyorum yine de - Remus'un onun hakkında neler dediğini duymalısınız."</blockquote><blockquote class="calibre10">"Lupin onu tanıyor mu?" diye sordu Harry hemen, Umbridge'in ilk dersinde tehlikeli melezler için dediklerini hatırlayarak.</blockquote><blockquote class="calibre10">"Hayır," dedi Sirius, "ama iki yıl önce onun iş bulmasını neredeyse imkânsız hale getiren kurtadam-karşıtı bir yasa taslağı hazırlamıştı."</blockquote><blockquote class="calibre10">Harry, Lupin'in bugünlerde ne kadar pejmürde göründüğünü hatırladı ve Umbridge'e duyduğu nefret daha da şiddetlendi.</blockquote><blockquote class="calibre10">Hermione öfkeyle, "Kurtadamlarla ne alıp veremediği var?" dedi.</blockquote><blockquote class="calibre10">Sirius onun hiddetine gülümseyerek, "Korkuyor sanırım," dedi. "Yarı insanlardan nefret ettiği belli; geçen yıl denizhalkının toplanıp etiketlenmesi için bir kampanya yürüttü. Kreacher gibi küçük hergeleler ortada serbest dolaşırken, denizhalkını mahkûm etmek için vakit ve enerji harcamayı hayal edebiliyor musunuz?"</blockquote><blockquote class="calibre10">Ron güldü, ama Hermione üzülmüş gibiydi.</blockquote><blockquote class="calibre10">"Sirius!" dedi suçlayan bir edayla. "Ama sahiden, Kreacher konusunda biraz çaba harcasan, ondan karşılığını alırsın sanıyorum. Sonuç olarak, ailesinden ona kalmış tek üye sensin ve Profesör Dumbledore dedi ki -"</blockquote><blockquote class="calibre10">Sirius, "Ee, Umbridge'in dersleri nasıl, peki?" diye onun sözünü kesti. "Sizi bütün melezleri öldürmek üzere mi eğitiyor?"</blockquote><blockquote class="calibre10">"Hayır," dedi Harry, Kreacher'ı savunması yarıda kesilen Hermione'nin gücenmiş haline aldırmayarak. "Hiç sihir kullanmamıza izin vermiyor!"</blockquote><blockquote class="calibre10">"Bütün yaptığımız, o aptal ders kitabını okumak," dedi Ron.</blockquote><blockquote class="calibre10">"Eh, şimdi anlaşıldı," dedi Sirius. "Bakanlık içinden aldığımız istihbarata göre, Fudge sizin savaşmak üzere eğitilmenizi istemiyormuş."</blockquote><blockquote class="calibre10">"Savaşmak üzere eğitilmek mi?!" diye tekrarladı Harry, kulaklarına inanamayarak. "Ne sanıyor yani, burada bir tür büyücü ordusu mu kuruyoruz?"</blockquote><blockquote class="calibre10">"Aynen öyle sanıyor," dedi Sirius, "ya da, Dumbledore'un bunu yapmasından korkuyor - Sihir Bakanlığı'nı ele geçirmede kullanacağı özel bir ordu kurmasından."</blockquote><blockquote class="calibre10">Bir sessizlik oldu, sonra Ron, "Bu, hayatta duyduğum en aptalca şey," dedi. "Luna Lovegood'un uydurdukları da dahil."</blockquote><blockquote class="calibre10">"Demek Karanlık Sanatlara Karşı Savunma'yı öğrenmemiz, Fudge Bakanlık'a karşı büyü kullanmamızdan korktuğu için engelleniyor, öyle mi?" dedi Hermione. Fena halde kızmış görünüyordu.</blockquote><blockquote class="calibre10">"Aynen," dedi Sirius. "Fudge, Dumbledore'un iktidarı ele geçirmek için hiçbir şeyden kaçınmayacağını düşünüyor. Her gün Dumbledore konusunda daha da paranoyakça davranıyor. Dumbledore'un düzmece bir gerekçeyle tutuklanması an meselesi."</blockquote><blockquote class="calibre10">Bu, Harry'ye, Percy'nin mektubunu hatırlattı.</blockquote><blockquote class="calibre10">"Yarın Gelecek Postası'nda Dumbledore hakkında bir şey olup olmayacağını biliyor musun? Ron'un ağabeyi Percy, olacak diye düşünüyor da -"</blockquote><blockquote class="calibre10">"Bilmiyorum," dedi Sirius. "Hafta sonu boyunca Yoldaşlık'tan kimseyi görmedim, hepsi meşgul. Burada sadece Kreacher'la ben varız..."</blockquote><blockquote class="calibre10">Sirius'un sesinde açıkça fark edilen kederli bir ton vardı.</blockquote><blockquote class="calibre10">"Öyleyse Hagrid'den de haber almadın, ha?"</blockquote><blockquote class="calibre10">"Ah..." dedi Sirius, "bilmiyorum, geri dönmüş olması gerekiyordu, kimse onun başına ne geldiğinden emin değil." Sonra, onların yüzlerindeki endişeli ifadeyi görünce ekledi: "Ama Dumbledore dert etmiyor, onun için şimdi durduk yerde paniğe kapılmayın; Hagrid'in iyi olduğundan eminim."</blockquote><blockquote class="calibre10">"Ama şimdiye kadar dönmüş olması gerekiyorsa..." dedi Hermione ince, kaygılı bir sesle.</blockquote><blockquote class="calibre10">"Yanında Madam Maxime vardı, onunla temastayız, eve dönerken ayrıldıklarını söylüyor -ama başına bir iş geldiğini gösteren hiçbir şey yok- yani gayet iyi durumda olmadığını gösteren hiçbir şey."</blockquote><blockquote class="calibre10">İkna olmayan Harry, Ron ve Hermione birbirlerine endişeli bakışlar attılar.</blockquote><blockquote class="calibre10">"Dinleyin beni, Hagrid hakkında çok soru sormayın," dedi Sirius telaşla. "Böyle bir şey, onun geri dönmediği gerçeğine daha fazla dikkat çeker ve Dumbledore'un bunu istemediğini biliyorum. Hagrid sağlamdır, ona bir şey olmaz." Onlar yine de neşelenmiş görünmeyince, "Sizin bir sonraki Hogsmeade hafta sonunuz ne zaman, bakalım?" diye sordu. "Yani, istasyonda köpek kılığını yutturmuştuk, değil mi? Eh, ben de dedim ki -"</blockquote><blockquote class="calibre10">"HAYIR!" dediler Harry ve Hermione hep bir ağızdan ve çok yüksek sesle.</blockquote><blockquote class="calibre10">Hermione endişeyle, "Sirius, Gelecek Postası'nı görmedin mi?" diye sordu.</blockquote><blockquote class="calibre10">"Ha, o mu," dedi Sirius, sırıtarak, "hep benim nerede olduğum konusunda tahminler yürütüyorlar, aslında ellerinde ipucu falan yok -"</blockquote><blockquote class="calibre10">"Evet ama, bizce bu sefer var," dedi Harry. "Malfoy trende bir şey söylemişti, köpeğin sen olduğunu bildiğini sanıyoruz, hem zaten babası da platformdaydı, Sirius -biliyorsun, Lucius Malfoy-, o yüzden ne yaparsan yap, buraya gelme. Eğer Malfoy seni tekrar tanırsa -"</blockquote><blockquote class="calibre10">"Tamam, tamam, anlaşıldı," dedi Sirius. Hiç de halinden hoşnut görünmüyordu. "Bir fikirdi sadece, bir araya gelmek hoşuna gider diye düşündüm."</blockquote><blockquote class="calibre10">"Gider tabii, ama senin tekrar Azkaban'a tıkıldığını görmek istemem!" dedi Harry.</blockquote><blockquote class="calibre10">Bir sessizlik oldu. Sirius, çökük gözlerinin arasında bir kırışık belirerek, alevlerin arasından Harry'ye baktı.</blockquote><blockquote class="calibre10">Sonunda, sesinde belli bir soğuklukla, "Sandığım kadar da babanın oğlu değilmişsin," dedi. "Tehlikesi bu işi James için daha da eğlenceli hale getirirdi."</blockquote><blockquote class="calibre10">"Bak-"</blockquote><blockquote class="calibre10">"Neyse, artık gitsem iyi olur, Kreacher'ın merdivenden indiğini duyuyorum," dedi Sirius, oysa Harry onun yalan söylediğinden emindi. "Madem öyle, sana yazıp bir daha ne zaman şömineye gelebileceğimi söylerim, oldu mu? Eğer bu tehlikeyi göze alabilirsen, tabii."</blockquote><blockquote class="calibre10">Küçük bir pop sesi duyuldu ve az önce Sirius'un başının olduğu yerde yeniden alevler oynaşmaya başladı.</blockquote><div class="mbppagebreak" id="calibre_pb_29"></div>
</body></html>
