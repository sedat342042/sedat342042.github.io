<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Harry Potter ve Zümrüdüanka Yoldaşlığı</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><span class="calibre2">
</span></p><blockquote class="calibre16"><span class="calibre11"><span class="italic">Sayın Mr. Potter,</span></span></blockquote><blockquote class="calibre12"><span class="calibre11"><span class="italic">Yaklaşık yirmi iki dakika önceki mektubumuzu takiben, Sihir Bakanlığı asanızı derhal imha etme kararını gözden geçirmiştir. Resmi bir karara varılacak olan 12 Ağustos tarihli disiplin duruşmanıza kadar asanız sizde kalabilir.</span></span></blockquote><blockquote class="calibre10"><span class="calibre11"><span class="italic">Hogwarts Cadılık ve Büyücülük Okulu Müdürü ile yaptığı müzakerelerden sonra, Bakanlık, okuldan atılıp atılmayacağınız konusunun da aynı tarihte kararlaştırılması üzerinde anlaşmıştır. Bu nedenle kendinizi, durumunuz yeniden tetkik edilene dek okuldan uzaklaştırılmış sayabilirsiniz.</span></span></blockquote><blockquote class="calibre10"><span class="calibre11"><span class="italic">En iyi dileklerimizi sunarız.</span></span></blockquote><blockquote class="calibre12"><span class="calibre11"><span class="italic">Saygılarımızla,</span></span></blockquote><blockquote class="calibre15"><span class="calibre11"><span class="italic">Mafalda Hopkirk</span></span></blockquote><blockquote class="calibre15"><span class="calibre11"><span class="italic">Sihrin Uygunsuz Kullanımı Dairesi</span></span></blockquote><blockquote class="calibre15"><span class="calibre11"><span class="italic">Sihir Bakanlığı</span></span></blockquote><blockquote class="calibre9">Harry mektubu baştan sona üç kez hızla okudu. Daha atılmamış olduğunu bilmenin getirdiği rahatlamayla böğründeki düğüm biraz gevşedi, ama korkuları henüz tamamen kaybolmamıştı. Görünüşe bakılırsa her şey Ağustos'un On İkisi'nde yapılacak olan şu duruşmaya bağlıydı.</blockquote><blockquote class="calibre10">"Ee?" Vernon Enişte'nin sesi Harry'yi bulunduğu ortama döndürdü. "Şimdi ne oldu? Seni bir şeye mahkûm ettiler mi? Sizin güruhta ölüm cezası var mı?" diye ekledi umutla, sanki sonradan aklına gelmişçesine.</blockquote><blockquote class="calibre10">"Bir duruşmaya gitmem gerekiyor," dedi Harry.</blockquote><blockquote class="calibre10">"Yani orda mı mahkûm edecekler?"</blockquote><blockquote class="calibre10">"Galiba."</blockquote><blockquote class="calibre10">"Umudumu yitirmeyeyim öyleyse," dedi Vernon Enişte pis pis.</blockquote><blockquote class="calibre10">"Eh, hepsi bu kadarsa..." dedi Harry ayağa kalkarak. Yalnız kalmak, düşünmek, belki Ron, Hermione ya da Sirius'a mektup göndermek için yanıp tutuşuyordu.</blockquote><blockquote class="calibre10">"HAYIR, TABİİ Kİ HEPSİ BU KADAR DEĞİL!" diye böğürdü Vernon Enişte. "OTUR YERİNE!"</blockquote><blockquote class="calibre10">"Yine ne var?" dedi Harry sabırsızca.</blockquote><blockquote class="calibre10">"DUDLEY!" diye kükredi Vernon Enişte. "Oğlumun başına ne geldiğini harfi harfine bilmek istiyorum!"</blockquote><blockquote class="calibre10">"İYİ!" diye bağırdı Harry; sinirinden, hâlâ elinde tuttuğu asasının ucundan etrafa kırmızı ve altın rengi kıvılcımlar saçıldı. Dursley'lerin üçü de korkuyla irkildiler.</blockquote><blockquote class="calibre10">"Dudley'le Magnolia Crescent ve Wisteria Walk arasındaki yoldaydık," dedi Harry, hızlı konuşarak ve sinirine hâkim olmaya çalışarak. "Dudley bana kurnazlık etmeye kalktı, ben de asamı çektim ama kullanmadım. Sonra iki Ruh Emici belirdi–"</blockquote><blockquote class="calibre10">"Ama NEDİR Kİ bu Ruh Edici'ler?" diye sordu Vernon Enişte öfkeyle. "Ne YAPARLAR?"</blockquote><blockquote class="calibre10">"Söyledim ya - içindeki bütün mutluluğu emip alırlar," dedi Harry, "bir fırsatını bulurlarsa da, öperler -"</blockquote><blockquote class="calibre10">"Öperler mi?" dedi Vernon Enişte, hafiften irileşmiş gözlerle. "Öperler mi?"</blockquote><blockquote class="calibre10">"Ağzının içinden ruhunu emip almalarına böyle deniyor."</blockquote><blockquote class="calibre10">Petunia Teyze minik bir çığlık koyverdi.</blockquote><blockquote class="calibre10">"Ruhu mu? Yoksa onun ruhunu -ruhu hâlâ-"</blockquote><blockquote class="calibre10">Dudley'yi omuzlarından tutup sarstı, ruhunun içeride takırdadığını duyabilecek mi diye deneme yapıyordu sanki.</blockquote><blockquote class="calibre10">"Tabii ki ruhunu almadılar, alsalar anlardınız," dedi Harry öfkeyle.</blockquote><blockquote class="calibre10">"Onları püskürttün, ha oğlum?" dedi Vernon Enişte yüksek sesle. Konuşmayı bildiği sulara çekmeye çalışan birinin görünümüne sahipti. "Onlara iki tane çaktın, ha?"</blockquote><blockquote class="calibre10">"Bir Ruh Emici'ye iki tane çakamazsın," dedi Harry dişlerini sıkarak.</blockquote><blockquote class="calibre10">"Niye bir şeyi yok peki?" diye horozlandı Vernon Enişte. "Niye içi boşalmadı peki?"</blockquote><blockquote class="calibre10">"Çünkü ben Patronus -"</blockquote><blockquote class="calibre10">VIJT. Bir tangırtı, kanatların pır pırı ve etrafa yavaşça yayılan tozlar eşliğinde, mutfak şöminesinden dördüncü bir baykuş fırladı.</blockquote><blockquote class="calibre10">"TANRI AŞKINA!" diye kükredi Vernon Enişte. Uzun süredir yapmadığı bir şeyi yapıyor, bıyığından tutam tutam kıl koparıyordu. "BURADA BAYKUŞA MÜSAADE ETMEM, BUNA GÖZ YUMMAM, SÖYLÜYORUM BAK!"</blockquote><blockquote class="calibre10">Ama Harry baykuşun bacağından parşömen tomarını çıkarmaya koyulmuştu bile. Bu mektubun Dumbledore'dan geldiğinden ve her şeyi - Ruh Emiciler'i, Mrs. Figg'i, Bakanlık'ın neyin peşinde olduğunu, kendisinin, yani Dumbledore'un her şeyi nasıl halletmeyi düşündüğünü açıkladığından öylesine emindi ki, ömründe ilk kez, Sirius'un elyazısını görünce hayal kırıklığına uğradı. Vernon Enişte'nin baykuşlar hakkındaki bitmek bilmeyen yaygarasını duymazdan gelerek ve bacadan çıkan bu en son baykuşun yarattığı toz bulutundan dolayı gözlerini kısarak, Sirius'un mesajını okudu:</blockquote><blockquote class="calibre9"><span class="calibre11"><span class="italic">Az önce Arthur bize neler olduğunu anlattı. Ne yaparsan yap, bir daha evden dışarı adım atma.</span></span></blockquote><blockquote class="calibre9">Harry'ye göre bu tepki bu gece olan onca şey karşısında o kadar yetersizdi ki, parşömenin arkasını çevirip mektubun devamı var mı diye baktı, ama başka bir şey yoktu.</blockquote><blockquote class="calibre10">Sinirlenmeye başlamıştı yine. Tek başına iki Ruh Emici'yi püskürttüğü için kimse "aferin" demeyecek miydi? Mr. Weasley de Sirius da, sanki Harry yanlış bir şey yapmış da, azarlamayı ne kadar hasar oluştuğunun tespitinden sonraya bırakıyorlarmış gibi davranıyorlardı.</blockquote><blockquote class="calibre10">"... bir baykuş olayı, aman yani bir baykuş alayı, dadandı evime. Buna müsaade etmem, çocuk, müsaade -"</blockquote><blockquote class="calibre10">"Baykuşların gelmesine engel olamam," diye çıkıştı Harry, Sirius'un mektubunu avcunun içinde buruşturarak.</blockquote><blockquote class="calibre10">"Bu gece neler oldu, işin gerçeğini duymak istiyorum!" diye havlar gibi bağırdı Vernon Enişte. "Madem Dudley'yi incitenler Ruh Eğici'lerdi, sen niye okuldan atıldın? O zamazingodan yapmışsın işte, kendin söyledin!"</blockquote><blockquote class="calibre10">Harry sakinleşmek için uzun bir soluk aldı. Başı yine ağrımaya başlamıştı. Mutfaktan çıkmayı, Dursley'lerden uzaklaşmayı her şeyden çok istiyordu.</blockquote><blockquote class="calibre10">"Patronus Büyüsü'nü Ruh Emiciler'den kurtulmak için yaptım," dedi, kendini sakin olmaya zorlayarak. "Onlara karşı işe yarayan tek şey bu."</blockquote><blockquote class="calibre10">"Ama Ruh Ediciler'in Little Whinging'de ne işi vardı?" dedi Vernon Enişte, zıvanadan çıkmış halde.</blockquote><blockquote class="calibre10">"Bir şey diyemeyeceğim," dedi Harry bıkkınlıkla. "Hiçbir fikrim yok."</blockquote><blockquote class="calibre10">Başı floresan ışığın ışıltısına tempo tutarcasına zonkluyordu şimdi. Öfkesi yavaş yavaş diniyordu. Kendini bitmiş tükenmiş hissediyordu. Dursley'lerin hepsi birden gözlerini ona dikmiş bakıyorlardı.</blockquote><blockquote class="calibre10">"Senin yüzünden," dedi Vernon Enişte şiddetle. "Bunun seninle ilgisi var, çocuk, eminim. Yoksa niye buraya gelsinler? Yoksa niye o yolda ortaya çıksınlar? Herhalde kilometrelerce mesafede senden başka - başka -" Belli ki "büyücü" sözcüğünü söylemeye içi elvermiyordu. "Senden başka öyle biri yoktur."</blockquote><blockquote class="calibre10">"Niye geldiklerini bilmiyorum."</blockquote><blockquote class="calibre10">Ama Vernon Enişte'nin sözleri, Harry'nin yorgun düşmüş beynini yeniden harekete geçirmişti. Sahi, Ruh Emiciler Little Whinging'e niye gelmişlerdi ki? Harry'nin olduğu yolda ortaya çıkmaları nasıl tesadüf olabilirdi? Buraya gönderilmiş miydiler? Sihir Bakanlığı Ruh Emiciler'in kontrolünü mü kaybetmişti? Dumbledore'un tahmin ettiği gibi, Azkaban'dan ayrılıp Voldemort'a mı katılmışlardı?</blockquote><blockquote class="calibre10">"Bu Ruh Eziciler bir üşütükler hapishanesini mi bekliyor?" diye sordu Vernon Enişte, Harry'nin düşüncelerinin izinden acemice giderek.</blockquote><blockquote class="calibre10">"Evet," dedi Harry.</blockquote><blockquote class="calibre10">Başının sızısı bir dursa, mutfaktan çıkıp karanlık odasına bir gidebilse, düşünebilse...</blockquote><blockquote class="calibre10">"Aha! Seni tutuklamaya gelmişlerdi!" dedi Vernon Enişte, doğruluğu su götürmez bir sonuca varmış birinin muzaffer edasıyla. "İşte bu, değil mi, çocuk? Kanundan kaçıyorsun!"</blockquote><blockquote class="calibre10">"Tabii ki kaçmıyorum," dedi Harry. Bir sineği kovmak istermiş gibi başını iki yana salladı, şimdi kafası çılgıncasına çalışıyordu.</blockquote><blockquote class="calibre10">"Peki o zaman neden -"</blockquote><blockquote class="calibre10">Harry alçak sesle, Vernon Enişte'den çok kendi kendine, "Onları o göndermiş olmalı," dedi.</blockquote><blockquote class="calibre10">"Ne dedin? Kim göndermiş olmalı?"</blockquote><blockquote class="calibre10">"Lord Voldemort," dedi Harry.</blockquote><blockquote class="calibre10">"Büyücü", "sihir" ya da "asa" gibi sözcükleri duyduklarında irkilen ve ciyaklayan Dursley'lerin, gelmiş geçmiş en kötücül büyücünün adını duyup da bir parça bile ürpermemelerinin ne kadar garip olduğunu hayal meyal fark eder gibi oldu.</blockquote><blockquote class="calibre10">"Lord - dur bir dakika," dedi Vernon Enişte. Yüzünü buruşturmuştu, bir domuzunkine benzeyen gözlerinde yavaş yavaş bir anlama ışığı belirmişti. "O adı duymuştum... o değil miydi, hani -"</blockquote><blockquote class="calibre10">"Annemle babamı öldüren kişi, evet," dedi Harry.</blockquote><blockquote class="calibre10">"Ama o gitmişti," dedi Vernon Enişte sabırsızca, Harry'nin annesiyle babasının öldürülmesinin acı verici bir mesele olduğuna dair en ufak bir belirti göstermeden. "O dev herif söylemişti. Gitmiş."</blockquote><blockquote class="calibre10">"Geri döndü," dedi Harry sıkıntıyla.</blockquote><blockquote class="calibre10">Petunia Teyze'nin hastane gibi temiz mutfağında, son model buzdolabının ve geniş ekran televizyonun yanında durup Vernon Enişte'yle sakin sakin Ruh Emiciler'den bahsetmek Harry'ye çok tuhaf geliyordu. Ruh Emiciler'in Little Whinging'e gelmesi, Privet Drive'ın iflah olmaz bir biçimde sihirden yoksun dünyasını onun ötesindeki dünyadan ayıran muazzam, görünmez duvarda gedik açmıştı adeta. Harry'nin iki yaşamı bir şekilde birleşmiş, her şey tepetaklak olmuştu; Dursley'ler sihirli dünyaya ilişkin ayrıntıları öğrenmek istiyorlardı, Mrs. Figg Dumbledore'u tanıyordu; Ruh Emiciler Little Whinging'de süzülüyordu ve kendisi Hogwarts'a belki de asla dönemeyecekti. Harry'nin başı iyice zonklamaya başladı.</blockquote><blockquote class="calibre10">"Döndü mü?" diye fısıldadı Petunia Teyze.</blockquote><blockquote class="calibre10">Harry'ye daha önce hiç bakmadığı gibi bakıyordu. Ve birdenbire, ömründe ilk defa, Harry, Petunia Teyze'nin annesinin kardeşi olduğunun tam anlamıyla bilincine vardı. Şu anda bundan niye böylesine etkilendiğini bilmiyordu. Tek bildiği, odada Lord Voldemort'un geri dönmesinin ne anlama gelebileceğini sezebilecek yegâne kişinin kendisi olmadığıydı. Petunia Teyze daha önce ömründe ona öyle bakmamıştı. Büyük, solgun gözleri (kız kardeşininkilerden o kadar farklıydı ki) nefret ya da kızgınlıkla kısılmamış, korkudan faltaşı gibi açılmıştı. Petunia Teyze'nin Harry kendini bildi bileli sürdürdüğü amansız kandırmaca -sihir diye bir şeyin de, Vernon Enişte'yle yaşadığı dünyadan başka bir dünyanın da olmadığı kandırmacası- ansızın yerle bir olmuş gibiydi.</blockquote><blockquote class="calibre10">"Evet," dedi Harry, bu defa doğrudan doğruya Petunia Teyze'ye hitap ederek. "Bir ay önce döndü. Onu gördüm."</blockquote><blockquote class="calibre10">Petunia Teyze'nin elleri Dudley'nin deri kaplı iriyarı omuzlarını bulup sıkı sıkı kavradı.</blockquote><blockquote class="calibre10">"Bir dakika," dedi Vernon Enişte, bir karısına, bir Harry'ye bakarak. Belli ki ikisinin arasında oluşan bu beklenmedik anlaşma onu sersemletmiş, kafasını karıştırmıştı. "Bir dakika. Bu Voldizımbırtı döndü diyorsun yani."</blockquote><blockquote class="calibre10">"Evet."</blockquote><blockquote class="calibre10">"Şu aileni öldüren kişi."</blockquote><blockquote class="calibre10">"Evet."</blockquote><blockquote class="calibre10">"Şimdi de arkandan Ruh Ekiciler'i mi gönderiyor?"</blockquote><blockquote class="calibre10">"Öyle görünüyor," dedi Harry.</blockquote><blockquote class="calibre10">"Anlıyorum," dedi Vernon Enişte, bir beti benzi atmış karısına, bir Harry'ye bakıp pantolonunu çekerek. Sanki şişiyor, kocaman mor suratı Harry'nin gözlerinin önünde geriliyordu. "Eh, işte bu, kantarın topunu kaçırır," dedi. Kendini şişirirken gömleğinin önü iyiden iyiye gerginleşmişti. "Bu evden çık git, çocuk!"</blockquote><blockquote class="calibre10">"Ne?" dedi Harry.</blockquote><blockquote class="calibre10">"Beni duydun - DIŞARI!" Vernon Enişte öyle bir böğürmüştü ki, Petunia Teyze ile Dudley bile yerlerinden zıplamışlardı. "DIŞARI! DIŞARI! Bunu yıllar önce yapmam gerekirdi! Baykuşlar burayı huzurevi niyetine kullanıyor, pudingler patlıyor, salonun yarısı yerle bir oluyor, Dudley'nin kuyruğu çıkıyor, Marge tavanda geziniyor, bir Ford Anglia uçuyor - DIŞARI! DIŞARI! Bittin artık! Tarih oldun sen! Madem peşinde bir kaçık var, artık burada kalamazsın, karımı ve oğlumu tehlikeye atamazsın, başımızı belaya sokamazsın. Beş para etmez annenle babanın izinden gidiyorsun madem, yetti artık! DIŞARI!"</blockquote><blockquote class="calibre10">Harry olduğu yere mıhlanmış gibi kaldı. Bakanlık'tan, Mr. Weasley'den ve Sirius'dan gelen mektuplar sol avcunun içinde buruşmuş halde duruyordu. “Ne yaparsan yap, bir daha evden dışarı adım atma. TEYZENLE ENİŞTENİN EVİNDEN AYRILMA.”</blockquote><blockquote class="calibre10">"Beni duydun!" dedi Vernon Enişte öne eğilerek. Koca mor suratı Harry'ninkine o kadar yaklaşmıştı ki, tükürükleri yüzüne sıçrıyordu. "Yürü bakalım! Yarım saat önce evden ayrılmaya can atıyordun! Ben de tamamen aynı fikirdeyim! Git, bir daha da buraya ayak basma! Seni baştan niye kabul ettik, bilmem, Marge haklıydı, yetimhaneye göndermeliydik. Fazla yufka yürekliydik, içinden çıkarabiliriz sandık, seni normale döndürebiliriz sandık, ama sen baştan çürüktün, yetti artık - baykuşlar."</blockquote><blockquote class="calibre10">Beşinci baykuş bacadan aşağı öyle hızlı fırladı ki yere çarptı, sonra tiz bir çığlıkla tekrar havalandı. Harry kırmızı bir zarfın içindeki mektubu almak için elini kaldırdı, ama baykuş başının tepesinden geçip doğruca Petunia Teyze'ye gitti. Bunun üzerine Petunia Teyze çığlık attı ve kollarını yüzüne kapatıp eğildi. Baykuş kırmızı zarfı onun kafasının üstünden aşağı bıraktı ve dönüp bacadan yukarı uçarak gitti.</blockquote><blockquote class="calibre10">Harry fırladı, ama Petunia Teyze mektuba daha önce ulaştı.</blockquote><blockquote class="calibre10">"Sen aç istiyorsan," dedi Harry, "ama nasılsa mektupta ne dediğini ben de duyacağım. Bir Çığırtkan o."</blockquote><blockquote class="calibre10">"Bırak onu, Petunia!" diye kükredi Vernon Enişte. "Elini sürme ona, tehlikeli olabilir!"</blockquote><blockquote class="calibre10">"Bana gönderilmiş," dedi Petunia Teyze titreyen bir sesle. "Bana gönderilmiş, Vernon, bak! Mrs. Petunia Dursley, Mutfak, Dört Numara, Privet Drive -"</blockquote><blockquote class="calibre10">Korkuyla soluğunu tuttu. Kırmızı zarftan duman çıkmaya başlamıştı.</blockquote><blockquote class="calibre10">"Aç!" diye yüreklendirdi onu Harry. "Aç da bitsin şu iş! Nasılsa olan olacak."</blockquote><blockquote class="calibre10">"Hayır."</blockquote><blockquote class="calibre10">Petunia Teyze'nin eli titriyordu. Bir kaçış yolu arıyormuş gibi, gözleri mutfağı delice taradı, ama çok geçti artık - zarf alevler içinde kalmıştı. Petunia Teyze çığlığı bastı ve zarfı elinden attı.</blockquote><blockquote class="calibre10">Mutfağı masanın üzerindeki yanan mektuptan gelen ve duvarlarda yankılanan korkunç bir ses kapladı.</blockquote><blockquote class="calibre9"><span class="calibre11"><span class="italic">"Unutma, Petunia."</span></span></blockquote><blockquote class="calibre9">Petunia Teyze bayılacak gibi oldu. Elleri yüzünde, Dudley'nin yanındaki sandalyeye çöktü. Sessizlikte, zarftan artakalanlar da kül oldu.</blockquote><blockquote class="calibre10">"Nedir bu?" dedi Vernon Enişte boğuk bir sesle. "Ne- ben anla- Petunia?"</blockquote><blockquote class="calibre10">Petunia Teyze hiçbir şey demedi. Dudley şapşal şapşal annesine bakıyordu, ağzı açık kalmıştı. Sessizlik dehşet verici bir şekilde uzadı. Harry dumura uğramış halde teyzesine bakıyordu, başı patlayacakmış gibi zonkluyordu.</blockquote><blockquote class="calibre10">"Petunia, hayatım?" dedi Vernon Enişte çekingen çekingen. "P-Petunia?"</blockquote><blockquote class="calibre10">Kadın başını kaldırdı. Hâlâ titriyordu. Yutkundu.</blockquote><blockquote class="calibre10">"Çocuk - çocuk burada kalacak, Vernon," dedi cılız bir sesle.</blockquote><blockquote class="calibre10">"N-ne?"</blockquote><blockquote class="calibre10">"Kalıyor," dedi. Harry'ye bakmıyordu. Yeniden ayağa kalktı.</blockquote><blockquote class="calibre10">"O... ama Petunia..."</blockquote><blockquote class="calibre10">"Onu kapının önüne koyarsak komşular dedikoduya başlayacak," dedi. Hızla her zamanki uyanık, aksi tavrına dönüyordu, ama yüzü hâlâ çok solgundu. "Olmayacak sorular soracaklar, nereye gittiğini öğrenmek isteyecekler. Onu tutmak zorundayız."</blockquote><blockquote class="calibre10">Vernon Enişte eskimiş bir lastik gibi sönmeye başlamıştı.</blockquote><blockquote class="calibre10">"Ama Petunia, hayatım -"</blockquote><blockquote class="calibre10">Petunia Teyze ona aldırmadı. Harry'ye döndü.</blockquote><blockquote class="calibre10">"Odanda duracaksın," dedi. "Evden çıkmayacaksın. Git yat şimdi."</blockquote><blockquote class="calibre10">Harry kıpırdamadı.</blockquote><blockquote class="calibre10">"O Çığırtkan kimdendi?"</blockquote><blockquote class="calibre10">"Soru sorma” diye parladı Petunia Teyze.</blockquote><blockquote class="calibre10">"Büyücülerle temasta mısın?"</blockquote><blockquote class="calibre10">"Sana git yat dedim!"</blockquote><blockquote class="calibre10">"Ne demek istedi? Neyi unutma?"</blockquote><blockquote class="calibre10">"Git yat!"</blockquote><blockquote class="calibre10">"Nasıl -"</blockquote><blockquote class="calibre10">"TEYZENİ DUYDUN, GİT YAT ARTIK!"</blockquote><div class="mbppagebreak" id="calibre_pb_4"></div>
</body></html>
