<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Harry Potter ve Zümrüdüanka Yoldaşlığı</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos513172" class="calibre1"><span class="calibre2">
</span></p><blockquote class="calibre7"><span class="calibre4">ON  BİRİNCİ  BÖLÜM</span><br class="calibre8"/><span class="calibre4">SEÇMEN  ŞAPKA'NIN YENİ  ŞARKISI</span></blockquote><blockquote class="calibre9">Harry diğerlerine Luna ile ikisinin aynı halüsinasyonu gördüğünü söylemek istemedi, buna halüsinasyon denebilirse tabii. Onun için de, arabaya binip yerine oturdu, kapıyı arkasından çarpıp kapattı ve atlar hakkında hiçbir şey söylememeyi tercih etti. Yine de, atların camın gerisinde hareket eden siluetlerini gözlemekten kendini alamıyordu.</blockquote><blockquote class="calibre10">Ginny, "Herkes Grubbly-Plank denen kadını gördü mü?" diye sordu. "Niye dönmüş buraya? Hagrid okuldan ayrılmış olamaz, değil mi?"</blockquote><blockquote class="calibre10">Luna, "Bence gitmesi hiç de fena olmaz," dedi. "Pek de iyi bir öğretmen değildi zaten, değil mi?"</blockquote><blockquote class="calibre10">"Hayır, iyi öğretmendi!" dediler Harry, Ron ve Ginny öfkeyle.</blockquote><blockquote class="calibre10">Harry gözlerinden ateşler saçarak Hermione'ye baktı. Hermione boğazını temizledi ve hemen, "Şey... evet... çok iyidir," dedi.</blockquote><blockquote class="calibre10">Luna, hiç de etkilenmiş görünmeden, "Eh, biz Ravenclaw'lar onun şaka gibi bir şey olduğunu düşünüyoruz" dedi.</blockquote><blockquote class="calibre10">Ron, "Öyleyse berbat bir espri anlayışınız var," diye cevabı yapıştırdı; bu sırada altlarındaki tekerlekler gıcırdayarak harekete geçmişti.</blockquote><blockquote class="calibre10">Luna, Ron'un kabalığından rahatsız olmamış gibiydi; tersine, sanki orta karar bir televizyon programı izliyormuş gibi, bir süre onu süzdü.</blockquote><blockquote class="calibre10">Arabalar tıkırdayarak ve sallanarak konvoy halinde yola koyuldu. Okul arazisinin kapılarının iki yanında duran ve üzerinde kanatlı yabandomuzu heykelleri bulunan yüksek taş sütunların arasından geçtiklerinde, Harry öne eğilerek Hagrid'in Yasak Orman'ın kıyısındaki kulübesinde ışık olup olmadığını görmeye çalıştı, ama arazi kapkaranlıktı. Hogwarts Şatosu ise, tüm heybetiyle gittikçe daha da yaklaşıyordu: karanlık gökyüzüne karşı zifir karası, yer yer tepelerinde bir pencerenin ateş gibi parıldadığı, yüksek bir kule yığını.</blockquote><blockquote class="calibre10">Arabalar, meşe ön kapılara çıkan taş merdivenlerin yakınında tıngırdayarak durdu. Arabadan ilk inen Harry oldu. Orman'ın orada ışığı yanık pencere görür müyüm diye yeniden baktı ama, Hagrid'in kulübesinde kesinlikle hayat belirtisi yoktu. İstemeye istemeye bakışlarını bir kez daha, gece ayazında sessizce bekleyen, boş bakışlı beyaz gözleri ışıldayan, garip iskeletimsi yaratıklara çevirdi; acaba yok olmuşlar mıdır diye ufak bir umuda kapılmıştı.</blockquote><blockquote class="calibre10">Harry daha önce de buna benzer bir deneyim yaşamış, Ron'un görmediği bir şeyi görmüştü, ama o sadece aynadaki bir yansımaydı; bir araba filosunu çekecek kadar kuvvetli ve çok sağlam görünüşlü yüz canavar, o ilk deneyime kıyasla çok daha gerçekti. Luna'ya inanmak gerekirse canavarlar hep oradaydı, ama eskiden göze görünmüyorlardı. Öyleyse Harry neden onları birden görmeye başlamıştı, Ron neden görmüyordu?</blockquote><blockquote class="calibre10">Ron, yanı başından, "Geliyor musun, gelmiyor musun?" dedi.</blockquote><blockquote class="calibre10">"Ha... evet," dedi Harry hemen. Taş merdivenlerden hızlı hızlı şatoya çıkan kalabalığa katıldılar.</blockquote><blockquote class="calibre10">Giriş Salonu meşalelerin ışığıyla alev alev aydınlanmıştı. Öğrenciler taş döşemenin üzerinden, ders yılı başlangıcı şöleninin verileceği Büyük Salon'a açılan sağdaki ikili kapıya doğru giderken, ayak sesleri Giriş Salonu'nda yankılandı.</blockquote><blockquote class="calibre10">Büyük Salon'daki dört uzun bina masası dolmaktaydı, tepelerindeyse yüksek pencerelerden görülen gökyüzünün aynısı, kara ve yıldızsız bir tavan uzanıyordu. Masaların arasında mumlar havada süzülüyor, hem salona serpiştirilmiş gümüşi hayaletlerin, hem de hevesle konuşan, yaz haberleri değiş tokuşu yapan, başka binalardan arkadaşlarını bağırarak selamlayan, birbirlerinin yeni saç kesimlerini ve cüppelerini inceleyen öğrencilerin yüzlerini aydınlatıyordu. Harry, o geçerken insanların baş başa verip fısıldaştığını fark etti yine; dişlerini sıkarak, fark etmiyormuş ve aldırmıyormuş gibi yaptı.</blockquote><blockquote class="calibre10">Luna, Ravenclaw masasında onlardan ayrıldı. Gryffindor masasına vardıklarındaysa, diğer dördüncü sınıf öğrencileri Ginny'yi çağırdılar, o da onlarla oturmaya gitti; Harry, Ron, Hermione ve Neville ise masanın ortasına yakın bir yere, Gryffindor Binası hayaleti Neredeyse Kafasız Nick ile Parvati Patil ve Lavender Brown'ın arasına, yan yana oturdular. Kızlar Harry'yi fazlaca neşeli ve dostça selamladı; Harry onların bir saniye öncesine kadar kendisi hakkında konuştuklarından hemen hemen emindi. Ancak, onun daha önemli bir derdi vardı; öğrencilerin başları üzerinden, salonun karşı duvarı boyunca uzanan öğretmenler masasına bakıyordu.</blockquote><blockquote class="calibre10">"Orada değil."</blockquote><blockquote class="calibre10">Ron ve Hermione de öğretmenler masasını gözleriyle taradılar, oysa buna pek de gerek yoktu; Hagrid o cüssesiyle, herhangi bir grubun içinde hemen göze çarpardı.</blockquote><blockquote class="calibre10">"Gitmiş olamaz," dedi Ron. Sesi biraz endişeli çıkıyordu.</blockquote><blockquote class="calibre10">"Elbette olamaz," dedi Harry, üstüne basa basa.</blockquote><blockquote class="calibre10">Hermione, "Sizce onun... başına bir şey gelmiş olamaz, değil mi?" dedi tedirgin bir sesle.</blockquote><blockquote class="calibre10">"Hayır," dedi Harry hemen.</blockquote><blockquote class="calibre10">"Peki ama nerede o zaman?"</blockquote><blockquote class="calibre10">Bir duraklama oldu. Neville, Parvati ve Lavender duymasın diye çok alçak sesle konuşan Harry, "Belki de daha dönmemiştir," dedi. "Anlıyorsunuz ya -görevinden- yazın Dumbledore için yaptığı her neyse, ondan."</blockquote><blockquote class="calibre10">"Evet... evet, öyle olabilir," dedi Ron, biraz rahatlamış gibi. Ama Hermione dudağını ısırdı ve öğretmenler masasını gözleriyle baştan aşağı taradı; sanki Hagrid'in yokluğuna kesin bir açıklama bulmayı umuyor gibiydi.</blockquote><blockquote class="calibre10">"Bu kim?" dedi tiz bir sesle, öğretmenler masasının ortalarında bir yeri işaret ederek.</blockquote><blockquote class="calibre10">Harry de aynı yere baktı. Gözü önce, uzun öğretmenler masasının merkezinde, gümüşi yıldızlar serpiştirilmiş koyu mor cüppesi ve buna uygun şapkasıyla, yüksek arkalıklı altın koltuğunda oturan Profesör Dumbledore'a takıldı. Dumbledore'un başı, yanında oturmuş, kulağına bir şeyler fısıldayan kadına doğru eğilmişti. Harry kadın için, birinin evde kalmış teyzesine benziyor diye düşündü: Tıknazdı, kısa, kıvırcık ve fare kahverengisi saçları vardı, cüppesinin üzerine giydiği ponponlu hırkanın rengine uygun, korkunç bir pembe saç bandı takmıştı. Sonra kadehinden bir yudum almak için başını hafifçe çevirdi ve Harry solgun, kurbağa gibi bir yüz ve bir çift pırtlak, torba torba göz görerek küçük bir şok geçirdi. Kadını tanıyordu.</blockquote><blockquote class="calibre10">"Umbridge denen kadın bu!"</blockquote><blockquote class="calibre10">"Kim?" dedi Hermione.</blockquote><blockquote class="calibre10">"Duruşmamda o da vardı, Fudge'ın yanında çalışıyor!"</blockquote><blockquote class="calibre10">"Güzel hırka," dedi Ron, sahte bir gülüşle.</blockquote><blockquote class="calibre10">Hermione kaşlarını çatarak, "Fudge'ın yanında çalışıyor!" diye tekrarladı. "Burada ne işi var o zaman?"</blockquote><blockquote class="calibre10">"Bilmem..."</blockquote><blockquote class="calibre10">Hermione kısık gözlerle öğretmenler masasını süzdü.</blockquote><blockquote class="calibre10">"Hayır," diye mırıldandı, "hayır, olamaz elbette..."</blockquote><blockquote class="calibre10">Harry onun ne demek istediğini anlamadı, ama sormadı. Dikkatini, birden öğretmenler masasının arkasında beliren Profesör Grubbly-Plank çekmişti. Profesör masanın sonuna kadar gitti ve Hagrid'e ait koltuğa oturdu. Demek ki birinci sınıflar gölü geçip şatoya varmışlardı. Gerçekten de, birkaç saniye sonra Giriş Salonu'nun kapıları açıldı. Epey korkmuş görünen birinci sınıflar, başlarında Profesör McGonagall'la, uzun bir sıra halinde Büyük Salon'a girdi. Profesör McGonagall elinde bir tabure taşıyordu. Taburenin üzerindeyse, adamakıllı yama görmüş ve delikleri örülmüş, hayli yıpranmış, kenarına yakın bir yerde geniş bir yarığı bulunan, kadim bir büyücü şapkası vardı.</blockquote><blockquote class="calibre10">Büyük Salon'daki konuşma sesleri dindi. Birinci sınıflar öğretmenler masasının önünde, yüzleri öğrencilere dönük olarak sıralandı ve Profesör McGonagall tabureyi özenle onların önüne koydu, sonra da geri çekildi.</blockquote><blockquote class="calibre10">Mum ışığında birinci sınıfların yüzlerine soluk bir parıltı vuruyordu. Sıranın tam ortasındaki küçük bir oğlanın titriyor gibi bir hali vardı. Harry bir an, kendisinin orada durmuş, hangi binaya ait olduğunu tayin edecek meçhul testi beklerken nasıl da dehşet duymuş olduğunu hatırladı.</blockquote><blockquote class="calibre10">Bütün okul nefesini tutup bekledi. Sonra şapkanın kenarına yakın yerdeki yarık, bir ağız gibi açıldı ve Seçmen Şapka şarkısına başladı:</blockquote><blockquote class="calibre9"><span class="calibre11"><span class="italic">Eskiden ben henüz gençken</span></span></blockquote><blockquote class="calibre15"><span class="calibre11"><span class="italic">Ve Hogwarts yepyeniyken</span></span></blockquote><blockquote class="calibre15"><span class="calibre11"><span class="italic">Soylu okulumuzun kurucuları</span></span></blockquote><blockquote class="calibre15"><span class="calibre11"><span class="italic">Hiç düşünmezdi ayrılmayı.</span></span></blockquote><blockquote class="calibre13"><span class="calibre11"><span class="italic">Ortaktı çünkü özlemleri,</span></span></blockquote><blockquote class="calibre15"><span class="calibre11"><span class="italic">Tek amaçta birleşmişlerdi:</span></span></blockquote><blockquote class="calibre15"><span class="calibre11"><span class="italic">Dünyanın en iyi büyü okulunda</span></span></blockquote><blockquote class="calibre15"><span class="calibre11"><span class="italic">Bilgilerini aktarmaktı emelleri.</span></span></blockquote><blockquote class="calibre13"><span class="calibre11"><span class="italic">"Birlikte kurup öğreteceğiz!"</span></span></blockquote><blockquote class="calibre15"><span class="calibre11"><span class="italic">Dört iyi dost bu kararı verdi</span></span></blockquote><blockquote class="calibre15"><span class="calibre11"><span class="italic">Gün gelip de ayrılabilecekleri</span></span></blockquote><blockquote class="calibre15"><span class="calibre11"><span class="italic">Akıllarından bile geçmezdi.</span></span></blockquote><blockquote class="calibre13"><span class="calibre11"><span class="italic">Slytherin'le Gryffindor gibi.</span></span></blockquote><blockquote class="calibre15"><span class="calibre11"><span class="italic">Ýyi dostu nerde bulursun?</span></span></blockquote><blockquote class="calibre15"><span class="calibre11"><span class="italic">Velev ki aklına gelen örnek</span></span></blockquote><blockquote class="calibre15"><span class="calibre11"><span class="italic">Hufflepııff'la Ravenclaw olsun...</span></span></blockquote><blockquote class="calibre13"><span class="calibre11"><span class="italic">Ýşler nasıl kötü gidebilirdi?</span></span></blockquote><blockquote class="calibre15"><span class="calibre11"><span class="italic">Böyle dostluklar çöker miydi?</span></span></blockquote><blockquote class="calibre15"><span class="calibre11"><span class="italic">Eh, ben oradaydım, anlatayım size</span></span></blockquote><blockquote class="calibre15"><span class="calibre11"><span class="italic">O hüzünlü, kederli hikâyeyi.</span></span></blockquote><blockquote class="calibre13"><span class="calibre11"><span class="italic">Dedi ki Slytherin,</span></span></blockquote><blockquote class="calibre15"><span class="calibre11"><span class="italic">"Biz sadece soyu en saf olanları eğitelim."</span></span></blockquote><blockquote class="calibre15"><span class="calibre11"><span class="italic">Dedi ki Ravenclaw,</span></span></blockquote><blockquote class="calibre15"><span class="calibre11"><span class="italic">"Zekâsı en güçlü olanlara ders verelim."</span></span></blockquote><blockquote class="calibre13"><span class="calibre11"><span class="italic">Dedi ki Gryffindor,</span></span></blockquote><blockquote class="calibre15"><span class="calibre11"><span class="italic">"Öğrencilerimiz kahramanlıkla ünlenmiş olmalı."</span></span></blockquote><blockquote class="calibre15"><span class="calibre11"><span class="italic">Dedi ki Hufflepuff,</span></span></blockquote><blockquote class="calibre15"><span class="calibre11"><span class="italic">"Hepsine öğretirim, hiçbirini birbirinden ayırmam."</span></span></blockquote><blockquote class="calibre13"><span class="calibre11"><span class="italic">Bu farklılıklar başlangıçta</span></span></blockquote><blockquote class="calibre15"><span class="calibre11"><span class="italic">Pek anlaşmazlığa yol açmadı.</span></span></blockquote><blockquote class="calibre15"><span class="calibre11"><span class="italic">Neden derseniz, dört kurucunun da</span></span></blockquote><blockquote class="calibre15"><span class="calibre11"><span class="italic">Ýstediğini alacağı bir binası vardı.</span></span></blockquote><blockquote class="calibre13"><span class="calibre11"><span class="italic">Onun için Slytherin sadece safkan,</span></span></blockquote><blockquote class="calibre15"><span class="calibre11"><span class="italic">Kendi gibi kurnaz büyücüleri seçti,</span></span></blockquote><blockquote class="calibre15"><span class="calibre11"><span class="italic">Ravenclaw ince eledi sık dokudu,</span></span></blockquote><blockquote class="calibre15"><span class="calibre11"><span class="italic">Bir tek en zekilere ders verdi.</span></span></blockquote><blockquote class="calibre13"><span class="calibre11"><span class="italic">En cesurlar, en cüretkârlarsa</span></span></blockquote><blockquote class="calibre15"><span class="calibre11"><span class="italic">Yiğit Gryffindor'a gitti.</span></span></blockquote><blockquote class="calibre15"><span class="calibre11"><span class="italic">Ýyi kalpli Hufflepuff ötekileri aldı</span></span></blockquote><blockquote class="calibre15"><span class="calibre11"><span class="italic">Ve onlara tüm bilgisini aktardı.</span></span></blockquote><blockquote class="calibre13"><span class="calibre11"><span class="italic">Böylece binalarla kurucuları</span></span></blockquote><blockquote class="calibre15"><span class="calibre11"><span class="italic">Sürdürdü o sağlam, has dostluklarını.</span></span></blockquote><blockquote class="calibre15"><span class="calibre11"><span class="italic">Ve Hogwarts uyum içinde geçirdi</span></span></blockquote><blockquote class="calibre15"><span class="calibre11"><span class="italic">Nice mutlu yılları.</span></span></blockquote><blockquote class="calibre13"><span class="calibre11"><span class="italic">Sonra aramıza anlaşmazlık girdi.</span></span></blockquote><blockquote class="calibre15"><span class="calibre11"><span class="italic">Hata ve korkularımızla beslendi.</span></span></blockquote><blockquote class="calibre15"><span class="calibre11"><span class="italic">Vaktiyle dört direk misali.</span></span></blockquote><blockquote class="calibre15"><span class="calibre11"><span class="italic">Okulumuzu ayakta tutan dört bina</span></span></blockquote><blockquote class="calibre15"><span class="calibre11"><span class="italic">Birbirine cephe alıp bölündü.</span></span></blockquote><blockquote class="calibre13"><span class="calibre11"><span class="italic">Hepsi çalıştı hâkim olmaya.</span></span></blockquote><blockquote class="calibre15"><span class="calibre11"><span class="italic">Bir süre herkes bekledi</span></span></blockquote><blockquote class="calibre15"><span class="calibre11"><span class="italic">Okul vakitsiz kapanacak dendi.</span></span></blockquote><blockquote class="calibre15"><span class="calibre11"><span class="italic">Düello ve savaş yüzünden</span></span></blockquote><blockquote class="calibre15"><span class="calibre11"><span class="italic">Dostun dostla çarpışmasından.</span></span></blockquote><blockquote class="calibre13"><span class="calibre11"><span class="italic">Ve sonunda o sabah geldi</span></span></blockquote><blockquote class="calibre15"><span class="calibre11"><span class="italic">Ýhtiyar Slytherin terk edip gitti.</span></span></blockquote><blockquote class="calibre15"><span class="calibre11"><span class="italic">Doğru, gerçi bitmişti mücadele</span></span></blockquote><blockquote class="calibre15"><span class="calibre11"><span class="italic">Ama keder yerleşti yüreğimize.</span></span></blockquote><blockquote class="calibre13"><span class="calibre11"><span class="italic">Ve dört kurucunun sayısı</span></span></blockquote><blockquote class="calibre15"><span class="calibre11"><span class="italic">Böylece üçe indi ineli</span></span></blockquote><blockquote class="calibre15"><span class="calibre11"><span class="italic">Binalar hiç tam birleşmedi</span></span></blockquote><blockquote class="calibre15"><span class="calibre11"><span class="italic">Eskiden amaçlandığı gibi.</span></span></blockquote><blockquote class="calibre13"><span class="calibre11"><span class="italic">Şimdi Seçmen Şapka burada</span></span></blockquote><blockquote class="calibre15"><span class="calibre11"><span class="italic">Bilinmedik bir şey yok ortada.</span></span></blockquote><blockquote class="calibre15"><span class="calibre11"><span class="italic">Sizi binalara ayırıyorum</span></span></blockquote><blockquote class="calibre15"><span class="calibre11"><span class="italic">Çünkü bunun için buradayım.</span></span></blockquote><blockquote class="calibre13"><span class="calibre11"><span class="italic">Ama bu yıl daha ileri gideceğim</span></span></blockquote><blockquote class="calibre15"><span class="calibre11"><span class="italic">Şarkımı can kulağıyla dinleyin:</span></span></blockquote><blockquote class="calibre15"><span class="calibre11"><span class="italic">Sizi ayırmaya mahkûm olsam da</span></span></blockquote><blockquote class="calibre15"><span class="calibre11"><span class="italic">Bu hâlâ yanlış geliyor bana.</span></span></blockquote><blockquote class="calibre13"><span class="calibre11"><span class="italic">Olsun, yapmam gerek görevimi</span></span></blockquote><blockquote class="calibre15"><span class="calibre11"><span class="italic">Her yıl dörde bölmeliyim sizleri.</span></span></blockquote><blockquote class="calibre15"><span class="calibre11"><span class="italic">Yine de merak ediyorum, acaba</span></span></blockquote><blockquote class="calibre15"><span class="calibre11"><span class="italic">Seçme, korktuğum sona yol açmaz mı diye.</span></span></blockquote><blockquote class="calibre13"><span class="calibre11"><span class="italic">Ah, tehlikeleri bilin, okuyun işaretleri</span></span></blockquote><blockquote class="calibre15"><span class="calibre11"><span class="italic">Diye tarih uyarıyor bizi.</span></span></blockquote><blockquote class="calibre15"><span class="calibre11"><span class="italic">Çünkü Hogwarts'ımız tehlikede</span></span></blockquote><blockquote class="calibre15"><span class="calibre11"><span class="italic">Ölümcül dış düşmanların tehdidinde.</span></span></blockquote><blockquote class="calibre13"><span class="calibre11"><span class="italic">Ýşte onun için birleşmeliyiz</span></span></blockquote><blockquote class="calibre15"><span class="calibre11"><span class="italic">Yoksa içten ufalanır gideriz.</span></span></blockquote><blockquote class="calibre15"><span class="calibre11"><span class="italic">Size söyledim, uyardım sizi...</span></span></blockquote><blockquote class="calibre15"><span class="calibre11"><span class="italic">Hadi, başlasın seçme şimdi.</span></span></blockquote><blockquote class="calibre9">Şapka bir kez daha hareketsiz kaldı; bir alkış koptu ama, Harry'nin hatırladığı kadarıyla bu alkış ilk kez mırıltılar ve fısıltılarla kesiliyordu. Büyük Salon'un her yerinde öğrenciler yanındakilerle fikir alışverişinde bulunuyordu. Herkesle birlikte alkışlayan Harry, onların ne konuştuğunu tam olarak biliyordu.</blockquote><blockquote class="calibre10">Ron, kaşları kalkık, "Bu yıl biraz dallanıp budaklandı, değil mi?" dedi.</blockquote><blockquote class="calibre10">"Çok haklısın, aynen öyle oldu," dedi Harry.</blockquote><blockquote class="calibre10">Seçmen Şapka genellikle dört Hogwarts binası için gereken farklı nitelikleri ve kendisinin bunları Seçmedeki rolünü tanımlamakla yetinirdi. Harry onun daha önce okula nasihatte bulunduğunu hiç hatırlamıyordu.</blockquote><blockquote class="calibre10">Hermione, biraz endişeli bir sesle, "Acaba daha önce hiç uyarıda bulunmuş muydu?" diye sordu.</blockquote><blockquote class="calibre10">Neredeyse Kafasız Nick, Neville'in içinden ona doğru eğilerek (Neville ürktü; bir hayaletin içinizden geçip eğilmesi çok rahatsız edici bir şeydi), bilmiş bilmiş, "Evet, elbette," dedi. "Şapka okula gereken uyarıda bulunmayı bir onur borcu saymıştır hep, ne zaman -"</blockquote><blockquote class="calibre10">Ama birinci sınıfların isimlerinin yazılı olduğu listeyi okumak üzere bekleyen Profesör McGonagall, fısıldaşan öğrencilere yakıcı bakışlar atıyordu. Mırıldanmalar bıçakla kesilmiş gibi sona ererken, Neredeyse Kafasız Nick dudaklarına saydam bir parmak götürerek resmi bir tavırla dimdik oturdu. Profesör McGonagall kaşlarını çatarak dört bina masasına da son bir bakış attı, sonra da gözlerini önündeki uzun parşömen parçasına indirip ilk adı okudu:</blockquote><blockquote class="calibre10">"Abercrombie, Euan."</blockquote><blockquote class="calibre10">Harry'nin daha önce gördüğü dehşete düşmüş oğlancık sendeleyerek ilerledi ve Şapka'yı başına geçirdi; Şapka'nın anında omuzlarına düşmesini engelleyen tek şey, kepçe kulakları oldu. Şapka bir an düşündü, sonra kenarına yakın olan yarık yine açıldı ve bağırdı:</blockquote><blockquote class="calibre10">"Gryffindor!"</blockquote><blockquote class="calibre10">Euan Abercrombie yalpalayarak masalarına gelip, yüzünde sanki yer yarılsa da içine girse ve bir daha kimse ona bakmasa çok memnun olacakmış gibi bir ifadeyle otururken, diğer Gryffindor'larla birlikte Harry de onu alkışladı.</blockquote><blockquote class="calibre10">Birinci sınıfların uzun sırası yavaş yavaş kısaldı. Harry, isimlerin okunmasıyla Seçmen Şapka'nın kararları arasındaki duraklamalarda, Ron'un karnının guruldadığını duyabiliyordu. Sonunda, "Zeller, Rose" Hufflepuff'a seçildi ve Profesör Dumbledore ayağa kalkarken, Profesör McGonagall Şapka ile tabureyi alıp uzaklaştı.</blockquote><blockquote class="calibre10">Harry, müdüre karşı son zamanlardaki kızgınlığına rağmen, Dumbledore'u hepsinin önünde ayakta dururken görünce biraz sakinleşti. Hagrid'in yokluğu, ejderhamsı atlar derken, özlemle beklediği Hogwarts'a dönüş, bildik bir şarkıdaki ahenksiz notalar misali umulmadık sürprizlerle dolu çıkmış gibi geliyordu Harry'ye. Ancak hiç değilse bu, olması gerektiği gibiydi: Ders yılı başlangıcı şöleninden önce müdürün, hepsini selamlamak için ayağa kalkışı.</blockquote><blockquote class="calibre10">Dumbledore, kolları iki yana ardına kadar açılmış, dudaklarında geniş bir gülümsemeyle ve çınlayan bir sesle, "Yeni gelenler," dedi, "hoşgeldiniz! Eski kurtlar - sizi yine görmek ne güzel! Nutuk çekmenin de bir sırası vardır, ama şimdi sırası değil. Yumulun!"</blockquote><blockquote class="calibre10">Dumbledore zarif bir şekilde oturup, tabağıyla arasına girmesin diye uzun sakalını omzundan arkaya atarken, takdir dolu kahkahalar ve ani alkışlar yükseldi - çünkü yiyecekler yoktan var olmuştu; beş uzun masa etlerin, böreklerin, sebze tabaklarının, ekmeklerin, sosların ve sürahiler dolusu balkabağı suyunun altında gıcırdıyordu.</blockquote><blockquote class="calibre10">Ron, bir tür özlem iniltisiyle, "Mükemmel," dedi ve en yakındaki pirzola tabağını kaptığı gibi, Neredeyse Kafasız Nick'in imrenen bakışları altında, içindekileri kendi tabağına yığmaya koyuldu.</blockquote><blockquote class="calibre10">Hermione hayalete, "Seçme'den önce ne diyordun?" diye sordu. "Şapka'nın uyarıda bulunması hakkında hani?"</blockquote><blockquote class="calibre10">"Ah, evet," dedi Nick. Bakışlarını, şimdi adeta müstehcen sayılacak bir coşkuyla fırında patates yemekte olan Ron'dan uzaklaştırmak için bir neden bulduğuna memnun görünüyordu. "Evet, Şapka'nın daha önce birkaç kez uyarıda bulunduğunu duydum, bunu hep okul için büyük tehlike gördüğü dönemlerde yapıyor. Ve tabii ki her seferinde aynı nasihati veriyor: Birlik olun, içeriden güçlü olun."</blockquote><blockquote class="calibre10">"Öör bi şopkoyza oggun telligete ulduunu ördenliyo?" dedi Ron.</blockquote><blockquote class="calibre10">Ağzı öyle doluydu ki, Harry onun herhangi bir ses çıkarabilmesinin bile büyük bir başarı olduğunu düşündü.</blockquote><blockquote class="calibre10">Hermione iğrenerek bakarken, Neredeyse Kafasız Nick kibar kibar, "Pardon, pek anlayamadım," dedi. Ron muazzam bir çaba sonucu ağız dolusu yemeğini yuttuktan sonra, "Eğer bir şapkaysa okulun tehlikede olduğunu nerden biliyor?" dedi.</blockquote><blockquote class="calibre10">"En ufak bir fikrim yok," dedi Neredeyse Kafasız Nick. "Tabii, Dumbledore'un odasında yaşıyor, oradan bir şeyler kapmış olabilir sanırım."</blockquote><blockquote class="calibre10">Harry, bütün gözlerin Draco Malfoy'da olduğu Slytherin masasına bakarak, "Ve bütün binaların dost olmasını istiyor, öyle mi?" diye sordu. "Çok bekler."</blockquote><blockquote class="calibre10">"Bak ama, böyle bir tavrı benimsememelisin," dedi Nick, sitem edercesine. "İşin anahtarı, barış içinde işbirliği. Biz hayaletler, ayrı binalara ait olsak bile, dostluk bağlarımızı sürdürüyoruz. Gryffindor ile Slytherin arasındaki rekabete rağmen, ben Kanlı Baron'la tartışmayı hayal dahi etmem."</blockquote><blockquote class="calibre10">"Ondan ödün patlıyor da ondan" dedi Ron.</blockquote><blockquote class="calibre10">Neredeyse Kafasız Nick fevkalade gücenmiş göründü.</blockquote><blockquote class="calibre10">"Ödü patlamak mı? Umarım ki ben, Sir Nicholas de Mimsy-Porpington, ömrümde korkaklık suçunu hiç işlememişimdir! Damarlarımda akan asil kan -"</blockquote><blockquote class="calibre10">"Ne kanı?" diye sordu Ron. "Yani sen şimdi damarlarında hâlâ -"</blockquote><blockquote class="calibre10">"Lafın gelişi!" dedi Neredeyse Kafasız Nick. Artık öyle kızmıştı ki, kısmen kopmuş boynunun üstünde başı tekinsizce titriyordu. "Hangi kelimeyi istersem onu kullanma hakkına halen sahip olduğumu varsayıyorum, her ne kadar yeme ve içmenin zevkleri benden esirgense de! Ama yine de sizi temin ederim ki, öğrencilerin ölümümle alay etmesine alışkınım!"</blockquote><blockquote class="calibre10">Hermione, Ron'a hiddet dolu bir bakış atarak, "Nick, o aslında sana gülmüyordu!" dedi.</blockquote><blockquote class="calibre10">Ne yazık ki Ron'un ağzı yine patlama noktasına kadar dolmuştu ve ancak, "Niödüm teni üdmeg dööldi," diyebildi, Nick'in de bunu yeterli bir özür saymadığı anlaşılıyordu. Havaya yükselerek tüylü şapkasını düzeltti ve onların yanından uzaklaşıp masanın öbür ucuna giderek Colin ve Dennis Creevey kardeşlerin ortasına oturdu.</blockquote><blockquote class="calibre10">"Aferin sana, Ron," diye çıkıştı Hermione.</blockquote><blockquote class="calibre10">"Ne olmuş?" dedi Ron kızgınlıkla, nihayet ağzındakileri yutmayı başarmıştı. "Basit bir soru da soramaz mıyım yani?"</blockquote><blockquote class="calibre10">"Unut gitsin," dedi Hermione, sinirli sinirli. İkisi yemeğin geri kalanını küskün bir sessizlik içinde geçirdiler.</blockquote><blockquote class="calibre10">Harry onların atışmasına öyle alışkındı ki, barıştırma zahmetine katlanmadı; bifteğiyle böbrekli böreğini, sonra da koca bir tabak dolusu en sevdiği melas tartını hiç ara vermeden yemekle vaktini daha iyi değerlendireceğini düşündü.</blockquote><blockquote class="calibre10">Bütün öğrenciler yemeklerini bitirmiş ve salondaki gürültü düzeyi yeniden tırmanmaya başlamıştı ki, Dumbledore bir kez daha ayağa kalktı. Konuşmalar hemen kesildi, herkes başını müdüre çevirdi. Harry'nin üzerine şimdi hoş bir rehavet çökmüştü. Dört direkli karyolası, harika bir şekilde sıcak ve yumuşak, yukarıda bir yerde onu bekliyordu...</blockquote><blockquote class="calibre9"><span class="calibre11"><span class="italic">"Eh, artık hepimiz bir görkemli şöleni daha hazmediyor olduğumuza göre, her zamanki ders yılı başlangıcı duyuruları için birkaç dakika dikkatinizi bana vermenizi rica ediyorum,"</span></span></blockquote><blockquote class="calibre9">dedi.</blockquote><blockquote class="calibre9"><span class="calibre11"><span class="italic">"Birinci sınıflar okul arazisindeki Orman'ın öğrencilere yasak olduğunu bilmeli - daha büyük öğrencilerimizden bir kısmının da şimdiye kadar öğrenmiş olması gerekiyor."</span></span></blockquote><blockquote class="calibre9">(Harry, Ron ve Hermione birbirlerine bakıp alaylı alaylı güldüler.)</blockquote><blockquote class="calibre9"><span class="calibre11"><span class="italic">"Hadememiz Mr. Filch benden, dört yüz altmış ikinci kere söylediğini de hatırlatarak, hepinizi dersler arasında koridorlarda sihre ve başka bir sürü şeye izin verilmediği konusunda uyarmamı istedi, ki hepsi şu anda Mr. Filch'in odasının kapısına asılmış olan kapsamlı listeden kontrol edilebilir.”</span></span></blockquote><blockquote class="calibre10"><span class="calibre11"><span class="italic">"Bu yıl öğretmen kadromuzda iki değişiklik var. Sihirli Yaratıkların Bakımı dersini verecek olan Profesör Grubbly-Plank'i yeniden aramızda görmekten mutluyuz; yeni Karanlık Sanatlara Karşı Savunma öğretmenimiz Profesör Umbridge'i takdim etmekten de memnuniyet duyuyoruz."</span></span></blockquote><blockquote class="calibre9">Kibar ama coşkudan hayli uzak alkışlar duyuldu. Bu arada Harry, Ron ve Hermione birbirlerine hafifçe paniğe kapılmış bakışlar attılar; Dumbledore, Grubbly-Plank'in ne süreyle ders vereceğini söylememişti.</blockquote><blockquote class="calibre10">Dumbledore devam etti:</blockquote><blockquote class="calibre9"><span class="calibre11"><span class="italic">"Binaların Quidditch takımları için seçmelere gelince -"</span></span></blockquote><blockquote class="calibre9">Sözünü yarıda keserek, bir şeyler sorarcasına Profesör Umbridge'e baktı. Umbridge ayakta dururken de otururkenki halinden uzun olmadığı için, bir an kimse Dumbledore'un neden konuşmasını kestiğini anlamadı, ama sonra Profesör Umbridge "Ehem, ehem" diye boğazını temizledi. Böylece, ayağa kalktığı ve bir konuşma yapmaya hazırlandığı anlaşıldı.</blockquote><blockquote class="calibre10">Dumbledore sadece bir an için şaşırmış göründü, sonra zarafetle yerine oturdu ve hayatta en büyük arzusu onun konuşmasını dinlemekmiş gibi ilgiyle Profesör Umbridge'e baktı. Diğer öğretmenler ise hayretlerini saklamada o kadar hünerli değildi. Profesör Sprout'un kaşları, uçuşan saçları içinde kayboldu, Profesör McGonagall'ın dudakları Harry onu bildi bileli gördüğü en ince çizgi halini aldı. Daha önce hiçbir yeni öğretmen Dumbledore'un sözünü kesmemişti. Çocukların çoğu pis pis gülüyordu; bu kadın Hogwarts'ta işlerin nasıl yürüdüğünü bilmiyordu besbelli.</blockquote><blockquote class="calibre10">Profesör Umbridge yapmacık ve aptalca bir gülümsemeyle,</blockquote><blockquote class="calibre9"><span class="calibre11"><span class="italic">"Teşekkürler, Müdür Bey,"</span></span></blockquote><blockquote class="calibre9">dedi,</blockquote><blockquote class="calibre9"><span class="calibre11"><span class="italic">"bu nazik hoşgeldiniz sözleri için."</span></span></blockquote><blockquote class="calibre9">Sesi tizdi ve küçük bir kız sesine benziyordu, kesik kesik konuşuyordu; Harry'yi bir kez daha ona karşı, kendine açıklayamadığı güçlü bir antipati dalgası sardı. Bütün bildiği, aptal sesinden ponponlu pembe hırkasına varana kadar onun her şeyinden nefret ettiğiydi. Kadın küçük bir öksürükle yine boğazını temizledi ("ehem, ehem") ve devam etti.</blockquote><blockquote class="calibre9"><span class="calibre11"><span class="italic">"Evet, Hogwarts'a dönmenin çok güzel olduğunu söylemeliyim!"</span></span></blockquote><blockquote class="calibre9">Gülümseyince sipsivri dişleri ortaya çıktı.</blockquote><blockquote class="calibre9"><span class="calibre11"><span class="italic">"Böylesine mutlu küçük yüzleri bana çevrilmiş görmek de çok güzel!"</span></span></blockquote><blockquote class="calibre9">Harry çevresine bir göz attı. Onun görebildiği yüzlerin hiçbirinde mutlu bir hal yoktu. Tam tersine, hepsi kendilerine beş yaşındaymışlar gibi hitap edilmesi karşısında şaşırıp kalmışlardı.</blockquote><blockquote class="calibre9"><span class="calibre11"><span class="italic">"Hepinizi tanımayı heyecanla bekliyorum, çok iyi dost olacağımıza da eminim!"</span></span></blockquote><blockquote class="calibre9">Öğrenciler bunu duyunca bakıştılar; bir kısmı sırıttıklarını anca saklayabiliyordu.</blockquote><blockquote class="calibre10">Parvati, "Onun dostu olurum ama bir şartla: O hırkayı giymemi istemesin," diye fısıldadı Lavender'a; ikisi de sessiz bir kikirdeme nöbetine kapıldılar.</blockquote><blockquote class="calibre10">Profesör Umbridge yeniden boğazını temizledi ("ehem, ehem"), ama devam ettiğinde, pek de kesik kesik konuşmuyordu. Artık daha ciddi bir hali vardı, şimdi kelimeleri donuk, ezberlenmiş bir tona bürünmüştü.</blockquote><blockquote class="calibre9"><span class="calibre11"><span class="italic">"Sihir Bakanlığı her zaman genç cadılarla büyücülerin eğitiminin hayati önem taşıdığı kanısında olmuştur. Doğuştan sahip olduğunuz ender yetenekler eğer özenli bir öğrenimle beslenmez ve bilenmezse, hiçbir şey ifade etmez. Sadece büyücü topluluğuna özgü olan kadim becerileri yitirmememiz için bunların kuşaktan kuşağa geçirilmesi gerekir. Atalarımızın biriktirdiği sihirli bilginin definesi, soylu öğretmenlik mesleğinin çağrısına cevap vermiş olanlar tarafından korunmalı, tamamlanmalı ve parlatılmalıdır."</span></span></blockquote><blockquote class="calibre9">Profesör Umbridge bir an durakladı ve eğilip diğer öğretmenlere selam verdi, hiçbiri ona karşılık vermedi. Profesör McGonagall'ın kara kaşları öyle bir çatılmıştı ki, resmen atmacaya benziyordu ve Harry onun, Umbridge bir kez daha "ehem, ehem" deyip konuşmasına devam ederken, Profesör Sprout'la anlamlı bir şekilde bakıştığını gördü.</blockquote><blockquote class="calibre9"><span class="calibre11"><span class="italic">"Hogwarts'ın her müdür ve müdiresi, bu tarihi okulu yönetmek gibi zorlu bir göreve yeni bir şey katmıştır. Böyle de olması gerekir, çünkü ilerleme olmazsa, ortaya durgunluk ve çürüme çıkar. Buna karşılık, sırf ilerleme uğruna yapılan ilerleme de teşvik edilmemeli, çünkü denenmiş ve sınanmış geleneklerimiz çoğu kez değişiklik gerektirmez. Öyleyse, eski ile yeni, kalıcılık ile değişim, gelenek ile yenilik arasında bir denge diyoruz..."</span></span></blockquote><blockquote class="calibre9">Harry dikkatinin dağıldığını hissetti, sanki beyni dalga boyunu bir yakalıyor bir kaçırıyordu. Ne zaman Dumbledore konuşsa Salon'u dolduran sessizlik, öğrencilerin baş başa verip fısıldaşmaya ve kıkırdamaya başlamasıyla bozulmuştu. Ravenclaw masasında Cho Chang arkadaşlarıyla hararetli bir şekilde sohbet ediyordu. Cho'nun biraz ötesinde Luna Lovegood yine Dırdırcı'yı çıkarmıştı. Bu arada Hufflepuff masasında Ernie Macmillan, Profesör Umbridge'e hâlâ gözlerini dikmiş bakan az sayıda kişi arasındaydı, ama gözleri cam gibiydi. Harry onun sırf göğsünde ışıldayan yeni sınıf başkanı rozetinin hakkını verme çabasıyla dinliyormuş gibi göründüğünden emindi.</blockquote><blockquote class="calibre10">Profesör Umbridge dinleyicilerinin kıpırdaştıklarının farkına varmamış gibiydi. Harry, burnunun dibinde büyük bir ayaklanma patlak verse bile onun konuşmasına devam edeceği izlenimine kapıldı. Ne var ki, öğretmenler hâlâ büyük bir dikkatle dinliyordu ve Hermione de Umbridge'in ağzından çıkan her kelimeyi yiyip yutuyor gibiydi; ama yüzündeki ifadeye bakılırsa, bu kelimeler onun damak tadına pek uymuyordu.</blockquote><blockquote class="calibre9"><span class="calibre11"><span class="italic">"... çünkü kimi değişiklikler olumlu sonuçlar verirken, zamanla kimilerinin de yargı hataları olduğu anlaşılacaktır. Bu arada, kimi eski alışkanlıklar sürdürülecektir, ki doğrusu da budur, buna karşılık modası geçmiş ve aşınmış olan kimileri ise terk edilmelidir. Öyleyse, yeni bir açıklık, etkinlik ve sorumluluk çağına, korunması gerekeni korumaya, mükemmelleştirilmesi gerekeni mükemmelleştirmeye ve yasaklanması gereken uygulamaları da budamaya kararlı şekilde ilerleyelim."</span></span></blockquote><blockquote class="calibre9">Umbridge oturdu. Dumbledore alkışladı. Öğretmenler de ona uydu, ama Harry bazılarının ellerini sadece bir ya da iki kere çırptığını fark etti. Birkaç öğrenci de alkışa katıldı, ama geri kalanlar sadece birkaç kelimesini dinledikleri konuşmanın sona ermesiyle gafil avlandı; onlar doğru dürüst alkışlamaya başlamadan önce, Dumbledore yeniden ayağa kalkmıştı bile.</blockquote><blockquote class="calibre9"><span class="calibre11"><span class="italic">"Teşekkürler, Profesör Umbridge, çok aydınlatıcı bir konuşmaydı."</span></span></blockquote><blockquote class="calibre9">dedi, ona doğru eğilerek.</blockquote><blockquote class="calibre9"><span class="calibre11"><span class="italic">"Şimdi, dediğim gibi, Quidditch seçmeleri..."</span></span></blockquote><blockquote class="calibre9">"Gerçekten de aydınlatıcıydı," dedi Hermione alçak sesle.</blockquote><blockquote class="calibre10">Ron, yüzünde sıkıntıdan patlamış bir ifadeyle Hermione'ye dönerek, yavaşça, "Hoşuma gitti demeyeceksin herhalde!" dedi. "Bu, ömrümde duyduğum en sıkıcı konuşmaydı ve unutma ki ben Percy'le büyüdüm."</blockquote><blockquote class="calibre10">"Aydınlatıcı dedim, hoş demedim," dedi Hermione. "Birçok şeyi açıklıyordu."</blockquote><blockquote class="calibre10">"Sahi mi?" dedi Harry hayretle. "Bana düpedüz laf salatası gibi geldi."</blockquote><blockquote class="calibre10">Hermione ürkütücü bir tavırla, "Salatanın içine önemli şeyler gizlenmişti," dedi.</blockquote><blockquote class="calibre10">"Öyle mi?" dedi Ron, boş boş.</blockquote><blockquote class="calibre10">“ '<span class="italic">Sırf ilerleme uğruna yapılan ilerleme de teşvik edilmemeli</span>' ye ne dersin? Ya da '<span class="italic">yasaklanması gereken uygulamaları da budamaya</span>' ?"</blockquote><blockquote class="calibre10">Ron sabırsızca, "Ee, ne demek oluyor yani?" diye sordu.</blockquote><blockquote class="calibre10">Hermione, tekinsiz bir havayla, "Ne demek oluyor söyleyeyim," dedi. "Bakanlık Hogwarts'a müdahale ediyor demek oluyor."</blockquote><blockquote class="calibre10">Çevrelerinde büyük bir uğultu ve gümbürtü başlamıştı. Anlaşılan Dumbledore az önce öğrencilerin dağılmalarına izin vermişti, çünkü herkes ayağa kalkmış, salonu terk etmeye hazırlanıyordu. Hermione de ayağa fırladı, telaşlanmış görünüyordu.</blockquote><blockquote class="calibre10">"Ron, bizim birinci sınıflara nereye gideceklerini göstermemiz gerekiyor!"</blockquote><blockquote class="calibre10">"Ha, evet," dedi Ron, belli ki unutmuştu. "Hey - hey, size söylüyorum! Yerden bitmeler!"</blockquote><blockquote class="calibre10">"Ron!"</blockquote><blockquote class="calibre10">"E öyleler ama, ufacıklar..."</blockquote><blockquote class="calibre10">"Biliyorum, ama yine de onlara yerden bitme diyemezsin! - Birinci sınıflar!" diye emir verircesine seslendi Hermione. "Buradan lütfen!"</blockquote><blockquote class="calibre10">Bir grup yeni öğrenci Gryffindor ile Hufflepuff masalarının arasından utangaç utangaç yürüdü, hepsi de başı çekmemeye çalışıyordu. Sahiden de çok küçük görünüyorlardı; Harry kendisinin buraya geldiğinde o kadar küçük görünmediğinden emindi. Onlara sırıttı. Euan Abercrombie'nin yanındaki sarışın bir çocuk taş kesilmişe döndü; Euan'ı dirseğiyle dürttü ve kulağına bir şeyler fısıldadı. Euan Abercrombie de aynı derecede korkmuş göründü ve Harry'ye dehşet dolu bir bakış attı; Harry, yüzündeki sırıtmanın Kokanözsu gibi silinip gittiğini hissetti.</blockquote><blockquote class="calibre10">Ron ve Hermione'ye, "Sonra görüşürüz," dedi ve yanından geçtiklerinin fısıldamalarını, gözlerini dikip bakmalarını ve onu işaret etmelerini görmezden gelmek için elinden geleni yaparak tek başına Büyük Salon'dan çıktı. Giriş Salonu'ndaki kalabalığın içinden geçerken gözlerini sabit bir şekilde ileriye dikmişti. Sonra mermer merdivenden hızla çıktı, kendisinin bildiği bir iki kestirme yola saptı. Kısa süre sonra kalabalığın büyük bölümünü ardında bırakmıştı.</blockquote><blockquote class="calibre10">Çok daha boş olan üst kat koridorlarından geçerken, böyle bir şeyi beklememekle aptallık ettiğini düşündü öfkeyle. Elbette herkes gözünü ona dikip bakacaktı; iki ay önce Üçbüyücü labirentinden, kollarında bir okul arkadaşının cesediyle çıkmış ve Lord Voldemort'un yeniden güçlendiğini iddia etmişti. Geçen ders yılında, hepsi eve dönmeden önce durumu açıklayacak vakti olmamıştı - yani, bütün okula o mezarlıktaki korkunç olayları ayrıntılı biçimde anlatmak içinden gelmiş olsaydı bile.</blockquote><blockquote class="calibre10">Harry, Gryffindor Ortak Salonu'na giden koridorun sonuna gelmişti, yeni parolayı bilmediğini ise ancak Şişman Hanım'ın portresi önünde durunca hatırladı.</blockquote><blockquote class="calibre10">"Şey..." dedi kederli kederli. Başını kaldırıp, bir taraftan pembe saten elbisesinin katlarını düzelten, bir taraftan da onu sert sert süzen Şişman Hanım'a baktı.</blockquote><blockquote class="calibre10">Şişman Hanım, kibirli bir edayla, "Parola yoksa, giriş de yok," dedi.</blockquote><blockquote class="calibre10">"Harry, ben biliyorum!" Birisi soluk soluğa arkasından geliyordu, geri dönünce Neville'in ona doğru koştuğunu gördü. "Bil bakalım ne oldu? Bir kez olsun parolayı sahiden hatırlayacağım -" Trende onlara gösterdiği küçük, bodur kaktüsü salladı. "Mimbulus Mimbletonia!"</blockquote><blockquote class="calibre10">"Doğru," dedi Şişman Hanım, portresi savrulup onlara doğru bir kapı gibi açıldı, arkasındaki duvarda daire halinde bir delik ortaya çıktı; Harry ile Neville buraya tırmandı.</blockquote><blockquote class="calibre10">Gryffindor Ortak Salonu her zamanki kadar sıcak görünüyordu, harap yumuşak koltuklarla ve sallanan eski masalarla dolu, rahat, daire şeklinde bir kule odasıydı. Şöminedeki ateş neşeyle çıtırdıyordu ve birkaç kişi, yatakhanelerine gitmeden önce burada ellerini ısıtıyordu; odanın öbür yanında Fred ve George Weasley ilan tahtasına bir şey asıyorlardı. Harry, iyi geceler anlamında onlara el salladı ve dosdoğru erkekler yatakhanesinin kapısına yöneldi; o anda canı kimseyle konuşmak istemiyordu pek. Neville de arkasından geldi.</blockquote><blockquote class="calibre10">Dean Thomas ile Seamus Finnigan yatakhaneye önceden gelmişlerdi, yataklarının yanındaki duvarları posterler ve fotoğraflarla kaplamakla meşguldüler. Harry kapıyı itip açarken konuşuyorlardı ama, onu gördükleri anda sustular. Harry, acaba kendisi hakkında mı konuşuyorlardı diye merak etti, yoksa paranoyak mı olmuştu?</blockquote><blockquote class="calibre10">"Selam," dedi, kendi sandığının yanına gidip onu açarak.</blockquote><blockquote class="calibre10">West. Ham'in renklerinde bir pijama giymekte olan Dean, "Hey, Harry," dedi. "Tatilin iyi geçti mi?"</blockquote><blockquote class="calibre10">"Fena sayılmaz," diye mırıldandı Harry, çünkü bu tatilin hikâyesini tam olarak anlatmaya kalksa hani neredeyse gecenin sonuna kadar sürerdi, bunu da kaldıracak hali yoktu. "Ya senin?"</blockquote><blockquote class="calibre10">"Ha, iyiydi," diye kıkırdadı Dean. "En azından, bana anlattıklarına bakılırsa, Seamus'ınkinden iyi."</blockquote><blockquote class="calibre10">"Niye, ne oldu, Seamus?" diye sordu Neville, Mimbulus Mimbletonia'sını şefkatle yatağının yanındaki komodinin üstüne koyarken. Seamus hemen cevap vermedi, Kenmare Kerkenezleri Quidditch takımı posterini düzeltmeye nedense biraz fazla özen gösteriyordu. Sonra, sırtı hâlâ Harry'ye dönük şekilde, "Annem geri gelmemi istemedi," dedi.</blockquote><blockquote class="calibre10">"Ne?" dedi Harry, cüppesini çıkarırken kalakalmıştı.</blockquote><blockquote class="calibre10">"Benim Hogwarts'a dönmemi istemedi."</blockquote><blockquote class="calibre10">Seamus sırtını posterine verdi ve yine de Harry'ye bakmayarak pijamasını sandığından çıkardı.</blockquote><blockquote class="calibre10">"İyi ama - neden?" dedi Harry hayretle. Seamus'ın annesinin cadı olduğunu biliyordu ve bu yüzden de neden böyle Dursley'ler gibi davrandığını anlayamıyordu.</blockquote><blockquote class="calibre10">Seamus pijamasının düğmelerini iliklemeyi bitirene kadar cevap vermedi.</blockquote><blockquote class="calibre10">Ölçülü bir sesle, "Şey," dedi, "sanırım... senin yüzünden."</blockquote><blockquote class="calibre10">"Ne demek istiyorsun?" dedi Harry hemen.</blockquote><blockquote class="calibre10">Kalbi hızla çarpıyordu. Belli belirsiz bir şekilde, üstüne karanlık bir bulutun çökmek üzere olduğunu hissediyordu.</blockquote><blockquote class="calibre10">"Şey," dedi Seamus yeniden, hâlâ Harry'le göz göze gelmekten kaçınarak, "o... eee... yani, sadece sen değil, Dumbledore da var..."</blockquote><blockquote class="calibre10">"Gelecek Postası'na mı inanıyor?" dedi Harry. "Benim bir yalancı, Dumbledore'un da bunağın teki olduğunu mu düşünüyor?"</blockquote><blockquote class="calibre10">Seamus başını kaldırıp ona baktı.</blockquote><blockquote class="calibre10">"Evet, öyle bir şey."</blockquote><blockquote class="calibre10">Harry hiçbir şey söylemedi. Asasını komodinin üstüne attı, cüppesini çekip çıkardı, öfkeyle sandığına tıktı ve sandığın içinden pijamasını çekti. Bıkmıştı artık bundan: herkesin gözlerini üzerine diktiği, hakkında konuştuğu kişi olmaktan. Biri olsun bilseydi, bir tanesi olsun bütün bu şeylerin başına gelen kişi olmanın ne anlama geldiğini bilseydi... Mrs. Finnigan'ın en ufak bir fikri yoktu, aptal kadın, diye düşündü hınçla.</blockquote><blockquote class="calibre10">Yatağına yattı, perdeleri çekmek için uzandı, ama daha o çekemeden, Seamus, "Baksana..." dedi, "ne oldu o gece, hani... biliyorsun işte... Cedric Diggory'le falan?"</blockquote><blockquote class="calibre10">Seamus aynı anda hem sinirli, hem hevesli izlenimi uyandırıyordu. Bir terlik almaya çalışarak sandığının üzerine eğilmiş olan Dean tuhaf bir şekilde hareketsiz kaldı ve Harry onun da kulak kesilmiş dinlediğini anladı.</blockquote><blockquote class="calibre10">"Niye soruyorsun ki bana?" diye cevabı yapıştırdı Harry. "Sen de annen gibi Gelecek Postası okusana. Bilmen gereken her şey var orda."</blockquote><blockquote class="calibre10">Seamus, "Anneme dil uzatma," diye tersledi.</blockquote><blockquote class="calibre10">"Bana yalancı diyen herkese dil uzatırım," dedi Harry.</blockquote><blockquote class="calibre10">"Benimle böyle konuşma!"</blockquote><blockquote class="calibre10">"Seninle nasıl istersem öyle konuşurum," dedi Harry, aniden öyle öfkelenmişti ki, asasını komodinin üzerinden kaptı. "Eğer yatakhaneyi benimle paylaşmak sana zor geliyorsa, taşınabilir miyim diye gidip McGonagall'a sorarsın... anneciğin de üzülmemiş olur -"</blockquote><blockquote class="calibre10">"Annemi bu işe karıştırma, Potter!"</blockquote><blockquote class="calibre10">"Neler oluyor burda?"</blockquote><blockquote class="calibre10">Ron kapıda görünmüştü. Önce, yatağında diz çökmüş, asasını Seamus'a doğrultmuş Harry'ye, sonra da yumruklarını kaldırmış, ayakta duran Seamus'a baktı.</blockquote><blockquote class="calibre10">"Anneme dil uzatıyor!" diye feryat etti Seamus.</blockquote><blockquote class="calibre10">"Ne?" dedi Ron. "Harry böyle bir şey yapmaz - annenle tanıştık, onu severiz..."</blockquote><blockquote class="calibre10">Harry, avazı çıktığı kadar, "O dediğin, annesi iğrenç Gelecek Postası'nın benim hakkımda yazdığı her şeye inanmaya başlamadan önceydi!" diye bağırdı.</blockquote><blockquote class="calibre10">"Haa," dedi Ron. Olan biteni anladığını gösteren bir ifade, çilli yüzüne yavaş yavaş yayıldı. "Haa... anlaşıldı."</blockquote><blockquote class="calibre10">"Hem, biliyor musun?" dedi Seamus hararetle, Harry'ye kin dolu bir bakış attı. "Haklı da, artık onunla aynı yatakhaneyi paylaşmak istemiyorum, deli o."</blockquote><blockquote class="calibre10">"Çizmeyi aşıyorsun, Seamus," dedi Ron, kulakları kızarmaya başlayarak - ki bu daima bir tehlike işaretiydi.</blockquote><blockquote class="calibre10">"Aşıyorum, öyle mi?" diye haykırdı Seamus, Ron'un tersine onun beti benzi atmıştı. "Kim-Olduğunu-Bilirsin-Sen için söylediği bütün o saçmalıklara inanıyor musun, sence o gerçeği mi söylüyor?"</blockquote><blockquote class="calibre10">"Evet, öyle!" dedi Ron öfkeyle.</blockquote><blockquote class="calibre10">"Öyleyse sen de delisin," dedi Seamus, tiksintiyle.</blockquote><blockquote class="calibre10">"Öyle mi? Eh, üzgünüm ahbap ama, aynı zamanda sınıf başkanıyım!" dedi Ron, parmağıyla göğsünü dürterek. "Yani, cezaya kalmak istemiyorsan, ağzından çıkana dikkat et!"</blockquote><blockquote class="calibre10">Seamus birkaç saniye süreyle, sanki aklından geçenleri söylemek karşılığında cezaya kalmanın makul bir bedel olduğunu düşünüyormuş gibi göründü; ama nefret dolu bir ses çıkararak sırtını döndü, yatağına sıçradı ve perdeleri öyle bir şiddetle çekti ki, perdeler yataktan kopup tozlu bir yığın halinde yere düştü. Ron gözlerinden ateş saçarak önce Seamus'a, sonra Dean'la Neville'e baktı.</blockquote><blockquote class="calibre10">Saldırgan bir edayla, "Başka kimsenin ana babasının Harry'le bir sorunu var mı?" dedi.</blockquote><blockquote class="calibre10">"Benim annemle babam Muggle, abi," diye omuz silkti Dean. "Hogwarts'taki ölümler falan hakkında hiçbir şey bilmiyorlar, çünkü onlara söyleyecek kadar aptal değilim."</blockquote><blockquote class="calibre10">"Sen annemi tanımıyorsun, herkesin ağzından her türlü lafı alır!" diye çıkıştı Seamus. "Hem senin annenle baban Gelecek Postası almıyor. Müdürün kafayı üşüttüğü için Büyüceşûra'dan da, Uluslararası Büyücüler Konfederasyonu'ndan da atıldığını bilmiyorlar -"</blockquote><blockquote class="calibre10">"Büyükannem bunun saçmalık olduğunu söylüyor," dedi Neville, çocuk gibi ince bir sesle. "Diyor ki, tepe aşağı giden Dumbledore değil, Gelecek Postası'ymış. Aboneliğimizi iptal ettirdi. Biz Harry'ye inanıyoruz," dedi Neville, sade bir şekilde. Yatağına yattı, örtüyü çenesine kadar çekip baykuş gibi onun üstünden Seamus'a baktı. "Büyükannem hep Kim-Olduğunu-Bilirsin-Sen'in bir gün geri döneceğini söylerdi. Eğer Dumbledore geri döndü diyorsa dönmüştür, diyor."</blockquote><blockquote class="calibre10">Harry'nin içinde Neville'e karşı bir minnet duygusu kabardı. Ötekiler hiçbir şey söylemedi. Seamus asasını çıkardı, onu kullanarak yatak perdelerini yeniden yerine taktı ve arkalarında gözden kayboldu. Dean yatağına yattı, arkasını döndü ve sustu. Neville'in de artık söyleyecek bir şeyi kalmamış gibiydi, üzerine ay ışığının vurduğu kaktüsüne sevgiyle bakıyordu.</blockquote><blockquote class="calibre10">Ron, yanındaki yatağın çevresinde dolanıp eşyalarını kaldırırken, Harry de başını yastıklarına koyup uzandı.</blockquote><blockquote class="calibre10">Her zaman çok hoşlandığı Seamus'la yaptığı tartışmanın onu sarstığını hissediyordu. Acaba daha kaç kişi onun yalan söylediğini ya da aklını oynattığını ileri sürecekti?</blockquote><blockquote class="calibre10">Acaba Dumbledore da yaz boyunca, önce Büyüceşûra, sonra da Uluslararası Büyücüler Konfederasyonu onu aralarından atarken böyle ıstırap çekmiş miydi? Yoksa Dumbledore'un aylardır Harry'le temasa geçmesine engel olan, ona duyduğu öfke miydi? Ne de olsa, ikisi de başından beri bu işin içindeydiler; Dumbledore Harry'ye inanmış, onun olaylara ilişkin anlattıklarını önce bütün okula, sonra da büyücü toplumuna ilan etmişti. Harry'nin yalancı olduğunu düşünen herkes, Dumbledore'un da ya yalancı olduğunu, ya da oyuna getirildiğini düşünmek zorundaydı...</blockquote><blockquote class="calibre10">Ron yatağına yatıp yatakhanedeki son mumu da üflerken, Harry mutsuzluk içinde, sonunda haklı olduğumuzu anlayacaklar, diye düşündü. Ama acaba o gün gelmeden, Seamus'ınki gibi daha kaç saldırıya göğüs germek zorunda kalacaktı?</blockquote><div class="mbppagebreak" id="calibre_pb_22"></div>
</body></html>
