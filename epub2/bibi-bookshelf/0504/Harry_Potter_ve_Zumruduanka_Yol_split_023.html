<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Harry Potter ve Zümrüdüanka Yoldaşlığı</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos1028750" class="calibre1"><span class="calibre2">
</span></p><blockquote class="calibre7"><span class="calibre4">ON  DOKUZUNCU  BÖLÜM</span><br class="calibre8"/><span class="calibre4">ASLAN  VE  YILAN</span></blockquote><blockquote class="calibre9">Sonraki iki hafta boyunca Harry kendini sanki göğsünün içinde bir tılsım taşıyormuş gibi hissetti; Umbridge'in derslerinde onu ayakta tutan, hatta onun korkunç pörtlek gözlerine bakarken nazikçe gülümsemesini mümkün kılan ışıl ışıl bir sırrı vardı. Harry ve D.O., Umbridge'in burnunun dibinde ona başkaldırıyor, onun ve Bakanlık'ın en çok korktuğu şeyi yapıyordu. Derslerde ne zaman Wilbert Slinkhard'ın kitabını okuması gerekse, son toplantılarının memnuniyet verici anısını düşünüyor; Neville'in nasıl da Hermione'yi silahsızlandırmayı başardığını, Colin Creevey'nin üç toplantı boyunca çaba gösterdikten sonra Engelleme Büyüsü'nde nasıl da ustalaştığını, Parvati Patil'in nasıl da Sinsioskoplar'ın durduğu masayı toz edecek kadar iyi bir Eksiltme laneti yaptığını hatırlıyordu.</blockquote><blockquote class="calibre10">D.O. toplantıları için sabit bir gece bulmakta çok zorlanıyordu, çünkü üç Quidditch takımının da antrenmanlarını hesaba katmak gerekiyordu - üstelik bu antrenmanların zamanı sık sık kötü hava koşulları nedeniyle değiştiriliyordu. Ama Harry bu konuda pek üzülmüyordu; içindeki bir his, toplantı saatlerinin önceden kestirilemez oluşunun büyük ihtimalle daha hayırlı olduğunu söylüyordu. Onları gözleyen biri varsa, belli bir düzen saptamakta zorlanacaktı.</blockquote><blockquote class="calibre10">Hermione, toplantılara çok kısa bir süre kala gün ve saatin değiştirilmesi gerektiğinde bütün üyeleri yeni gün ve saatten haberdar etmek için akıllıca bir yol buldu; farklı sıralardan insanların ikide bir Büyük Salon'da dolaşıp birbirleriyle konuşması şüphe uyandırıcı olurdu çünkü. D.O.'nun bütün üyelerine sahte birer Galleon verdi (Ron sepeti ilk gördüğünde çok heyecanlandı, ciddi ciddi altın dağıtıldığını sanmıştı).</blockquote><blockquote class="calibre10">"Altınların kenarındaki sayıları görüyor musunuz?" dedi Hermione, dördüncü toplantının sonunda elindeki sahte Galleon'u herkesin göreceği bir şekilde tutarak. Altın para, meşalelerin ışığında dolgun dolgun, sarı sarı parlıyordu. "Gerçek Galleon'larda bu, altını döken cincüceyi belirten bir seri numarasıdır. Bu sahte paralarda ise, sayılar değişip bir dahaki toplantının gününü ve saatini gösteriyor. Tarih değiştiğinde altın ısınacak, böylece cebinizde taşıyorsanız farkına varabileceksiniz. Herkes bundan bir tane alacak; Harry bir sonraki toplantının tarihini belirlediğinde kendi altınının üzerindeki tarihi ayarlayacak ve diğer paralara Değişken Büyüsü yaptığım için, hepsi değişip onunkiyle aynı tarihi gösterecek."</blockquote><blockquote class="calibre10">Hermione'nin sözlerini şaşkın bir sessizlik izledi. Odaya göz gezdirip ona dönük yüzlere baktı, hayli bozulmuş görünüyordu.</blockquote><blockquote class="calibre10">"Şey - iyi olur diye düşünmüştüm," dedi tereddütle, "yani, Umbridge ceplerimizi tersyüz etmemizi bile istese, yanınızda bir Galleon taşımanın şüpheli bir tarafı yok, değil mi? Ama... şey, kullanmak istemiyorsanız -"</blockquote><blockquote class="calibre10">"Değişken Büyüsü yapabiliyor musun?" dedi Terry Boot.</blockquote><blockquote class="calibre10">"Evet," dedi Hermione.</blockquote><blockquote class="calibre10">"Ama o... o büyü F.Y.B.S. düzeyinde," dedi Terry cılız bir sesle.</blockquote><blockquote class="calibre10">"Ah," dedi Hermione, alçakgönüllü görünmeye çalışarak. "Ah... şey... evet, sanırım öyle."</blockquote><blockquote class="calibre10">"Nasıl oluyor da sen Ravenclaw'da değilsin?" diye sordu Terry. Hermione'ye yüzünde hayrete benzer bir ifadeyle bakıyordu. "Böyle bir zekâyla?"</blockquote><blockquote class="calibre10">"Şey, Seçmen Şapka, seçim sırasında beni Ravenclaw'a koymayı ciddi ciddi düşünmüştü," dedi Hermione neşeli bir sesle, "ama sonunda Gryffindor'da karar kıldı. Ee, Galleon'ları kullanıyor muyuz yani?"</blockquote><blockquote class="calibre10">Onaylayan mırıltıların ardından herkes gelip sepetten birer Galleon aldı. Harry göz ucuyla Hermione'ye baktı.</blockquote><blockquote class="calibre10">"Bunlar bana neyi hatırlatıyor, biliyor musun?"</blockquote><blockquote class="calibre10">"Hayır, neyi?"</blockquote><blockquote class="calibre10">"Ölüm Yiyenler'in yara izlerini. Voldemort birinin yara izine dokunduğunda hepsininki yanıyor, böylece ona katılmaları gerektiğini anlıyorlar."</blockquote><blockquote class="calibre10">"Şey... evet," dedi Hermione usulca, "fikir aklıma oradan geldi... ama farkındaysan tarihi üyelerimizin derisine değil, metalin üzerine kazımayı tercih ettim."</blockquote><blockquote class="calibre10">"Evet... senin yöntemini tercih ederim," dedi Harry sırıtarak, Galleon'unu cebine koyarken. "Bunların tek tehlikesi varsa, o da yanlışlıkla harcama ihtimalimiz."</blockquote><blockquote class="calibre10">"O biraz zor işte," dedi Ron, kendi sahte Galleon'unu matem havasıyla inceleyerek. "Gerçek Galleon'um yok ki karıştırayım."</blockquote><blockquote class="calibre10">Sezonun ilk Quidditch maçı olan Gryffindor-Slytherin karşılaşması ufukta görününce, D.O. toplantılarına ara verildi, çünkü Angelina neredeyse her gün antrenman yapmakta ısrar ediyordu. Quidditch Kupası'nın uzun süredir düzenlenmemiş olması da yaklaşan maça yönelik ilgi ve heyecanı epey artırmıştı; Ravenclaw'larla Hufflepuff'lar maçın sonucuyla hararetle ilgileniyorlardı, çünkü elbette sezon içinde onlar da bu iki takımla oynayacaktı; Bina başkanları da, her ne kadar sportmenlik kisvesine bürünseler de, kendi takımlarının kazanmasını sağlama konusunda azimli görünüyorlardı. Profesör McGonagall maç haftası onlara ödev vermemeye başlayınca, Harry onun Slytherin'i yenmeye ne kadar önem verdiğini anladı.</blockquote><blockquote class="calibre10">"Şu anda elinizde yeterince iş var diye düşünüyorum," dedi Profesör McGonagall azametle. Gözlerini Harry ve Ron'un üzerine çevirip, "Quidditch Kupası'nı odamda görmeye alıştım, çocuklar, onu Profesör Snape'e vermek zorunda kalmayı da hiç istemiyorum, o yüzden boş vaktinizi antrenman yaparak değerlendirin, olur mu?" dediğinde, kimse kulaklarına inanamadı.</blockquote><blockquote class="calibre10">Belli ki Snape de taraf tutmakta ondan aşağı kalmıyordu; Slytherin için o kadar çok antrenman saati ayırtmıştı ki, Gryffindor'lar Quidditch sahasına çıkıp oynayacak zaman bulmakta güçlük çekiyordu. Ayrıca, Slytherin'lerin koridorlarda Gryffindor oyuncularına uğursuzluk büyüsü yaptığına dair şikâyetlere de kulağını tıkıyordu. Alicia Spinnet gözlerini ve ağzını kapatacak kadar uzamış kaşlarla hastane kanadına gittiğinde, Snape ısrarla, kendine bir Saç-sıklaştırma Büyüsü yapmaya kalktığını söyledi ve Alicia kütüphanede çalışırken Slytherin Tutucusu Miles Bletchley'nin ona arkasından yaklaşıp büyü yaptığını söyleyen on dört görgü tanığını dinlemeyi reddetti.</blockquote><blockquote class="calibre10">Harry, Gryffindor'un kazanma şansı konusunda iyimserdi; sonuçta, Malfoy'un takımına karşı hiç maç kaybetmemişlerdi. Doğru, Ron hâlâ Wood düzeyinde oynamıyordu, ama kendini geliştirmek için çok çalışıyordu. En zayıf tarafı, hata yaptıktan sonra kendine güvenini yitirmesiydi; bir sayı yiyince morali bozuluyor, sayı yemeye daha da yatkın hale geliyordu. Öte yandan, Harry onun formda olduğu zamanlarda muhteşem kurtarışlar yaptığını da görmüştü; en unutulmaz olanı, bir antrenmanda süpürgesinden tek elle sarkıp çok sert bir tekmeyle Quaffle'ı kendi kalesinden öbür kaleye, orta çemberden içeri gönderişiydi; takımdaki diğer oyuncular bu kurtarışın, bir süre önce İrlanda Milli Tutucusu Barry Ryan'ın Polonya'nın en iyi Kovalayıcısı Ladislaw Zamojski'ye karşı yaptığı kurtarıştan da iyi olduğu görüşündeydi. Fred bile, Ron'un belki de onu ve George'u gururlandırmasının hâlâ mümkün olduğunu ve aralarında kan bağı olduğunu itiraf etmeyi ciddi ciddi düşünmeye başladıklarını söylemişti - Harry'ye söylediklerine göre, bu kan bağını dört yıldır inkâr ediyorlardı.</blockquote><blockquote class="calibre10">Harry'yi gerçekten endişelendiren tek şey, Ron'un, Slytherin takımının daha sahaya çıkmadan başvuracağı moral bozma taktiklerinden fazlaca etkilenmesiydi. Tabii ki Harry bu kötü niyetli laflara dört yıl boyunca katlanmıştı, o yüzden de, "Hey, Potur, Warrington seni cumartesi günü süpürgenden düşürmeye yemin etmiş diye duydum," gibi fısıltılar, kanını dondurmak şöyle dursun, kahkahalarla gülmesine yol açıyordu. "Warrington'ın dümeni öyle bozuk ki, bana değil de yanımdaki kişiye nişan alsa daha çok endişelenirdim," diye karşılık verince, Ron ve Hermione de güldüler, Pansy Parkinson'ın yüzündeki sırıtış ise anında silindi.</blockquote><blockquote class="calibre10">Ama Ron hakaretlerden, alaylardan ve gözdağı vermelerden oluşan amansız bir saldırıya maruz kalmamıştı hiç. Bazıları yedinci sınıfa giden ve ondan çok daha iri olan Slytherin'ler koridorlarda yanından geçerken, "Hastane kanadında kendine yatak ayırttın mı, Weasley?" diye fısıldadıklarında gülmüyor, yüzü açık yeşil bir renk alıyordu. Draco Malfoy, Ron'un Quaffle'ı düşürüşünü taklit ettiğindeyse (ki ne zaman birbirlerinin görüş alanına girseler bunu yapıyordu), Ron'un kulakları kızarıyor, elleri tuttuğu şeyi düşürmesine sebep olabilecek kadar şiddetle titriyordu.</blockquote><blockquote class="calibre10">Ekim, uluyan rüzgârlar ve şiddetli yağmurla kendini tüketti ve her sabah düşen kırağısıyla, açıkta kalmış elleri ve yüzleri ısıran buz gibi rüzgârıyla, donmuş demir kadar soğuk kasım geldi. Gökyüzü ve Büyük Salon'un tavanı soluk, incimsi bir griye döndü, Hogwarts'ın etrafındaki dağların tepeleri karla kaplandı ve şatodaki sıcaklık öyle düştü ki, birçok öğrenci ders aralarında koridorlarda kalın ve koruyucu ejderha derisi eldivenler giymeye başladı.</blockquote><blockquote class="calibre10">Maç sabahı geldiğinde, hava açık ve soğuktu. Harry uyanınca dönüp Ron'un yatağına baktı ve onu kollarını dizlerine dolamış dimdik oturur, boşluğa bakar halde buldu.</blockquote><blockquote class="calibre10">"İyi misin?" dedi Harry.</blockquote><blockquote class="calibre10">Ron başını evet anlamında salladı, ama konuşmadı. Harry ister istemez Ron'un kendine Sümüklüböcek-kusma Büyüsü yaptığı zamanı hatırladı; şimdi de o zamanki gibi solgun ve terliydi, ağzını açmaya da o zamanki kadar isteksiz görünüyordu.</blockquote><blockquote class="calibre10">"Bir kahvaltıya ihtiyacın var sadece," dedi Harry cesaret verircesine. "Hadi."</blockquote><blockquote class="calibre10">İçeri girdiklerinde Büyük Salon hızla dolmaktaydı, konuşmalar daha bir hararetliydi ve ortalığa daha taşkın bir hava hâkimdi. Slytherin masasının yanından geçerlerken bir gürültü dalgası yükseldi. Harry dönüp baktığında, her zamanki yeşil-gümüşi atkılara ve şapkalara ek olarak, hepsinin yakasında taca benzeyen gümüş bir rozet olduğunu gördü. Nedense çoğu Ron'a el kol sallıyor, kahkahalarla gülüyordu. Harry yanlarından geçerken, rozetlerde ne yazdığını görmeye çalıştı, ama aklı fikri Ron'u oradan çabucak geçirmekte olduğu için, durup okumakla vakit kaybetmedi.</blockquote><blockquote class="calibre10">Herkesin kırmızı-altın renklere bürünmüş olduğu Gryffindor masasında onları coşkulu bir karşılama bekliyordu, ama tezahürat Ron'un moralini yükselteceğine iyiden iyiye çökertti; kendini en yakın boş yere bıraktı, yüzünde son yemeğine oturmuş gibi bir ifade vardı.</blockquote><blockquote class="calibre10">"Böyle bir işe kalkıştım ya, çatlağım herhalde," dedi boğuk bir fısıltıyla. "Çatlak."</blockquote><blockquote class="calibre10">"Sersemlik etme," dedi Harry sert bir sesle, ona birkaç çeşit gevrek uzatarak, "bir şey olmaz. Heyecanlanman normal."</blockquote><blockquote class="calibre10">"Beş para etmem ben," dedi Ron çatlak bir sesle. "Berbatım. Canımı kurtarmak için bile doğru dürüst oynayamam. Ne diye böyle bir şeye girdim ki?"</blockquote><blockquote class="calibre10">"Topla kendini," dedi Harry katı bir sesle. "Geçen gün ayağınla yaptığın kurtarışı hatırla, Fred'le George bile muhteşem olduğunu söyledi."</blockquote><blockquote class="calibre10">Ron, Harry'ye azap çeken gözlerle baktı.</blockquote><blockquote class="calibre10">"O bir kazaydı," diye fısıldadı ıstırapla. "Bilerek yapmadım - hiçbiriniz bakmıyorken süpürgemden kaymıştım, yeniden üzerine çıkmaya çalışırken de kazara Quaffle'ı tekmelemişim."</blockquote><blockquote class="calibre10">"Eh," dedi Harry, bu nahoş sürprizin ardından hemen toparlanarak, "sen öyle birkaç kaza daha yap, oyun çantada keklik demektir, değil mi?"</blockquote><blockquote class="calibre10">Hermione ve Ginny, üzerlerinde kırmızı ve altın rengi atkılar, eldivenler ve rozetlerle masanın karşı tarafında oturuyorlardı.</blockquote><blockquote class="calibre10">Ginny, "Kendini nasıl hissediyorsun?" diye sordu Ron'a. Ron gevrek kâsesinin dibinde kalmış azıcık süte, sanki içinde kendini boğmayı ciddi ciddi düşünüyormuş gibi bakıyordu.</blockquote><blockquote class="calibre10">"Heyecanlı sadece," dedi Harry.</blockquote><blockquote class="calibre10">"Eh, bu iyiye işaret, insan biraz heyecanlanmayınca sınavlarda da pek başarılı olamıyor bence," dedi Hermione samimi bir edayla.</blockquote><blockquote class="calibre10">"Merhaba," dedi arkalarından hülyalı ve dalgın bir ses. Harry başını kaldırıp baktı: Luna Lovegood, Ravenclaw masasından kalkıp gelmişti. Birçok kişi şaşkın şaşkın ona bakıyor, bazılarıysa açıkça gülüyor, parmaklarıyla onu işaret ediyordu; kim bilir nereden bulduğu, gerçek aslan kafası büyüklüğünde ve biçiminde bir şapka, kafasında düştü düşecek gibi duruyordu.</blockquote><blockquote class="calibre10">"Ben Gryffindor'u tutuyorum," dedi Luna, gereksiz bir şekilde şapkasını işaret ederek. "Bakın, ne yapıyor..."</blockquote><blockquote class="calibre10">Elini kaldırıp şapkaya asasıyla vurdu. Şapka ağzını açtı ve son derece gerçekçi bir kükremeyle etraftaki herkesin ödünü kopardı.</blockquote><blockquote class="calibre10">"Güzel, değil mi?" dedi Luna mutlu mutlu. "Aslında ona bir yılan çiğnetmek istiyordum, hani Slytherin'i temsilen, ama yeterli vakit yoktu. Neyse... iyi şanslar, Ronald!"</blockquote><blockquote class="calibre10">Süzülürcesine uzaklaştı. Daha Luna'nın şapkasının şokundan sıyrılamamışlardı ki, Angelina, yanında Katie ve neyse ki Madam Pomfrey tarafından kaşları normale döndürülmüş Alicia ile birlikte, aceleyle yanlarına geldi.</blockquote><blockquote class="calibre10">"Hazır olduğunuzda," dedi, "doğruca sahaya çıkıp şartları kontrol ediyoruz, sonra da üstümüzü değiştiriyoruz."</blockquote><blockquote class="calibre10">"Birazdan geliriz," diye söz verdi Harry. "Ron'un biraz kahvaltı etmesi lazım sadece."</blockquote><blockquote class="calibre10">Ancak on dakika sonra, Ron'un başka bir şey yiyecek durumda olmadığı anlaşılınca, Harry onu soyunma odalarına götürmenin en iyisi olacağına karar verdi. Hermione de onlarla birlikte masadan kalktı ve Harry'yi kolundan tutup kenara çekti.</blockquote><blockquote class="calibre10">"Ron'un o Slytherin rozetlerinde ne yazdığını görmesine izin verme," diye fısıldadı telaşla.</blockquote><blockquote class="calibre10">Harry ona soran gözlerle baktı, ama Hermione uyarırcasına başını iki yana salladı; Ron, çaresiz ve ümitsiz bir halde, ağır ağır yanlarına gelmişti.</blockquote><blockquote class="calibre10">"İyi şanslar, Ron," dedi Hermione, parmaklarının ucunda yükselip onu yanağından öperek. "Sana da, Harry -"</blockquote><blockquote class="calibre10">Büyük Salon'un çıkışına yürürlerken, Ron biraz kendine gelmiş gibiydi. Şaşkın bir halde, sanki az önce ne olduğunu anlayamıyormuş gibi yanağına, Hermione'nin öptüğü yere dokundu. Etrafında olanı biteni fark edemeyecek kadar dalgın görünüyordu, ama Slytherin masasının yanından geçerlerken, Harry merak içinde göz ucuyla taç biçimli rozetlere baktı ve üzerlerine kazınmış sözcükleri okudu:</blockquote><blockquote class="calibre9"><span class="calibre11"><span class="italic">Kralımızsın Weasley</span></span></blockquote><blockquote class="calibre9">İçinde bunun iyi bir şey olamayacağına dair kötü bir his uyanan Harry, Ron'u aceleyle Giriş Salonu'ndan geçirdi, taş merdivenlerden indirdi ve buz gibi açık havaya çıkardı.</blockquote><blockquote class="calibre10">Aceleyle eğimli çimenlikten stada doğru giderlerken, üzerine kırağı düşmüş çim, ayaklarının altında çatırdıyordu. Hiç rüzgâr yoktu ve gökyüzü alabildiğine inci beyazıydı; bu da, görüş mesafesinin iyi olacağı ve göze doğrudan güneş ışığı girmeyeceği anlamına geliyordu. Harry, Ron'a bu cesaret verici şeylerden söz etti, ama onun kendisini dinlediğinden pek emin değildi.</blockquote><blockquote class="calibre10">Soyunma odasına girdiklerinde, Angelina çoktan üzerini değişmiş, diğerleriyle konuşuyordu. Harry ve Ron üzerlerine cüppelerini geçirdiler. Ron birkaç dakika boyunca kendininkinin arkasını önüne giymeye çalıştıktan sonra, Alicia haline acıyıp ona yardım etti, sonra da oturup maç öncesi konuşmasını dinlediler. İnsanlar şatodan sahaya sel gibi akarken, dışarıdan gelen sesler arttıkça arttı.</blockquote><blockquote class="calibre10">"Pekâlâ, Slytherin'in maça nasıl bir kadroyla çıkacağını öğrendim," dedi Angelina, elindeki parşömen parçasına bakarak. "Geçen seneki Vurucular Derrick ve Bole bu sene yok, ama anlaşılan Montague onların yerine iyi uçan birilerini değil, her zamanki gibi bir çift gorili almış. Crabbe ve Goyle adında iki herif, onlar hakkında pek bir şey bilmiyorum -"</blockquote><blockquote class="calibre10">"Biz biliyoruz," dedi Harry ve Ron bir ağızdan.</blockquote><blockquote class="calibre10">"Eh, süpürgenin bir ucunu öbüründen ayırt edebilecek kadar bile akıllı görünmediler benim gözüme," dedi Angelina, parşömenini cebine sokarak, "ama ona bakarsanız, Derrick ve Bole'un yol işaretleri olmadan sahada yönlerini nasıl bulduklarına her zaman şaşırmışımdır."</blockquote><blockquote class="calibre10">"Crabbe ve Goyle da aynı kalıptan," dedi Harry.</blockquote><blockquote class="calibre10">Yüzlerce seyircinin tribünlerdeki ayak seslerini duyabiliyorlardı. Kimileri şarkı söylüyordu, ama Harry sözleri çıkaramıyordu. Yavaş yavaş heyecanlanmaya başlamıştı, ancak kendi heyecanının Ron'unkiyle kıyas kabul etmeyeceğini de biliyordu; Ron midesini tutmuş, yine boşluğa dalıp gitmişti, çenesi kasılmıştı, benzi açık kül rengiydi.</blockquote><blockquote class="calibre10">"Vakit geldi," dedi Angelina alçak sesle, saatine bakarak. "Hadi millet... iyi şanslar."</blockquote><blockquote class="calibre10">Herkes ayağa kalktı, süpürgesini omzuna aldı; tek sıra halinde soyunma odasından dışarı, göz kamaştırıcı gün ışığına çıktılar. Onlar sahaya adım atar atmaz tribünlerden bir gürleme yükseldi. Şarkı hâlâ Harry'nin kulağına geliyordu, ama tezahürat ve ıslıklar çok daha baskındı.</blockquote><blockquote class="calibre10">Slytherin takımı onları bekliyordu. Onlar da o taç biçimli gümüş rozetlerden takmışlardı. Yeni kaptan Montague, Dudley Dursley gibi bir cüsseye sahipti, kıllı jambona benzeyen kapkalın kolları vardı. Onun arkasında Crabbe ve Goyle duruyordu, hemen hemen onun kadar iriyarıydılar ve gün ışığında aptal aptal gözlerini kırpıştırıyor, yeni Vurucu sopalarını sallıyorlardı. Malfoy kenarda durmuştu, güneşin ışıkları beyaz-sarı saçlarında parlıyordu. Harry'nin ona bakışını fark etti ve parmağıyla göğsündeki taç biçimli rozete vurarak sırıttı.</blockquote><blockquote class="calibre9"><span class="calibre11"><span class="italic">"Kaptanlar, el sıkışın,"</span></span></blockquote><blockquote class="calibre9">diye emretti hakem Madam Hooch, Angelina ve Montague birbirlerine yaklaşırlarken. Harry, Montague'nün Angelina'nın parmaklarını ezmeye çalıştığını görebiliyordu, ama Angelina'nın gıkı çıkmadı.</blockquote><blockquote class="calibre9"><span class="calibre11"><span class="italic">"Süpürgelerinize binin..."</span></span></blockquote><blockquote class="calibre9">Madam Hooch düdüğünü dudağına götürüp üfledi.</blockquote><blockquote class="calibre10">Toplar salıverildi ve on dört oyuncu yukarı doğru fırladı. Harry göz ucuyla Ron'un kale direklerine doğru uçtuğunu gördü. Harry bir Bludger'dan kurtularak hızla yükseldi ve sahanın üzerinde geniş bir tur atarak altın bir parıltı arandı; stadın öbür tarafında Draco Malfoy da aynı şeyi yapıyordu.</blockquote><blockquote class="calibre9"><span class="calibre11"><span class="italic">- Ve şimdi de Johnson,</span></span></blockquote><blockquote class="calibre13"><span class="calibre11"><span class="italic">- Quaffle, Johnson'da, ne oyuncu bu kız ama, yıllardır aynı şeyi söylüyorum, hâlâ benimle çıkmıyor -</span></span></blockquote><blockquote class="calibre9">"JORDAN!" diye seslendi Profesör McGonagall.</blockquote><blockquote class="calibre10">"- böyle matrak bir not düşeyim dedim, Profesör, işi biraz ilginç hale getirmek için.”</blockquote><blockquote class="calibre9"><span class="calibre11"><span class="italic">- Warrington'ı atlattı, Montague'yü geçti ve -ahh- arkadan Crabbe'nin yolladığı bir Bludger'a hedef oldu...</span></span></blockquote><blockquote class="calibre13"><span class="calibre11"><span class="italic">- Montague, Quaffle'ı yakalıyor, Montague sahanın öbür ucuna doğru ilerliyor ve...</span></span></blockquote><blockquote class="calibre13"><span class="calibre11"><span class="italic">- George Weasley'den iyi bir Bludger, Montauge kafasına bir Bludger yedi ve Quaffle'ı düşürdü, şimdi Katie Bell aldı, Gryffindor'dan Katie Bell geri pasla Quaffle'ı Alicia Spinnet'a geçiriyor, Spinnet ilerliyor -</span></span></blockquote><blockquote class="calibre9">Lee Jordan'ın maç anlatımı statta yankılanıyordu. Harry, kulağında uğuldayan rüzgârın sesi ve bağıran, yuhalayan, şarkı söyleyen seyircilerin gürültüsü arasında onu elinden geldiğince dinlemeye çalışıyordu.</blockquote><blockquote class="calibre9"><span class="calibre11"><span class="italic">- Warrington'dan sıyrıldı, bir Bludger'dan kurtuldu -iyi yırttın, Alicia- seyirci maça bayıldı resmen, dinlesenize bir, ne şarkısı söylüyorlar öyle?</span></span></blockquote><blockquote class="calibre9">Lee dinlemek için anlatıma ara verdi. Şarkı, tribünde yeşilli gümüşlü Slytherin'lerin oturduğu bölümden giderek yükseldi ve anlaşılır hal aldı:</blockquote><blockquote class="calibre9"><span class="calibre11"><span class="italic">“Hiçbir haltı tutamaz Weasley, Kapatamaz tek bir çemberi, Hadi Slytherin, söyle şimdi: Kralımızsın Weasley. Bir çöplükte doğmuş Weasley, Quaffle'ı hep alır içeri, Galibiyetimizin garantisi, Kralımızsın Weasley."</span></span></blockquote><blockquote class="calibre9"><span class="calibre11"><span class="italic">- ve Alicia tekrar Angelina'ya veriyor!</span></span></blockquote><blockquote class="calibre9">diye bağırdı Lee. Az önce duydukları yüzünden içi burularak havada yön değiştiren Harry, Lee'nin şarkının sözlerini bastırmaya çalıştığını biliyordu.</blockquote><blockquote class="calibre9"><span class="calibre11"><span class="italic">- Yürü, Angelina - Tutucu'yla karşı karşıya! - ATIYOR - VE – ahhh..."</span></span></blockquote><blockquote class="calibre9">Slytherin Tutucusu Bletchley atışı kurtarmıştı; Quaffle'ı Warrington'a attı, Warrington fırlayıp Alicia ile Katie arasından zikzak yaparak geçti; o, Ron'a yaklaşırken, aşağıdan gelen şarkı giderek yükselmeye başladı.</blockquote><blockquote class="calibre9"><span class="calibre11"><span class="italic">"Kralımızsın Weasley, Kralımızsın Weasley, Quaffle'ı hep alır içeri, Kralımızsın Weasley."</span></span></blockquote><blockquote class="calibre9">Harry'nin elinde değildi: Ron'u izlemek için, Snitch'i aramayı bırakıp Ateşoku'nu ona doğru çevirdi. Sahanın öbür ucunda tek başına duran Ron, iriyarı Warrington hızla ona doğru giderken üç kale direğinin önünde süzülüyordu.</blockquote><blockquote class="calibre9"><span class="calibre11"><span class="italic">- ve Warrington Quaffle'la ilerliyor, Warrington kaleye doğru gidiyor, Bludger menzilinin dışında, önünde sadece Tutucu var-</span></span></blockquote><blockquote class="calibre9">Aşağıdaki Slytherin tribününden şarkı dalga dalga yükseldi:</blockquote><blockquote class="calibre9"><span class="calibre11"><span class="italic">"Hiçbir haltı tutamaz Weasley, Kapatamaz tek bir çemberi..."</span></span></blockquote><blockquote class="calibre9"><span class="calibre11"><span class="italic">- Şimdi Gryffindor'un yeni Tutucusu Weasley ilk sınavını verecek, Gryffindor Vurucular'ı Fred ve George'un kardeşi ve takımdaki yeni yeteneklerden biri - hadi, Ron!</span></span></blockquote><blockquote class="calibre9">Ama sevinç çığlığını atan Slytherin'ler oldu: Ron dağınık bir şekilde ileri atılmış ve Quaffle açık kollarının arasından geçip ortadaki halkadan içeri girmişti.</blockquote><blockquote class="calibre9"><span class="calibre11"><span class="italic">- Slytherin sayı yapıyor!</span></span></blockquote><blockquote class="calibre9">dedi Lee'nin sesi, aşağıdan gelen tezahüratın ve yuhalamanın arasında,</blockquote><blockquote class="calibre9"><span class="calibre11"><span class="italic">- Ve Slytherin on-sıfır önde - şanssızlık, Ron."</span></span></blockquote><blockquote class="calibre9">Slytherin'ler daha da yüksek sesle şarkı söylemeye başlamışlardı:</blockquote><blockquote class="calibre9"><span class="calibre11"><span class="italic">"BÎR ÇÖPLÜKTE DOĞMUŞ WEASLEY, QUAFFLE'I HEP ALIR İÇERİ..."</span></span></blockquote><blockquote class="calibre9"><span class="calibre11"><span class="italic">- Ve Quaffle yine Gryffindor'da, Katie Bell son sürat gidiyor-</span></span></blockquote><blockquote class="calibre9">diye haykırdı Lee yiğitçe, ama şarkı öyle sağır edici bir hale gelmişti ki, sesini duyurmakta zorlanıyordu.</blockquote><blockquote class="calibre25"><span class="calibre11"><span class="italic">"GALİBİYETİMİZİN   GARANTİSİ,   KRALIMIZSIN</span></span><br class="calibre8"/><span class="calibre11"><span class="italic">WEASLEY..."</span></span></blockquote><blockquote class="calibre9">"Harry, NE YAPIYORSUN?" diye bağırdı Angelina, Katie'ye yetişmek için hızla Harry'nin yanından uçarken. "İŞE KOYULSANA!"</blockquote><blockquote class="calibre10">Harry, bir dakikadan fazla bir süredir Snitch'in nerede olduğu konusunu tamamen unutup havada sabit durarak maçı izlediğinin farkına vardı; dehşet içinde, dalışa geçip yeniden sahayı turlamaya başladı. Gözleriyle etrafı tarıyor, stadı inleten koroyu duymazdan gelmeye çalışıyordu.</blockquote><blockquote class="calibre9"><span class="calibre11"><span class="italic">"KRALIMIZSIN WEASLEY, KRALIMIZSIN WEASLEY..."</span></span></blockquote><blockquote class="calibre9">Bakındı, bakındı, ama Snitch'ten eser yok gibi görünüyordu; Malfoy da onun gibi stadın çevresinde dönüp duruyordu. Ters yönlere giderken sahanın ortasında birbirlerinin yanından geçtiler ve Harry, Malfoy'un avaz avaz şarkı söylediğini duydu:</blockquote><blockquote class="calibre9"><span class="calibre11"><span class="italic">"BİR ÇÖPLÜKTE DOĞMUŞ WEASLEY..."</span></span></blockquote><blockquote class="calibre9"><span class="calibre11"><span class="italic">- Ve yine Warrington'da,</span></span></blockquote><blockquote class="calibre9">diye böğürdü Lee,</blockquote><blockquote class="calibre9"><span class="calibre11"><span class="italic">- Pucey'ye veriyor, Pucey Spinnet'ı geçti, yapma ama, Angelina, onu durdurabilirsin -durduramazmışsın anlaşılan- ama Fred Weasley'den sıkı bir Bludger geliyor, daha doğrusu George Weasley'den, aman, kimin umrunda, birinden biri işte, neyse, Warrington Quaffle'ı düşürüyor ve Katie Bell -ee- o da düşürüyor - ve Quaffle Montague'de, Slytherin Kaptanı Montague Quaffle'ı alıyor, hızla ilerliyor, hadi ama, Gryffindor, durdurun onu!</span></span></blockquote><blockquote class="calibre9">Harry, stadın ucunda Slytherin kale direklerinin arkasında uçuyor, Ron'un tarafına bakmamaya gayret ediyordu. Slytherin Tutucusu'nun yanından geçerken, Bletchley'nin de aşağıdaki grupla birlikte şarkı söylediğini duydu:</blockquote><blockquote class="calibre9"><span class="calibre11"><span class="italic">"HİÇBİR HALTI TUTAMAZ WEASLEY..."</span></span></blockquote><blockquote class="calibre9"><span class="calibre11"><span class="italic">- Ve Pucey bir kez daha Alicia'dan sıyrıldı, kaleye doğru gidiyor, durdur onu, Ron!</span></span></blockquote><blockquote class="calibre9">Ne olduğunu öğrenmek için Harry'nin dönüp bakmasına gerek kalmadı: Gryffindor'lardan müthiş bir inilti yükseldi, Slytherin'lerden ise çığlıklar ve alkışlar. Harry aşağı baktığında, buldog suratlı Pansy Parkinson'ın tribünlerin önünde ayağa kalkmış, sırtı sahaya dönük, Slytherin taraftarlarına amigoluk yaptığını gördü. Slytherin'ler haykırıyordu:</blockquote><blockquote class="calibre25"><span class="calibre11"><span class="italic">"HADİ   SLYTHERIN,   SÖYLE   ŞİMDİ:   KRALIMIZSIN WEASLEY."</span></span></blockquote><blockquote class="calibre9">Ama yirmi-sıfır hiçbir şey değildi, Gryffindor'un farkı kapatması ya da Snitch'i yakalaması için vakit vardı hâlâ. Birkaç sayı yapınca her zamanki gibi öne geçeriz, diye cesaretlendirdi Harry kendini. Yükselip alçalarak, sağa sola salınarak diğer oyuncuların arasında ilerledi, ama peşine düştüğü parlak şey çıka çıka Montague'nün saat kayışı çıktı.</blockquote><blockquote class="calibre10">Derken Ron iki sayı daha yedi. Harry'nin Snitch'i bulma arzusu ufak ufak paniğe dönüşmeye başlıyordu artık. Hemen yakalayıp da oyunu bitirebilse...</blockquote><blockquote class="calibre9"><span class="calibre11"><span class="italic">- Ve Gryffindor'dan Katie Bell Pucey'den sıyrılıyor, Montague'den kurtuluyor, iyi dönüştü, Katie, Johnson'a atıyor, Angelina Johnson Quaffle'ı alıyor, Warrington'ı geçti, kaleye doğru ilerliyor, hadi, Angelina!</span></span></blockquote><blockquote class="calibre9"><span class="calibre11"><span class="italic">- GRYFFINDOR SAYI YAPIYOR! Durum kırk-on oldu, Slytherin kırk-on önde ve Quaffle, Pucey'de...</span></span></blockquote><blockquote class="calibre9">Gryffindor tezahüratının arasında Luna'nın gülünç aslan şapkasının kükremesini duyan Harry'nin morali biraz düzelmişti; arada sadece otuz sayı vardı, hiçbir şey değildi bu, farkı rahatlıkla kapatabilirlerdi. Crabbe'nin roket gibi üzerine fırlattığı bir Bludger'ı atlattı ve deli gibi Snitch'i aramaya devam etti. Bir taraftan da Snitch'i Malfoy görürse diye gözü onun üzerindeydi, ama Malfoy da tıpkı onun gibi stadın çevresinde dönüp duruyor, aramaları sonuç vermiyordu...</blockquote><blockquote class="calibre9"><span class="calibre11"><span class="italic">- Pucey, Warrington'a gönderiyor, Warrington'dan Montague'ye, Montague'den tekrar Pucey'ye - derken Johnson araya giriyor, Quaffle Johnson'da, Johnson'dan Bell'e, gayet iyi gidiyorlar -iyi mi dedim, kötü demek istemiştim- Slytherin'den Goyle'un yolladığı Bludger Bell'e çarpıyor ve Quaffle tekrar Pucey'de...</span></span></blockquote><blockquote class="calibre9"><span class="calibre11"><span class="italic">"BİR ÇÖPLÜKTE DOĞMUŞ WEASLEY, QUAFFLE'I HEP ALIR İÇERİ, GALİBİYETİMİZİN GARANTİSİ..."</span></span></blockquote><blockquote class="calibre9">Ama Harry nihayet onu görmüştü: Pır pır kanat çırpan minik Altın Snitch, Slytherin tarafında, yerden birkaç metre yüksekte geziniyordu.</blockquote><blockquote class="calibre10">Harry dalışa geçti...</blockquote><blockquote class="calibre10">Birkaç saniye sonra, Malfoy da süpürgesinin üzerine yatmış, yeşil ve gümüş renkli bulanık bir leke halinde Harry'nin solunda hızla gidiyordu.</blockquote><blockquote class="calibre10">Snitch, kale direklerinden birinin ayağının dibini yalayarak geçti ve tribünlerin öbür ucuna doğru fırladı; bu yön değişikliği Malfoy'a yaradı, şimdi o, Snitch'e daha yakındı; Harry Ateşoku'nu döndürdü, artık Malfoy'la kafa kafayaydılar...</blockquote><blockquote class="calibre10">Yerden anca bir metre kadar yukarıda giden Harry, sağ elini süpürgesinden çekip Snitch'e doğru uzandı... sağında, Malfoy da aynını yaptı; uzanıyor, yakalamaya çalışıyordu...</blockquote><blockquote class="calibre10">Her şey nefes kesici, çılgın, rüzgârlı iki saniye içinde olup bitti -Harry'nin parmakları minicik, debelenen topun üzerine kapandı- Malfoy'un tırnakları umutsuzca Harry'nin elinin üstünü tırmaladı - Harry süpürgesini yukarı doğru çekip dalıştan çıktı, debelenen top avcunun içindeydi; Gryffindor taraftarlarından takdir çığlıkları yükseldi...</blockquote><blockquote class="calibre10">Kurtulmuşlardı, Ron'un o sayıları yemesinin hiçbir önemi kalmamıştı, Gryffindor kazandığı için kimse onları hatırlamayacaktı -</blockquote><blockquote class="calibre10">BAM.</blockquote><blockquote class="calibre10">Belinin tam ortasına bir Bludger gelen Harry, öne fırlayıp süpürgesinden düştü. Neyse ki, Snitch'i yakalamak için çok alçağa dalışa geçtiğinden yerden sadece bir buçuk-iki metre kadar yüksekteydi, ama yine de donmuş sahaya sırtüstü düştüğünde sersemledi. Madam Hooch'un tiz düdüğünü duydu; tribünlerden yükselen ıslıklar, öfkeli bağırışlar ve yuhalamalar, derken pat diye bir ses ve Angelina'nın kendinden geçmiş sesi.</blockquote><blockquote class="calibre10">"İyi misin?"</blockquote><blockquote class="calibre10">"Tabii ki iyiyim," dedi Harry tatsız tatsız, Angelina'nın elini tutup, onun kendisini ayağa kaldırmasına izin vererek. Madam Hooch hızla, yukarıda gezinen bir Slytherin oyuncusuna doğru gidiyordu, ama Harry bu açıdan onun kim olduğunu çıkaramıyordu.</blockquote><blockquote class="calibre10">"Şu Crabbe serserisiydi," dedi Angelina kızgın kızgın, "Snitch'i aldığını görür görmez Bludger'ı üzerine gönderdi - ama kazandık, Harry, kazandık!"</blockquote><blockquote class="calibre10">Harry arkasında birinin burnundan soluduğunu duydu ve Snitch'i hâlâ sıkı sıkı elinde tutarak döndü: Draco Malfoy yakına inmişti. Hiddetten suratı bembeyaz kesilmiş olmasına karşın, hâlâ alaylı alaylı gülmeyi becerebiliyordu.</blockquote><blockquote class="calibre10">"Demek Weasley'nin kellesini kurtardın, ha?" dedi Harry'ye. "Daha kötü Tutucu görmedim hiç... ne de olsa bir çöplükte doğmuş... şarkı sözlerimi beğendin mi, Potter?"</blockquote><blockquote class="calibre10">Harry cevap vermedi. Arkasını döndü, takım arkadaşları tek tek yere inmeye başlamıştı, çığlıklar atıyor, havayı yumrukluyorlardı. Ron hariç. O, kale direklerinin orada süpürgesinden inmiş, görünüşe göre tek başına ağır ağır soyunma odasına gidiyordu.</blockquote><blockquote class="calibre10">"Birkaç dize daha yazmak istemiştik!" diye seslendi Malfoy, Katie ve Alicia Harry'yi kucaklarken. "Ama şişman ve çirkinle kafiyeli bir şey bulamadık -annesi hakkında da bir şeyler olsun diyorduk da-"</blockquote><blockquote class="calibre10">"Şuna bak, kedi uzanamadığı ciğere pis dermiş" dedi Angelina, yüzünde tiksinti dolu bir ifadeyle Malfoy'a bakarak.</blockquote><blockquote class="calibre10">"- '<span class="italic">İşe yaramaz zavallı</span>'yla giden bir şey de bulamadık -babası için hani-"</blockquote><blockquote class="calibre10">Fred ve George, Malfoy'un neden bahsettiğinin farkına varmışlardı. Tam Harry'nin elini sıkıyorlardı ki, kaskatı kesildiler, dönüp Malfoy'a baktılar.</blockquote><blockquote class="calibre10">"Boşverin!" dedi Angelina hemen, Fred'i kolundan tutarak. "Boşver, Fred, bırak bağırsın, yenildi diye böyle kızgın, kendini beğenmiş küçük -"</blockquote><blockquote class="calibre10">"- ama Weasley'leri seviyorsun sen, değil mi, Potter?" dedi Malfoy, alaylı alaylı. "Tatillerini falan onlarla geçiriyorsun, değil mi? Pis kokularına nasıl katlanabiliyorsun anlamıyorum, ama herhalde Muggle'lar tarafından yetiştirilince, Weasley'lerin ağılı bile fena gelmiyordur insana -"</blockquote><blockquote class="calibre10">Harry, George'u sıkı sıkı tuttu. Bu arada, Angelina, Alicia ve Katie hep birlikte, Fred'in Malfoy'un üzerine atlamasını güç bela engelliyorlar, Malfoy ise kahkahalarla gülüyordu. Harry, Madam Hooch'a bakındı, ama o hâlâ kurala aykırı Bludger saldırısından dolayı Crabbe'yi haşlamakla meşguldü.</blockquote><blockquote class="calibre10">"Ya da belki," dedi Malfoy, geri giderken pis pis sırıtıp, "kendi annenin evinin nasıl koktuğunu hatırlayabiliyorsundur, Potter, belki Weasley'lerin leş gibi evi de sana o kokuyu hatırlatıyordur -"</blockquote><blockquote class="calibre10">Harry, George'u bıraktığının farkına bile varmadı; tek bildiği, bir saniye sonra ikisinin de Malfoy'un üzerine doğru koştuğuydu. Bütün öğretmenlerin izlediğini tamamen unutmuştu: Tek istediği, Malfoy'un canını yakabildiğince yakmaktı; asasını çekecek vakti bile olmadığından, Snitch'i tutan yumruğunu var gücüyle Malfoy'un midesine indirdi -</blockquote><blockquote class="calibre10">"Harry! HARRY! GEORGE! HAYIR!"</blockquote><blockquote class="calibre10">Çığlık çığlığa bağıran kızların seslerini duyabiliyordu; Malfoy'un feryadını, George'un küfürler savurduğunu, bir düdüğün öttüğünü ve etrafındaki kalabalığın böğürdüğünü de; ama hiçbiri umrunda değildi. Civardaki biri "Impedimenta!" diye bağırana ve Harry büyünün gücüyle sırtüstü devrilene kadar, Malfoy'un vurabildiği her yerine vurmaya çalışmaktan vazgeçmedi.</blockquote><blockquote class="calibre10">"Ne yaptığınızı sanıyorsunuz?" diye bağırdı Madam Hooch, Harry ayağa fırlarken. Anlaşılan Engelleme Büyüsü'nü yapan oydu; bir elinde düdüğü, diğerindeyse asası vardı; süpürgesi ise birkaç metre ötede terk edilmiş halde duruyordu. Malfoy yerde iki büklüm yatıyor, inleyip sızlıyor, burnundan kan geliyordu; George'un dudağı şişmişti; Fred hâlâ üç Kovalayıcı'dan kurtulmak için debeleniyordu, Crabbe ise arkada durmuş kıs kıs gülüyordu. "Böyle rezillik görmedim - hemen şatoya, ikiniz de, doğruca bina başkanınızın odasına! Yürüyün! Hemen!"</blockquote><blockquote class="calibre10">Harry ve George soluk soluğa yürümeye başladılar, birbirlerine tek kelime bile etmediler. Kalabalığın uğultusu ve yuhalamaları giderek uzaklaştı, Giriş Salonu'ndan içeri adım attıktan sonra ise artık kulaklarına kendi ayak seslerinden başka ses gelmez oldu. Harry, Malfoy'un çenesine vurarak berelediği sağ yumruğunun içinde bir şeyin hâlâ debelendiğinin farkına vardı. Başını indirip baktığında, Snitch'in gümüş kanatlarının parmaklarının arasından çıkmış, kurtulmak için var gücüyle mücadele ettiğini gördü.</blockquote><blockquote class="calibre10">Daha odasının kapısına varmamışlardı ki, Profesör McGonagall koridorda onlara yetişti. Bir Gryffindor atkısı takmıştı, ama sinirden mosmor bir yüzle onlara doğru yürürken, titreyen elleriyle atkıyı boynundan koparırcasına çekip çıkardı.</blockquote><blockquote class="calibre10">"İçeri!" dedi hiddetle, kapıyı göstererek. Harry ve George içeri girdiler. Profesör McGonagall masasının arkasına geçti ve onlara döndü, Gryffindor atkısını yere fırlatırken sinirden titriyordu.</blockquote><blockquote class="calibre10">"Ee?" dedi. "Ömrümde böyle utanç verici şey görmedim. Bire iki! Ne diyeceksiniz bakalım?"</blockquote><blockquote class="calibre10">"Malfoy bizi kışkırttı," dedi Harry, gergin gergin.</blockquote><blockquote class="calibre10">"Kışkırttı mı?" diye bağırdı Profesör McGonagall. Masasına öyle bir yumruk indirdi ki, ekose teneke kutu yana doğru kayıp yere düştü ve patladı, her tarafa Zencefilli Kelerler saçıldı. "Yenilmişti, değil mi? Tabii sizi kışkırtmak isteyecek! Peki, ne söyledi de siz ikiniz kalkıp -"</blockquote><blockquote class="calibre10">"Annemle babama hakaret etti," diye homurdandı George. "Harry'nin annesine de."</blockquote><blockquote class="calibre10">"Ama bu işi çözmeyi Madam Hooch'a bırakacağınıza, ikiniz bir Muggle düellosu sunmaya karar verdiniz, öyle mi?" diye kükredi Profesör McGonagall. "Farkında mısınız ne -?"</blockquote><blockquote class="calibre10">"Ehem, ehem." Harry ve George hızla arkalarına döndüler. Dolores Umbridge, iri bir kurbağaya adamakıllı benzemesine sebep olan yeşil tüvit bir pelerin giymiş, kapı ağzında duruyordu. Yüzünde, Harry'nin, eli kulağındaki bir ıstırabın habercisi olarak görmeye alıştığı o korkunç, uğursuz, mide bulandırıcı gülümseme vardı.</blockquote><blockquote class="calibre10">"Yardım edebilir miyim, Profesör McGonagall?" diye sordu Profesör Umbridge, en zehirli tatlı sesiyle.</blockquote><blockquote class="calibre10">McGonagall'ın yüzüne kan hücum etti.</blockquote><blockquote class="calibre10">"Yardım mı?" diye tekrarladı, sinirli sinirli. "Yardım'dan neyi kastediyorsunuz?"</blockquote><blockquote class="calibre10">Profesör Umbridge biraz daha içeri girdi, yüzünde hâlâ o mide bulandırıcı gülümseme vardı.</blockquote><blockquote class="calibre10">"Biraz daha otoriteye şükran duyabilirsiniz diye düşünmüştüm de."</blockquote><blockquote class="calibre10">Profesör McGonagall'ın burun deliklerinden kıvılcımlar çıksa Harry şaşırmazdı.</blockquote><blockquote class="calibre10">"Yanlış düşünmüşsünüz," dedi McGonagall, Umbridge'e arkasını dönerek.</blockquote><blockquote class="calibre10">"Şimdi, siz ikiniz beni iyi dinleyin. Malfoy'un sizi nasıl kışkırttığı umrumda değil, ailenizin var olan bütün üyelerine hakaret etmiş olsa da umrumda değil, davranışınız iğrençti, ikinize de bir haftalık ceza veriyorum! Bana öyle bakma, Potter, hak ettin bunu! Ve ikinizden biri bir daha -"</blockquote><blockquote class="calibre10">"Ehem, ehem."</blockquote><blockquote class="calibre10">Profesör McGonagall ya sabır dercesine gözlerini yumup yeniden Profesör Umbridge'e döndü.</blockquote><blockquote class="calibre10">"Evet?"</blockquote><blockquote class="calibre10">"Bence cezaya bırakılmaktan daha fazlasını hak ediyorlar" dedi Umbridge, gülümsemesi yüzüne iyice yayıldı.</blockquote><blockquote class="calibre10">Profesör McGonagall'ın gözleri birden açıldı.</blockquote><blockquote class="calibre10">"Ama maalesef" dedi, o da gülümsemeye çalışıp bunun sonucunda da çenesi kilitlenmiş gibi görünerek, "önemli olan benim ne düşündüğüm, çünkü benim binamdalar, Dolores."</blockquote><blockquote class="calibre10">"Aslına bakarsan, Minerva," diye sahte sahte gülümsedi Profesör Umbridge, "sanırım senin de göreceğin gibi, benim ne düşündüğüm önemli. Neredeydi bu? Cornelius az önce gönderdi... daha doğrusu," el çantasını karıştırırken sahte küçük bir kahkaha attı, "Bakan az önce gönderdi... hah, evet..."</blockquote><blockquote class="calibre10">Çantasından bir parşömen parçası çıkardı, açtı, boğazını titizlikle temizledi ve okumaya başladı.</blockquote><blockquote class="calibre10">"Ehem, ehem... '<span class="italic">Yirmi Beş Numaralı Eğitim Kararnamesi...</span>' “</blockquote><blockquote class="calibre10">"Ne, bir tane daha mı?!" diye patladı Profesör McGonagall.</blockquote><blockquote class="calibre10">"Evet, öyle," dedi Umbridge, hâlâ gülümseyerek. "Aslında, Minerva, yeni bir eklemeye ihtiyacımız olduğunu görmemi sağlayan sen oldun... Ben Gryffindor Quidditch Takımı'nın yeniden kurulmasına izin vermek istemediğimde beni nasıl çiğnediğini hatırlıyor musun? Meseleyi nasıl Dumbledore'a götürdüğünü, onun da takımın oynamasına izin verilmesi konusunda ısrar ettiğini? Eh, böyle bir şeye izin veremezdim. Hemen Bakan'la temas kurdum, kendisi de Yüksek Müfettiş'in öğrencileri ayrıcalıklardan mahrum bırakma yetkisi olması gerektiği konusunda bana katıldı. Yoksa müfettiş -yani ben- sıradan öğretmenlerden daha az yetkiye sahip olurdu! Ve şimdi görüyorsun, değil mi, Minerva, Gryffindor takımının yeniden kurulmasını önlemeye çalışmakta ne kadar da haklıymışım. Felaket sinirliler... neyse, yeni kararnameyi okuyordum... ehem, ehem... </blockquote><p class="calibre8" style="margin:0pt; border:0pt; height:1em"> </p><blockquote class="calibre12"><span class="calibre11"><span class="italic">Yüksek Müfettiş bundan böyle Hogwarts öğrencilerinin cezalandırılmaları, izinleri ve ayrıcalıklarının kaldırılması üzerinde en üst düzeyde yetkiye ve diğer öğretmenlerce verilmiş cezaları, izinleri ve ayrıcalıkların kaldırılma emrini değiştirme gücüne sahiptir.</span></span></blockquote><blockquote class="calibre12"><span class="calibre11"><span class="italic">Ýmza</span></span></blockquote><blockquote class="calibre10"><span class="calibre11"><span class="italic">Cornelius Fudge</span></span></blockquote><blockquote class="calibre15"><span class="calibre11"><span class="italic">Sihir Bakanı, Birinci Sınıf Merlin Nişanı, vesaire, vesaire.</span></span></blockquote><blockquote class="calibre9">Yüzünde yine o gülümsemeyle, parşömeni rulo yapıp el çantasına koydu.</blockquote><blockquote class="calibre10">"Evet... sanırım bu ikisine bir daha Quidditch oynamayı yasaklamak zorundayım," dedi, bir Harry'ye, bir George'a bakarak.</blockquote><blockquote class="calibre10">Harry, Snitch'in avcunun içinde çılgınca kanat çırptığını hissetti.</blockquote><blockquote class="calibre10">"Oynamamızı yasaklamak mı?" dedi, sesi tuhaf bir şekilde uzaktan geliyor gibiydi. "Bir daha... hiç?"</blockquote><blockquote class="calibre10">"Evet, Mr. Potter, ömür boyu yasak işimizi görür sanırım," dedi Umbridge. Harry'nin onun dediklerini anlamaya çabalamasını izlerken ağzı iyiden iyiye kulaklarına vardı. "Sizin de, buradaki Mr. Weasley'nin de. Ve sanırım işi sağlama almak için, bu delikanlının ikizinin de durdurulması gerekiyor - takım arkadaşları onu engellemeseydi, eminim o da Mr. Malfoy'a saldıracaktı. Süpürgelerine de el koyulmasını isteyeceğim tabii; yasağımın delinmemesini garantiye almak için onları odamda tutacağım. Ama insafsız da değilim, Profesör McGonagall," diye devam etti, buzdan oyulmuş bir heykel gibi kaskatı durmuş, ona dik dik bakan Profesör McGonagall'a dönerek. "Takımın geri kalanı oynamaya devam edebilir, onlarda şiddet belirtisi görmedim. Eh... size iyi günler dilerim."</blockquote><blockquote class="calibre10">Ve yüzünde katıksız bir tatmin ifadesiyle odadan çıkıp, arkasında dehşet dolu bir sessizlik bıraktı.</blockquote><blockquote class="calibre7">*****</blockquote><blockquote class="calibre9">"Oynamanız yasaklandı demek," dedi Angelina o akşam Ortak Salon'da, çökmüş halde. "Yasaklandı. Arayıcı yok, Vurucular yok... şimdi ne yapacağız ki biz?"</blockquote><blockquote class="calibre10">Ortalıkta hiç de maç kazanılmış gibi bir hava yoktu. Harry nereye baksa avutulamayacak kadar kederli ve kızgın yüzler görüyordu; takımın oyuncularıysa şöminenin etrafına çökmüşlerdi. Ron hariç. Maç bittiğinden beri kimse onu görmemişti.</blockquote><blockquote class="calibre10">"O kadar büyük haksızlık ki," dedi Alicia uyuşmuş gibi. "Yani, Crabbe'ye ve düdükten sonra gönderdiği Bludger'a ne oldu? Onun da oynamasını yasakladı mı?"</blockquote><blockquote class="calibre10">"Hayır," dedi Ginny kederli kederli; o ve Hermione, Harry'nin iki yanında oturuyorlardı. "Sadece, aynı satırı defalarca yazma cezası almış, Montague akşam yemeğinde bunu anlatıp kahkahalarla gülüyordu."</blockquote><blockquote class="calibre10">"Ya hiçbir şey yapmamış olmasına rağmen Fred'e de yasak koymasına ne demeli?!" dedi Alicia hiddetle, yumruğuyla dizini döverek.</blockquote><blockquote class="calibre10">"Bir şey yapmadımsa benim kabahatim değil," dedi.</blockquote><blockquote class="calibre10">Fred, yüzünde tiksinti dolu bir ifadeyle, "siz üçünüz beni tutmasaydınız o küçük pisliği dayaktan pelteye çevirirdim."</blockquote><blockquote class="calibre10">Harry perişan halde, karanlık pencereye baktı. Kar yağıyordu. Gündüz yakaladığı Snitch şimdi Ortak Salon'da uçup duruyordu; insanlar onu hipnotize olmuş gibi izliyor, Crookshanks ise koltuktan koltuğa atlıyor, onu yakalamaya çalışıyordu.</blockquote><blockquote class="calibre10">"Ben yatmaya gidiyorum," dedi Angelina, ağır ağır ayağa kalkarak. "Belki sabah kalkınca bir bakarım, bunların hepsi kötü bir rüyaymış... belki kalkıp bir bakarım ki, daha maçı bile oynamamışız..."</blockquote><blockquote class="calibre10">Az sonra Alicia ve Katie de onun arkasından gittiler. Fred ile George da bir süre sonra, yanlarından geçtikleri herkese ateş saçan gözlerle bakarak yatmaya gittiler, Ginny de onlardan sonra pek fazla oturmadı. Ateşin başında sadece Harry ile Hermione kalmıştı.</blockquote><blockquote class="calibre10">"Ron'u gördün mü?" diye sordu Hermione alçak sesle.</blockquote><blockquote class="calibre10">Harry başını iki yana salladı.</blockquote><blockquote class="calibre10">"Sanırım bizden kaçıyor," dedi Hermione. "Sence nerede -?"</blockquote><blockquote class="calibre10">Ama tam o anda arkalarındaki Şişman Hanım öne doğru savrularak bir gacırtı çıkardı ve Ron emekleyerek portre deliğinden içeri girdi. Fena halde solgun görünüyordu ve saçında kar vardı. Harry ile Hermione'yi görünce, apışıp kaldı.</blockquote><blockquote class="calibre10">"Neredeydin?" dedi Hermione kaygıyla, ayağa fırlayarak.</blockquote><blockquote class="calibre10">"Yürüyordum," diye mırıldandı Ron. Quidditch kıyafeti hâlâ üzerindeydi.</blockquote><blockquote class="calibre10">"Donmuş gibi görünüyorsun," dedi Hermione. "Gel, otur!"</blockquote><blockquote class="calibre10">Ron ateşin başına yürüyüp Harry'den en uzaktaki koltuğa gömüldü ve ona bakmadı. Çalıntı Snitch başlarının üstünde vızır vızır uçuyordu.</blockquote><blockquote class="calibre10">"Özür dilerim," diye mırıldandı Ron, gözlerini ayaklarından ayırmadan.</blockquote><blockquote class="calibre10">"Neden?" dedi Harry.</blockquote><blockquote class="calibre10">"Quidditch oynayabileceğimi sandığım için," dedi Ron. "Yarın ilk iş takımdan ayrılacağım."</blockquote><blockquote class="calibre10">"Ayrılırsan," dedi Harry ters ters, "takım sadece üç kişi kalır." Ron şaşırmış görününce, ekledi: "Ömür boyu Quidditch oynamama yasağına çarptırıldım. Fred'le George da öyle."</blockquote><blockquote class="calibre10">"Ne?" diye viyakladı Ron.</blockquote><blockquote class="calibre10">Hermione ona hikâyeyi baştan sona anlattı; bir daha anlatmayı Harry'nin yüreği kaldırmayacaktı. Hermione bitirdiğinde, Ron daha da üzüntülü bir hal almıştı.</blockquote><blockquote class="calibre10">"Hepsi benim suçum -"</blockquote><blockquote class="calibre10">"Malfoy'a yumruk atmama sen neden olmadın," dedi Harry kızgın kızgın.</blockquote><blockquote class="calibre10">"- Ben Quidditch'te bu kadar berbat olmasaydım -"</blockquote><blockquote class="calibre10">"- Onun bununla hiç ilgisi yok."</blockquote><blockquote class="calibre10">"- O şarkı sinirlerimi bozdu -"</blockquote><blockquote class="calibre10">"- Kim olsa sinirleri bozulurdu."</blockquote><blockquote class="calibre10">Hermione kalkıp tartışmadan uzağa, pencereye yürüdü ve camın önünde uçuşan kar tanelerini izlemeye başladı.</blockquote><blockquote class="calibre10">"Bak, kes artık, tamam mı?" diye patladı Harry. "Zaten durum yeterince kötü, bir de sen kalkıp her şey için kendini suçlama!"</blockquote><blockquote class="calibre10">Ron hiçbir şey demedi, öylece oturup cüppesinin ıslak eteklerine baktı. Bir süre sonra cansız bir sesle, "Bu, hayatımın en kötü günü," dedi.</blockquote><blockquote class="calibre10">"Aramıza hoşgeldin," dedi Harry acı acı.</blockquote><blockquote class="calibre10">"Eh," dedi Hermione, sesi biraz titreyerek. "Size ikinizin de neşesini yerine getirecek bir şey söyleyebilirim."</blockquote><blockquote class="calibre10">"Öyle mi?" dedi Harry şüphe dolu bir sesle.</blockquote><blockquote class="calibre10">"Evet," dedi Hermione. Kapkaranlık, üstü kar tutmuş pencereden döndü, yüzünde kocaman bir gülümseme vardı. "Hagrid dönmüş."</blockquote><div class="mbppagebreak" id="calibre_pb_41"></div>
</body></html>
