<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Harry Potter ve Zümrüdüanka Yoldaşlığı</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos855383" class="calibre1"><span class="calibre2">
</span></p><blockquote class="calibre7"><span class="calibre4">ON  ALTINCI  BÖLÜM</span><br class="calibre8"/><span class="calibre4">DOMUZ  KAFASI'NDA</span></blockquote><blockquote class="calibre9">Hermione, Harry'nin Karanlık Sanatlara Karşı Savunma dersleri vermesini ilk teklif edişinden sonra, tam iki hafta bundan hiç söz etmedi. Harry'nin Umbridge'li cezaları nihayet sona ermişti (şimdi elinin üstüne kazınmış kelimelerin bir daha asla tamamen çıkmayacağından kuşkulanıyordu); Ron dört Quidditch antrenmanına daha katılmıştı, son ikisinde kimse ona bağırmamıştı; ve Biçim Değiştirme dersinde üçü de farelerini kaybetmeyi becermişlerdi (hatta Hermione, kedi yavrularına terfi etmişti). Derken konu yeniden açıldı. Eylül sonunda fırtınalı, uğultulu bir akşamdı; üçü kütüphanede oturmuş, Snape için iksir karışım maddeleri araştırıyorlardı.</blockquote><blockquote class="calibre10">Hermione birden, "Merak ediyorum da," dedi, "acaba Karanlık Sanatlara Karşı Savunma konusunu hiç düşündün mü, Harry?"</blockquote><blockquote class="calibre10">Harry aksi aksi, "Düşündüm tabii," dedi, "nasıl unuturuz ki, o cadaloz bize ders verirken -"</blockquote><blockquote class="calibre10">Hermione, "Ben, Ron'la bizim aklımıza geleni demek -" Ron ona hem dehşet dolu, hem de tehditkâr bir bakış attı. Hermione ise ona kaşlarını çatarak baktı. "-Ay, peki, öyleyse benim aklıma gelen fikri diyelim- senin bize ders vermen fikrini söylüyorum."</blockquote><blockquote class="calibre10">Harry hemen cevap vermedi. Asya Panzehirleri'nin bir sayfasını dikkatle okuyormuş gibi yaptı, çünkü aklındaki şeyi söylemek istemiyordu.</blockquote><blockquote class="calibre10">Geçen on beş gün içinde bu konu üzerinde çok düşünmüştü. Bazen bunu çılgınca buluyordu, tıpkı Hermione'nin bunu önerdiği akşam olduğu gibi; ama bazen de bir bakıyordu ki, Karanlık yaratıklar ve Ölüm Yiyenler'le çeşitli karşılaşmalarında en çok işine yarayan büyüler hakkında düşünmeye dalmış - yani aslında kendini, bilinçaltında ders hazırlarken buluyordu...</blockquote><blockquote class="calibre10">Ancak bir süre sonra, Asya Panzehirleri o kadar da çok ilgisini çekiyormuş gibi davranamayacağını hissetti. Ağır ağır, "Şey," dedi, "evet, ben - ben biraz düşündüm."</blockquote><blockquote class="calibre10">"Ee?" dedi Hermione, hevesle.</blockquote><blockquote class="calibre10">"Bilmiyorum," dedi Harry, zaman kazanırım umuduyla. Başını kaldırıp Ron'a baktı.</blockquote><blockquote class="calibre10">Ron, "Ben en başından beri bunun iyi bir fikir olduğunu düşünüyordum zaten," dedi. Harry'nin yeniden bağırmaya başlamayacağından emin olduğu için, konuşmaya katılmakta daha istekliydi artık.</blockquote><blockquote class="calibre10">Harry iskemlesinde rahatsız rahatsız kıpırdandı.</blockquote><blockquote class="calibre10">"Büyük kısmı şanstı dediğimi duymuştunuz, değil mi?"</blockquote><blockquote class="calibre10">"Evet, Harry" dedi Hermione nazikçe, "ama yine de Karanlık Sanatlara Karşı Savunma'da iyi değilmişsin gibi davranmana gerek yok, çünkü iyisin. Geçen yıl Imperius lanetini üstünden atabilen tek kişi sendin, bir Patronus yaratabiliyorsun, yetişkin büyücülerin yapamadığı bir sürü şeyi yapıyorsun; Viktor hep derdi ki -"</blockquote><blockquote class="calibre10">Ron öyle süratle ona dönüp baktı ki, boynu tutulacakmış gibi oldu. Boynunu ovalayarak, "Ya, öyle mi?" dedi. "Vicky ne diyormuş bakalım?"</blockquote><blockquote class="calibre10">"Ha ha ha," dedi Hermione, bezgin bir sesle. "Harry'nin, kendisinin bile yapamadığı şeyleri bildiğini söyledi, üstelik kendisi Durmstrang'da son sınıfta olduğu halde."</blockquote><blockquote class="calibre10">Ron, Hermione'ye şüpheyle bakıyordu.</blockquote><blockquote class="calibre10">"Onunla hâlâ bağlantıda değilsin, değil mi?"</blockquote><blockquote class="calibre10">Hermione, mesafeli bir tavırla, "Olsam ne olacak?" dedi, ama yüzü de biraz kızardı. "Mektup arkadaşım olamaz mı yani -"</blockquote><blockquote class="calibre10">"Sadece mektup arkadaşın olmak istemiyordu o," dedi Ron, suçlarcasına.</blockquote><blockquote class="calibre10">Hermione öfkeyle başını salladı ve onu gözlemeye devam eden Ron'u hiçe sayarak Harry'ye, "Ee, ne diyorsun?" dedi. "Bize ders verecek misin?"</blockquote><blockquote class="calibre10">"Sadece seninle Ron'a, değil mi?"</blockquote><blockquote class="calibre10">"Şey," dedi Hermione, yine hafiften endişeli bir hal almıştı. "Şey... şimdi, lütfen yine alevlenme Harry... ama bence öğrenmek isteyen herkese ders vermelisin, sahiden. Yani, biz burada kendimizi V-Voldemort'a karşı savunmaktan söz ediyoruz. Ay, saçmalama, Ron. Bu şansı başkalarına da tanımamak bana hiç adil görünmüyor."</blockquote><blockquote class="calibre10">Harry bir an bunu düşündü, sonra, "Evet," dedi, "ama ikinizden başkası benden ders almak isterse şaşarım. Ben kaçığın tekiyim, unuttun mu?"</blockquote><blockquote class="calibre10">"Eh, kaç kişinin senin söylediklerini dinlemeye can attığını bilsen şaşardın herhalde" dedi Hermione ciddi ciddi. "Bak," Harry'ye doğru eğildi -onu hâlâ kaşları çatık izleyen Ron da dinlemek için öne eğildi- "Ekimin ilk hafta sonu Hogsmeade izni var, biliyorsunuz, değil mi? İlgilenen herkese bizimle köyde buluşmasını söylesem ne dersiniz? Bu konuda konuşurduk."</blockquote><blockquote class="calibre10">"Niye okul dışında konuşuyormuşuz?" dedi Ron.</blockquote><blockquote class="calibre10">"Çünkü," dedi Hermione, kopya ettiği Dişli Çin Lahanası çizimine geri dönerek, "ne yaptığımızı duyarsa Umbridge'in pek memnun olacağını sanmıyorum."</blockquote><blockquote class="calibre7">*****</blockquote><blockquote class="calibre9">Harry, Hogsmeade'e yapacakları hafta sonu gezisini dört gözle bekliyordu, ama onu endişelendiren bir şey vardı. Sirius, eylül başında şöminedeki ateşin içinde göründüğünden beri duvar gibi suskunluğunu sürdürüyordu; Harry onun, gelmesini istemediler diye kızdığını biliyordu - ama zaman zaman, Sirius'un ihtiyatı bir yana bırakıp her şeye rağmen geleceğinden de endişeleniyordu. Eğer Hogsmeade'de, belki de Draco Malfoy'un burnunun dibinde, kocaman kara köpek hoplaya sıçraya yanlarına gelirse ne yapacaklardı?</blockquote><blockquote class="calibre10">Harry korkularını Ron ve Hermione'ye açtığı zaman, Ron, "Eh, dışarı çıkıp dolaşmak istediği için onu suçlayamazsın," dedi. "Yani, iki yıldan fazladır kaçak, değil mi? Tamam, bunun keyifli bir iş olmadığını biliyorum, ama hiç değilse eskiden özgürdü, değil mi? Oysa şimdi o tüyler ürpertici cinle birlikte eve kapalı sürekli."</blockquote><blockquote class="calibre10">Hermione Ron'a surat astı, ama bunun dışında Kreacher'ı hor görmesini duymazlıktan geldi.</blockquote><blockquote class="calibre10">"Mesele şu ki," dedi Harry'ye, "V-Voldemort -öf, tanrı aşkına, Ron- açığa çıkana kadar Sirius saklı kalmak zorunda, değil mi? Demek istiyorum ki, aptal Bakanlık Dumbledore'un başından beri onun hakkında doğruyu söylüyor olduğunu kabul etmedikçe, Sirius'un masum olduğunu anlamayacak. Ama budalalar yeniden gerçek Ölüm Yiyenler'i yakalamaya başlayınca, Sirius'un bir Ölüm Yiyen olmadığı anlaşılacak... yani, her şey bir yana, İşaret'i yok."</blockquote><blockquote class="calibre10">"Ortaya çıkacak kadar aptallık edeceğini sanmıyorum," dedi Ron, destek verircesine. "O böyle bir şey yaparsa Dumbledore çıldırır. Sirius da Dumbledore'u dinler, duydukları hoşuna gitmese bile."</blockquote><blockquote class="calibre10">Harry'nin kaygılı hali sürünce, "Dinle," dedi Hermione, "Ron'la ben, Karanlık Sanatlara Karşı Savunma konusunda doğru dürüst bir şeyler öğrenmek isteyeceğini düşündüğümüz kişileri yokladık, ilgili görünen birkaç kişi var. Onlara bizimle Hogsmeade'de buluşmalarını söyledik."</blockquote><blockquote class="calibre10">"Tamam," dedi Harry dalgın dalgın, aklı hâlâ Sirius'taydı.</blockquote><blockquote class="calibre10">Hermione usulca, "Üzülme, Harry," dedi. "Sirius olmadan da başında yeterince dert var."</blockquote><blockquote class="calibre10">Haksız sayılmazdı elbette. Harry artık her akşamı Umbridge'le cezada geçirmediği için biraz daha iyi durumda olsa bile, ev ödevlerini anca yetiştirebiliyordu. Ron ise derslerde Harry'den de daha geri kalmıştı, çünkü ikisinin de haftada iki kez çıktıkları Quidditch antrenmanına ek olarak, Ron'un bir de sınıf başkanlığı görevleri vardı.</blockquote><blockquote class="calibre10">Buna karşılık, ikisinden de daha çok sayıda ders alan Hermione, yalnızca bütün ödevlerini bitirmekle kalmıyor, ev cini giysileri örecek vakit de buluyordu. Harry onun ustalaştığını kabul etmek zorundaydı; artık şapkaları çoraplardan ayırt etmek hemen hemen her seferinde mümkün oluyordu.</blockquote><blockquote class="calibre10">Hogsmeade ziyareti sabahı, açık ama rüzgârlı bir sabahtı. Kahvaltıdan sonra Filch'in önünde kuyruk oldular. Hademe onların adlarını, anne babalarından ya da velilerinden köyü ziyaret etme izni almış öğrencilerin yazılı olduğu uzun listeden kontrol etti. Harry, hafiften içi sızlayarak, Sirius olmasa kendisinin gidemeyeceğini hatırladı.</blockquote><blockquote class="calibre10">Harry, Filch'in yanına geldiğinde, hademe onu sanki bir şeyin kokusunu almak istermiş gibi uzun uzun kokladı. Sonra da kısaca başını salladı ve yine yanakları titredi; Harry yürüdü, dışarıdaki taş merdivenlere ve soğuk, güneşli güne çıktı.</blockquote><blockquote class="calibre10">Üçü kapılara giden geniş yoldan hızla yürürken, Ron, "Şey - Filch seni niye kokluyordu?" diye sordu.</blockquote><blockquote class="calibre10">"Herhalde Tezekbombası kokuyor muyum diye kontrol ediyordu," diye güldü Harry. "Size söylemeyi unutmuştum..."</blockquote><blockquote class="calibre10">Ve Sirius'a mektup yollayışının, Filch'in birkaç saniye sonra içeri dalıp mektubu görmek isteyişinin hikâyesini anlattı. Hermione hikâyeyi çok ilginç, hatta Harry'nin bulduğundan çok daha ilginç bulunca da, biraz şaşırdı.</blockquote><blockquote class="calibre10">"Demek sana Tezekbombası sipariş ettiğin konusunda tüyo aldığını söyledi, öyle mi? Kimden almış peki?"</blockquote><blockquote class="calibre10">"Bilmiyorum," dedi Harry, omuz silkerek. "Belki de Malfoy'dan, o bunu çok komik bulurdu."</blockquote><blockquote class="calibre10">Üzerinde kanatlı yabandomuzlarının olduğu yüksek taş sütunların arasından geçtiler ve yolda sola dönerek köye saptılar; rüzgâr kamçı gibi vuruyor, uçuşan saçları gözlerine giriyordu.</blockquote><blockquote class="calibre10">"Malfoy mu?" dedi Hermione, kuşkulu kuşkulu. "Eh... evet... belki de..."</blockquote><blockquote class="calibre10">Ve Hogsmeade'in dış mahallelerine gelene kadar derin derin düşündü.</blockquote><blockquote class="calibre10">Harry, "Nereye gidiyoruz, bu arada?" diye sordu. "Üç Süpürge'ye mi?"</blockquote><blockquote class="calibre10">"Ah - hayır," dedi Hermione, dalgınlığından sıyrılarak. "Hayır, orası hem ağzına kadar dolu, hem de gerçekten gürültülü. Diğerlerine bizimle öbür birahanede, Domuz Kafası'nda buluşmalarını söyledim, orası ana yolda değil. Bence biraz da... bilirsiniz işte... şüpheli bir yer... ama öğrenciler normalde oraya gitmiyor, böylece de konuştuklarımızı kimse duymaz sanıyorum."</blockquote><blockquote class="calibre10">Ana caddeden yürüyüp Zonko'nun Büyücü Şakaları Dükkânı'nın önünden geçtiler; Fred, George ve Lee Jordan'ı orada görünce de hiç şaşmadılar; sonra, içinden düzenli aralıklarla baykuşların çıktığı postanenin hizasına gelerek, başında küçük bir hanın durduğu bir yan sokağa saptılar. Kapının üstündeki paslı çubuktan, yıpranmış bir tahta tabela sarkıyordu; üzerinde, beyaz bir örtüye kanlar akıtan kesik bir yabandomuzu kafasının resmi vardı. Onlar yaklaşırken tabela rüzgârda gıcırdadı. Üçü de kapının önünde tereddütle durdu.</blockquote><blockquote class="calibre10">"E hadi ama," dedi Hermione, biraz endişeliydi. Harry öne düşüp içeri girdi.</blockquote><blockquote class="calibre10">Burası, kocaman barından ışıl ışıl bir sıcaklık ve temizlik yayılan Üç Süpürge'ye hiç benzemiyordu. Fena bir kokunun -belki de keçi kokusu- hâkim olduğu Domuz Kafası barı küçük, kasvetli ve çok pis bir odadan ibaretti. Cumbalı pencereleri isten öylesine kabuk bağlamıştı ki, odaya pek az gün ışığı girebiliyordu, içerisi güneş ışığı yerine, kaba tahta masalarda duran, yarısı yanmış mumlarla aydınlanıyordu. Döşeme ilk bakışta sıkıştırılmış topraktan gibi görünüyordu, ama Harry üzerine basınca, yüzyıllardır birikmişe benzeyen kirin altının taş olduğunu fark etti.</blockquote><blockquote class="calibre10">Harry birinci sınıftayken Hagrid'in bu birahaneden söz ettiğini hatırladı: Burada kukuletalı bir yabancıdan bir ejderha yumurtası kazanmasını açıklarken, "Domuz Kafası'nda bin türlü garip garip adam vardır," demişti. O sıralar Harry, yabancının buluşma boyunca yüzünü kapalı tutmasının Hagrid'e nasıl olup da tuhaf gelmediğini merak etmişti, ama şimdi Domuz Kafası'nda yüzü kapalı tutmanın moda gibi bir şey olduğunu görüyordu. Barda, yüzünün tamamı pis gri sargılarla sarılı bir adam vardı, yine de ağzının üstündeki bir yarıktan, dumanı tüten, ateşli bir şeyi bardak bardak devirmeyi beceriyordu; kukuletalı iki kişi, pencerelerden birinin yanındaki bir masada oturuyordu; eğer ağır bir Yorkshire aksanıyla konuşuyor olmasalar, Harry onları Ruh Emici sanırdı; şöminenin yanındaki gölgede kalmış bir köşede ise, ayak tırnaklarına kadar inen kalın, siyah bir peçe takmış bir cadı oturuyordu. Sadece burnunun ucunu görebiliyorlardı, o da, burnu peçenin birazcık çıkıntı yapmasına neden olduğu için.</blockquote><blockquote class="calibre10">"Bilemiyorum, Hermione," diye mırıldandı Harry, bara geçerlerken. Özellikle, ağır peçe takmış cadıya bakıyordu. "Bu peçenin altında Umbridge'in olabileceği hiç aklına gelmedi mi?"</blockquote><blockquote class="calibre10">Hermione peçeli kişiye tartarcasına baktı.</blockquote><blockquote class="calibre10">Yavaşça, "Umbridge o kadından kısa," dedi. "Üstelik de Umbridge buraya gelse bile bizi durdurmak için yapabileceği bir şey yok, Harry, çünkü okul kurallarını defalarca kontrol ettim. Kuraldışı bir şey yapmıyoruz; Profesör Flitwick'e öğrencilerin Domuz Kafası'na gelmelerine izin verilip verilmediğini özellikle sordum; evet dedi, ama kendi bardaklarımızı getirmemizi de şiddetle tavsiye etti. Ve çalışma gruplarıyla, ev ödevi gruplarıyla ilgili aklıma gelen her şeyi araştırdım; kesinlikle hepsine izin veriliyor. Ben sadece, yaptığımız şeyi gösteriye çevirmenin iyi bir fikir olmadığını düşünüyorum, o kadar."</blockquote><blockquote class="calibre10">"Öyle ya," dedi Harry, alaycı bir şekilde, "özellikle, planladığının pek de ev ödevi grubu olmadığını düşünecek olursak..."</blockquote><blockquote class="calibre10">Barmen bir arka odadan çıkıp yan yan yürüyerek onlara doğru geldi. Gür ve uzun kır saçlarıyla sakalı olan, somurtkan bir yaşlı adamdı. Uzun boyluydu, zayıftı ve sanki Harry'ye bir yerden aşina geliyordu.</blockquote><blockquote class="calibre10">"Ne?" diye homurdandı.</blockquote><blockquote class="calibre10">"Üç kaymakbirası lütfen," dedi Hermione.</blockquote><blockquote class="calibre10">Adam tezgâhın altına uzandı ve üç tane çok tozlu, çok kirli şişe çıkarıp, bara çarparak koydu.</blockquote><blockquote class="calibre10">"Altı Sickle," dedi.</blockquote><blockquote class="calibre10">Harry hemen, "Ben veririm" deyip gümüşleri uzattı. Barmenin gözleri Harry'nin üzerinde gezindi, çok kısa bir an yara izinin üstünde durdu. Sonra döndü ve Harry'nin parasını, çekmecesi otomatik olarak açılan çok eski bir ahşap kasaya yerleştirdi. Harry, Ron ve Hermione bardan en uzak masaya çekildiler, oturup etrafa bakındılar. Pis gri sargıların içindeki adam, parmaklarının tersiyle bara vurdu ve barmenden dumanı tüten bir içki daha aldı.</blockquote><blockquote class="calibre10">Ron bara coşkuyla bakarak, "Farkında mısınız?" dedi. "Burada ne istersek ısmarlayabiliriz. İddiaya girerim ki o herif bize ne satarsa satsın umrunda bile olmaz. Hep Ateşviskisi'ni denemek istemişimdir -"</blockquote><blockquote class="calibre10">"Sen - bir - sınıf - başkanısın," diye hırladı Hermione.</blockquote><blockquote class="calibre10">"Öf," dedi Ron, yüzündeki gülümseme silindi. "Evet..."</blockquote><blockquote class="calibre10">"Peki, bizimle burada kim buluşacak demiştin?" diye sordu Harry, kaymakbirasının tozlu kapağını açıp bir yudum alarak.</blockquote><blockquote class="calibre10">"Birkaç kişi," diye tekrarladı Hermione. Saatini kontrol etti ve endişeyle kapıya doğru baktı. "Onlara şu sıralarda gelmelerini söylemiştim, eminim hepsi yerini biliyorlar - ah, işte, bunlar onlar olabilir."</blockquote><blockquote class="calibre10">Birahanenin kapısı açıldı. İçeri sızıp odayı ikiye bölen kalın ve tozlu ışık huzmesi, aceleyle içeri giren bir kalabalığın önünü kesmesiyle, yok oldu.</blockquote><blockquote class="calibre10">Önce, yanında Dean ve Lavender'la Neville girdi, hemen arkalarından Parvati ve Padma Patil ve (Harry'nin midesi ters takla attı) Cho ile genellikle kıkırdayan kız arkadaşlarından biri geliyordu, sonra (tek başına ve yüzünde sanki kazayla içeri girmiş gibi hülyalı bir ifadeyle) Luna Lovegood vardı; derken Katie Bell, Alicia Spinnet ve Angelina Johnson, Colin ve Dennis Creevey, Ernie Macmillan, Justin Finch-Fletchley, Hannah Abbott, uzun örgüsü sırtına uzanan ve Harry'nin adını bilmediği, Hufflepuff'tan bir kız; isimlerinin Anthony Goldstein, Michael Corner ve Terry Boot olduğundan hemen hemen emin olduğu, Ravenclaw'dan üç çocuk; Ginny, onun arkasından, Hufflepuff Quidditch Takımı'nın bir üyesi olarak Harry'nin şöyle böyle tanıdığı uzun boylu, sıska, kalkık burunlu sarışın bir çocuk geliyordu; en arkada ise, üçü de ellerinde Zonko mallarıyla ağzına kadar dolu büyük kesekağıtları taşıyan Fred ve George Weasley ile arkadaşları Lee Jordan vardı.</blockquote><blockquote class="calibre10">"Birkaç kişi mi?" dedi Harry kısık sesle Hermione'ye. "Birkaç kişi mi?"</blockquote><blockquote class="calibre10">Hermione mutlulukla, "Evet, yani, bu fikir birçok kişinin hoşuna gitti," dedi. "Ron, birkaç iskemle daha çekmek ister misin?"</blockquote><blockquote class="calibre10">Su yüzü görmemişe benzeyen çok kirli bir bezle bardak silmekte olan barmen donup kaldı. Belki de birahanesini daha önce hiç bu kadar kalabalık görmemişti.</blockquote><blockquote class="calibre10">"Selam," dedi bara ilk ulaşan Fred. Arkadaşlarını çabucak saydı. "Lütfen bize... yirmi beş tane kaymakbirası verir misiniz?"</blockquote><blockquote class="calibre10">Barmen bir an ona dik dik baktı, sonra elindeki bezi sanki çok önemli bir iş yapıyormuş da yarıda kesilmiş gibi fırlatarak, barın altından tozlu Kaymakbiraları'nı çıkarıp vermeye başladı.</blockquote><blockquote class="calibre10">"Eyvallah," dedi Fred, şişeleri dağıtarak. "Hadi bakalım, pamuk eller cebe, bunların hepsine yetecek kadar altın yok bende..."</blockquote><blockquote class="calibre10">Gevezelik eden kalabalık grup, biralarını Fred'den alıp, bozukluk bulmak için cüppelerinin ceplerini karıştırırken, Harry yerine mıhlanmış gibi onları gözledi. Bütün bu insanların niye geldiğini hayal dahi edemiyordu, ta ki ondan bir tür konuşma bekledikleri yolunda korkunç bir düşünceye kapılana kadar. Hınçla Hermione'ye döndü hemen.</blockquote><blockquote class="calibre10">Alçak sesle, "Sen ne dedin bu insanlara?" diye sordu. "Ne bekliyorlar?"</blockquote><blockquote class="calibre10">"Söyledim ya, senin neler diyeceğini duymak istiyorlar," dedi Hermione, yatıştıran bir edayla. Ama Harry ona öyle bir öfkeyle bakıyordu ki, hemen, "Şu anda bir şey yapmana gerek yok, onlarla önce ben konuşurum," diye ekledi.</blockquote><blockquote class="calibre10">"Selam, Harry," dedi Neville, yüzünde koca bir tebessümle onun karşısına oturarak.</blockquote><blockquote class="calibre10">Harry de ona gülümsemeye çalıştı, ama konuşmadı; ağzı fena halde kurumuştu. Cho ona gülümsemekle yetinip Ron'un sağına oturdu. Kızılımsı sarı, kıvırcık saçları olan arkadaşı gülümsemedi, Harry'ye öylesine güvenmez bir bakış attı ki, kızın kendisine kalsa hayatta burada olmayacağı açıkça anlaşılıyordu.</blockquote><blockquote class="calibre10">Yeni gelenler ikili üçlü gruplar halinde Harry, Ron ve Hermione'nin çevresine yerleşti; kimi heyecanlı, kimi meraklı görünüyordu, Luna Lovegood hülyalı hülyalı boşluğa bakıyordu. Herkes bir iskemle çekince, konuşmalar da dindi. Hepsinin gözü Harry'deydi.</blockquote><blockquote class="calibre10">"Eee," dedi Hermione, heyecandan sesi her zamankinden biraz daha tiz çıkıyordu. "Yani -şey- selam."</blockquote><blockquote class="calibre10">Grup dikkatini ona çevirdi, ama gözleri hâlâ ikide bir Harry'ye kayıyordu.</blockquote><blockquote class="calibre10">"Şey... eee... şey, niye burada olduğumuzu biliyorsunuz. Eee... şey, Harry'nin aklına bir fikir geldi - yani" (Harry ona sert bir bakış atmıştı) "daha doğrusu benim aklıma geldi -iyi olur dedim, Karanlık Sanatlara Karşı Savunma çalışmak isteyen insanlar- gerçekten çalışmak demek istiyorum, anlıyorsunuz ya, Umbridge'in bizimle yaptığı türden bir saçmalık değil -" (Hermione'nin sesi birden çok daha kuvvetli ve kendinden emin bir hal aldı) "- çünkü kimse buna Karanlık Sanatlara Karşı Savunma diyemez -" ("Çok doğru," dedi Anthony Goldstein, Hermione biraz yüreklenmiş göründü) "- Eh, dedim ki iyi olurdu yani, işleri kendi elimize alsak."</blockquote><blockquote class="calibre10">Durdu, yan yan Harry'ye baktı, sonra devam etti: "Bununla, kendimizi doğru dürüst savunmayı öğrenmekten söz ediyorum, sadece kuramsal olarak değil, gerçek büyüleri yaparak -"</blockquote><blockquote class="calibre10">Michael Corner, "Ama iddiaya girerim ki, Karanlık Sanatlara Karşı Savunma S.B.D.'sinden de geçmek istiyorsundur," dedi.</blockquote><blockquote class="calibre10">"Elbette istiyorum," dedi Hermione hemen. "Ama onun da ötesinde, savunma konusunda doğru dürüst eğitilmek istiyorum, çünkü... çünkü..." derin bir nefes alıp bitirdi, "çünkü Lord Voldemort geri döndü."</blockquote><blockquote class="calibre10">Tepki ani ve tahmin edilen cinsten oldu. Cho'nun arkadaşı haykırdı ve üzerine kaymakbirası döktü; Terry Boot istemsiz bir şekilde sarsıldı; Padma Patil titredi, Neville ise havlamaya benzer garip, kesik kesik bir ses çıkardı, ama bunu bir öksürüğe dönüştürmeyi becerdi. Ancak hepsi sabit gözlerle, hatta hevesle, Harry'ye bakıyordu.</blockquote><blockquote class="calibre10">"Eh... en azından plan bu," dedi Hermione. "Eğer bize katılmak istiyorsanız, nasıl yapacağımıza karar vermemiz gerekiyor ki -"</blockquote><blockquote class="calibre10">"Kim-Olduğunu-Bilirsin-Sen'in geri döndüğünün kanıtı nerede?" diye sordu sarışın Hufflepuff oyuncusu, hayli saldırgan bir sesle.</blockquote><blockquote class="calibre10">"Eh, Dumbledore buna inanıyor -" diye başladı Hermione.</blockquote><blockquote class="calibre10">"Yani Dumbledore ona inanıyor demek istiyorsun," dedi sarışın oğlan, başıyla Harry'yi işaret ederek.</blockquote><blockquote class="calibre10">"Sen de kimsin?" dedi Ron, hayli kaba bir tavırla.</blockquote><blockquote class="calibre10">"Zacharias Smith," dedi oğlan, "ve sanırım onun Kim-Olduğunu-Bilirsin-Sen'in geri döndüğünü neye dayanarak söylediğini bilmeye hakkımız var."</blockquote><blockquote class="calibre10">"Bak," dedi Hermione, hemen araya girerek, "aslında bu toplantının konusu pek de bu olmayacaktı -"</blockquote><blockquote class="calibre10">"Mesele yok, Hermione," dedi Harry.</blockquote><blockquote class="calibre10">Birden niye buraya bu kadar çok insanın toplandığını anlamıştı. Hermione'nin de bunu önceden görmesi gerektiğini düşündü. Bu insanların bazıları -hatta belki çoğu- Harry'nin hikâyesini bizzat kendisinden dinleme umuduyla gelmişti.</blockquote><blockquote class="calibre10">"Kim-Olduğunu-Bilirsin-Sen'in geri döndüğünü neye dayanarak mı söyledim?" diye sordu, dosdoğru Zacharias'ın yüzüne bakarak. "Onu gördüm. Ama Dumbledore geçen yıl olanları bütün okula anlattı zaten, ona inanmıyorsanız bana da inanmıyorsunuz demektir; ben de bütün öğleden sonrayı şunu bunu ikna etmeye çalışarak geçirecek değilim."</blockquote><blockquote class="calibre10">Harry konuşurken bütün grup nefesini tutmuştu sanki. Harry barmenin bile onu dinlediği izlenimine kapıldı. Pis bezle aynı bardağı silip duruyor, gittikçe daha da kirletiyordu.</blockquote><blockquote class="calibre10">Zacharias onun dediklerine önem vermez bir edayla, "Geçen yıl Dumbledore'un bize tek söylediği, Cedric Diggory'nin Kim-Olduğunu-Bilirsin-Sen tarafından öldürüldüğü ve senin Diggory'nin cesedini Hogwarts'a getirdiğindi," dedi. "Bize ayrıntı vermedi, Diggory'nin tam olarak nasıl öldürüldüğünü söylemedi. Eminim ki hepimiz bilmek isteriz -"</blockquote><blockquote class="calibre10">"Eğer buraya Voldemort'un birini öldürmesinin nasıl bir şey olduğunu duymak için geldiyseniz, size bir faydam dokunmaz," dedi Harry. Bugünlerde hep patladı patlayacak halde olan öfkesi yine kabarıyordu. Gözlerini Zacharias Smith'in saldırgan yüzünden ayırmadı, Cho'ya bakmamaya da kararlıydı. "Cedric Diggory hakkında konuşmak istemiyorum, tamam mı? Eğer bunun için geldinizse, gitseniz iyi olur."</blockquote><blockquote class="calibre10">Hermione'ye doğru kızgın bir bakış fırlattı. Ona göre, bütün bunlar Hermione'nin kabahatiydi; onu bir ucube gibi sergilemeye karar vermişti ve tabii hepsi de hikâyesinin ne kadar çılgınca olduğunu duymaya gelmişlerdi. Ama hiçbiri yerinden kalkmadı, Harry'ye dikkatle bakmayı sürdüren Zacharias Smith bile.</blockquote><blockquote class="calibre10">"Öyleyse," dedi Hermione, sesi yine pek tizleşmişti, "öyleyse... dediğim gibi... eğer savunma öğrenmek istiyorsanız, o zaman bunu nasıl yapacağımızı belirlememiz gerekir; ne sıklıkta buluşacağız, nereye gideceğiz -"</blockquote><blockquote class="calibre10">Uzun örgüsü sırtına inen kız, "Senin," diye araya girdi, Harry'ye bakarak, "Patronus yapabildiğin doğru mu?"</blockquote><blockquote class="calibre10">Bu soru, gruptan meraklı bir mırıltı yükselmesine yol açtı.</blockquote><blockquote class="calibre10">"Evet," dedi Harry, birazcık gardını alarak.</blockquote><blockquote class="calibre10">"Cismani bir Patronus mu?"</blockquote><blockquote class="calibre10">Bu deyiş, Harry'ye bir şeyler hatırlatır gibi oldu.</blockquote><blockquote class="calibre10">"Şey - Madam Bones'u tanıyor olamazsın, değil mi?" diye sordu.</blockquote><blockquote class="calibre10">Kız gülümsedi.</blockquote><blockquote class="calibre10">"Halam olur," dedi. "Adım Susan Bones. Bana duruşmandan söz etti. Ee - doğru mu gerçekten? Çatalboynuzlu geyik Patronus'u mu yapıyorsun?"</blockquote><blockquote class="calibre10">"Evet," dedi Harry.</blockquote><blockquote class="calibre10">"Vay canına, Harry!" dedi Lee, çok etkilenmiş görünüyordu. "Ben bunu hiç bilmiyordum!"</blockquote><blockquote class="calibre10">"Annem Ron'a bunu etrafa yaymamasını tembih etti," dedi Fred, Harry'ye sırıtarak. "Senin zaten yeterince ilgi çektiğini söyledi."</blockquote><blockquote class="calibre10">"Yanılmıyor," diye mırıldandı Harry. Birkaç kişi güldü.</blockquote><blockquote class="calibre10">Tek başına oturan peçeli cadı, yerinde hafifçe kıpırdadı.</blockquote><blockquote class="calibre10">Terry Boot, "Peki Dumbledore'un odasındaki o kılıçla bir Basilisk öldürdün mü?" diye sordu. "Geçen yıl ben oradayken, duvardaki portrelerden biri bana öyle dedi..."</blockquote><blockquote class="calibre10">"Şey - evet, öldürdüm, evet," dedi Harry.</blockquote><blockquote class="calibre10">Justin Finch-Fletchley ıslık çaldı; Creevey kardeşler birbirlerine hem hayranlık hem de korku dolu bakışlar attılar; Lavender Brown ise alçak sesle, "Ooo!" dedi. Harry'nin yakası boynuna biraz dar gelmeye başlamıştı; Cho'ya bakmaktan azimle kaçınıyordu.</blockquote><blockquote class="calibre10">"Ve ilk yılımızda," dedi Neville bütün gruba, "şu Filoloji Taşı'nı kurtardı -"</blockquote><blockquote class="calibre10">"Felsefe," diye tısladı Hermione.</blockquote><blockquote class="calibre10">"Evet, onu kurtardı - Kim-Olduğunu-Bilirsin-Sen'den," diye sözünü bitirdi Neville.</blockquote><blockquote class="calibre10">Hannah Abbott'ın gözleri Galleon kadar irileşmişti.</blockquote><blockquote class="calibre10">"Tabii geçen yıl," dedi Cho (Harry'nin gözleri hemen ona çevrildi; Cho ona bakıyor, gülümsüyordu; Harry'nin midesi yine ters takla attı) "Uçbüyücü Turnuvası'nda yerine getirdiği bütün o görevlerden söz etmedik bile - ejderhaları, denizhalkını, Akromantula'yı ve daha bir sürü engeli aştı..."</blockquote><blockquote class="calibre10">Masada herkesin hemfikir olduğunu gösteren bir mırıltı dolaştı, belli ki hepsi çok etkilenmişti. Harry'nin içi kıpır kıpır oldu. Halinden fazlaca memnun görünmemek için yüzünü toparlamaya çalışıyordu. Cho'nun az önce onu övmüş olması, onlara söyleyeceğim diye kendi kendine yemin ettiği şeyi söylemesini daha da zorlaştırıyordu.</blockquote><blockquote class="calibre10">"Bakın," dedi ve herkes bir anda sessizleşti. "Ben... ben alçakgönüllü falan görünmeye çalışmıyorum, ama... hepsinde de çok yardım aldım..."</blockquote><blockquote class="calibre10">Michael Corner hemen, "Ejderhada almadın ama," dedi. "Gerçekten de süper bir uçuştu..."</blockquote><blockquote class="calibre10">"Evet, şey -" dedi Harry, karşı çıkmanın kabalık olacağını düşünerek.</blockquote><blockquote class="calibre10">"Ve bu yaz kimse sana o Ruh Emiciler'den kurtulman için de yardım etmedi," dedi Susan Bones.</blockquote><blockquote class="calibre10">"Evet," dedi Harry, "evet, tamam, bir kısmını yardımsız yaptığımı biliyorum, ama burda söylemek istediğim şey -"</blockquote><blockquote class="calibre10">"Yoksa bize bunların herhangi birini göstermekten kaytarıp böyle vızır vızır vızıldanmayı mı düşünüyorsun?" dedi Zacharias Smith.</blockquote><blockquote class="calibre10">Daha Harry ağzını açamadan Ron, yüksek sesle, "Bak aklıma ne geldi," dedi, "niye çeneni kapamıyorsun?"</blockquote><blockquote class="calibre10">Belki de "vızır" kelimesi Ron'a dokunmuştu. Öyle ya da böyle, şimdi Zacharias'a, sanki dünyada en çok istediği şey ona bir tane patlatmakmış gibi bakıyordu. Zacharias kıpkırmızı oldu.</blockquote><blockquote class="calibre10">"Ee, hepimiz ondan bir şeyler öğrenmek için geldik, ama şimdi kalkmış bize aslında hiçbirini yapamadığını söylüyor," dedi.</blockquote><blockquote class="calibre10">"Öyle demiyor," diye hırladı Fred.</blockquote><blockquote class="calibre10">"Senin için kulaklarını temizlememizi ister misin?" diye sordu George, Zonko'nun kesekâğıtlarından birinden, öldürücü görünen uzun bir madeni alet çıkararak.</blockquote><blockquote class="calibre10">"Ya da vücudunun herhangi bir yanını, hakikaten, nereye batırsak diye ince eleyip sık dokuyacak değiliz," dedi Fred.</blockquote><blockquote class="calibre10">"Şey, evet," dedi Hermione telaşla, "devam edelim... mesele şu, Harry'den ders almak istediğimiz konusunda fikir birliği içinde miyiz?"</blockquote><blockquote class="calibre10">Masadan bir onaylama mırıltısı yükseldi. Zacharias kollarını kavuşturdu ve hiçbir şey söylemedi, ama belki de bunun nedeni, gözünü Fred'in elindeki aletten ayıramayışıydı.</blockquote><blockquote class="calibre10">"Tamam," dedi Hermione, hiç değilse bir şey çözüme bağlandığı için rahatlamış görünerek. "Bu durumda bir sonraki konu da, ne sıklıkta buluşacağımız. Bence haftada birden az buluşmanın hiçbir anlamı yok -"</blockquote><blockquote class="calibre10">"Dur bakalım," dedi Angelina, "Quidditch antrenmanımızla çakışmayacağından emin olmamız gerek."</blockquote><blockquote class="calibre10">"Tabii," dedi Cho, "bizimkiyle de."</blockquote><blockquote class="calibre10">"Bizimkiyle de," dedi Zacharias Smith.</blockquote><blockquote class="calibre10">"Eminim ki herkese uyan bir gece bulabiliriz," dedi Hermione, biraz sabırsızlanarak, "ama biliyorsunuz, bu bayağı önemli, kendimizi V-Voldemort'un Ölüm Yiyenler'ine karşı nasıl koruyacağımızı öğrenmekten söz ediyoruz -"</blockquote><blockquote class="calibre10">"İyi dedin!" diye bağırdı Ernie Macmillan. Harry aslında onun çok daha önce konuşmasını beklemişti. "Ben şahsen bunun çok önemli olduğunu düşünüyorum, belki de bu yıl yapacağımız her şeyden daha önemli, hem de önümüzde S.B.D.'lerimiz olduğu halde!"</blockquote><blockquote class="calibre10">Takdir peşindeymiş gibi etrafa baktı, sanki insanların "Elbette!" diye bağırmasını bekler gibiydi. Kimse konuşmayınca, devam etti: "Ben, şahsen, Bakanlık'ın bu can alıcı dönemde niye bize böyle hiçbir işe yaramayan bir öğretmen kakaladığını anlamıyorum. Kim-Olduğunu-Bilirsin-Sen'in döndüğünü inkâr ediyorlar, orası belli ama, kalkıp da savunma büyülerini kullanmamızı resmen engellemeye çalışan bir öğretmen vermeleri -"</blockquote><blockquote class="calibre10">"Bizce Umbridge'in Karanlık Sanatlara Karşı Savunma konusunda eğitilmemizi istememesinin nedeni," dedi Hermione, "Dumbledore'un okuldaki çocuklardan bir tür... bir tür özel ordu gibi yararlanabileceği şeklinde çılgınca bir düşünceye kapılmış olması. Onun bizi Bakanlık'a karşı seferber edeceğini sanıyor."</blockquote><blockquote class="calibre10">Hemen hemen herkes bu haber karşısında afallamıştı; düdük gibi bir sesle konuşan Luna Lovegood dışında herkes. "Eh, bu da akla yakın. Ne de olsa, Cornelius Fudge'ın kendi özel ordusu var."</blockquote><blockquote class="calibre10">"Ne?" dedi Harry bu beklenmedik bilgi karşısında tamamen şaşkına dönmüştü.</blockquote><blockquote class="calibre10">"Evet, onun bir Yalazgan ordusu var," dedi Luna, ciddi ciddi.</blockquote><blockquote class="calibre10">Hermione, "Hayır, yok," diye cevabı yapıştırdı.</blockquote><blockquote class="calibre10">"Evet, var," dedi Luna.</blockquote><blockquote class="calibre10">Boş boş bakan Neville, "Yalazgan da ne?" dedi.</blockquote><blockquote class="calibre10">"Ateş ruhu," dedi Luna. Patlak gözleri daha da kocaman açılmıştı, her zamankinden çılgın görünüyordu. "Kocaman, uzun, alev saçan yaratıklar, dörtnala gider, karşılarına çıkan her şeyi yakarlar -"</blockquote><blockquote class="calibre10">"Böyle bir şey yok, Neville," dedi Hermione sertçe.</blockquote><blockquote class="calibre10">"Ah, evet, var!" dedi Luna öfkeyle.</blockquote><blockquote class="calibre10">"Pardon ama, bunun kanıtı nerede?" diye tersledi Hermione.</blockquote><blockquote class="calibre10">"Bir sürü görgü tanığı var. Sırf sen dar görüşlüsün diye ille de her şeyin burnunun dibine sokulması mı -"</blockquote><blockquote class="calibre10">"Ehem, ehem," dedi Ginny. Profesör Umbridge'i öyle iyi taklit etmişti ki, birçok kişi dehşet içinde etrafa bakındı, işin aslını anlayınca da güldüler. "Ne sıklıkta buluşacağımıza ve savunma dersi alacağımıza karar vermeye çalışmıyor muyduk?"</blockquote><blockquote class="calibre10">"Evet" dedi Hermione hemen, "evet, ona çalışıyorduk, haklısın, Ginny."</blockquote><blockquote class="calibre10">"Eh, haftada bir süper olur," dedi Lee Jordan.</blockquote><blockquote class="calibre10">Angelina, "Ama dikkat etmemiz -" diye başladı.</blockquote><blockquote class="calibre10">Hermione gergin bir tavırla, "Evet, evet, Quidditch meselesini biliyoruz," dedi. "Eh, karar vermemiz gereken öbür şey de, nerede buluşacağımız..."</blockquote><blockquote class="calibre10">Bu daha zordu; bütün grubun üstüne bir sessizliktir çöktü.</blockquote><blockquote class="calibre10">Katie Bell, biraz düşündükten sonra, "Kütüphane olmaz mı?" dedi.</blockquote><blockquote class="calibre10">"Kütüphanede uğursuzluk büyüsü yapmamızın Madam Pince'in pek hoşuna gideceğini sanmıyorum," dedi Harry.</blockquote><blockquote class="calibre10">Dean, "Peki, kullanılmayan bir sınıf olabilir mi?" diye sordu.</blockquote><blockquote class="calibre10">"Evet," dedi Ron, "McGonagall kendi sınıfını kullanmamıza izin verir, Harry Üçbüyücü Turnuvası'na hazırlanırken vermişti."</blockquote><blockquote class="calibre10">Oysa Harry, McGonagall'ın bu sefer o kadar anlayışlı davranmayacağından emindi. Gerçi Hermione çalışma ve ev ödevi gruplarına izin verildiğini söylemişti ama, bu gruba biraz daha asi gözüyle bakılacağına dair belirgin bir his vardı içinde.</blockquote><blockquote class="calibre10">"Peki öyleyse, biz bir yer bulmaya çalışırız," dedi Hermione. "İlk toplantı için yer ve zaman saptayınca, herkese mesaj yollarız."</blockquote><blockquote class="calibre10">Çantasını karıştırarak parşömenle tüy kalem çıkardı, bir an tereddüt etti; sanki bir şey söylemek için cesaret toplar gibiydi.</blockquote><blockquote class="calibre10">"Bence - bence herkes adını yazmalı, ki burada kimlerin olduğunu bilelim. Ayrıca ben," derin bir soluk aldı, "ne yaptığımızı herkese ilan etmemek konusunda da anlaşmaya varmamız gerektiğini düşünüyorum. Onun için, eğer imza atarsanız, neler yaptığımızı Umbridge'e ya da başka birine söylememeyi de kabul ediyorsunuz demektir."</blockquote><blockquote class="calibre10">Fred elini uzatıp parşömeni aldı ve neşeyle imzasını attı, ama Harry kimilerinin listeye adlarını yazma konusunda hiç de hevesli görünmediklerini hemen fark etti.</blockquote><blockquote class="calibre10">"Eee..." dedi Zacharias ağır ağır, George'un ona vermeye çalıştığı parşömeni almadan, "şey diyorum... yani eminim ki Ernie bana toplantının ne zaman olduğunu söyler."</blockquote><blockquote class="calibre10">Ama Ernie de imzalama konusunda tereddüt ediyordu. Hermione ona bakıp kaşlarını kaldırdı.</blockquote><blockquote class="calibre10">"Ben -şey- biz sınıf başkanıyız," diye patladı Ernie. "Eğer bu liste bulunursa... yani, demek istiyorum ki... sen kendin söyledin, Umbridge bulacak olursa -"</blockquote><blockquote class="calibre10">"Bu grubun, bu yıl yapacağın en önemli şey olduğunu söylemiştin demin," diye ona hatırlattı Harry.</blockquote><blockquote class="calibre10">"Ben - evet," dedi Ernie, "evet, buna inanıyorum, sadece -"</blockquote><blockquote class="calibre10">"Ernie, bu listeyi orada burada bırakacağımı sanıyor musun sahiden?" dedi Hermione, hırçın bir tavırla.</blockquote><blockquote class="calibre10">"Hayır. Elbette hayır," dedi Ernie. Artık o kadar endişeli görünmüyordu. "Ben - evet, tabii ki imzalayacağım."</blockquote><blockquote class="calibre10">Ernie'den sonra kimse itiraz etmedi, ama Harry, Cho'nun arkadaşının kendi adını eklemeden önce ona suçlar gözlerle baktığını gördü. Son kişi de -Zacharias- imzaladıktan sonra, Hermione parşömeni geri aldı, özenle çantasına koydu. Şimdi grupta tuhaf bir duygu vardı. Sanki bir tür sözleşme imzalamış gibiydiler.</blockquote><blockquote class="calibre10">Fred, şen bir sesle, "Eh, zaman kuş gibi uçup gidiyor," diyerek ayağa kalktı. "George, Lee ve benim satın alınacak birtakım hassas mallarımız var, sonra görüşürüz."</blockquote><blockquote class="calibre10">Grubun geri kalanı da ikişer üçer kişilik gruplar halinde ayrıldı. Cho gitmeden önce, çantasının kilidini kapatmakla meşgulmüş gibi oyalandı, bir perde gibi öne düşmüş uzun kara saçları yüzünü saklıyordu. Ama arkadaşı yanında duruyor, kollarını kavuşturmuş, dilini şaklatıyordu, Cho da ister istemez onunla gitti. Arkadaşıyla kapıdan dışarı çıkarken, Cho geriye bakıp Harry'ye el salladı.</blockquote><blockquote class="calibre10">Hermione, birkaç dakika sonra Harry ve Ron'la birlikte Domuz Kafası'ndan dışarıdaki parlak güneşe çıkarken, memnuniyetle, "Eh, bence bayağı iyi gitti," dedi. Harry ve Ron, kaymakbirası şişelerini ellerinde sıkı sıkı tutuyorlardı.</blockquote><blockquote class="calibre10">"O Zacharias denen herif kılın teki," dedi Ron. Bir yandan da gözlerinden ateşler saçarak, iyice uzaklaşmış olan Smith'i izliyordu.</blockquote><blockquote class="calibre10">"Ben de onu pek sevmiyorum," diye itiraf etti Hermione, "ama Hufflepuff masasında ben Ernie ve Hannah'la konuşurken söylediklerimi duydu ve gelmeyi çok istiyormuş gibi göründü. Ne diyebilirdim ki? Yine de, ne kadar çok insan olursa o kadar iyi -yani, normalde Michael Corner ve arkadaşları hiç gelmezlerdi, yani eğer Michael, Ginny'le çıkıyor olmasaydı-"</blockquote><blockquote class="calibre10">Kaymakbirası şişesinden son yudumunu almakta olan Ron tıkanır gibi oldu ve kaymakbirasını önüne püskürttü.</blockquote><blockquote class="calibre10">"N'apıyor, n'apıyor?" dedi Ron, öfkeden köpürmüş, tükürükler saçarak; kulakları şimdi çiğ biftek rengine dönmüştü. "Çıkıyor -kardeşim çıkıyor- ne demek istiyorsun sen, ne Michael Corner'ı!?"</blockquote><blockquote class="calibre10">"Eh, onunla arkadaşları sanırım bu yüzden geldiler -yani, belli ki savunma öğrenmekle ilgileniyorlar, ama Ginny olup bitenleri Michael'a anlatmamış olsaydı-"</blockquote><blockquote class="calibre10">"Bu ne - ne zamandır -?"</blockquote><blockquote class="calibre10">Hermione sükûnetle, "Noel Balosu'nda tanıştılar, geçen yılın sonunda çıkmaya başladılar," dedi. Şimdi High Street'e varmışlardı; Hermione, Scrivenshaft'ın Tüy Kalem Dükkânı'nın önünde durakladı, vitrinde güzel sülün tüyü kalemler vardı. "Hımm... yeni bir tüy kalem hiç fena olmaz."</blockquote><blockquote class="calibre10">Dükkâna girdi. Harry ve Ron arkasından gittiler.</blockquote><blockquote class="calibre10">"Hangisi Michael Corner'dı?" dedi Ron büyük bir öfkeyle.</blockquote><blockquote class="calibre10">"Esmer olanı," dedi Hermione.</blockquote><blockquote class="calibre10">"Ondan hiç hoşlanmadım," dedi Ron hemen.</blockquote><blockquote class="calibre10">"Ay, ne şaşırtıcı," dedi Hermione alçak sesle.</blockquote><blockquote class="calibre10">"Ama," dedi Ron, bakır kaplara konmuş bir sıra tüy kalem boyunca Hermione'nin arkasından giderek, "ben Ginny'nin Harry'yi beğendiğini sanıyordum!"</blockquote><blockquote class="calibre10">Hermione ona acıyarak bakıp başını iki yana salladı.</blockquote><blockquote class="calibre10">"Ginny Harry'yi beğeniyordu ama, aylar önce ondan vazgeçti. Senden yine de hoşlanıyor tabii," dedi şefkatle Harry'ye dönerek; bir yandan da uzun, siyah ve altın bir tüy kalemi inceliyordu.</blockquote><blockquote class="calibre10">Kafası hâlâ Cho'nun ayrılırkenki el sallayışında olan Harry, bu konuyu hırsından resmen titreyen Ron kadar ilginç bulmamıştı ama, o vakte kadar dikkatini çekmemiş bir şeyi fark etmişti bu sayede.</blockquote><blockquote class="calibre10">"Onun için mi artık konuşuyor?" diye sordu Hermione'ye. "Yanımdayken asla konuşmazdı."</blockquote><blockquote class="calibre10">"Kesinlikle öyle," dedi Hermione. "Evet, sanırım bunu alacağım..."</blockquote><blockquote class="calibre10">Tezgâha gitti, on beş Sickle ve iki Knut verdi; Ron hâlâ onun kuyruğundan ayrılmıyordu.</blockquote><blockquote class="calibre10">Hermione dönüp de onun ayağına basınca, "Ron," dedi sertçe, "işte Ginny sana bunun için Michael'la çıktığını söylemedi, senin bunu kaldıramayacağını biliyordu. Onun için lütfen bunu diline dolama, tanrı aşkına."</blockquote><blockquote class="calibre10">"Ne demek istiyorsun sen? Kim kaldıramıyormuş? Ben hiçbir şeyi dilime dolayacak değilim..." Ron sokak boyunca alçak sesle homurdandı durdu.</blockquote><blockquote class="calibre10">Hermione, Harry'ye bakıp gözlerini devirdi ve sonra Ron hâlâ Michael Corner'a bela okurken, yavaşça Harry'ye, "Michael'la Ginny dedik de... seninle Cho'dan ne haber?" dedi.</blockquote><blockquote class="calibre10">Harry derhal, "Ne demek istiyorsun sen?" dedi.</blockquote><blockquote class="calibre10">Sanki içinde kaynar sular kabarıyordu hızla; yüzünü soğukta sızlatan yakıcı bir duygu - bu kadar belli etmiş miydi?</blockquote><blockquote class="calibre10">"Eh," dedi Hermione, hafifçe gülümseyerek, "gözlerini senden ayıramıyordu, değil mi?"</blockquote><blockquote class="calibre10">Harry daha önce Hogsmeade'in ne kadar güzel bir köy olduğunu hiç fark etmemişti.</blockquote><div class="mbppagebreak" id="calibre_pb_33"></div>
</body></html>
