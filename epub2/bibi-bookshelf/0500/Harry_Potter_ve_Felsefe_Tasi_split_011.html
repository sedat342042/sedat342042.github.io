<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Harry Potter ve Felsefe Taşı</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos332532" class="calibre1"><span class="calibre2">
</span></p><p id="filepos332587" class="calibre9"><span class="calibre10"><span class="bold"><span class="calibre11">ONUNCU  BÖLÜM:  CADILAR  BAYRAMI</span></span></span></p><p class="calibre15">Malfoy, ertesi gün Harry'le Ron'un hâlâ Hogwarts'ta olduklarını görünce gözlerine inanamadı, ikisi de yorgun görünüyordu, ama keyifleri yerindeydi. Harry de, Ron da, üç başlı köpek serüveninin harika olduğunu düşünmüşlerdi o sabah. Şimdi bir başka serüvene daha atılmak için içleri gidiyordu. Bu arada Harry, Gringotts'tan Hogwarts'a getirilen paketi anlatmıştı Ron'a, böylesine sıkı koruma gerektiren şeyin ne olabileceği üstüne epey kafa yormuşlardı.</p><p class="calibre16">"Ya gerçekten değerli ya da gerçekten tehlikeli bir şeydir," demişti Ron.</p><p class="calibre16">Harry, "Belki ikisi birden," demişti.</p><p class="calibre16">Esrarengiz nesne yaklaşık beş santim uzunluktaydı, bunu biliyorlardı sadece, ellerinde başka ipucu yoktu. Bu yüzden de onun ne olduğunu kestiremiyorlardı.</p><p class="calibre16">Neville de, Hermione de, köpeğin altındaki kapağın neyi gizlediği konusuyla hiç ilgilenmemişlerdi. Neville'in bütün derdi, bir daha köpeğin yanına yaklaşmamaktı.</p><p class="calibre16">Hermione, Harry'le de, Ron'la da konuşmuyordu şimdi; öylesine bilgiç bir gevezeydi ki, ikisi de derin bir oh çekmişlerdi. Bütün istedikleri, bir yolunu bulup Malfoy'a dünyanın kaç bucak olduğunu göstermekti, bu olanak da bir hafta kadar sonra postanın gelişiyle doğdu, onları keyiflendirdi.</p><p class="calibre16">Baykuşlar her zamanki gibi Büyük Salon'u doldurunca, altı cüce baykuşun taşıdığı ince uzun bir paket bütün öğrencilerin dikkatini çekti. Harry de, herkes gibi, onun içinde ne olduğunu merak ediyordu. Kuşlar kendi masasına süzülüp de salamları yere düşürerek paketi tam önüne bırakınca şaşkınlıktan kalakaldı? Cüce baykuşlar kanat çırparak uzaklaşırken bir başka baykuş geldi, paketin üstüne bir mektup attı.</p><p class="calibre16">Harry mektubu açtı önce, öyle yapmakla iyi etmişti doğrusu; kâğıtta şunlar yazılıydı:</p><p class="calibre15"><span class="calibre17"><span class="italic">PAKETİ</span></span>
<span class="calibre17"><span class="italic">MASADA AÇMA.</span></span>
<span class="calibre17"><span class="italic">İçinde yeni bir Nimbus 2000 var, ama bir süpürgen olduğunu kimsenin bilmesini istemiyorum, yoksa hepsi ister. Oliver Wood, ilk antrenmanın için bu akşam saat yedide Quidditch alanında seni bekleyecek.</span></span></p><p class="calibre22"><span class="calibre17"><span class="italic">Profesör M. McGonagall</span></span></p><p class="calibre15">Harry, okuması için mektubu Ron'a uzatırken sevincini gizlemekte zorlanıyordu.</p><p class="calibre16">Ron, imrenerek, "Nimbus 2000, ha!" diye inledi. "Ben daha bu modele elimi bile sürmedim."</p><p class="calibre16">İlk dersten önce süpürge paketini gizlice açmak için salondan çabucak ayrıldılar, ama merdiven başının Crabbe ile Goyle tarafından kesildiğini gördüler. Malfoy paketi Harry'nin elinden kaptı, şöyle bir yokladı.</p><p class="calibre16">Paketi yine Harry'ye atarak, "Bir süpürge bu!" dedi, gözlerinde kıskançlık ve nefret okunuyordu. "Şimdi yandın işte, Potter, birinci sınıf öğrencilerine süpürge yasaktır."</p><p class="calibre16">Ron dayanamadı.</p><p class="calibre16">"Palavra bir süpürge değil bu," dedi, "bir Nimbus 2000. Senin evde neyin vardı demiştin, Malfoy, Comet 2.60 mı?" Ron, Harry'ye sırıttı. "Comet'ler göz alıcıdır, ama Nimbus'larla karşılaştırılamazlar bile." Malfoy, "Sen nereden bileceksin, Weasley," diye atıldı, "sapını bile almaya gücün yetmez. Sen de, kardeşlerin de elden düşmelerle idare edersiniz."</p><p class="calibre16">Ron yanıt veremeden, Malfoy'un dirseğinin dibinde Profesör Flitwick belirdi.</p><p class="calibre16">"Kavga etmiyorsunuz ya, çocuklar?" diye ciyakladı. Malfoy, "Potter'a bir süpürge göndermişler, Profesör," dedi hemen.</p><p class="calibre16">Profesör Flitwick, Harry'ye ışıl ışıl gülümseyerek, "Evet, evet, biliyorum," dedi. "Profesör McGonagall bana özel durumlardan söz etti, Potter. Hangi model?"</p><p class="calibre16">Malfoy'un yüzündeki dehşeti görüp de gülmemek için kendini zor tutan Harry, "Nimbus 2000, efendim," dedi. "Malfoy olmasaydı bunu alamazdım," diye ekledi.</p><p class="calibre16">Harry'le Ron üst kata yöneldiler, Malfoy öfkeden kuduruyordu, kafası karma karışık olmuştu.</p><p class="calibre16">Mermer merdivenin en üst basamağına gelince, "Öyle," diye kıkırdadı Harry. "Neville'in hatırlatmacasını almasaydı, ben de takıma giremeyecektim..."</p><p class="calibre16">Tam arkalarından öfkeli bir ses geldi. "Demek kuralları çiğnediğin için ödüllendirildiğini sanıyorsun?" Hermione, Harry'nin elindeki pakete, durumu hiç de onaylamadan bakarak, merdivenleri çıkıyordu.</p><p class="calibre16">"Hani benimle konuşmuyordun?” dedi Harry.</p><p class="calibre16">"Evet," dedi Ron. "Sakın cayma; kafamızı dinliyoruz."</p><p class="calibre16">Hermione, burnu havada, uzaklaşıp gitti. Harry o gün kafasını derslerine veremedi. Ya yatakhanede yatağının altında duran yeni süpürgesini ya da o geceki Quidditch antrenmanını düşünüyordu. O akşam ne yediğinin bile farkına varmadan bir şeyler atıştırdı, sonra Ron'la birlikte yukarıya, Nimbus 2000 paketini açmaya fırladı.</p><p class="calibre16">Süpürgeyi Harry'nin yatak örtüsüne koydular, "Vay canına!" diye iç çekti Ron.</p><p class="calibre16">Değişik süpürge modelleri konusunda hiçbir şey bilmeyen Harry bile, bunun harika bir şey olduğunu düşündü. İncecikti, pınl pırıldı, sapı maundan yapılmıştı, arka ucundaki süpürge otları özenle seçilmişti, başına yakın bir yere de yaldızlı harflerle “Nimbus 2000” yazılmıştı.</p><p class="calibre16">Saat yediye yaklaşırken şatodan ayrıldı Harry, alacakaranlıkta Quidditch alanına yollandı. Daha önce stadyumun içine hiç girmemişti. Oyun alanını çevreleyen koltuklar, seyircilerin oyunu daha rahat seyredebilmeleri için, epeyce yüksekteydi. Alanın iki başında üçer tane altın direk vardı, her direğe bir çember takılmıştı. Direkler, Muggle çocukların sabun köpüğü üfleyerek baloncuklar oluşturduğu o küçük plastik çubukları hatırlattı Harry'ye, ama bunların yüksekliği on beşer metreydi.</p><p class="calibre16">Wood'u beklerken içinde uyanan uçma isteğine karşı koyamadı Harry, süpürgesine binip ayaklarıyla yere vurup havalandı. Ne güzel bir duyguydu bu- direklerin arasından geçti, oyun alanında alçalıp yükseldi. şöyle hafifçe dokunmaya görsün, Nimbus 2000 hemen yön değiştiriyordu.</p><p class="calibre16">"Hey, Potter, in aşağı!"</p><p class="calibre16">Oliver Wood gelmişti. Kolunun altında kocaman bir tahta kutu vardı. Harry yanına indi onun.</p><p class="calibre16">Wood, gözleri ışıl ışıl, "Çok güzel," dedi. "McGonagall haklıymış... doğuştan yeteneklisin. Bu akşam kuralları öğretirim sana, sonra da haftada üç gün takım antrenmalarına katılırsın."</p><p class="calibre16">Kutuyu açtı. Değişik boylarda dört top vardı içinde.</p><p class="calibre16">"Tamam," dedi Wood. "Şimdi... Quidditch oynamak pek kolay değildir, ama kurallarını öğrenmek kolaydır. Her takımda yedi kişi bulunur. Üçüne '<span class="italic">kovalayıcı</span>' denir."</p><p class="calibre16">"Üç Kovalayıcı," diye tekrarladı Harry; bu arada Wood futbol topu büyüklüğünde kıpkırmızı bir top çıkardı kutudan.</p><p class="calibre16">"Bu topa '<span class="italic">Quaffle</span>' denir. Kovalayıcılar Quaffle'ı birbirlerine atarak onu çemberlerin birinden geçirmeye çalışırlar. O zaman gol olur. Bir Quaffle'ı çemberlerin birinden geçirirsen on sayı kazanırsın. Anlıyor musun?"</p><p class="calibre16">Harry, "Kovalayıcılar Quaffle'ı birbirlerine atarak çemberlerin birinden geçirmeye çalışırlar," diye tekrarladı. "Uçan süpürgeler üstünde oynanan bir çeşit basketbol- ama bunda altı basket var."</p><p class="calibre16">Wood, merakla, "Basketbol nedir?" diye sordu. Hemen, "Boşver," dedi Harry. "Her takımda bir oyuncu daha var, ona da '<span class="italic">Tutucu</span>' denir- ben Gryffindor'un Tutucusu'yum. Boyuna bizim çemberlerin çevresinde uçar, karşı takımın sayı yapmasını engellemeye çalışırım."</p><p class="calibre16">Bütün bunların hepsini hatırlamaya kararlıydı Harry; "Üç Kovalayıcı, bir Tutucu," dedi. "Quaffle'la oynarlar. Tamam, anlaşıldı. Peki, bunlar ne işe yarıyor?" Kutudaki üç topu işaret etti.</p><p class="calibre16">"Şimdi göstereceğim," dedi Wood. "Al şunu." Beyzbol sopasını andıran küçük bir sopa uzattı Harry'ye.</p><p class="calibre16">"Bludger'ların ne işe yaradığını göstereceğim," dedi. "Bu ikisi Bludger'dır."</p><p class="calibre16">Kırmızı Quaffle'dan biraz daha küçük boyda, birbirinin aynı simsiyah iki topu gösterdi. Harry, iki topun da, kutunun içinde kendilerini tutan kayışlardan kurtulmak için hafifçe çırpındıklarını fark etti.</p><p class="calibre16">Wood, "Geri dur," diye uyardı Harry'yi. Eğilip Bludger'lardan birinin kayışını çözdü.</p><p class="calibre16">Siyah top bir anda kutudan fırladı, yükseldi, sonra Harry'nin yüzüne yöneldi hızla. Harry, burnunun kırılmasını önlemek için sopayla vurdu topa. Bludger zikzaklar çizerek havada uzaklaştı- dönüp başlarının çevresinde dolandı, tam Wood'a çarpacağı sırada takım kaptanı onu yakalayıp yere çiviledi.</p><p class="calibre16">Wood, çırpınan Bludger'ı kutuya koyup kayışla bağlarken, "Gördün mü?" dedi soluk soluğa. "Bludger'lar oradan oraya seğirtip oyuncuları süpürgelerinden düşürmek isterler. Bu yüzden de takımlarda ikişer Vurucu bulunur. Bizim Vurucular, Weasley ikizleri - görevleri takım arkadaşlarını Bludger'lardan korumak, onları karşı takım oyuncularına fırlatmak. Eee - buraya kadarını anladın mı?"</p><p class="calibre16">Harry, soluk bile almadan, "Üç Kovalayıcı, Quaffle'la sayı yapmaya çalışır, Tutucu çemberleri korur, Vurucular da Bludger'ları kendi takımlarından uzak tutmaya çabalar," dedi.</p><p class="calibre16">"Çok iyi," dedi Wood.</p><p class="calibre16">Öyle laf arasında soruyormuş gibi, "Şey -" dedi Harry, "Bludger'lar kimseyi öldürdü mü?"</p><p class="calibre16">"Hogwarts'ta öldürmedi. Bir iki çene kırıldı, o kadar. Şimdi... takımın son oyuncusu Arayıcı'dır. Yani sen. Ne Quaffle'a aldıracaksın, ne de Bludger'lara."</p><p class="calibre16">"- Kafamı kırmazlarsa tabii."</p><p class="calibre16">“Merak etme, Weasley'ler Bludger'larla rahatça başa çıkabilirler- zaten kendileri de birer insan Bludger."</p><p class="calibre16">Wood kutuya uzanıp dördüncü topu aldı. Sonuncu topu. Quaffle'ın ya da Bludger'ların yanında ufacık kalan, ceviz büyüklüğünde bir toptu bu. Pırıl pırıl altından yapılmıştı, çırpınan minicik gümüş kanatları vardı.</p><p class="calibre16">"Bu," dedi, "Altın Snitch. Bütün toplardan önemlidir. Yakalaması çok güçtür, çünkü çok hızlıdır, onu görebilmek çok güçtür. Arayıcı'nın görevi onu yakalamaktır. Aradan süzülüp, Kovalayıcılar'dan, Vurucular'dan, Quaffle'dan, Bludger'lardan sıyrılıp, öteki takımın Arayıcısı'ndan önce yakalayacaksın onu. Kim Snitch'i daha önce yakalarsa, takımına yüz elli sayı kazandırır, bu da bir bakıma maçı kazanmak demektir. İşte bu yüzden Arayıcılar'a çok faul yapılır. Bir Quidditch maçı ancak Snitch yakalanınca sona erer, yani sürüp gidebilir- rekor üç ay galiba, oyuncular arada uyusun diye boyuna yedekleri de oynatmışlar.</p><p class="calibre16">"Hepsi bu kadar- soracağın bir şey var mı?"</p><p class="calibre16">Harry başını iki yana salladı. Ne yapması gerektiğini anlamıştı, ama sorun bunu yapabilmekti.</p><p class="calibre16">Wood, Snitch'i dikkatle kutuya koyarken, "Şimdilik bununla çalışmayacağız," dedi. "Hava çok karanlık, yitirebiliriz. Şunlarla çalıştıralım seni."</p><p class="calibre16">Bir kese sıradan golf topu çıkardı cebinden; birkaç dakika sonra ikisi de havadaydı. Wood topları olanca hızıyla dört yöne fırlatıyor, Harry de onları yakalamaya çalışıyordu.</p><p class="calibre16">Bir tekini bile kaçırmıyordu Harry; Wood'un keyfine diyecek yoktu. Yarım saat kadar çalıştılar, artık hava iyice kararınca çalışmayı bıraktılar.</p><p class="calibre16">Şatoya dönerlerken, neşeyle, "Bu yıl Quidditch Kupası bizim olacak," dedi Wood. "Charlie Weasley'yi bile sollarsan şaşmam. Ne kadar iyi bir oyuncuydu, ulusal takıma bile seçilebilirdi- ejderha peşine düşmeseydi."</p><p class="calibre16">Harry, o kadar dersin üstüne haftada üç akşam Quidditch antrenmanı da binince, Hogwarts'ta iki ayın nasıl geçip gittiğini fark etmedi bile. Şato, kendisine Privet Drive'dan çok daha sıcak bir yuva olmuştu. Temel bilgileri öğrendikleri için, dersleri de gittikçe daha ilginç oluyordu.</p><p class="calibre16">Cadılar Bayramı sabahı, koridorları saran nefis bir kabak tatlısı kokusuyla uyandılar. Daha da güzel bir şey oldu sonra: Profesör Flitwick, Tılsım dersinde artık nesneleri uçurabilecek duruma geldiklerini söyledi; Neville'in kurbağasını odada dört döndürerek uçurduğundan beri herkes bu anı heyecanla bekliyordu Profesör Flitwick, ilk alıştırmalar için çocukları çifter çifter ayırdı. Neyse ki, Harry'nin yanına Seamus Finnigan düştü, çünkü Neville de onunla ikili oluşturmak için bayağı heveslenmişti. Ama Ron, Hermione Granger'la çalışacaktı. Buna Ron'un mu, Hermione'nin mi daha çok içerlediğini anlamak çok güçtü doğrusu. Hermione, Harry'nin süpürgesi geldiğinden beri ikisiyle de konuşmamıştı.</p><p class="calibre16">Profesör Flitwick, her zamanki gibi kitaplarının üstüne tüneyerek, "Çalıştığımız o bilek hareketlerini sakın unutmayın!" diye ciyakladı. "Hızlı ve kesin, unutmayın, hızlı ve kesin. Büyülü sözcükleri doğru söylemek de son derece önemlidir - Büyücü Baruffio'yu hatırlayın hep, “f” yerine “s” deyince, kendini sırtüstü yerde buluvermişti, göğsünün üstüne de bir yaban mandası çökmüştü."</p><p class="calibre16">Çok güçtü bu. Harry'le Seamus'ın bilek harekelleri hızlı ve kesindi, ama uçurmak istedikleri kuştüyü sıranın üstünde duruyor, bir türlü havalanmıyordu. Seamus'ın sabrı taştı sonunda, asasıyla uçurmaya kalkışırken kuş tüyünü ateşe verdi- Harry onu şapkasıyla söndürmek zorunda kaldı.</p><p class="calibre16">Yan sıradaki Ron'un da şansı pek yaver gitmiyordu.</p><p class="calibre16">Uzun kollarını yeldeğirmeni gibi sallayarak, "<span class="italic">Win-gardium Leviosa!</span>" diye bağırıyordu.</p><p class="calibre16">Harry, Hermione'nin atıldığını duydu: " '<span class="italic">Wing-gar-dium Levi-o-sa</span>' diyeceksin, '<span class="italic">gar</span>'ı uzatacaksın."</p><p class="calibre16">"O kadar iyi biliyorsan, sen söyle," diye homurdandı Ron.</p><p class="calibre16">Hermione cüppesinin kollarını sıyırdı, asasını sallayarak, "<span class="italic">Wingardium Leviosa!</span>" dedi.</p><p class="calibre16">Tüyleri sıradan havalandı, başlarının bir metre kadar üstünde uçuştu.</p><p class="calibre16">Profesör Flitwick, el çırparak, "Harika!" diye bağırdı. "Herkes baksın, Miss Granger başardı!"</p><p class="calibre16">Ders sonunda Ron dokunsan patlayacaktı.</p><p class="calibre16">Kalabalık koridorda kendilerine yol açarak yürürlerken, "Tevekkeli kimse katlanamıyor bu kıza," dedi. "İnsan değil, karabasan."</p><p class="calibre16">Yanından geçerlerken biri çarptı Harry'ye. Hermione'ydi. Harry ona bir göz atınca irkildi- kız gözyaşları içindeydi.</p><p class="calibre16">"Galiba söylediklerini duydu."</p><p class="calibre16">"Ne olurmuş duyduysa?" dedi Ron, ama o da biraz tedirgin olmuşa benziyordu. "Hiç arkadaşı olmadığının farkına vardı herhalde."</p><p class="calibre16">Hermione bir sonraki derse gelmedi, bütün öğleden sonra da ortalarda görünmedi. Cadılar Bayramı şöleni için Büyük Salon'a giderlerken, Parvati Patil'in, arkadaşı Lavender'la konuşmasına kulak misafiri oldular; Parvati Patil, Hermione'nin kızlar tuvaletinde ağladığını, yalnız kalmak istediğini söylüyordu. Ron'un tedirginliği daha da arttı bunları duyunca, ama biraz sonra Büyük Salon'a girip de Cadılar Bayramı süslemelerini görünce, Hermione'yi unutuverdiler.</p><p class="calibre16">Duvarlardan ve tavandan havalanan bin yarasa uçuşuyordu tepelerinde, bin yarasa da kara bulutlar gibi masaların üstünde kanat çırpıyor, içleri oyulmuş balkabakları da yanan mumların ışıklarını titretiyordu. İlk geceki şölende olduğu gibi, altın tabaklarda yemekler belirdi ansızın.</p><p class="calibre16">Harry tam bir közlenmiş patatesi mideye indiriyordu ki, hoplaya zıplaya Profesör Quirrell girdi salona; sarığı çözülmüştü, yüzünde dehşet okunuyordu. Herkes onun Profesör Dumbiedore'un koltuğuna doğru ilerlediğini, masaya yaslandığını gördü. "İfrit -" diye inledi Profesör Quirrell, "- zindanda ifrit var - haberiniz olsun."</p><p class="calibre16">Sonra yere yığılıp bayıldı.</p><p class="calibre16">Tam bir kargaşa çıktı. Profesör Dumbledore, yeniden sessizliği sağlamak için asasının ucundan birkaç maytap patlatmak zorunda kaldı.</p><p class="calibre16">“Sınıf başkanları," diye gürledi, "sınıflarınızı hemen yatakhanelere görürün!"</p><p class="calibre16">Percy hemen havasını attı.</p><p class="calibre16">"Beni izleyin! Birinci sınıflar, birbirinizden ayrılmayın! Söylediklerimi yaparsanız ifritten korkmanıza gerek kalmaz! Tam arkamdan gelin. Yol açın, birinci sınıflar geliyor! Açılın, ben sınıf başkanıyım!"</p><p class="calibre16">Merdivenleri çıkarken, "İfrit nasıl girebilir buraya?" diye sordu Harry.</p><p class="calibre16">Ron, "Bana sorma," dedi, "İfritler gerçekten salaktır. Belki de Peeves almıştır içeri, Cadılar Bayramı şakası diye."</p><p class="calibre16">Değişik yönlere koşturan değişik öğrenci kümelerinin yanından geçtiler. Telaş içinde seğirten Hufflepuff'ların aralarından geçerken, Harry Ron'un koluna yapıştı birden bire.</p><p class="calibre16">"Şimdi aklıma geldi- Hermione."</p><p class="calibre16">"Ne olmuş Hermione'ye?"</p><p class="calibre16">"İfritten haberi yok."</p><p class="calibre16">Ron dudağını ısırdı.</p><p class="calibre16">"Peki, tamam," diye kestirip attı. "Ama Percy görmesin bizi."</p><p class="calibre16">Eğilerek, öteki yana giden Hufflepuff'lara karıştılar, ıssız bir koridordan geçip kızlar tuvaletine doğru koştular. Tam köşeyi dönmüşlerdi ki, hızlı hızlı ayak sesleri duydular arkalarında.</p><p class="calibre16">Harry'yi kocaman bir aslan heykelinin arkasına çekerek, "Percy!" diye fısıldadı Ron.</p><p class="calibre16">Heykelin arkasından kafalarını uzatınca, gelenin Percy değil, Snape olduğunu gördüler. Snape koridoru geçip gözden yok oldu.</p><p class="calibre16">Harry, "Ne yapıyor?" diye fısıldadı. "Neden öteki öğretmenlerle birlikte zindanda değil?"</p><p class="calibre16">“Sorduğun adama bak."</p><p class="calibre16">Olabildikleri kadar sessizce, Snape'in uzaklaşan adımlarını izlediler yan koridorda.</p><p class="calibre16">"Üçüncü kata çıkıyor," dedi Harry, ama Ron elini kaldırdı.</p><p class="calibre16">"Burnuna bir koku geliyor mu?"</p><p class="calibre16">Harry havayı kokladı, kirli çorapla kimsenin nedense hiç temizlemediği genel tuvalet karışımı pis bir koku geldi burnuna.</p><p class="calibre16">Sonra işittiler onu- derinlerden gelen bir homurtu, dev ayakların sürünmesi. Ron eliyle gösterdi: Soldaki geçidin sonunda kocaman bir şey onlara doğru ilerliyordu. Karanlığa sığındılar hemen, yaratığın ay ışığında belirdiğini gördüler.</p><p class="calibre16">Korkunç bir görüntüydü bu. Dört metre boyundaydı, derisi gri kaya rengindeydi, koskoca bedeninin üstüne hindistan cevizi büyüklüğünde ufacık bir kafa yerleştirilmişti. Kısa bacakları ağaç gövdeleri kadar kalındı, ayakları nasır içindeydi. İnanılmaz bir koku yayıyordu çevresine. Elinde tuttuğu kocaman tahta sopa, kollarının uzunluğu yüzünden yere değiyordu.</p><p class="calibre16">İfrit bir kapının önünde durup içeri baktı. Sivri kulaklarını oynattı, minicik beynini çalıştırdı, sonra usulca odaya daldı.</p><p class="calibre16">"Anahtar kilidin üstünde," diye mırıldandı Harry. "Onu içeriye kilitleyebiliriz."</p><p class="calibre16">Ron, tedirginlik içinde, "İyi fikir," dedi.</p><p class="calibre16">Açık kapıya doğru ilerlediler, ağızları kupkuruydu, ifritin ansızın çıkıvermemesi için dua ediyorlardı.</p><p class="calibre16">Harry bir sıçrayışta kapıya ulaştı, anahtarı yakaladı, kapıyı çarparak kapattı, kilitledi.</p><p class="calibre16">"Evet!"</p><p class="calibre16">Zafer sarhoşluğu içinde geçitte koşmaya başladılar, ama tam köşeye vardıklarında öyle bir şey duydular ki, az kalsın korkudan öleceklerdi -korkunç bir çığlıktı bu- kilitledikleri odadan geliyordu.</p><p class="calibre16">Ron, Kanlı Baron gibi bembeyaz kesilmişti. "Olamaz” dedi.</p><p class="calibre16">Harry yutkundu. "Kızlar tuvaletiydi orası!"</p><p class="calibre16">"Hermione!" dediler birlikte.</p><p class="calibre16">Yapmak isteyecekleri son şeydi bu, ama başka çareleri yoktu. Dönüp kapıya koştular, korkuyla titreyerek anahtarı çevirdiler -Harry çekip açtı kapıyı- içeri daldılar.</p><p class="calibre16">Hermione Granger karşı duvarın dibine büzülmüştü, bayılacaktı neredeyse. İfrit, duvarlardaki lavaboları söküp atarak ona doğru ilerliyordu.</p><p class="calibre16">Harry, çaresizlik içinde, "Şaşırtmaca ver!" dedi, eline geçen bir musluğu bütün gücüyle duvara fırlattı.</p><p class="calibre16">İfrit Hermione'nin birkaç adım ötesindeydi. Sesin nereden geldiğini anlamak için aptal aptal gözlerini kırpıştırarak çevresine bakındı. Minicik hain gözleri Harry'ye ilişti. Bir an durakladı, sonra sopasını kaldırıp onun üstüne saldırdı.</p><p class="calibre16">Ron, odanın öteki yanından, "Hey, kuşbeyinli!" diye bağırarak madeni bir boru parçası fırlattı ifrite. İfrit, borunun omzuna çarptığını bile fark etmemişti, ama sesini duymuştu Ron'un, bu kez Harry'yi bırakıp ona yöneldi; bu da Harry'ye ifritin yanından geçmek için vakit kazandırdı.</p><p class="calibre16">Harry, "Hadi, koş, koş!" diye bağırdı Hermione'ye, onu kapıya doğru çekmek istedi. Ama Hermione kımıldayamıyordu bile, ağzı korkudan bir karış açık, duvar dibine çökmüş, öylece duruyordu.</p><p class="calibre16">Çığlıklarla, yankılarla çılgına dönen ifrit bir daha kükredi, en yakındaki, kaçacak yeri olmayan Ron'a saldırdı.</p><p class="calibre16">O anda hem korkusuzca hem de aptalca bir şey yaptı Harry: Atlayıp ifritin boynuna sarıldı arkadan. İfrit, Harry'nin sırtında olduğunun farkında bile değildi -ama burnuna uzun bir değneğin sokulduğunu bir ifrit bile anlar- onun sırtına atladığında asası elindeydi Harry'nin - ucu da ifritin burun deliklerinden birine girmişti.</p><p class="calibre16">İfrit acıyla uluyarak iki büklüm oldu, sopasını salladı; Harry can havliyle tutunuyordu ona; ya yerlere savrulacak ya da sopayı kafasına yiyecekti.</p><p class="calibre16">Hermione yere büzülmüştü korkuyla; Ron kendi asasını çıkardı- ne yaptığının farkında bile olmadan, aklına ilk gelen büyülü sözleri haykırdı: "<span class="italic">Wingardium Leviosa!</span>"</p><p class="calibre16">Sopa ansızın fırladı ifritin elinden, havaya yükseldi, yükseldi, sonra ağır ağır döndü- korkunç bir çatırtıyla sahibinin kafasına indi. İfrit oracığa yüzükoyun yığıldı, yığılırken de bütün odayı zangır zangır sarstı.</p><p class="calibre16">Harry ayağa kalktı; titriyordu, soluğu kesilmişti. Ron, asası hâlâ havada, ne yaptığına şaşkınlıkla bakıyordu.</p><p class="calibre16">İlk konuşan Hermione oldu.</p><p class="calibre16">"Acaba- öldü mü?"</p><p class="calibre16">"Sanmıyorum," dedi Harry. "Olsa olsa bayılmıştır."</p><p class="calibre16">Eğilip asasını ifritin burnundan çıkardı. Yapışkan gri bir sıvıyla kaplanmıştı asa.</p><p class="calibre16">"Öff-ifrit sümüğü."</p><p class="calibre16">Asasını ifritin pantolonuna sildi.</p><p class="calibre16">Bir kapının çarpıldığını duydular ansızın, kulaklarına patırtılı ayak sesleri geldi; üçü de kafasını kaldırdı. Ne büyük şamata kopardıklarını fark etmemişlerdi o arada; ama gürültü de, ifritin korkunç çığlıkları da aşağıdan mutlaka işitilmişti. Bir an sonra Profesör McGonagall daldı odaya, hemen arkasında Snape vardı, onu da Quirrell izliyordu. Quirrell ifrite şöyle bir baktı, sonra belli belirsiz bir iniltiyle elini kalbine götürerek bir tuvaletin üstüne çöktü.</p><p class="calibre16">Snape ifritin üstüne eğildi. Profesör McGonagall, Ron'la Harry'ye bakıyordu. Onu hiç bu kadar öfkeli görmemişti Harry. Dudakları bembeyaz kesilmişti. Gryffindor'a elli puan kazandırma umudu Harry'nin içinden siliniverdi.</p><p class="calibre16">Sesinde soğuk bir öfkeyle, "Siz ne yaptığınızı sanıyorsunuz?" dedi Profesör McGonagall. Harry, Ron'a baktı. Ron'un asası hâlâ havadaydı. "Ölebilirdiniz. Neden yatakhanede değilsiniz?"</p><p class="calibre16">Snape sert sert baktı Harry'ye. Harry gözlerini yere dikti. Ron artık asasını indirseydi keşke.</p><p class="calibre16">Derken incecik bir ses geldi gölgeler arasından.</p><p class="calibre16">"Lütfen, Profesör McGonagall - onlar beni arıyorlardı."</p><p class="calibre16">"Miss Granger!"</p><p class="calibre16">Hermione sonunda ayağa kalkabilmeyi başarmıştı.</p><p class="calibre16">"İfriti aramaya çıkmıştım -çünkü tek başıma onunla başedebilirim sanıyordum- çünkü çok şey okumuştum onlar hakkında."</p><p class="calibre16">Ron asasını indirdi. Hermione Granger bir öğretmene düpedüz yalan mı söylüyordu?</p><p class="calibre16">"Beni bulmasalardı ölmüştüm. Harry asasını ifritin burnuna soktu, Ron da kafasına vurdu. Birini çağıracak vakitleri yoktu. Onlar geldiğinde ifrit benim işimi bitirmek üzereydi."</p><p class="calibre16">Harry'le Ron bu hikâyeyi ilk kez duymuyormuş gibi görünmeye çalıştılar.</p><p class="calibre16">Profesör McGonagall, üçüne bakarak, "Şey- öyleyse..." dedi. "Miss Granger, düpedüz budalalıktır bu, bir dağ ifritini tek başınıza haklayabileceğinizi nasıl düşünürsünüz?"</p><p class="calibre16">Hermione başını önüne eğdi. Harry'nin dili tutulmuştu. Kuralları çiğneyecek son kişiydi Hermione, şimdi onları kurtarmak için ne palavralar atıyordu. Snape'in gülücükler dağıtması bile kendisini bu kadar şaşırtmazdı.</p><p class="calibre16">Profesör McGonagall, "Miss Granger, bunun için Gryffindor'dan beş puan silinecek," dedi. "Beni hayal kırıklığına uğrattınız. Yaranız bereniz yok, doğru Gryffindor Kulesi'ne gidin. Öğrenciler yemeklerini kulelerinde yiyor." Hermione çıktı. Profesör McGonagall, Harry'le Ron'a doğru baktı.</p><p class="calibre16">"Ucuz kurtuldunuz, ama birinci sınıf öğrencileri de koca bir ifriti kolay kolay yere seremezdi doğrusu. İkiniz de Gryffindor'a beşer puan kazandırdınız. Bu, Profesör Dumbledore'a da bildirilecektir. Gidebilirsiniz."</p><p class="calibre16">Koşarak odadan ayrıldılar, iki kat çıkıncaya kadar da birbirleriyle konuşmadılar. her şey bir yana, ifritin kokusundan kurtulmak bile güzeldi.</p><p class="calibre16">Ron, "On puandan fazla almalıydık," diye homurdandı.</p><p class="calibre16">"Beş demek istiyorsun. Hermione yüzünden silinen beş puanı unutma."</p><p class="calibre16">"Bizi kurtarmakla iyilik etti," dedi Ron, "aslına bakarsan, biz onu kurtardık."</p><p class="calibre16">Harry hatırlatmadan edemedi: "Onu içeride o şeyle kilitlemeseydik, kurtarmaya filan gerek kalmayacaktı."</p><p class="calibre16">Şişman Kadın tablosunun önüne gelmişlerdi.</p><p class="calibre16">"Domuz burnu," deyip girdiler.</p><p class="calibre16">Ortak salon kalabalıktı, gürültülüydü. Herkes yukarıya gönderilmiş yemekleri yiyordu. Ama Hermione, kapının yanında tek başına durmuş, onları bekliyordu. Utangaçlıkla yüklü bir sessizlik oldu. Sonra, birbirlerine hiç bakmadan, “Teşekkürler," deyip yemek almaya koştular.</p><p class="calibre16">Ama o andan sonra, Hermione Granger arkadaşları oldu. Bazı olaylar vardır, dostluklara yol açar, dört metre boyunda bir ifritin canına okumak da öyle bir olaydı işte.</p><div class="mbppagebreak" id="calibre_pb_20"></div>
</body></html>
