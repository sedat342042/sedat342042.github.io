<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Harry Potter ve Felsefe Taşı</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos92055" class="calibre1"><span class="calibre2">
</span></p><p id="filepos92110" class="calibre9"><span class="calibre10"><span class="bold"><span class="calibre11">DÖRDÜNCÜ  BÖLÜM: ANAHTARLARIN  BEKÇİSİ</span></span></span></p><p class="calibre15">BUMM. Yine vurdular kapıya. Dudley sıçrayarak uyandı.</p><p class="calibre16">Şapşal şapşal, “Top mu atıyorlar?” diye sordu.</p><p class="calibre16">Arkalarında bir çatırtı oldu, Vernon Enişte odaya daldı. Bir tüfek vardı elinde- getirdiği o ince uzun paketin içinde ne olduğunu da böylece öğrenmiş oldular.</p><p class="calibre16">"Kim var orada?" diye bağırdı. "Uyarıyorum seni- silahım var!"</p><p class="calibre16">Bir sessizlik oldu. Sonra-</p><p class="calibre16">KÜÜT!</p><p class="calibre16">Öylesine hızla vuruldu ki kapı, menteşelerinden sökülüp kulakları sağır edici bir gümbürtüyle yere düştü.</p><p class="calibre16">İnsan azmanı dev gibi biri duruyordu kapıda. Yüzü yeleye benzer uzun saçlarıyla, sarmaş dolaş sakalıyla neredeyse bütün bütüne örtülmüştü; o kadar saç sakalın arasından siyah böcekler gibi parıldayan gözleri görülebiliyordu sadece.</p><p class="calibre16">Dev bin güçlükle kulübeye girdi, eğilince bile kafası tavana değiyordu. Çömeldi, kapıyı alıp kolayca yerine taktı. Dışarıda fırtınanın sesi biraz kesilmişti. Dönüp odadakilere baktı teker teker.</p><p class="calibre16">"Şimdi bir fincan çay olaydı, ha? Bu yolculuk beni duman etti..."</p><p class="calibre16">Dudley'nin korkudan donakaldığı kanepeye doğru yürüdü.</p><p class="calibre16">"Toparlan azıcık, yağ tulumu," dedi yabancı.</p><p class="calibre16">Dudley inleyerek koştu, annesinin arkasına saklandı; annesi de, dehşet içinde çömelmiş, Vernon Enişte'nin arkasına geçmişti.</p><p class="calibre16">"Haa, işte Harry!" dedi dev.</p><p class="calibre16">Harry başını kaldırıp yırtıcı, yabani, karanlık yüzüne baktı onun, böceğe benzer gözlerin keyifle ışıdığını gördü.</p><p class="calibre16">"Seni son gördüğümde minicik bir bebektin," dedi dev. "Babana benziyorsun tıpkı, ama gözlerini annenden almışın."</p><p class="calibre16">Vernon Enişte hışırtıya benzer garip bir ses çıkardı.</p><p class="calibre16">"Hemen buradan gitmenizi istiyorum, efendim!" dedi. "Her şeyi kırıp döküyorsunuz!"</p><p class="calibre16">"Off, kapa çeneni, Dursley, koca muşmula," dedi dev. Kanepenin arkasına uzandı, tüfeği Vernon Enişte'nin elinden aldı, sanki lastikten yapılmış gibi kolayca büküverdi onu, odanın bir köşesine fırlatıp attı.</p><p class="calibre16">Vernon Enişte garip bir ses daha çıkardı, kuyruğuna basılmış bir fare gibi.</p><p class="calibre16">Sırtını Dursley'lere dönerek, "Neyse- Harry," dedi dev, "doğum günün kutlu olsun. bir şey getirdim, belki üstüne oturmuşumdur, ama nasıl olsa tadı değişmemiştir."</p><p class="calibre16">Siyah paltosunun iç cebinden hafifçe ezilmiş bir kutu çıkardı. Harry titreyen parmaklarla açtı onu. İçinde kocaman, yapış yapış çikolatalı bir pasta vardı, üstüne de yeşil kremayla "Mutlu Yıllar Harry" yazılmıştı.</p><p class="calibre16">Harry başını kaldırıp deve baktı. Teşekkür ederim demek istiyordu, ama kelimeler boğazında bir yerlerde kayıplara karışmıştı sanki, onun yerine, "Sen kimsin?" dedi.</p><p class="calibre16">Dev kıkırdadı.</p><p class="calibre16">"Doğru, kendimi tanıtmadım. Ben Rubeus Hagrid. Hogwarts'ta Anahtarların ve Toprakların Bekçisi."</p><p class="calibre16">İnanılmaz büyüklükteki elini uzattı, Harry'nin bütün kolunu sıktı.</p><p class="calibre16">Ellerini ovuşturarak, "Eh," dedi, "çaya gelmedi mi sıra? Şu anda çayın yerini başka bir şey tutamaz."</p><p class="calibre16">Büzüşmüş gevrek paketlerinin durduğu ocağa ilişti gözleri, burnunu çekerek homurdandı. Şömineye eğildi; ne yaptığını göremiyorlardı onun, ama bir saniye sonra geri çekildi dev, ocakta gürül gürül alevler yükseldi. Islak kulübeyi titrek bir ışık doldurdu; Harry, sanki sıcak bir banyoya girmiş gibi, tepeden tırnağa ısınıverdi.</p><p class="calibre16">Dev, ağırlığı altında ezilen kanepeye oturdu yeniden, paltosunun cebinden bin bir türlü şey çıkarmaya başladı: bakır bir güğüm, bir paket ezilmiş sosis, bir maşa, bir çaydanlık, kenarları kırık birkaç bardak, çay yapmaya başlamadan önce bir fırt çektiği kehribar rengi sıvıyla dolu bir şişe. Kısa sürede kulübe sosis cızırtısıyla, kokusuyla doldu. Kimse ağzını açmadı dev çalışırken, ama tombul, yağlı, hafifçe yanmış ilk altı sosisi maşayla alırken, Dudley şöyle bir kıpırdadı. Vernon Enişte, "Vereceği hiçbir şeye elini bile sürmeyeceksin, Dudley," dedi sert sert.</p><p class="calibre16">Dev belli belirsiz kıkırdadı.</p><p class="calibre16">"Zaten o pasta göbekli oğlun şişeceği kadar şişmiş, Dursley, kafanı takma."</p><p class="calibre16">Harry'ye uzattı sosisleri; Harry öylesine açtı ki, daha önce ağzına bu kadar lezzetli bir şey koymamış gibi geldi ona; yine de gözlerini devden ayıramıyordu. Sonunda baktı ki, kimsenin bir şey söylediği yok, "Özür dilerim, ama gerçekten kim olduğunuzu hâlâ bilmiyorum," dedi.</p><p class="calibre16">Dev, çaydan bir yudum alıp elinin tersiyle ağzını sildi.</p><p class="calibre16">"Hagrid de bana, herkes öyle der. Söyledimdi ya, Hogwarts Anahtarlarının Bekçisiyim. Hogwarts'ı biliyorsun elbet."</p><p class="calibre16">"Şey- hayır," dedi Harry.</p><p class="calibre16">Hagrid şaşakaldı.</p><p class="calibre16">Hemen, "Özür dilerim," dedi Harry.</p><p class="calibre16">"Özür mü dilersin?" diye kükredi Hagrid, gölgelere büzülmüş Dursley'lere dikti gözlerini. "Asıl onlar özür dilesin! Mektuplarının eline geçmediğini biliyordum, ama Hogwarts'ı bilmediğin aklımın ucundan bile geçmediydi! Annenle babanın her şeyi nerede öğrendiğini hiç düşünmedi miydin?"</p><p class="calibre16">"Nasıl her şeyi?" diye sordu Harry.</p><p class="calibre16">"NASIL her şeyİ Mİ?" diye gürledi dev. "Dur bir dakika!"</p><p class="calibre16">Ayağa fırladı. O öfkeli haliyle bütün kulübeyi kaplamış gibiydi. Dursley'ler duvar dibine sinmişlerdi korkuyla.</p><p class="calibre16">Dev, "Yani siz şimdi," diye kükredi, "bu çocuğun -bu çocuğun!- hiçbir şey bilmediğini mi söylüyorsunuz- HİÇBİR ŞEY?"</p><p class="calibre16">Harry ipin ucunun biraz kaçtığını düşündü. Ne de olsa okula gidiyordu, notları da hiç fena sayılmazdı.</p><p class="calibre16">"Birtakım şeyleri biliyorum," dedi. "Toplama çıkarma gibi şeyleri pekâlâ yapabilirim."</p><p class="calibre16">Ama Hagrid elini şöyle bir salladı havada, "Bizim dünyamız hakkında yani," dedi. "Senin dünyan. Benim dünyam. Ana-babanın dünyası."</p><p class="calibre16">"Ne dünyası?"</p><p class="calibre16">Hagrid patlamak üzereydi sanki.</p><p class="calibre16">"DURSLEY!" diye gürledi.</p><p class="calibre16">Bembeyaz kesilmiş Vernon Enişte, "Şey... mey" gibisinden bir şeyler mırıldandı. Harry'ye şaşkınlıkla baktı Hagrid.</p><p class="calibre16">"Ana babanı biliyorsundur elbet," dedi. "Ünlü kişiler onlar. Sen de ünlüsün."</p><p class="calibre16">"Ne? Annemle- annemle babam ünlü müydü yani?"</p><p class="calibre16">"Bildiğin yok... bildiğin yok..." Hagrid deli deli bakışlarını Harry'ye dikti, parmaklarını saçlarından geçirdi.</p><p class="calibre16">"Kim olduğunu bilmiyor musun?" dedi sonunda.</p><p class="calibre16">Vernon Enişte sesine kavuştu birdenbire.</p><p class="calibre16">"Dur!" diye buyurdu. "Dur bakalım efendi! Çocuğa bir şey söylemeni yasaklıyorum!"</p><p class="calibre16">Vernon Dursley'den daha yüreklisi bile, Hagrid'in kendisine bakışından tir tir titrerdi; Hagrid konuştuğunda, söylediğinin her hecesi öfkeyle zangırdıyordu.</p><p class="calibre16">"Demek hiç söylemediniz ona? Dumbledore'un bıraktığı mektupta yazılanları anlatmadınız? Oradaydım ben! Dumbledore'un bıraktığını kendi gözlerimle gördüm, Dursley! Demek bunca yıl ondan sakladınız?"</p><p class="calibre16">Harry, "Ne sakladılar benden?" diye sordu merakla.</p><p class="calibre16">Vernon Enişte, telaşla, "DUR! YASAKLIYORUM SANA!" diye bağırdı.</p><p class="calibre16">Petunia Teyze'nin korkudan nefesi tıkandı.</p><p class="calibre16">"Ne halt ederseniz edin, ikiniz de," dedi Hagrid. "Harry- sen bir büyücüsün."</p><p class="calibre16">Kulübeye sessizlik çöktü. Sadece uğuldayan rüzgârla denizin sesi duyuluyordu şimdi. Soluğunu tutarak, "Neyim?" dedi Harry.</p><p class="calibre16">Hagrid, artık daha da çöken, daha da inildeyen kanepeye oturarak, "Büyücüsün elbet," dedi, "azıcık eğitilirsen hem de kralı olursun. Öyle bir ana baba her çocuğa nasip olmaz! Eh, artık şu mektubunu okumanın vakti geldi."</p><p class="calibre16">Harry sarımsı zarfı almak için elini uzatabildi sonunda; üstünde zümrüt yeşili mürekkeple “<span class="italic">Mr. H. Potter, Giriş</span>
<span class="italic">Katı, Kayalar Üstündeki Kulübe, Deniz</span>” yazılıydı. Mektubu çıkarıp okudu:</p><p class="calibre19"><span class="calibre17"><span class="italic">HOGWARTS CADILIK VE BÜYÜCÜLÜK OKULU</span></span></p><p class="calibre16"><span class="calibre17"><span class="italic">Müdür: Albus Dumbledore</span></span></p><p class="calibre16"><span class="calibre17"><span class="italic">Merlin Nişanı, Büyük Usta, Yüksek Cadı, Baş</span></span>
<span class="calibre17"><span class="italic">Sihirbaz, Yüce Başbuğ, Uluslararası</span></span>
<span class="calibre17"><span class="italic">Büyücüler Konfed...</span></span></p><p class="calibre20"><span class="calibre17"><span class="italic">Sayın Mr. Potter,</span></span></p><p class="calibre16"><span class="calibre17"><span class="italic">Hogwarts Cadılık ve Büyücülük Okulu'nda yerinizin ayrılmış</span></span>
<span class="calibre17"><span class="italic">olduğunu size bildirmekten mutluluk duymaktayız. Gerekli kitap ve gereçlerin listesi ilişikte sunulmuştur.</span></span></p><p class="calibre16"><span class="calibre17"><span class="italic">Ders yılı</span></span>
<span class="calibre17"><span class="italic">eylülde başlamaktadır. Baykuşunuzu 31 Temmuz'dan önce göndermenizi dileriz.</span></span></p><p class="calibre20"><span class="calibre17"><span class="italic">Sevgilerimizle,</span></span></p><p class="calibre16"><span class="calibre17"><span class="italic">Minerva McGonagall</span></span></p><p class="calibre21"><span class="calibre17"><span class="italic">Müdür Yardımcısı</span></span></p><p class="calibre15">Harry'nin kafasında havai fişekler gibi patlamaya başladı sorular; önce hangisini soracağına karar veremiyordu. Birkaç dakika sonra, kekeleyerek, "Ne demek bu, baykuşumu bekliyorlar ne demek?" diye sorabildi.</p><p class="calibre16">"Vay canına, şimdi aklıma geldi," diye bağırdı Hagrid, elini alnına öyle bir vurdu ki, bu vuruşla bir atlı arabayı devirebilirdi; paltosunun içindeki bir başka cepten bir baykuş -gerçek, canlı, azıcık perişan görünüşlü bir baykuş-, uzun bir tüy kalem, bir tabaka da parşömen kâğıdı çıkardı. Dili dişlerinin arasında, birkaç satır çiziktirdi; Harry tepesinden bakarak tersten okudu:</p><p class="calibre15"><span class="calibre17"><span class="italic">Sayın Mr. Dumbledore,</span></span></p><p class="calibre22"><span class="calibre17"><span class="italic">Harry'nin mektubu verildi. Yarın onu alacaklarını</span></span>
<span class="calibre17"><span class="italic">almaya götürüyorum. Hava felaket. Umarım iyisinizdir</span></span></p><p class="calibre22"><span class="calibre17"><span class="italic">Hagrid.</span></span></p><p class="calibre15">Hagrid notu kıvırdı, baykuşun gagasına tutuşturdu, kapıya gidip fırtınaya attı baykuşu. Sonra dönüp sanki telefonla konuşmak gibi sıradan bir iş yapmışçasına oturdu.</p><p class="calibre16">Harry ağzının bir karış açık olduğunu fark etti, hemen kapattı onu.</p><p class="calibre16">"Nerede kalmıştım?" dedi Hagrid, ama o anda Vernon Enişte, yüzü hâlâ kül rengi, şöminenin ışığına yaklaştı öfkeyle.</p><p class="calibre16">"Gitmiyor," dedi.</p><p class="calibre16">Hagrid homurdandı.</p><p class="calibre16">"Görelim bakalım, senin gibi şişko bir Muggle onu nasıl durduracakmış?" dedi.</p><p class="calibre16">Harry, ilgiyle, "Bir ne?" dedi.</p><p class="calibre16">"Bir Muggle," dedi Hagrid. "Onun gibi büyü-dışı insanlara öyle deriz biz. Sende de amma talih varmış ya, ömrümde gördüğüm en su katılmamış Muggle ailesinde büyümüşün."</p><p class="calibre16">Vernon Enişte, "Onu aldığımızda, bütün bu saçmalıklara son vereceğimize yemin etmiştik," dedi, "onu bundan sıyıracağımıza! Sihirbazlık denen şeyden!"</p><p class="calibre16">"Biliyordunuz öyleyse!" dedi Harry. "Sihirbaz olduğumu siz de biliyor muydunuz?"</p><p class="calibre16">Petunia Teyze, ansızın, "Biliyorduk!" diye bağırdı. "Biliyorduk. Tabii biliyorduk! O hınzır kardeşim başka bir şey miydi yani! Sen ne olacaktın! O da bir mektup aldı böyle, sonra ortadan yok olup oraya gitti -okul dedikleri yere-, tatillerde geliyordu eve, cepleri kurbağa yavrularıyla dolu, çay fincanlarını fareye çeviriyordu. Onu olduğu gibi, garip bir yaratık olarak gören tek kişi bendim! Ama annemle babama sorarsanız, yere göğe koyamadıkları Lily'di o, ailede bir cadı olmasından gurur duyuyorlardı!"</p><p class="calibre16">Derin bir soluk almak için durdu, sonra içini boşaltmayı sürdürdü. Anlaşılan bütün bunları söylemek için yıllardır bekliyordu.</p><p class="calibre16">"Sonra Potter'la tanıştı okulda, kaçıp evlendiler, sen doğdun, biliyordum senin de onlar gibi olacağını, onlar gibi tuhaf, onlar gibi -anormal- sonra da, bağışla beni, gitti kendini havaya uçurttu, sen de başımıza kaldın!"</p><p class="calibre16">Harry bembeyaz kesilmişti. bir şey söyleyecek gücü bulur bulmaz, "Havaya mı uçurttu?" dedi. "Araba kazasında öldüklerini söylemiştiniz bana!"</p><p class="calibre16">"ARABA KAZASI, HA?" diye kükredi Hagrid, Öylesine öfkeyle fırlamıştı ki yerinden, Dursley'ler köşelerine sindiler yine. "Lily'le James Potter araba kazasında ölecek kişiler mi? Saçmalık bu! Palavra! Bizim dünyamızda herkes onu biliyor, ama daha Harry'nin kendi geçmişinden bile haberi yok!"</p><p class="calibre16">Harry, "Niye? Ne oldu?" diye sordu hemen.</p><p class="calibre16">Hagrid'in yüzündeki öfke silindi. Ansızın bir endişe aldı onun yerini.</p><p class="calibre16">Alçak, üzgün bir sesle, "Bunu beklemiyordum," dedi Hagrid. "Dumbledore söylediydi zaten, sana ulaşmak güç olacak dediydi, hiçbir şeycik de bilmediğini söylediydi. Ah, Harry, bunu dosdoğru anlatacak adam ben miyim, bilemiyorum -ama biri çıkıp anlatmalı- bir şey bilmeden de Hogwarts'a gidemezsin." Dursley'lere ters ters baktı.</p><p class="calibre16">"Eh, anlatacağım kadarını öğrenirsin hiç olmazsa- ama bak, her bir şeyi de anlatamam, koskoca bir esrar bu, bir kısmı..."</p><p class="calibre16">Oturdu, ateşe baktı birkaç saniye, sonra, "Sanırım," dedi, "her şey bir adamla başlıyor, adı -olacak iş değil, adından haberin bile yok, dünyada herkes biliyor onu-”</p><p class="calibre16">“Kimi?"</p><p class="calibre16">"Şey- mecbur kalmadıkça adını ağzıma almam. Kimse almaz."</p><p class="calibre16">"Neden?"</p><p class="calibre16">"Hoppala! İnsanlar hâlâ korkuyor, Harry. Vay canına, amma zormuş bu. Neyse, bir büyücü vardı... sapıttı. Ama tam sapıttı. Daha da beter. Beterin beteri. Adı..."</p><p class="calibre16">Hagrid yutkundu, ama tek kelime çıkmadı ağzından.</p><p class="calibre16">Harry, "İstersen yaz," diye önerdi.</p><p class="calibre16">"Yok- beceremem. Peki- Voldemort." Hagrid ürperdi.</p><p class="calibre16">"Adını söyletme bir daha. Neyse, bu- bu büyücü, aşağı yukarı yirmi yıl oluyor, kendine yandaş aramaya koyuldu. Buldu da- kimi korkuyordu, kimi de onun gücünden bir parça kapmaya bakıyordu. Güçlüydü güçlü olmasına. Karanlık günler, Harry. Kime güveneceğini bilmiyordun, tanımadığın cadılara, büyücülere açılmayı göze alamıyordun... Korkunç şeyler oldu. her şeyi ele geçiriyordu. Kimileri karşı koydu elbet- onları da öldürdü. Canavarlık. Tek güvenilir yerlerden biri Hogwarts'tı. Kim-Olduğunu-Bilirsin-Sen'in korktuğu tek adam Dumbledore'du. Okulu ele geçirmeyi göze alamadı, o sırada göze alamadı diyelim.”</p><p class="calibre16">"Senin ana baban görüp göreceğin en esaslı büyücülerdendi. Hogwarts'ın en parlak öğrencileriydi onlar! İşin esrarı da burada zaten, Kim-Olduğunu-Bilirsin-Sen belki de bu yüzden onlara hiç mi hiç yanaşamadı... İkisinin de Dumbledore'a yakın olduğunu, Karanlık Yan'la bir alışverişleri olmadığını biliyordu herhalde.</p><p class="calibre16">"Belki de onları kandırırım diye düşündü... belki de yolundan çekilsinler istiyordu. Herkesin tek bildiği, on yıl önce Cadılar Bayramı'nda, senin de yaşadığın köye damlamasıydı. Bir yaşındaydın sen. Evinize geldi, sonra da- sonra da-"</p><p class="calibre16">Hagrid kirli mi kirli, leke içinde bir mendil çıkardı ansızın, sis düdüğüne benzer bir sesle sümkürdü.</p><p class="calibre16">"Özür dilerim," dedi. "Ama acı bir şey bu -ana babanı tanırım, onlardan iyisini bulamazdın dünyada- her neyse -</p><p class="calibre16">"Kim-Olduğunu-Bilirsin-Sen onları öldürdü. Sonra da -asıl esrar burada işte- seni de öldürmeye kalktı. Temiz iş yapmak istiyordu herhalde, ya da adam öldürmek hoşuna gidiyordu. Ama beceremedi. Alnındaki o izi hiç merak ettin mi? Sıradan bir kesik değil o. Güçlü bir kötülük dokundu muydu olur -ana babanın, evinizin bile icabına baktı- ama sana dokunamadı, bu yüzden ünlüsün, Harry. Birini öldürmeyi aklına koysun, o kimse sağ kalamazdı, bir tek sen yaşadın, zamanın en iyi cadılarını, büyücülerini öldürdü -McKinnon'ları, Bone'ları, Prewett'ları- sen ise bir bebektin daha, sağ kaldın."</p><p class="calibre16">Harry'nin kafası dayanılmaz acılar içindeydi şimdi. Hagrid'in anlattıkları sona ererken, o göz kamaştırıcı yeşil ışığın çaktığını gördü yine, daha önce hatırlamadığı kadar açık biçimde -bir şey daha hatırladı, kendini bildi bileli ilk kez- tiz, soğuk, zalim bir kahkahayı.</p><p class="calibre16">Hagrid üzüntüyle ona bakıyordu.</p><p class="calibre16">"O yıkık evden ben kendim çıkardım seni, Dumbledore'un buyruğuyla. Seni bu salaklara getirdim..."</p><p class="calibre16">"Hepsi palavra," dedi Vernon Enişte. Harry sıçradı, Dursley'lerin orada olduklarını unutmuştu sanki. Vernon Enişte cesaretini toplamışa benziyordu. Hagrid'e bakıyordu öfkeyle, yumruklarını sıkmıştı.</p><p class="calibre16">"Şimdi beni dinle, çocuk," diye homurdandı. "Sende garip bir şey olduğunu ben de kabul ediyorum, adamakıllı bir sopa bunun hakkından gelirdi belki- annenle baban için anlatılanlar ise... Evet, acayip kişilerdi onlar, bunu yadsımanın bir anlamı yok. Bana sorarsan, dünya onlarsız daha iyi- akıllarına eseni yaptılar, o garip büyücüler arasına karıştılar - tam da düşündüğüm gibi oldu, böyle karanlık bir sonla karşılaşacaklarını hep biliyordum -"</p><p class="calibre16">O anda kanepeden fırladı Hagrid, paltosunun içinden eski püskü pembe bir şemsiye çıkardı. Onu Vernon Enişte'ye kılıç gibi sallayarak, "Ayağını denk al, Dursley-" dedi, "ayağını denk al- tek laf daha edersen..."</p><p class="calibre16">Sakallı bir dev tarafından şemsiyeyle şişlenmeyi göze alamayan Vernon Enişte, cesaretini bir anda yitirdi yine. Duvar dibine sığınıp sustu.</p><p class="calibre16">Ağır ağır soluyarak, "Ha şöyle," dedi Hagrid, kanepeye oturdu; kanepe bu kere iyice çöktü artık.</p><p class="calibre16">Bu arada, sorulacak yüzlerce soru geliyordu Harry'nin aklına.</p><p class="calibre16">"Peki, Vol- özür dilerim- yani, Kim-Olduğunu-Bilirsin-Sen'e ne oldu?"</p><p class="calibre16">"Güzel soru. Harry. Yok oldu. Kayıplara karıştı. Seni öldürmek istediği gece. Sen de böylece daha ünlü oldun. Anlıyorsun ya, en büyük esrar bu... gittikçe güçleniyordu- niye çekip gitti?</p><p class="calibre16">"Rivayete bakılırsa, ölmüş. Bana sorarsan, palavranın daniskası. Ölecek kadar insanlık yoktu içinde. Bir rivayete bakılırsa da, hâlâ turp gibi, pusuya yatmış, ama ona da inanmıyorum. Yandaşları bize katıldılar yine. Kimileri sanki derin bir uykudan uyanmış gibi. Dönecek olaydı, öyle yapmazlardı.</p><p class="calibre16">"Çoğumuz yaşadığına inanıyoruz, ama gücü mücü kalmamış diyoruz. Artık bu işi götüremeyecek kadar zayıflamıştır. Sende bir şey var, Harry, onun sonunu da bu yazdı. Hiç hesaplamadığı bir şeyle karşılaştı o gece -neydi, bilmiyorum, kimse bilmiyor- ama seninle ilgili bir şey onun canına okudu."</p><p class="calibre16">Hagrid, gözlerinde parıldayan bir sıcaklıkla, saygıyla baktı Harry'ye; ama Harry, gurur duyup sevineceğine, bu işte korkunç bir yanlışlık olduğunu düşünüyordu. Büyücü mü? Kendisi mi? Nasıl büyücü olabilirdi ki? Bütün yaşamını Dudley'nin yumruklarına, Petunia Teyze ile Vernon Enişte'nin aşağılamalarına katlanarak geçirmişti; eğer bir büyücü olsaydı, kendisini dolaba her kapamaya kalkışlarında onlar da siğilli birer kurbağaya dönüşmezler miydi? Bir zamanlar dünyanın en büyük sihirbazını alt etmişti demek; peki, nasıl olmuşda Dudley onu boyuna top gibi tekmeleyip durmuştu?</p><p class="calibre16">"Hagrid," dedi usulca, "galiba bir yanlışlık yaptın. Ben büyücü olamam."</p><p class="calibre16">Hagrid'in kıkırdadığını görünce şaşırdı.</p><p class="calibre16">"Büyücü değilsin, ha? Korktuğunda ya da öfkelendiğinde hiç mi olmadık şeylerin gerçekleşmesine yol açmadın?"</p><p class="calibre16">Ateşe baktı Harry. Şimdi düşünüyordu da... ne zaman teyzesiyle eniştesini çileden çıkaracak garip bir şey olduysa, Harry ya tedirgindi ya da öfkeli... Dudley çetesi tarafından kovalanırken, artık nasıl olduysa, kendini damda buluvermişti... O gülünç tıraşla okula gitmeye utanırken saçları uzayıvermişti... Hele Dudley son keresinde kendisine vurduğunda, öcünü almamış mıydı, hem de farkına bile varmadan? Onun üstüne bir boa yılanı salmamış mıydı?</p><p class="calibre16">Gülümseyerek Hagrid'e baktı, onun da sevgiyle ışıl ışıl gülümsediğini gördü.</p><p class="calibre16">"Gördün mü?" dedi Hagrid. "Harry Potter büyücü değil, ha? Bak bakalım, Hogwarts'ta bir anda nasıl üne kavuşacaksın."</p><p class="calibre16">Ama Vernon Enişte'nin kolay kolay teslim bayrağı çekmeye niyeti yoktu.</p><p class="calibre16">"Gitmiyor demedim mi sana?" diye tısladı. "Stonewall High'a gidecek, gittiğine de şükredecek. O mektupları okudum, bir sürü ıvır zıvır gerekiyormuş -büyü kitapları, asalar-"</p><p class="calibre16">Hagrid, "Gitmek isterse, senin gibi koca bir Muggle onu durduramaz," diye kükredi. "Lily ile James Potter'ın oğullarının Hogwarts'a gitmesini engelleyeceksin ha! Kafayı üşütmüşün sen. Onun adı daha doğar doğmaz ezber edilmişti. Dünyanın en iyi cadılık ve büyücülük okuluna gidecek. Yedi yıl sonra kendi kendini bile tanıyamaz. Kendi akranlarıyla yaşayacak, o kadar da değişiklik olsun artık, Hogwarts'ın görüp göreceği en büyük Müdür yetiştirecek onu, Albus Dumbled-"</p><p class="calibre16">"ONA HOKKABAZLIK ÖĞRETMESİ İÇİN KAFADAN ÇATLAK SERSEM BİR İHTİYARA PARA MARA VEREMEM!" diye bağırdı Vernon Enişte.</p><p class="calibre16">Ama çok ileri gitmişti artık. Hagrid şemsiyesini kaptığı gibi onun kafasına indirdi. "SAKIN-" diye gürledi, "ALBUS - DUMBLEDORE - İÇİN - BENİM - YANIMDA - KÖTÜ - BİR - LAF - ETME!"</p><p class="calibre16">Şemsiyesini havada vınlatarak Dudley'ye doğru uzattı- eflatun bir ışık çaktı, hava fişeği gibi bir ses duyuldu, tiz bir ciyaklama, bir saniye sonra da Dudley oracıkta, ellerini tombul poposunda kenetlemiş, dans ediyor, bir yandan da acı içinde uluyordu. Sırtını onlara döndüğünde, pantolonundaki bir delikten fırlamış kıvırcık bir domuz kuyruğu gördü Harry.</p><p class="calibre16">Vernon Enişte kükredi. Petunia Teyze'yle Dudley'yi öteki odaya sürüklerken dehşet içinde son bir kere baktı Hagrid'e, kapıyı çarparak kapadı.</p><p class="calibre16">Şemsiyesine baktı Hagrid, sakalını sıvazladı.</p><p class="calibre16">Pişmanlıkla, "Keşke kendimi tutaydım," dedi, "ama olacağı varmış. Domuza çevirmek istediydim onu, ama zaten domuzun tekiydi, bana fazla bir iş düşmedi."</p><p class="calibre16">Çalı gibi kaşlarının altından Harry'ye bir göz attı.</p><p class="calibre16">"Aramızda kalsın; bunu Hogwarts'ta kimseye söylemezsen memnun olurum," dedi. "Doğrusunu istersen, benim -şey- büyü yapmamı istemiyorlar. Azıcık yapmama izin verdiler, seni izleyeyim, mektupları ulaştırayım diye -bu işi üstüme almayı da onun için istedim-"</p><p class="calibre16">Harry, "Büyü yapmana neden izin vermiyorlar?" diye sordu.</p><p class="calibre16">"Şey- ben de gittiydim Hogwarts'a, ama- ama, ne yalan söyleyeyim, kovuldum. Üçüncü yılımda. Asamı kırdılar, ortadan ikiye böldüler. Ama Dumbledore bekçi olarak tuttu beni. Büyük adam şu Dumbledore."</p><p class="calibre16">"Niye kovdular seni?"</p><p class="calibre16">Yüksek sesle, "Geç oldu artık, yarın çok işimiz var," dedi Hagrid. "Kente gitmemiz gerek, kitap filan alacağız."</p><p class="calibre16">Kalın siyah paltosunu çıkarıp Harry'ye fırlattı.</p><p class="calibre16">"Gir şunun altına," dedi. "Azıcık kıpraşırsa kafana takma, galiba ceplerden birinde bir çift sıçan olacak."</p><div class="mbppagebreak" id="calibre_pb_8"></div>
</body></html>
