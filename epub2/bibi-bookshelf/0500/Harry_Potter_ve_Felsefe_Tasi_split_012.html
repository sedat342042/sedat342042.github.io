<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Harry Potter ve Felsefe Taşı</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos365496" class="calibre1"><span class="calibre2">
</span></p><p id="filepos365551" class="calibre9"><span class="calibre10"><span class="bold"><span class="calibre11">ON  BİRİNCİ </span></span></span>
<span class="calibre10"><span class="bold"><span class="calibre11">BÖLÜM: QUIDDITCH</span></span></span></p><p class="calibre15">Kasım ayına girdiklerinde hava çok soğudu birden bire. Okulun çevresindeki dağlar buz grisi bir renge büründü, göl donup çeliğe döndü. Her sabah çiyle kaplanıyordu yer. Üst katların pencerelerinden Hagrid'in, sırtında upuzun bir köstebek derisi palto, ellerinde tavşan kürkünden eldivenler, ayaklarında da kunduz derisinden kocaman çizmelerle, Quidditch alanındaki süpürgelerin buzlarını çözdüğü görülebiliyordu.</p><p class="calibre16">Quidditch mevsimi başlamıştı. Harry, haftalarca çalışmadan sonra, cumartesi günü ilk maçına çıkacaktı. Gryffindor'la Slytherin arasındaydı maç. Gryffindor kazanırsa, şampiyonluk yarışında ikinci sıraya yükselecekti.</p><p class="calibre16">Kimse oynadığını görmemişti Harry'nin, Wood onu gizli bir silah olarak saklamayı düşünmüştü. Ama onun Arayıcı olarak oynayacağı haberi bütün okula yayılmıştı; Harry, harika bir maç çıkaracağını söyleyenlere mi inansın, yoksa ellerinde şilteyle onun tam altında koşup duracaklarını söyleyenlere mi kulak versin, bilemiyordu.</p><p class="calibre16">Harry'nin artık Hermione'yle arkadaşlık etmesi büyük şanstı doğrusu. Boş vakitlerini Wood'un Quidditch çalıştırmasıyla geçiriyordu; Hermione olmasaydı, bütün o ödevlerin altından nasıl kalkardı? Hermione, okuması için çok ilginç bir kitap vermişti ona - Çağlar Boyunca Quidditch kitabını.</p><p class="calibre16">Harry, Quidditch'te yedi yüz faul türü olduğunu, bunların hepsinin de 1473'teki bir Dünya Kupası maçında yapıldığını, Arayıcılar'ın genellikle en küçük, en hızlı oyuncular arasından seçildiğini, en ciddi kazaların onların başına geldiğini, Quidditch takımlarında yer alanların oyun sırasında pek ölmediklerini, ama bazı hakemlerin kayıplara karıştıklarını, aylar sonra da Büyük Sahra'da ortaya çıktıklarını öğrendi.</p><p class="calibre16">Hermione, Harry'le Ron kendisini o dağ ifritinin elinden kurtardıkları günden sonra, kuralları bozmak konusunda biraz yumuşamıştı, şimdi çok daha şirin bir kızdı. Harry'nin ilk Quidditch maçından bir gün önce, ders arasında, Ron'u da yanlarına alıp buz gibi bahçeye çıktılar; Hermione, bir reçel kavanozuna koyup yanlarında taşıyabilecekleri masmavi bir ateş yaratmıştı. Sırtlarını kavanoza vermiş ısınırlarken Snape çıkageldi. Harry, Snape'in topalladığını gördü. Üç arkadaş, ateşi gizlemek için birbirlerine sokuldular; böyle bir şeye izin verilmiyordu herhalde. Ama Snape onların suçlu bakışlarını fark etti. Topallayarak yaklaştı. Ateşi görmemişti, ama bir bahane uydurup oradan çekip gitmelerini söyleyecekti besbelli.</p><p class="calibre16">"O elindeki nedir, Potter?"</p><p class="calibre16">Çağlar Boyunca Quidditch'ti. Harry gösterdi.</p><p class="calibre16">"Kitaplıktan aldıklarınızı okul dışına çıkaramazsınız," dedi Snape. "Ver şunu bana. Gryffindor'dan beş puan sildim."</p><p class="calibre16">Snape topallaya topallaya uzaklaşırken, "Bu kuralı şimdi uydurdu," dedi Harry öfkeyle. "Bacağına ne oldu acaba?"</p><p class="calibre16">Ron, acı acı, "Bilmem," diye homurdandı. "Umarım, canını adamakıllı yakıyordur."</p><p class="calibre16">O akşam Gryffindor'ların Ortak Salonu çok kalabalıktı. Harry, Ron, Hermione, bir pencerenin önünde birlikte oturuyorlardı. Hermione, Harry'le Ron'un Tılsım ödevlerini gözden geçiriyordu. Kopya çekmelerine hiç mi hiç izin vermezdi ("Kopya çekerseniz nasıl öğrenirsiniz?"), ama bir kere baştan sona okuyup onlara yanlışlarını gösterirdi.</p><p class="calibre16">Harry tedirgindi. Aklını ertesi günkü maçtan başka bir şeye verebilmek için Çağlar Boyunca Quidditch'i geri almak istiyordu. Snape'ten niye korkacaktı ki? Ayağa kalktı, Snape'e gidip kitabı isteyeceğini söyledi Ron'la Hermione'ye.</p><p class="calibre16">"Kafayı mı yedin sen?" dedi ikisi birden, ama Harry'nin bir fikri vardı, başka öğretmenlerin yanında Snape'in buna karşı çıkmayacağını sanıyordu.</p><p class="calibre16">Öğretmenler odasına gidip kapıya vurdu. Yanıt gelmedi. Bir daha vurdu. Boşuna.</p><p class="calibre16">Belki de Snape orada bırakmıştı kitabı. Denemeye değerdi. Kapıyı araladı, içeriye bir göz attı - göz atar atmaz da korkunç bir manzarayla karşılaştı.</p><p class="calibre16">Snape'le Filch içerdeydiler, başka kimse yoktu. Snape cüppesini dizlerinin üstüne çekmişti. Bacaklarından biri kan içindeydi, paramparça olmuştu neredeyse. Filch, Snape'e sargı uzatıyordu.</p><p class="calibre16">“Lanet olasıca!" diyordu Snape. "Üçünü birden aynı anda göz altında nasıl tutabilirsin ki!"</p><p class="calibre16">Harry sessizce kapıyı kapatmaya çalıştı, ama -</p><p class="calibre16">"POTTER!"</p><p class="calibre16">Snape, bacaklarını örtmek için cüppesini indirdi hemen, yüzü öfkeden kırış kırış olmuştu. Harry yutkundu.</p><p class="calibre16">"Acaba kitabımı geri alabilir miyim diyordum."</p><p class="calibre16">"ÇIK DIŞARI! DIŞARI!"</p><p class="calibre16">Harry, Snape'in Gryffindor'dan puan silmesine fırsat vermeden çıktı. Yukarı koştu.</p><p class="calibre16">Yanlarına varınca, Ron, "Aldın mı?" diye sordu. "Ne oldu?"</p><p class="calibre16">Harry gördüklerini anlattı fısıltıyla.</p><p class="calibre16">Soluğu tıkanarak, "Bu ne demek, biliyor musunuz?" diye bağladı sözlerini. "Cadılar Bayramı'nda üç başlı köpeğin yanına gitmiş! Onu gördüğümüzde oraya gidiyordu demek - köpeğin koruduğu her neyse, onu ele geçirmeye çalışıyor! Süpürgeme bahse girerim ki, kargaşa yaratmak için ifriti de o aldı içeri!"</p><p class="calibre16">Hermione'nin gözleri faltaşı gibi açıldı.</p><p class="calibre16">"Hayır- yapamaz bunu," dedi. "Biliyorum, pek iyi biri değil, ama Dumbledore'un sakladığı bir şeyi de çalmaya kalkışamaz."</p><p class="calibre16">Ron, "Hermione," diye atıldı, "Sen de bütün öğretmenleri melek sanıyorsun. Harry doğru söylüyor. Snape'e hiç mi hiç güven olmaz. Ama neyin peşinde acaba? Köpek neyin bekçiliğini yapıyor?"</p><p class="calibre16">Harry yatağa giderken kafasında hep bu soru çınlıyordu. Neville horul horul uyuyordu, ama gözünü bile kırpamadı Harry. Kafasını boşaltmaya çalıştı- uyuması gerekiyordu, mutlaka uyumalıydı, birkaç saat sonra ilk Quidditch maçına çıkacaktı çünkü- ama bacağını gördüğü anda Snape'in gözlerinde beliren o bakışı unutmak kolay değildi.</p><p class="calibre16">Ertesi sabah hava pırıl pırıldı, ama soğuktu. Büyük Salon'u mis gibi kızarmış sosis kokusu sarmıştı, herkes o günkü Quidditch maçından söz ediyordu.</p><p class="calibre16">"Kahvaltı etmen gerek."</p><p class="calibre16">"Canım bir şey istemiyor."</p><p class="calibre16">Hermione, "Bir dilim kızarmış ekmek ye hiç olmazsa," dedi.</p><p class="calibre16">"Aç değilim."</p><p class="calibre16">Çok korkuyordu Harry. Bir saat sonra Quidiitch alanında olacaktı.</p><p class="calibre16">"Harry," dedi Seamus Finnigan, "güçlü olman gerek. Karşı takım oyuncuları Arayıcılar'ı kovalar hep."</p><p class="calibre16">Harry, Seamus'in sosislere ketçap boca edişine bakarak, "Sağol," dedi.</p><p class="calibre16">Saat on bire geldiğinde, bütün okul Quidditch alanını çevreleyen sıraları doldurmuştu. Öğrencilerin çoğunun elinde dürbün vardı. Sıralar epey yüksekteydi gerçi, yine de bazen maçı izlemek güçleşiyordu.</p><p class="calibre16">Ron'la Hermione, üst sırada oturan Neville, Seamus ve West Ham taraftarı Dean'in yanına çöktüler. Harry'ye sürpriz yapacaktılar, Scabbers'ın parçaladığı çarşaflardan birinin üstüne “<span class="italic">Başkan Adayımız Potter</span>” yazmışlardı. Çizgileri hiç de fena olmayan Dean, yazının altına kocaman bir Gryffindor arması, kanatlı bir aslan resmi kondumuştu. Hermione de minicik bir büyü yaptı, harflerin boyuna renk değiştirmesini sağladı.</p><p class="calibre16">Bu arada soyunma odasında Harry'le takım arkadaşları kırmızı formalarını giyiyorlardı (Slytherin'ler yeşil formayla oynayacaklardı).</p><p class="calibre16">Wood, herkesin kendisini dinlemesi için birkaç kere öksürdü.</p><p class="calibre16">"Hadi bakalım, beyler." dedi.</p><p class="calibre16">"Hanımları unutma," dedi Kovalayıcı Angelina Johnson.</p><p class="calibre16">"Ve hanımlar," dedi Wood. "Vakit geldi."</p><p class="calibre16">"Büyük maç," dedi Fred Weasley.</p><p class="calibre16">"Hepimizin beklediği maç," dedi George.</p><p class="calibre16">Fred, "Oliver'ın konuşmasını artık ezberledik," dedi Harry'ye. "Geçen yıl da takımdaydık."</p><p class="calibre16">"Siz ikiniz, kapayın çenenizi," dedi Wood. "Gryffindor takımı yıllardır hiç bu kadar güçlü olmamıştı. Kazanacağız. Biliyorum."</p><p class="calibre16">“Kazanamazsak canınıza okurum” gibilerden baktı.</p><p class="calibre16">"Tamam. Vakit geldi. Hepinize iyi şanslar."</p><p class="calibre16">Harry, Fred'le George'un peşinden soyunma odasından çıktı, dizleri zangır zangır titriyordu, alkışlar arasında alana.yürüdüler.</p><p class="calibre16">Hakem, Madam Hooch'tu. Alanın tam ortasında durmuş, elinde süpürge, iki takımı bekliyordu.</p><p class="calibre16">Takım oyuncuları çevresini sarınca, "Kuralların dışına çıkmadan oynayın," dedi. Harry, onun bunu söylerken Slytherin kaptanı, beşinci sınıf öğrencisi Marcus Flint'e baktığını gözden kaçırmadı. Flint'te biraz ifrit kanı vardı anlaşılan. Yükseklerde dalgalanan Başkan Adayımız Potter yazısını gördü o sırada. İçi bir tuhaf oldu. şimdi daha korkusuzdu artık.</p><p class="calibre15"><span class="calibre17"><span class="italic">- Süpürgelerinize binin, lütfen.</span></span></p><p class="calibre15">Harry, Nimbus 2000'ine bindi.</p><p class="calibre16">Madam Hooch gümüş düdüğünü bütün gücüyle öttürdü.</p><p class="calibre16">On beş süpürge göğe havalandı. Yükseldiler, yükseldiler.</p><p class="calibre15"><span class="calibre17"><span class="italic">- Gryffindor'dan Angelina Johnson, Quaffle'ı</span></span>
<span class="calibre17"><span class="italic">hemen yakaladı.</span></span></p><p class="calibre22"><span class="calibre17"><span class="italic">- Ne müthiş</span></span>
<span class="calibre17"><span class="italic">bir Kovalayıcı</span></span>
<span class="calibre17"><span class="italic">şu kız, üstelik ne kadar da çekici-</span></span></p><p class="calibre15">“JORDAN!”</p><p class="calibre15"><span class="calibre17"><span class="italic">- Özür dilerim, Profesör.</span></span></p><p class="calibre15">Weasley ikizlerinin arkadaşı Lee Jordan anlatıyordu maçı, Profesör McGonagall da yanında oturmuş, onu denetliyordu.</p><p class="calibre15"><span class="calibre17"><span class="italic">- Fişek gibi yükseliyor, çok güzel bir pas attı</span></span>
<span class="calibre17"><span class="italic">Alicia Spinnet'a.</span></span></p><p class="calibre15">Alicia'yı Oliver Wood keşfetmişti, geçen yıl yedek kaldı.</p><p class="calibre19"><span class="calibre17"><span class="italic">- Alicia'dan yine Johnson'a.</span></span></p><p class="calibre26"><span class="calibre17"><span class="italic">- Hayır, Slytherin'ler kaptı</span></span>
<span class="calibre17"><span class="italic">Quaffle'ı.</span></span></p><p class="calibre26"><span class="calibre17"><span class="italic">- Slytherin kaptanı</span></span>
<span class="calibre17"><span class="italic">Marcus Rint Quaffle'la ilerliyor.</span></span></p><p class="calibre26"><span class="calibre17"><span class="italic">- Bir kartal gibi süzülüyor havada.</span></span></p><p class="calibre26"><span class="calibre17"><span class="italic">- Tam golünü.</span></span></p><p class="calibre26"><span class="calibre17"><span class="italic">- Hayır, Gryffindor Tutucusu Wood engel oluyor, Quaffle Gryffindor'larda.</span></span></p><p class="calibre26"><span class="calibre17"><span class="italic">- Gryffindor Kovalayıcısı</span></span>
<span class="calibre17"><span class="italic">Katie Bell, Flint'in yanından pike yapıyor.</span></span></p><p class="calibre26"><span class="calibre17"><span class="italic">- AH!</span></span></p><p class="calibre26"><span class="calibre17"><span class="italic">- Canı</span></span>
<span class="calibre17"><span class="italic">epey yandı</span></span>
<span class="calibre17"><span class="italic">herhalde, kafasına bir Bludger indi.</span></span></p><p class="calibre26"><span class="calibre17"><span class="italic">- Quaffle Slytherin'lere geçti.</span></span></p><p class="calibre26"><span class="calibre17"><span class="italic">- Adrian Pucey direklere doğru ilerliyor, ama ikinci Bludger da onu engelledi, ya Fred ya da George Weasley yolladı</span></span>
<span class="calibre17"><span class="italic">topu, hangisi bilmiyorum.</span></span></p><p class="calibre26"><span class="calibre17"><span class="italic">- Gryffindor Vurucular'ı</span></span>
<span class="calibre17"><span class="italic">iyi çalışıyor.</span></span></p><p class="calibre26"><span class="calibre17"><span class="italic">- Quaffle</span></span>
<span class="calibre17"><span class="italic">şimdi Johnson'da yine, önü açık, hızla ilerliyor.</span></span></p><p class="calibre26"><span class="calibre17"><span class="italic">- Uçuyor, uçuyor.</span></span></p><p class="calibre26"><span class="calibre17"><span class="italic">- Bir Bludger'ı</span></span>
<span class="calibre17"><span class="italic">sıvıştırdı</span></span>
<span class="calibre17"><span class="italic">işte.</span></span></p><p class="calibre26"><span class="calibre17"><span class="italic">- Direkler tam önünde.</span></span></p><p class="calibre26"><span class="calibre17"><span class="italic">- Hadi, Angelina.</span></span></p><p class="calibre26"><span class="calibre17"><span class="italic">- Tutucu Bletchley dalıyor.</span></span></p><p class="calibre26"><span class="calibre17"><span class="italic">- Tutamıyor.</span></span></p><p class="calibre26"><span class="calibre17"><span class="italic">- Gryffindor'lar.</span></span></p><p class="calibre26"><span class="calibre17"><span class="italic">- GOL!</span></span></p><p class="calibre15">Gryffindor'ların sevinç çığlıkları yükseldi göğe, Slytherin'ler ise homurdanıyordu.</p><p class="calibre16">"Şöyle toparlanın biraz, kıpırdayın.”</p><p class="calibre16">“Hagrid!”</p><p class="calibre16">Ron'la Hermione, Hagrid'e yer açmak için birbirlerine iyice sokuldular.</p><p class="calibre16">Boynuna astığı dürbüne hafifçe vurarak, "Kulübeden seyrediyordum," dedi Hagrid. "Ama burada, kalabalığın içinde olmaya benzemiyor. Snitch daha görünmedi, değil mi?"</p><p class="calibre16">"Hayır," dedi Ron. "Harry'ye daha iş düşmedi."</p><p class="calibre16">Hagrid, dürbününü kaldırıp gökte bir nokta gibi görünen Harry'ye bakarak, "Daha başına bir iş gelmedi ya, bu da bir şey," dedi.</p><p class="calibre16">Harry, tepelerinde, çok yükseklerde, Snitch'i kollayarak dönüp duruyordu. Bu taktiği Wood'la birlikte hazırlamışlardı.</p><p class="calibre16">"Snitch'i görünceye kadar bir şeye bulaşmayacaksın," demişti Wood. "Gerektiğinden önce saldırıya uğraman doğru olmaz."</p><p class="calibre16">Angelina sayı yapınca, Harry de dayanamamış, birkaç takla atmıştı. şimdi yine Snitch'i kollamaktaydı. Bir ara şöyle bir altın parıltısı görür gibi oldu, ama Weasley'lerin kol saatlerinden birinin yansımasıydı bu; bir ara da bir Bludger top mermisi gibi hızla geldi üstüne, ama Harry eğildi, Fred Weasley de Bludger'ın peşine düştü.</p><p class="calibre16">Bludger'a bütün gücüyle vurup onu Marcus Flint'e doğru savururken, "Sen iyisin ya, Harry?" diye bağırdı.</p><p class="calibre19"><span class="calibre17"><span class="italic">-       Slytherin saldırıyor.</span></span></p><p class="calibre15">diyordu Lee Jordan.</p><p class="calibre19"><span class="calibre17"><span class="italic">-       Kovalayıcı</span></span>
<span class="calibre17"><span class="italic">Pucey iki Bludger'dan, Weasley'lerden, Kovalayıcı</span></span>
<span class="calibre17"><span class="italic">Bell'den sıyrıldı, ilerliyor.</span></span></p><p class="calibre26"><span class="calibre17"><span class="italic">-       Bir dakika - Snitch miydi o?</span></span></p><p class="calibre15">Adrian Pucey, sol kulağının dibinden yıldırım hızıyla geçen sapsarı pırıltıya bakayım derken Quaffle'ı düşürdü, seyircilerden bir mırıltı yükseldi.</p><p class="calibre16">Harry de gördü onu. Büyük bir heyecanla altın ışıltıya doğru süzüldü. Snitch, Slytherin Arayıcısı Terence Higgs'in de gözünden kaçmamıştı. Neredeyse burun buruna, Harry'le topu kovalamaya başladılar - Öteki oyuncular ne yapmaları gerektiğini unutup havada salınarak onları seyretmeye koyuldular.</p><p class="calibre16">Harry, Higgs'den daha hızlıydı -Küçücük yuvarlak topun kanat çırparak nereye yöneldiğini görebiliyordu- daha da hızlandı.</p><p class="calibre16">GÜMM! Aşağıdaki Gryffindor'lardan öfkeli çığlıklar yükseldi - Marcus Flint kasıtlı biçimde Harry'nin önünü kesmiş, Harry de havada boyuna yön değiştiren süpürgesine sarılmak zorunda kalmıştı can havliyle.</p><p class="calibre16">"FAUL!" diye bağırdı Gryffindor'lar.</p><p class="calibre16">Madam Hooch öfkeyle bir şeyler söyledi Flint'e, sonra da Slytherin'leri penaltıyla cezalandırdı. Ama o kargaşa içinde Altın Snitch gözden yok olup gitmişti yine.</p><p class="calibre16">Aşağıda, oturduğu yerde Dean Thomas avazı çıktığı kadar bağırıyordu: "At dışarı! Kırmızı kart!"</p><p class="calibre16">Ron, "Bu futbol değil, Dean," diye hatırlattı ona. "Ouidditch oyuncularını oyundan atamazsın - hem kırmızı kart da nedir?"</p><p class="calibre16">Ama. Hagrid de Dean gibi düşünüyordu.</p><p class="calibre16">"Kuralları değiştirmeleri gerek. Flint, Harry'yi tepe üstü yere çakabilirdi."</p><p class="calibre16">Lee Jordan, yan tutmamak için çok zorlanıyordu.</p><p class="calibre19"><span class="calibre17"><span class="italic">- Böyle apaçık, böyle alçakça bir saldırıdan sonra -</span></span></p><p class="calibre15">"Jordan!" diye gürledi Profesör McGonagall.</p><p class="calibre15"><span class="calibre17"><span class="italic">- Yani, böyle pisliğe -</span></span></p><p class="calibre15">“Jordan, seni uyarıyorum -”</p><p class="calibre19"><span class="calibre17"><span class="italic">- Peki peki. Rint, Gryffindor Arayıcısı'nı</span></span>
<span class="calibre17"><span class="italic">az kalsın öldürecekti, olur böyle</span></span>
<span class="calibre17"><span class="italic">şeyler.</span></span></p><p class="calibre26"><span class="calibre17"><span class="italic">-</span></span>
<span class="calibre17"><span class="italic">Şimdi Gryffindor penaltı</span></span>
<span class="calibre17"><span class="italic">kullanacak.</span></span></p><p class="calibre26"><span class="calibre17"><span class="italic">- Spinnet dışarı</span></span>
<span class="calibre17"><span class="italic">atıyor, sorun yok, oyun sürüyor, top yine Gryffindor'da.</span></span></p><p class="calibre15">Tam o sırada, Harry, başının üstünden tehlikeli biçimde geçen bir başka Bludger'ı savuşturmayı başardı. Süpürgesi ansızın yalpaladı; ödü koptu. Düşeceğini sandı bir an. Elleri ve dizleriyle sımsıkı sarıldı süpürgeye. Daha önce başına hiç böyle bir şey gelmemişti.</p><p class="calibre16">Aynı şey bir daha oldu. Süpürge onu sırtından atmaya çalışıyordu sanki. Ama Nimbus 2000'ler de binicileri pek öyle fırlatıp atan süpürgelerden değillerdi. Harry, Gryffindor direklerine dönmeye çalıştı; Wood'dan mola almasını isteyecekti- ama süpürgesinin bütün bütüne denetimden çıktığını gördü. Çeviremiyordu onu. Yönetemiyordu.. Havada zikzaklar çizerek ilerliyor, arada çılgıncasına yalpalayarak binicisini üstünden atmaya çalışıyordu.</p><p class="calibre16">Lee maçı anlatmaktaydı hâlâ.</p><p class="calibre19"><span class="calibre17"><span class="italic">- Top Slytherin'de.</span></span></p><p class="calibre26"><span class="calibre17"><span class="italic">- Flint Quaffle'ı</span></span>
<span class="calibre17"><span class="italic">aldı.</span></span></p><p class="calibre26"><span class="calibre17"><span class="italic">- Spinnet'ı</span></span>
<span class="calibre17"><span class="italic">geçiyor.</span></span></p><p class="calibre26"><span class="calibre17"><span class="italic">- Bell'i de geçiyor.</span></span></p><p class="calibre26"><span class="calibre17"><span class="italic">- Suratına bir Bludger indi, keşke burnu kırılsa.</span></span></p><p class="calibre26"><span class="calibre17"><span class="italic">-</span></span>
<span class="calibre17"><span class="italic">Şaka ediyordum, Profesör.</span></span></p><p class="calibre26"><span class="calibre17"><span class="italic">- Slytherin sayı</span></span>
<span class="calibre17"><span class="italic">yaptı.</span></span></p><p class="calibre26"><span class="calibre17"><span class="italic">- Olamaz...</span></span></p><p class="calibre15">Slytherin'lerden bir alkış koptu. Kimse Harry'nin süpürgesinin garip davranışlarını fark etmemişti. Süpürge ağır ağır daha yükseklere çıkarıyordu Harry'yi, yükseldikçe de hopluyor, zıplıyor, yalpalıyordu.</p><p class="calibre16">"Harry ne yapıyor öyle, aklım ermedi," diye homurdandı Hagrid. Dürbünüyle baktı. "Onu tanımasam süpürgesini tutamıyor derim... ama olacak iş değil..."</p><p class="calibre16">Sıralarda oturan herkes Harry'yi göstermeye başladı birden bire. Süpürge boyuna takla atıyordu havada, Harry'nin bütün yaptığı, ona tutunmaya çalışmaktı. Bütün seyircilerin soluğu kesilmişti. Harry'nin süpürgesi çılgıncasına hoplayıp binicisini üstünden attı. Harry tek eliyle süpürgeye yapıştı, havada sallanmaya başladı.</p><p class="calibre16">Seamus, "Flint faul yaptığında acaba bir şey mi oldu ona?" diye fısıldadı.</p><p class="calibre16">Titrek bir sesle, "Olamaz," dedi Hagrid. "Süpürgeleri Kara büyüden başka hiçbir şey etkileyemez- hiçbir çocuk bir Nimbus 2000'e böyle bir şey yapamaz."</p><p class="calibre16">Bu sözler üzerine, Hermione dürbününü aldı Hagrid'in, ama yukarıya, Harry'ye bakacağına deli gibi kalabalığı taramaya başladı.</p><p class="calibre16">"Ne yapıyorsun?" diye inledi Ron. Beti benzi atmıştı.</p><p class="calibre16">Hermione, "Biliyordum," dedi soluk soluğa. "Snape, bak."</p><p class="calibre16">Ron dürbünü aldı. Snape tam karşılarındaki bölümün ortasındaydı. Gözlerini Harry'ye dikmiş, soluk bile almadan bir şeyler mırıldanıyordu boyuna.</p><p class="calibre16">"Bir şey yapıyor- süpürgeyi büyülüyor," dedi Hermione.</p><p class="calibre16">"Ne yapacağız?"</p><p class="calibre16">"Bana bırak."</p><p class="calibre16">Ron'un tek kelime daha söylemesine fırsat vermeden, ortalıktan yok oluverdi Hermione. Ron dürbünü Harry'ye çevirdi yine. Süpürge öylesine sarsılıyordu ki,</p><p class="calibre16">Harry'nin daha fazla tutunması olanaksızdı. Bütün seyirciler ayağa kalkmış, Weasley kardeşlerin Harry'yi kurtarmaya gidişlerini seyrediyordu dehşet içinde - onu kendi süpürgelerine almaya çalışıyordu Weasley kardeşler, ama onlar yaklaştıkça Harry'nin süpürgesi daha da yükseliyordu. Weasley kardeşler alçalıp onun altında çember çizerek dönmeye koyuldular - düşecek olursa onu tutmaya çalışacaklardı. Bu arada, kimse farkına varmadan, Marcus Hint Quaffle'ı alıp beş kere sayı yaptı.</p><p class="calibre16">Ron, çaresizlik içinde, "Hadisene, Hermione," diye mırıldandı.</p><p class="calibre16">Hermione kalabalığı yararak Snape'in oturduğu bölüme gitmişti. Şimdi onun arkasındaki sırada koşuyordu; Profesör Quirrell'ı tepe üstü ön sıraya devirince özür dileme gereğini bile duymadı. Snape'in yanına varınca çömeldi, asasını çıkarıp iyi seçilmiş bir kaç sözcük mırıldandı. Masmavi alevler fırladı asasından, Snape'in cüppesinin eteğini sardı.</p><p class="calibre16">Snape'in tutuştuğunu fark etmesi için otuz saniye kadar geçti. Onun çığlığı bastığını görünce, başarılı olduğunu anladı Hermione. Eteği saran alevleri cebindeki küçük bir kavanoza koyarak oradan uzaklaştı- neler olduğunu hiç anlamayacaktı Snape.</p><p class="calibre16">Tamamdı artık. Harry havada süpürgesine yeniden binebilmişti ansızın.</p><p class="calibre16">"Bakabilirsin, Neville!" dedi Ron. Neville, son beş dakikadır Hagrid'in paltosuna kapanmış, hıçkıra hıçkıra ağlamaktaydı.</p><p class="calibre16">Harry hızla alçalmaya başladı, seyirciler elini ağzına götürdüğünü gördüler onun, midesi bulanıyordu da çıkaracaktı sanki- Harry dört ayak üstü indi yere -öksürdü- sonra altından bir şey düştü eline.</p><p class="calibre16">Onu havaya kaldırarak, "Snitch'i yakaladım!" diye bağırdı, maç da herkesin şaşkınlığı içinde sona erdi.</p><p class="calibre16">Hint, yirmi dakika sonra bile, "Onu yakalamadı ki, az kalsın yutuyordu," diye uluyordu, ama bir yararı yoktu bunun- Harry kuralların dışına çıkmamıştı, Lee Jordan da mutluluk içinde sonucu haykırıyordu Gryffindor 170-60 kazanmıştı. Harry hiçbirini duymadı bunların. Hagrid'in kulübesinde Ron ve Hermione'yle demli bir çay içiyordu.</p><p class="calibre16">"Snape'in başının altından çıktı," diyordu Ron. "Hermione de, ben de gördük. Süpürgeni lanetliyordu, boyuna mırıldanıyordu, gözlerini sana dikmişti."</p><p class="calibre16">Maçı izlerken bunların hiçbirini duymamış olan Hagrid, "Saçma," dedi. "Snape niye böyle bir şey yapsın?"</p><p class="calibre16">Harry, Ron, Hermione birbirlerine baktılar, acaba anlatsalar mıydı ona? Harry gerçeği söylemeye karar verdi.</p><p class="calibre16">"Onun hakkında bir şey öğrendim," dedi Hagrid'e. "Cadılar Bayramı'nda üç başlı köpeği atlatmaya çalıştı. Köpek onu ısırdı. Artık neyin bekçiliğini yapıyorsa, onu çalmaya çalışıyordu Snape."</p><p class="calibre16">Hagrid çaydanlığı yere düşürdü.</p><p class="calibre16">"Siz Fluffy'yi nereden biliyorsunuz?</p><p class="calibre16">"Fluffy'yi mi?"</p><p class="calibre16">"Evet -benimdir- geçen yıl meyhanede tanıdığım bir Yunan'dan aldımdı -Dumbledore'a verdim- bekçiliğini yapsın diye..."</p><p class="calibre16">Harry, merakla, "Neyin bekçiliğini?" diye sordu.</p><p class="calibre16">Hagrid, "Başka bir şey sorma bana," diye homurdandı. "Büyük bir sırdır bu. Söyleyemem."</p><p class="calibre16">"Ama Snape çalmaya çalışıyordu onu."</p><p class="calibre16">Hagrid, "Saçma," dedi yine. "Snape, Hogwarts öğretmenlerinden biri, böyle bir şey yapmaz."</p><p class="calibre16">Hermione, "Peki, neden Harry'yi öldürmeye çalıştı öyleyse?" diye bağırdı.</p><p class="calibre16">O gün öğleden sonra olanlar, Snape hakkındaki bütün düşüncelerini değiştirmişti anlaşılan.</p><p class="calibre16">"Bir uğursuzluk büyüsü gördüm mü, hemen anlarım, Hagrid. Bu konuda yazılmış her şeyi okudum! Büyü yaptığın şeye dimdik bakman gerek, Snape gözlerini bile kırpmıyordu. Gördüm onu!"</p><p class="calibre16">Hagrid, öfkeyle, "Yanılıyorsunuz diyorum size!" diye gürledi. "Harry'nin süpürgesi niye öyle şeyler yaptı, aklım ermez, ama Snape öğrencileri öldürmeye kalkışacak biri değil! Şimdi dinleyin beni -üçünüz de- sizi ilgilendirmeyen şeylere bulaşıyorsunuz. Tehlikeli bir şey bu. O köpeği unutun, neyin bekçiliğini yaptığını da unutun, bu Profesör Dumbledore'la Nicolas Flamel arasında bir şey."</p><p class="calibre16">"Haa!" diye mırıldandı Harry. "Demek işin içinde Nicolas Flamel diye biri daha var, öyle mi?"</p><p class="calibre16">Hagrid, öfke içinde, kendi kendine lanetler yağdırıyor gibiydi.</p><div class="mbppagebreak" id="calibre_pb_22"></div>
</body></html>
