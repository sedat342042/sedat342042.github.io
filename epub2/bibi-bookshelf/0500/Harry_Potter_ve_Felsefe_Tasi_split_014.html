<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Harry Potter ve Felsefe Taşı</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos438016" class="calibre1"><span class="calibre2">
</span></p><p id="filepos438071" class="calibre9"><span class="calibre10"><span class="bold"><span class="calibre11">ON  ÜÇÜNCÜ  BÖLÜM: NICOLAS  FLAMEL</span></span></span></p><p class="calibre15">Dumbledore. "Bir Noel daha gelip geçti, bir çift çorap veren olmadı. Herkes bana kitap armağan ediyor."</p><p class="calibre16">Harry yatağına uzanınca, Dumbledore'un belki de doğruyu söylemediğini düşündü. Scabbers'ı yastığından iterken aklına geldi: Ona çok kişisel bir soru sormuştu herhalde.</p><p class="calibre16">Dumbledore, Harry'yi bir daha Kelid Aynası'na gitmemesinin doğru olduğuna inandırmıştı; Görünmezlik pelerini Noel tatili boyunca Harry'nin sandığının dibinde kaldı. Ayna'da gördüklerini unutmak istiyordu Harry, ama kolay değildi bu. Karabasanlar görmeye başladı. Annesiyle babasının yeşil bir ışığın çakışıyla yok olduklarını gördü düşlerinde, tiz bir sesin de kahkahalar attığını duydu.</p><p class="calibre16">Harry, düşlerini anlatınca, "Görüyorsun ya," dedi Ron, "Dumbledore haklıymış, ayna yüzünden aklını oynatabilirdin."</p><p class="calibre16">Dersler başlamadan bir gün önce dönen Hermione, konuya bir başka açıdan yaklaşıyordu. Harry'nin yatağından çıkıp üst üste üç gece koridorları arşınlamasından dehşete düşmüştü ("Ya Filch yakalasaydı?"), bir yandan da onun Nicolas Flamel'ın kim olduğunu öğrenememesinden duyduğu hayal kırıklığını dile getiriyordu.</p><p class="calibre16">Flamel'ın adını kitaplıkta bulmaktan umudu kesmişlerdi neredeyse, ama Harry bu adı bir yerde gördüğünden emindi. Dersler başlar başlamaz on dakikalık aralarda kitap karıştırmayı sürdürdüler. Harry'nin zamanı daha kısıtlıydı, çünkü Quidditch çalışmaları yeniden başlamıştı.</p><p class="calibre16">Wood takımı her zamankinden daha sıkı çalıştırıyordu şimdi. Karın yerini alan dinmek bilmeyen yağmur bile heveslerini kırmıyordu. Weasley'ler Wood'un fanatiğin teki olduğundan yakınıyorlardı, ama Harry, Wood'u destekliyordu. Bir sonraki maçta Hufflepuff'ı yenerlerse, Okul Şampiyonası'nda yedi yıldır ilk kere Slytherin'i geride bırakacaklardı. Kazanma tutkusu bir yana, çalışmalardan yorgun düşünce daha az karabasan gördüğünü fark etti Harry.</p><p class="calibre16">Sırılsıklam, çamurlu bir gün, çalışma sırasında onlara kötü bir haber vereceğini söyledi Wood. Weasley'lere kızmıştı zaten, iki kardeş birbirlerinin üstüne pike yapıyor, süpürgelerinden düşecekmiş gibi hoplayıp zıplıyorlardı.</p><p class="calibre16">"Bırakın soytarılığı!" diye bağırdı. "Maçı kaybedersek bu yüzden kaybederiz! Hakem Snape olacak; Gryffindor'dan puan silmek için de elinden geleni yapacak!"</p><p class="calibre16">Bunu duyunca, George Weasley gerçekten de düştü süpürgesinden.</p><p class="calibre16">Ağzındaki çamurları püskürterek, "Hakem Snape mi olacak?" dedi. "Ne zaman bir Quidditch maçını yönetmiş ki? Taraf tutar, Slytherin'i geçmemize izin vermez.</p><p class="calibre16">Takımın öteki oyuncuları da yakınmada George'u yalnız bırakmadılar.</p><p class="calibre16">"Suç bende değil ki," dedi Wood. "Temiz bir oyun çıkaralım, Snape'in bize takmasına fırsat vermeyelim."</p><p class="calibre16">Bütün bunlar iyiydi güzeldi de, Harry'nin Quidditch oynarken yanında Snape'i istememesinin bir başka nedeni vardı...</p><p class="calibre16">Çalışmadan sonra takım oyuncuları her zamanki gibi çene çalarken, Harry Gryffindor Ortak Salonu'na koştu; Ron'la Hermione satranç oynuyorlardı. Hermione sadece satrançta eziliyordu, Harry'le Ron da bunun ona iyi geldiğini düşünüyorlardı.</p><p class="calibre16">Harry yanına oturunca, "Biraz konuşma benimle," dedi Ron. "Kendimi oyuna vermem-" Harry'nin bakışını fark etti. "Nen var senin? Berbat görünüyorsun."</p><p class="calibre16">Kimse kendilerini duymasın diye, Harry alçak sesle Snape'in Quidditch maçında hakemlik edeceğini anlattı.</p><p class="calibre16">Hermione, "Oynama," dedi hemen.</p><p class="calibre16">"Hasta olduğunu söyle," dedi Ron.</p><p class="calibre16">Hermiore, "Ayağın kırılmış gibi yap," diye önerdi.</p><p class="calibre16">"Ayağını gerçekten kır," dedi Ron.</p><p class="calibre16">"Olmaz," dedi Harry. "Yedek Arayıcı yok. Ben oynamazsam Gryffindor bir şey yapamaz."</p><p class="calibre16">Tam o sırada Neville daldı Ortak Salon'a. Kimsenin yardımı olmadan delikten nasıl geçebildiğine kimse akıl erdiremedi- bacakları Bacak Bağlama Laneti'yle birbirine yapışmıştı çünkü. Anlaşılan, Gryffindor Kulesi'nin merdivenlerini tavşan gibi hoplaya hoplaya çıkmıştı.</p><p class="calibre16">Hermione'den başka herkes gülmeye başladı. Hermione hemen fırlayıp karşı büyü yaptı. Bacakları birdenbire ayrılıveren Neville, titreyerek ayağa kalktı.</p><p class="calibre16">Onu Harry'le Ron'un yanına oturtarak, "Ne oldu?" diye sordu Hermione.</p><p class="calibre16">Neville, hâlâ zangır zangır, "Malfoy," dedi. "Kitaplığın önünde karşılaştık. Bu büyüyü deneyecek birini arıyormuş."</p><p class="calibre16">"Profesör McGonagall'a git!" dedi Hermione. "Ona söyle!"</p><p class="calibre16">Neville başını iki yana salladı.</p><p class="calibre16">"Başka sorun istemiyorum," diye mırıldandı.</p><p class="calibre16">"Ona karşı direnmeyi öğrenmelisin, Neville!" dedi Ron. "Başkalarını ezmeye alışmış, ama önüne uzanıp da işini kolaylaştırmanın bir anlamı yok."</p><p class="calibre16">"Gryffindor'a yakışmayacak kadar yüreksiz olduğumu söyleme boşuna," dedi Neville. "Malfoy zaten söyledi."</p><p class="calibre16">Harry cüppesinin cebini karıştırıp Hermione'nin Noel'de ona armağan ettiği Çikolatalı Kurbağalardan sonuncusunu çıkardı. Neville'e uzattı onu. Neville neredeyse ağlayacaktı.</p><p class="calibre16">"Sen on iki Malfoy edersin," dedi Harry. "Seçmen Şapka seni Gryffindor'a seçti, öyle değil mi? Ya Malfoy nerede? Slytherin denilen o pislikte."</p><p class="calibre16">Neville, Kurbağa'yı kâğıdından çıkarırken belli belirsiz gülümsedi.</p><p class="calibre16">"Sağol, Harry... En iyisi yatayım ben... Kartını ister misin, onları biriktiriyorsun, değil mi?"</p><p class="calibre16">Neville uzaklaşırken, Ünlü Büyücü kartına baktı Harry.</p><p class="calibre16">"Yine Dumbledore," dedi. "İlk çıkan kartta da o vardı -"</p><p class="calibre16">Birdenbire yutkundu. Kartın arkasına dikti gözlerini. Sonra Ron'la Hermione'ye baktı.</p><p class="calibre16">"Buldum onu!" diye fısıldadı. "Flamel'ı buldum! Bu adı bir yerde okuduğumu söylemiştim size. Buraya gelirken trende görmüştüm- dinleyin şunu:</p><p class="calibre15"><span class="calibre17"><span class="italic">Profesör Dumbledore, özellikle 1945'te Kara büyücü Grindelwald'ı</span></span>
<span class="calibre17"><span class="italic">yenmesiyle, ejderha kanının on iki ayrı</span></span>
<span class="calibre17"><span class="italic">konuda kullanılışını</span></span>
<span class="calibre17"><span class="italic">bulmasıyla ve arkadaşı</span></span>
<span class="calibre17"><span class="italic">Nicolas Flamel'la simya konusunda yürüttüğü çalışmalarla ünlüdür.</span></span></p><p class="calibre15">Hermione ayağa fırladı. İlk sınav notlarından beri hiç bu kadar heyecanlanmamıştı.</p><p class="calibre16">"Bir yere kımıldamayın!" dedi ve kızların yatakhanesine çıkan merdivene fırladı. Harry'le Ron şaşkın şaşkın birbirlerine baktılar. Hermione biraz sonra kolunda kocaman, eski bir kitapla döndü.</p><p class="calibre16">Heyecanla, "Buna bakmayı akıl edememiştim!" diye fısıldadı. "Şöyle hafif bir şeyler okuyayım diye bunu haftalar önce kitaplıktan almıştım."</p><p class="calibre16">"Hafif mi?" dedi Ron, ama Hermione susmasını söyledi ona, kitapta bir şey bakacaktı, kendi kendine mırıldanarak çılgıncasına sayfaları çevirmeye koyuldu.</p><p class="calibre16">Sonunda aradığını buldu.</p><p class="calibre16">"Biliyordum! Biliyordum!"</p><p class="calibre16">Ron, anlamlı anlamlı, "Konuşabilir miyiz şimdi?" diye sordu. Hermione ona aldırmadı.</p><p class="calibre16">Çok önemli bir şey söyler gibi, "Nicolas Flamel," diye fısıldadı Hermione. "Felsefe Taşı'nın bilinen tek yapıcısı."</p><p class="calibre16">Ama beklediği tepkiyi alamadı onlardan.</p><p class="calibre16">Harry'le Ron, "Neyin?" dediler.</p><p class="calibre16">"Bana bakın, siz hiç kitap okumaz mısınız? İşte - okuyun şunu."</p><p class="calibre16">Kitabı onlara doğru itti, Harry'le Ron okudular:</p><p class="calibre15"><span class="calibre17"><span class="italic">Eski simyacılık bilimi, olağanüstü güçleri olan efsanevi Felsefe Taşı'nın yapımıyla doğrudan ilişkilidir. Taş</span></span>
<span class="calibre17"><span class="italic">herhangi bir maddeyi altına çevirebilir, içeni ölümsüz kılan Yaşam</span></span>
<span class="calibre17"><span class="italic">İksiri'ni de yaratabilir.</span></span></p><p class="calibre16"><span class="calibre17"><span class="italic">Yüzyıllar boyunca Felsefe Taşı</span></span>
<span class="calibre17"><span class="italic">üstüne çok</span></span>
<span class="calibre17"><span class="italic">şey</span></span>
<span class="calibre17"><span class="italic">söylenmiştir, ama tek taş, ünlü simyacı</span></span>
<span class="calibre17"><span class="italic">ve opera düşkünü Mr. Nicolas Flamel'ın elinde bulunmaktadır. Geçen yıl altı</span></span>
<span class="calibre17"><span class="italic">yüz altmış</span></span>
<span class="calibre17"><span class="italic">beşinci yaş</span></span>
<span class="calibre17"><span class="italic">gününü kutlayan Mr. Flamel, eşi Perenelle (altı</span></span>
<span class="calibre17"><span class="italic">yüz elli sekiz) ile Devon'da sakin bir yaşam sürmektedir.</span></span></p><p class="calibre15">Harry ile Ron okumayı bitirince, "Gördünüz mü?" dedi Hermione. "Köpek herhalde Flamel'ın Felsefe Taşı'nı koruyor! Arkadaş oldukları, birinin de onu çalacağından korktuğu için Dumbledore'a vermiştir. Bu yüzden onu Gringotts'tan çıkarmak istedi!"</p><p class="calibre16">"Altın yapan, insanın ölmemesini sağlayan bir taş!" dedi Harry. "Snape'in onu istemesi boşuna değil! Kim olsa ister."</p><p class="calibre16">Ron, "Flamel'ı Büyücülükte Son Gelişmeler Üstüne Bir inceleme'de boşu boşuna aramışız," dedi. "Son gelişmelerle ilgisi olduğunu pek söyleyemeyiz- ne de olsa altı yüz altmış beş yaşında, öyle değil mi?"</p><p class="calibre16">Ertesi sabah Karanlık Sanatlara Karşı Savunma dersinde kurt adam ısırıklarına karşı alınacak önlemleri yazarken, Ron'la Harry Felsefe Taşı'ndan söz ediyorlardı hâlâ- bir ele geçirseler onunla neler neler yaparlardı... Ron kendi Quidditch takımını kuracağını söyleyince, Harry Snape'i ve yaklaşan maçı hatırladı.</p><p class="calibre16">"Oynayacağım," dedi Ron'la Hermione'ye. "Oynamazsam, bütün Slytherin'ler Snape'ten korktuğumu sanırlar. Göstereceğim onlara... Bir kazanalım da görün siz, suratlarındaki o sırıtmayı nasıl kazıyıp yok edeceğim."</p><p class="calibre16">"Biz seni yerden kazımak zorunda kalmayalım da," dedi Hermione.</p><p class="calibre16">Ama Ron'la Hermione'ye ne söylerse söylesin, maç yaklaştıkça Harry'nin tedirginliği artıyordu. Takımın öteki oyuncuları da pek sakin değildi. Okul Şampiyonası'nda Slytherin'in önüne geçmek harika bir şeydi, yedi yıldır olmamıştı, ama böylesine taraf tutan bir hakemle başarabilecekler miydi?</p><p class="calibre16">Harry bilemiyordu, hayal gücünün yarattığı bir şey miydi bu, yoksa nereye gitse gerçekten hep Snape mi çıkıyordu karşısına? Snape'in onu izlediğini düşünüyordu bazen. İksir dersleri Harry için haftalık işkenceye dönüşmüştü - Snape öylesine acımasız davranıyordu ki kendisine. Felsefe Taşı'nı öğrendiklerinin farkında mıydı yoksa? Nasıl öğrenebilir diye düşünüyordu Harry- ama bazen korkunç bir duyguya, onun akıldan geçenleri okuyabildiği duygusuna kapılıyordu.</p><p class="calibre16">Harry, ertesi gün öğleden sonra arkadaşları kendisine iyi şanslar dilediğinde, Ron'la Hermione'nin neler düşündüğünü biliyordu: Acaba onu bir daha sağ görecekler miydi? Pek de rahatlatıcı bir şey değildi bu. Quidditch formasını giyip Nimbus 2000'ini hazırlarken, Wood'un yüreklendirici söylevini duymadı bile.</p><p class="calibre16">Bu arada Ron'la Hermione, Neville'in yanında bir yer bulmuşlardı; Neville onların neden bu kadar üzüntülü ve endişeli olduklarına da, neden asalarını yanlarında getirdiklerine de bir anlam veremiyordu. Harry de, Ron'la Hermione'nin gizli gizli Bacak-Bağlama Laneti çalıştıklarını bilmiyordu. Malfoy Neville'e yapınca akıllarına gelmişti bu, Snape Harry'yi incitecek bir şey yapmaya kalkarsa onun üstünde deneyeceklerdi.</p><p class="calibre16">Ron asasını cüppesinin koluna yerleştirirken, "Sakın unutma," dedi Hermione. "Locomotor Mortis."</p><p class="calibre16">"Biliyorum," dedi Ron. "Boyuna tekrarlama."</p><p class="calibre16">Soyunma odasında, Wood Harry'yi bir kenara çekmişti.</p><p class="calibre16">"Sana baskı yapmak istemem, Potter, ama Snitch'i ne kadar erken yakalayabilirsen o kadar iyi olur. Snape Hufflepuff'ı açık açık kollamaya başlamadan önce maçı bitirmeye bak."</p><p class="calibre16">Kapıdan dışarı bir göz atan Fred Weasley, "Bütün okul burada!" dedi. "Vay canına, baksanıza- Dumbledore bile izlemeye gelmiş!"</p><p class="calibre16">Harry'nin yüreği tersyüz oluverdi sanki.</p><p class="calibre16">Kendi gözleriyle görmek için kapıya koşarken, "Dumbledore mu?" dedi. Fred haklıydı. O kır sakalı nerede görse tanırdı.</p><p class="calibre16">Neredeyse bir kahkaha atacaktı. Güvendeydi. Dumbledore seyirciler arasındaysa, Snape kendisini incitmeye kalkamazdı.</p><p class="calibre16">Takımlar alana çıkarken Snape'in o kadar öfkeli görünmesinin nedeni de buydu belki. Öfkesi Ron'un gözünden kaçmadı.</p><p class="calibre16">Hermione'ye, "Snape'i hiç bu kadar hain hain bakarken görmemiştim," dedi. "İşte çıkıyorlar. Ahh!"</p><p class="calibre16">Biri ensesini dürtmüştü hızla. Malfoy'du.</p><p class="calibre16">"Özür dilerim, Weasley, seni görmedim."</p><p class="calibre16">Malfoy, Crabbe'yle Goyle'a bakarak sırıttı.</p><p class="calibre16">"Bakalım Potter süpürgesinin üstünde ne kadar kalabilecek şimdi? Bahse girmek isteyen var mı? Sen ne dersin, Weasley?”</p><p class="calibre16">Ron yanıt vermedi. George Weasley bir Bludger'ı kendisine doğru savurduğu için Snape penaltı vermişti. Hermione, parmaklarını kucağında kenetlemiş, gözlerini Harry'ye dikmişti. Harry, Snitch'i kollayarak alanın üstünde atmaca gibi dönmekteydi.</p><p class="calibre16">Snape birkaç dakika sonra durup dururken Hufflepuff'ı bir penaltı atışıyla daha ödüllendirdi. Malfoy, yüksek sesle, "Gryffindor takımına bu oyuncuları neden seçiyorlar, biliyorum," dedi. "Onlara acıdıkları için. Potter'ın annesi babası yok, Weasley'lerin de parası yok- seni de takıma almaları gerekirdi, Longbottom, çünkü senin de beynin yok."</p><p class="calibre16">Neville mosmor kesildi, dönüp Malfoy'un suratına baktı.</p><p class="calibre16">"Ben senin gibi on iki kişiyi cebimden çıkarırım," diye kekeledi.</p><p class="calibre16">Malfoy, Crabbe ve Goyle kahkahadan kırıldılar; gözlerini maçtan ayıramayan Ron, "Doğru söylüyorsun, Neville," dedi.</p><p class="calibre16">"Longbottom, beyin altından yapılsaydı, sen Weasley'den bile yoksul olurdun."</p><p class="calibre16">Ron'un sinirleri, Harry'yi düşünmekten zaten bozulmuştu.</p><p class="calibre16">"Seni uyarıyorum, Malfoy- tek kelime daha söylersen -"</p><p class="calibre16">Hermione, "Ron!" dedi birden bire. "Harry -!"</p><p class="calibre16">"Ne oldu? Nerede?"</p><p class="calibre16">Harry inanılmaz bir pike yapmıştı ansızın; seyirciler soluklarını tutarak alkışladılar onu. Hermione ayağa kalktı, parmaklarını çapraz yaparak ağzına götürdü; bu arada Harry kurşun gibi iniyordu.</p><p class="calibre16">Malfoy, "Şansın varmış, Weasley," dedi. "Harry yerde para gördü galiba!"</p><p class="calibre16">Ron dayanamadı. Malfoy ne olduğunu anlamadan üstüne çullanmıştı Ron, onu yere yıkmıştı. Neville bir an durakladı, sonra sıranın üstünden atlayarak arkadaşının yardımına koştu.</p><p class="calibre16">"Hadi, Harry!" diye bağırdı Hermione, Harry hızla Snape'e doğru giderken o da sıçramaya başladı - Ron'la Malfoy'un sıranın altında boğuştuklarını da, Neville'le Crabbe ve Goyle'un yumruklaştıklarını da fark etmedi.</p><p class="calibre16">Havada, Snape süpürgesini tam zamanında çevirdi, kızıl bir şey hızla geçmişti yanından- bir an sonra Harry süpürgesini doğrultup yavaşça yere süzüldü, kolunu havaya kaldırmıştı zaferle, elinde Snitch'i tutuyordu.</p><p class="calibre16">Ortalık yıkılacaktı sanki; bir rekor olmalıydı bu, kimse Snitch'in bu kadar kısa sürede yakalandığını hatırlamıyordu.</p><p class="calibre16">Hermione, sıranın üstünde hoplayıp zıplayarak, "Ron! Ron! Neredesin? Oyun bitti! Harry kazandı! Biz kazandık! Gryffindor ilk sırada!" diye bağırdı; bir yandan da önünde oturan Parvati Patil'le kucaklaşıyordu.</p><p class="calibre16">Harry yere yarım metre kala süpürgesinden atladı. İnanamıyordu buna. Başarmıştı- oyun sona ermişti, beş dakika bile sürmemişti. Gryffindor'lar alanı doldururken, Snape'in bembeyaz kesilmiş yüzü, sıkılmış dişleriyle yere indiğini gördü- bir el duydu omzunda, dönüp bakınca Dumbledore'un gülümseyen yüzüyle karşılaştı.</p><p class="calibre16">Dumbledore, sadece Harry'nin işitebileceği bir sesle, "Çok iyiydin," dedi. "Ayna'ya takılıp kalmadığına da sevindim... Yapacak başka işler bulmuşsun kendine... Harika..."</p><p class="calibre16">Snape öfkeyle yere tükürdü.</p><p class="calibre16">Harry bir süre sonra tek başına çıktı soyunma odasından, Nimbus 2000'ini süpürge deposuna götürecekti. Hayatında daha mutlu olduğunu hatırlamıyordu. Gurur duyulacak bir şey yapmıştı- artık kimse onun sadece ünlü bir addan başka bir şey olmadığını ileri süremezdi. Akşam havası da hiç bu kadar güzel kokmamıştı doğrusu. Nemli çimenler üstünde yürürken son saati, mutluluk içinde, belli belirsiz, yeniden yaşadı: Gryffindor'ların koşarak gelmeleri, onu omuzlarına almaları, uzaklarda hoplayıp duran Ron'la Hermione, Ron'un kanayan burnuyla sevinç çığlıkları atması.</p><p class="calibre16">Bu arada depoya vardı. Tahta kapıya yaslanıp başını kaldırdı, batan güneşte pencereleri kıpkırmızı parlayan Hogwarts'a baktı. Gryffindor ilk sıraya geçmişti. Bunu da kendisi sağlamıştı. Snape'e gününü göstermişti...</p><p class="calibre16">Aklına tam Snape geldiği sırada...</p><p class="calibre16">Şatonun ön merdivenlerinden kukuletalı biri indi hızla. Kimseye görünmek istemiyordu anlaşılan, hızlı hızlı Yasak Orman'a doğru yürüdü. Harry ona bakarken biraz önceki zaferi unutuverdi. Yürüyüşünden anlamıştı, Snape'ti bu, herkes yemekteyken Orman'a gidiyordu- neler dönüyordu acaba?</p><p class="calibre16">Nimbus 2000'ine atladı Harry, havalandı. Sessizce şatonun üstünde süzülürken Snape'in koşarak Orman'a girdiğini gördü. Onu izledi.</p><p class="calibre16">Ağaçlar öylesine sıktı ki, Snape'in nereye gittiğini göremedi. Havada dönerek alçaldı, ağaçların üst dallarına değiyordu şimdi, birtakım sesler duydu. Seslerin geldiği yöne süzüldü, usulca bir kayın ağacının tepesine kondu.</p><p class="calibre16">Süpürgesine sıkı sıkı tutunarak, dikkatle dallardan birine tırmandı, yaprakların arasından neler olduğunu görmeye çalıştı.</p><p class="calibre16">Aşağıda, gölgeli bir açıklıkta Snape duruyordu, ama yalnız değildi. Quirell da oradaydı. Onun bakışlarını göremedi Harry, ama Quirrell her zamankinden daha çok kekeliyordu. Harry ne konuştuklarına kulak kabarttı.</p><p class="calibre16">"...b-b-benimle neden bu-burada bu-buluşmak istedin, a-a-anlamadım, Severus..."</p><p class="calibre16">Snape, buz gibi bir sesle, "Sadece ikimiz arasında özel bir konuşma olsun istedim," dedi. "Ne de olsa, öğrencilerin Felsefe Taşı'nı öğrenmeleri doğru değil."</p><p class="calibre16">Harry öne eğildi. Quirrell bir şeyler mırıldanıyordu. Snape onun sözünü kesti.</p><p class="calibre16">"Hagrid'in o canavarını nasıl atlatırız, öğrenebildin mi?"</p><p class="calibre16">"A-a-ama Severus, ben -"</p><p class="calibre16">Snape, Quirrell’a doğru bir adım atarak, "Düşmanın olmamı istemezsin, değil mi?" dedi.</p><p class="calibre16">"S-s-sen ne de-de-demek istiyorsun, anlamadım -" "Ne demek istediğimi pekâlâ biliyorsun." Bir baykuş öttü yüksek sesle, Harry az kalsın ağaçtan düşecekti. Kendini tam zamanında toparladı. Snape'in "- biraz hokus pokus yapacaksın. Bekliyorum," dediğini duydu.</p><p class="calibre16">"A-a-ama b-b-ben -"</p><p class="calibre16">Snape, "Peki öyleyse," diye sözünü kesti onun. "Yakında yine görüşeceğiz seninle, biraz daha düşün bakalım, çıkarının nerede olduğunu iyice düşün."</p><p class="calibre16">Pelerinini başına çekip oradan uzaklaştı. Karanlık basmıştı artık, ama Harry, Quirrell'ın orada taş kesilmiş gibi kalakaldığını görebildi.</p><p class="calibre16">Hermione, "Nerelerdeydin, Harry?" diye cırladı.</p><p class="calibre16">Harry'nin sırtını yumruklayarak, "Kazandık! Kazandın! Kazandık!" diye bağırdı Ron. "Malfoy'un gözünü mosmor ettim, Neville de Crabbe'yle Goyle'u tek başına haklamaya kalktı! Kendine gelemedi daha, ama Madam Pomfrey yakında ayağa kalkacağını söylüyor- Slytherin'i nasıl perişan ettin, anlat! Herkes Ortak Salon'da seni bekliyor, bir eğlence düzenledik, Fred'le George mutfaktan biraz pastayla başka şeyler yürüttüler."</p><p class="calibre16">Harry, soluk soluğa, "Şimdi bırakın bunu," dedi. "Boş bir oda bulalım, önce size anlatacaklarımı bir dinleyin de..."</p><p class="calibre16">Kapıyı arkalarından kapamadan önce Peeves'in içeride olup olmadığına baktı, sonra da görüp duyduklarını anlattı.</p><p class="calibre16">"Demek haklıymışız, oradaki Felsefe Taşı'ymış,</p><p class="calibre16">Snape de onu çalmak için Quirrell'ın kendisine yardım etmesini istiyor. Fluffy'yi nasıl atlatacağını sordu- bir de Quirrell'ın '<span class="italic">hokus-pokus</span>'u için bir şeyler söyledi. Taşı Fluffy'den başka şeyler de koruyor anlaşılan, birtakım büyüler, Quirrell da Snape'in yolunu açacak Karanlık Sanatlar karşıtı bazı büyüler biliyor -"</p><p class="calibre16">Hermione, korkuyla, "Yani taş ancak Quirrell Snape'e direndiği sürece mi güvende?" diye sordu.</p><p class="calibre16">"Önümüzdeki salı taş yerinde olmayacak," dedi Ron.</p><div class="mbppagebreak" id="calibre_pb_26"></div>
</body></html>
