<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 style="text-align: center;">3</h2>

  <p><br /></p>

  <p>Acımasız bir adam şu Doktor Trifulgas. Neredeyse hiç merhamet duygusu olmayan ve yalnızca parayı peşin veren hastaları muayene eden bir kişi. Buldogla bir tür İspanyol kırması olan yaşlı köpeği Hurzof'un bile ondan daha çok kalbi vardır. Fakir insanları barındırmayan Altı-Dört evi yalnızca zenginlere açıktı. Zaten tarifeliydi; tifo için şu kadar, kanama için şu kadar, dış yürek zarı iltihabı için şu kadar ve doktorların icat ettikleri düzinelerce daha başka hastalık. Oysa bisküvici Vort Kartif, fakir bir aileden gelen zavallı bir insandı. Doktor Trifulgas neden rahatsız edilsin ki, böyle bir gecede!&nbsp;</p>

  <p>"Beni kaldırmış olmaları bile zaten on fretzer eder!" diye söyleniyordu yeniden yatağına girerken.&nbsp;</p>

  <p>Daha yirmi dakika geçmemişti ki, Altı-Dört'ün kapısı demir tokmakla yeniden vuruldu.&nbsp;</p>

  <p>Doktor iyice homurdanarak yatağından kalktı ve pencereden dışarı sarkarak,&nbsp;</p>

  <p>"Kim var orada?" diye bağırdı.&nbsp;</p>

  <p>"Vort Kartif'in karısıyım. "&nbsp;</p>

  <p>"Val Karniou bisküvicisi mi? "&nbsp;</p>

  <p>"Evet, ve eğer gelmezseniz ölecek!"&nbsp;</p>

  <p>"Eh siz de dul kalırsınız!"&nbsp;</p>

  <p>"İşte yirmi fretzer. "&nbsp;</p>

  <p>"Buradan dört kertse uzaklıktaki Val Karniou'ya gitmek için yirmi fretzer mi!"&nbsp;</p>

  <p>"Acıyın bize!"&nbsp;</p>

  <p>"Cehenneme gidin!"&nbsp;</p>

  <p>Ardından pencere kapandı. Yirmi fretzer! Güzel fırsat! Bir nezle ya da kırıklık tehlikesini göze almak, özellikle de ertesi gün, Kilterno'da damla hastalığına tutulmuş olan ve bunun için vizite başına elli fretzer ödeyen zengin Edzingov'un evinde beklenirken!&nbsp;</p>

  <p>Bu hoş manzaranın ardından Doktor Trifulgas öncekinden daha zor uyudu.</p>
</body>
</html>
