<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 style="text-align: center;">2</h2>

  <p><br /></p>

  <p>Tak tak!... Altı-Dört'ün Messagliere caddesinin sol tarafına açılan kapısına belli belirsiz vurulur. Bu ev en konforlularından -tabii eğer bu sözcük Luktrop için geçerliyse-, en zenginlerinden -tabii eğer birkaç bin fretzer kazanmak zenginlikse- biriydi.</p>

  <p>Tak tak sesine, bir kurdunkini andıran ulumayla karışık vahşi havlama seslerinden biri yanıt verir. Ardından, Altı-Dört'ün kapısının üstündeki bir giyotin pencere açılır.&nbsp;</p>

  <p>"Cehennem olası, münasebetsizler!" der, kötü ve huysuz bir ses.&nbsp;</p>

  <p>Kolsuz kötü bir paltoya sarınmış, yağmurun altında tir tir titreyen genç bir kız, Doktor Trifulgas'ın evde olup olmadığını sorar.&nbsp;</p>

  <p>"Evde olabilir de olmayabilir de, duruma göre değişir! "&nbsp;</p>

  <p>"Ölmek üzere olan babam için geldim! " &nbsp;</p>

  <p>"Nerede ölüyor? "&nbsp;</p>

  <p>"Val Karniou tarafında, buradan dört kertse uzaklıkta. "&nbsp;</p>

  <p>"Adı nedir?"&nbsp;</p>

  <p>"Vort Kartif. "&nbsp;</p>

  <p>"Vort Kartif şu bisküvici mi? "&nbsp;</p>

  <p>"Evet, ve eğer Doktor Trifulgas... "&nbsp;</p>

  <p>"Doktor Trifulgas evde değil!"&nbsp;</p>

  <p>Sağır edici patırtılara karışan rüzgarın Frritt ve yağmurun Flakk sesleri arasında pencere sertçe kapanır.&nbsp;</p>
</body>
</html>
