<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Komünist Manifesto</title>
  <link href="../Styles/main.css" rel="stylesheet" type="text/css" />
</head>

<body class="preface epub-type_preface">
  <div class="container html5_section">
    <h1 class="pre-header">1893 İtalyanca Basımına Önsöz<a class="si-noteref epub-type_noteref" href="#f94" id="ref_f94">94</a></h1>

    <div class="html5_section">
      <h1 class="sub-header">İtalyan Okuyucuya</h1>

      <p><em>Komünist Parti Manifestosu</em>’nun yayımlanmasının, Milano ve Berlin’deki devrimlerle aynı güne, 18 Mart 1848’e rastladığı söylenebilir; o tarihte, biri Avrupa anakarasının, öbürü Akdeniz’in merkezinde bulunan iki ulus, o güne kadar bölünmeler ve iç çatışmalar yüzünden zayıf düşmüş, bunun sonucunda da yabancı boyunduruğu altına girmiş iki ulus silahlı ayaklanmalara girişmişti. İtalya, Avusturya imparatoruna bağımlı duruma düşmüş; Almanya da, tüm Rusya’nın çarının daha dolaylı, ama en az aynı ölçüde etkili boyunduruğu altına girmişti. 18 Mart 1848’in sonuçları hem İtalya’yı, hem de Almanya’yı bu onur kırıcı durumdan kurtardı. Eğer bu iki büyük ulus 1848’den 1871’e kadar kendilerini yeniden toparlayıp bir bakıma yeniden ayağa kalktılarsa, bunun nedeni, Karl Marx’ın her zaman dediği gibi, 1848 Devrimi’ni bastıranların kendilerine karşın bu devrimin vasiyet hükümlerini yerine getirmeyi üstlenmiş olmalarıdır.<a class="si-noteref epub-type_noteref" href="#f95" id="ref_f95">95</a></p>

      <p>Bu devrim her yerde işçi sınıfının eseriydi; barikatları kuran da, devrim uğruna canını veren de işçi sınıfıydı. Hükümeti devirirken açıkça burjuva düzenini yıkmayı amaçlayanlar, bir tek Parisli işçilerdi. Ne var ki, Parisli işçilerin kendi sınıfları ile burjuvazi arasındaki ölümcül karşıtlığın bilincinde olmalarına karşın, ülkenin ekonomik gelişmesi de, Fransız işçilerin çoğunun düşünsel gelişmesi de henüz toplumun yeniden yapılanmasını olanaklı kılacak aşamaya ulaşmamıştı. O yüzden, sonunda devrimin meyvelerini toplayan kapitalist sınıf oldu. İşçiler, öteki ülkelerde, İtalya’da, Almanya’da, Avusturya’da, daha en başından, burjuvaziyi iktidara getirmek dışında bir şey yapmadılar. Ama ulusal bağımsızlık olmadan burjuvazinin iktidarı hiçbir ülkede mümkün değildir. O yüzdendir ki, 1848 Devrimi, ardı sıra, o zamana kadar birlik ve bağımsızlıktan yoksun kalmış uluslara birlik ve bağımsızlık getirmek zorunda kalmıştır; İtalya, Almanya ve Macaristan’ı Polonya izleyecektir.</p>

      <p>Demek, 1848 Devrimi sosyalist bir devrim olmasa da, sosyalist devrimin yolunu açmış, ortamını hazırlamıştır. Burjuva düzeni, bütün ülkelerde büyük sanayiyi güçlendirerek, son kırk beş yılda kalabalık, yoğun ve güçlü bir proletarya oluşturmuş; böylece, <em>Manifesto</em>’nun diliyle söyleyecek olursak, kendi mezar kazıcılarını yetiştirmiştir. Tek tek her ulusun birlik ve bağımsızlığı yeniden sağlanmaksızın, ne proletaryanın uluslararası birliği gerçekleştirilebilir, ne de bu ulusların ortak hedeflere yönelik barışçı ve anlayışlı işbirliği. Bir düşünün, 1848 öncesinin siyasal koşullarında, İtalyan, Macar, Alman, Polonyalı ve Rus işçilerin ortak uluslararası eylemi hayal edilebilir miydi!</p>

      <p>Demek, 1848’de verilen savaşlar boşuna verilmemiş. O devrimci dönemden bu yana geride kalan kırk beş yıl da boşuna geçmemiş. Meyveler olgunlaşmakta; bütün dileğim, <em>Manifesto</em>’nun ilk basımının yayımlanması nasıl uluslararası devrimin habercisi olduysa, bu İtalyanca çevirinin yayımlanmasının da İtalyan proletaryasının zaferinin öyle habercisi olması.</p>

      <p>Manifesto, kapitalizmin geçmişte oynadığı rolün hakkını tastamam vermiştir. İlk kapitalist ülke İtalya’ydı. Feodal ortaçağın sona erişiyle modern kapitalist çağın başlayışına görkemli bir adam damgasını vurmuştu; bu adam bir İtalyan’dı, ortaçağın son, modern çağın ilk ozanı Dante’ydi.</p>

      <p>Bugün, 1300’de olduğu gibi, yeni bir tarihsel çağ yaklaşıyor. Bakalım, İtalya, bu yeni çağın, proletarya çağının doğuşuna damgasını vuracak bir Dante daha sunacak mı bize?</p>
    </div><cite>F. ENGELS<br />
    Londra, 1 Şubat 1893</cite>
  </div>

  <div class="si-footnotes html5_section epub-type_footnote">
    <div class="si-footnote html5_aside epub-type_footnote" id="f94">
      <a class="si-backref" href="#ref_f94">94</a><span class="si-footnote-text">. Aslında “İtalyan Okuyucuya” başlığını taşıyan bu önsözü, Engels, İtalyan sosyalistlerinin önderi Filippo Turati’nin ricası üzerine, <em>Manifesto</em>’nun İtalyanca basımı için Fransızca kaleme almıştı. İtalyanca basım, kuramsal bir sosyalist dergi olan <em>Critica Sociale</em>’nin yayınevince Milano’da broşür olarak yayımlandı. <em>Manifesto</em>’yu Pompeo Bettini, Engels’in önsözünü de Turati İtalyancaya çevirdiler.</span>
    </div>

    <div class="si-footnote html5_aside epub-type_footnote" id="f95">
      <a class="si-backref" href="#ref_f95">95</a><span class="si-footnote-text">. Marx, birçok yapıtında, özellikle de “Die Erfurterei im Jahre 1859” başlıklı makalesinde, 1848’den sonra gericiliğin devrimle alay ediyormuşçasına, trajikomik bir biçimde de olsa devrimin vasiyet hükümlerini yerine getirdiği, devrimin istemlerini ister istemez gerçekleştirdiği yolundaki görüşü ortaya koymuştur.</span>
    </div>
  </div>
</body>
</html>
