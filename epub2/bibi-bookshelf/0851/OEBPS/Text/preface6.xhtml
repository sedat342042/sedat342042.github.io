<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Komünist Manifesto</title>
  <link href="../Styles/main.css" rel="stylesheet" type="text/css" />
</head>

<body class="preface epub-type_preface">
  <div class="container html5_section">
    <h1 class="pre-header">1892 Lehçe Basımına Önsöz<a class="si-noteref epub-type_noteref" href="#f90" id="ref_f90">90</a></h1>

    <p><em>Komünist Manifesto</em>’nun yeni bir Lehçe basımına gerek duyulmuş olmasına bakarak birçok şey düşünülebilir.</p>

    <p>Bir kere, son zamanlarda <em>Manifesto</em>’nun, Avrupa anakarasında büyük sanayinin gelişmesinin nerdeyse bir göstergesi olup çıkması ilgi çekicidir. Belirli bir ülkede büyük sanayi ne denli gelişirse, o ülke işçilerinin, işçi sınıfı olarak mülk sahibi sınıflar karşısındaki durumları konusunda aydınlanma isteği o ölçüde artmakta, sosyalist hareket işçiler arasında o ölçüde yayılmakta, <em>Manifesto</em>’ya duyulan gereksinim o ölçüde büyümektedir. Demek, her ülkede yalnızca işçi hareketinin durumu değil, büyük sanayinin ne ölçüde geliştiği de, <em>Manifesto</em>’nun o ülkenin dilinde ne ölçüde yaygınlık kazandığına bakılarak oldukça doğru bir biçimde kestirilebilir.</p>

    <p>Dolayısıyla, bu yeni Lehçe basım, Polonya sanayisinde belirgin bir ilerleme olduğunu göstermektedir. Ve hiç kuşku yok ki, <em>Manifesto</em>’nun on yıl önce yayımlanan bir önceki basımından bu yana gerçekten de böyle bir ilerleme olmuştur. Rus Polonyası, Kongre Polonyası,<a class="si-noteref epub-type_noteref" href="#f91" id="ref_f91">91</a> Rusya İmparatorluğu’nun büyük sanayi bölgesi durumuna gelmiştir. Rusya’nın büyük sanayisinin dağınık bir biçimde –bir bölümü Finlandiya Körfezi çevresinde, bir başka bölümü merkezde (Moskova ve Vladimir), üçüncü bir bölümü Karadeniz ve Azak Denizi kıyılarında, daha başka bölümleri de daha başka yerlerde– yayılmış olmasına karşılık, Polonya sanayisi görece olarak küçük bir alanda toplanmıştır ve bu yoğunlaşmanın hem üstünlükleri, hem de sakıncaları vardır. Rakip Rus sanayicileri, Polonyalıları Ruslaştırmak için büyük bir istek duymalarına karşın, Polonya’ya karşı koruyucu gümrük vergileri konmasını isteyerek bu üstünlüklerin ayırdında olduklarını göstermişlerdir. Sakıncalar ise –Polonyalı sanayiciler ve Rus hükümeti için– sosyalist düşüncelerin Polonyalı işçiler arasında hızla yayılmasında ve <em>Manifesto</em>’ya duyulan istemin giderek artmasında göstermektedir kendini.</p>

    <p>Ama Polonya sanayisinin Rusya sanayisinden de hızlı gelişmesi, Polonya halkının bitmek bilmeyen canlılığının yeni bir kanıtı olduğu gibi, yaklaşmakta olan ulusal kurtuluşunun da yeni bir güvencesidir. Bağımsız, güçlü bir Polonya’nın yeniden kurulması ise yalnızca Polonyalıları değil, hepimizi ilgilendiren bir sorundur. Avrupa ulusları arasında gerçek bir uluslararası işbirliği, ancak bu ulusların her birinin kendi yurdunda tümden bağımsız olmasıyla mümkündür. Aslında proletarya bayrağı altında burjuvazinin işini proleter savaşçıların yapmasını sağlamaktan öteye gitmeyen 1848 Devrimi, vasiyet hükümlerini yerine getiren Louis Bonaparte<a class="si-noteref epub-type_noteref" href="#f92" id="ref_f92">92</a> ve Bismarck<a class="si-noteref epub-type_noteref" href="#f93" id="ref_f93">93</a> aracılığıyla İtalya, Almanya ve Macaristan’ın bağımsızlığını da sağladı; ama 1792’den bu yana devrime bu üç ülkenin tümünden daha çok yarar sağlamış olan Polonya, 1863’te kendinden on kat güçlü Rusya karşısında ezildiğinde yazgısıyla baş başa bırakıldı. Aristokrasi Polonya’nın bağımsızlığını ne koruyabildi ne de yeniden elde edebildi; bugün bu bağımsızlık burjuvazi için, en hafif deyimle, önemsizdir. Ama yine de, Polonya’nın bağımsızlığı Avrupa uluslarının uyumlu işbirliği için bir gerekliliktir. Polonya’nın bağımsızlığı ancak Polonya’nın genç proletaryası tarafından elde edilebilir ve onun ellerinde güvende olabilir. Çünkü Polonya’nın bağımsızlığına Polonyalı işçiler kadar Avrupa’nın bütün öteki ülkelerinin işçilerinin de gereksinimi vardır.</p><cite>F. ENGELS<br />
    Londra, 10 Şubat 1892</cite>
  </div>

  <div class="si-footnotes html5_section epub-type_footnote">
    <div class="si-footnote html5_aside epub-type_footnote" id="f90">
      <a class="si-backref" href="#ref_f90">90</a><span class="si-footnote-text">. Engels, bu önsözü, <em>Manifesto</em>’nun 1892’de Londra’daki Polonyalı sosyalistlerin çıkardığı <em>Przedswit</em> (Şafak) dergisinin basımevinde yayımlanan Lehçe yeni basımı için Almanca kaleme almıştı. Engels, önsözü <em>Przedswit</em>’e gönderdikten sonra 11 Şubat 1892’de derginin yayın yönetmeni Stanislaw Mendelson’a yazdığı bir mektupta, <em>Manifesto</em>’nun daha sonraki bir Lehçe basımına daha ayrıntılı bir önsöz yazabilmek için Lehçe öğrenmek ve Polonya’daki işçi hareketinin gelişimini daha kapsamlı bir biçimde incelemek istediğini söylüyordu.</span>
    </div>

    <div class="si-footnote html5_aside epub-type_footnote" id="f91">
      <a class="si-backref" href="#ref_f91">91</a><span class="si-footnote-text">. Napoléon Savaşları sonrasında Avrupa’nın siyasal coğrafyasını yeniden biçimlendiren Viyana Kongresi’nde (1814-15), Varşova Düklüğü’nden geriye kalan topraklar ayrı bir krallık olarak Rus Çarlığı’nın egemenliği altına sokulmuştu.</span>
    </div>

    <div class="si-footnote html5_aside epub-type_footnote" id="f92">
      <a class="si-backref" href="#ref_f92">92</a><span class="si-footnote-text">. Louis-Napoléon Bonaparte (1808-1873), I. Napoléon’un (Bonaparte) yeğeniydi. Fransa’da İkinci Cumhuriyet’in cumhurbaşkanlığına seçildi (1848-52), bir süre sonra da bir hükümet darbesiyle kendini Fransa imparatoru (1852-70) ilan etti, Fransa’nın Fransız-Prusya Savaşı’ndaki yenilgisinin ardından imparatorluktan indirildi.</span>
    </div>

    <div class="si-footnote html5_aside epub-type_footnote" id="f93">
      <a class="si-backref" href="#ref_f93">93</a><span class="si-footnote-text">. Otto von Bismarck (1815-1898), önce Prusya başbakanı (1862-71), daha sonra da Avusturya ve Fransa’yı yenilgiye uğratmasının ardından yeni kurulan Alman İmparatorluğu’nun ilk şansölyesi (1871-90) oldu. Yaşamı boyunca demokratik istemleri bastırmış olan Bismarck’ın bütün politikalarının temelinde, çökmesi kaçınılmaz olan eski düzeni demokratik güçlerin gelişmesine fırsat tanımadan yeni kurumlarla donatarak ayakta tutma amacı yatıyordu.</span>
    </div>
  </div>
</body>
</html>
