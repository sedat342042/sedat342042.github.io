<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Komünist Manifesto</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="container html5_section">
    <div class="container html5_section">
      <h1 class="chapter-header"><span>4</span>Komünistlerin Günümüzdeki Çeşitli Muhalefet Partileri Karşısındaki Tutumu</h1>

      <p>Komünistlerin, İngiltere’deki Chartistler ve Amerika’daki tarım reformcuları gibi günümüzün işçi sınıfı partileriyle ilişkileri 2. Bölüm’de açıklığa kavuşturulmuştu.</p>

      <p>Komünistler, işçi sınıfının dolaysız hedeflerine ulaşılması, işçi sınıfının şimdiki çıkarlarının elde edilmesi için savaşım verirler; ama bugünkü hareketin içinde, bu hareketin geleceğini de temsil eder ve gözetirler. Fransa’da tutucu ve köktenci burjuvaziye karşı Sosyal Demokratlarla<a class="si-noteref epub-type_noteref" href="#s10" id="ref_s10">*</a> bağlaşmaya girerler; ancak büyük Devrimden bu yana aktarılıp duran basmakalıp sözler ve hayallere karşı eleştirel bir tutum takınma hakkını da saklı tutarlar.</p>

      <p>Komünistler, İsviçre’de, Radikalleri desteklerler; ancak bu partinin bir ölçüde Fransa’daki anlamında Demokratik Sosyalistlerin, bir ölçüde de radikal burjuvaların bulunduğu birbirine karşıt öğelerden oluştuğunu gözden kaçırmazlar.</p>

      <p>Komünistler, Polonya’da, ulusal kurtuluşun baş koşulu olarak bir toprak devriminde direten, 1846’daki Kraków ayaklanmasına önayak olan partiyi desteklerler.<a class="si-noteref epub-type_noteref" href="#f57" id="ref_f57">57</a></p>

      <p>Komünistler, Almanya’da, mutlak monarşiye, feodal toprak sahiplerine ve küçük burjuvaziye karşı, devrimci bir tutum takındığı her durumda burjuvaziyle birlikte savaşım verirler.</p>

      <p>Ne var ki, Komünistler, burjuvazinin üstünlüğü ele geçirmesiyle birlikte ister istemez ortaya çıkaracağı siyasal ve toplumsal koşulları Alman işçilerinin hemen burjuvaziye<a class="si-noteref epub-type_noteref" href="#f58" id="ref_f58">58</a> karşı birer silah olarak kullanabilmeleri ve Almanya’daki gerici sınıfların yıkılışının ardından burjuvazinin kendisine karşı savaşımın hemen başlayabilmesi için, burjuvazi ile proletarya arasındaki düşmanca çelişkiyi işçi sınıfına olanca açık seçikliğiyle kavratmaya çalışmaktan bir an bile geri durmazlar.</p>

      <p>Komünistler dikkatlerini en başta Almanya’ya yöneltirler, çünkü bu ülke Avrupa uygarlığının daha ileri koşullarında ve 17. yüzyıl İngiltere’siyle 18. yüzyıl Fransa’sındakinden çok daha gelişmiş bir proletaryayla gerçekleşmesi kaçınılmaz olan bir burjuva devriminin eşiğindedir ve Almanya’daki burjuva devrimi hemen ardından gelecek bir proletarya devriminin yolunu açacaktır.<a class="si-noteref epub-type_noteref" href="#f59" id="ref_f59">59</a></p>

      <p>Sözün kısası, Komünistler, her yerde bugünkü toplumsal ve siyasal düzene karşı her devrimci hareketi desteklerler.</p>

      <p>Komünistler, bütün bu hareketlerde, o sırada ne ölçüde gelişmiş olduğuna bakmaksızın mülkiyet sorununu her bir hareketin başta gelen sorunu olarak öne çıkarırlar.</p>

      <p>Son olarak, Komünistler, her yerde tüm ülkelerin demokratik partilerinin birliği ve anlaşması için çalışırlar.</p>

      <p>Komünistler, görüşlerini ve hedeflerini gizlemekten nefret ederler. Amaçlarına ancak var olan tüm toplumsal koşulların zor yoluyla ortadan kaldırılmasıyla ulaşılabileceğini açıkça duyururlar. Egemen sınıflar bir komünist devrim korkusuyla tir tir titresin. Proleterlerin zincirlerinden başka yitirecekleri bir şey yoktur. Oysa kazanacakları koskoca bir dünya vardır.</p>

      <div class="epigraph html5_section epub-type_epigraph">
        <span>BÜTÜN ÜLKELERİN İŞÇİLERİ,<br />
        BİRLEŞİN!</span>
      </div>
    </div>
  </div>

  <div class="si-footnotes html5_section epub-type_footnote">
    <div class="si-footnote html5_aside epub-type_footnote" id="s10">
      <a class="si-backref" href="#ref_s10">*</a> <span class="si-footnote-text">O sıralar Parlamento’da Ledru-Rollin, literatürde Louis Blanc, günlük basında da <em>Réforme</em> gazetesi tarafından temsil edilen parti. Onların buluşu olan “Sosyal Demokrasi” adı, Demokratik ya da Cumhuriyetçi partinin sosyalizme az çok bulaşmış bir kesimini yansıtıyordu. (Engels’in 1888 tarihli İngilizce basıma notu.)</span>
    </div>

    <div class="si-footnote html5_aside epub-type_footnote" id="f57">
      <a class="si-backref" href="#ref_f57">57</a><span class="si-footnote-text">. Polonyalı direnişçilerin Rus kuvvetlerine karşı ayaklanmasının 1831’ de bastırılmasının ardından temsilî sistem ve bağımsız ordu ortadan kaldırılmış, üniversitelere ve Kilise’ye ağır darbeler indirilmiş, binlerce kişi sürgüne zorlanmıştı. “Sürgündeki Polonya Kralı” Adam Jerzy Czartoryski’nin çevresinde toplanan tutucular diplomatik girişimlerle 1815 statüsüne dönülmesini sağlamaya çalışırken, köktenci yurtseverlerin örgütlediği Polonya Demokratik Derneği 1772 sınırlarına dayalı bir bağımsızlığı ve toprak reformunu öngören bir izlenceyle ortaya çıkmıştı. Polonya topraklarında geniş bir destek bulan derneğin 1846’da başlattığı ayaklanma, hazırlık aşamasında açığa çıkarılması ve etkili karşı önlemler alınması nedeniyle başarısızlığa uğramıştı. Böylece güçten düşen Polonyalı yurtseverler, Avrupa’yı devrimci bir dalganın sardığı 1848-49 yıllarında etkisiz kalmışlardı.</span>
    </div>

    <div class="si-footnote html5_aside epub-type_footnote" id="f58">
      <a class="si-backref" href="#ref_f58">58</a><span class="si-footnote-text">. <em>Manifesto</em>’nun Almanca aslında, <em>Kleinbürgerei</em> denmektedir. Marx ve Engels, bu terimi, kent küçük burjuvazisinin gerici öğelerini tanımlamak için kullanıyorlardı.</span>
    </div>

    <div class="si-footnote html5_aside epub-type_footnote" id="f59">
      <a class="si-backref" href="#ref_f59">59</a><span class="si-footnote-text">. <em>Manifesto</em> kaleme alındığı sırada Marx ve Engels Almanya’daki bir devrimin 1789-95 Fransız Devrimi’nin bir tekrarı olacağını bekliyorlardı.</span>
    </div>
  </div>
</body>
</html>
