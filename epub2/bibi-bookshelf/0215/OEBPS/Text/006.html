<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p55"><a id="a7"></a><span class="t19">AVCILARIN GÜNÜ</span></p>

  <p class="p56">Bu olay başladığı gece sona erdi. Ortada önemli bir şey olmasa da konu sadece <span class="t20">beni</span> endişelendirmişti. Hâlâ da endişelendiriyor.</p>

  <p class="p56">Anlayacağınız Joe Bloch, Ray Manning ve ben köşe başındaki barda, her zamanki masamızın başına çökmüştük. Önümüzde uzun bir akşam uzanıyordu. Biz de gevezelik ederek o saatle'ri geçirecektik. İşte başlangıç böyleydi.</p>

  <p class="p56">Her şey Joe Bloch atom bombasından söz ederken başladı. Bu konuda ne yapılması gerektiğini açıklıyordu. «Beş yıl önce kimin aklına gelirdi,» dedi.</p>

  <p class="p56">Ben, «Birçok insan beş yıl önce bu konuyu düşünüyordu,» diye cevap verdim. «Hatta bu konuda hikâyeler bile yazıyorlardı. Artık gazetelerden daha önde olmak için çok zorlanacaklar.»</p>

  <p class="p56">Ondan sonra olabilecek garip şeylerden söz etmeye başladık. Sözlere, «Örneğin...» diye başlıyordu .</p>

  <p class="p56">Ray, «Birinden duydum,» dedi bir ara. «Ünlü bir bilim adamı bir kalıp kurşunu zaman içinde geriye yollamış. iki saniye ya da iki dakika veya bir saniyenin iki binde biri kadar bir.süre için. Artık orasını bilmiyorum. Bilim adamı bu konuda kimseye açıklama yapmıyormuş. Çünkü kendisine inanmayacaklarını düşünüyormuş »</p>

  <p class="p57">' Ben o zaman alayla, «Öyleyse sen bunu nereden öğrendin?» diye sordum. Ray'in pek çok arkadaşı olabilir. Ama onlar benim de arkadaşlarım ve içlerinde önemli bir bilim adamını tanıyan hiç kimse yok.</p>

  <p>Ray, «Nasıl duyduysam duydum,» diye söylendi. «İster inan, ister inanma.»</p>

  <p>Tabii ondan sonra söz zaman makinelerine geldi. Bilinen o lafları söyledik. «Geri gidip kendi büyükbabanı öldürürsen ne olur?», «Neden biri gelecekten gelip bundan sonra çıkacak savaşı kimin kazanacağını söylemiyor?», «Acaba yeni bir savaş çıkacak mı?», «Kim kazanırsa kazansın savaştan sonra yeryüzünde insanların yaşayabileceği bir yer kalacak mı?»</p>

  <p>Ray, «Altıncı koşu sürerken yedinciyi hangi atın kazanacağını bilmek benim için yeterli olur,» dedi.</p>

  <p>Ama Joe başka türlü düşünüyordu. «Sizin derdiniz ne biliyor musunuz? Aklınızı savaşlara ve at yarışlarına takmışsınız. Bense meraklıyım. Zaman makinem olsaydı ne yapardım, biliyor musunuz?,,</p>

  <p>Ray'le ben hemen öğrenmek istedik. Tabii ne olursa olsun ondan sonra Joe'ya takılıp duracaktık.</p>

  <p>«Bir zaman makinem olsaydı,» dedi. «Beş ya da elli milyon yıl geriye gider ve dinozorlara ne olduğunu öğrenirdim.»</p>

  <p>Tabii Joe'nun bu açıklamasını hoş karşılamadık. Ray de ben de bunu mantıksız bulmuştuk.</p>

  <p>Ray, «Dinozorlara aldıran kim?» diye söylendi. Ben de ekledim. «Onlar sadece geride sürüyle iskelet bırakmışlar. O yüzden bazı aptallar durmadan müzelerde dolaşıp yerleri aşındırıyorlar. Aslında ortadan kalkmaları iyi olmuş. Böylece insanlar için yer açılmış.»</p>

  <p>Joe, Ray'le bana dik dik baktı. «Tanıdığım bazı insanları düşünüyorum da, &lsquo;Keşke dinozorlar ortadan kaybolmasalardı,' diyorum.» Tabii biz bu sözlere aldırmadık bile. O konuşmasını sürdürdü. «Siz ahmaklar kahkahalar atıp sanki bir şeyler biliyormuş gibi davranabilirsiniz. Bunun nedeni hayal gücünüzün olmaması. O dinozorlar koskocaman, evler kadar büyük şeylerdi. Çok da akılsızdılar. Her tarafa yayılmışlar ve sonra birdenbire...» Parmaklarını şaklattı. «... ortadan kayboldular.»</p>

  <p class="p58">Ray'le ben bunun nasıl olduğunu öğrenmek istedik.</p>

  <p class="p27">Ama o birasını bitirmiş, Charlie'ye bir tane daha vermesi için iŞaret etmekteydi. Karşılığını ödeyeceğini belirtmek için elindeki bozuk parayı sallıyordu. Sonra omzunu silkti. «Bilmiyorum, çocuklar. Ama geçmişe gidip bunu öğrenmek isterdim.»</p>

  <p>Hepsi bu kadar. Bu konu burada kapanabilirdi. Ben bir şey söylerdim. Ray bir şaka yapardı. Hepimiz birer bira daha içer belki de havadan sudan ve Brooklyn Dodgers takımından söz ederdik. Sonra da, «İyi geceler,» der ve dinozorları da bir daha düşünmezdik.</p>

  <p>Ama öyle olmadı. Şimdi dinozorlardan başka bir şey düşünemiyorum. Hasta gibiyim.</p>

  <p>Çünkü tam o sırada yanımızdaki masada oturan sarhoş başını kaldırarak, «Hey!» diye bağırdı.</p>

  <p>Onu daha önce görmemiştik. Genellikle barlarda tanımadığımız sarhoşlarla ilgilenmeyiz. Ben tanıdığım sarhoşların hesabını tutmakta zorluk çekiyorum zaten. Bu adamın önünde yarı boş bir şişe vardı. Elindeki bardak ise yarı doluydu.</p>

  <p>O, «Hey,» diye bağırınca dönüp baktık.</p>

  <p>Ray, «Joe, ne istiyormuş, sor bakalım,» dedi.</p>

  <p>Adama en yakın olanımız Joe'ydu. İskemlesini arkaya doğru eğerek, «Ne istiyorsun?» diye sordu.</p>

  <p>Sarhoş, «Siz demin dinozorlardan mı söz ediyordunuz, beyler?» dedi. Olduğu yerde biraz sallanıyor, gözleri sanki kanıyorlarmış gibi gözüküyordu. Gömleğinin de bir zamanlar beyaz olduğunu tahminle bilebilirdiniz. 'Ama konuşması dikkatimizi çekti. Hiç de bir ayyaş gibi konuşmuyord . Bilmem ne demek istediğimi anlıyor musunuz?</p>

  <p>Her neyse Joe daha sakin bir tavır takınarak, «Evet,» dedi. «Bilmek istediğin bir şey mi vardı?»</p>

  <p>Ayyaş bize gülümsedi. Tuhaf bir gülüştü onunki. Ağzında başlıyor ama gözlerine erişemeden sona eriyordu. «Bir zaman makinesi yapmak ve geriye giderek dinozorlara ne olduğunu mu öğrenmek istiyorsunuz?»</p>

  <p>Joe'nun adamın bizi dolandırmaya hazırlandığını düşündüğü belliydi. Bende aynı fikirdeydim zaten. Joe, «Neden?» dedi. «Benim için bir zaman makinesi yapmayı mı teklif edeceksin?»</p>

  <p>Ayyaş dişlerini gösterdi. «Hayır, efendim. Bunu başarabilirim ama yapmayacağım. Nedenini biliyor musunuz? Çünkü birkaç yıl önce kendim için bir zaman makinesi yaptım. Sonra da gerilere, Mezozoik zamana gidip dinozorlara ne olduğunu anladım.»</p>

  <p class="p59">Daha sonra sözlükte «Mezozoik»in nasıl yazıldığına baktım. Onun için bu adı şimdi buraya doğru dürüst yazabiliyorum. Belki merak etmişsinizdir diye söylüyorum ama o sırada bütün bunların saçmasapan laflar olduğunu düşünüyordum. Ayrıca adamın delinin teki olduğundan da emindim. Joe sonradan bu Mezozoik nesneyi bildiğini iddia etti. Ama Ray'le ben ona inanıncaya kadar daha bir hayli nefes tüketmesi gerekecek.</p>

  <p class="p59">Aslında yine de ayyaşın o sözlerinin etkisi olmuştu. Adamı masamıza çağırdık. Galiba ben onu bir süre dinleyebileceğimizi ıe o arada şişeden biraz içki içebileceğimizi düşünüyordum. Sanırım bizimkilerin kafasından da aynı şeyler geçiyordu. Ne var d, ayyaş şişeyi sağ eliyle sıkıca tutarak gösterdiğimiz sandalyece oturdu. Sonuna kadarda elinden bırakmadı.</p>

  <p class="p59">Ray, »Zaman makinesini nerede yaptın?» diye sordu.</p>

  <p class="p59">«Midwestern Üniversitesinde. Makine üzerinde kızımla birlike çalışmıştık.»</p>

  <p class="p59">Gerçekten de üniversite görmüş biri gibi konuşuyordu.</p>

  <p class="p59">Ben atıldım. »Zaman makinesi şimdi nerede? Cebinde mi?»</p>

  <p class="p59">Gözünü bile kırpmadı. Ona ne kadar takılırsak takılalım aldırılıyordu. Sanki viski dilini çözmüştü ve orada kalıp kalmadığımı:a aldırmıyormuş gibiydi. Kendi kendine yüksek sesle konuşuyorlu adeta.</p>

  <p class="p59">«Makineyi kırdım,» dedi. «Onu istemiyordum. Olanlar bana etmiş de artmıştı bile.»</p>

  <p class="p59">Tabii ona inanmadık. Hiç mi hiç inanmadık. Şunu iyice anlamalısınız. Biri bir zaman makinesi icat ederse milyonları götürür! &gt;ünyadaki bütün parayı silip süpürür. Borsada, yarışlarda ve içimlerde neler olacağını bilmesi ona yeter. Mantıklı olan da ludur. Kimse bir zaman makinesini daha doğrusu bu kadar para'i kaldırıp atmaz. Ayyaşın nedenlerine aldıracak değildim tabii. Zaten hiçbirimiz zamanda yolculuğa inanmıyorduk. Çünkü insan geri dönüp kazara büyükbabasını öldürebilirdi.</p>

  <p class="p59">Şey... Neyse...</p>

  <p class="p3">Joe, «Evet, evet,» diye homurdandı. «Makineyi parçaladın. Tabii ya. Adın nedir senin?»</p>

  <p class="p3">Sarhoş bu soruyu cevaplamadı. Hiçbir zaman. Ona adını birkaç kere daha sorduk ve sonunda da ayyaşı, «Profesör,» diye çağırmaya başladık.</p>

  <p class="p3">Bardağındaki viskisini bitirdi ve tekrar doldurdu. Hiçbirimize içki ikram etmiyordu. Biz de biraları yudumlayıp durduk.</p>

  <p class="p3">Sonunda ben, «Haydi, anlat,» dedim. «Dinozorlara ne oldu?»</p>

  <p class="p3">Gelgelelim bunu bize hemen açıklamamıştı. Gözlerini masanın ortasına dikti. Sanki tahtalarla konuşuyordu. «Carol beni kaç kez geçmişe yolladı, bilmiyorum. Kâh geçmişte birkaç dakika kaldım, kâh birkaç saat. Sonra o uzun yolculuğu yaptım. Dinozorlar beni hiç ilgilendirmiyordu. Sadece makinenin, laboratuvarda elde ettiğimiz güçle beni ne kadar gerilere götüreceğini öğrenmek istiyordum. Herhalde tehlikeli bir şeydi bu. Aslında yaşam da o kadar müthiş bir şey mi? O sırada savaş sürüyordu. Birinin daha ölmesinin ne önemi vardı? Sanki bu konuyu düşünüyormuş gibi bardağını sıkıca kavradı. Sonra kafasında bir şeyi atlayarak konuşmasını sürdürdü. «Hava güneşliydi. Berrak ve güneşli. Yer sert ve kuruydu. Eğreltiler ve bataklıklar yoktu. Dinozorlara bağladığımız Kretas Çağının o ayrıntıları da öyle.»</p>

  <p class="p3">Her neyse... Ayyaş böyle bir şeyler söyledi işte. O büyük lafları her seferinde tümüyle anlayamıyordum. Onun için buraya hatırlayabildiklerimi yazıyorum. Bütün bu kelimelerin nasıl yazıldıklarına baktım. Evet, şunu da söylemeliyim: ayyaş çok içmiş olmasına rağmen bütün o sözcükleri çok düzgün söylüyordu. Hiç kekelemeden hem de.</p>

  <p class="p3">Belki bizi endişelendiren de bu oldu. Sanki anlattıklarının hepsi çok tanıdık şeylermiş gibiydi. Alıştığı şeyler. Kelimeler ağzından dökülüveriyorlardı.</p>

  <p class="p3">Ayyaş, «Geç bir çağdı,» diye anlatmasını sürdürdü. «Tebeşir Çağı olduğu kesin. Dinozorlar ortadan kalkmak üzerelerdi. O küçük yaratıklar dışında. Şu maden kemerli ve silahlı olanları kastediyorum.»</p>

  <p class="p3">Galiba Joe'nun burnu birasının içine girdi. Profesör bu sözleri adeta kederle söylerken dublenin yanından kafasını uzattı. Bizimki fena halde öfkelenmiş gibiydi. <span class="t16">«Hangi</span> küçük yaratıklar? Kimlerin maden kemerleri? Hangi silahlar?»</p>

  <p>Profesör bir an ona baktı. Sonra gözlerini ilerideki bir noktaya dikerek, «Küçük sürüngenlerdi onlar. Yüz yirmi santim boyunda. Kalın kuyruklarını yere dayayarak arka ayaklarının üzerinde duruyorlardı. Kolları kısaydı ve parmakları vardı. Bellerine enli maden 'kemerler takmışlardı ve oradan silahlar sarkıyordu... O tabancalar kurşun değil enerji silahlarıydılar.»</p>

  <p>Ben, «Onlar neydiler, neydiler?» diye sordum. «Söylesene, ne zamandı bu? Milyonlarca milyonlarca yıl önce mi?»</p>

  <p>Ayyaş, «Evet, öyle,» dedi. «Onlar sürüngendi ve gövdeleri pulluydu. Gözkapakları yoktu. Ve herhalde yumurtluyorlardı. Ama... Enerji tabancaları kullanıyorlardı. Beş kişiydiler. Zaman makinesinden iner inmez bana saldırdılar. Sanırım yeryüzünde milyonlarca öyle sürüngen vardı. Milyonlarca. Bütün dünyaya yayılmışlardı. Dünyanın efendileriydiler.»</p>

  <p>Galiba Ray o zaman adamı yakaladığına karar verdi. Çünkü gözlerinde o kurnazca ışıltı belirmişti. Ray, «Buraya bak, Profesör,» diye başladı. «Milyonlarca sürüngen, öyle mi? Hiçbir iş yapmayıp sadece eski kemikleri bulmaya çalışan birtakım adamlar yok mu? O kemikleri bulduktan sonra onları birleştiriyor ve bir dinozorun neye benzediğini anlamaya çalışmıyorlar mı? Bütün müzeler o kemiklerle tıka basa dolu değil mi? E, şimdi söyle bakalım., hiç belinde kemer olan bir dinozor iskeleti var mı? Madem öyle milyonlarca sürüngen vardı, onlara ne oldu? Kemikleri nerede?»</p>

  <p>Profesör içini çekti. Gerçekten. Kederle, acı acı. Belki de ilk kez bir barda, iş tulumlu üç adamla konuştuğunu farketmişti. Hoş, belki de böyle şeylere aldırmıyordu. «Aslında fazla fosil bulunamıyor ki. Yeryüzünde kaç hayvanın yaşadığını düşünün. Milyarlarca, trilyonlarca hayvan. Sonra da bulunan fosillerin sayısını hatırlayın. O sürüngenler akıllıydılar. Hiçbiriniz İn mu unutmayın. Onlar ne çamura ne kar yığınlarına saplanmayacaklardı. Lavların içine de düşmeyeceklerdi. Tabii büyük kazalar dışında. Kaç insan fosilinin bulunduğunu düşünün. Hatta milyonlarca yıl öncıı yaşayan, geri zekâlı maymun-adamların bile iskeletleri fazla değil.» Yarı boş bardağına bakarak çevirdi, çevirdi. «Zaten fosiller neyi gösterirdi ki? Maden kemerler paslanıp ortadan kaybolur. O küçük sürüngenler sıcakkanlıydılar. Bunu kesinlikle <span class="t16">biliyorum.</span> Ama bunu taşlaşmış kemiklerle kanıtlayamazsınız ki. Kahretsin! Bundan bir milyon yıl sonra biri insan iskeletine bakarak New York'un nasıl bir yer olduğunu söyleyebilir mi? Bir gorille bir insanın iskeletlerini birbirinden ayırt edebilir mi? Hangisinin atom bombasını yaptığını, hangisinin hayvanat bahçesinde muz yediğini bilebilir mi?»</p>

  <p class="p56">Joe hemen karşı çıktı. «Bir dakika! Bir aptal bile bir goril iskeletiyle bir insanınkini ayırt edebilir!»</p>

  <p class="p56">«Sahi mi?» Profesör kendi kendine güldü. Sanki bütün bunlar çok bilinen, basit şeylermiş ve bu uğurda zaman kaybetmeye değmezmiş gibi. «Her konuda, insanların geliştirmeyi başardıkları beyine bakarak karar verirsiniz. Evrimin değişik yöntemleri vardır. Kuşlar şöyle uçarlar, yarasalar böyle... Doğanın oyunlarının sonu gelmez... Beyninizin ne kadarını kullandığınızı sanıyorsunuz. Beşte birini. Psikologlar böyle söylüyorlar. Onların bildikleri kadarıyla beyninizin sekizde biri hiçbir işe yaramıyor. İnsanlar birinci viteste gidiyorlar. Tarihe geçmiş birkaç kişi dışında belki. Örneğin Leonardo da Vinci. Arşimet, Aristo, Gauss, Galois, Einstein,..»</p>

  <p class="p56">Ben Einstein dışında diğerlerinin adlarını hiç duymamıştım. Ama tabii bunu belli etmedim. Ayyaş birkaç ad daha saydı ancak buraya hatırlayabildiklerimi yazıyorum. Sonra, «O küçük sürüngenlerin beyinleri ufacıktı,» dedi. «Bozuk para büyüklüğünde. Belki de daha küçük. Ama beyinlerini kullanıyorlardı. Her tarafını, her merkezini. Belki kemiklerinden anlaşılmaz ama akıllıydılar onlar. İnsanlar kadar akıllı. Ve bütün dünyanın da patronuydular.»</p>

  <p class="p56">Joe işte o zaman gerçekten iyi bir noktaya parmağını bastı. Ben bir an onun Profesörü altettiğini de düşündüm. Joe konuşmaya başladığı zaman bayağı sevindim. «Dinle, Profesör, madem o kertenkeleler bu kadar üstündüler neden geride bir şeyler bırakmadılar? Kentleri, binaları nerede? Sonra eşyaları?</p>

  <p class="p27">Mağara adamlarının eşyalarını buluyoruz ya. Taş bıçakları filan. Kahretsin! İnsanlar dünyadan ayrılsalardı... geride neler bırakırlardı, neler! Bir kilometre yürüdün mü mutlaka bir kentle karşılaşırsın. Sonra yolları da unutma.»</p>

  <p>Ama Profesörü susturmak olanaksızdı. Bu sözler onu sarsmadı bile. Hemen, «Siz canlıları hâlâ insan ölçülerine göre değerlendiriyorsunuz,» diye karşılık verdi. «Biz kentler, yollar, havaalanı ve benzer şeyler yapıyoruz. Ama sürüngenler böyle şeylerle ilgilenmiyorlardı. Vücut yapıları bizimkilerden çok farklıydı. Bütün yaşam tarzları da öyle. Onlar kentlerde yaşamadıkları gibi bizim türde bir sanatları da yoktu. Neleri olduğundan pek emin değilim. Çünkü her şey öylesine yabancıydı ki, hiçbirini kavrayamıyordum. Tabii silahları dışında. Onlar bizimkilerin aynıydılar. Öyle olmaları gerekiyordu. Çok garip değil mi? Belki de onların kalıntılarına her gün rastlıyoruz ama ne olduklarını bilmiyoruz bile.»</p>

  <p>Artık bütün bunlardan sıkılmıştım. Bu ayyaşı yenmek mümkün değildi. «Buraya bak. O sürüngenler-konusunda çok şey biliyorsun. Nasıl oluyor bu? Sen ne yaptın? Onlarla birlikte mi yaşadın? Yoksa onlar İngilizce mi konuşuyorlardı? Ya da belki de sen sürüngen dilini biliyorsun. Haydi bize sürüngence birkaç kelime söyle.» Galiba ben de öfkelenmeye başlıyordum. Böyle şeyler nasıl olur bilirsiniz. Biri size saçmasapan şeyler anlatır, siz de sözlerine inanmazsınız. Ama adama yalan uydurduğunu da itiraf ettiremezsiniz.</p>

  <p>Fakat Profesör bana kızmadı bile. Yine ağır ağır bardağını dolduruyordu. «Hayır. Ben konuşmadım. Onlar da öyle.^ O soğuk, zalim, cam gibi gözleriyle bana baktılar. O yılan gözleriyle. İşte o zaman neler düşündüklerini anladım. Onların da kafam-, dan geçenleri okudukları belliydi. Bunun nasıl olduğunu bana sormayın. Oldu işte. Her şeyi öğrendim. Onların ava çıkmış olduklarını anladım. Gitmeme izin vermeyeceklerini de.» '</p>

  <p>Profesöre soru sormaktan vazgeçmiş, sadece ona öylece bakıyorduk. Sonra Ray, «Ne oldu?» dedi. «Nasıl kaçabildin?»</p>

  <p>«Kolay oldu. Tepeden bir hayvan koşarak geçiyordu. Upuzun bir şeydi. Boyu üç metre kadar, gövdesiyse inceydi. Yere sürünürcesine gidiyordu. Sürüngenler o anda heyecanlanmaya</p>

  <p class="p27">başladılar. Bu heyecanlarını dalga dalga algılıyordum. Sanki kan dökme isteği yüzünden beni unutmuşlardı. Oradan hızla uzaklaştılar. Ben de makineye atladığım gibi geri döndüm. Ardından da makineyi parçaladım.»</p>

  <p>Şimdiye kadar duyduğum hikâye sonlarının en tatsızıydı bu. Joe'nun gırtlağından bir homurtu yükseldi. «E, dinozorlara ne</p>

  <p class="p27">olmuş?»</p>

  <p>«Ah, anlamıyor musunuz? Ben her şeyin çok belli olduğunu sanıyordum. Buna o küçük, akıllı sürüngenler neden oldu. Avcıydılar onlar. Hem güdüleri yüzünden, hem de bunu istedikleri için. Onların tek hobileriydi bu. Yiyecek sağlamak için avlanmıyorlardı. Bunu eğlenmek için yapıyorlardı.»</p>

  <p>«Böylece yeryüzündeki bütün dinozorları ortadan kaldırdılar, öyle mi?»</p>

  <p>«Hiç olmazsa o sırada dünyada bulunan dinozorları, sürüngenlerle çağdaş her türü. Sizce bu mümkün değil mi?</p>

  <p>Yüz milyonlarca bizonu ortadan kaldırmamız ne kadar sürdü?</p>

  <p>Dodo kuşuna birkaç yıl içinde ne oldu? Karar verirsek aslanlar, kaplanlar ve zürafalar ne kadar dayanır? Ah, ben o sürüngenleri gördüğüm sırada artık yeryüzünde iri av hayvanları kalmamıştı! Sürüngenlerin en uzunları ancak dört buçuk metre kadardı. Hepsi kalkmıştı ortadan. O küçücük iblisler artık fazla iri olmayan hayvanları kovalıyorlardı. Ve herhalde o eski güzel günleri düşünerek hayıflanıyorlardı.»</p>

  <p>Üçümüz hiçbir şey söylemedik. Boş bira şişelerimize bakarak ayyaşın anlattıklarını düşündük. Bütün o dinozorlar, o ev kadar koskocaman hayvanlar onları silahlı küçük sürüngenler ortadan kaldırmışlardı. Hem de sadece eğlenmek için.</p>

  <p>Sonra Joe öne doğru eğilerek elini Profesörün omzuna koydu. Yavaşça. Ardından adamı sarstı. «Hey, Profesör... madem böyle söylüyorsun, o halde o silahlı küçük sürüngenlere ne oldu? Ha? Bunu öğrenmek için geri gittin mi?»</p>

  <p>Profesör başını kaldırdı. Gözlerinde garip bir ifade vardı. Ancak kaybolmuş bir insanın gözlerinde öyle bir ifade olabilirdi. «Hâlâ anlayamadınız mı? Sürüngenlere olmaya başlıyordu o şey.</p>

  <p class="p27">Bunu gözlerinden anladım. İri av hayvanları tükeniyordu. işin eğlenceli yanı kalmamıştı. O halde ne yapacaklardı? Başka avın peşine düştüler. En büyük ve tehlikeli olan avın peşine. Gerçekten de çok eğlendiler. Ve o av hayvanını sonuna kadar avladılar.»</p>

  <p>Ray, «Hangi av hayvanını?» diye sordu. O ayyaşın ne demek istediğini kavrayamamıştı ama Joe'yla ben anlamıştık.</p>

  <p>Profesör yüksek sesle, «Kendilerini,» dedi. «Diğer hayvanları ortadan kaldırdılar ve sonra da birbirlerini avlamaya başladılar. Sonunda bir teki bile kalmadı.»</p>

  <p>Yine susarak o dinozorları düşündük. Ev kadar kocaman oian o hayvanları silahlı sürüngenler ortadan kaldırmışlardı. Sonra küçük sürüngenler gözlerimizin önünde canlandı. Silahlarını kullanmayı sürdürmüşlerdi. Artık kendilerinden başka vuracak av kalmadığı zaman bile.</p>

  <p>Joe, «Zavallı aptal kertenkeleler,» diye mırıldandı.</p>

  <p>Ray de başını salladı. «Evet, zavallı kaçık kertenkeleler.»</p>

  <p>işte ondan sonra olanlar bizi gerçekten korkuttu. Çünkü Profesör ayağa fırladı. Gözleri iyice irileşmişti. Sanki bu gözler yuvalarından uğrayarak üstümüze atılacaklardı. Ayyaş, «Sizi geri zekâlılar!» diye bağırdı. «Neden yüz milyon yıl önce ölmüş olan sürüngenler için &lsquo;ah, vah,' ediyorsunuz? Yeryüzündeki ilk akıllı ırk onlardı. <span class="t16">Bizim</span> sonumuzun nasıl olacağını sanıyorsunuz?»» iskemlesini iterken yere devirdi. Hızla kapıya doğru gittikten sonra dışarı çıkmadan önce orada durarak, «Zavallı, salak insanlar!» dedi. «Asıl oturup kendiniz için ağlayın!»</p>

  <p>&nbsp;</p>

  <p>&nbsp;</p>

  <p class="p60"><a id="a8"></a><span class="t22">CENNETTE B</span><span class="t22">İ</span><span class="t22">R YABANCI</span></p>

  <p class="p61">1</p>

  <p>Onlar kardeştiler. Ama ikisi de insan oldukları ya da aynı kreşte büyüdükleri için değil. Hayır! Onlar tam biyolojik anlamda kardeştiler. Yüzyıllar önce bile eskimiş bir sözcüğü kullanmak gerekirse onlar &lsquo;akraba'ydılar. Bu söz &lsquo;Büyük Felaket'ten önceki &lsquo;aile' denilen o kabilelerle ilgili fenomenin biraz geçerli olduğu çağlardan kalmaydı.</p>

  <p>Ne kadar utanç verici bir durumdu au!</p>

  <p>Anthony çocukluk çağından sonraki yıllarda bu gerçegı hemen hemen unutmuştu. Hatta bazan aylar boyunca bu durum aklına bile gelmemişti. Ama şimdi... William'la biraraya geleli beri çok acılı günler geçiriyordu. Kurtuluş da yoktu üstelik.</p>

  <p>Koşullar bu gerçeği tâ başından beri belirgin bir biçime soksalardı, belki durum o kadar kötü olmayacaktı. Örneğin Büyük Felaket öncesindeki günlerde görüldüğü gibi ikinci adları aynı olsaydı ve akrabalıklarını sadece bu biçimde belirtselerdi. Anthony bir zamanlar tarih okumaya meraklıydı ve böyle şeyler olduğunu biliyordu.</p>

  <p>Tabii son zamanlarda herkes kendine uygun bir ikinci ad seçiyor ve bunu istediği zaman da değiştiriyordu. Sonuçta önemli olan sembol zinciriydi. Bu kodlanıyor ve doğduğun andan itibaren sana ait oluyordu.</p>

  <p>William Anti-Aut adını almıştı. Ciddi bir profesyonellikle bu isimde ısrar etmişti. Tabii bu onun bileceği bir şeydi ama böylece zevksizliğini göstermiş oluyordu. Anthony on üçüne geldiği zaman Smith adını seçmiş ve bir daha bunu değiştirme isteği duymamıştı. Basit bir addı bu. Kolaylıkla yazılıyordu. İlginçti. Anthony o zamana kadar bu adı seçmiş olan bir başkasıyla hiç karşılaşmamıştı. Tabii bu ad Büyük Felaketten önce yaşayan insanlar arasında pek yaygındı. Belki de şimdi ender görülmek nedeni buydu.</p>

  <p class="p3">Ama Anthony'le William biraraya geldikleri zaman adlarının farklı olmasının hiç önemi kalmıyordu. Çünkü birbirlerine çok benziyorlardı.</p>

  <p class="p3">İkiz olsalardı... Ama tabii aynı anda döllenmiş yumurtalardan birinin gelişmesine hiçbir zaman izin verilmiyordu. Yalnız bazan ikiz olmayan kardeşler arasında da büyük bir fiziki benzerlik görülürdü. Özellikle bu iki kişi hem anne, hem de babaları bakımından akraba oldukları zaman. Anthony Smith, William'dan. beş yaş küçüktü. Ama ikisinin de burnu gaga gibi, gözkapakları şiş ve çeneleri çukurdu. O kahrolasıca genetik piyango yüzündendi bu. Tabii anneleriyle babaları herhalde tekdüzelikten hoşlandıkları için aynı şeyi tekrarladıklarından bu rezalete önayak olmuşlardı.</p>

  <p class="p3">Başlangıçta William'la Anthony beraberlerken diğerleri onlara hayretle bakmışlar ve bunu garip bir sessizlik izlemişti. Anthony bu duruma aldırmamaya çalışıyorsa da William sırf inal olsun diye ya da gıcıklığından, «Biz kardeşiz...» demeye başlamıştı.</p>

  <p class="p3">Böyle bir durumda karşısındaki, «Ya?..» diye mırıldanıyor <span class="t13">v</span> sanki tam kankardeş olup olmadıklarını sormak istiyormuş gib duraklıyordu. Sonra da terbiye ve nezaket kuralları baskın çıkıya ve bu kimse sanki konu hiç de ilginç değilmiş gibi dönüp gidiyor du. Tabii bu ender oluyordu. Projenin üzerinde çalışanların çoğı gerçeği biliyor ve bu konuya hiç girmiyorlardı. Gerçeği öğrenme meleri.mümkün müydü?</p>

  <p class="p3">Aslında William kötü bir insan değildi. Hiç değildi. Anthony' nin kardeşi olmasaydı... ya da hiç olmazsa görünüşü bu gerçeç maskeleyecek kadar değişik olsaydı onunla çok iyi geçineceklerdi.</p>

  <p class="p3">Ama...</p>

  <p class="p3">Çocukken birlikte oyunlar oynamış olmaları da durum kolaylaştırmıyordu. Üstelik eğitimlerinin ilk devrelerini de yine aynı kreşte geçirmişlerdi. Anneleri birtakım manevralar sonucu başarmıştı bunu. Kadın, aynı babadan iki erkek çocuk dünyaya getirmiş ve böylece kotasını doldurmuştu. (Üçüncü çocuk için gerekli olan sıkı koşulları yerine getirememişti.) Sonra da anneleri iki oğlunu birden ziyaret etmek istemişti. Tuhaf bir kadındı o.</p>

  <p>Kreşten önce William ayrılmıştı. Tabii ne de olsa o daha büyüktü. Bilimi seçmişti, yani genetik mühendisliğini. Anthony bunu kreşteyken annesinin yazdıâ bir mektuptan öğrenmişti. Anthony o sırada müdireyle <span class="t21">kesin</span> bir biçimde konuşacak yaştaydı ve böylece mektupların arkası kesilmişti. Ama adam son mektubu daima hatırlıyordu. Çünkü öylesine utanmıştı ki. ..</p>

  <p>Anthony de sonunda bilim alanına girmişti. Bu konuda yetenekli olduğu anlaşılmış ve teşvik de görmüştü. Anthony ağabeysiyle karşılaşabileceğini düşünerek çılgınca bir korkuya kapıldığını unutmuyor, şimdi bunun bir kehanetten farksız olduğunu düşünüyordu. Anthony, William'la karşılaşmamak için telemetrik konusunu seçmişti. Bu genetik mühendisliğiyle hiçbir ilgisi olmayan bir alandı... Ya da insan öyle sanıyord .</p>

  <p>Sonra Merküri Projesi geliştirilirken kader de beklemişti.</p>

  <p class="p62">Bir an gelmiş ve proje çıkmaza girmişti. O zaman bir öneri, durumu kurtardı. Ama Anthony aynı zamanda annesiyle babasının hazırladıkları o kapana kısılmıştı. İşin en garip ve gülünç yanıysa öneride bulunanın Anthony olmasıydı. Safça yapmıştı <a id="a9"></a>bunu.</p>

  <p class="p63">2</p>

  <p>William Anti-Aut'un, Merküri Projesi konusunda bilgisi vardı. O doğmadan önce atılan ve öldükten sonra da yoluna devam edecek olan uzun Yıldız Sondası konusunda bilgisi olduğu gibi. Adamın Mars'taki koloni konusunda da bir fikri vardı. Asteroidlerde benzer koloniler kurulmasına çalışıldığının da farkındaydı.</p>

  <p>Ama bütün bunlar kafasının derinliklerinde kalan şeylerdi ve adam için gerçek bir önemleri yoktu. Hatırlayabildiği kadarıyla uzayla ilgili çabalar hiçbir zaman ilgisini fazla çekmemişti. Sonra bir gün bir broşürde Merküri Projesinin üzerinde çalışan kimselerin resmini görmüştü.</p>

  <p>İçlerinden birinin adının Anthony Smith olması, William'm ilgisini çekmişti. Adam kardeşinin seçtiği o acaip ikinci adı hatırlıyordu. İsminin Anthony olduğunu da. Herhalde iki Anthony Smith olamazdı.</p>

  <p>William sonra fotoğrafa bakmıştı. O yüz kuşku götürecek gibi değildi. Durumu kontrol için hemen alay' aynaya baktı. Hayır, o yüzü tanımaması imkânsızdı.</p>

  <p>Durum William'ı eğlendirmiş olsa bile içine endişe de karışıyordu. Bu benzeyiş utanç verici bir olaya yol açabilirdi. Yani bu -o iğrenç terimi kullanman gerekiyorsatam kankardeşlik. Ama bu konuda ne yapılabilirdi? Annelerinin de babalarının da hayal gücü olmadığı belliydi. Bu gerçek nasıl değiştirilebilirdi?</p>

  <p>William işe gideceği sırada broşürü dalgınlıkla cebine sokmuş ve bunu öğle yemeği zamanı farketmişti. Fotoğrafa tekrar baktığında Anthony'nin yüzünde zeki bir ifade gördü. Resim yüzünü olanca canlılığıyla yakalamıştı. Ama son zamanlarda fotoğraflar çok başarılı oluyordu.</p>

  <p>Birlikte yemek yediği Marco Bilmemne (O haftaki adı neyse) merakla, «Neye bakıyorsun, William?» diye sormuştu.</p>

  <p>Adam içinden gelen sese uyarak broşürü Marco'ya uzattı. «Bu benim kardeşim.» Bu tıpkı ısırganları avuçlamaya benziyordu.</p>

  <p>Marco kaşlarını çatarak fotoğrafı incelemişti. «Kim? Resimde yanında duran adam mı?»</p>

  <p>«Hayır. Ben sandığın o adam. Yani şu bana benzeyen. O benim kardeşim.»</p>

  <p>Bu kez daha uzun bir sessizlik olmuştu. Sonra Marco resmi geri vermiş ve ifadesiz bir sesle, «Aynı anne ve babadan mı?» demişti.</p>

  <p>«Evet.»</p>

  <p>«Hem anne aynı, hem de baba, öyle mi?»</p>

  <p>«Evet.»</p>

  <p>«Gülünç»</p>

  <p>«Öyle sanırım.» William içini çekmişti. «Bu broşürden anlaşıldığına göre kardeşim Teksas'ta telemetrik alanında çalişıyor.</p>

  <p class="p27">Ben de burada otistizmle ilgili çalışmalar yapıyorum. Onun için bu bağ önemli mi?»</p>

  <p class="p56">William konuyla daha fazla ilgilenmemiş ve o gün daha sonra broşürü atmıştı. Son yatak-arkadaşının onu görmesini istememişti. Kadının sıradan bir espri anlayışının olması William'ı gitgide yoruyordu. Adam, kadının çocuk istememesine seviniyordu. Zaten William'ın birkaç yıl önce bir çocuğu olmuştu. O ufak tefek esmerle bu konuda işbirliği yapmışlardı. Kadının adı Laura'mıydı, yoksa Linda mı... işte böyle bir şey.</p>

  <p class="p56">William broşürü gördükten en aşağı bir yıl sonra Randall olayı başlamıştı. Bu süre içinde kardeşini düşünmüşse bile -ki düşünmemiştiRandall'dan sonra bunu yapacak zaman hiç bulamamıştı.</p>

  <p class="p56">William, Randall'ın varlığını öğrendiği sırada çocuk on altı yaşındaydı. Kimseyle ilişkisi olmadan yaşıyordu. Kentucky'de onu yetiştirdikleri kreşte çocuğun ortadan kaldırılmasına karar vermişlerdi. Tabii &lsquo;temizlemeye' sekiz on gün kala durumu New York İnsan Bilimleri Enstitüsüne bildirmeyi akıl edebilmişlerdi. (Bu müesseseden daha çok &lsquo;Homolojik Enstitü' diye söz ediliyordu.)</p>

  <p class="p43">Rapor William'a diğer birkaç belgeyle birlikte verilmişti. Randanla ilgili tarifte de dikkatini çekecek özel bir şey yoktu. Ancak kreşlere yapacağı o sıkıcı yolculuklardan birinin zamanı gelmişti. Belki Batı Virginia'da uygun birini bulabilirdi. William oraya gitti ve düşkırıklığına uğrayarak belki de ellinci kez, «Bundan sonra bu ziyaretleri televizyon görüntüsü yardımıyla yapacağım,» diye &ldquo; yemin etti. Sonra da kendi kendine, madem buralara kadar geldim., dedi. Eve dönmeden şu Kentucky'deki kreşe de bir bakayım.</p>

  <p class="p64">Aslında hiçbir şey beklemiyordu.</p>

  <p class="p64">Ancak Randall'ın gen biçimini on dakika kadar inceler incelemez bilgisayar hesabı için hemen enstitüyü aradı. Sonra da arkasına yaslanarak, son anda içimden geldiği için buradayım... diye düşündü. Yoksa bir hafta içerisinde Randall'ı sessizce ortadan kaldıracaklardı. Bu düşünce yüzünden terlemeye başlamıştı. Randall' ı ortadan kaldırmak için ilaç kullanacaklardı. Bu hiç acı vermeden çocuğun cildinden kanına karışacak ve Randall da derin bir uykuya dalacaktı. Ardından da uyku yavaş yavaş ölümle sonuçlanacaktı. İlacın yirmi üç heceli resmi bir adı vardı. Ama William da herkes gibi bundan, &lsquo;Nirvanamine,' diye söz ediyordu.</p>

  <p class="p65">Bilim adamı, başhemşireye,«Onun tam adı nedir?» diye sordu.</p>

  <p class="p42">Kreşi yöneten kadın, «Randall Nowan, bilgin,» dedi.</p>

  <p class="p65">William <span class="t16">«No one</span> mı?» diye bağırdı.» Ama bu İngilizce de hiç kimse demek.»</p>

  <p class="p65">Başhemşire harfleri sıraladı. «Nowan. Bu adı geçen yıl seçti.»</p>

  <p class="p65">«Ve siz bunun ne anlama geldiğini farketmediniz, öyle mi? Bu ad No one, diye okunuyor. Hiç kimse demek bu! Bu delikanlı konusunda rapor vermek aklınıza gelmedi mi?»</p>

  <p class="p42">Başhemşire şaşalamıştı. «Bu bize...» diye başladı.</p>

  <p class="p65">William elini sallayarak kadını susturdu. Bunun ne yararı var, diye düşünüyordu. Kadın durumu nasıl anlardı? Gen biçiminde bu vakanın ders kitaplarındakilere uymadığını gösteren bir şey yoktu. Bu belli belirsiz bir karışımdı. William ve yardımcıları yirmi yıl boyunca otistik çocuklar üzerinde yaptıkları deneyler sonucu bulmuşlardı bunu ve bir eşiyle gerçek yaşamda da hiç karışmamışlardı.</p>

  <p class="p42">Delikanlıysa ortadan kaldırılmak üzereydi!</p>

  <p class="p65">Grubun en sinirlisi olan Marco yakınmaya başladı. «Daha hamilelik tamamlanmadan çocukları almaya kalkıyorlar. Daha sonra da onları ortadan kaldırmak için acele ediyorlar. Bütün gen biçimlerinin ilk inceleme için gelişmelerine izin verilmeli. Bir çocuk bir homolojistle görüşülmeden ortadan kaldırılmamalı.»</p>

  <p class="p42">William sakin sakin, «Yeteri kadar homolojist yok,» dedi.</p>

  <p class="p65">Marco, «Hiç olmazsa bütün gen biçimlerini bilgisayarla inceleyebiliriz,»» diye cevap verdi.</p>

  <p class="p42">«Kullanabileceğimiz birilerini korumak için mi?»</p>

  <p class="p65">«Burada ya da başka yerde homoloji alanında yararlanabileceğimiz kimselerin ortadan kaldırılmalarını engellemek için. Kendimizi doğru dürüst anlayabilmek için gen biçimlerini, onlar hareket halindeyken, incelemeliyiz. Biliyorsun ki, bize en fazla bilg sağlayan da korkunç ve anormal biçimler. Otizm alanındak deneylerimiz bize homoloji konusunda geniş bilgi sağladı. Bugün bilgimiz işe ilk giriştiğimiz günkünden çok daha fazla.»</p>

  <p class="p66">Homoloji sözcüğünden çok 'İnsanın Genetik Fizyolojisi.' terimini beğenen William, «Hayır,» der gibi başını salladı. «Ne olursa olsun çok dikkatli davranmalıyız. Deneylerimizin çok yararlı olduğunu söylüyoruz ama bize bu iş için zorlukla izin veriyorlar. Sonuçta insan hayatıyla oynuyoruz biz.»</p>

  <p class="p66">«Yararsız hayatlarla. Ortadan kaldırılmaya layık kimselerle.»</p>

  <p class="p66">«Birini çabucak, ona acı vermeden ortadan kaldırmak başka, bizim deneylerimiz başka. Bu deneyler genellikle uzun sürüyor ve istemediğimiz halde kötü sonuçlanabiliyor.»</p>

  <p class="p66">«Onlara bazan yardım ediyoruz.»</p>

  <p class="p66">«Sazan da edemiyoruz.»</p>

  <p class="p66">Aslında anlamsız bir tartışmaydı. Çünkü bunu çözümlemenin yolu yoktu. Aslında homolojistler ancak birkaç ilginç anormal kişi bulabiliyorlardı. İnsanları bunların sayılarını arttırmaları için teşvik etmek de olmazdı tabii. Büyük Felaketin yarattığı sarsıntı hiçbir zaman geçmeyecek, bu yara çeşitli yollardan kendini gösterecekti. Bu vakalar da onlardan bi iydi.</p>

  <p class="p66">Uzay araştırmalarının telaşla teşvik edilmesinin nedeni insanların Büyük Felaket yüzünden dünyada yaşamın pamuk ipliğine bağlı olduğunu öğrenmeleriydi. Bazı sosyologlar bunu kanıtlamışlardı da.</p>

  <p class="p66">«Her neyse...»</p>

  <p class="p66">William o zamana kadar Randall Nowan gibisiyle karşılaşmamıştı. Hiçbir zaman. Otizmin ağır ağır görülmesi bu ender bulunan gen biçiminin en belirgin özelliğiydi. Bu nedenle uzmanların Randall konusunda önceki hastalara kıyasla daha fazla bilgileri vardı. Hatta delikanlı bütün iletişimi keserek, cildinin içine saklanmadan, ilgisiz, erişilemeyecek bir duruma girmeden önce laboratuvarda son düşüncelerini biraz yakalamayı başarmışlardı.</p>

  <p class="p66">Ondan sonra o ağır işlem başladı. Randall'a suni uyarıcı uyguluyor ve bunun süresini gitgide uzatıyorlardı. Böylece çocuğun beyiniçi faaliyetleri ortaya çıkıyordu. Bu sayede hem normal, hem de Randall gibilerinin beyinlerinin nasıl çalıştıkları anlaşılmaya başlanıyordu.</p>

  <p class="p66">O kadar çok bilgi topluyorlardı ki, William otizmi geri çevirme düşüncelerinin artık bir hayal olmaktan çıktığına inanmaya başladı. İkinci ad olarak Anti-Aut'u seçmesine de çok seviniyordu.</p>

  <p class="p67">Randall üzerindeki çalışmalar yüzünden duyduğu memnunluk en yüksek noktasına eriştiği sırada onu Dallas'tan aradılar. En olmayacak zamanda ona çalışmalarını bırakarak yeni bir sorunla ilgilenmesi için şiddetle baskı yapmaya başladılar.</p>

  <p class="p67">William daha sonra geriye baktığında onu sonunda Dallas'a gitmeye neyin ikna ettiğini bir türlü anlayamadı. Tabii soruları şansının kendine çok yardım ettiğini düşünecekti. Ama Dallas'a gitmeye neden razı olmuştu?</p>

  <p class="p67">Bunun nedeni farkına varmadan broşürü, kardeşinin fotoğrafını hatırlaması mıydı? Ama bu olamazdı tabii!</p>

  <p class="p67">Gelgelelim William oraya gitmeye sonunda razı oldu. Ancak, taşıtta mikro-reaktörün hafif uğultusu tizleştiği ve a-çekim ünitesi iniş için çalışmaya başladığı sırada William da o fotoğrafı anımsadı. Daha doğrusu belleğinin bilinçli yanına kaydı.</p>

  <p class="p68">Anthony, Dallas'ta çalışıyordu. William artık kardeşinin Merküri Projesi üzerinde çalışan gruptan olduğunu hatırlamaktaydı. Hafif sarsıntı yolculuğun sona erdiğini haber verirken yutkundu. Bu karşılaşma ikisini de rahatsız edecekti.</p>

  <p class="p69"><a id="a10"></a>3</p>

  <p class="p67">Anthony gelen uzmanı karşılamak için damdaki kabul yerinde bekliyordu. Yalnız değildi tabii. Oldukça kalabalık bir gruptaydı. Bu kalabalık Merküri Projesiyle ilgilenen uzmanların ne kadar çaresiz durumda olduklarını açıklıyordu. Anthony daha önemsiz kimselerin arasındaydı. Aslında öneri kendisinden geldiği için karşılama törenine katılmak zorunda kalmıştı.</p>

  <p class="p67">Anthony bunu düşündükçe hafif ama devamlı bir kaygı duyuyordu. Bu öneri büyük bir beğeniyle karşılanmıştı. Onu övmüşlerdi de. Ama her zaman önerinin ondan geldiği noktası üzerinde de hafifçe duruyorlardı. Yani bu iş fiyaskoyla sonuçlanırsa hepsi ateş hattından uzaklaşacak ve Anthony'i ortada bırakacaklardı.</p>

  <p class="p70">Anthony sonradan sıkıntıyla, belki de bu önerimin nedeni ağabeyimin homoloji alanını seçmiş olduğunu hayal meyal hatırlamamdı, diye düşünecekti. Bu olabilir... Ama şart değil. Aslında bu öneri mantıklıydı ve kaçınılamayacak bir şeydi. Ağabeyim bir fantazi yazarı gibi zararsız biri olsaydı ya da hiç akrabam olmasaydı bu fikir yine de aklıma gelecekti.</p>

  <p class="p70">Sorun iç gezegenlerle ilgiliydi.</p>

  <p class="p70">İnsanlar Ay ve Mars'a yerleşmişlerdi. Daha büyük asteroidlere ve Jüpiter'in uydularına erişilmişti. Jüpiter'in etrafında hızla dönerek bu yolla Satürn'ün büyük uydusu Titan'a erişme planları geliştiriliyordu. Hatta insanların dış Güneş Sistemlerine yedi yıl sürecek bir yolculuk yapmaları bile düşünülüyordu. Ama iç gezegenlere insanların bulunduğu uzay gemileri hâlâ gönderilemiyordu. Bunun nedeni Güneş'ten korkulmasıydı.</p>

  <p class="p70">Dünyanın yörüngesinin içinde kalan iki gezegenden Venüs pek çekici değildi. Diğer taraftan Merküri...</p>

  <p class="p70">Dmitri Large Dünya Komitesinin, Merküri Projesine fon sağlanması için karar vermesine yol açan konuşmayı yaptığı sırada Anthony henüz time katılmamıştı. Ancak bantları izlemiş ve Dmitri' nin konuşmasını dinlemişti. Uzmanın hiçbir hazırlık yapmadan konuştuğu iddia ediliyordu. Ama ne olursa olsun çok başarılı bir konuşmaydı. Üstelik o günden beri Merküri Projesinde uygulanan her prensibi içeriyordu.</p>

  <p class="p70">Dmitri özellikle teknolojinin, Güneş ışığındaki radyasyonların insanlara vereceği zararı engellemeyi başaracak kadar ilerlemesini beklemenin hata olacağını dikkatle belirtmişti. Merküri eşsiz bir yerdi ve insanlar bu gezegenden çok şey öğrenebilirlerdi. Merküri'nin yüzeyinden Güneş, başka yerden yapılması mümkün olmayan bir biçimde, iyice incelenebilirdi.</p>

  <p class="p70">Tabii insanın yerine başka bir şey... yani bir robot o gezegene gönderilirse.</p>

  <p class="p70">Gerekli fiziksel özellikleri olan bir robot yapılabilirdi. Gezegene yumuşak iniş yapmaksa kolaydı. Ancak, robot Merküri gezegenine indirildikten sonra ne olacaktı?</p>

  <p class="p70">Robot gözlem yapabilir ve buna göre davranırdı. Ama Proje üzerinde çalışanlar robotun hareketlerinin karmaşık ve ilginç olmasını istiyorlardı. Ayrıca robotun ne tür gözlemler yapacağından da pek emin değillerdi.</p>

  <p class="p71">Robotun her türlü mantıklı ihtimale karşı hazırlıklı olması ve karmaşık işler başarması için bir bilgisayarı da içermesi, ona eşlik etmesi gerekiyordu. (Dallas'ta bazıları bundan &lsquo;beyin' diye söz ediyorlardı. Ama Anthony bundan hoşlanmazdı. Daha sonra, acaba bunun nedeni ağabeyimin beyin üzerinde çalışması mı, diye kendi kendine soracaktı.) Bu kompüterin yeteri kadar karmaşık ve çok da yetenekli olması şartı.</p>

  <p class="p71">Ancak böyle bir şeyin yapılması ve Merküri'ye götürülerek oraya indirilecek kadar portatif olması olanaksızdı. Ayrıca planladıkları türde bir robotun işlerine yaraması için hareket edebilmesi gerekliydi. Belki robotikçilerin üzerinde oynadıkları pozitronik yollar ileride bu bakımdan işe yarayacaklardı. Ama o gün henüz gelmemişti.</p>

  <p class="p71">Diğer bir yol ise robotun yaptığı her gözlemi anında dünyaya yollamasıydı. Böylece yeryüzündeki bir bilgisayar da robotun bu gözlemlere göre hareket etmesini sağlayabilirdi. Yani makine adam Merküri'de, beyniyse burada olacaktı.</p>

  <p class="p71">Buna karar verildiği zaman telemetrisler en önemli teknisyenler sayılmaya başladılar. İşte Anthony de o zaman projeye katıldı. Meslekdaşları gibi 50'den 140 milyon mile kadar uzaklıktan işaretleri almanın ve karşılık vermenin yollarını arıyordu. Üstelik bu işaretlerin onları kötü bir biçimde engelleyebilen bir Güneş diskine doğru ve bazan da onun yanından geçecek biçimde yönlendirilmeleri de gerekiyordu.</p>

  <p class="p71">Anthony işine hırsla sarılmıştı. Sonunda bu konuda ustaca çalıştığını ve başarılı olduğunu düşünecekti. Merküri'nin çevresinde yörüngeye oturtulan ve şalter görevi yapan üç merkez, iş arkadaşlarından çok onun eseriydi. Merküri uyduları denilen bu merkezler, o gezegenden dünyaya ve yeryüzünden de gezegene işaret gönderip alacak güçteydiler. Üçü de hemen hemen sürekli olarak Güneş'in radyasyonlarına dayanacak biçimde yapılmıştı. En önemlisi merkezler Güneş'in işaretleri etkilemesine de engel oluyorlardı.</p>

  <p class="p72">Bu üç uydu arzdan bir milyon mil kadar uzaklığa oturtulmuşlardı. Merküri, Güneş'in arkasında kaldığı ve yeryüzündeki herhangi bir istasyonun işaretlerini alamadığında bile bunu sağlıyorlardı.</p>

  <p class="p72">Böylece geriye robot kalıyordu. Robotik ve telemetrikçilerin birlikte yarattıkları harika bir şeydi bu. Arka arkaya yapılan on modelin en ayrıntılısıydı. Bir insanın iki katı büyüklüğünde ve beş katı ağırlığındaydı. Bir insandan çok daha fazla şeyi algılıyor ve yapabiliyordu. Ama ona yol gösterilmesi şartıyla.</p>

  <p class="p72">Robota rehberlik edecek bilgisayarın çok ayrıntılı ve karmaşık olması gerektiği çabucak anlaşılmıştı. Ayrıntılar gitgide artıyor ve bir satranç oyunundan farksızlaşıyordu. Sonunda telemetrik uzmanları robotu kontrol eden bilgisayarı programlamak için kullanılan bilgisayarı programlamak için bir bilgisayar daha kullanmak zorunda kaldılar.</p>

  <p class="p72">Ortada artık karmaşadan başka bir şey yoktu.</p>

  <p class="p72">Robot, Arizona çöllerindeki bir üsteydi ve iyi de çalışıyordu. Ama Dallas'taki bilgisayar dünyanın o çok iyi bilinen koşullarında onu iyi yönetemiyordu. Anthony o teklifi yaptığı tarihi unutmamıştı: 4-7-553. Bunu hatırlamasının bir nedeni 4-7 gününün Büyük Felaketten önce Dallas dolaylarında bayram sayıldığını bilmesiydi. Yani 553 yıl önce.</p>

  <p class="p72">Yemek sırasında olmuştu bu. Yemekler de gerçekten güzeldi. Bölgenin ekolojisi büyük bir dikkatle ayarlanmıştı. Proje üzerinde çalışan personelin gerekli yiyecekleri toplamaya hakları vardı. O yüzden menü çok zengindi. Anthony o sıra kızarmış ördeği denemişti.</p>

  <p class="p72">Ördek gerçekten nefis olduğu için her zamankinden daha dostça bir tavır takınmıştı. Herkes açık açık konuşuyordu o gün. Ricardo, «Bu işi başaramayacağız,» demişti. «Bunu itiraf edelim artık. Bu işi hiçbir zaman yapamayacağız.»</p>

  <p class="p72">Daha önce kaç kişinin kaç kez aynı şeyi düşündüğü belli değildi. Ama o zamana kadar kimse bundan açık açık söz etmemişti. Kural buydu. Kötümser konuşmalar yapmak paranın kesilmesine yol açar ve bir şans varsa o da kaybolurdu. (Zaten para beş yıldan beri gitgide daha zorlukla veriliyordu.)</p>

  <p class="p67">Genellikle fazla iyimser olmayan ama ördeğin zevkini çıkaran Anthony, «Neden yapamayacakmışız?» dedi. «Bana bunun nedenini söyle de ben de iddianı çürüteyim.»</p>

  <p class="p67">Bu açık bir meydan okumaydı. Ricardo'nun siyah gözleri hemen kısılıverdi. «Sana nedeni söylememi mi istiyorsun?»</p>

  <p class="p73">«Evet.»</p>

  <p class="p67">Ricardo iskemlesini iyice Anthony'e doğru çevirdi. «Haydi, biliyorsun ki, bunun saklanacak bir yanı yok! Dmitri hiçbir raporunda sorundan açık açık söz etmeyecek. Ama gerçeği sen de biliyorsun, ben de. Robot ister burada kalsın, ister Merküri'ye gönderilsin projenin başarıya erişmesi için bir insan beyni kadar karmaşık ve ayrıntılı bir bilgisayar gerekiyor. Biz de bunu yapamayız. O halde ne yapacağız? Dünya Kongresine oyunlar oynayarak çalışmak ve belki de yararlı bir iki şey bulmak için para koparacağız, işte o kadar.»</p>

  <p class="p67">Anthony memnun bir tavırla gülümsedi. «Bu iddiayı çürütmek kolay. Cevabı bize sen, kendin verdin!» Bir oyun mu oynuyordu? Bunun nedeniördeğin çok nefis olması mıydı? Ricardo'ya takılma arzusu muydu? Yoksa farkına varmadan ağabeyini mi düşünüyordu? William'ın sonradan bunu anlaması imkânsızdı.</p>

  <p class="p67">«Hangi cevap?» Ricardo ayağa kalktı. Son derece uzun boylu ve zayıf bir adamdı. Beyaz gömleğinin önünü hiçbir zaman kapatmıyordu. Kollarını kavuşturarak hâlâ yerinde oturan Anthony'nin tepesine dikildi. «Hangi cevap?»</p>

  <p class="p67">«Bir insan beyni kadar ayrıntılı bir bilgisayara gerek olduğunu söyledin. İyi ya... Biz de bunu yaparız»</p>

  <p class="p73">«Mesele de bu ya, aptal. Bunu yapamayız...»</p>

  <p class="p73">«Biz yapamayız. Ama başkaları var»</p>

  <p class="p73">«Hangi başkaları?»</p>

  <p class="p73">«Beyinler üzerinde çalışan uzmanlar tabii. Bizler sadece katı maddeler konusunda uzman olan fizikçileriz. İnsan beyninin hangi bakımdan karmaşık olduğunu bilmiyoruz. Ya da ne dereceye kadar karmaşık sayılabileceğini. Neden bir homolojist çağırmıyor ve bilgisayarı ona yaptırmıyoruz?» Anthony bu sözlerden sonra ördek dolmasından iri bir parça daha alarak sakin sakin ama zevkle yemeye başladı. Bunca zaman sonra dolmanın tadını hâlâ hatırlıyordu. Ne var ki, ondan sonra olanların ayrıntılarını unutmuştu.</p>

  <p class="p74">Galiba kimse önerisini, ciddiye almamıştı. Hepsi gülmüşler ve Anthony'nin kaçamağa saparak yakasını zekice kurtardığını düşünmüşlerdi. Güldükleri Ricardo'ydu. (Ama tabii sonradan hepsi de bu fikri ciddiye aldıklarını iddia edeceklerdi.)</p>

  <p class="p74">Ricardo öfkeyle parmağını Anthony'e doğru sallamıştı. «Bunu yaz. Sana meydan okuyorum. Bu önerini kâğıda dökemeyeceksin.» (Daha doğrusu Anthony olayı böyle hatırlıyordu. Ricardo ise son zamanlarda heyecanla, «Bu harika bir fikir!» diye bağırdığını iddia ediyordu. «Bunu neden resmi bir biçimde yazmıyorsun, Anthony?»)</p>

  <p class="p74">Her neyse... Anthony düşüncesini kâğıda dökmüş, Dmitri Large bu fikri çok beğenmişti. Özel bir toplantı sırasında Anthony'nin omzuna vurarak, «Ben de bu yönde düşünmeye başlamıştım,» demişti. «Ama tabii rapora bunu katmayacağım.» (Anthony, bu iş bir fiyaskoyla sonuçlanırsa sorumluluğu bana yıkacak, diye düşünmüştü.)</p>

  <p class="p44">Uygun homolojisti Dmitri Large aramış, Anthony'nin aklına bu konuyla ilgilenmesi gerektiği hiç gelmemişti. Ne homoloji konusunu biliyordu, ne de homolojistleri. Tabii ağabeyi dışında. Zaten onu da düşünmemişti, yani bilinçli olarak.</p>

  <p class="p44">İşte Anthony şimdi burada, küçük bir roldeydi. Uçağın kapısı açılarak birkaç adam çıktı. El sıkışılırken Anthony de kendini aynaya bakıyormuş gibi hissediyordu. Baktığı kendi yüzüydü sanki.</p>

  <p class="p75">Anthony'nin yanakları alev alev yanmaya başladı. O anda binlerce kilometre ötede olmayı çok istedi.</p>

  <p class="p76">4</p>

  <p class="p44">William kardeşini daha önce hatırlamış olmayı her zamankinden çok istiyordu. «Onu hatırlamam gerekirdi... Kesinlikle.»</p>

  <p class="p77">Ancak o teklif gururunu okşamış ve uzman bir süre sonra da heyecanlanmaya başlamıştı. Belki de kardeşini mahsus hatırlamamıştı.</p>

  <p class="p78">Bir kere Dmitri Large'ın medya yoluyla konuşmak yerine kalkıp kendisini görmeye gelmesi onu sevindirmişti. Adam Dallas' tan New York'a uçmuş ve bu da William'ın hoşuna gitmişti. Çünkü adam gizlice gerilim romanları okumaya meraklıydı. Zaten o tür maceralarda, erkekler ve kadınlar gizlice seyahat etmek istedikleri zaman toplu taşıma araçlarından yararlanıyorlardı. Sonuçta elektronik-seyahat kamunun malıydı. Daha doğrusu her tür radyo ışınının izlendiği gerilim romanlarında öyle deniliyordu.</p>

  <p class="p78">William espri yapmaya çalışarak bundan söz etmişse de galiba Dmitri onu pek dinlememişti. Dikkatle William'ın yüzüne bakarken sanki aklı başka yerdeydi. Sonunda, «Affedersiniz.» diye mırıldanmıştı. «Bana birini hatırlattınız da...»</p>

  <p class="p78">(William o zaman bile gerçeği anlayamamıştı. Adam ondan sonra sık sık kendi kendine, bu nasıl oldu, diye sormuştu.)</p>

  <p class="p78">Dmitri Large ufak tefek tombul bir adamdı. Endişeli ya da sinirli olduğunu söylediği zamanlarda bile gözleri yine de neşeyle parlardı. Burnu yuvarlak domates gibi, yanakları da şişmandı. Her tarafı yumuşaktı. Adam ikinci adı olan Large'ın üzerinde özellikle durmuştu o gün. Hem de çabucak. William da o zaman Dmitri'nin bunu sık sık yaptığını düşünmüştü. Adam, «Large, 'geniş' anlamına geliyor tabii, dostum,» demişti. «Ama genişliğin boyla bosla ilgisi olması şart değil ya.»</p>

  <p class="p78">Ondan sonra yaptıkları konuşma sırasında William sık sık itiraz etmişti. «Benim bilgisayarlar konusunda hiçbir fikrim yok... Hiçbir şey bilmiyorum! Onların nasıl çalıştıklarını da nasıl programlandıklarını da anlayamıyorum.»</p>

  <p class="p78">Dmitri bunu önemsemediğini belirtmek için elini sallamıştı. «B<span class="t15">U</span> önemli değil, hiç değil. <span class="t16">Biz</span> bilgisayarları biliyoruz. Programları da <span class="t16">biz</span> hazırlarız. Siz bize bir bilgisayarın bir kompüter değil de bir beyin gibi çalışmasını sağlamak için ne yapılması gerektiğini söyleyin.»</p>

  <p class="p78">William şaşırmıştı. «Beyin konusunda bunu size açıklayacak kadar bilgim olduğunu sanmıyorum, Dmitri.»</p>

  <p class="p2">Profesör, «Dünyanın en ileri gelen homolojistisiniz,» demişti.</p>

  <p class="p27">«Konuyu iyice inceledim.» O zaman söylenecek hiçbir şey kalmamıştı.</p>

  <p class="p2">Dmitri konuşmasını sürdürürken William onu gitgide artan bir sıkıntıyla dinledi. Bir insan bir konuya uzun süre, derinlemesine daldığı zaman diğer alanlarda çalışan uzmanların birer sihirbaz olduklarını düşünmeye başlıyordu. Onların bilgisini kendi bilgisizliğinin derinliğiyle ölçüyordu... Dmitri konuşurken William, Merküri Projesi konusunda bir hayli bilgi sahibi oldu. Tabii o sıra buna hiç gerek olmadığını düşünüyordu.</p>

  <p class="p2">Uzman sonunda, «Öyleyse neden bilgisayar kullanıyorsunuz?» diye sordu. «Niçin adamlarınızdan biri ya da bir tim robotun işaretlerini almıyor ve ona talimat vermiyor?»</p>

  <p class="p2">Dmitri neredeyse heyecanı yüzünden koltuktan fırlıyordu. «Ah, ah, ah! Görüyor musunuz, durumun farkında değilsiniz! İnsanların robotun yollayacağı bütün malzemeyi çabucak incelemeleri olanaksız ısılar, gaz basınçları, kozmik ışınlarda dalgalanma ve Güneş rüzgârı yoğunlukları, kimyasal karışımlar toprak dokuları ve bunlardan başka hemen hemen otuz altı madde. Bir insanın bunları analiz etmesi ve ondan sonraki adım konusunda karar vermesi gerekiyor. Bir insan robota sadece <span class="t16">rehberlik</span> edebilir. Ama bir bilgisayar robotun kendisiymiş gibi olur.</p>

  <p class="p2">«Ve insanlar fazla hızlıdırlar. Herhangi bir radyasyonun Merküri'den dünyaya gelip dönmesi on ila yirmi iki dakika sürer. Bu ikisinin yörüngeleri üzerinde hangi noktada olduklarına bağlıdır. Bu konuda yapılabilecek bir şey yoktur. Şimdi... bir gözlem alır ve emir verirsiniz. Ancak gözlemin yapıldığı anla cevabın arasında ç.ok şey olabilir. İnsan, ışık hızının yavaşlığına kendini alıştıramaz. Ama bir bilgisayar bunu da hesaba katar... Haydi, lütfen bize yardım edin, William.»</p>

  <p class="p2">Uzman sıkıntıyla, «İstediğiniz zaman bana sorular sorabilirsiniz,» dedi. «Tabii bunun bir yararı olursa. Özel RV ışınım her zaman hizmetinizde olacak.»</p>

  <p class="p2">«Ama ben fikir danışmak istemiyorum ki. Benimle gelmelisiniz.»</p>

  <p class="p2">«Yani taşıtla mı?» William şok geçiriyordu sanki.</p>

  <p class="p2">«Evet, tabii. Bir laser ışınının iki ucunda oturup aradaki iletişim uydusunun yardımıyla böyle bir projenin üzerinde çalışılamaz ki. Bu sonunda çok pahalıya gelir. Rahat bir yöntem. de sayılmaz. Ayrıca hiçbir şey gizli kalamaz...»</p>

  <p class="p7">William, bu gerçekten o gerilim romanlarına benziyor, diye kararını verdi.</p>

  <p class="p7">Dmitri, «Dallas'a gelin,» dedi. «Size orada nelerimiz olduğunu göstermeliyim. Donanımı görün. Bizim bilgisayarcılarla konuşun. Onların düşünce tarzınızdan yararlanmalarına izin verin.»</p>

  <p class="p7">William kesin bir tavırla konuşma zamanının geldiğini düşündü. «Dmitri, burada kendi işim var. Yarıda bırakmak istemediğim çok önemli bir iş bu. istediğinizi yaparsam laboratuvarımdan aylarca uzak kalırım.»</p>

  <p class="p7">Dmitri şaşaladı. «Aylar mı? Sevgili William, bu iş yıllcır sürebilir. Ama yapacağınız yine de sizin işiniz sayılır.»</p>

  <p class="p7">«Hayır. gelemem. Ben işimin ne olduğunu biliyorum. Kesin olan bir şey var ki, o da, işimin bir robotun Merküri gezegeninde dolaşmasını kontrol etmek olmadığıdır.»</p>

  <p class="p7">«Neden? Bu işi uygun biçimde yaparsanız çok şey öğrenirsiniz. Bir bilgisayarın bir beyin gibi çalışmasını sağlarken bu konudaki bilginiz çoğalır ve gelişir. O zaman buraya işiniz saydığınız şey üzerinde çalışmak için yeni bilgiler edinmiş olarak dönersiniz. Siz yokken yardımcılarınız bu çalışmayı sürdüremezler mi? Onlarla laser ışını ve televizyonla bağlantı kuramaz mısınız? Arada sırada New York'a dönemez misiniz? Kısa süreler için.»</p>

  <p class="p7">William etkilenmişti. Beyin üzerinde başka bir yöntemle çalışma fikri ilgisini çekti. Uzman ondan sonra Dallas'a gitmek için bahaneler bulmaya başladı. Hiç olmazsa orayı ziyaret edebilirim. Hiç olmazsa laboratuvarların nasıl olduklarını görebilirim. Sonuçta istediğim zaman buraya dönebilirim. '</p>

  <p class="p7">Sonra Dmitri eski New York harabelerini ziyaret etti ve her şeyi safça bir heyecanla izledi. (Tabii yine de Büyük Felaket Öncesi New York'un bir işe yaramayan devlik merakından daha güzel kalıntıları yoktu.) William o zaman yapacağı yolculuk sayesinde ilginç yerler görme fırsatını bulup bulamayacağını düşünmeye başladı.</p>

  <p class="p7">Uzman kendi kendine, bir süreden beri yeni bir yatak-arkadaşı bulma konusunu düşünüyordum, demeye bile başladı. Onu, devamlı kalmayacağım başka bir bölgede bulmak çok daha uygun olur.»</p>

  <p class="p2">Yoksa o sırada, gerekenler konusunda pek az bilgisi olmasına rağmen neler yapılabileceğini sezmiş miydi? Bu uzaklarda çakan şimşek gibi miydi?</p>

  <p class="p2">Böylece William sonunda Dallas'a gitti. Uçaktan inerken Dmitri onu sevinçle karşıladı. Sonra gözleri kısıldı ve dönüp, «Biliyordum,» dedi. «Ne şaşırtıcı bir benzerlik bu.»</p>

  <p class="p2">William'ın gözleri irileşti. Karşısında büzülüp gerilemeye çalışan biri vardı şimdi. Yüzü onun yüzüne benziyordu. İşte o zaman karşısındakinin Anthony olduğunu anladı.</p>

  <p class="p2">Kardeşinin yüzündeki ifadeden de bu akrabalığı gömmeyi çok istediği anlaşılıyordu. William'ın, «Gerçekten ilginç,» demesi ve sonra başka bir konudan söz açması yeterli olacaktı. İnsanların gen biçimleri yeteri kadar karmaşıktı zaten. Bu yüzden akraba olmayanlar arasında da benzerlik görülebiliyordu.</p>

  <p class="p2">Ama tabii William bir homolojistti. Karmaşık insan beyni üzerinde çalışan bir insan, ayrıntılara karşı olan duyarlılığını da kaybediyordu. Uzman bu yüzden, «Onun kardeşim Anthony olduğundan eminim,» diye cevap verdi.</p>

  <p class="p2">Dmitri, «Kardeşiniz mi?» dedi.</p>

  <p class="p2">William açıkladı. «Babamın aynı kadından iki oğlu oldu. Annemden yani. Onlar çok ilginç insanlardı.»</p>

  <p class="p79">Sonra elini uzatarak birkaç adım attı. Anthony de bu eli sıkmaktan başka çare bulamamıştı... Ondan sonraki birkaç gün herkes sadece bu olaydan söz etti.</p>

  <p class="p80"><a id="a11"></a>5</p>

  <p class="p2">William'ın ne yaptığını iyice anladığından pişmanlık duyması Anthony'i pek de teselli etmedi.</p>

  <p class="p2">İki kardeş o geceyemekten sonra başbaşa otururlarken, William, «Özür dilerim,» dedi. «İşin en kötü yanını söylersem bir daha bunun üzerinde durmayacaklarını düşünmüştüm. Ama öyle olmadığı anlaşılıyor. Ben ne bir belge, ne de bir anlaşma imzaladım. Buradan hemen gideceğim.»</p>

  <p class="p81">Anthony kabaca, «Bunun ne yararı olur?» diye homurdandı. «Artık herkes gerçeği biliyor. İki vücut ve bir yüz. Bu insanı kusturmaya yeter!»</p>

  <p class="p2">«Gidersem...»</p>

  <p class="p2">«Gidemezsin. Bütün bunlar benim fikrimdi.»</p>

  <p class="p81">«Beni buraya getirtmek mi?» William kalın şiş kapaklı gözlerini iri iri açarak kaşlarını kaldırdı.</p>

  <p class="p81">«Hayır, ne münasebet! Buraya bir homolojist getirtme fikrini kastediyorum. Seni göndereceklerini nereden bilebilirdim?»</p>

  <p class="p2">«Ama gidersem...»</p>

  <p class="p81">«Olmaz. Şimdi yapılacak tek şey bu sorunu çözümlemek. Tabii mümkünse. O zaman... olaya önem vermezler.» Sonra da kendi kendine, başarıya erişenlerin her kusurunu affederler diye düşünüyordu.</p>

  <p class="p2">«Bunu başarabileceğimden pek de emin değilim.»</p>

  <p class="p81">«Hayır, denemek zorundayız. Dmitri bunu bizden bekleyecek.» Anthony profesörün tenor sesini taklit etti. «&lsquo;Su harika bir fırsat. İkiniz kardeşsiniz ve birbirinizi anlıyorsunuz. Neden beraber çalışmayacaksınız?'» Bir an durduktan sonra kendi öfkeli sesiyle ekledi. «Onun için bunu yapmak zorundayız. Şimdi işe şu soruyla başlayalım: Senin yaptığın nedir, William? Yani homoloji sözcüğünün sözlük anlamı dışında?»</p>

  <p class="p81">William, «Lütfen beni affet...» diye içini çekti. «Evet... Ben otistik çocukların üzerinde çalışıyorum.»</p>

  <p class="p2">«Korkarım bunun ne anlama geldiğini bilmiyorum.»</p>

  <p class="p81">«Kısaca anlatayım: ben dünyaya uzanmayan, diğer insanlarla iletişim kurmayan, içlerine kapanıp deriden oluşmuş bir duvar arkasında yaşayan, erişilmesi zor çocukların üzerinde çalışıyorum. İleride bir gün bu hastalığı iyileştirebileceğime inanıyorum.»</p>

  <p class="p2">«Bu yüzden mi ikinci ad olarak Anti-Aut'u seçtin?»</p>

  <p class="p2">«Evet, öyle. »</p>

  <p class="p2">Anthony hafifçe güldü ama aslında pek eğlenmiyordu.</p>

  <p class="p2">William'ın tavırları soğuklaştı. «Dürüst bir ad bu.»</p>

  <p class="p2">Anthony telaşla, «Öyle olduğundan eminim,» diye mırıldandı. Daha fazlasını söyleyecek ve ağabeyinden özür dileyecek halde değildi. Kendini zorlayarak konuya döndü. «Bu alanda ilerleme gösterdin mi?»</p>

  <p class="p7">«çocukları iyileştirme konusunda mı? Hayır, bu ana kadar başarılı olamadım. Ama onları anlamak konusunda, evet.» William konuşurken gözleri dalgınlaşıp heyecanlanmaya başladı. Anthony ne olduğunu anlıyordu... insan kalbini ve kafasını dolduran ve başka şeylerle ilgilenmesini engelleyen bir konudan söz ederken böyle olurdu. O da aynı şeyleri kaç kez hissetmişti.</p>

  <p class="p7">Anthony pek anlayamadığı konuyla ilgili sözleri dikkatle dinledi. Çünkü bunu yapması gerekliydi. William da onu dinleyecekti.</p>

  <p class="p7">Anthony her şeyi ne kadar da iyi hatırlıyordu. O sırada hatırlamayacağını sanmıştı. Ama o zamanlar neler olduğunun farkında değildi. Geriye bakarak olanları düşünürken bazı cümleleri tam olarak anımsadığını farketti. Hem de kelimesi kelimesine.</p>

  <p class="p7">William, «Bizce otistik bir çocuğun dış izlenimleri algılayamadığı ve hatta onları uygun bir biçimde yorumlayamadığı fikri yanlıştı,» dedi. «Aslında çocuk onları beğenmiyor ve reddediyordu. Ayrıca beğendiği bir izlenim konusunda derinlemesine konuşabilme yeteneğini de kaybetmiyordu.»</p>

  <p class="p7">Anthony ağabeyini dinlediğini belirtmeye çalıştı. «Ah...»</p>

  <p class="p7">«Çocuğu sıradan yollarla otizmden vazgeçmeye ikna edemezsin. Çünkü bütün dünyayı olduğu gibi seni de beğenmemektedir. Ama onu bilinçli durdurma durumuna getirirsen...»</p>

  <p class="p7">«Ne durumuna?»</p>

  <p class="p7">«Bu bir tekniktir. Yani beyinin vücutla olan bağlantısı kesilir ve o gövdeyle ilişkisi olmadan fonksiyonlarını yerine getirir. Bu bizim laboratuvarlarımızda geliştirilmiş, karmaşık bir tekniktir. Aslında...» William durakladı.</p>

  <p class="p7">Anthony yavaşça sordu. «Bu tekniği sen mi geliştirdin?»</p>

  <p class="p7">William hafifçe kızarırken memnun olduğu belliydi. «Evet, aslında öyle. &lsquo;Bilinçli durdurma' sırasında vücuda hazırlanmış hayalleri verirve beyini diferansiyal elektroensefalografi yardımıyla inceleriz. Ve hemen otistik kişi konusunda çok daha fazla bilgi</p>

  <p class="p82">ediniriz. Onun ne tür duyu izlenimlerini istediğini anlar, genellikle de beyin konusunda daha fazla bilgi toplamış oluruz.»</p>

  <p class="p83">«Ah...» Anthony bu sefer &lsquo;Ah&rsquo;ı içtenlikle söylemişti. «Beyin hakkında bütün bu öğrendiklerini... onları bir kompüterin çalışmasına uygulayamaz mısın?»</p>

  <p class="p83">Wılliam, «Hayır,.. dedi. «Bu olanaksız. Bunu Dmitri&rsquo;ye de söyledim. Benim kompüterler konusunda hiçbir bilgim yok. Beyin konusundaki bilgim ise yeterli değil.»</p>

  <p class="p83">«Sana bilgisayarları öğretir ve neye gereksinimimiz olduğunu etraflıca anlatırsam... o zaman?»</p>

  <p class="p7">«Bu bir işe yaramaz. Çünkü.. .»</p>

  <p class="p83">Anthony etkileyici görünmeye çalışarak, «Ağabey, bana borcun var. Lütfen sorunlarımızın üzerinde düşünmek için dürüstçe bir çaba harca. Beyin konusunda neler biliyorsan... Lütfen onları bizim bilgisayarlara uygula.»</p>

  <p class="p84">William endişeyle kımıldandı. «Durumunu anlıyorum. Elimden geleni yapacağım. Elimden geldiğince çabalayacağım.»</p>

  <p class="p85">6</p>

  <p class="p86">William çabaladı gerçekten. Anthony&rsquo;nin de tahmin ettiği gibi onları birlikte çalışmaları için yalnız bıraktılar. Başlangıçta arada sırada diğerleriyle karşılaşıyorlardı. William kardeş olduklarını inkâr edemeyecekleri için şok taktiklerine başvurarak bu gerçeği mahsus açıklıyordu. Ama sonunda bundan vazgeçti. Artık diğerleri işlerine karışmıyorlardı. William, Anthony&rsquo;e yaklaştığı ya da Anthony, William&rsquo;ın yanına gittiği zaman etraftakiler usulca ortadan kayboluyorlardı.</p>

  <p class="p86">İki kardeş gitgide birbirlerine alıştılar. Sazan sanki birbirlerine hiç benzemiyorlarmış ve çocukluk anılarını paylaşmıyorlarmış gibi konuşabiliyorlardı da.</p>

  <p class="p86">Anthony kompüterle ilgili gereksinimleri fazla teknik olmayan bir dille açıklıyordu. William da uzun uzun düşündükten sonra kompüterin bir bakıma insan beyninin görevini yapabileceğini sandığını söyledi.</p>

  <p class="p87">Anthony, «Sence bu mümkün mü?» dedi.</p>

  <p class="p87">William, «Bilmiyorum...» diye cevap verdi. «Açıkçası bunu denemek için hiç sabırsızlanmıyorum. İşe yarayabilir de yaramayabilir de.»</p>

  <p class="p44">«Dmitri Large'la konuşmamız gerekiyor.»</p>

  <p class="p44">«Önce bunu aramızda tartışalım. Bakalım elimizde neler var. Dmitri&rsquo;ye mümkün olduğu kadar mantıklı bir öneriyle gitmeliyiz. Ya da hiç gitmemeliyiz.»</p>

  <p class="p44">Anthony durakladı. «Dmitri&rsquo;ye <span class="t16">ikimiz</span> birlikte mi gideceğiz?»,</p>

  <p class="p44">William incelikle, «Sen benim sözcüm olursun,» dedi. «Birlikte görülmemize hiç gerek yok.»</p>

  <p class="p44">«Sağol, William. Başarılı olursak fikrin senin olduğunu herkese açıklarım.»</p>

  <p class="p44">William, «Bu bakımdan hiçbir endişem yok,» diye başını salladı. «Fikir bir işe yararsa galiba onu ancak ben uygulayabilirim.»</p>

  <p class="p44">Dört beş toplantı yaparak konuyu tartıştılar. William, Anthony kendine çok yabancı olan bir konuyu çabucak kavradığı için kardeşiyle gururlanacaktı. Tabii akraba olmasalardı. Aralarındaki o sıkıcı duygusal sorunu unutabilseydi.</p>

  <p class="p44">İki kardeş ondan sonra Dmitri Large&rsquo;la uzun görüşmeler yaptılar. Hatta hemen herkesle görüştüler. Anthony günlerce onlarla konuştu. Sonra diğerleri tek tek William&rsquo;ı görmeye geldiler. Ve sancılı bir hamilelik süresinden sonra Merküri Bilgisayarı adı verilen proje onaylandı.</p>

  <p class="p44">William biraz rahatlayarak New York&rsquo;a döndü. Ora(.la kalmayı planlamıyordu. (İki ay önce bunun mümkün olduğunu düşünebilir miydi?) Ancak Homoloji Enstitüsünde yapılması gereken çok şey vardı.</p>

  <p class="p44">Tabii William&rsquo;ın l aboratuvardaki kendi grubuna, neler olduğunu, niçin ayrılması gerektiğini ve o yokken nasıl çalışacaklarını anlatabilmesi için yine toplantılar yapıldı. Sonra uzman yanında gerekli aygıtlar ve iki genç yardımcıyla Dallas&rsquo;a döndü. Orada ne kadar kalacağı belli değildi.</p>

  <p class="p44">William&rsquo;ın gözü arkada kalmamıştı. Kendi laboratuvarını ve onun gereksinimlerini unuttu. Kendini tamamiyle yeni görevine verdi.</p>

  <p class="p44"><span class="t12">&nbsp;</span></p>

  <p class="p27"><span class="t18">&nbsp;</span></p>
</body>
</html>
