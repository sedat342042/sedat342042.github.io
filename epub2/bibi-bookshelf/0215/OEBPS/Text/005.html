<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p7">Andrew mahkeme salonunda ilk kez konuşuyordu. Yargıç robotun sesinin insanlarınkine çok benzemesi yüzünden bir an şaşırdı. Sonra, «Neden özgür olmak istiyorsun, Andrew?» diye sordu. «Bu, hangi bakımdan senin için önemli?»</p>

  <p class="p7">Andrew, «sayın yargıç,» dedi. «Siz, esir olmak ister miydiniz?"</p>

  <p class="p7">«Ama sen bir esir değilsin ki. Sen mükemmel bir robotsun. Anladığım kadarıyla dâhi bir robotsun üstelik. Yarattığın sanat eserlerinin hiçbir yerde eşi yokmuş. Özgür olsaydın başka daha ne yapardın?»</p>

  <p class="p7">«Belki şimdikinden daha fazlasını yapmazdım, sayın yargıç. Ama onları daha büyük bir mutlulukla yapardım. Bu mahkeme salonunda sadece insanların özgür olabilecekleri söylendi. Ama bence ancak özgür olmak isteyen bir kimse özgür olabilir. Ben de özgür olmak istiyorum.»</p>

  <p class="p7">Sonunda bu sözler yargıca yol göstermişti. Kararının en önemli cümlesi şu oldu: «Kafası özgürlük kavramını anlayacak ve bunu isteyecek kadar gelişmiş olan birini bundan yoksun bırakmaya kimsenin hakkı olamaz.»</p>

  <p class="p24">Daha sonra Dünya Mahkemesi de bu kararı destekledi.</p>

  <p class="p25">8</p>

  <p class="p7">Bey hâlâ çok hoşnutsuzdu. Sert sesi Andrew'nun kendini kontak yapmak üzereymiş gibi hissetmesine neden oluyordu.</p>

  <p class="p7">Bey, «O lanet olasıca paranı istemiyorum, Andrew,» diye homurdandı. «Ama onu alıyorum. Çünkü başka türlü kendini özgür hissedemeyeceksin. Bundan sonra işleri kendin seçer ve onları bildiğin gibi yaparsın. Sana bunun dışında başka hiçbir emir vermeyeceğim istediğini yap. Ama ben yine de senden sorumluyum. Mahkeme emrinin bir parçası bu. Bunu anladığını umarım.»</p>

  <p class="p7">Minimini hanım atıldı. «O kadar öfkelenme, baba<span class="t14">1</span> Bu sorumluluk o kadar ağır bir şey değil. Bir şey yapmana gerek olmadığını biliyorsun. üç Yasa hâlâ geçerli.»</p>

  <p class="p2">«O halde nasıl özgür olabiliyor'?»</p>

  <p class="p2">Andrew, «İnsanları da yasaları kısıtlamıyor mu, bey?» dedi.</p>

  <p class="p2">«Artık tartışacak değilim!» Bey kalkıp çıktı. Andrew bu olaydan sonra onu daha ender görmeye başladı.</p>

  <p class="p2">Minimini hanım ise Andrew için yapılan ve onun üzerine kaydedilen küçük eve sık sık gelerek robotu görüyordu. Tabii bu kulübede mutfak da yoktu banyo da. Ev iki odaydı. Bunlardan biri kütüphaneydi, diğeriyse depo ve atölye karışımı bir şey. Andrew birçok siparişi kabul ediyor ve özgür bir robot alarak eskisinden daha fazla çalışıyordu. Sonunda evin borcunu ödedi ve kulübe yasalara göre kesinlikle onun oldu.</p>

  <p class="p2">Bir gün Küçük bey de geldi... Hayır, George! Küçük bey. Mahkemenin kararından sonra Andrew&rsquo;nun kendisini böyle çağırması için ısrar etmişti. «Özgür bir robot hiç kimseye küçük bey diye hitab etmez, » demişti. «Ben seni Andrew diye çağırıyorum. Sen de beni George diye çağırmalısın.»</p>

  <p class="p2">Bu bir emir gibi söylenmişti. Andrew da bu yüzden ona George diye hitab etmeye başladı. Ama minimini hanım yine öyle kaldı.</p>

  <p class="p2">George kulübeye geldiği gün robota, beyin ölüm döşeğinde olduğunu haber verdi. Minimini hanım onun başucunda bekliyordu. Ama bey Andrew&rsquo;yu görmek istedi.</p>

  <p class="p2">Bey fazla hareket edemiyordu ama sesi hâlâ güçlüydü. Kendini zorlayarak elini kaldırdı ve, «Andrew...» dedi. «Andrew... Bana yardım etme, George. Ben sakat değilim, sadece ölüyorum ... Andrew, özgür olduğun için seviniyorum. Sana bunu söylemek istedim..»</p>

  <p class="p2">Andrew ne diyeceğini bilemedi. Daha önce ölmek üzere olan birinin yanında hiç bulunmamıştı. Ama bunun insanların çalışmalarının sona ermesi demek olduğunu biliyordu. Bu istemeden olan ve çaresi bulunmayan bir &lsquo;sökülme&rsquo;, &lsquo;parçalara ayrılma&rsquo;ydı. Ve Andrew bu durumda söylenebilecek uygun sözlerin neler olduğunu hiç öğrenmemişti. Sadece ayakta sessizce hiç kımıldamadan öyle durdu.</p>

  <p class="p2">Her şey sona erdiğinde minimini hanım ona, «Belki babam daha sonraları sana dostça davranmadı, Andrew,» dedi. «Ama bildiğin gibi artık yaşlanmıştı. Özgür olmayı istemen yüzünden sana kırılmıştı.»</p>

  <p class="p21">Andrew o zaman söylenecek sözleri buldu. «O olmasaydı, ben de özgürlüğüme hiçbir zaman kavuşamazdım, minimini hanım.»</p>

  <p class="p26"><a id="a2"></a>9</p>

  <p class="p2">Andrew Beyin ölümünden sonra elbise giymeye başladı. Önce eski bir pantolonu ayağına geçirdi. Bunu ona George vermişti.</p>

  <p class="p2">George Martin artık evlenmişti ve avukatlık yapıyordu. Feingold Hukuk Bürosuna girmişti. Yaşlı Feingold öleli çok olmuşsa da kızı çalışmaları sürdürüyordu. Sonunda büro Feingold ve Martin adını aldı. Hatta kadın emekliye ayrıldığı ve yerini başka bir Feingold almadığı zaman da bu isim değişmedi. Andrew'nun ilk defa giyindiği günlerde Martin adı da firmaya yeni eklenmişti.</p>

  <p class="p2">George robotu pantolonla gördüğü zaman gülmemeye çalıştı. Ama Andrew yine de o tebessümü görür gibi olmuştu.</p>

  <p class="p2">George robota pantolonun açılması, belden aşağısına sarılması ve kapanmasını sağlayan statik elektriği nasıl kullanacağını gösterdi. Kendi pantolonu üzerinde. Ama Andrew bu bir tek akıcı hareketi ancak bir süre sonra taklit edebileceğini anladı.</p>

  <p class="p2">Avukat, «Ama neden pantolon giymek istiyorsun, Andrew?» diye sordu. «Vücudun pratik ve biçimli. Onu örtmek günah bence. Özellikle ısı kontrolu ya da edep gibi dertlerin olmadığı için. Ve pantolon modele uygun biçimde sarılamıyor.»</p>

  <p class="p2">Andrew, «İnsan vücutları da güzel ve pratik değil mi, George?» dedi. «Ama siz yine de vücudunuzu örtüyorsunuz.»</p>

  <p class="p2">&ldquo;Sıcaklık, temizlik, korunma ve süs için. Bunlardan hiçbiri de senin için geçerli değil.»</p>

  <p class="p2">Andrew mırıldandı. «Kendimi giysisiz çıplak gibi hissediyorum. Başkalarından farklıymış gibi, George.»</p>

  <p class="p2">«Farklıymış gibi mi? Artık yeryüzünde milyonlarca robot var,</p>

  <p class="p27">Andrew. Son sayımda bu bölgede hemen hemen insanlar kadar robot olduğu anlaşılmış .»</p>

  <p class="p7">«Biliyorum, George. Akla gelebilen her türlü işi yapan robotlar var.»</p>

  <p class="p7">«ve onlardan hiçbiri elbise giymiyor.»</p>

  <p class="p7">«Ama onların hiçbiri özgür değil, George.»</p>

  <p class="p7">Andrew yavaş yavaş gardrobuna eklemeler yaptı. Ancak George'un tebessümü ve kendine sipariş veren insanların bakışları onu sıkıyordu.</p>

  <p class="p7">Andrew belki özgürdü ama insanlara karşı davranışları konusunda ayrıntılı bir biçimde programlanmıştı. O yüzden de ancak kısacık adımlar atarak ilerleme cesaretini gösterebiliyordu. Birinin hoşnutsuzluğunu açık açık belirtmesi gerilemesine neden oluyor, aylarca süren çabaları da boşa gidiyordu.</p>

  <p class="p7">Zaten herkes Andrew&rsquo;nun özgür olduğunu kabul etmiyordu. Robot buna tepki gösterecek biçimde yapılmasa da hatırladığı zaman düşünme işleminde bir aksama oluyordu.</p>

  <p class="p7">Andrew özellikle minimini hanımın gelebileceğini düşündüğü zaman giyinmekten kaçınıyordu. Ya da fazla şey giymekten. Minimini hanım yaşlanmıştı artık. Çoğu zaman daha sıcak bir yere gidip kalıyor ama döndüğü zaman da ilk iş robota geliyordu.</p>

  <p class="p7">Kadın yine bir ara kente döndüğü zaman George robota üzüntüyle, «Yakama yapıştı, Andrew, » diye açıkladı. «Gelecek yıl. Bölge Meclisi seçimlerine gireceğim. Annem, &lsquo;Büyükbaba nasılsa, torun da öyle olmalıdır,&rsquo; diyor.»</p>

  <p class="p7">«Büyükbaba nasılsa...» Andrew kararsızca durakladı.</p>

  <p class="p7">«Yani ben George, torun, büyükbaba bey gibi olacağım. O da bir ara Bölge Meclisinin üyesiydi.»</p>

  <p class="p7">Andrew, «George,» dedi. «Ne hoş olurdu değil mi? Yani bey hâlâ...» Durdu. «Çalışır halde olsaydı,»» demek istemiyordu. Bu sözler pek uygun değildi galiba.</p>

  <p class="p7">George, «Sağ olsaydı...»» diye başını salladı. «Evet ben de arada sırada o yaşlı canavarı düşünüyorum.»»</p>

  <p class="p7">Andrew sonradan bu konuşmayı çok düşündü. George&rsquo;la konuşurken pek de başarılı olamadığını farketmişti. Nasıl olduysa robot içinde söz dağarcığıyla üretildiği günden beri dil bir hayli değişmişti.. Ayrıca George, beyle minimini hanımın tersine bazı deyimler de kullanıyordu. Neden beyden &lsquo;canavar' diye söz etmişti. Bu sözcüğün hiç uygun olmadığı belli değil miydi?</p>

  <p class="p7">Andrew'nun çareyi kendi eski kitaplarında bulması da olanaksızdı. Çoğu tahta oymacılığı, sanat ve eşya yapımıyla ilgiliydi. Dille ilgili hiç kitap yoktu. İnsanların davranışlarıyla ilgili olanı da.</p>

  <p class="p7">Andrew sonunda uygun kitaplar okuması gerektiğine karar verdi. Özgür bir robot olduğu için bunu George'a da sormayacaktı. Kente inecek ve kitaplığa gidecekti. Bu karar onda bir zafer duygusu uyandırdı. Elektropotansiyeli belirgin bir biçimde yükseldi. Sonunda bir özdirenç bobinini attırmak zorunda kaldı.</p>

  <p class="p7">Andrew tam takım elbise giydi. Hatta tahta halkalardan oluşan bir omuz zinciri bile taktı. Aslında ışıltılı plastiği tercih edecekti. Ama George tahtanın çok daha uygun olduğunu söylemiş ve, «Cilalı sedir çok daha değerli,» demişti.</p>

  <p class="p23">Robot evden otuz adım kadar uzaklaştığı sırada gitgide artan zorlama yüzünden durakladı. Özdirenç bobinini devredışı bıraktı. Ama bu da yeteri kadar yararlı olmadı. Robot bunun üzerine eve dönerek, bir kâğıda düzgünce, «Kitaplığa gidiyorum,» diye yazdı ve bunu çalışma masasının kolaylıkla görülebilecek bir yerine koydu.</p>

  <p class="p28"><a id="a3"></a>10</p>

  <p class="p7">Andrew hiçbir zaman kitaplığa erişemedi. Robot kent planını incelemişti. Yolu biliyordu ama görünüşünü değil. Toprakların durumu plandaki simgelere hiç benzemiyordu. Andrew o yüzden sık sık durakladı. Sonunda yanlış yola sapmış olduğuna karar verdi. Her şey bir acaipti.</p>

  <p class="p7">Andrew zaman zaman açık havada çalışan robotların yanından geçmişti. Ama yolu sormaya karar verdiği zaman bir tek makine adam bile göremedi. Yanından bir taşıt geçti ama o da durmadı. Andrew sonunda kararsızca durakladı. Yani sakince hareketsiz kaldı. Sonra kır tarafından iki insanın geldiğini gördü.</p>

  <p class="p7">&nbsp;</p>

  <p class="p7">Onlara doğru döndü. İki insan da Andrew'ya yaklaşmak için yön değiştirdiler. Bir dakika önce yüksek sesle konuşurlarken robot onların seslerini duymuştu. Ama şimdi iyice sessizlemişlerdi. Yüzlerinde Andrew&rsquo;nun insanların kararsızlıklarına bağladığı o ifade vardı. Gençtiler. Ancak çocuk da sayılmazlardı daha çok yirmisinde görünüyorlardı. Andrew insanların yaşlarını hiç tahmin edemiyordu.</p>

  <p class="p2">Robot, «Bana kentteki kitaplığın yolunu tarif eder misiniz, efendilerim?» dedi.</p>

  <p class="p2">İki gençten daha uzun boylu olanı Andrew&rsquo;ya değil de yanındakine, «O bir robot,» dedi. Başındaki yüksek tepeli şapka yüzünden boyu daha da uzun duruyordu. Görünüşü çok garipti.</p>

  <p class="p2">Diğer gencin gözkapakları şiş, burnu da domates gibiydi. O da Andrew&rsquo;ya değil, arkadaşına, «Giysileri var...» diye mırıldandı.</p>

  <p class="p2">Uzun boylu yabancı parmaklarını şaklattı. «Şu özgür robot o. Martin&rsquo;lerde kimsenin malı olmayan bir robot var ya... Yoksa neden elbise giysin?»</p>

  <p class="p2">İri burunlu yabancı, «Bunu ona sor, » diye emretti.</p>

  <p class="p2">Uzun boylu genç, «Sen Martin'lerin robotu musun?» dedi.</p>

  <p class="p2">Robot açıkladı. «Ben Andrew Martin'im, efendim.»</p>

  <p class="p2">«İyi. Üzerindekileri çıkar. Robotlar elbise giymezler.» Arkadaşına döndü. «İğrenç bir şey bu. Şu haline bak.»</p>

  <p class="p2">Andrew durakladı. Çok uzun süreden beri ona bu ses tonuyla emir verilmemişti. Bu yüzden İkinci Yasa devresi bir an tıkandı.</p>

  <p class="p2">Uzun boylu genç, «Üzerindekileri çıkar,» diye tekrarladı. «Sana emrediyorum.»</p>

  <p class="p2">Andrew ağır ağır giysilerini çıkarmaya başladı.</p>

  <p class="p2">Uzun boylu genç emretti. Onları yere at.»</p>

  <p class="p2">Şiş burunlu delikanlı, «Madem kimsenin değil,» dedi. «Artık bizim olabilir.»</p>

  <p class="p2">Uzun boylu yabancı, «Zaten yaptıklarımıza kim itiraz edebilir?» diye homurdandı. «Birinin malına zarar vermiyoruz ki...» Andrew'ya döndü. «Başının üzerinde dur.»</p>

  <p class="p2">Robot, «Ama baş bu iş için ...» diye başladı.</p>

  <p class="p2">«Bu bir emirdir! Bunu nasıl yapacağını bilmiyorsan hiç olmazsa bir dene.»</p>

  <p class="p3">Andrew yine durakladı. Sonra eğilerek kafasını yere dayadı. Bacaklarını kaldırmaya çalışırken gürültüyle devrildi.</p>

  <p class="p3">Uzun boylu genç, «Orada öyle kal,» dedi. Arkadaşına baktı sonra. «Onu sökemeyiz. Şimdiye kadar bir robotu parçalarına ayırdın mı hiç?»</p>

  <p class="p3">«O buna izin verir mi?»</p>

  <p class="p3">«Bize nasıl engel olabilir?»</p>

  <p class="p3">Andrew'ya yeteri kadar güçlü bir tavırla karşı koymamasını emrederlerse robot hiçbir şey yapamazdı. Bu gençlere engel olamazdı. İtaatle ilgili İkinci Yasa, kendini korumayı emreden Üçüncü Yasadan daha önemliydi. Zaten robot bu insanlara zarar vermeden kendini savunamazdı. Bu Birinci Yasaya karşı gelmek olurdu. Bu düşünce yüzünden robotun bütün hareket üniteleri hafifçe büzüldü. Ve Andrew yattığı yerde titremeye başladı.</p>

  <p class="p3">Uzun boylu genç yaklaşarak ayağıyla robotu itti. «Çok ağır. Bu işi yapmak için aletler gerekecek sanırım.»</p>

  <p class="p3">Domates burunlu, «Ona kendi kendini parçalamasını emredebiliriz.» diye güldü. «Bunu denemesini seyretmek çok eğlenceli olur.»</p>

  <p class="p3">Uzun boylu genç düşünceli düşünceli mırıldandı. «Evet. Ama onu yoldan uzaklaştıralım. Biri gelecek olursa...»</p>

  <p class="p3">Ama çok geç kalmıştı. Biri gerçekten geliyordu. Ve geçen George'du. Andrew yattığı yerden onun biraz gerideki tepeciği aştığını görmüştü. George&rsquo;a işaret etmeyi çok istiyordu ama son emir de kesindi. «Orada öyle kal.»</p>

  <p class="p3">George artık koşmaya başlamış, yanlarına eriştiği sırada soluk soluğa kalmıştı. İki genç biraz gerileyerek düşünceli tavırlarla beklediler.</p>

  <p class="p3">George endişeyle, «Andrew,» dedi. «Bir arıza mı oldu?»</p>

  <p class="p3">Robot, «Ben iyiyim, George,» diye cevap verdi.</p>

  <p class="p3">«O halde ayağa kalk... Giysilerine ne oldu?»</p>

  <p class="p3">Uzun boytu genç, ««Bu robot senin mi, ahbap?» diye sordu.</p>

  <p class="p3">Avukat hızla döndü. «O kimsenin robotu değil. Burada neler oluyor?»</p>

  <p class="p3">«Ondan nazikçe giysilerini çıkarmasını istedik. Madem sahibi değilsin, bundan sana ne?»</p>

  <p class="p2">George robota döndü. «Onlar ne yapıyorlardı, Andrew?»</p>

  <p class="p2">Robot, «Bir yolunu bularak beni parçalamayı düşünüyorlardı, » dedi. «Beni sakin bir yere götürecek, orada bana kendi kendimi parçalamamı emredeceklerdi.»</p>

  <p class="p2">George iki serseriye baktı. Çenesi titriyordu. İki genç daha fazla gerilememişler hatta sırıtmaya başlamışlardı. Uzun boylu delikanlı alayla, «Şimdi ne yapacaksın bakalım, şişko?» diye sordu. «Bize saldıracak mısın?»</p>

  <p class="p2">George, «Hayır,» dedi. «Bunu yapmama gerek yok. Robot yetmiş yıldan daha uzun bir süreden beri ailemin yanında. O bizi tanır ve bize diğer insanlardan çok daha fazla değer verir. Şimdi ona ikinizin beni tehdit ettiğini söyleyeceğim. Hayatımın tehlikede olduğunu. Beni öldürmeyi planladığınızı. O zaman sizinle benim aramda bir seçim yapmak zorunda kalacak. Ve ikinizi değil, beni seçecek. Robot size saldırdığı zaman neler olacağını biliyor musunuz?»</p>

  <p class="p2">İki genç yavaş yavaş gerilerken yüzlerinde endişeli ifadeler vardı.</p>

  <p class="p2">George sert sert, «Andrew,» diye bağırdı. «Hayatım tehlikede. Bu iki genç bana zarar vermeye hazırlanıyorlar. Onlara doğru gıl<span class="t14">1</span>»</p>

  <p class="p2">Andrew bu emri yerine getirirken iki genç daha fazla beklemediler. Dönerek hızla kaçtılar.</p>

  <p class="p2">George, «Tamam, Andrew,» dedi. «Gevşe artık.» Çok sarsılmış olduğu belliydi. Artık değil iki, bir gençle bile dövüşecek yaşı çoktan geçmişti.</p>

  <p class="p2">Robot, «Ben onlara zarar veremezdim, George,» dedi. «O iki gencin sana saldırmadıklarını görüyordum.»</p>

  <p class="p2">«Ben sana onlara saldırmanı emretmedim ki. Sana sadece o iki gence doğru gitmeni söyledim. Gerisini kendi korkuları tamamladı.»</p>

  <p class="p2">«Bir robottan nasıl korkarlar?»»</p>

  <p class="p2">«Bu insanların bir hastalığı. Henüz tedavi de edilmedi. Neyse, bunu bir tarafa bırak şimdi.. Burada ne işin var, Andrew? Seni bulamazsam geri dönmeyi ve bir helikopter kiralamayı düşünüyordum. Kitaplığa gitmek de nereden aklına geidi? Ben sana ihtiyacın olan her kitabı getirirdim.»</p>

  <p>Andrew, «Ben. ..» diye başladı.</p>

  <p>«Özgür bir robotsun! Evet, evet! Pekâlâ, kitaplıkta ne yapacaktın?»</p>

  <p>«Ben insanlar konusunda daha fazla bilgi sahibi olmak istiyorum. Dünya konusunda da. Her şey hakkında bilgim olmalı. Ve robotlar konusunda da, George. Robotların tarihçesini yazmayı düşünüyorum.»</p>

  <p>George, «Eh...» dedi. «Gel, eve gidelim... Ama önce giysilerini al. Andrew, robotik konusunda bir milyon kitap var ve hepsinde de bu bilimin tarihçesi anlatılıyor. Dünya sadece robotlarla değil, makine adamlarla ilgili ayrıntılı bilgiyle doldu.»</p>

  <p>Andrew başını salladı. Son zamanlarda bu insanca hareketi taklide başlamıştı. «Ben robotikin tarihçesinden söz etmiyorum, George. Kastettiğim <span class="t13">robotlar</span><span class="t13">ı</span><span class="t13">n</span> tarihi. Robotların, ilk makine adamların yeryüzünde yaşamalarına ve çalışmalarına izin verildiği günden beri olanlar hakkında neler hissettiklerini anlatmak istiyorum.»</p>

  <p class="p29">George kaşlarını kaldırdı ama açık açık cevap da vermedi.</p>

  <p class="p30">11</p>

  <p>Minimini hanımın seksen üçüncü doğum yılını yeni kutlamışlardı. Ama kadın hâlâ hem enerjik, hem de azimliydi. Bastonunu dayanmaktan çok işaret etmek için kullanıyordu.</p>

  <p>Minimini hanım olanları dinlerken fena halde öfkelendi. Sonra, «Korkunç bir şey bu, George,» dedi. «O serseriler de kimdi?»</p>

  <p>«Bilmiyorum. Zaten bunun ne önemi var? Sonunda Andrew'ya bir zarar vermediler ya.»</p>

  <p>«Verebilirlerdi! Sen bir avukatsın, George. Ve halin vaktin de yerinde. Bütün bunları Andrew'nun yeteneklerine borçlusun. Sahip olduğumuz her şeyin temelinde onun kazandığı paralar var. Bu ailenin devamını da yine Andrew sağlıyor. Ona kurgulu bir oyuncakmış gibi davranmalarına gelemem/..</p>

  <p class="p7">George, «Anne, ne yapmamı istiyorsun?» diye sordu.</p>

  <p class="p7">«Bir avukat olduğunu söyledim. Sen beni dinlemiyor musun? Bir deneme davası açmaya çalış. Bölge Mahkemelerini robotların hakları olduğunu ilan etmeye zorla. Meclisin gerekli yasaları çıkarmasını sağla. Gerekiyorsa davayı Dünya Mahkemesine kadar götür. Seni izleyeceğim, Göorge. Görevden kaçılmasını hoşgörüyle karşılamam.»</p>

  <p class="p7">Yaşlı kadın çok ciddiydi. Bu insanı korkutan ihtiyar hanımı yatıştırmak için başlayan şey sonunda karmaşık bir olaya dönüştü. Hukuk açısından gerçekten ilginçti olay. Feingold ve Martin'in en büyük ortağı olan George stratejiyi saptadı ama asıl çalışmayı küçük ortalarına bıraktı. İşin çoğu aynı hukuk bürosunda çalışan oğlu Paul'a düştü. Genç adam gelişmeleri her gün sadakatle büyük annesine bildiriyordu. Yaşlı kadın da yine her gün meseleyi Andrew&rsquo;la konuşuyordu.</p>

  <p class="p7">Robot bu olaya iyice dalmıştı. Robotlarla ilgili kitabını sürekli erteleyerek hukuki tartışmaları inceliyor ve bazan da saygıyla bazı önerilerde bulunuyordu.</p>

  <p class="p7">«George o gün bana insanların her zaman robotlardan korktuklarını söyledi. Bu böyle olduğu sürece mahkemeler ve meclisler makine adamlar adına fazla bir çaba göstermeyeceklerdir. Kamuoyu konusunda bir şeyler yapılması gerekmez mi?»</p>

  <p class="p7">İşte böylece Paul mahkemedeyken, George da kalabalık grupların karşısında konuşmalar yapmaya başladı. Bu sayede resmi olmayan bir tavır takınabiliyor ve hatta bazan işi yeni, bol kılıkları giyecek kadar da ileri götürüyordu. O bu modadan &lsquo;Drape' diye de söz ediyordu. Paul da, «Sahnedeyken ayaklarını eteklerine takmasan, baba,» diyordu.</p>

  <p class="p7">George sıkıntıyla söyleniyordu. «Buna engel olmaya çalışıyorum.»</p>

  <p class="p7">George bir seferinde holo-haber editörlerinin karşısında bir konuşma yaptı. Sözkonusu konferansın bir yerinde şöyle söyledi: ««ikinci Yasa nedeniyle herhangi bir robottan sınırsız itaat istiyoruz. Tabii insanlara zarar verilmemesi şartıyla. Bu bir insanın -herhangi bir insanın robotlar konusunda müthiş bir gücü olduğu anlamına da geliyor. Özellikle İkinci Yasa, Üçüncüden daha önemli sayıldığı için herhangi bir insan kendini koruma yasasını, koşulunu, itaat şartını kullanarak bir robotu etkisiz hale sokabiliyor. Yani bu insan bir robota sıradan bir nedenle ya da hiçbir neden olmadan kendisine zarar vermesini ve hatta ortadan kaldırmasını emredebiliyor.</p>

  <p>«Bu adilce bir şey mi? Bir hayvana böyle davranıyor muyuz? İşimize yarayan cansız bir cismi bile önemsememiz gerekir. Ayrıca bir robot cansız bir cisim değildir. Aynı zamanda hayvan olmadığı gibi. Bir robotun kafası bizimle konuşacak, mantık yürütecek ve şaka yapacak kadar iyi çalışıyor. Onlara dostlarımızmış gibi davranıyoruz. Birlikte çalışabiliyoruz. O halde neden bu dostluğun ürünlerinden, bu birlikte çalışmanın meyvalarından yararlanmasınlar?</p>

  <p>«Bir kimsenin, bir robota insanlık için zararlı olmayan bir emir vermeye hakkı var. Öyleyse bu insan bir robota makine adamlar için zararlı olabilecek bir emir vermeyecek kadar da dürüst davranmalıdır. Tabii bir insanın güveni sözkonusu olduğu zaman durum değişir, o başka. Büyük bir güç, birlikte büyük sorumlulukları da getirir. Robotlar insanların korunması için Robot Yasasına uymak zorundalar. İnsanların, robotların korunmaları için bir iki yasaya uymalarını istemek çok mu fazla olur?»</p>

  <p>Andrew haklıydı. Mahkeme ve meclislerin kilidi kamuoyuydu. Sonunda robotlar için zararlı olabilecek emirlerin verilmesinin yasaklandığı koşullar açıklandı. Tabii pek çok istisna vardı bu yasada. Buna karşı gelenlere verilecek cezalar da yetersizdi. Ama hiç olmazsa prensip kabul ettirilmişti. Son olarak Dünya Meclisi yasayı geçirdiği gün minimini hanım da öldü</p>

  <p>Ama bu bir rastlantı değildi. Yaşlı kadın son tartışmalar sırasında yaşama çaresizce sımsıkı sarılmış, ancak zafer haberi geldiği zaman kendini bırakabilmişti. Son olarak Andrew'ya gülümsedi. Ve son sözleri de, «Sen bize çok iyi davrandın. Andrew,» oldu.</p>

  <p>Minimini hanım, eli Andrew&rsquo;nun elinde son nefesini verdi. Oğlu, karısı ve çocukları ise saygıyla onlardan biraz uzakta duruyorlardı.</p>

  <p>&nbsp;</p>

  <p>Danışma memuru içerideki bürolardan birine girerek gözden kaybolurken Andrew da sabırla bekledi. Tabii memur holografik düofonu kullanabilirdi ama karşısındakinin bir insan değil de onun bir robot olması kendini çok sarsmıştı.</p>

  <p class="p7">Andrew bu zamanı &lsquo;sarsmak' kelimesini düşünerek geçirdi. Robotlarla ilgili kitabının üzerinde çalışırken bazı sorunlarla karşılaşıyordu. Bütün ayrıntıları ifade edebilecek cümleler kurmaya çabalamanın kelime dağarcığını zenginleştirdiği kesindi.</p>

  <p class="p7">Sazan biri içeri girerek robota bakıyor, Andrew bu bakışları görmezlikten gelmeye çalışmıyordu. Her gelen meraklıyı sakin sakin süzüyor, bu yüzden onlar da bakışlarını robottan kaçırıyorlardı.</p>

  <p class="p7">Sonunda Paul Martin gözüktü. Şaşırmış görünüyordu. Daha doğrusu Andrew onun yüzündeki ifadeyi iyice seçebilseydi böyle olduğunu anlayacaktı. Ama Paul son zamanlarda çok fazla makyaj yapmaya başlamıştı. Moda hem kadınlara, hem de erkeklere bunu emrediyordu çünkü. Makyaj, Paul'un biraz anlamsızca olan yüzünün hatlarını daha keskinleştiriyordu ama Andrew hiç hoşlanmıyordu bu yöntemden. Robot, bu hoşnutsuzluğunu açıklamadığı sürece insanların yaptıkları bazı şeyleri onaylamamanın kendini rahatsız etmediğini anlamıştı. Hatta Andrew bu hoşnutsuzluğunu yazabiliyordu da. Ama durumun her zaman böyle olmadığından emindi.</p>

  <p class="p7">Paul, « içeri gel, Andrew,» dedi. «Seni beklettiğim için özür dilerim. Ama bitirmek zorunda olduğum bir iş vardı. Haydi, gel. Benimle konuşmak istediğini söylemiştin. Ama kente geleceğini bilmiyordum.»</p>

  <p class="p7">«İşin çok mu, Paul? Yoksa bekleyebilirim...</p>

  <p class="p7">Paul duvardaki saat görevi yapan kadranda titreşen gölgelere bir göz attı. Sana zaman ayırabilirim. Yalnız mı geldin?..</p>

  <p class="p7">«Bir otomobil tuttum.»</p>

  <p class="p7">Paul oldukça endişelendi. «Bir sorun çıktı mı?»</p>

  <p class="p7">«Böyle birşeyibeklemiyordum. Haklarım korunuyor...</p>

  <p class="p7">Paul'un endişesi daha da artmıştı. «Andrew, sana yasanın uygulanabilecek bir şey olmadığını anlattım. Hiç olmazsa pek çok koşulda. Ayrıca elbise giymekte ısrar edersen eninde sonunda başın derde girecek. O ilk sefer olduğu gibi.»</p>

  <p class="p7">«İlk ve son kez oldu bu. Seni kızdırdıysam özür dilerim, Paul.»</p>

  <p class="p7">«Şey... buna şu açıdan bak, sen hemen hemen yaşayan bir efsanesin, Andrew. Üstelik pek çok bakımdan fazla değerlisin. Onun için kendini tehlikeye atmaya hiç hakkın yok... E, kitap nasıl gidiyor?»</p>

  <p class="p7">«Bitmek üzere, Paul. Yayıncı çok memnun.»</p>

  <p class="p7">«İyi!»</p>

  <p class="p7">«Kitabı beğenip beğenmediğini bilmiyorum, Paul. Bence eserin bir robot tarafından yazıldığı için çok satacağını düşünüyor. Onu memnun eden bu.»</p>

  <p class="p7">«Korkarım çok insanca bir düşünce bu.»</p>

  <p class="p7">«Benim bir itirazım yok. Kitap hangi nedenle satarsa satsın, bu benim için para demek. Ve para da gerekli.»</p>

  <p class="p7">«Büyükannem sana...»</p>

  <p class="p7">«Minimini hanım bana çok cömert davranmıştı. Ailenin gerekirse yardım edeceğinden eminim. Ama bundan sonra atacağım adım konusunda kitaptan alacağım telif ücretinin yararı olacağını düşünüyorum.»</p>

  <p class="p7">«Hangi adımmış bu?»</p>

  <p class="p7">«ABD Robot ve Makine Adamlar Şirketinin yöneticisini görmek istiyorum. Ondan bir randevu almak istediysem de şu ana kadar kendisine erişemedim. Şirket kitabın yazılması konusunda benimle işbirliği yapmadı. O yüzden de bu tutumlarına şaşırmadım. Anlıyorsun, değil mi?&gt;&gt;</p>

  <p class="p7">Paul'un çok eğlendiği belliydi. «İşbirliği beklememelisin. Robot hakları konusunda giriştiğimiz o büyük savaş sırasında da bize yardım etmediler. Hatta tam tersi bir tavır takındılar. Bunun nedenini anlayabilirsin. Bir robotun bazı hakları olursa insanlar onu almaktan vazgeçebilirler.»</p>

  <p class="p7">Andrew. «Ama yine de,» dedi. «Onları arasan belki yöneticilerle konuşmamı sağlayabilirsin.»</p>

  <p class="p7">« Şirketin, benden de daha fazla hoşlandığını sanmıyorum, Andrew.»</p>

  <p class="p7">«Ama belki onlara robotların haklarını daha sağlamlaştırmak için Feingold ve Martin&rsquo;in başlatacağı bir kampanyayı durdurabileceğini söyleyebilirsin.»</p>

  <p class="p7">«Bu yalan olmaz mı, Andrew?»</p>

  <p class="p7">«Evet, Paul. Biliyorsun ki, ben yalan söyleyemem. İşte o yüzden onlara sen telefon etmelisin.»</p>

  <p class="p23">«Ah, sen yalan söyleyemezsin ama beni buna teşvik edebilirsin, öyle mi? Sen gitgide daha fazla insanlaşıyorsun, Andrew.»</p>

  <p class="p31"><a id="a4"></a>13</p>

  <p class="p7">Paul'un adının önemine rağmen randevu sağlamak hiç de kolay olmadı.</p>

  <p class="p7">Ama sonunda başarıya eriştiler. Görüştükleri Harley Smythe-Robertson'un bu durumdan hiç de memnun olmadığı anlaşılıyordu. Harley annesi tarafından şirketin kurucusunun ailesindendi ve bunu belirtmek için adına bir tireyle o ismi eklemişti. Adamın emekliliğine az kalmış ve başkan olarak bütün dikkatini robot hakları sorununa vermişti. Harley seyrek kır saçlarını tepesine iyice yapıştırmış ve makyaj yapmamıştı. Arada sırada Andrew&rsquo;ya kaçamak bakışlarla düşmanca bakıyordu.</p>

  <p class="p7">Andrew, ««Efendim,» dedi. «Hemen hemen yüz yıl önce bu şirkette çalışan Merton Mansky bana pozitronik yolların saptanmasında kullanılan matematik denklemlerinin kesin çözüm sağlayamayacak kadar karmaşık olduğunu söyledi. Bu nedenle kapasitelerim konusunda da her zaman önceden bir şey söylenemeyeceğini açıkladı.»</p>

  <p class="p7">«Bu yüz yıl önceydi.» Harley Smythe-Robertson durakladı, sonra da buz gibi bir sesle, «Efendim. Artık bu doğru değil. Robotlarımız şimdi oldukça dakik ve görevlerini tam tamına yapacak biçimde planlanıyorlar.» dedi.</p>

  <p class="p7">Paul şirketin haksızlık yapmasını önlemek istediğini söyleyerek robotla birlikte gelmişti. Avukat, «Evet,» dedi. «Bu yüzden de danışmadaki robotuma, olaylar biraz değişiklik gösterirse arka arkaya emir vermek gerekiyor.»</p>

  <p class="p7">Harley Smythe-Robertson, «Sorunlara çare bulsaydı çok daha rahatsız olurdunuz,» diye cevap verdi.</p>

  <p class="p7">Andrew, «Artık benim gibi esnek olan ve olaylara uyum sağlayabilen robotlar üretmiyorsunuz sanırım,» dedi.</p>

  <p class="p7">«Evet, öyle.»</p>

  <p class="p7">Andrew açıkladı. «Kitabımla ilgili araştırmalarım sırasında doğru dürüst çalışan en eski robot olduğumu anladım.»</p>

  <p class="p7">Harley, «Şu anda en eski sizsiniz,» dedi. «Daima da öyle kalacaksınız. Hiçbir robot yirmi beşinci yıldan sonra işe yaramaz. Bu süre sona erdiği zaman onları geri alır ve yerlerine daha yeni modeller veririz . »</p>

  <p class="p7">Paul nazik nazik düzeltti. «Şu <span class="t13">ara üretilen</span> robotlardan hiçbiri yirmi beş yıl sonra bir işe yaramaz. Andrew bu bakımdan olağanüstü biri.»</p>

  <p class="p7">Andrew seçtiği yoldan ilerlemeye çalışıyordu. «Dünyanın en eski robotuyum ve olaylara kolaylıkla uyabiliyorum. O halde şirketin bana özel biçimde davranmasını bekleyecek kadar olağanüstü sayılmaz mıyım?»</p>

  <p class="p7">Harley buz gibi bir sesle, «Ne münasebet,» dedi. «Diğer robotlara hiç benzememeniz şirket için bir utanç kaynağı. Bir şanssızlık yüzünden sizi doğrudan doğruya satmışlar. Eğer kiralanmış olsaydınız yerinize çoktan bir başkası geçirilmiş olurdu.»</p>

  <p class="p7">Andrew, «İşte mesele de bu,» diye atıldı. «Ben özgür bir robotum. Kendi kendimin sahibiyim. Bu nedenle size beni değiştirmenizi söylemek için geldim. Bu işi sahibin rızası olmadan yapamazsınız. Son zamanlarda bu kira anlaşmasının bir şartı olarak zorla kabul ettiriliyor. Ama benim zamanımda böyle şeyler olmazdı.»</p>

  <p class="p7">Harley'in şaşkınlığından bu sözlerden bir şey anlamadığı anlaşılıyordu. Uzun bir sessizlik yaşanırken Andrew duvardaki holografa bakıyordu. Bütün robotik uzmanlarının adeta Koruyucu Meleği sayılan Susan Calvin'in ölüm maskesiydi bu. Öleli iki yüz yıl olmuştu. Ama Andrew kitabını yazarken Susan Calvin'i çok iyi tanımıştı. Neredeyse robot uzmanıyla o sağken tanıştığına bile inanacaktı.</p>

  <p class="p7">Harley, «Sizi sizinle nasıl değiştiririm?» diye mırıldandı. «Bir robot olarak sizi alıp yeni makine adamı size nasıl verebilirim? Sonuçta bu değiş tokuş sırasında ortadan kalkmış olursunuz.» Sertçe gülümsedi.</p>

  <p class="p7">Paul söze karıştı. «Bu hiç de zor bir şey değil. Andrew&rsquo; nun kişiliğinin temeli pozitronik beyni. Yeni bir robot yaratılmadan değiştirelemeyecek tek yeri orasıdır. Öyleyse bu pozitronik beynin, sahibi Andrew. Makine adamın diğer bütün ayrıntısı robotun kişiliğini bozmadan değiştirilebilir. Ve bütün bu ayrıntılar da beynin malıdır. Yani Andrew beynine yeni bir robot gövdesinin sağlanmasını istiyor.»</p>

  <p class="p7">Andrew da sakin sakin, «Evet, öyle,» diyerek Harley'e döndü. «Siz android üretiyorsunuz değil mi? Dış görünüşleri, cilt dokusuna kadar, insana benzeyen robotlar?»</p>

  <p class="p7">Harley başını salladı. «Evet, android ürettik. Lifli sentetik ciltleri ve kirişleriyle çok da iyi çalışıyorlardı. Beyinleri dışında hemen hiçbir yerlerinde maden yoktu. Üstelik maden robotlar kadar da sağlam ve dayanıklıydılar. Hatta aynı kilodaki robotlardan daha da sağlam olduklarını söyleyebilirim... *</p>

  <p class="p7">Paul ilgilenmişti. «Bundan haberim yoktu. Piyasada kaç android var?»</p>

  <p class="p7">Harley, «Hiç yok,» diye açıkladı. «Onlar maden modellerden çok çok daha pahalıydılaf. Bir piyasa araştırması bize androidlerin kabul edilmeyeceklerini gösterdi. İnsanlara çok benziyorlardı çünkü.»</p>

  <p class="p7">Andrew, «Onları oluşturan uzmanlar hâlâ şirkette çalışıyorlar sanırım,» dedi. «İşte ben de yerime organik bir robotun geçirilmesini istiyorum. Bir androidin.»</p>

  <p class="p7">Paul çok şaşırdı. «Tanrımı..</p>

  <p class="p7">Harley kaskatı kesildi. «Bu imkânsız!»</p>

  <p class="p7">Andrew, «Neden imkânsız?» diye sordu. «Uygun bir fiyat ödemeye hazırım tabii.»</p>

  <p class="p7">Harley, «Biz android üretmiyoruz artık ...» dedi.</p>

  <p class="p7">Paul hemen atıldı. «Android üretmemeye karar vermişsiniz. Ama bu öyle bir robotu yapamayacağınız anlamına gelmez.»</p>

  <p class="p7">Harley başını salladı. «Ne olursa olsun android üretimi kamu siyasetine aykırı...</p>

  <p class="p7">Paul öksürdü. «Bay Smythe-Robertson, Andrew özgür bir robot. Ve robot haklarını garanti eden yasalarca da korunuyor. Herhalde bunun farkındasınız?..</p>

  <p class="p7">«Farkında olmaz olur muyum?»</p>

  <p class="p7">«Bu makine adam, özgür bir robot olarak giyinmeyi tercih ediyor. İşte o yüzden robotların gururlarının kırılmasını yasaklayan yasalara rağmen düşüncesiz insanlar tarafından hakarete uğruyor. Suç ve suçsuzluk konusunda karar vermeleri gereken kimselerin genel hoşnutsuzluğuna neden olmayan belirsiz saldırılar için dava açmak zor...</p>

  <p class="p7">«ABD Robot Şirketi bunu tâ başında anlamış, ne yazık ki, babanızın hukuk bürosu bu gerçeği görememişti.»</p>

  <p class="p7">Paul, «Babam artık öldü,.» dedi. «Ama burada bir hedefe yöneltilmiş belirgin bir hakaret olduğunu görüyorum...</p>

  <p class="p7">Harley, «Siz neden söz ediyorsunuz?» dedi.</p>

  <p class="p7">«Müvekkilim Andrew Martin... şu anda müvekkilim oldu... özgür bir robot. ABD Robot ve Makine Adamlar Şirketinden bir değiş tokuş yapılmasını istemeye de hakkı var. Şirket ailelere, yanlarında çalışan robotlar yirmi beş yıllarını doldurdukları zaman yeni modeller veriyor. Hatta şirket bu değişikliği yapmakta ısrar ediyor... Paul gülümsüyordu ve son derecede de rahattı. &ldquo;Müvekkilimin pozitronik beyni yine müvekkilimin gövdesinin sahibidir. Ve bu gövde yirmi beş yıldan daha da eskidir. Pozitronik beyin gövdenin değiştirilmesini talep ediyor ve onun yerine geçirilecek olan android vücut için uygun bir ücret ödemeye hazır. Bu talebi reddederseniz müvekkilim hakarete uğramış sayılır ve biz de şirketi dava ederiz.</p>

  <p class="p7">«Kamu genellikle böyle bir davada robotu desteklemez ama halkın şirketinizden hiç memnun olmadığını size hatırlatabilir miyim? Robotları en fazla kullanan ve onlardan yararlanan kişiler bile şirkete kuşkuyla bakıyorlar. Belki bu robotlardan yaygın bir şekilde korkulduğu o eski günlerden kalma bir şey. Belki de neden bütün dünyada robot yapımı tekelini elinde tutan şirketin güç ve zenginliğine karşı duyulan öfke. Sebep ne olursa olsun bu öfke var. Ben de böyle bir davaya karışmak istemeyeceğinizden eminim. Özellikle müvekkilim zengin olduğu, daha yüzyıllarca yaşayacağı ve savaşı sonsuza kadar sürdürebileceği için.»</p>

  <p class="p7">Harley&rsquo;in yüzü ağır ağır kızarmıştı. «Beni zorlamaya çalışıyorsunuz...»</p>

  <p class="p7">Paul, «Ben sizi hiçbir şey yapmaya zorlamıyorum,» diye cevap verdi. «Müvekkilimin uygun isteğini geri çevirmek niyetindeyseniz, yapabilirsiniz. Biz de başka bir şey söylemeden çıkar gider. .. ama sizi dava da ederiz. Çünkü bu bizim hakkımız. Eninde sonunda bu davayı kaybedersiniz.»</p>

  <p class="p7">Harley, «Şey ...» dedi. Sonra da sustu.</p>

  <p class="p7">Paul, «İsteğimizi kabul edeceğiniz anlaşılıyor,» diye gülümsedi. «Belki tereddüt edecek ama sonunda razı olacaksınız. İzin verin de bir noktanın üzerinde daha durayım. Müvekkilimin pozitronik beyni şimdiki gövdesinden organik bir vücuda geçirilirken bir zarâr görürse bu ne kadar önemsiz olursa olsun şirketi mahvederim! Müvekkilimin platin-iridyum özündeki bir tek beyin kanalı karışırsa kamuoyunu şirket aleyhine çevirmek için elimden gelen her şeyi yaparım.» Robota döndü. «Bütün bunları onaylıyor musun,.Andrew?»</p>

  <p class="p7">Robot tam bir dakika konuşmadı. Yalan söylemek, şantaj yapmak, bir insanın zorlanması ve kötü duruma düşürülmesini onaylamak anlamına geliyordu. Andrew kendi kendine, ama bu fiziki bakımdan zarar görmekle ilgili değil, dedi. Fiziki bir zarar yok.</p>

  <p class="p32">Sonunda pek hafif bir sesle, «Evet...» demeyi başardı.</p>

  <p class="p33">14</p>

  <p class="p7">Bu yeniden yapılmaya benziyordu. Andrew'ya eski kendisi değilmiş gibi geliyordu. Günler. sonra haftalar ve sonunda aylar boyunca sürdü bu durum. En ufak bir hareket bile robotun kararsızlaşmasına neden oluyordu.</p>

  <p class="p7">Paul telaş içindeydi. «Bir yerini sakatladılar, Andrew. Dava açmamız gerekecek...</p>

  <p class="p7">Andrew ağır ağır, «Bunu yapmamalısın,» dedi. «Hiçbir zaman bunu...şey... k-k-k...»</p>

  <p class="p7">«Kötü niyet mi demek istiyorsun?»</p>

  <p class="p7">«Evet. Kötü niyetle yaptıklarını kanıtlayamazsın. Ayrıca ben gitgide güçleniyor, iyileşiyorum. Bu sadece bir t-t-t...»</p>

  <p class="p7">«Talihsizlik mi?»</p>

  <p class="p7">«Travma. Biliyorsun daha önce böyle bir ame-ame-ame... hiç yapılmamış.»</p>

  <p class="p7">Andrew beynini içeriden hissedebiliyordu. Bunu başka hiç kimse yapamazdı. Robot iyi olduğunu biliyordu. Tam koordinasyon ve pozitronik etkileri iyice öğrendiği o aylar sırasında aynanın önünde saatler geçirdi .</p>

  <p class="p7">«Tam insan gibi değil. Yüz ifadesiz hem de çok ifadesiz. Hareketlerse çok ağır. İnsanlar gibi kayıtsızca, kolaylıkla hareket edemiyorum. Ama belki zamanla bu da olur. Hiç olmazsa artık rahatlıkla elbise giyebileceğim. Giysilerin arasından o maden suratım gözükmeyecek. Gülünç ve garip bir durumdu bu...</p>

  <p class="p7">Robot sonunda, «Ben tekrar çalışmaya başlayacağım,..</p>

  <p class="p27">dedi.</p>

  <p class="p7">Paul güldü. «Bu da iyi olduğunu gösteriyor. Ne yapacaksın? Bir kitap daha mı yazacaksın?»</p>

  <p class="p7">Andrew ciddi ciddi, «Hayır,.. dedi. «Bir mesleğe kendimi iyice kaptıramayacak kadar uzun yaşayacağım. Bir zamanlar her şeyden önce bir sanatçıydım. Yine o alana dönebilirim. Bir zamanlar tarihçiydim. Buna da devam edebilirim. Ama şimdi bir robo-biyolojist olmak istiyorum.»</p>

  <p class="p7">«Robo-psikolojist demek istiyorsun sanırım...</p>

  <p class="p7">«Hayır. Bu pozitronik beynin incelenmesi anlamına gelir ki, ben bu ara o konuya karşı bir ilgi duymuyorum. Bence bir robo-biyolojist o beyine bağlı vücudun çalışmasıyla ilgilenir. .»</p>

  <p class="p7">«Bu robotik uzmanlığı demek değil mi?..</p>

  <p class="p7">« Hayır. Bir robotik uzmanı maden gövdeler üzerinde çalışır. Ben insanlarınkine benzeyen organik bir vücutla ilgileneceğim. Ve bildiğim kadarıyla böyle bir gövde sadece bende var.»</p>

  <p class="p7">Paul düşünceli bir tavırla, «Alanını daraltıyorsun...» diye mırıldandı. «Bir sanatçı olarak bütün kavramlar senin. Bir tarihçi olarak daha çok robotlarla ilgilendin. Ve bir robo-biyolojist olarak sadece kendinle ilgileneceksin.»</p>

  <p class="p7">Andrew başını salladı. «öyle gözüküyor.»</p>

  <p class="p7">Robot işe tâ başından başlamak zorunda kaldı. Biyoloji konusunda bilgisi yoktu. fen konusunda da öyle. Çok geçmeden kitaplıklarda çalışanlar ona alıştılar. Andrew elektronik gösteri makinelerinin başında saatlerce oturuyor giysileriyle çok normal gözüküyordu. Onun robot olduğunu bilen birkaç kişiyse ona hiç karışmıyorlardı.</p>

  <p class="p7">Robot evine eklediği bir odayı laboratuvar haline getirdi. Kitaplığıysa gitgide zenginleşiyordu.</p>

  <p class="p7">Yıllar geçti... Ve Paul bir gün Andrew&rsquo;ya gelerek, «Ne yazık ki, artık robotların tarihçesi üzerinde çalışmıyorsun,» dedi. «ABD Robot Şirketinin radikal, yeni bir siyaset uygulamaya başlayacağını duydum.»</p>

  <p class="p7">Paul yaşlanmıştı. Bozulan gözlerinin yerini foto-optik hücreler almıştı. Bu bakımdan Andrew'ya daha yaklaşmıştı.</p>

  <p class="p7">Robot, «Şirket ne yapmış?» diye sordu.</p>

  <p class="p7">«Merkezde kullanılacak bilgisayarlar üretiyorlar. Aslında bunlar dev pozitronik beyinler. Mikrodalgalar yoluyla her yere erişiyor ve on ikiden bine kadar robotla bağlantı kurabiliyorlar. Robotların kendi beyinleri yok. Onlar chıv beynin kolları bacakları görevini yapıyorlar. Ve bu ikisi fiziki olarak birbirlerinden ayrılar.»</p>

  <p class="p7">«Böylece daha iyi mi çalışıyorlar?»</p>

  <p class="p7">»ABD Robot öyle olduğunu iddia ediyor. Bu programı Harley Smythe-Robertson ölmeden önce hazırlamış. Bence bu sana karşı gösterilen bir tepki. Şirket senin gibi onların başına dert açacak robotlar yapmamaya kararlı. İşte bu yüzden beyinle gövdeyi birbirinden ayırmışlar. Beynin, değiştirilmesini isteyebileceği bir gövdesi olmayacak. Vücut ise beyni olmadığı için hiçbir şey istemeyecek.» Paul bir an durduktan sonra konuşmasını sürdürdü. «Robotların tarihçesini çok etkiledin, Andrew. Bu şaşılacak bir şey. Şirket, senin sanatçı yönün yüzünden sadece belirli işleri yapabilecek, uzmanlaşmış robotlar üretmek zorunda kaldı.</p>

  <p class="p27">Özgürlüğün robot hakları prensiplerinin belirlenmesine yol açtı. Android vücut üzerinde ısrar ettiğin için de ABD Robot Şirketi sonunda beyinle gövdeyi birbirinden ayırdı.»</p>

  <p class="p7">Andrew, «Herhalde şirket sonunda birkaç milyar robotu kontrol edecek güçte dev bir beyin yapacak,» dedi. «Bütün yumurtaları bir sepete koyacaklar. Tehlikeli bir şey bu. Hiç de uygun değil.»</p>

  <p class="p7">Paul, «.Haklısın sanırım,»» diye cevap verdi. «Ama herhalde bunu başarmaları yüz yıldan uzun sürecek. Ben bu değişikliği görecek kadar yaşayamayacağım. Hatta belki gelecek yıla bile çıkamayacağım.»»</p>

  <p class="p7">Andrew endişeyle, «Paul!» diye bağırdı.</p>

  <p class="p7">Avukat omzunu silkti. «Bizler ölümlüyüz, Andrew. Senin gibi değiliz. Bu o kadar önemli değil. Yalnız sana bir noktayı açıklamam gerekiyor. Ben Martinlerin sonuncusuyum. Annemin teyzesinin torunları filan var ama onları saymıyorum. Şahsen kontrolumda olan para senin adına bankaya yatırılacak. Ve ilgililer tarafından kontrol edilecek. Geleceği görebildiğim kadarıyla ekonomik bakımdan güvencede olacaksın.»</p>

  <p class="p7">Andrew zorlukla, «Buna hiç gerek yoktu...»» diye mırıldandı. Bu kadar zaman geçmiş olmasına rağmen Martinlerin ölmelerine hâlâ alışamamıştı.</p>

  <p class="p7">Paul, «Tartışmayalım,»» dedi. «Bu böyle olacak. Sen şimdi neyin üzerinde çalışıyorsun?»»</p>

  <p class="p7">«Androidlerin -yani kendiminatom pillerinden değil de hidrokarbonların yanmasından enerji almalarını sağlayacak bir sistem geliştiriyorum.»»</p>

  <p class="p7">Paul kaşlarını kaldırdı. «Yani onlar soluyacak ve yemek yiyecekler, öyle mi?»</p>

  <p class="p7">.. Evet. »»</p>

  <p class="p7">«Bu yönde ne zamandan beri ilerliyorsun?»»</p>

  <p class="p7">«Uzun zaman oldu. Galiba katalize edilen kontrollu parçalanma için uygun bir yanma odacığı hazırlamayı başardım.»»</p>

  <p class="p7">«Ama neden, Andrew? Atom pili herhaıde çok daha üstün.»»</p>

  <p class="p7">«Belki bazı bakımlardan. Ama atom pili insanca bir şey değil&rdquo;</p>

  <p class="p7">&nbsp;</p>

  <p class="p7">&nbsp;</p>

  <p class="p7">Bu iş zaman aldı. Ama Andrew&rsquo;nun da bol zamanı vardı. Zaten robot Paul huzur içinde ölmedikçe bir şey yapmak niyetinde değildi.</p>

  <p class="p2">Beyin torununun oğlunun ölümü Andrew&rsquo;nun düşman bir dünyayla karşı karşıya kalmış gibi bir düşünceye saplanmasına neden oldu. Robot bu yüzden uzun zaman önce seçtiği yolda daha büyük bir azimle ilerlemeyi sürdürdü.</p>

  <p class="p2">Yine de aslında tam anlamıyla yalnız değildi. Bir insan ölmüştü ama Feingold ve Martin Hukuk Bürosu hâlâ yaşıyordu. Çünkü şirketler de, robotlar gibi, ölmezlerdi. Hukuk bürosunun programları vardı ve onu duygusuzca izliyordu. Bu büro ve Paul' un bankacıların yönetimine bıraktığı para sayesinde Andrew&rsquo;nun serveti artıyordu. Feingold ve Martin robottan her yıl dolgun bir ücret aldıkları için yeni yakma odacığının hukuki yanlarıyla yakından ilgilendi.</p>

  <p class="p2">Andrew'nun ABD Robot ve Makine Adamlar Şirketini ziyaret etme zamanı geldiği zaman bunu yalnız başına yaptı. Şirkete bir keresinde beyle gitmişti. Bir keresinde de Paul'la. Ama bu kez yani üçüncü kez yalnızdı ve bir insana benziyordu.</p>

  <p class="p2">ABD Robot Şirketi değişmiş, fabrika büyük bir uzay istasyonuna taşınmıştı. Endüstri alanında üretim yapan diğer fabrikalar da aynı yola başvuruyorlardı. Onlarla birlikte pek çok robot da gitmişti. Yeryüzü gitgide daha çok bir parka benzemeye başlıyordu. Dünyanın nüfusu bir milyardı ve bu sayı hiç değişmiyordu. Sayıları bir hayli olan robotların ancak yüzde otuzunun bağımsız beyni vardı.</p>

  <p class="p2">Şirketin Araştırma Bölümünün Müdürü Alvin Magdescu&rsquo;ydu. Siyah saçlı, esmer, sivri sakallı bir adamdı. Belinden yukarısı çıplaktı ve sadece modaya uyarak göğsüne bir şerit takmıştı. Andrew ise elli altmış yıl öncesininin modasına göre iyice giyinmişti.</p>

  <p class="p2">Magdescu, «Sizi tanıyorum tabii,» dedi. «Ve sizi gördüğüm için seviniyorum. Bizim en ünlü ürünümüzsünüz. İhtiyar Harley Smythe-Robertson'un size o kadar düşman olması üzülecek bir şey. Sizinle çok şey başarabilirdik.»</p>

  <p class="p2">&nbsp;</p>

  <p class="p2">Andrew, «Bunu yine de yapabilirsiniz,» diye cevap verdi.</p>

  <p class="p7">«Hayır, o çağı geçtiğimizi sanıyorum. Bir yüzyıldan daha uzun bir süreden beri yeryüzünde robotlar var. Ama bu durum da değişiyor. Onları uzaya yollayacaklar. Dünyada kalanların ise beyinleri olmayacak.»</p>

  <p class="p7">«Ben varım. Ve ben dünyada kalacağım.»</p>

  <p class="p7">«Doğru. Ama sizin de robota benzer bir tarafınız pek yok. Yeni isteğiniz nedir?»</p>

  <p class="p7">«Robotluktan biraz daha kurtulmak istiyorum. Bu dereceye kadar organik olduğuma göre yine organik bir enerji kaynağı istiyorum. İşte planlar burada...»</p>

  <p class="p7">Magdescu planlara hemen bir göz atacaktı, yani başlangıçta niyeti buydu ama sonra kaskatı kesildi ve kâğıtları ilgiyle incelemeye başladı. Bir ara, «Bu inanılmayacak kadar zekice bir şey,»» dedi. «Bütün bunları kim düşündü?»</p>

  <p class="p7">Andrew başını salladı. «Ben.»»</p>

  <p class="p7">Magdescu başını çabucak kaldırarak robota baktı. «Bu vücudunuzda önemli değişiklikler yapılması anlamına geliyor. Ve bu sadece deneysel bir işlem olur. Çünkü bugüne kadar böyle bir şeye hiç kalkışılmadı. Size bunu yapmamanızı öneririm. Olduğunuz gibi kalın.»</p>

  <p class="p7">Andrew'nun yüz ifadesi fazla değişemiyordu. Ama sesinde çok belirgin bir sabırsızlık vardı. «Dr. Magdescu, siz durumu hiç anlayamadınız. İsteğime uymanız gerekiyor. Hiçbir seçeneğiniz yok. Vücuduma bu tür bir sistem yapılabilirse, insan vücutlarına da yapılabilir demektir. İnsan ömrünü protezlerle uzatma eğilimi üzerinde zaten duruluyor. Benim geliştirdiğim ve geliştirmekte olduğum sistemlerden daha üstünü yok şimdi.</p>

  <p class="p7">«Bunun patentini Feingold ve Martin Hukuk Bürosunun yardımıyla aldım. Bu işi kendi başımıza da yapabiliriz. Yeni yeni protezler geliştirebiliriz. Sonunda robotların pek çok özelliğini taşıyan insanlar ortaya çıkar. O zaman sizin şirket de zarar görür.</p>

  <p class="p7">««Ancak şimdi beni ameliyat eder ve ileride aynı şartlar altında bunu tekrarlamaya razı olursanız patentleri kullanılmanıza izin verilir. Böylece insanlara protezlerin uygulanmasını ve robotlarla ilgili teknolojiyi, kontrolunuz altına almış olursunuz. Tabii ilk amefiyat başarıyla sonuçlanıncaya kadar patent kiralanmayacak. Operasyonun gerçekten başarılı olduğu iyice anlaşıldıktan sonra bu izin verilecek.» Andrew bir insana bu sert koşulları açıklarken Birinci Yasanın neden olduğu çekingenliği hiç hissetmiyordu. Robot görünüşte zalimliğe benzeyen bu durumun aslında iyilik olabileceğini anlamaya başlıyordu.</p>

  <p class="p2">Magdescu iyice sersemlemişti. «Ben böyle bir şeye karar veremem. Bu kararı şirket yöneticileri alabilir. Bu da zaman ister.»</p>

  <p class="p34">Andrew. «Bir süre bekleyebilirim,» dedi. «Ama sadece uygun bir süre.» Sonra da memnun memnun, Paul bundan daha iyisini yapamazdı, diye düşündü.</p>

  <p class="p35">16</p>

  <p class="p2">Andrew gerçekten uygun bir süre beklemek zorunda kaldıysa da ameliyat başarılı oldu.</p>

  <p class="p2">Magdescu, «Bu ameliyatın çok aleyhindeydim, Andrew,» dedi. «Ama sandığın nedenler yüzünden değil. Bu deneye hiçbir itirazım yoktu. Tabii bir başkasının üzerinde yapılması şartıyla. Açıkçası pozitronik beynini tehlikeye atmak hiç hoşuma gitmemişti. Şimdi pozitronik yollarla uyarılmış sinir kanalları birbirlerini etkiliyor. Vücudun kötüleşirse beynini zarar görmeden kurtarmamız mümkün olmayabilir.»</p>

  <p class="p2">Andrew. «ABD Robot Şirketinin uzmanlarının ustalığına güveniyordum,» diye cevap verdi. «Artık yemek yiyebilirim.»</p>

  <p class="p2">«Eh, biraz zeytinyağı içebilirsin. Sana daha önce açıkladığımız gibi yanma odacığının zaman zaman temizlenmesi gerekecek. Bence bu biraz rahatsızlık verici bir düşünce.»</p>

  <p class="p2">«Belki. Daha ileri gitmeyi planlamasa &ldquo; m senin gibi düşünürdüm sanırım. Odacığın kendi kendini temizlemesini sağlamak olanaksız bir şey değil. Hatta şimdi içlerinde yanamayacak maddeler bulunan katı yiyecekleri etkileyecek bir sistem üzerinde çalışıyorum. Yani bu parçacıklar sindirilemez ve atılmaları da gerekir.»</p>

  <p class="p7">«O zaman bir makat oluşturman gerekecek.»</p>

  <p class="p7">«Ona benzer bir şey...»</p>

  <p class="p7">«Başka, Andrew?»</p>

  <p class="p7">«Başka her şey.»</p>

  <p class="p7">«Cinsel organlar da mı?»</p>

  <p class="p7">«Planlarıma uydukları kadarıyla. Vücudum bir tual benim. Onun üzerine...»</p>

  <p class="p7">Magdescu robotun cümlesini tamamlamasını bekledi. Ama Andrew sesini çıkarmayınca bu işi kendisi yaptı . « Bir insan resmi mi çizeceksin?»</p>

  <p class="p7">Andrew, «Bakalım,» dedi. «Göreceğiz.»</p>

  <p class="p7">Magdescu, «Bu değersiz bir istek, Andrew,» diye fikrini açıkladı. «Sen bir insandan daha üstünsün. Ama organik olmayı tercih ettiğin an yokuş aşağı gitmeye başladın.»</p>

  <p class="p7">«Beynime hiçbir şey olmadı.»</p>

  <p class="p7">«Evet, olmadı. Bunu kabul ediyorum. Ama Andrew senin adınla piyasaya sürülen patentlerin sayesinde bütün protez alanında yeni aşamalar oldu. Onları senin geliştirdiğin biliniyor ve herkes sana saygı duyuyor. Hem de bu halinde. Neden vücudunla başka oyunlar oynamaya kalkıyorsun?»</p>

  <p class="p7">Robot cevap vermedi.</p>

  <p class="p7">Ödüller birbirini izledi. Andrew birkaç ciddi derneğin üyeliğini kabul etti. Bunların arasında onun temelini attığı yeni bilimle ilgilenen bir cemiyet de vardı. O bu bilime robo-biyoloji adını vermişti. Ama şimdi herkes ondan protezoloji diye söz ediyordu.</p>

  <p class="p7">Andrew&rsquo; nun yapılışının yüz ellinci yıldönümünde ABD Robot Şirketinde onun onuruna bir yemek verildi. Robot olayın gülünç bir yanı olduğunu düşündü ama bu fikrini kendisine sakladı.</p>

  <p class="p7">Artık emekliye ayrılmış olan Alvin Magdescu yemekte konuşma yapmak için kalkıp geldi. O da artık doksan dört yaşındaydı. Yaşamasını protezler sağlıyordu. Bunların arasında karaciğer ve, böbreklerin görevlerini yapan sistemler de vardı. Magdescu kısa ama duygulu bir konuşmadan sonra, «Yüz elli yıllık robotun şerefine» kadeh kaldırdığı zaman yemek de en heyecanlı anına erişmiş oldu</p>

  <p class="p36">Andrew duygularını belli edebilmek için yüz kaslarını yeniden yaptırmıştı. Ama bütün tören sırasında ifadesiz bir yüzle oturdu. «Yüz elli yıllık robot» olmak hoşuna gitmiyordu.</p>

  <p class="p37"><a id="a5"></a>17</p>

  <p class="p2">Sonunda Andrew'nun dünyadan ayrılmasına protezoloji neden oldu. Yüz ellinci yıldönümünü kutlamasını izleyen uzun yıllarda Ay, yerçekimi dışında her bakımdan dünyaya benzeyen bir hal aldı. Aydaki yeraltı kentleri çok kalabalıktı.</p>

  <p class="p2">Orada protez sistemleri geliştirilirken daha hafif olan yerçekiminin dikkate alınması gerekiyordu. Andrew beş yıl Ay'da kaldı. Gerekli ayarlamaları yapmak için yerel protezoloji uzmanlarıyla çalıştı. İşi olmadığı zamanlar robotların arasında dolaşıyor, makine adamlarda ona sadece insanların hakkı olan o dalkavukça saygıyı gösteriyorlardı.</p>

  <p class="p2">Andrew sonunda Ay'a göre daha sıkıcı ve sessiz olan dünyaya dönmüştü. Bunu haber vermek için Feingold ve Martin Hukuk Bürosuna da gitti.</p>

  <p class="p2">Büronun başına geçmiş olan Simon DeLong robotu karşısında görünce şaşırdı. «Döneceğinizi haber vermişlerdi, Andrew...» (Az kalsın Bay Martin diyecekti). «Sizi gelecek hafta bekliyorduk.»»</p>

  <p class="p2">Andrew sabırsızca, «Daha fazla bekleyemedim,» dedi. Konuya girmek için acele ediyordu. «Ay'da, yirmi bilim adamından oluşan bir araştırma timinin başındaydım, Simon. Verdiğim emirlere kimse karşı çıkmıyordu. Ay'daki robotlar bana insanmışım gibi saygı gösteriyorlardı. Öyleyse... ben neden bir insan değilim?»</p>

  <p class="p2">DeLong&rsquo;un gözlerinde kuşkulu bir ifade belirdi. ««Sevgili Andrew, biraz önce de açıkladığınız gibi hem robotlar, hem de insanlar size belirli bir tavır göstermişler. Yani size insanmışsınız gibi davranmışlar, öyleyse siz fiilen bir insansınız.»</p>

  <p class="p2">«Fiilen insan olmak yeterli sayılmaz. Bana insanmışım gibi davranmaları yeterli değil. Ben yasalara da göre insan sayılmak istiyorum. Kanunen bir insan olmalıyım.»</p>

  <p class="p7">DeLong, «B<span class="t15">U</span> apayrı bir konu,» dedi. «Böyle bir durumda insanca önyargılarla karşılaşırız. Ne kadar insana benzerseniz benzeyin aslında öyle <span class="t13">olmad</span><span class="t13">ığı</span><span class="t13">n</span><span class="t13">ı</span><span class="t13">z</span> gerçeğiyle de.»</p>

  <p class="p7">Andrew, «Ben hangi bakımlardan insan değilim?» diye sordu. «Biçimim bir insanınki gibi. İnsanlardakine benzer organlarım var. Hatta organlarım protez sistemlerinden yararlanan insanlarınkinin aynı. İnsan kültürüne sanat, edebiyat ve bilim alanlarında katkılarda bulundum. Şu anda yaşayan insanlar kadar hem de. Başka ne isteyebilirler?»</p>

  <p class="p7">«Ben, başka bir şey istemezdim. Ama işin kötüsü insan olduğunuzu ancak Dünya Meclisi ilan edebilir. Açıkçası onların böyle bir şey yapacaklarını hiç sanmıyorum.»</p>

  <p class="p7">«Mecliste kiminle konuşabilirim?»</p>

  <p class="p7">«Belki Bilim ve Teknoloji Komitesinin başkanıyla. »</p>

  <p class="p7">«Onunla konuşmamı sağlar mısınız?»</p>

  <p class="p7">«Ama bir aracıya ihtiyacınız yok ki. Sizin durumunuzda...»</p>

  <p class="p7">«Hayır. Bunu siz sağlayın.» Andrew'nun aklına böylece bir insana kesin emir verdiği gelmedi bile. Ay&rsquo;da buna alışmıştı. «Onun, Feingold ve Martin&rsquo;in bu konuda beni sonuna kadar desteklediğini bilmesini istiyorum.»</p>

  <p class="p7">«Şey, ama. ..»</p>

  <p class="p7">«Sonuna kadar, Simon. Ben yüz yetmiş üç yıllık yaşantım boyunca bu büroya şu ya da bu biçimde önemli katkılarda bulundum. Geçmişte burada çalışan bazı kimselere karşı kişisel minnet borcum vardı. Ama artık her şey değişti. Durum şimdi bunun tersi ve ben bana olan borçların ödenmesini istiyorum.»</p>

  <p class="p38">DeLong, «Elimden geleni yaparım,» dedi.</p>

  <p class="p39">18</p>

  <p class="p7">Bilim ve Teknoloji Komitesi başkanı Doğu Asya bölgesinden Chee Li-Hsing adında bir kadındı. Arkasındaki istediği şeyleri ışıltısıyla gizleyen saydam giysilerle plastiğe sarılmış gibi gözüküyordu.</p>

  <p class="p7">Kadın, «Size insanlara özgü tüm hakların verilmesini istemenizin nedenlerini anlıyorum,» dedi. «Bir zamanlar belirli bazı gruplar da tüm insanca hakları elde edebilmek için savaştılar. Ama sizde olmayan hangi hakkı isteyebilirsiniz ki?»</p>

  <p class="p7">«Yaşamak hakkı gibi pek basit bir şeyi. Bir robotu her an söküp parçalarına ayırabilirler.»</p>

  <p class="p7">«Bir insanı pa her an idam edebilirler.»</p>

  <p class="p7">«Bir insan ancak kanuni işlemlerden sonra idam edilebilir. Beni parçalamaları içinse yargılama gerekmez. Sonunun gelmesi için yetkisi olan bir tek insanın sözü yeterli olur. Ayrıca... ayrıca...» Andrew çaresizce yalvardığının anlaşılmaması için Çabalıyordu. Ama dikkatle hazırlanmış olan insanca yüz ifadeleri ve sesi onu ele veriyordu. «Gerçek şu ki, ben insan olmak istiyorum. Bunu altı insan nesli boyunca hep istedim.»</p>

  <p class="p7">Li-Hsing başını kaldırdı. Koyu renk gözlerinde anlayış vardı. «Meclis insan olduğunuzu açıklayan bir kanun çıkarabilir. Hatta taş bir heykelin insan sayılacağını belirten bir yasa bile geçirilebilir. Ama sizin ve o taş heykelin insan olup olmadığı da tartışma götürür. Temsilciler Meclisi üyeleri de nüfusun geri kalan bölümü gibi insan. Üstelik robotlardan da her zaman kuşkulanıldı.»</p>

  <p class="p7">«Şimdi bile mi?»</p>

  <p class="p7">«Şimdi bile. Sizin insanlık denilen ödülü hak ettiğiniz gerçeğini kabul ederiz. Ama yine de istenmeyecek bir emsal yaratmış olmaktan korkarız.»</p>

  <p class="p7">«Hangi emsal? Tek özgür robot benim. Bu tip modellerin ilki ve sonuncusu. Hiçbir zaman benim gibi bir robot daha olmayacak. Bunu ABD Robot Şirketine sorabilirsiniz.»</p>

  <p class="p7">«&lsquo;Hiçbir zaman&rsquo; çok uzun bir süre, Andrew. Ya da... öylesini tercih ediyorsanız, Bay Martin. Çünkü ben sizin bir insan olduğunuzu kabul ediyorum. Ama Temsilciler* Meclisi üyelerinin çoğu böyle bir emsal yaratmak istemeyecek. Böyle bir emsal ne kadar anlamsız ve önemsiz olursa olsun. Bay Martin, sizi anlıyorum ama umutlanmanızı söyleyemeyeceğim. Hatta...» Chee LiHsing kaşlarını kaldırarak arkasına yaslandı. «Hatta tartışmalar fazla heyecanlı bir hal alırsa hem mecliste, hem de dışarıda sözünü ettiğiniz parçalanmanın yapılması istenilebilir. Bu kördüğümü çözmenin en kolay yolu sizi parçalarınıza ayırmak olabilir. Bu konuda ısrar etmeden önce bütün bunları düşünmelisiniz.»</p>

  <p>Andrew, «Hiç kimse protezoloji tekniğini hatırlamaz mı? Hemen hemen sadece benim olan bu bilimi?»</p>

  <p>«Bu sözlerim size zalimce gelecek belki... ama hatırlamazlar. Ya da hatırlarlar ama sizin aleyhinizde olacak bir biçimde. Bu bilimi sırf kendiniz için geliştirdiğinizi iddia ederler. Bunun insanları robotlaştırma kampanyanızın bir parçası olduğunu ya da robotları insanlaştırma kampanyanızın bir parçası olduğunu söylerler. Her iki durumda da kötü ve bela olduğunuzdan söz ederler. Siz hiç siyasi bir nefret kampanyasına katılmadınız, Bay Martin. Bana inanın. Sizin de benim de inanamayacağınız türde bir iftira ve kötüleme seliyle karşılaşırsınız. Ve bazı insanlar da bütün söylenilenlere inanırlar. Yaşamınızı berbat bir hale sokmayın.» Ayağa kalktı. Hâlâ iskemlede oturan Andrew'nun yanında küçücük, adeta bir çocuk gibi duruyordu.</p>

  <p>Robot, «İnsanlığım için savaşmaya karar verirsem,» dedi. «Beni destekler misiniz?»</p>

  <p>Li-Hsing bir an düşündü. Sonra da, «Evet,» diye cevap verdi. «Mümkün olduğu kadar. Ancak bu tür bir tutum siyasi geleceğimi tehlikeye sokarsa sizi terketmek zorunda kalabilirim. Çünkü bu konunun inandığım şeylerle hiçbir ilişkisi yok. Sizinle dürüstçe konuşmaya çalışıyorum, Bay Martin.»</p>

  <p class="p40">«Teşekkür ederim. Sizden daha fazlasını istemeyeceğim. Sonuç ne olursa olsun bu konuda savaşacak, sizden de mümkün olduğu sürece bana yardım etmenizi isteyeceğim.»</p>

  <p class="p41">19</p>

  <p>Bu açıktan açığa girişilen bir savaş değildi. Feingold ve Martin robota sabırlı olmasını öneriyorlardı. Andrew da öfkeyle, «Sabrım sonsuz,» diye homurdanıyordu. Feingold ve Martin daha sonra çarpışma alanını sınırlamak ve daraltmak için bir kampanya başlattılar.</p>

  <p>Takma kalple yaşayan bir hastaya olan borcu ödemeyerek onun aleyhine dava açtılar. Robotik bir organı olduğu için insanlıktan uzaklaşmış olduğunu iddia ettiler. «Böylece anayasanın tanıdığı haklar onun için geçerli değil,» dediler.</p>

  <p class="p42">Savaşı ustalıkla ve inatla sürdürüyorlardı. Her adımda davayı kaybediyor ama böylece karar kapsamının mümkün olduğu kadar geniş tutulmasını sağlıyorlardı. Sonra Dünya Mahkemesine başvurdular.</p>

  <p class="p42">Savaş yıllarca sürdü ve milyonlarca dolara maloldu.</p>

  <p class="p42">Son karar açıklandığı zaman DeLong yasal kayıp yüzünden bir zafer töreni tertipledi. Andrew da o sırada bürodaydı tabii.</p>

  <p class="p43">DeLong, «Biz iki şeyi başardık, Andrew,» diye açıkladı. «Bunların ikisi de çok iyi. Birincisi... bir insanın vücudunda ne kadar çok protez olursa olsun bunun o kimseyi insanlıktan çıkarmadığı gerçeğini kabul ettirdik. İki... kamunun bu sorunla ilgilenmesini ve konunun en geniş biçimde yorumlanmasını istemesini sağladık. Çünkü her insan sağ kalabilmek için protezden yararlanmak ister.»</p>

  <p class="p42">Andrew sordu. «Sence meclis insan olduğumu kabul edecek mi?»</p>

  <p class="p27">DeLong biraz sıkıldı. «Açıkçası bu bakımdan iyimser olamam. Dünya Mahkemesinin insanlık ölçüsü olarak kullandığı bir tek organ var. İnsanların beyinleri organik hücrelerden oluşuyor.</p>

  <p class="p44">Robotlarınki ise platin-iridyumdan yapılmış bir pozitronik beyin... Senin beyninin de pozitronik olduğu kesin... Ah, hayır, Andrew, öyle bakma. Hücrelerden oluşan beynin eşini yaratacak bilgimiz yok. Yani mahkemenin kararına uyacak kadar organik tipe benzeyen bir beyin yaratacak bilgimiz. Bu işi sen bile başaramazsın.»</p>

  <p class="p44">&ldquo;O halde ne yapacağız?»</p>

  <p class="p44">«Tabii bir girişimde bulunacağız. Üye Li-Hsing bizden yana.. Bizi destekleyen diğer meclis üyelerinin sayıları da gittikçe artıyor. Başkanın bu konuda çoğunluğun tarafını tutacağı kesin.»</p>

  <p class="p44">«Çoğunluk bizde mi?»</p>

  <p class="p44">«Hayır. Ama kamu, insanlık kelimesinin en geniş biçimde yorumlanmasında ısrar ederken bunun seni kapsamasına razı olursa o zaman çoğunluk bizde olur. Tabii bu zayıf bir olasılık.</p>

  <p class="p45">Bunu ben de itiraf ediyorum. Ama savaştan vazgeçmek istemiyorsan o zaman bu kumarı oynamalıyız.»</p>

  <p class="p46">«Vazgeçmek istemiyorum.»</p>

  <p class="p47"><a id="a6"></a>20</p>

  <p class="p48">Temsilciler Meclisi Üyesi Chee Li-Hsing, Andrew'yla ilk karşılaşmalarından beri oldukça yaşlanmıştı. O saydam kılıkları çoktan beri giymiyordu. Saçlarını kısa kestiriyordu. Üzerinde borumsu giysiler vardı. Buna karşılık Andrew bir yüzyıl önce ilk kez giyinmeye başladığı zamanki modaya uyuyordu. Tabii zevk sınırlarını fazla zorlamadan.</p>

  <p class="p48">Kadın, «Mümkün olduğu kadar ileri gittik, Andrew,» dedi. «Aradan sonra tekrar deneyeceğiz. Ama açıkçası yenilgi kesin. Artık bütün bunlardan vazgeçilmesi gerekiyor. Son zamanlardaki çabalarım yüzünden yaklaşan seçim kampanyasında yenilgiye uğrayacağım.»</p>

  <p class="p48">Andrew, «Biliyorum,» diye mırıldandı. «İnanın bu beni üzüyor. Bir keresinde iş bu noktaya gelirse beni reddedeceğini söylemiştin. Bunu neden yapmadın?»</p>

  <p class="p48">«İnsan fikrini değiştirebilir. Mecliste bir devre daha kalabilmenin bedeli seni terketmekti. Ve nedense bu bedel bana fazla yüksekmiş gibi geldi. Zaten mecliste yirmi beş yıldan daha uzun bir süre kaldım. Bu da yeter.»</p>

  <p class="p48">«onların fikrini değiştirmenin bir yolu yok mu, Chee?»</p>

  <p class="p48">«Mantıklı sözleri dinlemeye hazır olanların fikirlerini değiştirmeyi başardık. Ama geri kalanlar yani çoğunluk duygusal nefretlerinden vazgeçmek istemiyorlar.»</p>

  <p class="p48">«Duygusal nefret şu ya da bu biçimde oy vermek için geçerli bir neden değil.»</p>

  <p class="p48">«Bunu biliyorum, Andrew. Ama onlar neden olarak duydukları nefreti göstermiyorlar ki.»</p>

  <p class="p48">Robot dikkatle, «O halde iş sonunda beyine gelip dayanıyor,» diye mırıldandı. «Ama biz bunu &lsquo;pozitrona karşı hücreler' düzeyinde bırakmalı mıyız? Onları fonksiyonel bir tarif yapmaya zorlamanın bir yolu yok mu? Beyin 'şundan ya da bundan oluşmuştur,' demek zorunda mıyız? Beynin belirli bir düzeyde düşünebilen bir şey... herhangi bir şey olduğunu söyleyemez miyiz?»</p>

  <p class="p49">Li-Hsing, «B<span class="t15">U</span> bir işe yaramaz,» dedi. «Senin beynin insanlar tarafından oluşturuldu. İnsan beyni ise öyle değil. Senin beynin yapıldı, onlarınki gelişti. Kendisiyle bir robot arasındaki engeli kaldırmamak niyetinde olan bir insan için bu farklar bir kilometre eninde ve bir kilometre boyunda çelik bir duvar demek.»</p>

  <p class="p49">«Nefretlerinin kaynağına inebilseydik... 3 kaynağa...»</p>

  <p class="p49">«Bunca yıl sonra insanları hâlâ mantıklı biçimde açıklamaya mı çalışıyorsun?»» Li-Hsing'in sesi kederliydi. «Zavallı Andrew, kızma ' ama seni bu yöne doğru sürükleyen içindeki robot.»»</p>

  <p class="p50">Andrew mırıldandı. «Bilmiyorum... Eğer o cesareti bulabilseydim...»»</p>

  <p class="p51"><span class="t13">(Ve</span> <span class="t16">ş</span><span class="t16">imdi ba</span><span class="t16">ş</span><span class="t16">lang</span><span class="t16">ı</span><span class="t16">çta</span><span class="t16">ki s</span><span class="t16">ah</span><span class="t16">ney</span><span class="t16">e dönüyoruz.)</span></p>

  <p class="p51">O cesareti bulabilseydi...</p>

  <p class="p51">Andrew uzun bir süreden beri sonunda işin bu noktaya varacağını biliyordu. Ve kalkıp operatöre gitti. Bu işi yapabilecek usta birini bulmuştu. Yani bir robot operatörü. Çünkü bu konuda hiçbir insan-operatöre güvenilemezdi. Hem yetenek ve hem de güven bakımından.</p>

  <p class="p51">Operatör bu ameliyatı bir insana yapamazdı, Andrew içindeki kasırgayı açıklayan acı sorular sorarak'o kaçınılamaz anı geciktirdi. Sonra Birinci Yasayı bir tarafa bıraktı ve, «Ben de robotum,» dedi.</p>

  <p class="p51">Yıllar boyunca insanlardan öğrendiği gibi kesin bir tavır takınarak, «Sana beni ameliyat etmeni emrediyorum,»» dedi.</p>

  <p class="p51">Birinci Yasa geçerli olmadığı ve bir insana çok benzeyen bu robotun kesin bir tavırla verdiği emir ikinci Yasayı güçlendirdiği için Andrew'nun.istediği oldu.</p>

  <p class="p51">&nbsp;</p>

  <p class="p51"><span class="t17">&nbsp;</span></p>

  <p class="p27"><span class="t18">&nbsp;</span></p>

  <p class="p48">Andrew kendini çok bitkin hissediyordu ama bunun sadece kuruntu olduğundan emindi. Ameliyattan sonra kendini toparlamışsa da yine de fazla dikkati çekmeden duvara dayanmıştı. Oturursa her şey anlaşılacaktı.</p>

  <p class="p48">Li-Hsing, «Son oylama bu hafta yapılacak, Andrew,» dedi. «Bu işi daha fazla geciktiremedim. Tabii savaşı kaybedeceğiz... Ondan sonra yapılacak bir şey de kalmayacak, Andrew.»</p>

  <p class="p48">Andrew, «Oylamayı ustalıkla geciktirdiğin için sana minnet duyuyorum,» diye mırıldandı. «Böylece benim için gerekli olan zamanı kazandım. Ve gereken o kumarı da oynadım.»</p>

  <p class="p48">Li-Hsing çok endişelendi. «Hangi kumar bu?»</p>

  <p class="p48">«Bunu sana daha önce açıklayamazdım. Feingold ve Martin'dekilere de öyle. Beni mutlaka engellerdiniz. Şimdi dinle, 'önemli olan beyin'. diyoruz. Aslında en önemli fark ölümsüzlük değil mi? Beyinin neye benzediğine ya rJa nasıl yapıldığına veya geliştiğine kim aldırıyor? Önemli olan beyin hücrelerinin ölmesi. Ölmek zorunda olması. Vücuttaki bütün diğer organlar korunsa ya da değiştirilse bile sonunda beyin hücreleri ölüyor. Onları kişiliği değiştirmeden ve sonunda öldürmeden yenilemek de imkânsız.</p>

  <p class="p48">«Benim pozitronik yollarım belirli bir değişiklik göstermeden hemen hemen iki yüzyıl dayandılar. Ve daha yüzyıllarca da dayanabilirler. Asıl engel bu değil mi? İnsanlar ölümsüz bir robota katlanabilirler. Çünkü bir makinenin uzun bir süre çalışabilmesi hiç önemli değildir. Ama onlar ölümsüz bir insanı istemezler. Çünkü kendi 'ölümlülüklerine, bu ancak evrensel olduğu sürece katlanabilirler. İşte bu yüzden benim insan sayılmama razı değiller.»</p>

  <p class="p48">Li-Hsing, «Sözü nereye getireceksin, Andrew?» diye sordu.</p>

  <p class="p48">«Ben bu sorunu ortadan kaldırdım. Pozitronik beynim yıllar yıllar önce organik sinirlere bağlanmıştı. Şimdi... son bir ameliyat bu bağlantıları belirli bir biçimde değiştirdi. Artık pozitronik yollarımdaki potansiyel ağır ağır... akıp gidiyor.»</p>

  <p class="p48">Li-Hsing&rsquo; in iyice kırışmış olan yüzünde bir an hiçbir ifade belirmedi. Sonra kadının dudakları geriliverdi. «Yani, ölecek misin, Andrew? Bunu mu sağladın? Olamaz! Bu Uçücü Yasaya aykırı.»</p>

  <p class="p48">Andrew, «Hayır,» dedi. «Ben vücudumun ölümüyle, isteklerim ve umutlarımın ölümü arasında bir tercih yaptım. Asıl o önemli ölüm karşılığı vücudumun yaşaması Üçüncü Yasaya aykırıydı.»</p>

  <p class="p48">Li-Hsing sanki Andrew'yu sarsacakmış gibi onu kolundan yakaladı. Ancak sonra kendini tuttu. «Andrew, bu bir işe yaramayacak. Bu durumu hemen değiştir. Eski halini al.» <span class="t14">1</span></p>

  <p class="p48">«Bu imkânsız. Fazla zarar gördüm. Aşağı yukarı sadece bir yıllık bir ömrüm var. Yapılışımın iki yüzüncü yıldönümünü görebileceğim. Bunu sağlayacak kadar zayıf davrandım.»</p>

  <p class="p48">«Buna değer miydi? Andrew, çok aptalsın!»</p>

  <p class="p48">«Eğer beni insan yaparsa o zaman buna değer. Ama yapamazsa bütün çabalarımı sona erdirmiş olabilir. Yine de her şeye değer bence.»</p>

  <p class="p52">Li-Hsing şaşırtıcı bir şey yaptı ve yavaşça ağlamaya başladı.</p>

  <p class="p53">22</p>

  <p class="p48">Bu son hareketle dünyanın düş gücü etkilenmişti ve tabii bu şaşılacak bir şeydi. Andrew'nun o zamana kadar yaptıkları kimseyi ilgilendirmese de sonunda insan olabilmek için ölümü bile kabul etmişti. Bu özveri reddedilemeyecek kadar büyüktü.</p>

  <p class="p48">Son tören özellikle iki yüzüncü yıldönümüne rastlatıldı. Dünya Başkanı belgeyi imzalayarak kararı yasallaştıracaktı. Töreni bütün dünya izleyecek ve bu Ay eyaletine ve hatta Mars kolonisine bile ışınlanacaktı.</p>

  <p class="p48">Andrew tekerlekli sandalyedeydi. Hâlâ yürüyebiliyordu ama sendeleyerek.</p>

  <p class="p48">İnsanlık olayı seyrederken Dünya Başkanı, «Elli yıl önce,» dedi. «Yüz elli yaşındaki robot olduğun ilan edildi, Andrew. Ve biz bugün sizin iki yüz yaşında bir insan olduğunuzu açıklıyoruz, Bay Martin.»</p>

  <p class="p48">Andrew gülümseyerek başkanın elini sıkmak için uzandı.</p>

  <p class="p54">Andrew yatakta yatarken düşünceleri ağır ağır kayboluyordu.</p>

  <p class="p54">Adam çaresizce onları yakalamaya çalıştı. İnsan! O bir insandı! Son düşüncesinin bu olmasını istiyordu. Kafasında bu fikirle erimeyi... ölmeyi istiyordu.</p>

  <p class="p54">Gözlerini tekrar açtığında son kez, ciddi bir tavırla bekleyen Li-Hsing'i gördü. Başkaları da vardı ama onlar sadece birer gölgeydiler. Tanınamayan gölgeler. Bir tek Li-Hsing gitgide koyulaşan gri sislerin arasında seçiliyordu. Andrew elini ağır ağır, santim santim kadına uzattı. Li-Hsing'in parmaklarını sıktığını hayal meyal farkeni. <span class="t14">1</span></p>

  <p class="p54">Andrew'nun son düşünceleri de kaybolurken kadın da gözlerinin önünde silikleşmeye başladı.</p>

  <p class="p54">Ama Li-Hsing tümüyle ortadan kaybolmadan ve her şey sona ermeden önce Andrew'nun kafasında son bir düşünce belirmişti.</p>

  <p class="p54">Duyulamayacak kadar alçak bir sesle, «Minimini hanım,» diye fısıldadı.</p>
</body>
</html>
