<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p104"><a id="a14"></a>Y^AZA R! Y^AZAR!</p>

  <p>Graham, kim bilir kaçıncı defa, bir kızı ne kadar çok seversen sev, diye düşündü. Onun için her şeyi yapabileceğine, alevlerin ya da dev dalgaların arasından memnunlukla geçeceğine yemin etmenin gerçekten kötü yanları var. Çünkü o kız bazan senin bu aptalca sözlerini olduğu gibi kabul eder.</p>

  <p>Yani nişanlısı Graham Dorn'u tuzağa düşürmüş, yakalamış ve ihtiyar bir kız olan teyzesinin Edebiyat Derneğine, bir konuşma yapması için götürmüştü. Gülmeyin! İnsan podyuma çıktığı zaman bu durumu hiç de komik bulmaz. Hele bakmak zorunda kaldığı bazı çehreleri düşünecek olursanız!</p>

  <p>Neyse... Ayrıntıları çabucak geçelim. Nişanlısı Graham Dorn'u bir podyuma çıkardı ve dimdik durmaya zorladı. Yazar, dehşet dolu bir sesle <span class="t16">Polisiye Roman</span><span class="t16">ı</span><span class="t16">n Amerikan Edebiyat</span><span class="t16">ı</span><span class="t16">ndaki</span> Yeri'yle ilgili yazıyı okudu. Bunu o sonsuza kadar seveceği June'unun yazmış olması durumu değiştirmiyordu. Saçmasapan bir şeydi bu. (June, onu konferans vermeye zorlamak için rüşvet olarak bu yazıyı hazırlamayı önermişti.)</p>

  <p>Ve Graham'ın kalbi kan ağlarken cadılar üzerine çullandılar. Çünkü soru cevap sırası gelmişti. Dostça konuşulacak, kadınlar da yapmacıklı yapmacıklı güleceklerdi.</p>

  <p>«Ah, Bay Dorn, size gelen ilhama göre mi çalışıyorsunuz? Yani masanıza oturuyorsunuz ve o zaman aklınıza bir fikir mi geliyor? Birdenbire? Ve bunu yazabilmek için bütün gece oturuyor ve uyuyakalmamak için arka arkaya sade kahve mi içiyorsunuz?»</p>

  <p>«Ah, evet, tabii.» Aslında Graham gün aşırı öğleden sonra ikiden dörde kadar çalışıyor ve süt içiyordu.</p>

  <p>«Ah, Bay Dom, bütün o garip cinayetleri yazabilmek için herhalde çok araştırma yapıyorsunuz. Bir hikâyeyi yazmadan önce yaptığınız araştırmalar ne kadar sürüyor?»</p>

  <p>«Genellikle altı ay.» Aslında Graham sadece altı ciltlik bir ansiklopedi ve iki yıl önceki Dünya Almanağından yararlanıyordu.</p>

  <p>«Ah, Bay Dom, sizin ünlü Reginald de Meister tipini gerçek yaşamdan mı aldınız? Öyle olmalı. Ah, o her ayrıntısıyla inandırıcı bir tip.»</p>

  <p>«De Meister'a model olarak çok sevdiğim bir okul arkadaşımı aldım.» Dom o zamana kadar de Meister gibi birini hiç tanımamıştı. Üstelik öyle biriyle karşılaşabileceğini düşünerek daimi bir korku içinde yaşıyordu. Hatta böyle bir şey olursa kullanmak için anlaşılamayan bir doğu zehiriyle dolu ustalıkla yapılmış bir yüzük bile almıştı. De Meister hakkındaki fikirleri böyleydi işte.</p>

  <p>June Billings kadınların gerisinde bir yerde oturuyor, «Onun sahibi benim,» der gibi mide bulandırıcı bir gururla gülümsüyordu.</p>

  <p>Graham, mümkün olduğu kadar belli etmemeye çalışarak parmağını boynuna sürdü. Boğulmak üzere olduğunu işaret ediyordu. June gülümsedi, başını salladı, ona usulca bir öpücük yolladı ve nişanlısını kurtarmak için hiçbir şey yapmadı.</p>

  <p>Graham kadınsız, yalnız ve ciddi bir yaşam sürmeye karar vermişti. Kitaplarına da sonsuza kadar sadece habis kadınlar koyacaktı.</p>

  <p>Artık etrafındaki hayranlarına bir-iki hecelik sözcüklerle cevap veriyor. Kâh, «Evet, » diyordu, kâh, «Hayır.»</p>

  <p>«Evet, zaman zaman kokain alıyorum. Bu yaratma güdüme yardımcı oluyor», «Hayır, Hollywood&rsquo;un de Meister'a elkoymasına izin veremem. Bence filmler gerçek sanatın içten bir ifadesi sayılamazlar. Zaten filmler sadece geçici bir moda.», «Evet, Miss Crum, eserlerinizin taslaklarını getirirseniz okurum. Memnunlukla. Amatörlerin romanlarını okumak gerçekten çok zevkli oluyor. Editörler aşağılık yaratıklar.»</p>

  <p class="p3">Sonra büfenin açıldığı haber verildi ve yazarın etrafında da birdenbire bir boşluk oluştu. Graham&rsquo;ın kafası bir saniyeden çok daha kısa bir sürede berraklaştı. Bütün o kadın sürüsü bir tek kişi halini aldı. 1.45 boyunda, otuz sekiz kilo ağırlığında bir kadın. Graham&rsquo;ın boyu ise 1.85'di ve ağırlığı da doksan beş kiloyu buluyordu. Herhalde genç adam bu yabancı kadınla kolaylıkla başa çıkabilirdi. Özellikle iki eliyle büyük bir çantayı tuttuğu için. Ama Graham onu bir vuruşta devirmeyi de pek istemiyordu.</p>

  <p class="p3">Kadın gözlerinde iğrenç bir hayranlık ve heyecanla yaklaşıyordu. Graham eliyle arkasındaki duvarı yokladı. Ama yakında hiçbir yapı yoktu.</p>

  <p class="p3">«Ah, Bay de Meister... Lütfen sizi Bay de Meister diye çağırmama izin verin. Yarattığınız tip benim için o kadar canlı ki, sizi Graham Dorn olarak düşünemiyorum. Sizce bir sakıncası yok</p>

  <p class="p27">değil mı?»</p>

  <p class="p3">Graham'ın otuz iki dişi birden kamaşmıştı. Bu dişlerin arasından gargara yapar gibi, «Ah, tabii ki yok...» demeyi başardı. «Ben de keyifli anlarımda Reginald olduğumu düşünürüm.»</p>

  <p class="p3">«Ah, çok teşekkür ederim. Sizinle tanışmak için ne <span class="t16">kadar</span> sabırsızlandığımı bilemezsiniz, sevgili Bay de Meister. <span class="t16">Bütün</span> eserlerinizi okudum. Bence hepsi de harika.»</p>

  <p class="p3">«■Öyle düşünmenize sevindim.» Yazar hemen alçak gönüllü adam rolüne girdi. «Aslında hiç de önemli değiller. Ha ha ha! Okuyucuları memnun etmek hoşuma gidiyor. Ama tabii eserlerim çok daha iyi olabilirlerdi. Ha ha ha!»</p>

  <p class="p3">«Ama siz gerçekten öylesiniz.» Kadın bu sözleri heyecanlı bir içtenlikle söylemişti. ««Yani ustasınız. <span class="t16">Gerçek</span><span class="t16">t</span><span class="t16">en</span> usta. Bence sizin gibi bir yazar olmak olağanüstü bir şey. Adeta bir tanrı olmak gibi bir şey bu.»</p>

  <p class="p3">Graham boş gözlerle baktı. «Editörler öyle düşünmüyorlar, kızım.»</p>

  <p class="p3">Ama kadın onun fısıltıyla söylediği bu sözleri duymadı. ««Bir hiçten yaşayan tipler yaratmak,» diye konuşmasını sürdürdü. ««Ruhlarını bütün dünyaya açıklamak. Düşünceleri kelimelere dökmek. Resimler çizmek ve dünyalar yaratmak. Ben sık sık insanların en zarif ve yeteneklilerinin yazarlar olduğunu düşünürüm.</p>

  <p class="p27">Tahtta oturan bir kral değil, bir tavanarasında aç kalan bir yazar olmayı yeğlerim. Siz de aynı fikirde değil misiniz?»</p>

  <p>Graham, «Kesinlikle,»' diye yalan söyledi.</p>

  <p>«Dünyanın kaba maddi zenginliklerinin, duyguları ve hareketleri örerek küçük bir âlem yaratmanın yanında ne değeri olabilir?»</p>

  <p>«Gerçekten de, ne değeri olabilir?»</p>

  <p>«Ve ölümsüzlük! Ölümsüzlüğü bir düşünün!»</p>

  <p>«Evet, evet. Ben bunu sık sık yaparım.»</p>

  <p>Kadın yazarın elini yakaladı. «Sizden bir tek küçücük isteğim olacak. Zavallı Reginald'ın ...onu bir defa olsun böyle çağırmama izin verin...»» Hafifçe kızardı. «.&rdquo;. zavallı Reginald'ın Letitia Reynolds'la evlenmesine izin verin. Kız ona karşı çok zalimce davranıyor. Bazan bu yüzden saatlerce ağladığım oluyor. Ama tabii Reginald benim için gerçek bir insan gibi. Çok gerçek bir insan.» Bir yerden dantelli bir mendil çıkararak onu gözlerine götürdü. Sonramendili indirdi ve gülümseyerek telaşla uzaklaştı.</p>

  <p>Graham derin bir soluk aldı. Gözlerini yumdu ve usulca June'un kollarının arasına yığıldı.</p>

  <p>Sonra hızla gözlerini açarak, sertçe «Nişanımızın bozulma noktasına geldiğini düşünebilirsin,» dedi. «Ama o zavallı yaşlı annenle babanı düşündüğüm için senden 'Graham Dorn'un eski nişanlısı' diye söz edilmesini istemiyorum.»</p>

  <p>«Sevgilim, çok soylusun.»» June yanağını adamın koluna sürdü. «Gel, seni eve götüreyim. O zavallı yaralarına merhem olayım.»»</p>

  <p>«Pekâlâ. Ama beni taşıman gerekecek. O cici, sevgili teyzenin bir baltası var mı?»</p>

  <p>«Ama neden?»</p>

  <p class="p11">' «Çünkü... beni... Tanrı yardımcımız olsun... ünlü Reginald de Meister'ın 'beyin-babası' diye tanıttı.»»</p>

  <p>«Eh, sen öyle değil misin?»</p>

  <p>«Artık bu sürüngenler yuvasından gidelim. Ve şunu da kafana iyice sok: ben de Meister denilen o tipin ne beyin bakımından, ne de başka taraftan akrabasıyım. Onu reddediyorum. Onu karanlıklar ülkesine kovuyorum. Yüzüne tükürüyorum. De Meister'ın yozlaşmış iğrenç bir serseri ve bir köpeğin oğlu olduğunu ilan ediyorum. O asil ifadeli iğrenç burnunu bir daha yazı makineme sokarsam kahrolayım!»</p>

  <p>Taksiye binmişlerdi o sırada. June genç adamın kravatını düzeltti. «Pekâlâ, ufaklık, şu mektubu görelim bakalım.»</p>

  <p>«Hangi mektubu?»</p>

  <p>Kız elini uzattı. «Yayıncından gelen mektubu tabii.»</p>

  <p>Graham öfkeyle homurdanarak mektubu ceketinin cebinden çıkardı. «lanet olasıca taş kalpli herif! Evine çaya gitmeyi düşündüm. Onun bir tutam strikninle randevusu var.»</p>

  <p>«Daha sonra bağırıp çağırırsın. Bakalım ne yazmış. Hım... hı hı... 'Beklendiği gibi değil. .. De Meister eski formunda değilmiş gibi geldi... Belki biraz değişiklik... Romanın düzeltilebileceğinden eminim... Romanı başka zarf içinde gönderiyoruz.. .'» June mektubu bir kenara attı. «Sana söyledim. Sancha Rodriguez'i öldürmeyecektin. Sana gereken oydu. Aşk ilişkilerini çok azaltmaya başladın.»</p>

  <p>■&rdquo;O halde kitabı sen yaz! Ben de Meister'dan vazgeçiyorum artık. İş öyle çığrından çıktı ki, dernek üyesi kadınlar beni 'Bay de Meister' diye çağırmaya başladılar. Gazetelerde resimlerin çıktığı zaman altına &lsquo;Bay de Meister,&rsquo; diye yazıyorlar. Kişiliğim kalmadı. Kimsenin Graham Dorn'dan haberi bile yok. Ben her zaman, 'Dom, Dorn, hani şu de Meister macerelarını yazan adam'ım.»</p>

  <p>June, «Saçmalama,» diye bağırdı. «Sen yarattığın tipi kıskanıyorsun.»</p>

  <p class="p44">«Ben yarattığım tipi kıskanmıyorum. Dinle! Ben polisiye romanlardan nefret ederim. İki heceli kelimeleri öğrendiğim günden beri onları hiç okumam. İlk polisiye romanı zeki, yakıcı, keskin bir satır olarak yazdım. Polisiye roman yazarlarının oluşturduğu o sahte ekolu yıkmak istiyordum. O de Meister'ı da ondan yarattım. Rezil dedektiflerin en reziliydi. Graham Dorn tarafından yaratılan, Geri Zekâlıların Geri Zekâlısı.</p>

  <p class="p44">«Ve kamu, yılanlar, çiyanlar ve nankör çocuklarla birlikte bu pis herifi bağrına bastı. Kamuoyunu değiştirmek için roman üstüne roman yazdım...» Graham'ın omuzları biraz düştü. Bütün bunlar boşunaydı. «Ah, neyse...» Kederle gülümsedi. «Anlayamıyor musun? Başka şeyler yazmak zorundayım. Hayatımı ziyan edemem. Ama Graham Dorn'un yazdığı ciddi bir eseri artık kim okur? Beni her zaman de Meister'la özdeşleştiriyorlar.»</p>

  <p>«Takma bir ad kullanabilirsin.»</p>

  <p>«Takma ad kullanmam! ismimle gururlanıyorum ben.»</p>

  <p>«Ama de Meister'ı defterden silemezsin. Biraz mantıklı ol, hayatım.» .</p>

  <p>Graham acı acı, «Normal bir nişanlı gelecekteki kocasının değerli eserler yazmasını isterdi,» dedi. «Edebiyat alanında kendisine büyük bir isim yapmasını dilerdi.»</p>

  <p>«Bunu ben de istiyorum, Graham. Ama arada sırada küçük bir de Meister romanı biriken faturaların ödenmesine yardım eder -</p>

  <p>«Hah!» Graham güçlü ruhunun çektiği acının anlaşılmaması için şapkasını yüzüne doğru indirdi. « O ağza alınmayacak yaratıkla ilgili romanlar yazarak sanatımı bir fahişe gibi satmadıkca yükselemeyeceğimi söylüyorsun. İşte senin ev. Haydi in. Ben eve giderek bunak Bay MacDunlap&rsquo;ımıza asbestos üzerine yakıcı bir mektup yazacağım.»</p>

  <p>June onu teselliye çalıştı. «İstediğin gibi yap, hayatım. Yarın kendini daha iyi hissettiğin zaman bana gelir, başını omzuma dayayarak ağlarsın. Ondan sonra da <span class="t16">Üçüncü Güvertede</span> Ö/üm'ü nasıl değiştireceğimizi birlikte planlarız. Olur mu?»</p>

  <p>Graham, «Nişan bozuldu,»» dedi.</p>

  <p>«Evet, hayatım. Yarın sekizde evde olacağım.»</p>

  <p class="p92">«Bu beni hiç ilgilendirmiyor. Güle güle.»»</p>

  <p>Yayıncılar ve editörler &lsquo;dokunulmazlar' diye tanımlanabilirler. El uzatıp dişleri göstere göstere gülümsemek, başı sallayarak sırta vurmak onlara miras kalmış olan bir gelenektir.</p>

  <p>Ama belki gece olduğu zaman yazarların kendilerini attıkları o deliklerde özel intikamlar alınabilir. Kimsenin duyamayacağı bazı sözler söylenir. Postaya verilmesine gerek olmayan mektuplar yazılır. Belki de bir editörün düşünceli düşünceli gülümserken çekilmiş bir fotoğrafı yazı makinesinin üzerine yerleştirilir ve bir ok hedefi gibi de kullanılır.</p>

  <p class="p3">Bay MacDunlap'ın da bu biçimde kullanılan bir resmi Graham Dorn'un odasını aydınlatıyordu. Ve her zamanki yazı kılığını (yani sokak elbiseleri ve bir daktilo makinesi) bürünmüş olan Graham Dorn'un kaşları iyice çatılmıştı. Makineye taktığı beşinci sayfaya bakıyordu. Diğer dördü kâğıt sepetinin kenarını süslemekteydiler. Pek tatsız tuzsuz oldukları için atılmışlardı.</p>

  <p class="p3">Yazar, «Sayın bayım,» diye başladı. Sonra da kinle ağır ağır ekledi. «Ya da duruma göre 'Bayan' .» İlham gelirken hızla yazı yazmayı sürdürdü. Fazla ısınan tuşlardan yükselen dumanlara da aldırmadı.</p>

  <p class="p3">«Bu romandaki de Meister'ı pek beğenmediğinizi söylüyorsunuz. Ben de Meister'ı hiçbir zaman beğenmedim, işte o kadar. O yağlı gövdenizi onunkine bağlayıp Brooklyn köprüsünden aşağıya atlayabilirsiniz. Siz atlamadan hemen önce Doğu nehrinin sularının çekilmesini de dilerim.</p>

  <p class="p3">«Bundan sonra kitaplarımı sizin aşağılık yayınevinizden çok daha yüksekleri için yazacağım. Ve bir gün geriye dönerek mesleğimin bu devresine tiksintiyle bakacağım. Bu devrenin hak ettiği de bu...»</p>

  <p class="p3">Graham son kısmı yazarken biri onun omzuna vurmaya başlamıştı. Yazar arada sırada bu eli öfkeyle ama yararsızca itiyordu.</p>

  <p class="p3">Şimdi durarak döndü ve odasındaki bu yabancıya nezaketle, «Kahretsin!» dedi. «lanet olsun! Sen de kimsin? Sorumu cevaplamadan çıkıp gidebilirsin. Kabalık ettiğini de düşünmem.»</p>

  <p class="p3">Yabancı nazik nazik gülümsedi. Başını sallarken saçlarına hafifçe sürmüş olduğu briyantinin zarif kokusu Graham'ın burnu<span class="t24">na</span> g<span class="t24">e</span>ldi. Yabancının sert ifadeli ince çenesi dikkati çekiyordu. Genç adam tatlı bir sesle, «Adım de Meister,» diye cevap verdi. «Reginald de Meister.»</p>

  <p class="p3">Graham aklının temellerine kadar sarsıldı ve onların gıcırdadıklarını duydu. Sonra, «Hoooh.. &ldquo;» dedi.</p>

  <p class="p3">«Pardon?»</p>

  <p class="p3">Yazar kendini topladı. «Hbooh, dedim. Bu küçük bir şifre. Ve, &lsquo;Hangi de Meister?' anlamına geliyor.»</p>

  <p class="p3">De Meister nezaketle açıkladı . «Şu de Meister.»»</p>

  <p class="p3">«Benim tipim mi? Benim dedektifim?»»</p>

  <p class="p3">De Meister bir koltuğa yerleşti. İnce, keskin hatlı yüzünde kibar çevrelerde çok beğenilen o terbiyeli ama sıkıntılı ifade belirmişti. Bir Türk sigarası yaktı. Graham bunun dedektifinin en sevdiği marka olduğunu farketti. De Meister sigaranın ucunu ağır ağır, dikkatle elinin üzerine vurdu. Bu da yine her zaman yaptığı bir şeydi</p>

  <p class="p3">De Meister, «Ah, aziz dostum,» diye mırıldandı. «Bu gerçekten çok komik. Evet, senin tipin sayılabilirim ama bunu temel olarak almaktan kaçınalım. Bu sarsılacak kadar sıkıcı olur.»</p>

  <p class="p3">Yazar cevap yerine yine, «Hooh,» diye tekrarladı. Kafası telaşla ihtimalleri hesaplamaya çalışıyordu. Aslında içki içmezdi. Ve ne yazık ki şu anda da sarhoş değildi. Midesi krom-çelik alaşımından yapılmış kadar sağlamdı. Bu bir halüsinasyon da olamazdı. Graham hiç rüya görmezdi. Hayal gücü ise para getiren bir mal olarak her zaman kontrolu altındaydı. Bütün yazarlar gibi onun delinin teki olduğunu düşünüyorlardı. Onun için çıldırmış da olamazdı.</p>

  <p class="p3">Geriye bir tek şey kalıyordu: de Meister'ın orada olması imkânsızdı. Ve Graham rahatladı. Bir kitap yazarken o ince, imkânsızlıklara aldırmama sanatını öğrenemeyen bir yazar bir işe yaramazdı.</p>

  <p class="p3">Yazar sakin sakin, «İşte son kitabım şurada,» dedi. &ldquo;Çıktığın sayfanın numarasını söyler ve sonra da oraya döner misin? İşim başımdan aşkın. Tanrı da biliyor ya, yazdığım o uyduruk şeylerde seninle yeteri kadar uğraştım.</p>

  <p class="p3">«Ben buraya iş için geldim, aziz dostum. Önce seninle dostca bir anlaşma yapmam gerekiyor. Durum son derecede sıkıcı.»</p>

  <p class="p3">«Buraya bak, canımı sıktığının farkında mısın? Ben, hayali tiplerle konuşmak adetinde değilim. Genellikle onlarla dostluk kurmam. Zaten artık annenin sana aslında var olmadığını açıklamasının zamanı da geldi.»»</p>

  <p class="p3">«Ah. aziz dostum, ben her zaman vardım. Var olmak öyle öznel bir şey ki... Kafanın var olduğunu düşündüğü şey... var olur. Ben de senin kafanda vardım örneğin. Beni ilk düşündüğün andan beri.»</p>

  <p>Graham ürperdi. «Ama şimdi soru şu: kafamın <span class="t16">d</span><span class="t16">ı</span><span class="t16">ş</span><span class="t16">ı</span><span class="t16">nda</span> ne işin var? Orası sana fazla mı dar gelmeye başladı? Rahat hareket etmek için yer mi istiyorsun?»</p>

  <p>«Hiç de değil. Seninki bir bakıma oldukça iyi bir kafa. Ama ben bugün, öğleden sonra daha somut bir hal aldım. Onun için de bu fırsattan yararlanarak seninle o iş konusunu yüz yüze tartışmak için geldim. Anlayacağın o dernekteki zayıf, romantik hanım. .. »</p>

  <p>Graham boğuk boğuk, «Hangi dernek?» diye mırıldandı. Artık dehşetle ne olduğunu anlamaya başlıyordu.</p>

  <p>«Şu konferans verdiğin dernek.» De Meister de ürperdi. «Hani polisiye romanlar hakkında bir konuşma yaptın ya. O hanım benim var olduğuma inanıyordu. işte o yüzden de ben varım.» Sigarasını bitirip, bileğini kayıtsızca bükerek attı.</p>

  <p>Graham, «Mantık kaçınılacak gibi değil,» diye açıkladı. «Şimdi... benden ne istiyorsun? Her şekilde cevabım hayır.»</p>

  <p>«Sen durumun farkında mısın, aziz dostum? De Meister romanları yazmaktan vazgeçersen yaşamım sıkıcı bir hal alacak. O medası geçmiş romanlardaki dedektiflerin yaşantıları gibi tatsızlaşacak. Bir hayale dönüşecek. O kurşuni sislerin arasında Holmes, Lecoc ve Dupin'le saçmasapan konuşmalaryapmak zorunda kalacağım.»</p>

  <p>«Bence çok çekici bir düşünce bu. Sana uygun bir kader.»</p>

  <p>Reginald de Meister'ın gözlerinde buz gibi bir ifade beliriverdi. Ve Graham da birdenbire Kırık <span class="t16">Tabla Olay</span><span class="t16">ı</span> romanının 123'üncü sayfasındaki birkaç cümleyi hatırladı.</p>

  <p class="p105"><span class="t13">«O</span> <span class="t16">ana kadar hiçbir</span> <span class="t16">ş</span><span class="t16">eyin üzerinde durmayan, tembel bak</span><span class="t16">ı</span><span class="t16">ş</span><span class="t16">l</span><span class="t16">ı</span> <span class="t16">gözlerindeki ifade sertle</span><span class="t16">ş</span><span class="t16">ti. Mavi buzdan gölcüklere dönü</span><span class="t16">ş</span><span class="t16">tü bu gözlet. De Meister bak</span><span class="t16">ı</span><span class="t16">ş</span><span class="t16">lar</span><span class="t16">ı</span><span class="t16">n</span><span class="t16">ı</span> <span class="t16">u</span><span class="t16">ş</span><span class="t16">a</span><span class="t16">ğ</span><span class="t16">a dikti. Adam ba</span><span class="t16">ğı</span><span class="t16">rmamaya çal</span><span class="t16">ı</span><span class="t16">ş</span><span class="t16">arak sendeledi, geriliyordu</span></p>

  <p>Anlaşılan de Meister süslediği romanlardan çıktığı zaman da özelliklerinin hiçbirini kaybetmiyordu.</p>

  <p>Graham bağırmamaya çalışarak sendeledi. Geriliyordu.</p>

  <p>De Meister tehdit dolu bir sesle, «Romanlarımın devam etmesi senin için daha iyi olur,» diye homurdandı. «De Meister romanlarının. Anlıyor musun?»</p>

  <p>Graham kendini topladı ve hafif bir öfke duymayı bile başardı. «Bir dakika! Sen haddi aşıyorsun. Unutma ki, ben bir bakıma senin baban sayılırım. Evet, öyle ya. Manevi baban. Bana ültimatomlar veremez, tehditler savuramazsın. Bu bir oğula yakışacak davranış olmaz. Bu babana uygun saygı ve sevgin olmadığı anlamına gelir.»</p>

  <p>De Meister aldırmadı bile. «Bir şey daha var. Şu Letitia Reynolds meselesini de düzeltmelisin. Artık can sıkmaya başladı.»</p>

  <p>«Gülünç olma. Aşk sahnelerim, binde bir polisiye romanda bile görülmeyen şefkat ve romantizm mucizeleri olarak ilan edildi. Bir dakika! Sana birkaç eleştiriyi getireceğim. Bana nasıl davranman gerektiğine fazla aldırmıyorum. Ama yazılarımı eleştirmene hiç gelemem.»</p>

  <p>«O eleştirileri unut. Ben o şefkati ve diğer saçmalıkları istemiyorum. Beş roman boyunca o güzel kadının peşinde dolaşıp durdum. Üstelik dayanılamayacak geri zekâlı kadar davrandım. Artık buna bir son verilmeli.»</p>

  <p>«Nasıl?»</p>

  <p>«Son romanında onunla evlenmeliyim. Ya bu olur ya da onu benim metresim yaparsın. İyi, saygı değer bir metres. Ayrıca artık kadınlara karşı Victoria devrinden kalma bir centilmen gibi davranmaktan da bıktım. Kahretsin! Bundan da vazgeçmelisin. Ben sadece bir insanım, dostum.»</p>

  <p>Graham, «İmkânsız,» diye bağırdı. «Bu, şu son lafın için de geçerli.»</p>

  <p>De Meister öfkeyle, «Ah, dostum, bir yazarsın ama yıllar boyunca geçimini sağlayan bir tipin iyiliğini hiç düşündüğün yok.» dedi.</p>

  <p>Graham neredeyse boğuluyordu. «Geçimimi sağlayan mı?</p>

  <p class="p27">Yani benim gerçek romanlar yazıp satamayacağımı söylemek istiyorsun, öyle mi? Sana göstereceğim! Bana bir milyon dolar da verseler bir daha bir tek de Meister romanı bile yazmayacağım. Yüzde elli telif ücreti ve bütün televizyon haklarını bana verseler bile. E, şimdi ne diyeceksin bakalım?»</p>

  <p>De Meister kaşlarını çattı ve pek çok suçlunun felaketi demek olan o sözleri tekrarladı. «Bakalım, görürüz. Ama seninle işimiz henüz bitmedi.» Kesin hatlı çenesini öne doğru çıkararak ortadan kayboldu.</p>

  <p>Graham'ın çarpılmış yüz hatları düzeliyordu. Yazar ağır ağır ellerini yukarı kaldırarak başını yokladı.</p>

  <p>Uzun ve oldukça açık zihinsel yaşamında ilk defa düşmanlarının haklı olduklarını düşündü. Kafasına kuru temizleme yapılması hiç de fena olmayacaktı.</p>

  <p class="p100">İçinde ne garip şeyler yaşıyordu bu kafanın!</p>

  <p>Graham Dorn kapının zilini ikinci defa dirseğiyle çaldı. June'un akşam sekizde evde olacağını söylediğini kesinlikle hatırlıyordu</p>

  <p>Kapıdaki delik açıldı. «Merhaba!»</p>

  <p>«Merhaba!»</p>

  <p>Bir sessizlik oldu.</p>

  <p>Graham, «Dışarıda yağmur yağıyor,» diye yakındı. «İçeri girip kurunamaz mıyım?»</p>

  <p>«Bilmiyorum. Biz hâlâ nişanlı mıyız, Bay Dorn?»</p>

  <p>Yazar soğuk soğuk, «Eğer nişanlı değilsek,» dedi. «O. zaman ben yüzlerce ihtiraslı kızın heyecanlı tekliflerini boş yere reddediyorum demektir. Üstelik hepsi de çok güzel.»</p>

  <p>«Ama dün sen dedin ki...»</p>

  <p>«Ah, ama benim sözlerimi kim dinliyor ki? Bu yönden antikanın biri sayılırım. Bak, sana çiçekler getirdim.» Graham gülleri gözetleme deliğine doğru uzattı.</p>

  <p>June kapıyı açtı. «Güller! Ne adi! İçeri gir, ahbap ve kanepeyi kirlet. Dur, dur, dur! Bir adım daha atma. Diğer kolunun altındaki nedir? <span class="t16">Üçüncü Güvertede</span> Ölüm'ün müsveddesi olmasın?»</p>

  <p>«Ah, o iğrenç şey değil bu. Çok değişik bir eser.»</p>

  <p>June buz gibi bir sesle, «Yoksa bu senin o pek değerli romanın mı? .. diye sordu.</p>

  <p>Graham başını dikleştirdi. «Nasıl bildin?»</p>

  <p>«MacDunlap'ın gümüş yıldönümünde konuyu bana salyaların akarak anlattın.»</p>

  <p>«Ne münasebet! Böyle bir şeyi ancak sarhoş olursam yapardım.»</p>

  <p>«Sarhoştun tabii. Dut gibiydin de diyebiliriz. Üstelik sadece iki kokteyl içmiştin.»</p>

  <p>«Madem sarhoştum... o halde sanaasıl konuyu anlatmış olamam.»</p>

  <p>«Roman, kömür madenlerinin bulunduğu bir bölgede mi geçiyor?»</p>

  <p>-Şey . evet »</p>

  <p>«Tipler, sen ve ben gibi düşünüp konuşan, gerçek, yapay olmayan, realist, dürüst insanlar mı? Bu temel ekonomik güçlerle ilgili bir hikâye mi? Tipler havaya kaldırılıp yere atılıyor, fırıldak gibi döndürülüyorlar mı? Kömür madeni ve bugünkü mekanize endüstrinin pençesindeler mi?»</p>

  <p>«Şey... evet.»</p>

  <p>June geçmişte olanları hatırlıyormuş gibi başını salladı. «Her şeyi çok iyi anımsıyorum. Önce sarhoş oldun, sonra kustun. Sonra kendine geldin ve bana kitabın ilk birkaç bölümünü anlattın. Sonra da ben kustum.» Gözleri öfkesinden ateş saçan yazara yaklaştı. «Graham.» Altın saçlı başını onun omzuna dayayarak tatlı bir sesle ekledi. «Neden de Meister romanlarına devam etmiyorsun? Onların sayesinde sana pek güzel çekler yolluyorlar.»</p>

  <p>Graham çırpınarak kızın kollarının arasından sıyrıldı. «Sen çok paragözsün. Bir yazarın ruhunu anlamansa imkânsız. Nişanımızın sona erdiğini düşünebilirsin.» Öfkeyle kanepeye oturarak kollarını kavuşturdu. «Tabii romanımı okur ve bir tahlilini yaparsan o zaman durum değişir.»</p>

  <p>«Sana önce <span class="t16">Üçüncü Güvertede</span> Ö/üm&rsquo;ün bir tahlilini yapabilir miyim?»</p>

  <p class="p59">«Hayır.»</p>

  <p class="p59">«İyi. Bir kere... aşk ilişkisi artık mide bulandıracak bir hal almaya başladı.»</p>

  <p class="p59">«Ne münasebet!» Graharn öfkeyle parmağını salladı. «O aşk sahneleri tatlı bir romantizm kokuyor. Sanki daha eski günlerdeymişiz gibi. Yanımda böyle söyleyen bir eleştiri var.» Cüzdanını karıştırdı.</p>

  <p class="p59">«Ah, boşversene! Oklahoma'da kimsenin şimdiye kadar adını duymadığı Pillsboro kasaba gazetesinin eleştirisini mi okuyacaksın? Eminim adam kuzenindir. Son iki romanının eskisi kadar para getirmediğini sen de biliyorsun. Üçüncü Güverte ise reddedildi.»</p>

  <p class="p59">«Ah, daha iyi ya:.. Ayyy!» Genç adam başını uğuşturdu. «Bunu da neden yaptın?»</p>

  <p class="p59">«Çünkü seni sakatlamadan istediğim kadar şiddetle vurabileceğim tek yer kafan. Şimdi beni dinle! Okuyucular senin o modası geçmiş Letitia Reynolds'undan bıktılar. Neden onun &lsquo;altın bir laç gibi parlayan sarı bukleli başını' gaz yağına sokmuyor ve bir (ibrit kutusunu kapmıyorsun?»</p>

  <p class="p59">«Ama June, ben o tipi gerçek bir insandan ilham alarak yarattım. O sensin!»</p>

  <p class="p59">«Graham Dom! Hakaretlerini dinleyecek değilim! Bugünün colisiye roman piyasası hareketli, ihtiraslı, dürüst bir aşka doğru yöneliyor. Ve sen hâlâ yerinde sayıyorsun. Beş yıl önceki o iç bayıltıcı tatlı romantizmden bir türlü vazgeçmiyorsun.»</p>

  <p class="p59">«Ama Reginald de Meister'ın karakteri böyle.»</p>

  <p class="p59">«O halde, onun karakterini değiştir. Dinle! Hikâyeye Sancha Rodriguez'i kattın. İyi. Ben onu beğendim. Kız Meksikalıydı. Ateşli, ihtiraslı ve heyecanlı ve de Meister'a da âşıktı. Sen ne yaptın? De Meister önce çok kibar bir beyefendi gibi davrandı. Sonra da sen kızı hikâyenin ortasında öldürdün.»</p>

  <p class="p59">«Hımm... Anlıyorum. De Meister'ın kendini bırakıvermesi sence daha iyi mi olur? Bir iki öpücük...»</p>

  <p class="p59">June güzel dişlerini ve güzel yumruklarını sıktı. «Ah, sevgilim, aşkın gözü kör olduğu için ne kadar sevindiğimi bilemezsin! Eğer gözlerini hafifçe aralasaydı o zaman hiçbir şeye dayanamazdım. Buraya bak, geri zekâlılar kralı! De Meister'la Rodriguez'i birbirlerine aşık edeceksin. İkisi bütün roman boyunca bir aşk macerası yaşayacaklar. O korkunç Letitia'nı bir manastıra kapatabilirsin. Zaten senin yazdıklarına bakılırsa manastırda daha rahat eder.»</p>

  <p class="p44">«Senin hiçbir şeyden haberin yok, tatlım. Aslında Reginald de Meister, Letitia Reynolds'a âşık ve onu istiyor. O Rodriguez denen kıza değil.»</p>

  <p class="p44">«Nereden biliyorsun?»</p>

  <p class="p44">«Bunu kendisi söyledi.»</p>

  <p class="p44">«Kim söyledi?»</p>

  <p class="p44">«Reginald de Meister.»</p>

  <p class="p44">«Hangi Reginald de Meister?»</p>

  <p class="p44">«Benim Reginald de Meister'ım.» ■</p>

  <p class="p44">«Ne demek senin Reginald de Meister' ın?»</p>

  <p class="p44">«Benim <span class="t16">tipim</span> olan Reginald de Meister.»</p>

  <p class="p44">June ayağa kalkarak birkaç defa derin derin soluk aldı. Sonra çok sakin bir sesle, «Şuna başından başlayalım,» dedi. Bir an gözden kayboldu sonra elinde aspirinle döndü. «Kitaplarındaki bir tip olan senin Reginald de Meister, kendisi, sana Letitia Reynolds'a âşık olduğunu söyledi. Öyle mi?»</p>

  <p class="p44">«Evet, öyle.»</p>

  <p class="p44">June aspirini yuttu.</p>

  <p class="p44">«Şey, bunu sana açıklayacağım, June. Onun bana açıkladığı gibi. Bütün tipler aslında yaşıyorlar. Hiç olmazsa yazarların kafasında. Ama insanlar onlara gerçekten inanmaya başladıkları zaman bu roman kahramanları canlanıveriyorlar. Çünkü insanların inandıkları şeyler gerçek sayılır. Zaten var olmak nedir ki?»</p>

  <p class="p44">June'un dudakları titremeye başladı. «Ah, Gramie, lütfen böyle konuşma. Seni tımarhaneye kapatırlarsa annem seninle evlenmeme kesinlikle izin vermez.»</p>

  <p class="p44">«Tanrı aşkına, beni Gramie diye çağırma! June! İnan bana o oradaydı! Bana neler yazmam gerektiğini söylemeye çalışıyordu. Nasıl yazmam gerektiğini de. O da hemen hemen senin kadar kötüydü. Ah, bebeğim, lütfen ağlama...»</p>

  <p class="p44">«Ağlamamak elimde değil ki. Ben her zaman senin deli olduğunu düşündüm. Ama asla senin <span class="t16">deli</span> olduğuna inanmadım!</p>

  <p class="p106">«Pekâlâ, bu neyi değiştirir ki? Artık bundan söz etmeyelim. Ben artık hiç polisiye roman yazmayacağım. Sonuçta...» Yazar biraz öfkelendi. Buna hakki olduğunu düşünüyordu. «&ldquo; .. kendi yarattığım tip... <span class="t16">kendi</span> tipim bana ne yapmam gerektiğini söylemeye kalktığı zaman iş çığrından çıkmış demektir.»»</p>

  <p class="p106">June mendilinin üzerinden ona baktı. «Onun gerçekten de Meister olduğunu nereden biliyorsun?»</p>

  <p class="p106">«Ah, Tanrım! Türk sigarasını elinin üzerine vurduğu ve züppe bir İngiliz gibi konuşmaya başladığı zaman felaketin en büyüğünün olduğunu anladım.»»</p>

  <p class="p106">Telefon çalmaya başladı. June yerinden fırlayarak, «Sakın açma, Graham. Herhalde akıl hastanesinden arıyorlar. Onlara senin burada olmadığını söyleyeceğim. Alo... Alo? Ah, Bay MacDunlap.»» Kız rahat bir nefes aldı. Eliyle alıcıyı kapayarak boğuk bir sesle, «Bu bir tuzak olabilir...»» dedi. «Alo, Bay MacDunlap... Hayır, burada değil... Yarın, öğleyin Martin'de... Ona söylerim... Kiminle?.. Kiminle, kiminle?..»» Telefonu birdenbire kapattı.</p>

  <p class="p106">«Graham, yarın Bay MacDunlap'la öğle yemeği yiyecekmişsin "</p>

  <p class="p97">«Hesabı o öderse! Ancak o zaman razı olurum.»</p>

  <p class="p106">June'un iri mavi gözleri daha da irileşip mavileşti. «Ve Reginald de Meister da sizinle birlikte yemek yiyecekmiş.»»</p>

  <p class="p97">«Ne Reginald de Meister'ı?»</p>

  <p class="p97">«Senin Reginald de Meister' ı n.»»</p>

  <p class="p97">«Benim Reg ...»»</p>

  <p class="p107">«Ah, Gramie, yapma...»» Kızın gözleri doldu. «Anlamıyor musun? Şimdi ikimizi birden tımarhaneye kapatacaklar, Gramie. Ve Bay MacDunlap'ı da. Herhalde hepimizi duvarları kapitone kumaş kaplı aynı hücreye atacaklar. Ah, Gramie, üç kişi fazla kalabalık demektir.» Yüzünü buruştururken yaşlar yanaklarından akmaya başladı.</p>

  <p class="p106">Graham Dom lokantaya girdiği zaman Grew S. MacDunlap'ın masada yalnız olduğunu gördü. (Bu S.nin Sersemin başharfi olduğu iddiaları iğrenç bir yalan. Bu iftirayı düşmanları yayıyor.) Bu durum Graham&rsquo;ı bir an sevindirdi.</p>

  <p>Anlayacağınız MacDunlap yalnız olduğu değil, de Meister orada bulunmadığı için.</p>

  <p>MacDunlap gözlüğünün üzerinden yazara baktı ve bir karaciğer hapı yuttu. En sevdiği şekerdi bu onun. «Hah. Demek geldin? Bana yaptığın o tatsız şaka da nedir? De Meister'ın gerçek olduğunu söyleyip beni uyarmadan onu başıma sarmayacaktın. Hiç olmazsa önlem alırdım. Bir koruyucu tutardım. Bir tabanca satın alırdım.»</p>

  <p>«O gerçek değ//. Kahretsin! Onun yarısı senin fikrindi.»</p>

  <p>MacDunlap öfkeyle, «İşte bu kuru iftira,» diye karşılık verdi. «Hem ne demek 'o gerçek değil?' Kendini tanıttığı zaman üç karaciğer hapı birden aldım ama o yine de ortadan kaybolmadı. Üç hapın ne demek olduğunu biliyor musun sen? İçtiğim o türde karaciğer hapı bir filin bile ortadan kaybolmasını sağlar. Gerçek değilse... Ben bunu çok iyi biliyorum. O doktorun ölmesini de dilerim!»</p>

  <p>Graham yorgun yorgun, «Ama o yine de sadece benim kafamda yaşıyor,» dedi.</p>

  <p>«Onun kafanda var olduğunu biliyorum. Ve kafanı Saf Besin ve İlaç Kontrol Yasasına uyarak iyice incelemeliler.»</p>

  <p>Graham'ın aklına aynı anda birkaç nazik cevap geldi ama sonra bunlar İngilizce, etkili küfürlerle dolu oldukları için hiçbirini kullanmadı. Ne de olsa bir yayıncı... küfre ne kadar layık olursa olsun, yine de bir yayıncıydı.</p>

  <p>Graham, «O halde şimdi ortaya şöyle bir sorun çıkıyor, dedi. «De Meister'ı nasıl defedeceğiz?»</p>

  <p>«De Meister'ı defetmek mi?» MacDunlap irkilirken gözlüğü burnundan kaydı ve onu hemen tek eliyle yakaladı. Duygularının etkisiyle boğuklaşmış bir sesle ekledi. «Onu defetmek isteyen</p>

  <p class="p27">kim?»</p>

  <p>«De Meister'ın etrafta dolaşmasını mı istiyorsun?»</p>

  <p>MacDunlap titremeler arasında, «Tanrı korusun,» diye inledi. «Kayınbiraderim onun yanında bir melek gibi kalıyor.»</p>

  <p>«Onun kitaplarımın dışında hiçbir işi yok.»</p>

  <p>«Bana sorarsan onun senin kitaplarının içinde de bir işi yok. Senin kitaplarını okumaya başlayalı doktorum ilaçlarıma böbrek hapları ve öksürük şurubunu . da ekledi.» MacDunlap saatine baktı ve bir böbrek hapı aldı. «En büyük düşmanım bir yıl için yayıncılık yapmayı denesin, gününü görür.»</p>

  <p>Graham sabırla, «O halde de Meister'ı defetmeyi neden istemiyorsun?» diye sordu.</p>

  <p>«Çünkü bu harika bir reklam!»</p>

  <p>Graham adama boş gözlerle baktı.</p>

  <p>«Dinle! Başka hangi yazarın gerçek bir dedektifi var, Graham? Diğerlerinin hepsi hayal ürünü. Bunu herkes biliyor. Ama seninki.. seninki gerçek. Onun cinayet vakalarını çözmesini sağlarız. Gazeteler de ondan uzun uzun söz ederler. De Meister, Emniyet Müdürlüğünü gülünç bir duruma düşürür. Ve...» .</p>

  <p>Graham, MacDunlap'ın sözünü kesti. «Bu şimdiye kadar kulaklarımı kirleten tekliflerin en müstehceni!»</p>

  <p>«Bu bize para kazandırır.»</p>

  <p>«Para her şey değil.»</p>

  <p>«Bana paradan daha önemli olan bir tek şeyi söyle... Hişşş.» Yayıncı, Graham'ın sol ayak bileğine öyle bir tekme attı ki, az kalsın kemiğini kırıyordu. Sonra acaip bir biçimde gülümseyerek ayağa kalktı. «Bay de Meister!»</p>

  <p>Uyuşukça bir ses duyuldu. «Çok üzgünüm, dostum. Tam zamanında gelemedim. Sürüyle randevum vardı. Herhalde çok sıkıldınız.»</p>

  <p>Graham Dorn'un kulakları titremeye başlamıştı. Yazar omzunun üzerinden baktı ve geriye doğru devrildi. İskemlede oturan bir insan geriye doğru ne kadar devrilebilirse. Reginald de Meister son görünüşünden beri monokl da takmaya başlamıştı. Ve camın gölgelediği gözleri insanın kanını donduracak gibiydi.</p>

  <p>De Meister yazarı kayıtsızca selamladı. «Azizim, Watson! Seninle buluştuğum için seviniyorum. Sevinmek de ne kelime!»</p>

  <p>Graham merakla, «Sen neden cehennem olmuyorsun?» diye sordu.</p>

  <p>«Aziz dostum... Ah, aziz dostum.»</p>

  <p>MacDunlap yajandan güldü. «İşte ben. böyle şeylere bayılırım. Şakalar! Takılmalar! Böylece her şey başından itibaren hoş bir havaya bürünmüş olur. Şimdi işimize bakalım mı?»</p>

  <p class="p97">«Tabii. Yemeklerin gelmek üzere olduklarını umarım... O halde ben bir şişe şarap söyleyeyim. Her zamankinden, Harry.» Garson masanın başından beklemekten vazgeçerek sanki uçtu. Çabucak geri döndüğünde elinde bir şişe vardı. Şişeyi açarak bir kadehe şarap koydu.</p>

  <p class="p97">De Meister zarif bir tavırla şaraptan bir yudum aldı. «Romanlarında sık sık bu lokantaya gelmemi yazman büyük incelik, aziz dostum. Bu şimdi bile doğru ve çok da uygun. Garsonların hepsi beni tanıyorlar. Bay MacDunlap, Bay Dorn'un de Meister romanlarının yazılması gerektiğine ikna ettiniz sanırım.»</p>

  <p class="p97">MacDunlap, «Evet,» dedi:</p>

  <p class="p97">Graham'sa, «Hayır... »</p>

  <p class="p97">MacDunlap, «Ona aldırmayın,» diye bağırdı. «Kaprisli o. Yazarları bilirsiniz.»</p>

  <p class="p97">Graham, «Ona aldırma,» dedi. «Onun kafası mikrosefal. Bu yayıncıları bilirsin.»</p>

  <p class="p108">«Buraya bak, dostum. Galiba Bay MacDunlap sana inat ederse kötü bir şeyler olabileceğini söylemedi.»</p>

  <p class="p97">Graham nazik nazik, «Örneğin, aziz böceğim?» dedi.</p>

  <p class="p97">«Şey... Hiç hayaletler tarafından izlendiğin oldu mu?»</p>

  <p class="p109">«Yani biri arkamdan yaklaşacak ve, &lsquo;Böh!' diyecek, öyle</p>

  <p class="p110">mı?»</p>

  <p class="p109">«Ah, aziz dostum, yapmayın canım. Ben bundan daha ince yöntemler kullanırım. Ve birini çok yeni ve medern yöntemlerle izlerim. Örneğin... hiç kişiliğinin boğulduğu oldu mu?» De Meister pis pis güldü.</p>

  <p class="p109">Bu gülüşü tanıdık geldi Graham'a. Sonra yazar her şeyi hatırladı. Bu <span class="t16">Çi</span><span class="t16">ft</span><span class="t16">lik</span><span class="t16">t</span><span class="t16">e Cinaye</span><span class="t16">t</span> romanının 103. sayfasıydı.</p>

  <p class="p111"><span class="t13">«</span><span class="t16">Tembel gözkapaklar</span><span class="t16">ı</span><span class="t16">n</span><span class="t16">ı</span> <span class="t16">aç</span><span class="t16">ı</span><span class="t16">p kapatt</span><span class="t16">ı</span><span class="t16">. Hafifçe ve ahenkli bir sesle gülüyordu</span><span class="t16">.</span> <span class="t16">Bir tek kelime söylememi</span><span class="t16">ş</span><span class="t16">ti ama Hank Marslowe oldu</span><span class="t16">ğ</span><span class="t16">u yerde büzüldü. O hafif gülü</span><span class="t16">ş</span><span class="t16">te gizli bir güç</span> <span class="t13">ve</span> <span class="t16">tehdit vard</span><span class="t16">ı</span><span class="t16">.</span> <span class="t16">İ</span><span class="t16">ri yar</span><span class="t16">ı</span> <span class="t16">çiftçi de bu yüzden silahlar</span><span class="t16">ı</span><span class="t16">na uzanmaya cesaret edemedi.</span></p>

  <p class="p112">Graham'a bu hâlâ pis bir gülüşmüş gibi geliyordu. Ama olduğu yerde büzüldü ve silahlarına uzanmaya cesaret edemedi.</p>

  <p class="p112">MacDunlap ani sessizliğin yarattığı gölcüğe kendisini attı. «Görüyorsun ya, Graham? Hayaletlerle oyun oynamaya ne gerek var? Hayaletler mantıklı yaratıklar sayılmazlar. Sonuçta onlar <span class="t16">insan</span> değiller. Eğer daha fazla telif ücreti istiyorsan...»</p>

  <p class="p112">Graham patladı. «Artık paradan söz etmekten vazgeçer misin? Ben bundan sonra sarsıcı insan duygularıyla ilgili büyük eserler yazacağım.»</p>

  <p class="p112">MacDunlap'ın kızarmış yüzünün ifadesi birdenbire değişiverdi. «Olmaz.»</p>

  <p class="p112">«Şimdi... konuyu değiştirmek için. ..» Yazarın sesi pek tatlılaştı. Sanki her kelimeye bal bulaşmıştı, hepsi de yapış yapış olmuşlardı. «Bakman için roman taslağını getirdim.» Ter içinde kalmış olan MacDunlap'ın yakasını sıkıca kavradı. «Ben bu romanı tam beş yılda yazdım. Bu eser heyecan dolu havasıyla seni etkisine alacak. Seni tâ ruhunun derinliklerine kadar sarsacak. Bu roman önünde yepyeni bir dünyanın açılmasına neden olacak. Ve bu eser...»</p>

  <p class="p113">MacDunlap, «Hayır,» dedi.</p>

  <p class="p112">«Bu eser bu dünyanın sahte yanını parça parça edecek. Bu roman gerçeği delip geçecek. Bu roman...»</p>

  <p class="p112">MacDunlap ellerini daha fazla havaya kaldıramadığı için taslağı almak zorunda kaldı. «Hayır.»</p>

  <p class="p112">Graham, «Kahrolasıca yaratık, onu neden okumuyorsun?» diye sordu.</p>

  <p class="p113">«Şimdi mi okuyacağım?»</p>

  <p class="p113">«Hiç olmazsa başla.»</p>

  <p class="p114">«Dinle. Ben en iyisi bunu yarın ve hatta öbür gün okurum. Şimdi öksürük şurubumu içmem gerekiyor.»</p>

  <p class="p113">«Ben buraya geleli beri bir defa olsun öksürmedin.»</p>

  <p class="p113">«Sana fikrimi hemen bildiririm.. .»</p>

  <p class="p114">Graham, «işte bu birinci sayfa,» dedi. «Neden başlamıyorsun? Seni hemen etkisine alacak ... »</p>

  <p>MacDunlap birkaç cümleyi okudu. «B<span class="t15">U</span> kömür madeni olan bir kasabada mı geçiyor?»</p>

  <p>«Evet ..</p>

  <p>«O halde ben bu romanı okuyamam. Kömür tozuna alerjim</p>

  <p class="p27">var.»</p>

  <p>«Ama bu gerçek kömür tozu değil ki, MacAhmak!»</p>

  <p>Yayıncı, «De Meister için de aynı şeyi söylemiştin,» diye hatırlattı.</p>

  <p>Reginald de Meister bir sigarayı ciddi bir tavırla elinin üzerine vurdu. Graham hemen bunun ani bir kararı açıkladığını hatırladı. De Meister, «Biliyor musunuz, bütün bunlar çok iç sıkıcı...» diye mırıldandı. «Bir türlü konuya girmiyorsunuz. Haydi, Bay MacDunlap. Kararsızca davranmanın zamanı değil.»</p>

  <p>MacDunlap hazırlık olarak hayalinde kollarını sıvadı. «Pekâlâ, Bay Dom, sana iyi davranmanın hiçbir yararı yok! Bana de Meister yerine kömür tozu veriyorsun. Son elli yılın en müthiş reklamı yerine toplumsal önemi olan konuları. Pekâlâ, Bay Ukala Dom, bir hafta içerisinde benimle anlaşmaz, uygun şartlarla anlaşmazsan seni kara listeye aldıracağım. Hem Amerika Birleşik Devletleri ve hem de dışarıda hiçbir sağlam yayınevi kitaplarını basmayacak.» Bir an durdu ve parmağını sallayarak haykırdı. «İskandinavya da dahil.»</p>

  <p>Graham Dom kayıtsızca güldü. «Hıh... Hah... Ben Yazarlar Sendikasının yöneticilerindenim. Beni zorlamaya kalkarsan asıl ben <span class="t16">seni</span> kara listeye aldırırım. Nasıl, beğendin mi?»</p>

  <p>«Çok beğendim. Çünkü senin romanlarını çaldığını kanıtlarsam...»</p>

  <p>Graham inledi. «Benim mi?» Kahkahası yüzünden boğulmaktan zor kurtuldu. «Benim... şu son on yılın en orijinal yazarının?»</p>

  <p>«Öyle mi? Belki sen bir şeyi unuttun. Her romanında de Meister'ın diğer vakalarla ilgili not defterlerinden söz ediyorsun.»</p>

  <p>«E, ne olmuş?-</p>

  <p>«Ne olacak? O not defterleri onda. Reginald, oğlum, Bay Dorn'a çözdüğünüz son esrarlı vakayla ilgili not defterinizi gö<span class="t24">s</span>t<span class="t24">e</span>rin. E, onu görüyor musun, Graham? <span class="t16">Kilometre Ta</span><span class="t16">ş</span><span class="t16">ı</span><span class="t16">n</span><span class="t16">ı</span><span class="t16">n Esrar</span><span class="t16">ı</span><span class="t16">.</span> Bunda senin romandaki her olay var. Bütün ayrıntılarıyla hem de. Üzerindeki tarihe de bak. Kitabın yayınlanmadan bir yıl'önce yazılmış bu notlar. Bu defter gerçek bir belge.»</p>

  <p class="p3">«Yine... e, ne olmuş?»</p>

  <p class="p3">«Onun not defterini kopya etmeye ve kitabını &lsquo;orijinal esrarlı bir cinayet' diye tanımlamaya hakkın var mıydı?»</p>

  <p class="p3">«Seni beyni çocuk felcine uğramış zavallı! O not defteri benim uydurmamdı.»</p>

  <p class="p3">«Kim demiş? Not defterindeki de Meister'ın elyazısı. Her uzman bunu kolaylıkla kanıtlayabilir. Ama belki de sana onun not defterini kullanma hakkını veren küçük bir kâğıt parçası var? Hani şöyle küçük bir kontrat ya da anlaşma.»</p>

  <p class="p3">«İnsan hayali bir tiple nasıl anlaşma imzalar?»</p>

  <p class="p3">«Hangi hayali tip?»</p>

  <p class="p3">«Sen de ben de Meister'ın var olmadığını biliyoruz.»</p>

  <p class="p3">«Ah, ama bir jürinin üyeleri bunu biliyorlar mı? Ben tanık yerine çıkarak üç karaciğer hapı almama rağmen onun ortadan kaybolmadığını anlattığım zaman hangi on iki kişi de Meister'ın var olmadığını söyleyebilir?»</p>

  <p class="p3">«Şantaj bu.»</p>

  <p class="p3">«Sana bir hafta zaman veriyorum. Başka türlü söyleyelim, tam yedi gün.»</p>

  <p class="p3">Graham Dorn çaresizce de Meister'a döndü. «Bu işe sen de karıştın. Kitaplarımda seni son derecede şerefli bir insan olarak gösterdim. Bu yaptığın şereflice bir şey mi?»</p>

  <p class="p3">De Meister omzunu silkti. «Aziz dostum, hem bunlar, hem de peşinde bir hayalet.»</p>

  <p class="p3">Graham ayağa kalktı.</p>

  <p class="p3">«Nereye gidiyorsun?»</p>

  <p class="p3">«Eve. Sana mektup yazmaya.» Graham meydan okurcasına kaşlarını çattı. «Ve mektubu bu sefer postaya vereceğim. Boyun eğmeyeceğim. Sonuna kadar savaşacağım. Ve sen, de Meister, bir hayalet gibi peşime takılmaya kalk o zaman görürsün! Kafanı yerinden koparır, kanlarını MacDunlap'ın yeni elbisesinin üzerine akıtırım.» Öfkeyle dönerek uzaklaştı. Kapıdan çıkarak gözden kayboldu.</p>

  <p class="p100">De Meister ise hiçbir yerden çıkmadan kayboldu gözden. MacDunlap yavaşça inledi. Sonra arka arkaya bir karaciğer ve bir böbrek hapı aldı, üzerine de öksürük şurubu içti.</p>

  <p>Graham Dorn, June'un oturma odasındaydı. Tırnaklarını çoktan kemirip bitirdiği için şimdi eklem yerlerini ısırmaya başlıyordu. June o sırada yanında olmadığı için yazar buna seviniyordu. June iyi bir kızdı. Hatta iyi ve tatlı bir kız. Ama genç adamın o sırada nişanlısını düşündüğü yoktu.</p>

  <p>Onun yerine kafasından son altı gün içinde olanlar arka arkaya geçiyordu. Sanki etrafa mikrop saçıyorlardı bu sahneler.</p>

  <p>«Hey, Graham, dün kulüpte senin şu ortağınla tanıştım. Yani de Meister'la. Müthiş şok geçirdim. Ben her zaman onun Sherlock Holmes gibi bir tip olduğunu sanıyordum. Var olmayan biri. Doğrusu beni iyi kandırdın, oğlum. Biliyor musun... Hey, nereye gidiyorsun?»</p>

  <p>«Hey, Dorn, patronun de Meister'ın kente döndüğünü duydum. Herhalde yakında eline yeni romanlar için bol malzeme geçecek. Doğrusu çok şanslısın. Biri konuları hazırlıyor. Sen de hazıra konuyorsun. Ha? İyi ya, güle güle!»</p>

  <p>«Ah, Graham, hayatım, dün gece nerodeydin? Ann'in partisi sen olmadığın için pek sönük geçti. Daha doğrusu sönük geçecekti ama neyse ki Reggie de Meister geldi. O da seni sordu. Herhalde Watson'suz kendisini kaybolmuş gibi hissediyordu. Doğrusu öyle harika birinin Watson'luğunu yapmak... <span class="t16">Bay</span> Dorn! Bu hakaretinizi aynen iade ediyorum!»</p>

  <p>«Doğrusu beni kandırdın. Ben o çılgınca şeyleri senin uydurduğunu sanıyordum. E, ne demişler? Gerçek, hikâyelerden daha da acaiptir. Hah hah ha!»</p>

  <p>«Polis yetkilileri ünlü amatör kriminolog Reginald de Meister' ın bu vakayla ilgilendiği söylentilerini yalanladılar. Muhabirimiz Bay de Meister'a bu konuyu sormak için kendini aradı ama ona erişemedi. Kamu Bay de Meister'ı on ikiden fazla cinayeti dahice çözen kimse olarak tanıyor. Bu maceraları onun Watson'u denilen Bay Grayle Doore roman biçiminde yazmıştı.»</p>

  <p class="p3">Graham ürperiyor, kolları korkunç bir kan dökme isteğiyle titriyordu. De Meister gerçekten de bir hayalet gibi peşini bırakmıyordu. Ustalıkla yapıyordu bunu. Graham kişiliğini kaybetmeye başlıyordu. De Meister da onu böyle tehdit etmemiş miydi?</p>

  <p class="p3">Graham yavaş yavaş o monoton zil sesinin kafasında çınlamadığını kavradı. Biri kapıyı çalıyordu.</p>

  <p class="p3">Miss June Billings de aynı fikirdeydi anlaşılan. Merdivenden aşağıya tiz bir sesle bağırdı. Yazarın kulağına biri bir aparküt indirdi sanki. «Hey, ahmak, şu kapıya baksana! Şu işi titreşimler evi yıkmadan yap! Ben yarım saat sonra aşağıya inerim.»</p>

  <p class="p3">«Peki, sevgilim.»</p>

  <p class="p3">Graham ayaklarını sürüyerek gitti ve sokak kapısını açtı.</p>

  <p class="p3">De Meister, «Ah, tamam,» diyerek onun yanından geçti. «Selam.»</p>

  <p class="p3">Graham donuk gözlerle ona baktı. Kan başına sıçrarken bir hayvan gibi homurdandı. Şöyle bir goril gibi durdu. Böyle anlar-. da bu tavır kanları kaynayan Amerikan erkeklerini çok rahatlatırdı. Yazar biraz şaşalamış olan dedektifin etrafında döndü.</p>

  <p class="p3">«Aziz, dostum, hasta mısın?»</p>

  <p class="p3">Graham, «Ben, hasta değilim,» diye açıkladı. «Ama sen pek yakında böyle şeylerle ilgilenemeyecek bir hale gireceksin. Çünkü ellerimi kalbinin en kırmızı kanıyla yıkayacağım.»</p>

  <p class="p3">«Ama sonradan ellerini yıkamak zorunda kalacaksın. Ne de olsa bu çok belirgin bir ipucu sayılır.»</p>

  <p class="p3">«Bu kadar neşeli gevezelik yeter! Söyleyecek son sözün var</p>

  <p class="p27">mı?»</p>

  <p class="p3">«Pek yok.»</p>

  <p class="p3">«B<span class="t15">U</span> daha iyi. Son sözlerin beni hiç ilgilendirmiyor.» Yazar gürültüyle harekete geçerek talihsiz de Meister'ın üzerine bir erkek fil gibi saldırdı. De Meister sola doğru kaydı. Bir eliyle ayağını uzattı. Graham havada bir parabol çizdi. Dövüş bir sigara masasının, çiçek dolu bir vazonun ve duvarın bir buçuk metrelik bir bölümünün parçalanmasıyla sona erdi.</p>

  <p>Graham gözlerini kırptı. Sol kaşına takılmış olan meraklı kırmızı bir balığı attı.</p>

  <p>De Meister, «Aziz dostum,» diye mırıldandı. «Ah, aziz dostum.»</p>

  <p class="p115">Graham ancak o zaman <span class="t16">Silahlar</span> romanındaki birkaç cümleyi hatırladı.</p>

  <p class="p116"><span class="t13">«De</span> <span class="t16">Meister'</span><span class="t16">ı</span><span class="t16">n s</span><span class="t16">ı</span><span class="t16">r</span><span class="t16">ı</span><span class="t16">m gibi kollar</span><span class="t16">ı</span> <span class="t16">birer y</span><span class="t16">ı</span><span class="t16">ld</span><span class="t16">ı</span><span class="t16">r</span><span class="t16">ı</span><span class="t16">ma dönü</span><span class="t16">ş</span><span class="t16">mü</span><span class="t16">ş</span><span class="t16">tü sanki. H</span><span class="t16">ı</span><span class="t16">zl</span><span class="t16">ı</span> <span class="t16">ve güvenli vuru</span><span class="t16">ş</span><span class="t16">larla iki haydudu aciz hale getirdi. Hayvanca bir güç kullanm</span><span class="t16">ı</span><span class="t16">yorduJudo konusunda ustal</span><span class="t16">ı</span><span class="t16">k ve bilgisi sayesinde haydutlar</span><span class="t16">ı</span> <span class="t16">kolayl</span><span class="t16">ı</span><span class="t16">kla yendi. O arada soluklar</span><span class="t16">ı</span> <span class="t16">bile s</span><span class="t16">ı</span><span class="t16">kla</span><span class="t16">ş</span><span class="t16">mad</span><span class="t16">ı</span><span class="t16">. Hay</span><span class="t16">dutlar can ac</span><span class="t16">ı</span><span class="t16">s</span><span class="t16">ı</span><span class="t16">yla inlediler.»</span></p>

  <p>Graham can acısıyla inledi.</p>

  <p>Sağ kalçasını hafifçe kaldırdı ve femürün yerine kaymasını sağladı.</p>

  <p>«Yerden kalkman daha doğru olmaz mı, eski dost?»</p>

  <p>Graham gururla, «Ben burada böyle yatacağım,» dedi. «Zemini profilden inceleyeceğim. Bu işi uygun bulduğum ana kadar yapacağım. Ya da kaslarımdan birini oynatabileceğimi anlayıncaya kadar. Şimdi, hesabını görmeden bana ne istediğini söyle.»</p>

  <p>Reginald de Meister monoklunu dikkatle taktı. «MacDunlap'ın verdiği sürenin yarın sona erdiğini herhalde biliyorsun?»</p>

  <p>«Senin de onun da sona ereceğini umarım.»</p>

  <p>«Tekrar düşünmeyecek misin?»</p>

  <p>"Hah<span class="t14">1</span>» ' '</p>

  <p>De Meister, «Ah, ne kadar sıkıcı bir durum bu,» diye içini çekti. «Bu dünyada her şeyi benim için rahat bir hale soktun. Sonuçta kitaplarında bütün kulüplerde ve lüks lokantalarda herkesin beni tanıdığını yazdın. Belediye başkanıyla Emniyet Müdürünün çok samimi dostu olduğumu da. Park Caddesinde harika bir dupleksim ve şahane bir resim koleksiyonum olduğunu da. Ve şimdi bütün bunlar var, dostum. Doğrusu bu durum beni etkiliyor.»</p>

  <p>Graham düşünceli bir tavırla mırıldandı. «Çok garip. Seni müthiş bir heyecanla hiç dinlemiyorum. Üstelik söylediklerinin tek kelimesini bile seçemiyorum.»</p>

  <p>De Meister, «Ama şunu da itiraf etmeliyim,» diye konuşmasını sürdürdü. «Kitap dünyam bana daha uygun. O âlem daha çekici. İç sıkıcı mantıkla hiçbir ilgisi yok. Bu dünyanın gerektirdiği şeylerden de uzak. Kısacası geri dönmeli ve cinayetlere aktif bir biçimde karışmalıyım... Yarına kadar düşün.»</p>

  <p>Graham ıslıkla neşeli bir parça çaldı. Bu tamamiyle bemollerden oluşuyordu. «Bu da yeni bir tehdit mi, de Meister?»</p>

  <p>«Eski bir tehdidin yoğunlaştırılmış biçimi. Kişiliğinin her ayrıntısını elinden alacağım. Sonunda kamuoyu seni kendi deyiminle 'de Meister'ın kuklası' olarak roman yazmaya zorlayacak. Bugün gazeteci çocukların sana taktıkları adı gördün mü, eski dost?»</p>

  <p>«Evet, Bay Pis de Meister. Aynı gazetenin onuncu sayfasındaki yarım sütun yazıyı da okudun mu? Onu senin için okuyacağım. Ünlü kriminoloji uzmanı sağlam çıktı. Askerlik Şubesi onun yakında orduya alınacağını bildirdi.»</p>

  <p>De Meister bir an hiçbir şey söyleyemedi. Bir şey de yapamadı. Sonra bitbiri ardına şunları yaptı! Monoklunu ağır ağır çıkardı. Ağır ağır oturdu. Dalgın dalgın çenesini ovuşturdu. Bir sigarayı uzun uzun elinin üzerine vurduktan sonra yaktı. Graham Dorn'un yazarlara özgü deneyimli gözleri bütün bu hareketlerin, yarattığı tipin sarsılmış ve üzülmüş olduğunu açıkladıklarını ona haber verdi.</p>

  <p>Graham, de Meister'ın kitapların hiçbirinde de bu dört hareketi arka arkaya yapmadığını biliyordu. Sonunda dedektif, «Bilmiyorum son romanında neden askere gitmekten söz ettin,»» dedi. «Bunu hiç anlamıyorum. Bu zamana uyma merakı, haberlere ayak uydurmak için duyulan bu şeytanca istek, polisiye romanların belası. Gerçek, esrarlı bir romanın zamanla bir ilgisi yoktur. Son olaylarla arasında bir bağlantı olmamalıdır. Bu...»»</p>

  <p>Yazar, «Askerden kaçmanın bir tek yolu var,» diye açıkladı.</p>

  <p>«Hiç olmazsa bir nedenle askere alınamayacağımdan söz edebilirdin.»</p>

  <p>Graham, «Askerden kaçmanın bir tek yolu var,» diye tekrarladı.</p>

  <p>De Meister, «Bu suç sayılabilecek bir ihmal,» dedi.</p>

  <p>«Dinle! Kitaplara geri dönersen gövden kurşunla dolmaz!»</p>

  <p>«Romanları yaz, ben de bunu yapayım.»</p>

  <p>«Savaşı düşün.»</p>

  <p>«Egonu düşün.»</p>

  <p>İki güçlü adam karşı kmşıya durdular. (Daha doğrusu Graham yatay durumda olmasaydı duracaklardı.) İkisi de gerilemediler.</p>

  <p>İş çıkmaza girmişti!</p>

  <p>June Billings'in o kadınca tatlı sesi sahneye ara verdi, gerginliği sona erdirdi. «Yerde ne yaptığını sorabilir miyim, Graham Dom? Yerler bugün silindi. Bu işi daha güzel bir hale sokarken bana iltifat etmiş olmuyorsun.»</p>

  <p>«<span class="t14">B</span>en yerleri silmiyorum.» Graham yavaşça konuşuyordu. «Dikkatle bakarsan taptığın nişanlının her tarafı berelenmiş sancı ve ağrılar içinde yattığını anlarsın.»</p>

  <p>«Sigara masamı mahvetmişsin.»</p>

  <p>«Bacağım kırıldı.»</p>

  <p>«En sevdiğim lambamı da.»</p>

  <p>«İki kaburgamı da.»</p>

  <p>«Ve balık kavanozumu.»</p>

  <p>«Gırtlak kemiğimi.»</p>

  <p>«Ve arkadaşını bana tanıtmadın.»</p>

  <p>«Ve boynumdaki omurları da... hangi arkadaşımı?»</p>

  <p>«Bu arkadaşını.»</p>

  <p>«Arkadaş ha!» Graham'ın gözleri bulanıklaştı. June yaşamın sert ve acı gerçekleriyle karşılaşamayacak kadar genç ve nazlıydı. Yazar titrek bir sesle, «B<span class="t15">U</span>,» diye mırıldandı. «Reginald de</p>

  <p class="p27">Meister.»</p>

  <p>De Meister aynı anda bir sigarayı ortadan kırdı. Bu hareket en derin duygulara gebeydi.</p>

  <p>June ağır ağır, «A,» dedi. «Siz sandığımdan çok farklısınız.»</p>

  <p class="p3">De Meister heyecan uyandıran yumuşak bir sesle, «Nasıl olduğumu sanıyordunuz?» diye sordu.</p>

  <p class="p3">«Bilmiyorum. Duyduğum hikâyelerde... anlatılanlardan çok daha farklı.»</p>

  <p class="p3">«Nedense bana Letitita Reynold'u hatırlatıyorsunuz, Miss Billings.»</p>

  <p class="p3">«Herhalde. Graham o tipi bana bakarak yarattığını söyledi.»</p>

  <p class="p3">«Pek biçimsiz bir kopya, Miss Billings. Şaşılacak kadar biçimsiz.»</p>

  <p class="p3">De Meister'la June şimdi birbirlerinden ancak on beş santim uzaktılar. Bakışları sanki aynı marka zamkla birbirine yapıştırılmıştı. Graham tiz bir sesle bağırdı. Belleği alnının ortasına korkunç bir darbe indirirken hızla doğruldu.</p>

  <p class="p3">Aklına <span class="t16">Çamurlu</span> <span class="t16">Ş</span><span class="t16">oson</span> <span class="t16">Cinaye</span><span class="t16">t</span><span class="t16">i</span><span class="t16">nde</span><span class="t16">n</span> bir bölüm gelmişti. Aynı şey <span class="t16">Çuha Çiçe</span><span class="t16">ğ</span><span class="t16">i Cinayetleri, Hart/ey Kö</span><span class="t16">ş</span><span class="t16">kündeki Felaket, Bir Avc</span><span class="t16">ı</span><span class="t16">n</span><span class="t16">ı</span><span class="t16">n Ölümü</span> ve <span class="t16">Beyaz Akrep'te</span> de vardı. Daha da kısacası aynı şeye bütün romanlarda rastlanabilirdi.</p>

  <p class="p3"><span class="t16">«De Meister'</span><span class="t16">ı</span><span class="t16">n çok çekici bir yan vard</span><span class="t16">ı</span><span class="t16">. Kad</span><span class="t16">ı</span><span class="t16">nlar ona daya</span><span class="t16">nam</span><span class="t16">ı</span><span class="t16">yorlard</span><span class="t16">ı</span><span class="t16">.»</span></p>

  <p class="p3">Graham'ın da boş zamanlarında düşündüğü gibi June Billins de bir kadındı.</p>

  <p class="p3">Duyduğu hayranlık sanki yapışkan bir sel gibi akıyor ve zeminde on beş santimlik bir tabaka oluşturuyordu.</p>

  <p class="p3">Yazar, «Bu edadan hemen çık, June,» diye emretti.</p>

  <p class="p3">«Çıkmayacağım.»</p>

  <p class="p3">«Bay de Meister'la erkek erkeğe konuşmam gereken bir şey</p>

  <p class="p27">var.»</p>

  <p class="p3">De Meister, «Lütfen gidin, Miss Billings,» dedi.</p>

  <p class="p3">June durakladı ve sonra pek hafif bir sesle, «Pekâlâ...» diye fısıldadı.</p>

  <p class="p3">Graham haykırdı. «Bir dakika! Onun sana emir vermesine göz yummamalısın. Senden burada kalmanı istiyorum!»</p>

  <p class="p3">June dışarı çıkarak kapıyı arkasından usulca kapattı.</p>

  <p class="p3">İki adam birbirlerine döndüler. İkisinin gözlerinde de köşeye kıstırılmış güçlü erkeklere özgü o ifade vardı. Ayrıca inatçı, ölümsüz bir düşmanlık da. İkisi de boyun eğmeyecek, uzlaşmayacaktardı. Graham Dorn'un okuyucularına her zaman sunduğu sahnelerden biriydi bu. İki güçlü erkeğin bir el, bir kalp, bir kız <span class="t14">i</span>ç<span class="t14">in</span> savaşmaları.</p>

  <p class="p3">İkisi de aynı anda, «Seninle anlaşalım,» dedi.</p>

  <p class="p3">Graham, «Beni ikna ettin, Reggie,» diye başını salladı. «Okuyucularımızın bize ihtiyacı var. Yarın yeni bir de Meister romanına başlayacağım. Şimdi el sıkışalım ve geçmişi unutalım.»</p>

  <p class="p3">De Meister duygularıyla savaşıyordu. Elini yazarın yakasına koyarak, «Aziz dostum,» dedi. «Asıl sen beni mantığınla ikna ettin. Kendini benim uğruma feda etmene izin veremem. İçinde açığa çıkarılması gereken değerli şeyler var. Kömür madenleriyle ilgili romanlarını yazmalısın. Önemli olanlar onlar, ben değil.»</p>

  <p class="p3">«Bunu yapamam, aziz dost. Hele bütün bu yaptıklarından sonra. Benim için her zaman önemliydin. Yarın yeni romana başlıyorum.»</p>

  <p class="p3">«Graham... sen benim babam sayılırsın. Buna izin veremem. Hiçbir duygum olmadığını sanma! Bir erkek evlada yakışacak duygularım.»</p>

  <p class="p3">«Ama savaşı düşün. Savaşı düşün! Parçalanmış kollar ve bacaklar. Kanlar. Böyle şeyler.»</p>

  <p class="p3">«Burada kalmalıyım. Vatanımın bana ihtiyacı var.» .</p>

  <p class="p3">«Ama de Meister romanları yazmaktan vazgeçersem sen de sonunda ortadan kalkarsın. İşte ben buna izin veremem.»</p>

  <p class="p3">«Ah, o mu?» De Meister kayıtsızca, zarifçe güldü. «Artık çok şey değişti. Şimdi çok kimse benim var olduğuma inanıyor. O yüzden de yaşama sıkıca sarıldım. Artık bu bağı kimse koparamaz. Ortadan silinmekten korkmama gerek kalmadı artık.»</p>

  <p class="p3">«Ya.. &ldquo;» Graham dişlerini sıkarak ıslık çalar gibi konuşmaya başladı. «Demek planın bu, yılan? June'dan hoşlandığının farkına varmadığımı mı sanıyorsun?»</p>

  <p class="p3">De Meister azametle, «Buraya bak, aziz dostum,» dedi. «Gerçek ve dürüst bir aşkı küçümsercesine konuşmana izin veremem. June'a âşığım. O da beni seviyor. Bunu biliyorum. Eğer bu yüzden Victoria devrinden kalma sıkıcı biri gibi davranacaksan o zaman nitrogliserin iç ve kendine bir çekiçle vur.»</p>

  <p class="p3">«Ben seni nitrogliserinleyeyim de gör! Bu gece eve gidecek ve yeni bir de Meister romanına başlayacağım. Sen onun bir parçası olacaksın. Ve kitaba döneceksin. E, buna ne diyorsun?»</p>

  <p class="p3">«Hiçbir şey demiyorum. Çünkü yeni bir de Meister romanı yazmayacaksın. Ben artık gerçek bir insan gibiyim. Ve beni istediğin gibi kontrol edemezsin. Ya sen buna ne dersin?»</p>

  <p class="p3">Graham &lsquo;buna ne diyeceğine' ancak bir haftada karar verdi. Artık düşünceleri şaşılacak gibiydi. Bir kitaba basılmalarıysa imkânsızdı.</p>

  <p class="p3">Açıkçası istediklerini yazamıyordu Graham.</p>

  <p class="p3">Yani... aklına büyük romanlar, duygusal dramlar, epik şiirler, harika incelemeler için şaşılacak fikirler geliyordu. Ama Graham, Reginald de Meister hakkında hiçbir şey yazamıyordu.</p>

  <p class="p3">Yazı makinesindeki büyük R harfi kaybolmuştu.</p>

  <p class="p3">Graham ağlıyor, küfrediyor, saçlarını yoluyor ve parmak uçlarına merhem sürüyordu. Makine, kurşunkalem, mürekkep kalemi, boya kalemi, füzen ve kanla yazı yazmaya çalışıyordu.</p>

  <p class="p3">Ama yazamıyordu.</p>

  <p class="p3">Sonra bir gün kapı çaldı. Graham kapıyı hızla açıverdi.</p>

  <p class="p3">MacDunlap sendeleyerek içeriye girip yırtılmış kâğıtların üzerinden sendeleyerek geçerken yazarın kollarına yığıldı.</p>

  <p class="p3">Graham onu yere yuvarlanması için bırakıverdi. Gururla, «Hah,» dedi.</p>

  <p class="p3">MacDunlap, «Kalbim...» diye inleyerek bir karaciğer hapı yuttu.</p>

  <p class="p3">Yazar nazik nazik onu uyardı. «Orada öleyim deme. Yönetici çöp tenekesine insan eti atmama izin vermiyor.»</p>

  <p class="p3">MacDunlap heyecanla, «Graham, oğlum,» dedi. «Artık ültimatom yok. Tehdit de. Bugün senin o ince duygularına hitab etmeye geldim, Graham....» Bir an boğulacakmış gibi, sustu. «Ben seni oğlummuşsun gibi severim. O de Meister denilen kokarca ortadan kaybolmalı. Benim hatırım için yeni de Meister romanları yazmalısın. Graham ...sana mahrem bir şey söyleyeceğim. Karım bu dedektife âşık oldu. Bana romantik bir erkek olmadığımı söylüyor. Beni Romantik değilmişim! Bunu aklın alıyor mu?»</p>

  <p>Yazar trajik bir tavırla, «Alıyor,» diye cevap verdi . «O bütün kadınları etkiliyor.»</p>

  <p>«O yüzle mi? O monoklla mı?»</p>

  <p>«Bütün kitaplarımda öyle yazıyor.»</p>

  <p>MacDunlap dikleşti. «Ah, yine sen! Ahmak! Bir an durup kafanın yazı makinenin söylediklerini kavramasına izin verseydin.»</p>

  <p>«Bu konuda sen ısrar ettin. Kadın okuyucuları çekmemiz gerektiğini söyledin.» Graham artık hiçbir şeye aldıracak halde değildi. Kadınlar! Yazar acı acı güldü. Kadınların, bir buldozerin düzeltmeyeceği hiçbir kusurları yoktu.</p>

  <p>MacDunlap kaçamağa saptı. «Şey, kadın okuyucular. Onlar çok gerekli. Ama Graham, ben ne yapacağım? Mesele sadece karım değil. MacDunlap Şirketinin yarısı onun. Karım beni terkederse şirketin kontrolu elimden gider. Bunu bir düşün, Graham. Bu yayın dünyası için büyük bir felaket olur.»</p>

  <p>Graham, «Grew, eski dost,» diye içini çekti. Öyle derin bir soluk aldı ki, ayak tırnakları merhametle titrediler. «En iyisi sana gerçeği açıklamak olacak. Nişanlım June da bu solucanı seviyor. De Meister de ona âşık. Çünkü June, Letitia Reynolds'un prototipi.»</p>

  <p>MacDunlap gizlice hakarete uğradığından kuşkulandı. «Letitia' nın nesi?»</p>

  <p>«Boşver. Hayatım mahvoldu benim!» Yazar gülerek erkekçe gözyaşlarını yuttu. Ama o bunu yapıncaya kadar iki damla yaş burnunun ucundan yere damladı.</p>

  <p>«Zavallı oğlum.» İkiadam heyecanla birbirlerinin ellerini tuttular</p>

  <p>Graham, «O iğrenç canavar bizi cendereye sıkıştırdı,» dedi.</p>

  <p>MacDunlap, «Rusya'da kapana kısılan Almanlar'dan farkımız yok,» diye fikrini açıkladı.</p>

  <p>Graham, «İnsan olmayan bir iblisin kurbanlarıyız,» dedi.</p>

  <p>«Tabii ya.» MacDunlap yazarın elini, sanki inek sağıyormuş gibi sıvazladı. «De Meister romanları yazman şart. Onu cehennem dışında ait olduğu ikinci yere göndermelisin. Öyle değil</p>

  <p class="p27">mı?»</p>

  <p>«Öyle ama küçük bir sorun var.»</p>

  <p>«Ne?»</p>

  <p>«Yazamıyorum. De Meister artık o kadar canlı ki, onu kitaba sokamıyorum.»</p>

  <p>Yayıncı o zaman yerdeki yırtık kâğıt yığınlarının ne anlama geldiğini kavradı. Başını ellerinin arasına alarak inledi. «Şirketim! Karım!»</p>

  <p>Graham, «Tabii onu askere yollayabiliriz,» dedi.</p>

  <p>MacDunlap başını kaldırdı. «Ya şu <span class="t16">Üçüncü Güvertede Ölüm</span> romanı. Üç hafta önce reddettiğim kitap?»</p>

  <p>«Onun önemi yok. O geçmişte kaldı artık. O roman de Meister'ı etkiledi bile.»</p>

  <p>«Yayınlanmadan mı?»</p>

  <p>«Tabii. İşte ben o romanda askerlikten söz ettim. De Meister'ın sağlam çıktığını yazdım.»</p>

  <p>«Ben olsaydım başka şeyler yazardım.»</p>

  <p>«MacDunlap!» Yazar birdenbire yerinden fırlayarak yayıncının yakasına sarıldı. «Belki o romanı düzeltebiliriz.»</p>

  <p>MacDunlap sarsıla sarsıla öksürdü ve boğuk boğuk inlememeye de çalıştı.</p>

  <p>«Kitaba istediğimiz her şeyi koyabiliriz.»</p>

  <p>MacDunlap boğuluyormuş gibi bir ses çıkardı.</p>

  <p>«Her şeyi düzeltebiliriz.»</p>

  <p>Yayıncının suratı mosmor kesildi.</p>

  <p>Graham ceketin yakasını ve içindeki adamı iyice sarstı. «Bir şey söylesene!»</p>

  <p>MacDunlap onun elinden zorla kurtularak bir çorba kaşığı öksürük şurubu içti. Elini kalbine götürerek hafifçe vurdu. Başını sallayarak, kaşlarıyla işaret etti.</p>

  <p>Graham omzunu silkti. «Eh, madem somurtmak istiyorsun, öyle yap. Ben de romanı sensiz düzeltirim.»</p>

  <p>Yazar roman müsveddesini buldu ve parmaklarını usulca tuşlara vurdu. Parmakları görevlerini düzgünce yapıyordu. Eklemleri de çatırdamadı. Graham hızlandı. Sonra daha da hızlandı. Ve sonra eskisi gibi süratle yazmaya başladı. Portatif yazı makinesi keyifle zıplayıp duruyordu.</p>

  <p>Yazar, «Oluyor!» diye bağırdı. «Yeni romanlar yazamıyorum ama yayınlanmamış olan eski kitapları değiştirmem mümkün.»</p>

  <p class="p100">MacDunlap onun omzunun üzerinden bakıyor, arada sırada soluk alıyordu.</p>

  <p>MacDunlap, «Daha hızlı,» diye bağırdı. «Daha hızlı!»</p>

  <p>Graham sertçe, «Otuz beş kilometreden daha da hızlı mı gideceğiz?» dedi. «Tanrı korusun! Beş dakika sonra tamam.»</p>

  <p>«Orada mı dersin?»</p>

  <p>«Her zaman oradadır. Bu hafta her akşam June'un evine gitti.» Yazar dışarı tükürdü. Tükrüğüne ince, fildişi tozuna benzer bir şey karışmıştı. Graham ön dişlerinin son kalıntılarını da gıcırdata gıcırdata böyle ufalamıştı. «Ama sekreterin bu işi başaramazsa Tanrı yardımcın olsun.»</p>

  <p>«Sekreterime her zaman güvenebilirsin, oğlum.»</p>

  <p>«Düzeltilmiş romanı dokuza kadar okuması gerekiyor.»</p>

  <p>«Ölmezse.»</p>

  <p>«Bende bu şans varken herhalde düşüp ölür. Sekreterin okuduklarına inanacak mı dersin?»</p>

  <p>«Her kelimesine. O de Meister'ı gördü. Adamın var olduğunu biliyor.».</p>

  <p>Frenler gıcırdadı. Graham tekerleklerin sürtünmeyle kaybettikleri her molekülü düşünürken ruhu anlayışla titredi.</p>

  <p>Genç adam sonra merdivenden koşarak çıktı. MacDunlap da topallayarak onu izliyordu.</p>

  <p>Graham zili çaldı ve sonra top gibi içeri daldı. Parmağını ileri " doğru uzatmıştı. Kapının hemen içinde duran de Meister'ın suratına geldi parmağı. Dedektif de ancak başını hızla arkaya atarak tek gözlü hayali bir kahraman olmaktan kurtuldu.</p>

  <p>June Billings bir kenara çekildi. Sessiz ve sıkıntılıydı.</p>

  <p>Graham tehlikeli bir tavırla, «Reginald de Meister,» dedi. «Felaketinle karşılaşmaya hazırlan.»</p>

  <p>MacDunlap bağırdı. «Ah, ah ah! Başın öyle derde girecek ki»</p>

  <p>De Meister, «Bu dramatik ama anlaşılmayan açıklamayı neye borçluyum?» diye sordu. «Açıkçası insanın aklını karıştırıyor bu.» Zarif bir hareketle bir sigara yakarak gülümsedi.</p>

  <p>June ağlarcasına, «Merhaba, Gramie,» dedi.</p>

  <p>«Defol, iğrenç kadın!»</p>

  <p>Kız burnunu çekti. Kendisini bir roman kahramanı gibi hissediyordu. Duyguları sanki parça parça ediyorlardı onu. Ve tabii çok eğleniyordu June. O yüzden üzgün bir tavır takınarak yaşların yanaklarından akmalarına izin verdi.</p>

  <p>De Meister yorgun yorgun, «Konuya dönelim,» dedi. «Ne oluyor?»</p>

  <p>Graham, <span class="t16">«Üçüncü Güvertede Ölüm</span> romanını yeniden yazdım,» diye açıkladı.</p>

  <p>«E?»</p>

  <p>Yazar konuşmasını sürdürdü. «Değiştirilmiş roman şimdi MacDunlap'ın sekreterinin elinde. O eşki nişanlım Miss Billings'i anımsatan bir kız. Yani geri zekâlı derecesine yükselmeyi çok istiyor ama bunu henüz başaramadı. Şimdi okuduğu her kelimeye inanacak.»</p>

  <p>«E?»</p>

  <p>Graham'ın sesi bir kötülüğü haber veriyormuş gibiydi. «Belki Sancha Rodriguez'i hatırlıyorsun?»</p>

  <p>Reginald de Meister ilk defa o zaman titredi. Sigarasını düşerken zor yakaladı. «Onu altıncı bölümde Sam Blake öldürdü. Kız bana âşıktı. Aziz dostum. gerçekten de başıma türlü bela sardın.»</p>

  <p>«Ah, onlar şimdiki belanın yanında hafif kalır, aziz dostum. Romanı değiştirdim. Ve Sancha Rodriguez ölmüyor.»</p>

  <p>Sert bir kadın sesi duyuldu. «Ölmek mi? Ona ölüp ölmediğimi göstereceğim! Şu son ay neredeydin, alçak?» &ldquo;</p>

  <p>De Meister bu sefer düşen sigarasını yakalayamadı. Hatta buna kalkışmadı bile. Ortaya çıkan kızı tanımıştı. Peşin yargıları olmayan biri için sadece ince yapılı, Meksikalı bir kızdı o. Parlak siyah gözleri, upuzun, ışıltılı tırnakları vardı. Ama de Meister için o Sancha Rodriguez'di. Ve <span class="t16">ölmemi</span><span class="t16">ş</span><span class="t16">ti!</span></p>

  <p>MacDunlap'ın sekreteri romanı okumuş ve her şeye de inanmıştı.</p>

  <p>De Meister heyecanlı bir ses ve sevimli bir tavırla, «Miss Rodriguez,» dedi. «Sizi görmek ne ilginç.»</p>

  <p>«Bayan de Meister demen gerekiyor, alçak! Evlendiğimizi unuttun mu, yılan! Aşağılık köpek! İğrenç akrep! Ve... kim bu kadın?»</p>

  <p>June en yakındaki koltuğun arkasına süzüldü.</p>

  <p>Reginald yalvarırcasına, «Bayan de Meister,» diye mırıldanarak aciz bir tavırla Graham Dorn'a döndü.</p>

  <p>«Ah, demek bunu unuttun, hain? Seni tatlı dilli alçak! Sana zayıf bir kadını aldatmanın ne demek olduğunu öğreteceğim! Seni şu tırnaklarımla kıyma yapacağım.»</p>

  <p>De Meister telaşla geriledi. «Ama, sevgilim...»</p>

  <p>«Tatlı sözleri bir tarafa bırak şimdi! Bu kadınla ne ilgin var?»</p>

  <p>«Ama, sevgilim...»</p>

  <p>«Uydurma açıklamalar istemiyorum. Bu kadınla ne ilgin</p>

  <p class="p27">var?»</p>

  <p>«Ama, sevgilim...»</p>

  <p>«Kes sesini! Bu kadınla ne yapıyordun?»</p>

  <p>Reginald de Meister köşeye sıkışmıştı. Meksikalı karısı yumruğunu ona doğru salladı. «Cevap ver!»</p>

  <p>Ve de Meister ortadan kayboldu.</p>

  <p>Bayan de Meister de öyle. Hemen dedektifin arkasından.</p>

  <p>June Billings bu kez gerçekten ağlamaya başladı.</p>

  <p>Graham Dorn kollarını kavuşturarak ona sert sert baktı.</p>

  <p>MacDunlap ellerini ovuşturduktan sonra bir böbrek hapı</p>

  <p class="p27">aldı.</p>

  <p>June, «Suç bende değildi, Gramie,» dedi. «Sen kitaplarında onun bütün kadınları çektiğini yazmıştın. Ondan hoşlanmamak elimde değildi. Aslında tâ başından beri ondan için için nefret ediyordum. Bana inanıyorsun değil mi?»</p>

  <p>Yazar bir kanepeye çökmüş olan kızın yanına oturdu. «Ah, ne de inanılacak bir hikâye! Güzel bir masal. Ama belki seni affederim.»</p>

  <p>MacDunlap titrek bir sesle, «Şirketimi kurtardın, oğlum,» dedi. «Tabii karımı da. Ve unutma... bana her yıl bir de Meister romanı yazacağına söz verdin.»</p>

  <p class="p59">Graham dişlerini sıktı. «Bir tek. Ve onu iyice kılıbıklaştıracağım. Ayrıca elimin altında sonsuza kadar yayınlanmamış bir roman olacak. Ne olur, ne olmaz diye. Grew, dostum, benim ciddi romanımı da yayınlayacaksın değil mi?»</p>

  <p class="p59">MacDunlap, «Guhhh...» dedi.</p>

  <p class="p59">«Öyle değil m?»</p>

  <p class="p59">«Evet, Graham. Tabii, Graham. Kesinlikle, Graham. Muhakkak, Graham.»</p>

  <p class="p59">«O halde artık bizi yalnız bırak. Nişanlımla konuŞmam gereken önemli konular var.»</p>

  <p class="p59">MacDunlap gülümsedi ve ayaklarının ucuna basarak dışarı çıktı. Ah, aşk, aşk, diye düşünerek bir karaciğer hapı daha aldı. Onun üstüne de öksürük şurubu içti.</p>
</body>
</html>
