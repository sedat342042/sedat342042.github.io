<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p123"><a id="a16"></a><span class="t25">B</span><span class="t25">İ</span><span class="t25">R ARI H</span><span class="t25">İ</span><span class="t25">Ç ALDIRIR MI?</span></p>

  <p>Gemi önce madenden yapılmış bir iskelet gibiydi. Sonra üzeri ağır ağır parlak bir deriyle kaplandı. İçine garip biçimde organlar yerleştirildi.</p>

  <p>Geminin gelişmesiyle ilgilenen bütün insanların içinde fiziki olarak en az Thornton Hammer çalıştı. (Biri dışında.) Belki de bu yüzden en fazla saygı gören de yine Hammer'dı. Kağıtlara çizilen planların temellerini oluşturan matematik sembollerle o ilgilendi. Bu planlar da gemiyi oluşturan çeşitli kitle ve değişik türde enerjilerin temelleri görevini yaptılar.</p>

  <p>Hammer şimdi yüzüne iyice oturan gözlüğünün arkasından çalışmaları ciddi ciddi seyrediyordu. Gözlüğün camları tavandaki floresan tüplerinin ışığını yakalıyor ve sonra onları pırıltılar halinde yansıtıyordu. Proje için parayı veren şirketin personel bölümünü temsil eden Theodore Lengyel, Hammer'ı yanında duruyordu.</p>

  <p>Birdenbire parmağıyla sert bir işaret yaparak, «İşte o,» diye homurdandı. «Şu adam.»</p>

  <p>Hammer baktı. «Kane'i mi kastediyorsun?»</p>

  <p>«Şu yeşil tulumlu adam. Elinde bir İngiliz anahtarı var.»</p>

  <p>«Kane o. Peki ... onunla ne alıp veremeyeceğin var?»</p>

  <p>«O adamın ne iş yaptığını Öğrenmek istiyorum. Geri zekâlının teki o.» Lengyel'in yüzü yuvarlak ve tombuldu. Yanaklarıysa hafifçe titriyordu şimdi.</p>

  <p>Hammer dönüp ona baktı. İnce vücudunun her santimi hoşnutsuzluğunu açıklıyordu sanki. «Yoksa onu rahatsız mı ettin?»</p>

  <p><span class="t16">«Rahats</span><span class="t16">ı</span><span class="t16">z</span> etmek mi? Onunla konuştum. Benim görevim <span class="t14">i</span>şç<span class="t14">i</span>lerle konuşmak, onların görüşlerini anlamak, bilgi toplamak. Ben bütün bunlardan yararlanarak morali düzeltmek için kampanyalar düzenliyorum.»</p>

  <p>«Kane&rsquo;in bütün bunlara ne zararı oluyor?»</p>

  <p>«Küstah biri. Ona, Ay&rsquo;a erişecek olan bir geminin üzerinde çalışmanın nasıl bir şey olduğunu sordum. Geminin yıldızlara uzanan bir yol olduğundan söz ettim. Belki konuyu biraz genişlettim. Tam o sırada Kane çok kaba bir tavırla dönüp gitti. Onu geri çağırdım ve, &lsquo;Nereye gidiyorsun?&rsquo; dedim. Bana, &lsquo;Ben bu tür konuşmalardan sıkılıyorum,&rsquo; diye cevap verdi. &lsquo;Gidip yıldızlara bakacağım.&rsquo; »</p>

  <p>Hammer başını salladı. «Tamam... Kane yıldızlara bakmaktan hoşlanıyor. »</p>

  <p>«Bu olay gündüz oldu. Adam geri zekalı. O andan beridir Kane'i göz hapsine aldım. Anladım ki, hiç çalışmıyor.»</p>

  <p>«Bunu biliyorum.»</p>

  <p>«O halde onu neden hâlâ burada tutuyorsun?»</p>

  <p>Hammer ani bir şiddetle, «Çünkü onun burada olmasını istiyorum,» dedi. «Çünkü bana _şans getiriyor.»</p>

  <p>Lengyel şaşaladı. «Şans mı getiriyor? Kahretsin! Bu da ne demek oluyor'?»</p>

  <p>«Şu demek oluyor, o yakınımdayken kafam daha iyi çalışıyor. Elinde o kahrolasıca lngiliz anahtarıyla yanımdan geçerken aklıma parlak fikirler geliyor. Üstelik üç kez gerçekleşen bu olayı bir türlü açıklayamıyorum. Zaten o kadar da önemli değil. Ama Kane burada kalacak.»</p>

  <p>«Şaka ediyorsun.»</p>

  <p class="p100">«Hayır, etmiyorum... Artık beni yalnız bırak!»</p>

  <p>Kane yeşil tulumuyla orada duruyordu. İngiliz anahtarı da elindeydi.</p>

  <p class="p124">Belirsizce geminin hemen hemen hazır olduğunu anlıyordu. Araç bir insanı taşımak için yapılmamıştı. Ama yine de bir kişi için yer vardı. Bunu diğer şeyleri nasıl anlıyorsa, öyle anlıyordu.</p>

  <p class="p27">Örneğin çoğu zaman insanların yanına yaklaşmaması gerektiğinin farkındaydı. İnsanlar onu elinde İngiliz anahtarıyla görmeye alışıncaya kadar her zaman onunla dolaşmasının şart olduğunun da. Aslında kamuflaj çok küçük şeylerden oluşuyordu. Şu İngiliz anahtarını taşımak gibi.</p>

  <p class="p3">Kane tam anlamıyla kavrayamadığı birtakım güdülerin etkisindeydi. Örneğin yıldızlara bakmak gibi. Başlangıçta... yıllar yıllar önce yıldızlara açıklanamaz bir acıyla bakmıştı. Sonra yavaş yavaş ilgisini gökyüzünün belirli bir bölümü çekmeye başladı. Arkasından da kesin bir nokta.</p>

  <p class="p3">O noktada yıldızlar yoktu. Görülecek hiçbir şey yoktu orada.</p>

  <p class="p3">O nokta ilkbaharın sonlarında ye yaz aylarında geceleri gökyüzünün çok yukarılarında olurdu. Kane bazan bütün gece o noktayı güneybatı ufkuna doğru ininceye kadar seyreder, yılın diğer zamanlarında da gündüz vakti o noktaya gözlerini dikerdi.</p>

  <p class="p3">O noktayla ilgili bir düşünce vardı ama Kane bunun berraklaşmasını bir türlü sağlayamıyordu. Yıllar geçerken bu düşünce güçlenmiş ve yüzeye daha yaklaşmıştı. Neredeyse ortaya çıkacaktı. Ama yine de belirgin değildi.</p>

  <p class="p3">Kane huzursuzca kımıldayarak gemiye yaklaştı. Bu hemen hemen tamamlanmıştı. Artık bir bütün sayılabilirdi. Her şey uygun biçimde yerleştirilmişti. Hemen hemen.</p>

  <p class="p3">Geminin içinde iyice buruna doğru bir insandan biraz büyük bir yer vardı. Bir insandan daha genişçe bir pasaj ona doğru uzanıyordu. Ertesi gün bu pasaja gerekli şeylerin sonuncuları yerleştirilecekti. Tabii bu yapılmadan önce o boşluğun doldurulması gerekiyordu. Ama <span class="t16">onlar</span><span class="t16">ı</span><span class="t16">n</span> planladıkları biçimde değil.</p>

  <p class="p3">Kane gemiye daha da yaklaştı ama onunla ilgilenen olmadı. Herkes alışmıştı Kane'e.</p>

  <p class="p3">Son açık yere erişmek için merdivene tırmanmak ve iskeleyi ileriye doğru itmek gerekiyordu. Kane o açıklığın nerede olduğunu gemiyi kendi elleriyle yapmışçasına biliyordu. Merdivenden çıkarak iskelede ilerledi. O sırada orada hiç kim...</p>

  <p class="p3">Hayır, yanılıyordu. Orada biri vardı.</p>

  <p class="p3">O adam sert sert, «Burada ne işin var?» dedi.</p>

  <p class="p3">Kane dikleşti ve dalgın bakışlı gözlerini ona dikti. İngiliz anahtarını kaldırarak işçinin başına hafifçe indirdi. İşçi darbeden kurtulmaya çalışmadı ve yere yığıldı.</p>

  <p class="p3">Kane adamı orada öylece bıraktı. Kayıtsızca. İşçi uzun süre baygın kalmayacaktı. Ama aradan geçen sürede Kane içerideki o yere süzülebilecek adam kendine geldiği zaman Kane'i de, bayıldığını da hatırlamayacaktı. Yaşamının beş dakikası kaybolmuş olacaktı böylece. Ama o bu beş dakikayı ne bulabilecek, ne de arayacaktı.</p>

  <p class="p3">O hücre gibi yer karanlıktı ve tabii orada havalandırma da yoktu. Ama Kane buna aldırmadı. İçgüdülerinin neden olduğu bir güvenle hücreye doğru tırmandı. Sonra soluk soluğa orada öyle yattı. Hücre ona iyice uyuyordu. Sanki bir rahimmiş gibi.</p>

  <p class="p3">İki saat sonra hayati araç ve gereçlerin sonuncularını da monte edecek ve pasajı kapayacaklardı. Farkına varmadan Kane'i de orada bırakacaklardı. Tabii bu metal, seramik ve yakıttan yaratılan geminin içindeki tek et ve kandan oluşan şey Kane olacaktı.</p>

  <p class="p3">Kane kendisini zamanından önce orada buluvermelerinden korkmuyordu. Proje üzerinde çalışanlardan hiçbirinin bu hücreden haberi yoktu. Örneğin Hammer denilen adam. Proje üzerinde çalışanların lideriydi o. Ve en fazla etkileneni. Kane'in etrafındaki silik gölgelere benzeyen insanların arasında o biraz belirginceydi. Kane bazan çalışma alanında ağır ağır, sanki etrafını sisler sarmış gibi dolaşırken Hammer'in yakınından geçiyor ve o zaman adamı farkediyordu. Gereken sadece buydu. Hammer'in yakınından geçmek.</p>

  <p class="p3">Kane daha önce de durumun böyle olduğunu anımsıyordu. Özellikle kuramcılar konusunda. Lise Meitner nötron bombardımanına tutulan uranyumdan üretilen maddeler arasında baryum aramaya karar verdiği zaman Kane de kimsenin dikkatini çekmeden yakındaki koridorda ağır ağır yürüyordu. 1904'de genç Einstein düşünceli düşünceli bir parktan geçerken, Kane de orada kurumuş yaprak ve çöpleri topluyordu. Sonra Einstein aklına birdenbire bir fikir geldiği için adımlarını sıklaştırmıştı. Kane bunu bir elektrik şoku gibi hissetmişti.</p>

  <p>Ama o bütün bunların nasıl olduğunu bilmiyordu. Bir örümceğin ilk ağını örmeye başladığı zaman mimari teoriyi bildiği düşünülebilir mi?</p>

  <p class="p122">Her şey çok daha gerilere uzanıyordu. Genç Newton'un kafasında yeni bir düşünce belirmeye başlarken Ay'a baktığı gün Kane de oradaydı. Ve daha da öncesi vardı bunun...</p>

  <p>New Mexico'daki genellikle boş olan bu çölde şimdi insanlar karıncalar gibi gökyüzüne doğru uzanan ve madenden dev bir kurşuna benzeyen bir şeyin etrafına üşüşmüşlerdi. Bu gemi, daha önce yapılanlardan çok farklıydı.</p>

  <p>Bu gemi, dünyanın etkisinden diğerlerinden dahafazla kurtulacaktı. Tekrar yeryüzüne doğru düşmeye başlamadan önce uzaklaşacak ve Ay'ın etrafında dolaşacaktı. İçine doldurulmuş olan aletler Ay'ın fotoğraflarını çekecek, yayınlanan ısıyı ölçecek, radyoaktivite arayacak ve mikro-dalgayla kimyasal yapıları bulmaya çalışacaktı. İnsanların bulunduğu bir uzay gemisinin yapabileceği her şeyi makineler başaracaktı. Ondan sonra içinde astronotlar bulunan bir geminin gönderilebilmesi için yeteri kadar bilgi toplayacaktı.</p>

  <p>Ama aslında bu içinde insan bulunan bir gemi sayılabilirdi...</p>

  <p>Çeşitli hükümetlerin, endüstrilerin, toplumsal ve ekonomik grupların temsilcileri vardı burada. Televizyon kameraları ve gazeteciler de.</p>

  <p>Oraya gidemeyenler uzay gemisinin hareketini evlerinden seyrettiler ve geri sayışı dinlediler. Bir uzman bu işi dikkatle ve tekdüze bir sesle yaptı. Otuz yıl gibi kısa bir sürede bir gelenek halini almıştı bu.</p>

  <p class="p125">&lt;&lt;Sıfır»da reaksiyon motorları çalışmaya başladı ve gemi ağır ağır havalandı.</p>

  <p class="p97">Kane hızla uçan gazların gürültüsünü duyuyordu. Sanki</p>

  <p class="p27">uzaklardan geliyordu bu sesler. Kane gemi hızlanırken sanki bir gücün kendisini ittiğini hissetti.</p>

  <p>Kafasını bağımsızlaştırdı o zaman. Onu yukarıya, ileriye doğru itti. Canacısı duymamak ve rahatsız olmamak için kafasının vücuduyla doğrudan doğruya olan bağlarını çözdü.</p>

  <p>Sersem sersem o uzun yolculuğun sona ermek üzere olduğunu kavrıyordu. Artık, insanların ölümsüz olduğunu anlamamaları için dikkatli davranmak zorunda kalmayacaktı. Dikkati çekmemek için arka planda kalmaya çalışmayacaktı. Bir yerden bir yere giderek, adını ve kişiliğini sık sık değiştirmeyecek, kafaları yönlendirmeyecekti.</p>

  <p>Tabii tam anlamıyla iyice saklanamamıştı. O eski Uçan Hollandalı ve Serseri Yahudi efsaneleri doğmuştu. Ama yine de dünyada yaşamış ve onu rahatsız eden olmamıştı.</p>

  <p>Kane gökyüzündeki o noktayı görebiliyordu. Katı bir cisim olan geminin içinden hem de. Belki de bunu aslında 'görmek' diye tanımlamak yanlıştı. Kane bu durumu açıklayacak uygun sözcüğüyse bilmemekteydi.</p>

  <p>Ama uygun bir kelime olduğunu biliyordu. Kane bildiği şeylerin az bir kısmını bile nasıl öğrendiğini anlayamıyordu. Sadece yüzyıllar geçerken her şeyi mantıkla açıklamayı gerektirmeyen bir güvenle bildiğini anlamıştı.</p>

  <p>O yaşama bir yumurta olarak başlamıştı. (Daha doğrusu bildiği en yakın kelime bu 'yumurta' sözcüğüydü.) Yumurtayı sonradan 'insan' diye tanımlanan, etrafta dolaşan ve avlanan yaratıklar ilk kentlerini kurmadan çok önce dünyaya bırakmışlardı. Atası yeryüzünü dikkatle seçmişti. Her dünya uygun değildi.</p>

  <p>Hangi dünya uygundu? Ölçü neydi? Kane bu soruların cevaplarını hâlâ bilmiyordu.</p>

  <p>Tırtır eşekarısı yumurtalarının içinde beslenebileceği örümceği seçip, onu ölmeyeceği bir biçimde sokmadan önce ansiklopedinin böcekler bölümünü inceler miydi?</p>

  <p>Sonunda yumurta yarılmış ve dışarı çıkan Kane de insan biçimini almıştı. İnsanların arasına karışmış ama kendini onlara karşı korumuştu. Ve bir tek amacı vardı. İnsanlığın bir uzay gemisiyle sonuçlanacak bir yoldan ilerlemesini sağlamak. O geminin içinde bir hücre olacaktı. Hücrenin içinde de kendisi.</p>

  <p class="p126">Gemi atmosferden çıkarken gökyüzündeki o noktada belirginleşti. Kane'in kafasının kilidini açan anahtar da bu oldu. Bilmecenin tamamlanmasını sağlayan son parça.</p>

  <p class="p126">O noktada insanların çıplak gözle göremeyecekleri yıldızlar ışıldıyorlardı. İçlerinden özellikle bir tanesi ışıl ışıldı. Ve Kane ona karşı müthiş bir özlem duyuyordu. İçinde uzun bir süreden beri güçlenen söz birdenbire ağzından fışkırdı.</p>

  <p class="p56">Kane, «Yurdum...» diye fısıldadı.</p>

  <p class="p127">Biliyor muydu? Bir som balığı yıllar önce yumurtadan çıktığı o tatlı su kaynağını bulmak için haritaları mı inceler?</p>

  <p class="p126">Son adım sekiz bin yıl süren o ağır olgunlaşma sırasında atılmıştı. Kane artık bir larva değil, ergin bir canlıydı.</p>

  <p class="p126">Ergin Kane larvayı koruyan insan etinden oluşmuş vücudun içinden kaçtı. Uzay gemisinden de. Telaşla, inanılmayacak bir hızla kendi dünyasına doğru gitti. Belki ileride bir gün oradan yola çıkarak uzayda dolaşacak ve kendi yumurtasıyla dölleyeceği bir gezegen arayacaktı.</p>

  <p class="p126">Yaratık uzayda hızla ilerledi. Boş krizalisi taşıyan gemiyi düşündüğü bile yoktu. Sırf Kane denilen yaratığın olgunlaşıp amacına erişmesi için bütün bir dünyayı teknoloji ve uzay yolculuğuna doğru sürüklediğini de düşünmüyordu.</p>

  <p class="p126">Bir arı balözünü emdikten sonra uzaklaşırken geride kalan çiçeğe ne olduğunu hiç düş<a id="a17"></a>ünür mü?</p>

  <p class="p126">&nbsp;</p>

  <p class="p126">&nbsp;</p>

  <p class="p126">&nbsp;</p>

  <p class="p126">&nbsp;</p>

  <p class="p128"><span class="t27">HER B</span><span class="t27">İ</span><span class="t27">R</span><span class="t27">İ</span> <span class="t27">B</span><span class="t27">İ</span><span class="t27">R KA</span><span class="t27">Ş</span><span class="t27">İ</span><span class="t27">F</span></p>

  <p class="p128"><span class="t28">&nbsp;</span></p>

  <p>Herman Chouns önsezilerine inanan bir adamdı. Sazan haklı çıkar, bazan da yanılırdı. Oran elli elliydi. Eh, doğru cevabı, ihtimallerden oluşan koskocaman bir evrenden seçip almak zorunda olduğumuza göre elli elli de hiç fena sayılmazdı.</p>

  <p>Chouns bu durumdan her zaman memnunluk duymazdı. Bu iş sinirlerini geriyordu onun. İnsanlar toplaşıp bir sorunu düşünüyor, işin içinden çıkamayınca da ona dönüyorlardı. «Sen ne diyorsun, Chouns? Şu önsezini çalıştır bakalım.»</p>

  <p>Yanlış tahminde bulunursa sorumluluk hemen ona yükleniyordu</p>

  <p>Mesleği de durumu daha kötüleştiriyordu. Chouns bir araştırmacı-kâşifti.</p>

  <p>Ona, «Bu gezegene yakından bakmaya değer mi?» diye soruyorlardı. «Ne dersin, Chouns?»</p>

  <p>Adam bu yüzden'iki kişilik bir time seçilince çok rahatladı. (Bu önemli olmayan bir yere yollanacağı ve baskılardan da kurtulacağı anlamına geliyordu.) Ona Ailen Smith'le birlikte çalışacağını söyledikleri zaman Chouns daha da sevindi.</p>

  <p>Smith fazla heyecanlanmayan, soğukkanlı bir tipti. Yola ilk çıktıkları gün Chouns'a, «Senin şu yetenek,» dedi. «Beynindeki anı dosyaları herkesinkinden daha hazırda bekliyor. Bir sorunla karşılaştığın zaman bizim belki de hatırlayamadığımız bazı ufak tefek şeyleri anımsıyor ve karar veriyorsun. Bundan önsezi diye söz etmek bu yeteneğine esrarlı bir hava veriyor. Ama aslında hiç de öyle değil.» Bu sözleri söylerken saçlarını arkaya doğru</p>

  <p class="p27">itti. Saçları sarıydı ve başına, bir takke gibi iyice de yapışıyordu.</p>

  <p>Chouns'un saçları ise biçime girmiyordu. Burnu küçük ve kalkık, biraz da eğriydi. Adam her zamanki gibi yumuşak bir sesle, »Belki de bu telepatiyle ilgili...» diye cevap verdi.</p>

  <p>«Ne?» '</p>

  <p>»Bir tür telepati ama çok hafifi.»</p>

  <p>Smith de her zamanki gibi gürültülü bir kahkaha atarak alay etti. «Haydi oradan! Bilim adamları bin yıldan beri psionik fenomenleri izliyor ama yine de hiçbir yere varamıyorlar. Öyle şeyler yok, dostum, önceden bilme, telekinez, gaipten haber verme ve telepati!»</p>

  <p>«Bunu kabul ediyorum. Ama bir de şunu düşün. Diyelim ki, bir gruptaki insanların neler düşündüğünü anlıyorum. Hatta neler olduğunu bilmesem bile. Bu düşünceleri birleştirerek bir cevap oluşturamaz mıyım? Gruptaki bir tek kişiden daha fazla bilgim olacağı için diğerlerinden daha iyi karar verebilirim değil mi? Yani... bazan.»</p>

  <p>«Bunu kanıtlayabilir misin?»</p>

  <p>Chouns uysal bakışlı gözlerini Smith'e dikti. «Benimki sadece bir önsezi.»</p>

  <p>İki uzman iyi geçiniyorlardı. Chouns, Smith'in insanı canlandıran o pratikliğinden hoşlanıyordu. Smith ise onun düşüncelerini eleştiriyordu. Sık sık tartışıyorlar ama hiç kavga etmiyorlardı.</p>

  <p>Hedeflerine eriştiklerinde artan gerilim durumu kötüleştirmedi. Hedefleri o zamana kadar insan elinden çıkmış atom reaktörünün enerji dalgalarını hiç hissetmemiş olan bir küreler kümesiydi.</p>

  <p>Smith, «Dünyadakilerin bu bilgileri ne yaptıklarını merak ediyorum,» dedi. «Bazan bana bütün bunlar boşuna zahmetmiş gibi geliyor.»</p>

  <p>Chouns, «Dünyadaki insanlar yavaş yavaş etrafa yayılmaya başlıyorlar,» diye cevap verdi. «Bir milyon yıl sonra insanların galakside nerelere erişeceklerini kimse bilemez. Topladığımız, gezegenlerle ilgili her bilgi ileride bir gün işe yarayacak.»</p>

  <p>«Araştırma timlerine gönüllü bulmak için hazırlanan elkitabından farkın yok. Sence onun ilginç bir yanı var mı?» Smith vizi-levhayı işaret etti. Bunda yakınlaşmaya başlayan küme yere dökülmüş talk pudrasına benziyordu.</p>

  <p class="p56">«Belki. Önsezilerim bana...» Chouns durakladı, yutkundu. Gözlerini bir iki defa kırptı. Sonra da usulca gülümsedi.</p>

  <p class="p56">Smith burun kıvırdı. «En yakındaki yıldız grubuna doğru dönelim. Ve gezegenlerin en sık olduğu yerden geçelim. O. 2'nin altında bir McKomin oranı bulacağımızdan eminim. Bire on bahse girerim.»</p>

  <p class="p56">Chouns, «Ve bahsi kaybedersin...» diye mırıldandı. Birdenbire heyecanlanmıştı. Yeni dünyalar ayaklarının altlarına serileceği zaman hep böyle olurdu. Bu çok da &lsquo;bulaşıcı' bir duyguydu. Her yıl yüzlerce genci etkilerdi. Chouns da bir zamanlar öyle bir gençti. Bu delikanlılar timlere katılır, ileride bir gün torununlarının sahip olacağı dünyaları görmek için sabırsızlanırlardı. Her biri de birer kâşifti sanki...</p>

  <p class="p56">Smith'le Chouns hazırlıkları tamamladılar ve kümenin içine doğru ilk hiper-uzaysal sıçramayı yaptılar. Sonra gezegen sistemlerini bulabilmek için yıldızları incelemeye başladılar. Onların işini bilgisayarlar yapıyor, ayrıntı dolu dosyaların sayısı gitgide artıyordu. Her şey programa göre memnunluk verecek bir biçimde ilerliyordu. Sonra 23 numaralı sistemde durum değişti. Sıçramayı tamamladıktan biraz sonra geminin hiper-atomik motorları durdu.</p>

  <p class="p56">Chouns, «Tuhaf...» diye mırıldandı. «Analizciler neyin bozuk olduğunu açıklamıyorlar.»</p>

  <p class="p113">Haklıydı. İbreler düzensizce titriyor ve bir noktada kısa bir süre için bile durmuyorlardı. Onun için sorunu açıklamaları olanaksızdı. Bunun sonucu olarak iki arkadaşın tamir yapmaları da mümkün olmayacaktı.</p>

  <p class="p129">Smith homurdandı. «Şimdiye kadar böyle bir şey hiç görme' dim. Her şeyi kapatmamız ve aletleri elle çalıştırarak durumu öğrenmemiz gerekecek.»</p>

  <p class="p113">Chouns teleskopun başına geçmişti bile. «Hiç olmazsa bunu rahatça yapalım. Normal güçte bir bozukluk yok. Bu sistemde uygun iki gezegen var.»</p>

  <p><span class="t16">«Ya?</span> Ne kadar uygun? Ve hangileri?»</p>

  <p class="p130">«Şu dörtlüden birinci ve İkincisi. İkisi de su-oksijen grubundan. Birincisi dünyadan biraz daha sıcak ve büyük. İkincisi ise biraz daha soğuk ve küçük. Tamam mı?»</p>

  <p>«Canlılar?»</p>

  <p>«İki tür de. Hiç olmazsa bitki örtüsü var.»</p>

  <p class="p130">Smith insanı şaşırtmayacak bir şeyler mırıldandı. Su-oksijen dünyalarında genellikle bitki oluyordu ve bitkiler, hayvanların tersine teleskopla görülebiliyorlardı. Ya da daha doğrusu spektroskopla. Her tür bitkide sadece foto-kimyasal dört boya maddesi vardı. Bunlar yansıttıkları ışıklara göre seçilebiliyorlardı.</p>

  <p class="p130">Chouns, «İki gezegende de bitkiler klorofilli,» dedi. «İkisi de Dünyaya benziyorlar sanırım. Kendimizi evimize dönmüş gibi hissedeceğiz.»</p>

  <p>Smith, «Hangisi daha yakın?» diye sordu.</p>

  <p class="p124">«İkinci. Hemen yola devam ediyoruz. Bana ineceğimiz geze gen çok hoş bir yermiş gibi geliyor.»</p>

  <p class="p124">Smith, «Sence bir sakıncası yoksa buna aletlere bakarak karar vereceğim,» dedi.</p>

  <p class="p124">Ama Chouns'un önsezileri galiba bu sefer onu yanıltmamalardı. Gezegen vahşi bir yer değildi. Okyanuslardan oluşan karmaşık bir şebeke ısısı, fazla değişmeyen bir iklim sağlıyordu. Sıradağlar alçak, tepeleri de yuvarlaktı. Bitkilerin yayılışından toprağın verimli olduğu anlaşılıyordu.</p>

  <p>Gemi gezegene inerken Chouns kontrolların başındaydı.</p>

  <p class="p124">Smith, «Neden bu kadar titizlik ediyorsun?» diye sabırsızlandı. «Her yer birbirine benziyor.»</p>

  <p>Chouns, «çıplak bir yer arıyorum,» diye açıkladı. «Bir dönümlük yerdeki bitkileri yakmaya hiç gerek yok.»</p>

  <p>«Yakarsan ne olur?»</p>

  <p>Chouns, «Ya yakmazsam ne olur?» diye karşılık verirken aradığı gibi bir yer bulmuştu.</p>

  <p>İki uzman ancak gemi gezegene indikten sonra nasıl bir şeyle karşı karşıya olduklarını biraz kavradılar.</p>

  <p>Smith, «Uzay adına!» diye bağırdı .</p>

  <p>Chouns sersemlemişti. Uzayda hayvanlar bitkilerden daha ender bulunuyordu. Akıllı canlılarla karşılaşmak ise daha da ender görülen bir şeydi. Ama burada, indikleri noktadan ancak altı yedi yüz metre ötede alçak, saz damlı kulübeler vardı. Onların ilkel bir zekânın ürünü oldukları da çok belliydi.</p>

  <p>Smith şaşkın şaşkın, «Dikkatli ol,» dedi.</p>

  <p>Chouns, «Buranın zararlı olduğunu sanmıyorum,» diye mırıldanarak gezegenin yüzeyine kesin ve güvenli bir tavırla ayak bastı. Smith onu izledi.</p>

  <p>Chouns heyecanına zorlukla hakim olabiliyordu. «Müthiş! Şimdiye kadar sadece mağaralar ya da örülmüş ağaç dallarından daha üstün bir şey bildirilmedi.»</p>

  <p>«Onların zararsız olduklarını umarım.»</p>

  <p>«Baksana burası huzur dolu. Zararlı yaratıklar olamazlar. Şu havayı bir kokla.»</p>

  <p>Ufuktaki alçak tepeler dışında her taraf tatlı bir pembe renge bürünmüştü. İnsana huzur veriyordu. Bu pembeliklerin arasında klorofilli yeşil lekeler görülüyordu. Yakından baktıkları zaman bu pembeliğin nedeninin küçük çiçekler olduğunu anladılar. Çok zarif ve güzel kokuluydular bunlar. Sadece kulübelerin etrafı kehribar rengiydi. Orada tahıla benzeyen bir şeyler vardı.</p>

  <p>Kulübeden yaratıklar çıkıyor ve kararsızca gemiye yaklaşıyorlardı. Dört bacakları vardı. Meyilli vücutlarının yüksekliği omuz hizasında doksan santim kadardı. Başları omuzlarının arasına yapıştırılmış gibiydi. Gözleri patlaktı. (Chouns altı göz saydı.) Bir daire üzerindeki bu gözler insanı şaşırtacak biçimde tek başlarına hareket edebiliyorlardı. Chouns, kafalarını çeviremedikleri için gözlerini oynatıyorlar, diye düşündü.</p>

  <p>Her hayvanın ucu çatallı bir kuyruğu vardı. Bu sağlam çatalı hepsi de havada, dimdik tutuyorlardı. Bu ayrıntılar durmadan titreştikleri için insan onları iyice seçemiyordu.</p>

  <p>Chouns, «Haydi,» dedi. «Bize zarar vermeyecekler. Bundan eminim.»</p>

  <p>Hayvanlar kuşku ve dikkatle biraz uzakta durarak iki insanın etrafında bir daire oluşturdular. Kuyruklarından mırıltıya benzeyen hafif bir ses yükseliyordu.</p>

  <p>Chouns, «Belki onlar böyle konuşuyorlar,» dedi. «Ve bence bitkiden başka bir şey yemedikleri kesin.» Kulübelerden birini işaret etti. Orada aynı cinsden daha küçük bir hayvan kaba etlerinin üzerine oturmuş kehribar rengi tahılları kuyruğuyla koparıyor ve başakları ağzına atıyordu. Hareketi, bir kürdana takılı likörlü bir vişneyi yiyen bir insanınkine benziyordu.</p>

  <p>Smith, «İnsanlar da marul yiyorlar,» diye hatırlattı. «Bu hiçbir şeyi kanıtlamaz.»</p>

  <p>O kuyruklu yaratıklardan başka gelenler oldu. Onlar insanların biraz uzağında durdular. Sonra da pembeler ve yeşillerin arasına daldılar.</p>

  <p>Chouns kesin bir tavırla, «Sadece bitkilerle besleniyorlar,» dedi. «Ana ürünü nasıl yetiştirdiklerine bir baksana.»</p>

  <p>Chouns'un deyimiyle ana ürün yere yakın yumuşak yeşil bir başaktan oluşuyordu. Yaygın olan ve daha çok bir taca benzeyen bu başağın ortasından tüylü bir sap çıkıyordu. Bunun üzerinde beş santim arayla damarlı, etli tomurcuklar varâı. Onlar öyle hayat doluydular ki, neredeyse bir kalp gibi atmaya başlayacaklardı. Sapın ucundan o pembe çiçekler yükseliyordu. Bitkinin dünyadaki türlere en benzeyen tarafı da bu çiçekleriydi. Ama renk dışında.</p>

  <p>Bitkiler çok düzgün sıralar halinde dikilmişlerdi. Etraflarındaki topraklar kazılmış ve buna yabancı bir toz karıştırılmıştı. Ancak gübre olabilirdi bunlar. Tarlayı, hayvanların geçebilecekleri dar yollar birbirleriyle kesişiyorlardı. Her patikanın yanından bir savak yatağı uzanıyordu. Bunun su için yapıldığı kesindi.</p>

  <p>Hayvanlar artık tarlaya dağılmışlar, başlarını eğmiş, dikkatle çalışıyorlardı. İki adamın yakınında sadece birkaç yaratık kalmıştı.</p>

  <p>Chouns başını salladı. «İyi birer çiftçi onlar.»</p>

  <p>Smith de, «Evet, fena değiller,» diye cevap verdi.. En yakındaki uçuk renkli pembe çiçeğe doğru giderek elini uzattı. Ama sonra çiçeğe on beş santim kala durakladı. Hayvanların kuyruk titreşimlerinin neden olduğu ses iyice tizleşmişti. Yaratıklardan biri de kuyruğunu onun koluna dokundurmuştu. Bu dokunuş hafif ama kesindi. Hayvan kuyruğunu bitkiyle Smith'in arasına uzattı.</p>

  <p>Adam geriledi. «Uzay adına...» Silahına uzanacak oldu.</p>

  <p>Chouns hemen, «Heyecanlanacak bir şey yok,» dedi. «Gevşe biraz.»</p>

  <p>Altı yaratık iki adamın etrafında toplanıyor, onlara alçak gönüllülükle ve usulca tahıl başaklarını uzatıyorlardı. Bazıları kuyruklarını kullanıyor, bazıları ise başakları burunlarıyla itiyorlardı.</p>

  <p>Chouns, «Dost görünüyorlar,» dedi. «Belki de çiçek koparmak onların törelerine aykırı. Herhalde bitkilere katı kurallara göre davranılıyor. Tarımı bilen her toplumda bereket törenleri yapılabilir. Bu törenlerin nasıl şeyler olduklarını da Tanrı bilir. Bitkilerin yetiştirilmesiyle ilgili kurallar sıkı olmalı. Yoksa böyle son derece düzgün bir biçimde ekilmezlerdi... Ah, Uzay adına! Dünyadakiler bütün bunları duydukları zaman çok şaşıracaklar?»</p>

  <p>Kuyruklardan yükselen mırıltılar yine tizleşirken iki adamın yakınındaki yaratıklar gerilediler. Aynı cinsten bir hayvan ortadaki daha büyük bir kulübeden çıkıyordu.</p>

  <p>Chouns mırıldandı. «Herhalde reis o.»</p>

  <p>Yaratık ağır ağır yaklaştı. Kuyruğunu havada tutuyordu. Bunun iki uzantısını küçük, siyah birer cisme sarmıştı. Hayvan, insanlarla arasında bir buçuk metre kaldığı zaman kuyruğunu öne doğru Uzattı.</p>

  <p>Smith şaşırmıştı. «Onları bize veriyor, Chouns ...Tanrım, ona <span class="t16">dikkatle</span> bak!»</p>

  <p class="p92">Chouns bunu yapıyordu zaten. Hem de heyecanla. Sonra boğulurcasına, «Gamow pire-uzay dürbünü onlar,» dedi. «On bir dolarlık bir şey bu.»</p>

  <p>Smith bir saat gemide kaldıktan sonra dışarı çıktı. Rampada durarak müthiş bir heyecanla, «Çalışıyorlar!» diye bağırdı. «Kusursuz. Zenginiz!»</p>

  <p>Chouns da arkadaşına seslendi. «Kulübelerini aradım. Başka dürbün bulamadım.»</p>

  <p>«iki dürbünü küçümseme. Tanrım! Onlar bir avuç paradan farksız.»</p>

  <p>Ama Chouns ellerini beline dayamış etrafına bakınıyordu.</p>

  <p class="p27">Öfkeliydi. O kuyruklu yaratıklardan üçü kulübeden kulübeye giderken peşinden ayrılmamışlardı. Sabırla davranmış, Chouns'un işine de karışmamışlardı. Ama her zaman düzgünce yetiştirilmiş olan o pembe çiçeklerle adamın arasına girmeyi unutmamışlardı. Şimdi de durmuş Chouns'a bakıyorlardı.</p>

  <p>Smith ekledi. «Üstelik en son model. Şuraya bak.» Aletin üzerindeki yazıya işaret etti. «Model X-20, Gamow Ürünleri, Varşova, Avrupa Sektörü.»</p>

  <p class="p100">Chouns yazıya baktı ve sabırsızca, «Şimdi beni o dürbünlerden birkaç tane daha bulmak ilgilendiriyor,» dedi. «Burada bir yerde sürüyle Gamow dürbünü olduğunu <span class="t16">biliyorum</span> ve onları istiyorum.» Yanakları kızarmıştı, kesik kesik soluyordu.</p>

  <p>Güneş batarken hava soğumaya başlamıştı. Smith iki defa aksırdı. Sonra da Chouns.</p>

  <p>Smith burnunu çekti. «Zatürree olacağız.»</p>

  <p>Chouns'un inadı tutmuştu. «Onların durumu anlamalarını sağlamalıyım.» Telaşla bir kutu domuz sucuğu yemiş, üzerine yine bir teneke sıcak kahve içmişti. Tekrar denemeye hazırdı.</p>

  <p>Dürbünü kaldırarak kollarıyla havada daireler çizdi. «Daha fazla... Daha fazla...» Önce bir dürbünü, sonra da diğerini işaret etti. Sanki önüne çok sayıda o aletten dizilmiş gibi davranıyordu. «Daha çok.»</p>

  <p>Sonra güneş ufukta kaybolurken tartanın her tarafında o mırıltılar yankılandı. Bütün hayvanlar başlarını eğerek kuyruklarını kaldırdılar. Alacakaranlıkta kuyruklarının iki ucunu hızla, gözle görülemeyecek kadar titreterek çığlıklara benzeyen sesler çıkardılar.</p>

  <p>Smith endişeyle, «Uzay adına...» diye fısıldadı. «Hey şu çiçeklere bak!» Tekrar aksırdı.</p>

  <p>Uçuk pembe çiçekler gözle görülecek bir biçimde soluyorlardı.</p>

  <p>Chouns o gürültüde sesini duyurabilmek için bağırmaya başladı. «Belki çiçekler güneşin batışına böyle bir reaksiyon gösteriyorlar. Bilirsin bazı çiçekler geceleri kapanır. Belki bu gürültü ger-</p>

  <p class="p27">çeği dinle ilgili bir biçimde açıklıyor.»</p>

  <p>Bileğine hafifçe bir kuyruk Chouns&rsquo;un dikkatini</p>

  <p class="p27">hemen çekti. En yakındaki yaratığın kuyruğuydu bu. Hayvan şimdi onu kaldırmış batı ufkuna yakın parlak bir noktayı işaret ediyordu. Sonra kuyruğuyla dürbünü gösterdi. Arkasından yine yıldıza işaret etti.</p>

  <p>Chouns heyecanla, «Tabii ya,» dedi. «İç gezegen. Yaşamaya uygun diğer dünya.» Sonra bir gerçeği hatırlayarak sanki şok geçirdi. «Hey, Smith, hiper-atomik motorlar hâlâ çalışmıyor.»</p>

  <p>Smith de sanki bunu unutmuş gibi sarsıldı. <span class="t14">S</span>onra, «Bunu sana söyleyecektim,» diye mırıldandı. «Çalışıyor.»»</p>

  <p>«Motorları tamir mi ettin?»</p>

  <p>«Dokunmadım bile. Ama dürbünleri denerken hiper-atomikleri kullandım ve onlar da çalıştı. O sırada bu durumla ilgilenmedim. Onların bozulmuş olduklarını unutum. Her neyse... Artık çalışıyorlar.»</p>

  <p class="p92">Chouns hemen atıldı. «O halde gidelim. »» Uyumak aklına bile gelmedi.</p>

  <p>İki adam altı saatlik yolculuk sırasında hiç uyumadılar. Büyük bir hırsla kontrolların başında oturdular. Sanki bu isteklerini birtakım ilaçlar besliyordu. İki arkadaş yine inmek için çıplak bir yer seçtiler.</p>

  <p>Hava sıcaktı. Sanki astropikal bir bölgede öğleden sonrasıydı. Yanlarından geniş, çamurlu bir nehir ağır ağır akıyordu. Suyun o taraftaki kıyısı sert çamurdandı ve üzerinde pek çok çukur vardı. Küçük birer mağarayı andıracak kadar büyüktüler.</p>

  <p>İki kâşif gezegenin yüzeyine indiler. Sonra Smith boğuk boğuk bağırdı. «Chouns, şuraya bak!» Adamı kolundan yakaladı.</p>

  <p>Chouns silkinerek onun elinden kurtuldu. «Aynı bitkiler! Tanrım!»</p>

  <p>O uçuk pembe çiçekleri, damarlı tomurcukları olan sapları ve alttaki taç biçimi başakçıkları tanımamak imkânsızdı. Bu bitkiler de yine çok düzgün aralıklarla dikilmişlerdi. Etrafları çapalanmış ve gübre verilmişti. Su kanalları burada da vardı.</p>

  <p>Smith, «Bir hata yapmış olabilir miyiz?» diye sordu. «Yani dolaştık ve.&bdquo;»</p>

  <p>«şu güneşe baksana! Çapı diğerinin iki katı. Şuraya da bir göz at.»</p>

  <p>Nehrin kıyısındaki çukurlardan yılanlar gibi kolsuz bacaksız, düzgün gövdeli, bej rengi yaratıklar kıvrıla büküle çıkıyorlardı. Boyları üç metre, çapları otuz santimdi. İki uçları da aynı derecede küttü. Ve hiçbir ayrıntı da yoktu bu uçlarda. Orta bölümlerinde üstte şişlikler vardı. Bütün bu şişlikler sanki bir işaret verilmiş gibi iki adamın gözlerinin önünde kabararak şişman oval biçime girdiler. İkiye ayrılarak dudaksız ağızlara dönüştüler. Hayvanlar ağızlarını açıp kaparken birbirine vurulan kuru sopaların şakırtısını andıran bir ses çıktı.</p>

  <p>Sonra dış gezegende olduğu gibi meraklarını giderdikleri ve korkuları da geçtiği için dikkatle ekilmiş tarlaya doğru gittiler.</p>

  <p>Smith aksırdı. Soluğunu hızla verirken ceketinin kolundan tozlar yükseliverdi. Adam onlara hayretle baktı. Sonra üzerine vurmaya başladı. «Kahretsin! Toz içinde kalmışım.» Tozlar uçuk pembe bir sis gibi dalgalandılar. Adam, «Sen de aynı haldesin,» diye ekleyerek Chouns'un üzerini süpürdü.</p>

  <p>İki uzman artık durmadan aksırıyorlardı.</p>

  <p>Chouns, «Bu tozlar üzerimize öbür gezegende bulaştı sanırım,» dedi.</p>

  <p>«Alerji olabiliriz.»</p>

  <p>«İmkânsız.» Chouns dürbünlerden birini havaya. kaldırarak o yılana benzeyen yaratıkların arkasından seslendi. «Sizde bundan var mı?»</p>

  <p>Bir süre bir cevap alamadı. Şimdi sadece suyun şapırtısı duyuluyordu. Bazı yılan yaratıklar kayarak nehre dalıyor ve gümüşe benzeyen su hayvanlarını yakalıyorlardı. Onlar gövdelerinin altındaki uzaktan gözükmeyen ağızlarına atıyorlardı.</p>

  <p>Sonra diğerlerinden daha uzun olan bir yılan-yaratık yerde sürünerek ilerledi. Küt uçlarından birini, bir şeyi araştırıyormuş gibi beş santim kadar yukarı kaldırdı. Bu ucu körcesine iki yana sallamaya başladı. Gövdesinin ortasındaki kabarık önce hafif hafif şişti. Sonra korkutucu bir hızla. Ve yumru kolaylıkla duyulan ve bir patlamayı andıran bir sesle yarıldı. Şimdi bu ağız gibi çukurda iki dürbün daha vardı. Kâşiflere daha önce verilenlerin eşiydiler bunlar.</p>

  <p>Chouns heyecanla, «Ah, Tanrım!» dedi. «Ne harika değil mi?» Telaşla öne atılarak dürb<span class="t14">Ü</span>nleri almak için gitti. Onları tutan yumru yassılaşıp uzadı. Neredeyse dokunaçlara dönüştü ve dünyalıya doğru uzandı.</p>

  <p>Chouns gülüp duruyordu. Onlar gerçekten Gamow dürbünleriydi. İlk ikisinin eşiydiler. Tam tamına eşi. Chouns dürbünleri okşadı.</p>

  <p>Smith haykırıyordu. «Beni duymuyor musun? Kahretsin! Chouns beni dinle.»</p>

  <p>Adam, «Ne?» dedi. Smith'in bir iki dakikadır kendisine.bağırdığının hayal meyal farkındaydı.</p>

  <p>«Çiçeklere bak, Chouns. »</p>

  <p>Onlar da, diğer gezegendeki çiçekler gibi kapanıyorlardı. Yılan-yaratıklar sıraların arasında, bir uçlarının üzerindE: kalkıyor ve garip, düzensiz bir tempoyla dalgalanıyorlardı. Uçuk pembe çiçeklerin üzerinden sadece o küt uçları gözüküyordu.</p>

  <p>Smith, «Onların karanlık bastırdığı için kapandıklraıını söyleyemezsin,» dedi. «Daha ortalık günlük güneşlik.»</p>

  <p>Chouns omzunu silkti. «Başka gezegen, başka bitki. Haydi gel. Elimize daha iki dürbün geçti. Başkaları da olmalı.»</p>

  <p>«Chouns, gel artık gidelim.» Smith bacaklarını açarak inatla durdu. Chouns'u yakasından sıkıca yakaladı.</p>

  <p>Yüzü kızarmaya başlayan arkadaşı ona öfkeyle baktı. «Ne yapıyorsun sen?»</p>

  <p>«Benimle hemen gemiye dönmezsen seni bayıltacağım. İşte şimdi bunu yapmaya hazırlanıyorum.»</p>

  <p class="p100">Chouns bir an kararsızca durdu. Sonra o çılgın tavırları kayboldu. Vücudu gevşedi ve «Pekâlâ,» dedi.</p>

  <p>Yıldız kümesinden yarı çıkmış durumdalardı. Smith, «Nasılsın?» diye sordu.</p>

  <p>Chouns ranzasında doğrularak saçlarını karıştırdı. &ldquo;Normalleştim sanırım. Aklım başıma geldi. Ne kadar uyudum?»</p>

  <p>&ldquo;On iki saat.»</p>

  <p>&ldquo;Ya sen?»</p>

  <p>«Arada sırada biraz kestirdim.» Smith mahsus kontrollara doğru dönerek basit bir ayarlama yaptı. Sonra da utana sıkıla sordu. «Geride, o gezegenlerde neler olduğunu biliyor musun?»</p>

  <p>Chouns, &ldquo;Sen biliyor musun?» dedi.</p>

  <p>&ldquo;Öyle sanıyorum.»</p>

  <p>«Ya? Bunu bana da açıklar mısın?»»</p>

  <p>Smith, «İki gezegendeki bitkiler de birbirinin eşiydi,», dedi. &ldquo;Bunu kabul ediyor musun?»</p>

  <p>«Tabii ediyorum.»</p>

  <p>&ldquo;Bitkiler nasıl olduysa bir gezegenden diğerine götürülmüşlerdi. Şimdi bitkiler o iki dünyada da gayet güzel bir biçimde yetişiyorlar. Ama arada sırada çapraz döllenme gerekiyor. İki cinsin karışması. Herhalde bu bitkinin güçlü olması için şart. Böyle bir şey dünyamızda da sık sık oluyor.»</p>

  <p>«Bitkilerin güçlendirilmeleri için çapraz döllenme sağlanması? Evet.»</p>

  <p>«Ama iiki cinsin karışmasını <span class="t16">biz</span> sağladık. Bir gezegene indik ve üstümüz başımız çiçek tozuyla kaplandı. Çiçeklerin kapanmalarını hatırlıvor musun? Herhalde bu onların tozlarını salıvermelerinden sonra oldu. Biz de o yüzden aksırdık zaten... Sonra diğer gezegene indik. Ve çiçek tozlarını üzerimizden süpürdük. Artık yeni bir melez tür yetişecek. Biz iki bacaklı birer arıydık, Chouns. Çiçeklerle ilgili olarak görevimizi yerine getiriyorduk.»</p>

  <p>Chouns usulca gülümsedi. «Aslında bu hiç de hoş bir rol değil.»</p>

  <p>«Kahretsin! Sorun o değil. Sen tehlikenin farkında değil misin? Neden kendi dünyamıza hemen dönmemiz gerektiğini anlamıyor musun?»</p>

  <p>«Neden?»</p>

  <p>&ldquo;Çünkü organizmalar bir hiçe uymaya çalışmazlar. O bitkiler gezegenlerarası döllenmeye uymuş gibiydiler. Hatta ücretimiz de ödendi. Arıların ücretleri ödendiği gibi. Bize balözü değil Gamow dürbünleri verildi.»</p>

  <p>-E?»</p>

  <p>«Gezegenlerarası döllenme için birinin ya da bir şeyin bu işi yapması gerekir. Bu görevi bu sefer <span class="t16">biz</span> yaptık. Ama o yıldız kümesine giren ilk insanlar bizdik. O halde bu işi bizden önce insan olmayan yaratıklar yapıyorlardı. Belki de bitkiyi bir gezegenden diğerine de yine o insan olmayan yaratıklar götürdü. Bu da şu anlama geliyor: bu yıldız kümesinde akıllı canlılar yaşıyor. Onlar uzayda yolculuk yapacak kadar zekiler. Ve dünya bu durumu öğrenmeli.»</p>

  <p>Chouns başını, «Hayır,» der gibi ağırağır salladı.</p>

  <p>Smith'in kaşları çatılmıştı. «Bu mantık dizisinde bir hata mı</p>

  <p class="p27">var?»</p>

  <p>Chouns başını avuçlarının arasına aldı. Yüzünde üzgün bir ifade vardı. «Senin hemen her şeyi gözden kaçırdığını söyleyebiliriz.»</p>

  <p>Smith öfkeyle, «Neleri gözden kaçırdım?» diye sordu.</p>

  <p>«Senin çapraz dölleme varsayımın fena sayılmaz aslında, ama birkaç noktayı hesaba katmadın. O yıldız sistemine yaklaştığımız zaman hiper-atomik motorlarımız bozuldu. Hem de otomatik kontrolların anlayamadığı ve onaramadığı bir biçimde. Gezegene indikten sonra motorları tamir etmeyi düşünmedik. Hatta onları unuttuk. O motorları daha sonra çalıştırdığın zaman ikisinde de hiçbir arıza olmadığını gördün. Bunu hiç önemsemediğin için bana bu durumdan ancak birkaç saat sonra söz ettin.</p>

  <p>«Başka bir şeyi alalım. Biz gezegene inmek için ne kadar da ılıygun yerler seçtik. İki gezegende de hernen hayvanların yanına indik. Sadece bir raslantı mıydı bu? Ve o yaratıkların çok iyi niyetli olduklarına inandık. Bu aklın alacağı bir şey miydi? Gemiden çıkmadan önce havada zehir olup olmadığını bile kontrol etmedik.</p>

  <p>«Ayrıca beni en çok endişelendiren de o Gamow dürbünleri yüzünden iyice çıldırmam! Neden? Evet, onlar değerli. Ama deliye dönecek <span class="t16">kadar</span> da değil. Üstelik ben genellikle çabucak bir iki papel kazanacağım diye aklımı kaçırmam.»</p>

  <p>Smith bu konuşmayı endişeli bir sessizlik içinde dinlemişti. Sonra, «Bütün bunlar önemli değil ki...» dedi.</p>

  <p>«Haydi, Smith. Yapma canım! İkimizin kafasının da dışarıdan kontrol altına alındığı belli değil mi?»</p>

  <p>Smith'in ağzı çarpılmıştı. Alay mı edecekti, yoksa kuşkulanması mı gerekiyordu bunu bilemiyordu. «Yine o psionik illetin mi tuttu?..</p>

  <p>«Evet. Gerçek gerçektir. Sana önsezilerimin bir tür ilkel telepati olabileceğini söylemiştim.»</p>

  <p>«Bu da mı bir gerçek? Birkaç gün önce hiç de böyle düşünmüyordun.»</p>

  <p>«Ama şimdi böyle düşünüyorum. Dinle. Ben senden daha iyi bir &lsquo;alıcı'yım. O yüzden daha iyi anlıyorum. Daha fazla etki aldığım için. Anlıyor musun?»</p>

  <p>Smith sertçe, «Hayır,» dedi.</p>

  <p>«O halde beni biraz daha dinle. Sen Gamow çlürbünlerinin döllenmeye yardım etmemizi sağlayan balözü olduğunu söyledin. Bunu sen kendin söyledin.»</p>

  <p>«Pekala</p>

  <p>«Öyleyse... nereden geldi onlar? O dürbünler dünyamızda üretilmiş şeylerdi. Hatta dürbünlerin üzerindeki üreticinin adını ve medelin türünü okuduk. Harf harf. Ama bu yıldız kümesine daha önce hiçbir insan uğramamış. O halde o dürbünler nereden geldi? İkimiz de o sırada bu noktayı düşünüp endişelenmedik bile. Senin şimdi de endişelendiğin yok.»</p>

  <p>«Şey...»</p>

  <p>«Gemiye bindikten sonra o dürbünleri ne yaptın, Smith? Onları benden aldın. Bu kadarını hatırlıyorum.»</p>

  <p>Smith kendisini savunmak istercesine, «Onları kasaya koydum,» diye cevap verdi.</p>

  <p>«Ondan sonra dürbünlere hiç dokundun mu?»</p>

  <p>«Hayır.»</p>

  <p>«Ya ben? Ben dokundum mu?» ,</p>

  <p>«Bildiğim kadarıyla dokunmadın.»</p>

  <p>..Şerefim üzerine yemin ediyorum, onlara ben de hiç dokunmadım. Neden şimdi kasayı açmıyorsun?»</p>

  <p>Smith ağır ağır kasaya gitti. Bu, adamın parmak izlerine göre ayarlanmıştı. Kapak hemen açıldı, Smith kasanın içine bakmadan uzandı ve sonra yüzündeki ifade değişiverdi. Tiz bir sesle bağırarak kasadaki şeylere baktı. Ardından onları eline aldı.</p>

  <p>Şimdi elinde değişik renklerde dört taş parçası vardı. Bunlar kabaca dikdörtgen biçimiydiler.</p>

  <p>Chouns usulca, «Bizi sürüklemek için duygularımızı kullandılar,» diye açıkladı. Sanki bu kelimeleri teker teker arkadaşının inatçı kafasına sokmaya çalışıyordu. «Gezegenlerden birine inmemiz için hiper-atomik motorların bozulduklarını sanmamızı sağladılar. Hangi gezegene ineceğimiz önemli değildi sanırım. Birine indiğimiz zaman dakik dürbünler bulduğumuzu sanmamıza neden oldular. Hemen diğer gezegene koşmamız için.»</p>

  <p>Smith inledi. «Kim <span class="t16">onlar?</span> Kuyruklar mı, yoksa yılanlar mı? Yoksa her ikisi de mi?»</p>

  <p>Chouns, «İkisi de değil,» dedi. «Bitkiler.»</p>

  <p>«Bitkiler mi? <span class="t16">Çiçekler</span> mi yani?»</p>

  <p>«Tabii. İki değişik tür hayvanın aynı cins çiçeklere baktıklarını gördük. Biz de birer hayvan olduğumuz için efendilerin de onlar olduklarını sandık. Ama böyle düşünmemiz için bir neden var mıydı? Özen gösterilen canlılar bitkilerdi aslında.»</p>

  <p>«Biz dünyada da bitki yetiştiriyoruz, Chouns.»</p>

  <p>Adam, «Ama biz o bitkileri yiyoruz,» dedi.</p>

  <p>«Belki o yaratıklar da pembe bitkileri yiyorlar.»</p>

  <p>Chouns, «Diyelim ki onları yemediklerini biliyorum...» diye başını salladı. «Bizi iyi yönettiler. Gemiyi indirmek için çıplak bir yer bulmaya ne büyük bir titizlikle çalıştığımı hatırlıyor musun?»</p>

  <p><span class="t16">«Ben</span> öyle bir istek duymadım.»»</p>

  <p>«Sen kontrolların başında değildin. Onun için seni düşünüp endişelenmiyorlardı. Sonra, şunu da unutma, biz o çiçek tozlarını hiç farketmedik. Oysa üstümüz başımız pollenle kaplanmıştı. Durumu ancak ikinci gezegene indikten sonra gördük.»</p>

  <p>«Olamaz! Hiç bu kadar mantıksızca bir şey duymadım. İmkânsız bu.»»</p>

  <p>«Neden imkânsız? Biz zekâyla bitkiler arasında hiçbir zaman bir bağlantı kurmayız. Çünkü bitkilerin sinir sistemleri yoktur.</p>

  <p class="p27">Ama bu bitkilerde olabilir. Sapların üstündeki o etli tomurcukları hatırlıyor musun? Ayrıca... bitkiler rahatça etrafta dolaşamazlar. Ama psionik güçlerini geliştirdikleri ve rahatça dolaşan hayvanları kullandıkları takdirde buna gerek kalmaz. Onlara bakılır, gübre ve su verilir. Döllenmeleri sağlanır vb. Hayvanlar o bitkilere çok bağlıydılar. Onlara sevgiyle bakıyor ve bu yüzden mutluluk duyuyorlardı. Çünkü bitkiler onların kendilerini mutlu hissetmelerini sağlıyorlardı.»</p>

  <p>Smith tekdüze bir sesle, «Sana acıyorum,» dedi. «Hele bu hikâyeyi dünyada anlatmaya kalkarsan sana daha da çok acıyacağım.»</p>

  <p>Chouns, «Benim artık hiçbir hayalim yok,» diye mırıldandı. «Ama... dünyamızı uyarmaktan başka ne yapabilirim? O bitkilerin hayvanlara neler yaptıklarını gördün.»</p>

  <p>«Sana göre onları kendilerine esir ediyorlar.»</p>

  <p>«Daha da kötüsü. Ya kuyruklu yaratıklar, ya yılan nesneler veya ikisi birden vaktiyle uzay yolculuğu yapabilecek kadar uygarmışlar. Yoksa iki gezegende de aynı bitkiden olamazdı. Ama bitkiler psionik güçlerini geliştirir geliştirmez bu uygarlık sona ermiş. (Belki melez bir tür bunu başardı.) Atom çağına erişen hayvanlar tehlikeli yaratıklardır. O yüzden o yaratıkların bütün bunları unutmaları sağlanmış. Ve sonunda gördüğün o duruma düşmüşler. Kahretsin! Smith, o bitkiler evrenin en tehlikeli canlıları! Dünyaya onları haber vermemiz gerekiyor. Çünkü başka dünyalılar da o kümeye giriyor olabilirler.»</p>

  <p>Smith, «Biliyor musun?» diye güldü. «Çok yanılıyorsun. O bitkiler bizi gerçekten kontrolları altına almış olsalardı gezegenden kaçıp başkalarını uyarmamıza izin verirler miydi?»</p>

  <p>Chouns durakladı. «Bilmiyorum...»</p>

  <p>Smith'in keyfi yerine geldi. «Bir an beni bayağı korkuttun. Bunu itiraf etmeliyim..»</p>

  <p>Chouns başını iyice ovaladı. Gitmemize neden izin verdiler, diye düşünüyordu. Zaten neden dünyayı uyarmak için bu kadar telaşlanıyorum? Belki de bizimkiler o gezegenlere ancak bin yıl sonra gidecekler.</p>

  <p>Adam çaresizce düşündü ve sonunda kafasında bir fikir belirir gibi oldu. Chouns onu yakalamaya çalıştı ama düşünce kaybolup gitti. Adama bir an sanki bir güç bu fikri bir yana <span class="t16">itivermi</span><span class="t16">ş</span> gibi geldi. Ama Chouns sonra bunu da unuttu.</p>

  <p class="p122">Şimdi sadece geminin son sürat gitmesi gerektiğini biliyordu. Acele etmeliydiler...</p>

  <p>Böylece sayısız yıllar sonra yine uygun şartlar oluşmuştu. Ana bitkinin iki gezegende yetişen cinslerinin proto-sporları karşılaşıp birbirlerine karışmış ve yeni gelen hayvanların elbiselerine, saçlarına ve gemilerine yayılmışlardı. Ve hemen hemen aynı anda melez sporlar oluşmuştu. Sadece bu melez sporların yeni bir dünyaya alışacak güç ve yetenekleri vardı.</p>

  <p>Sporlar şimdi gemide sessizce bekliyorlardı. Ana bitki gemideki yaratıkların kafalarına son bir güdü yerleştirmişti. O yüzden müthiş bir hızla yeni ve olgun bir dünyaya doğru gidiyorlardı. O gezegende özgürce dolaşan yaratıklar bitkilerin ihtiyaçlarını karşılayacaklardı.</p>

  <p>Sporlar bitkilere özgü o sabırla beklediler. Hiçbir hayvanın bilemeyeceği, her şeyi alt eden bir sabırdı bu. Ve sporların her biri de küçücük birer kâşif sayılabilirdi.</p>
</body>
</html>
