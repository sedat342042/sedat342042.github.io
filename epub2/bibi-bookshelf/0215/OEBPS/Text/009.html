<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p117"><a id="a15"></a>BİR İLİŞKİ OLAMAZ</p>

  <p>Raph tipik bir Amerikalıydı. Zamanına uygun bir tip. Bizim çağımızın ölçülerine göreyse son derecede çirkindi. Çene kemikleri çok iri, burnu kavisli ve geniş, siyah gözleri de küçücüktü. Bu gözler burnunun genişliği yüzünden birbirlerinden iyice uzaktı. Raph'ın boynu kalın, gövdesi enliydi. Parmakları küt, kavisli tırnaklarıysa güçlüydü.</p>

  <p>Kalın bacaklarının ve tabanları etli iri ayaklarının üzerinde dimdik durduğunda boyu neredeyse iki yüz yirmi beş santimi geçecekti. Ayakta ya da otururken ağırlığı bir tonun dörte biri kadardı.</p>

  <p>Ama alnı geniş bir kavis çiziyordu ve kafatası genişti. Şimdi yazı masasının üzerine eğilmiş, dev eliyle kalemi incelikle kullanıyor ve rahatça çalışıyordu.</p>

  <p>Aslında karısı ve diğer Amerikalıların çoğu onun yakışıklı bir prkek olduğunu düşünüyorlardı.</p>

  <p class="p118">Bu zaman ekseni üzerindeki uzun bir sapmanın kimyasını gösteriyordu.</p>

  <p>Raph Junior bizim tipik Amerikalının daha küçük bir kopyasıydı. Yeni yetişme çağındaydı ve çocukluk devresine özgü o kıllar hâlâ vardı. Bu koyu renk, kıvırcık sık bir kürk gibi göğsünü ve sırtını kaplıyordu. Ama artık seyrelmeye başlamıştı bile. Raph Junior belki çle bir yıl içerisinde erkekliğinin gururlu çıplaklığını örtecek olan olgunluk gömleğini giyecekti.</p>

  <p>Ama o arada pantolonuyla oturuyor ve diaframının hemen üzerindeki bir noktayı tembel tembel kaşıyordu. İnsanlar müzedeyken babasıyla oraya gelmesi hiç de fena olmuyordu. Ne var ki, bugün müze kapalıydı. Şimdi Raph Junior boş koridorlardan geçerken ayak sesleri ortalıkta yankılanıyordu.</p>

  <p>Zaten oradaki her şeyi bilirdi. Müzede daha çok kemikler ve taşlar vardı.</p>

  <p>Junior, «şu nedir?» diye sordu.</p>

  <p>«Hangisi?» Raph başını kaldırarak omzunun üzerinden baktı. Sonra da yüzünde memnun bir ifade belirdi. «Ah, o yeni bir şey. İlkel primat örneği. Parçaları birleştirip her şeyini oluşturmuşlar. Örneği bana Kuzey Nehri Grubundan yolladılar. Ne hoş değil mi?» Anlık bir memnunlukla tekrar işine döndü. İlkel primat en aşağı bir hafta daha gösterilmeyecekti. Raph'ın onun yerleştireceği şeref köşesini hazırlaması gerekiyordu. Çevre uygun olmalıydı. Şu anda medel Raph'ın sevdiği özel bir eşya gibi bürosundaydı. '</p>

  <p>Raph Junior ise bu &lsquo;hoş' şeye başka duygularla bakıyordu. Gördüğü aşağılanacak kadar kısa boylu, sıska, ince kol ve bacaklı, üzeri kıllarla kaplı, küçük suratlı, iri patlak gözlü bir yaratıktı.</p>

  <p>Çocuk, «Ama o nedir, baba?» diye ısrar etti.</p>

  <p>Raph sabırsızca kımıldandı. «Onun milyonlarca yıl önce yaşayan bir yaratık olduğunu düşünüyoruz. Bizce görünüşü öyle.»</p>

  <p>Çocuk ısrar etti. «Neden?»</p>

  <p>Raph karşı koymaktan vazgeçti. Konuyu ayrıntılarıyla iyice açıklaması gerektiğini anlıyordu. «Şey... Bir kere kemiklerin biçiminden kasların nasıl olduklarını anlıyoruz. Kirişlerin nerelere uyacakları ve sinirlerin hangi noktalara bağlanacaklarını da. Dişlerden, hayvanın ne tür bir sindirim sistemi olması gerektiğini öğreniyoruz. Ayak kemiklerinden de duruşunu. Geri kalanını 'Benzerlik prensibi'ne göre çözümlüyoruz. Yani bugün yaşayan ve aynı tür iskeletleri olan yaratıkların dış görünüşlerine bakıyoruz. Bu yaratığın üzeri de kırmızı kıllarla kaplı olduğu gibi günümüzdeki primatların da çoğu kızıl tüylü. Çıplak butları nasırlı. Zaten günümüzdeki primatlar küçük, önemsiz yaratıklar. Soyları da tükenmek üzere...»</p>

  <p>Junior modelin arkasına koşarak butlarının çıplak olup olmadıklarına baktı.</p>

  <p>«... Kulakları küçük ve buruşuk. Suratları öne doğru uzun ve etli. Özel yiyeceklerle beslenmiyorlar. Onun için de dişleri her besine uygun. Geceleri dolaşıyorlar. Bu yüzden gözleri iri. Aslında bütün bunlar çok basit şeyler. E, oldu mu, delikanlı?»</p>

  <p>Junior bu konuyu düşündü düşündü ve sonunda modeli aşağılarcasına, «Bence o bir Eekah&rsquo;a benziyor,» diye fikrini açıkladı. «Çirkin ve yaşlı bir Eekah&rsquo;a.»</p>

  <p>Raph hayretle oğluna baktı. Bir noktayı kaçırmış olduğu belliydi, «Eeakh da nedir? Kitaplarda okuduğun hayali bir yaratık mı?»</p>

  <p>«Hayali mi? Aman, baba, sen <span class="t16">hiç</span> Kayıtçıya uğramıyor musun?»</p>

  <p>Bu utandırıcı bir soruydu. Çünkü &lsquo;Baba&rsquo; bunu hiçbir zaman yapamıyordu. Yani hiç olmazsa erginliğe erişeli beri. Tabii çocukken dünyanın konuşulan, yazılan ve kaydedilen hikâyelerinin koruyucusu olan Kayıtçı her zaman ilgisini çekmişti. Ama sonra olgunlaşmış...</p>

  <p>. Raph hoşgörüyle, «Eekah&rsquo;la'r konusunda yeni hikâyeler mi var?» dedi. «Çocukken öyle şeyler yoktu sanırım.»</p>

  <p>«Ne demek istediğimi anlamıyorsun, baba.» Genç Raph&rsquo;ın öfkelenmek üzere olduğu düşünülebilirdi. Ama bunu belli etmeyecek kadar dikkatliydi. .Çocuk kırılmışcasına, «Eekah&rsquo;lar gerçek canlılar,» diye açıkladı. «Onlar Diğer Dünyadan gelmişler. Sen bunu duymadın mı? Bundan okulda bile söz ediliyor. Grup dergisinde de. Kendi ülkelerinde tepeüstü duruyorlar ama bunun farkında değiller. Ayrıca şuradaki ihtiyar ilkel yaratığa da çok benziyorlar.»</p>

  <p>İyice şaşalayan Raph kafasını topladı. Yeni yetişen oğlunu arkeoloji konusunda bilgi edinmek için sorguya çekmek çok tuhaf kaçacaktı. Adam bir an durakladı. Sonuçta o da bazı şeyler duymuştu. Dünyanın diğer yarım küresinde geniş kıtalar olduğu söyleniyordu. Galiba onların üzerinde canlıların yaşadığı da bildirilmişti. Ama Raph'ın kafasında çok az bilgi kalmıştı. Herhalde insanın kendisini ilgilendiren alana bağlanıp kalması her zaman akıllıca bir şey değildi.</p>

  <p>Oğluna, «Gruplarda Eekah'lar var mı?» diye sordu.</p>

  <p>Çocuk çabucak başını salladı. «Kayıtçı, kafalarının bizimkiler kadar iyi çalıştığını söylüyor. Havada giden makineleri varmış. Buraya da öyle gelmişler.»</p>

  <p>Raph sert sert, «Junior!» dedi.</p>

  <p>Çocuk haksızca suçlandığı için, «Yalan söylemiyorum,» diye bağırdı. «Kayıtçıya sor! Bak bakalım sana ne diyecek!»</p>

  <p class="p100">Raph kâğıtlarını ağır ağır topladı. Bu Her Şeyin Kapalı Olduğu Gündü. Ama herhalde Kayıtçıyı evinde bulabilirdi.</p>

  <p>Kayıtçı, Kızıl Nehir Gurrow Grubunun yaşlı bir üyesiydi. Yaşayanlardan pek azı onun gençliğini hatırlıyordu. Bu göreve herkesin rızasıyla getirilmiş ve başarılı olmuştu. Çünkü' o da Raph gibiydi. Raph neden Müzeci olmuşsa, yaşlı adam da aynı nedenle Kayıtçılığı seçmişti. Çünkü bunu istiyor, bu hoşuna gidiyordu ve başka tür bir yaşamı aklı almıyordu.</p>

  <p>Gurrow Grubunda doğmamış olanların bu toplumun sosyal yapısını kavramaları zordu. Aslında çok gevşek oluşmuş bir biçim olduğu için de &lsquo;yapı' sözcüğü uygun değildi. Gurrow'lu bir kimse yeteneğine inandığı bir işe girerdi. Yarım kalan ya da yapılması gereken işlerle bütün üyeler ilgileniyorlardı. Ya da bu işleri kura sırasıyla görüyorlardı. Bu biçimde açıklandığında, bu sistem çalışamayacak kadar basitmiş gibi gözüküyordu. Ama gerçek böyle değildi. İlk Gönüllü Gurrow Grubu kurulduğundan beri geçen bin yıllık sürede toplanan töreler sistemi karmaşık, esnek ve çalışabilir bir hale sokuyorlardı.</p>

  <p>Raph'ın da tahmin ettiği gibi Kayıtçı evindeydi. Müzeci eski ve haksızca ihmal edilmiş bir dostluğu tazelerken utandı. Tabii Kayıtçının referans kitaplarından yararlanıyordu ama her zaman dolaylı bir biçimde. Fakat bir zamanlar o da çocuktu ve bu aklı selim adamın dizinin dibinde çok şey öğrenmiş, ancak sonradan bu dostluğu sürdürmemişti.</p>

  <p class="p3">Raph'ın şimdi girdiği oda tıka basa kayıtlarla doluydu. Basılmış malzeme de vardı burada. Kayıtçı, Müzeciyi sevinçle karşılarken bir yandan da özür dileyip durdu.</p>

  <p class="p3">«Diğer gruplardan malzeme geldi. Onların kataloğunu yapmak zaman alıyor. Ben de galiba eskisi kadar vakit bulamıyorum.» Piposunu yakarak dumanlarını güçle savurmaya başladı. «Galiba her zaman yanımda çalışacak bir yardımcı bulmam gerekecek. Oğluna ne dersin, Raph? O da senin yirmi yıl önce yaptığın gibi sık sık buraya geliyor.»</p>

  <p class="p3">«O günleri hatırlıyor musun?»</p>

  <p class="p3">«Galiba senden daha iyi hatırlıyorum. Oğlun bu görevden hoşlanır mı dersin?»</p>

  <p class="p3">«İstersen onunla bir konuş. Belki sana yardım etmek hoşuna gider. Oğlumun arkeolojiye bayıldığını söyleyemeyeceğim.» Raph gelişigüzel bir kaydı alarak üzerindeki etikete baktı. «Hım... Joquin Vadisi Grubundan. Orası buradan çok uzak.»</p>

  <p class="p3">«Evet, çok uzak.» Kayıtçı başını salladı. «Tabii ben de onlara bizim Kayıtçılardan bazılarını yolladım. Bizim grubun çalışmaları bütün kıtada hayranlıkla karşılanıyor.» Sesinde gurur vardı. «Hatta... » Piposunun sapıyla Müzeciyi işaret etti. «... senin soyları tükenmiş primatlarla ilgili tezin her tarafa dağıtıldı. İki bin kopya yolladım. Daha da istiyorlar. Bu... arkeoloji için... çok iyi bir şey sayılır.»</p>

  <p class="p3">«Ben de buraya arkeoloji yüzünden geldim. Bu ve bir de oğluma anlattıkların yüzünden.» Raph konuya girmekte zorluk çekiyordu. «Yanılmıyorsam oğluma diğer yarım kürede yaşayan Eekah adlı yaratıklardan söz etmişsin. Onlar hakkında ne biliyorsan hepsini öğrenmek isterim.»</p>

  <p class="p3">Kayıtçının yüzünde düşünceli bir ifade belirdi. 'Şey... Sana bütün bildiklerimi şuracıkta anlatabilirim. Ya da istersen kitaplığa gidip oradaki eserlere bakabiliriz.»</p>

  <p class="p3">«Kitaplığı benim için açmak zahmetine girme. Kapalı Günü bugün. Sen bana biraz fikirver. Daha sonra kitaplara bcikarım.»</p>

  <p class="p3">Kayıtçı piposunun ucunu ısırarak iskemlesini iykt<span class="t14">e</span>. <span class="t14">d</span>uv<span class="t14">ara</span> kadar geriye itti. Gözlerini düşünceli bir tavırla <span class="t14">i|erideki</span> bir n°kt<span class="t14">a</span>ya dikerek, «Şey... Galiba olay beş yıl önce diğer yarım küredeki kıtaların bulunmasıyla başladı. Belki bu olayı biliyorsun?» dedi.</p>

  <p>«Sadece duydum. Yani herkes gibi ben de o kıtaların var olduğunu biliyorum. Bir ara arkeoloji araştırmaları için yepyeni, pırıl pırıl bir alan, diye düşündüğümü de hatırlıyorum ama hepsi o kadar.»</p>

  <p>«Ah, öyleyse sana anlatılacak çok şey var. Bildiğin gibi o kıtaları doğrudan doğruya biz bulduk. Beş yıl önce birkaç yabancı yaratık uçan bir makineyle East Harbor Grubuna erişti. Onlar Gurrow değillerdi. Makine kesin bilimsel prensiplere göre uçuyordu. Bunu daha sonra öğrendik. Prensibin temelinde havanın bazı nitelikleri vardı. Bu yabancılar aralarında yabancı bir dilde konuşuyorlardı. Zeki oldukları belliydi. Kendilerini Eekah diye tanımlıyorlardı. East Harbor Grubundaki Gurrow'lar onların dilini öğrendiler. Bu dil basitti ama söylenilemeyecek bazı seslerle doluydu. Bende o dilin grameri de var. Seni ilgilendiriyorsa...»</p>

  <p>Raph ilgilendirmediğini belirtmek için elini salladı.</p>

  <p>Kayıtçı, «Gruptaki Gurrow'lar,» diye konuşmasını sürdürdü. «Demir Dağı Grubunun yardımıyla uçan makinenin eşini yaptılar. Bildiğin gibi Demir Dağlılar çelik işlerinde uzmandır. Bu uçan makinelerle okyanus aşıldı. Bununla ilgili olarak birkaç düzine eser yazıldığını söyleyebiliriz. Yani uçan makine, aerodinamik denilen yeni bir bilim ve hatta zeki bir tek yaratık olmadığıyla ilgili değişik bir felsefe sistemi hakkında kitaplar yazıldı. Bütün bunlar East Harbor ve Demir Dağı Gruplarınca hazırlandı. Beş yıllık bir sürede şaşılacak kadar çok eser verdiler. Hepsi de bizde var.»</p>

  <p>«Ama o Eekah'lar... onlar hâlâ East Harbor Grubunun yanındalar mı?»</p>

  <p>«Hımm... Öyle olduğundan hemen hemen eminim. Kendi kıtalarına dönmeye yanaşmıyorlar. Kendilerinden 'siyasi mülteci' diye söz ediyorlar»</p>

  <p>«Siya... ne?»</p>

  <p>Kayıtçı, «Onlarin kendi dillerinde söyledikleri bir laf bu,» dedi. «Ve bizim dilimize ancak böyle çevrilebiliyor.»</p>

  <p>«Ama neden <span class="t16">siyasi</span> mülteci?.. Niçin jeolojik mülteci değil? Ya da feşmekân mülteci? Bence bir çeviriden anlam çıkmalıdır.»</p>

  <p>Kayıtçı omzunu silkti. «Kitaplara başvurmanı önereceğim. Eekah'lar birtakım suçlular olmadıklarını iddia ediyorlar. Ben sana sadece bildiklerimi anlatıyorum.»</p>

  <p class="p119">«Pekâlâ, görünüşleri nasıl onların? Sende resimleri var mı?» «Kitaplıkta var.»</p>

  <p class="p119">«Benim <span class="t16">Arkeoloji Prensipleri</span> adlı kitabımı okudun mu?» «Şöyle bir baktım.»</p>

  <p class="p119">«İlkel primatın elle çizilmiş resmini hatırlıyor musun?» «Korkarım hatırlamıyorum.»</p>

  <p>«Öyleyse kitaplığa gidelim. ....</p>

  <p class="p120">«Tamam...» Kayıtçı zorlukla ayağa kalkarken bir şeyler mırıldanıyordu.</p>

  <p>Kızıl Nehir Gurrow Grubu yöneticisinin durumu Müzeci ya da Kayıtçınınkinden pek farklı değildi. Ya da gönüllü olarak bir işi yapan birininkinden. Arada bir fark olmasını istemek toplumda yöneticilik yeteneğinin ender bulunduğunu sanmak anlamına</p>

  <p class="p27">gelir.</p>

  <p>Gurrow Grubunda iş, meyvalarından sadece çalışan kimsenin değil, diğerlerinin de yararlandıkları bir çaba anlamına gelirdi. İşler iki sınıfa ayrılıyordu. Bir, Gönüllü İşler. İki, Zorunlu ya da Toplumsal İşler. İlk sınıftan olan bütün işler birbirine eşitti. Bir Gurrow işe yarayan hendekler kazmaktan hoşlanabilirdi. O zaman onun bu eğilimine ve işine saygı göstermek gerekirdi. Ama kimse bu tür hendek kazma işlerinden hoşlanmadığı ancak bunun grubunun rahatı için gerekli olduğu anlaşıldığı zaman bu toplumsal bir göreve dönüşüyordu. Toplumsal bir işe. O zaman bu görev ya sırayla yapılıyordu ya da kurayta. Sıkıcı ama kaçınılamayacak bir şeydi bu.</p>

  <p>İşte bu nedenle Yöneticinin oturduğu ev diğerlerininkinden ne daha genişti, ne de daha lüks. Adam hiçbir masanın başına geçip oturmuyordu. İşinin adından başka bir unvanı yoktu. Kimse Yöneticiye karşı haset ya da nefret duymuyor ya da ona tapmıyordu</p>

  <p>Adam, gruplararası ticareti düzenlemek, toplumun mali işlerini kontrol etmek ve binde bir çıkan anlaşmazlıklarda karar vermekten hoşlanıyordu. Tabii hoşuna giden bir şeyi yaptığı için ona ek yiyecek verilmiyor ya da enerjiyle ilgili ayrıcalıklar tanınmıyordu.</p>

  <p>İşte Raph da o yüzden izin almak değil hesaplarını düzgün bir biçimde sunmak için Yöneticiye uğradı. Kapalı Günü henüz sona ermemişti. Yönetici akşam yemeğinden sonra koltuğuna yerleşmiş, akşam yemeğinden sonra içtiği sigarını tüttürüyordu. Elinde de akşam yemeğinden sonra okuduğu kitap vardı. Altı çocuğu ve karısının zamanla pek ilgileri yoktu ama onlarda da akşam yemeği sonrasına özgü bir hava vardı denilebilir.</p>

  <p>Raph içeri girdiği zaman bütün ailenin sesli selamlarıyla karşılandı. Müzeci iki eliyle kulaklarını kapattı. Minik Yöneticilerin (Tek unvanları buydu. Yazar.) bir işleri varsa o da gürültü etmekti. Gerçekten de bundan hoşlanıyorlar ve diğerleri de bu çabaların meyvalarını paylaşıyorlardı. Çocukların kulak zarlarının bu gürültülerden hiç etkilenmediği belliydi.</p>

  <p>Yönetici onları edadan çıkardı.</p>

  <p>Raph onun uzattığı sigarı alırken, «Bir süre için gruptan ayrılmayı düşünüyorum, Lahr,» dedi. «İşim bunu gerektiriyor.»</p>

  <p>«Gidişin hoşumuza gitmeyecek, Raph. Bizden fazla ayrı kalmayacağını umarım.»</p>

  <p>«Ben de öyle. Ortak ünitelerin durumu nasıl?»</p>

  <p>«Ah, sana bol bol yeter sanırım. Nereye gitmeyi düşünüyorsun?»</p>

  <p>«East Harbor Grubuna.»</p>

  <p>Yönetici başını salladı ve düşünceli bir tavırla sigarının dumanlarını üfledi. «Ne yazık ki, defterlere göre East Harbor'un bizden biraz alacağı var. İstersen bunu tekrar kontrol ederim. Ama elimizdeki Ortak Trampa Üniteleri hem yol masraflarını, hem de diğer harcamalarını karşılar.»</p>

  <p>«Bu çok iyi. Ama şimdi söyle; Toplum İşi Listesindeki durumum nasıl?»</p>

  <p>«Hım... Kayıtları almam gerekecek. Bana bir dakika izin ver.» Yönetici ağır ve iri gövdesiyle ilerleyerek, odadan hole çıktı. Raph durdu. Yalancı bir vahşilikle homurdanarak ona dişlerini gösteren ve yuvarlanarak yaklaşan bir küçüğü usulca itti. Çocukların en küçüğüydü o. Sık siyah kürkten oluşan bir yumak. Burnu çocuksu ve uzundu, henüz genişlememiş ve yarım milyon yıl önce yaşayan hayvan atalarınınkine benzer bir hal almamıştı.</p>

  <p>Yönetici elinde kalın bir defterle döndü. İri camlı bir gözlük takmıştı. Defteri dikkatle açarak sayfaları karıştırdı ve aradığı yeri buldu. Sonra da parmağını usulca sütunların üzerinde dolaştırdı. «Sadece su sistemiyle ilgili iş var. Gelecek hafta bakım timinde çalışacaksın. Ondan sonra en aşağı iki ay hiçbir görevin yok.»</p>

  <p>«O zamana kadar zaten dönerim. Birinin bakım işinde yerimi alması mümkün mü acaba?»</p>

  <p>«Hım... Ben birini bulurum. Bu işi her zaman en büyük oğluma yaptırabilirim. O çalışma yaşına girmek üzere. Her şeyin tadına bakması iyi olur. Belki de barajda çalışmak hoşuna gider.»</p>

  <p>«Öyle mi? O benim görevimi üzerine alırsa bana haber ver. Sık sık yerime geçebilir.»</p>

  <p>Yönetici usulca, «Ona hiç güvenme, Raph,» diye güldü. «Oğlum, uyumayı hepimiz için yararlı bir hale sokabilseydi hemen bu görevi üstlenirdi. Sahi, aklıma gelmişken, East Harbor Grubuna neden gidiyorsun? Konuşmak istemiyorsan kapatabilirim.»</p>

  <p>«Belki bana güleceksin ama ben Eekah denilen yaratıkların gerçekten var olduklarını yeni öğrendim.»</p>

  <p>«Eekah'lar mı? Evet, biliyorum.» Yönetici parmağını uzattı. «Şu denizin ötesinden gelen yaratıklar. Öyle değil mi?»</p>

  <p>«Evet, öyle. Ama hepsi bu kadar değil. Ben kitaplıktan geliyorum. Onların üç boyutlu resimlerini gördüm, Lahr. Bu Eekah' lar 'ilkel primat'. Ya da hemen hemen öyleler. Hiç olmazsa primat onlar. <span class="t16">Zeki</span> primatlar. Gözleri küçücük, burunları da yassı. Çene kemikleri de tamamiyle farklı ...ama hiç olmazsa ilkel primatların yakın akrabaları. Onları görmem şart, Lahr.»</p>

  <p>Yönetici omzunu silkti. Bu konu onu şahsen ilgilendirmiyordu. «Neden? Bunu bilgisizliğim yüzünden soruyorum, Raph. Onları görmen bu kadar önemli mi?»</p>

  <p>«Önemli mi?» Bu sorunun Raph'ı çok şaşırttığı belliydi. «Şu son yıllarda neler olduğunu biliyor musun? Arkeolojiyle ilgili kitabımı okudun mu?»</p>

  <p>Yönetici kesin bir tavırla, «Hayır,» dedi. «Çöp dökme işinden kurtulacağımı bile bilsem o kitabı yine de okumam.»</p>

  <p>«Bundan da senin çöp işine arkeolojiden daha yatkın olduğun anlaşılıyor,» dedi. «Ama neyse... Ben hemen hemen on yıldır, tek başıma ortaya attığım varsayım uğruna savaşıyorum. Ben ilkel primatın gelişmiş bir uygarlığı yaratan, zeki bir yaratık olduğuna inanıyordum. Bu ana kadar mantıktan başka hiçbir desteğim de yoktu. Arkeologların çoğu da onu zaten pek kabul etmezler. Kesin bir şey isterler. Bir grubun kalıntıları, eserleri, yapıları ya da kitapları gibi şeyleri. Anlıyor musun? Benim elimde ise sadece kafatası pek geniş bir iskelet var. Yıldızlar adına Lahr, onlar on milyon yıl sonra geriye ne kalacağını sanıyorlar? Maden kaybolur. Kâğıt da öyle. Film de.</p>

  <p>«Sadece taş dayanır, Lahr ve taşlaşan kemikler. Bende bu var. İçine beynin sığabileceği bir kafatası. Ve taş. Bilenmiş bıçaklar. Yontulmuş çakmak taşları.»</p>

  <p>Lahr, «İyi ya,» dedi. «İşte sana eserler.»</p>

  <p>«Onlara &lsquo;eolit' deniliyor. Şafak taşı! Diğer arkeologlar onları kabul etmiyorlar. Onların aşınma yüzünden o biçimleri almış doğal şeyler olduklarını söylüyorlar. Ahmaklar!» Raph sonra öfkeyle güldü.</p>

  <p class="p100">«Ama eğer Eekah'lar zeki primatlarsa o zaman ben de iddiamı kanıtlamış olurum.»</p>

  <p>Raph daha önce de yolculuk yapmıştı ama doğuya doğru değil. Yolculuk sırasında tarımın azalması onu etkiledi. Tarihin başlarında Gurrow Grupları uzmanlaşmaya gitmemişlerdi. Her bir grup kendi kendine yetiyordu. Ticaret ise bir gereksinimden çok dostça bir davranıştı.</p>

  <p>Grupların çoğunda durum hâlâ böyleydi. Belki de Raph'ın Kızıl Nehir Grubu bunun tipik bir örneğiydi. Denizden yedi yüz elli metre kadar içeride, verimli çiftlik arazisinin ortasında yaşıyorlardı. Onun için tarımın hâlâ önemi vardı. Nehirden balık çıkıyordu biraz. Sütçülük endüstrisi de iyi gelişmişti. Hatta .ortak ünite durumunun sağlıklı olmasının nedeni de yiyecek ihraç edilmesiydi.</p>

  <p>Ancak doğuya doğru giderlerken geçtikleri gruplar toprakla gitgide daha az ilgilenmeye başladılar. Bacaları tüten fabrika sayısı daha arttı.</p>

  <p>Raph East Harbor .Grubunda bir ticaret merkezi buldu. Bu grubun zenginliği daha çok gemilere bağlıydı. Vasattan daha kalabalıktı bu grup. Evler fazlaydı. Hatta bazıları birbirlerinin yüz metre yakınına yapılmışlardı.</p>

  <p>Raph böyle birbirine girmiş durumda yaşamayı düşündüğü zaman tüyleri sıkıntıyla diken diken oldu. Dokların durumu daha da kötüydü. Gurrow&rsquo;lar toplumsal işe dalmışlard . Gemilere yük doldurma ve boşaltma işlerine.</p>

  <p>East Harbor Grubunun Yöneticisi genç bir adamdı. Bu göreve yeni başlamıştı. İşi ona müthiş bir zevk veriyordu. Ünlü bir yabancıyı konuk etmenin neden olduğu sevinçten neredeyse bayılacaktı.</p>

  <p>Raph&rsquo;a şahane bir ziyafet çektiler. Ve ona her yemeğin nereden geldiğini açıkladılar. Ova Grubundan sığır eti, Kuzey Doğu Ormanları Grubundan patates, Yarım Ada Grubundan kahve, Pasifik Grubundan şarap ve Merkez Göllerinden meyva. Bütün bunlar bir taşralı olan Raph&rsquo;a şahane ve yabancı geldi.</p>

  <p>South lsland Grubundan gelen sigarlarını içerlerken Müzeci, Eekah&rsquo;lar konusunu açtı. East Harbor Yöneticisi ciddileşti o zaman. Biraz da endişelendi.</p>

  <p>«Görmeniz gereken kimse Lemin. O size memnunlukla, elinden geldiği kadar yardım eder. Bu Eekah&rsquo;lar konusunda bir şeyler bildiğinizi mi söylediniz?»</p>

  <p>«Bir şeyler öğrenmek <span class="t16">is</span><span class="t16">t</span><span class="t16">edi</span><span class="t16">ğ</span><span class="t16">imi</span> söyledim. Onlar bildiğim, soyu tükenmiş bir hayvan cinsine benziyorlar.»</p>

  <p>«Demek ilgi alanınız bu. Anlıyorum.»</p>

  <p>Raph nazik nazik, «Belki bana onların buraya nasıl geldiklerini ayrıntılarıyla anlatabilirsiniz, Yönetici,» dedi.</p>

  <p>«Ben o sırada Yönetici değildim, dostum. Onun için bu konuda kendim doğrudan doğruya bilgi edinemedim. Ama kayıtar. açık. Uçan makineleriyle buraya gelen o Eekah Grubu... Havada uçan o aletlerden söz edildiğini herhalde duydunuz.»</p>

  <p>«Evet, evet.»</p>

  <p>«Evet. Şey. .. Onların kaçak oldukları anlaşılıyordu.»</p>

  <p>«Bunu duydum. Ama suçlu olmadıklarını da iddia ediyorlarmış. Öyle değil mi?»</p>

  <p>«Evet. Çok garip değil mi? Hüküm giydiklerini itiraf ettiler. Tabii bunu uzun ve ustaca bir sorgulamanın sonunda açıkladılar. Bu işi de ancak onların dilini öğrendikten sonra yapabildik. Ama kötülük etmediklerini ısrarla söylediler. Anlaşılan siyaset prensipleri konusunda Yöneticileriyle aynı fikirde değillermiş.»</p>

  <p>Raph iri başını bilgiç bir tavırla salladı. «Ah! Ve tabii toplumun verdiği karara uymayı da reddetmişler. Öyle değil mi?»</p>

  <p>«Olay bundan daha karışık. Onlar toplumun ortak bir karar vermediğinde ısrar ediyorlar. Yöneticinin siyaset konusunda kendi başına karar verdiğini söylüyorlar. İddiaları bu.»</p>

  <p>«E, Yönetici değiştirilmemiş mi?»</p>

  <p>«Anlaşılan onun değiştirilmesi gerektiğini düşünenler suçlu sayılıyorlarmış. Bu Eekah'lar gibi.»</p>

  <p>Raph bu sözlere inanamamıştı. Bir sessizlik oldu. Sonra Müzeci, «Bu size mantıklı geliyor mu?» diye sordu.</p>

  <p class="p27">' «Hayır. Ben sadece size onların sözlerini tekrarlıyorum. Tabii Eekah dili büyük bir engel. Bazı sesleri çıkarmak imkânsız. Kelimelerin anlamları cümledeki yerlerine göre değişiyor. Söyleyişteki farka göre de. Çoğu zaman Eekah sözcükleri doğru dürüst çevrildikleri zaman bile bilmeceden farksız oluyor.»</p>

  <p>Raph fikrini açıkladı. «Herhalde burada Gurrow'ların yaşadıklarını gördükleri zaman çok şaşırdılar.»</p>

  <p>«Şaşırmak mı?» Yöneticinin sesi hafifledi. «Hem de ne şaşırmak! Şimdi size bir şeyi açıklayacağım. Bu olay, belli nedenlerle açıklanmadı. Onun için bunun mahrem bir şey olduğunu unutmayacağınızı umarım. Bu Eekah'lar silahları ellerinden alınıncaya kadar beş Gurrow'u öldürdüler. Ellerinde kimyasal reaksiyon yoluyla maden parçacıklarını büyük bir hızla fırlatan bir araç vardı. Biz de daha sonra onun taklidini yaptık. Tabii bu koşullar altında onların suçlu olduklarını ilan etmedik. Çünkü bizim zeki yaratıklar olduğumuzu anlamamışlardı. Anlaşılan...» Yönetici üzüntüyle güldü. «biz onların dünyasındaki bazı hayvanlara benziyoruz. Daha doğrusu Eekah'lar öyle söylüyorlar.»</p>

  <p>Raph birdenbire heyecanlandı, «Gökteki yıldızlar! Öyle söylediler demek? Ayrıntıları açıkladılar mı? Ne tür hayvanlarmış bunlar?»</p>

  <p>Yönetici şaşaladı. «Şey, bilmiyorum. O hayvanların kendi dillerindeki adlarını söylediler. Bunun ne anlamı var? Bizden dev 'ayılar&rsquo;' diye söz ettiler.»</p>

  <p>«Dev neler?»</p>

  <p>«Ayılar. O hayvanların nasıl şeyler oldukları konusunda en ufak bir fikrim yok. Bize benzedikleri dışında tabii. Amerika'da öyle bir hayvan olduğunu sanmıyorum.»</p>

  <p>«Ayılar. Ayılar.» Raph bu sözcüğü kekeleyerek tekrarladı. «Çok ilginç. İlginçten de öte. Müthiş bir şey bu. Biliyor musunuz biz Gurrow'ların ataları konusunda tartışıp duruyoruz, Yönetici. Akıllı Gurrow'ların akrabaları olan ve yaşayan hayvanlar bizim için çok önemli.» Raph iri ellerini memnun memnun ovuşturdu.</p>

  <p>Yönetici heyecan uyandırdığı için memnun olmuştu. «İnsanı şaşırtan birşey daha var. Eekah'lar kendilerini ayrı iki adla çağırıyorlar.»</p>

  <p>«İki adla mı?»</p>

  <p>«Evet. Kimse arada ne fark olduğunu henüz bilmiyor. Eekah'lar ne kadar anlatırlarsa anlatsınlar bu noktayı kavrayamıyoruz. Sadece birinin genel, birinin de daha özel bir isim olduğunu biliyoruz. Ama temel farkı yakalayamıyoruz.»</p>

  <p>«Anlıyorum. 'Eekah' hangisi?»</p>

  <p>«O özel ad. Genel olan ise...» Yönetici kulak tırmalayan heceleri beceriksizce tekrarladı. «Şem-pan-ze. Hah, işte böyle. Eekah denilen bir grup varmış. Başka adları olan birtakım gruplar da. Ama genellikle onlardan böyle söz ediliyormuş: Şem... Demin söylediğim gibi.» Yönetici başka ilginç şeyler bulup söylemek için belleğini araştırdı.</p>

  <p>Ama Raph ondan önce davrandı. «Lernin'i yarın görebilir miyim?»</p>

  <p>«Tabii.»</p>

  <p class="p100">.&lt;0 halde öyle yapacağım. Nezaketiniz için teşekkür ederim, Yönetici.»</p>

  <p>Lemin ufak tefek bir adamdı. Kilosu herhalde yüz ondan fazla olamazdı. Yürümesi de düzgün değildi. Hafifçe topallıyordu. Ama konuşma başlar başlamaz Raph bütün bunları unuttu. Çünkü Lemin başkalarına enerji aşılayan bir düşünürdü.</p>

  <p>Konuşmanın ilk yarısında Raph'ın heyecanı duruma hakim oldu. Lemin'in sözleri ise şimşeklerin ışığı gibi kısa ve pırıltılıydı. Sonra çekim merkezi değişti ve idareyi Lemin ele aldı.</p>

  <p>Lemin'in özelliği olan ve hiçbir zaman dostça bir hava veremediği o soğuk tavırlarıyla, «Sorununuzu önemsiz bulduğumu söylersem herhalde kusuruma bakmazsınız, bilgili dostum,» dedi. «Hayır, hayır...» Uzun parmaklı elini kaldırdı. «Zamanımızda yapılan ve karmaşık olmayan konuşmalar bakımından değil. Sadece benim için önemsiz. Çünkü beni başka bir konu ilgilendiriyor. Ancak bunun bütün gruplar ve dünyadaki her Gurrow için de önemli olmadığını da söylemeliyim.»</p>

  <p>Bu insanı sarsan bir kavramdı. Raph bir an alındığı gibi kişisel olarak çok da kırıldı. Yüzünden de anlaşılıyordu bu.</p>

  <p>Lemin çabucak ekledi. «Bu sözlerim size kaba ve terbiyesizce şeylermiş gibi gelebilir. Uygarca olmayan laflar gibi. Ama durumu size açıklamalıyım. Açıklamalıyım çünkü siz aslında toplumsal bir bilimle ilgilenen birisiniz ve olayı anlayacaksınız. Hatta belki bunu bizden daha iyi kavrayacaksınız.»</p>

  <p>Raph öfkeyle, «Yaşamım boyunca beni ilgilendiren konu benim için çok önemli,» dedi. «Beni başka şeyler ilgilendiriyormuş gibi davranamam.»</p>

  <p>«Sözünü ettiğim şey herkesi ilgilendirmeli. Çünkü hiç olmazsa böylece hepimizin hayatı kurtulmuş olur.»</p>

  <p>Raph türlü şeylerden kuşkulanmaya başladı. Bu tuhaf bir şakaydı. Ya da adam yaşlandığı için kafa dengesi bozulmuştu. Ama Lemin aslında öyle yaşlı da değildi.</p>

  <p class="p121">. Adam karşısındakini etkileyen bir heyecanla açıkladı. «Diğer</p>

  <p class="p27">dünyada yaşayan Eekah'lar bizim için tehlikeliler. Çünkü bize karşı dostluk duymuyorlar.»</p>

  <p>Ve tabii Raph beklenilen cevabı verdi. «Nereden biliyorsunuz?»</p>

  <p>«Hiç kimse benim gibi buraya gelen o Eekah'larla birlikte yaşamadı, dostum. Onlarla sıkıfıkı olmadı. Onların kafalarının içerdiği duygular bize çok yabancı. Garip gerçekleri öğrendim ama onları yorumlamakta zorluk çekiyorum. Ama onlar yine de bizi sarsan bir yönü işaret ediyorlar.</p>

  <p>«Birkaçını sayacağım. Eekah'lar belirli zamanlarda organize edilmiş gruplar halinde birbirlerini öldürüyorlar. Eekah'lar karıncalar gibi yaşamaya alışıklar. Yani dev kümeler halinde. Başka bir tarz yaşamı akılları almıyor. Ancak yığınlar halinde yaşamalarına rağmen birbirlerinin varlığını da hoş karşılayamıyorlar. Ya da sosyal bilimlerle ilgilenen uzmanların dedikleri gibi, toplumdan hoşlanmıyorlar ama, ancak toplu halde yaşayabiliyorlar. Buna karşılık biz Gurrow'lar toplumda yaşıyoruz ama topluluklardan hoşlanmıyoruz. Eekah'ların davranışlarla ilgili çok karmaşık ve ayrıntılı kuralları var. Onları çocuklara öğretiyorlar. Ama anlayamadığımız bir nedenle hiç kimse bu kurallara uymuyor! Vb. Vb. Vb.»</p>

  <p>Raph soğuk soğuk, «Ben bir arkeoloğum,» diye hatırlattı. «B<span class="t15">U</span> Eekah'lar beni sadece biyolojik bakımdan ilgilendiriyor. Kalça kemiğinin kavisini bilmem bana yeter. Kültürel işlemlerinin çizdiği kavisler beni hiç ilgilendirmez. Kafatasının biçimini inceleyebilirim. Ama ahlak kurallarının esrarlı şeyler olmasının benim için hiçbir önemi yoktur.»</p>

  <p>«Onların deliliklerinin bizi etkilemeyeceğini mi düşünüyorsunuz?»</p>

  <p>Raph, «Aramızda dokuz bin kilometrelik ya da daha geniş bir deniz var,» dedi. «Durum bu okyanusta da böyle, diğerinde de. Bizim kendi dünyamız var, onların da. Aramızda hiçbir ilişki</p>

  <p class="p27">yok »</p>

  <p>Lemin düşünceli düşünceli mırıldandı. «Hiçbir ilişki yok. Diğerleri de öyle söylediler. Hiçbi. ilişki olamaz. Ama Eekah'lar yine de bize eriştiler. Onları başkaları da izleyebilir. Bize diğer dünyanın sadece birkaç kişinin yönetiminde olduğunu açıkladılar. Onları ise güvende olmaya karşı duydukları acaip istek yönetiyormuş. Bu isteği Eekah'larda 'güç' anlamına gelen bir sözcükle karıştırıyoriarmış. Anlaşılan bu, bir kimsenin iradesini toplumun tüm iradesinden üstün sayması anlamına geliyor. Ya bu 'güç' bize de uzanırsa?»</p>

  <p>Raph kafasını bu konuya vermeye çalıştı. Bu laflar son derece gülünçtü. Bu yabancı kavramları hayal etmek imkânsızdı.</p>

  <p>Lemin, «Bu Eekah'lar dünyalarımızın yüzyıllar önce birbirlerine daha yakın olduklarını söylüyorlar. Onların dünyasında çok iyi bilinen bilimsel bir varsayım olduğunu da. Bu kıtaların sürüklenmeleriyle ilgiliymiş. Belki bu sizi ilgilendirir. Yoksa dokuz bin kilometre uzakta yaşayan Eekah'lara çok benzeyen ilkel primatların fosillerinin bulunması olayını mantıklı bir biçimde izah edemezsiniz »</p>

  <p>Ve arkeologun beynindeki sisler dağıldı. Raph başını kaldırarak endişelerden uzak bir ilgiyle karşısındakine baktı. «Ah, bunu daha önce söylemeliydiniz.»</p>

  <p>«Bunu size şimdi söylüyorum. Bize katılır ve yardım ederseniz kendi bakımınızdan neler başarabileceğinizi gösterebilirsiniz. Bir şey daha var. Bu Eekah'lar fizikçi. Biz, East Harbor'dakiler gibi. Ama tabii arada kültürlerinin öngördüğü bir fark var. Onlar kovanda yaşadıkları için bu duruma uygun bir biçimde de düşünüyorlar. Ya da bir karınca yuvasında yaşadıkları için. Bilimleri karınca-toplumunun bir sonucu. Tek başlarına kaldıkları zaman kafaları çok ağır çalışıyor. Ve hayal güçleri de yok. Ama biraradayken... hepsi de diğerlerinden farklı birer parçacık sağlıyorlar. Böylece çabucak pek kocaman bir yapı inşa edebiliyorlar. Burada ise kişiler onlardan çok çok zekiler. Ama onlar yalnız başlarına çalışıyorlar. Örneğin siz... herhalde kimya konusunda hiç bilginiz yok. »</p>

  <p>Raph, «Sadece birkaç temel kuralı biliyorum,» diye itiraf etti. «Hepsi o kadar. Tabii bu konuyu bir kimyagere bırakıyorum.»</p>

  <p>«Evet, tabii. Ama <span class="t16">ben</span> bir kimyagerim. Ve bu Eekah'lar kafaca benden daha aşağı olmalarına ve dünyalarında kimyager diye bir şey bulunmamasına rağmen bu konuda benden bilgililer. Çok daha bilgili. Örneğin siz durup dururken parçalanan elementler olduğunu biliyor muydunuz?»</p>

  <p>Raph, «İmkânsız!» diye patladı. «Elementler ölümsüzdür, hiç değişmezler...»</p>

  <p>Lemin güldü. «Evet, size öyle öğretildi. Bana da öyle. Ben de diğerlerine böyle öğrettim. Ama yine de Eekah&rsquo;lar haklı. Laboratuvarlarımda onların söyledikleri her şeyi inceledim ve her açıdan haklı olduklarını gördüm. Uranyumdan birdenbire radyasyon yayılabiliyor. Tabii uranyumdan söz edildiğini duydunuz. Bundan başka uranyumun ürettiği enerji radyasyonları dışında başka kaynakları olduğunu da farkettim. Nedeniyse bilmediğimiz ama Eekah&rsquo;ların tarif ettikleri elementlerdi. Ve bu bilinmeyen elementler de bazı kimyacıların bilim dünyasına zorla kabul ettirmeye çalıştıkları Periyodik Cetvellere de iyice uyuyor. Tabii artık onları aşağılarcasına konuşmam doğru değil.»</p>

  <p>Raph, «Peki ama,» dedi. «Bütün bunları Bütün&nbsp; bunları&nbsp; bana&nbsp; neden&nbsp; anlatıyorsunuz? Bunun da sorunumun çözümüne yardımı olacak mı?»</p>

  <p>Lemin alayla, «Belki,» diye cevap verdi. «Belki daha sonra bunun soyluca bir rüşvet olduğunu anlayacaksınız. Anlayacağınız uranyumun enerji üretimi sabittir. Tamamiy1e. Çevredeki bilinen hiçbir dış değişiklik bunu etkilemez. Uranyum enerji kaybı yüzünden ağır ağır kurşuna dönüşür. Kesin ve sabit bir hızla. Adamlarımız şimdi bile bu temele dayanan bir yöntemle dünyanın yaşını ölçmeye çalışıyorlar. Anlayacağınız topraktaki bir kaya tabakasının yaşını anlamak için uranyum izleri olan bir bölümü bulmak gerekiyor. Aslında uranyum çok geniş bir alana yayılmış olan bir elementtir. Uzmanlar bu bölgedeki kurşun miktarına bakarlar. Burada şunu da söylemeliyim. Uranyumdan oluşan kurşunla diğer kurşun arasında fark vardır. Bu kolaylıkla anlaşılır. Tabii böylece o kaya tabakasının ne kadar zamandan beri katı olduğu ortaya çıkar. Ayrıca o tabakada bir fosil bulunursa onun da aynı yaşta olduğu düşünülür. Öyle değil mi?»</p>

  <p>«Yukarıdaki yıldızlar!» Raph titreyerek aya<span class="t16">ğ</span><span class="t16">a kalkt</span><span class="t16">ı</span><span class="t16">.</span> Beni kandırmıyorsunuz değil mi? Bunu yapmak gerçekten mümkün</p>

  <p class="p27">mu?&rdquo;</p>

  <p class="p3">&ldquo;Tabii. Ve hatta kolay. Size en büyük savunma silahımızın bilim alanında işbirliği yapmak olduğunu söyleyeceğim. Çok geç kalmış olmamıza rağmen bu böyle. Buraya pek çok gruptan bilim adamı geldi, dostum. Biz bir grup oluşturduk ve sizin de bize katılmanızı istiyoruz. Bize katılırsanız göstereceğiniz bölgeleri de programımıza alacağız. Fosil bakımından zengin olan bölgeleri. Ne diyorsunuz?»</p>

  <p class="p102">&ldquo;Size yardıma hazırım.»</p>

  <p class="p3">Gurrow Gruplarında daha önce bu genişlikte toplumsal bir program uygulandığı pek görülmemişti. Daha önce de açıklandığı gibi East Harbor Grubu bir nakliyat merkeziydi. Amerika kıtalarının iki kıyısında da yukarıdan aşağıya kadar ticaret yapan bir grup, Atlantiği aşacak bir gemiyi de inşa edebilirdi. Olağanüstü olan ise pek çok gruptan gelen Gurrow'un işbirliği yapması. Üstelik ilgi alanları farklıyken.</p>

  <p class="p3">Tabii hepsinin mutlu oldukları söylenemezdi, o da başka.</p>

  <p class="p3">Örneğin bizi ilgilendiren bu sabah Raph, endişeyle Lernin'i arıyordu. O East Harbor'a geleli artık altı ay olmuştu.</p>

  <p class="p3">Lemin ise sadece her şeyin daha hızlı yapılmasını istiyordu.</p>

  <p class="p3">İki adam doklarda karşılaştılar. Lemin bir sigarın ucunu ısırarak Raph'ı tütün içilmesine izin verilen bir yere götürdü. «Endişeli gibi bir halin var, dostum. Herhalde bu bizim transatlantikle ilgili çalışmalar yüzünden değil.»</p>

  <p class="p3">Raph ciddi bir tavırla, «Kayaların yaşlarını öğrenmeye çalışan timlerden gelen raporlar yüzünden endişeliyim,» diye açıkladı.</p>

  <p class="p3">«Ah... onlar yüzünden mi üzülüyorsun?»</p>

  <p class="p3">Raph patladı. «Üzülmek mi? Sen o raporları gördün mü?»</p>

  <p class="p3">«Bana da bir kopya geldi ve baktım da. Hatta bazı bölümlerini okudum. Ama fazla zamanım yoktu. Çoğunu kavrayamadım bile. Lütfen beni aydınlatır mısın?»</p>

  <p class="p27">«Tabii. Son birkaç ay içerisinde fosilli olduğunu belirttiğim</p>

  <p class="p27">bölgelerden üçü incelendi. İlk bölge East Harbor Grubu yakınlarındaydı. İkincisi Pasifik Bay Grubunda, üçüncüsü de Merkez Göller Grubunda. Önce onlarla ilgilenilmesini özellikle istedim. Çünkü fosil bakımından en zengin yerler aralardı ve birbirlerinden iyice de uzaktılar. Şimdi... örneğin... bana şu üzerinde durduğumuz kayanın kaç yaşında olduğunu söylediler dersin?»</p>

  <p>«Farkettiğim en büyük sayı iki milyar yıldır sanırım.»</p>

  <p>«Bu en eski kayaların yaşı. Temel volkanik bazalt tabakasının. Ancak-üst tabakaların yaşı ne kadar dersin? İlkel primatların sürüyle fosili bulunan tortu tabakasının? Beş-yüz-trilyon yıl! Buna ne diyorsun? Anlıyor musun?»</p>

  <p>«Trilyon mu?» Lemin gözlerini kısarak yukarıya doğru baktı ve başını, «Anlayamıyorum...» demiş gibi salladı. «Bu çok garip.»</p>

  <p>«Dahası da var. Pasifik Kıyısı Grubunun yüz trilyon yaşında olduğunu söylediler bana. Merkez Göller ise hemen hemen seksen trilyon yaşında.»</p>

  <p>Lemin, «Ya diğer ölçümler?» diye sordu. «Senin tabakalarla ilgisi olmayanlar:?»</p>

  <p>«İşin en garibi de bu. İncelemelerin çoğu özellikle fosilce zengin olmayan tabakalarda yapıldı. Uzmanlar onları jeolojik nedenlerle seçtiler. Ve hep birbirine uyan sonuçlar aldılar. İncelenen bölgenin derinliğine ve jeolojik tarihine göre bir milyondan iki milyon yıla kadar. Sadece <span class="t16">benim</span> bölgelerimde olmayacak gariplikler görülüyor.»</p>

  <p>Lemin, «Jeologlar bu konuda ne' söylüyorlar?» diye sordu. «Bir yanlışlık olabilir mi?»</p>

  <p>«Bu kesin. Ama akla yakın, doğru dürüst elli ölçüm yapmışlar. Kendi açılarından yöntemin geçerliliğini kanıtladıkları için çok mutlular. Tabii bu üç bölgeyle ilgili anormallikler var. Ama sakin sakin işe bilinmeyen bazı faktörlerin karışmış olduğunu düşünüyorlar. Oysa ben böyle düşünmüyorum. O üç ölçüm her şeyden önemli!» Raph öfkeyle durakladı. «Radyoaktivitenin daima sabit olduğundan iyice emin misin?»</p>

  <p>«Emin olmak mı? İnsan hiç emin olabilir mi? Şu ana kadar bildiğimiz hiçbir şey onu etkileyemiyo . Bizim Eekah'lar da kesinlikle aynı şeyi söylüyorlar. Ayrıca şunu da söyleyeceğim, dostum, eğer radyoaktivitenin geçmişte, şimdiye göre daha fazla olduğunu ima ediyorsan o zaman neden sadece senin bölgelerinde görülüyor bu? Neden her tarafa yayılmamış?»</p>

  <p>«Evet, neden? Bu da her gün daha önem kazanan bir problemin diğer bir yanı. Düşün. Bazı bölgelerin geçmişte anormal denilecek kadar radyoaktif olduğu anlaşılıyor. Bazı bölgelerde de anormal sayılacak kadar' çok fosil var. Neden bu bölgeler aynı, Lemin?»</p>

  <p>«İnsanın aklına çok belirgin bir cevap geliyor, dostum. Senin ilkel primatlar belki de bazı bölgelerin yüksek derecede radyoaktif olduğu bir çağda yaşadılar. Ve içlerinden bazıları yanlışlıkla o bölgelere girerek öldüler. Tabii yüksek derecede radyoaktif radyasyon öldürücüdür. Radyasyon ve fosiller... İşte böyle.»</p>

  <p>Raph sordu. «O halde neden başka yaratıklar da ölmedi? Sadece ilkel primatların çok sayıda fosili bulundu. Ve ilkel primat akıllıydı. Tehlikeli radyasyona yakalanmazdı.»</p>

  <p>«Belki de zeki değildi. Sonuçta bu senin varsayımın. Kanıtlanmış bir şey değil.»</p>

  <p>«Ama ilkel primat ufak beyinli çağdaşlarından çok daha zekiydi.»</p>

  <p>«Belki de değildi. Sen bu konuya duygusal bir çerçeveden bakıyorsun.»</p>

  <p>«Belki...» Raph yarı fısıldar gibi konuşuyordu. «Bir milyon yıl ya da daha önce yaratılmış olan büyük bir uygarlığı hayal edebiliyorum. Ortadan kalkan büyük bir güç. Büyük bir kafa. Ve geride kalan taşlaşmış kemikler. Bir zamanlar içinde beynin yaşadığı koskocaman bir kafatası. Kemikli, beş parmaklı, kıvrılmış bir el. Diklemesine gelen bir başparmak. Yani bu yaratığın ellerini ustalıkla kullandığını gösteren işaretler. Evet, onlar <span class="t16">mutlaka</span> akıllıydılar. Öyle olmalılar. »</p>

  <p class="p100">«O halde onları ne öldürdü?» Lemin omzunu silkti. «Oysa birkaç milyon canlı türü yaşamayı başardı.»</p>

  <p>Raph biraz da öfkeyle başını kaldırdı. «Gönüllü olarak senin grubunla gelemem, Lemin. Evet, diğer dünyaya gitmek yararlı olur. Tabii orada kendi çalışmalarımı sürdürebilirsem. Ama senin planların bakımından bu benim için sadece bir Toplum İşi olur.»</p>

  <p class="p44">Ama Lernin'in çene kasları kabarmıştı. «İstediğini yaparsak haksızlık etmiş oluruz. Çoğumuz fedakârlık ediyor ve bizi ilgilendiren konuları bir tarafa bırakıyoruz, dostum. Eğer hepimiz kendi ilgi alanlarımıza önem verir, diğer dünyayı kendi özel taşralı niteliklerimize göre incelersek, o zaman o büyük amacımıza erişemeyiz. Her şey mahvolur. Dostum, bir tek kişiden bile vazgeçmeliyiz. Hepimiz de hayatımızın Eekah sorunun çabucak çözümlenmesine bağlıymış gibi çalışmak zorundayız. Ve bana inan, gerçekten de öyle.»</p>

  <p class="p44">Raph tiksintiyle çenesini çarpıttı. «Seninki sadece gereksiz &lsquo;bir endişe. Bu zayıf ve kafasız küçük yaratıklardan korkuyorsun. Bense kafa bakımından çok çekici olan kesin bir problemle karşı karşıyayım. Ve ben bu ikisi arasında bir ilişki göremiyorum. Aralarında hiçbir ilişki olamaz.»</p>

  <p class="p44">«Ben de aym fikirdeyim. Ama bir dakika dinle. Güvendiğimiz kimselerden oluşan bir grup geçen hafta diğer dünyaya yaptığı ziyaretten döndü. Bu bizimkinin tersine resmi bir ziyaret değildi. Gruptakiler kimseyle açık açık görüşmediler. Daha çok casusluk yaptılar. Bunu sana şimdi açıklıyorum. Bu konuda konuşmamalısın.»</p>

  <p class="p44">«Tabii konuşmam.»</p>

  <p class="p44">«Bizimkiler Eekah'ların olay-kâğıtlarını ele geçirdiler?»</p>

  <p class="p44">«Efendim?»</p>

  <p class="p44">«O şeyi açıklamak için bu adı uydurduk. Eekah'ların yerleşim merkezlerinde her gün basılmış kayıtlar yayınlanıyor. Onlarda günlük olaylar anlatılıyor. Edebi eser sayılacak bazı şeyler de yayınlanıyor.»</p>

  <p class="p44">Raph anlık bir ilgi duydu. «Bence bu olağanüstü bir fikir.»</p>

  <p class="p44">«Evet, aslında öyle. Ancak Eekah'ların ilginç olaylar konusundaki fikirleri biraz farklı. Onlar toplumun aleyhine olan olaylarla ilgileniyorlar. Neyse... Bunu şimdi bir yana bırakalım. Şunu söylemek istiyorum, artık Amerika kıtalarının varlığı biliniyor ve buradan her zaman, &lsquo;yeni fırsatlar ülkesi' diye söz ediliyor. Çeşitli Eekah toplumları da buraya evrensel bir hırsla bakıyorlar. Eekah'ların sayısı çok. Yerleşim merkezleri fazla kalabalık. Ekonomileri mantıksız. Onlar yeni topraklar istiyorlar. Ve burası onlar için tam istedikleri gibi bir yer. Yeni ve bomboş topraklar.»</p>

  <p>Raph uysalca, «Burası boş değil ki,» diye hatırlattı.</p>

  <p>Lemin korkunç bir tavırla ısrar ediyordu. «Onlar için bomboş. işte tehlikenin en büyüğü de bu. Onlar, Gurrow'ların yaşadıkları toprakları boş sayıyorlar ve buraları ele geçirmek niyetindeler. Zaten birbirlerinin ellerinden ülkelerini almaya alışmışlar.»</p>

  <p>Raph omzunu silkti. «Öyle de olsa...»</p>

  <p>«Evet, zayıf ve aptallar. Demin böyle söyledin. Ama tek tek.</p>

  <p class="p27">Ancak bir amaç uğruna birleşecekler. Tabii istediklerini elde ettikleri zaman yine birbirlerine düşecekler. Fakat kısa bir süre için birleşecek ve güçlü bir hal alacaklar. Belki biz bunu başaramayacağız. Şu anda nasıl davrandığını düşün, Raph. Eekah'ların savaş silahları &ldquo; çarpışmaların ateşinde keskinleşmiş. Örneğin uçan makineleri üstün birer savaş silahı.»</p>

  <p>«Ama biz onun eşini yaptık...»</p>

  <p>«Çok sayıda mı? Onların kimyasal patlayıcılarını da taklit ettik. Ama sadece laboratuvarda. Ateşleme boruları ve zırhlı taşıtlarının eşini de yaptık. Ama sadece deney atölyelerinde. Ayrıca Eekah'ların başka silahları da var. Şu son beş yıl içerisinde geliştirilmiş olan bir şey. Çünkü bizim Eekah'ların ondan haberleri yok.»</p>

  <p>«Neymiş o?»</p>

  <p>«Bunu bilmiyoruz. Olay-kâğıtlarında bundan söz ediliyor. Onlara verilen adların bizler için hiçbir anlamları yok. Ama yazılardan silahların öldürme delisi Eekah'ları bile dehşete düşürdüğü anlaşılıyor. Onların kullanıldıklarını gösteren bir kanıt yok gibi. Bütün Eekah gruplarında aynı silahtan olduğunu gösteren bir şey de. Ama onu üstün bir tehdit aracı olarak kullanıyorlar. Yola çıktıktan sonra bütün kanıtları gördüğün .zaman belki durumu daha iyi anlarsın.»</p>

  <p>«Ama nedir bu silah? Ondan sanki bir umacıymış gibi söz ediyorsun...</p>

  <p>«Ah, asıl onlar bundan bir umacıymış gibi söz ediyorlar. Ve bir Eekah için bir umacı ne olabilir? İşte işin en korkutucu yanı da bu. Biz şu ana kadar sadece bu işin plütonyum denilen bir elementin bombardımanıyla ilgili olduğunu öğrenebildik. Bu madenden söz edildiğini hiç duymamıştık. Bizim Eekah'lar da öyle. Bombardıman nötron denilen bir şeylerle yapılacakmış. Bizim Eekah'lar onların atomdan daha küçük parçacıklar olduklarını söylediler. Bu bize çok gülünç geliyor.»</p>

  <p>«Hepsi bu kadar mı?»</p>

  <p>«Evet. bu kadar. Biz sana o kâğıtları gösterinceye kadar bekler misin? Kararını ondan sonra verirsin.»</p>

  <p class="p122">Raph istemeye istemeye başını salladı. «Pekâlâ.»</p>

  <p>Raph orada yalnız başına dururken kafasında hep aynı düşünceler dolaşıp duruyordu. Sanki kurşun kadar ağırlaşmışlardı bunlar.</p>

  <p>Eekah'lar ve ilkel primatlar. Düzensizce davranan canlı bir yaratık. Ve yükseklere çıkmak isteyen ölmüş bir tür. Patlayacılarla dolu kirli bir şimdi. Nötron bombardımanı. Müthiş esrarlı bir geçmiş...</p>

  <p>Aralarında hiçbir ilişki olamaz. Hiçbir ilişki!</p>
</body>
</html>
