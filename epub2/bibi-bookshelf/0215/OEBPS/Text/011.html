<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p131"><a id="a18"></a><span class="t27">AHMAKLAR!</span></p>

  <p>Naron uzun ömürlü olan Rigel ırkındandı ve ailesinin galaksi kayıtlarını tutan dördüncü üyesiydi.</p>

  <p>Naron'un büyük bir defteri vardı. Buna galaksilerdeki kafaları gelişen çok sayıdaki ırklar kaydediliyordu. Daha küçük bir deftere ise olgunlaşarak Galaksi Federasyonuna girmeye hak kazanan ırklar yazılıyordu. Birinci defterde bazı isimler çizilmişti. Çünkü onlar şu ya da bu nedenle başarısız olmuşlardı. Şanssızlık, biyofizik ya da biyokimyasal kusurlar. topluma ayak uyduramama neden oluyordu buna. Ama küçük deftere adları geçirilen hiçbir üye o zamana kadar silinmemişti.</p>

  <p>Bir haberci yaklaşırken iriyarı ve son derecede yaşlı bir insan olan Naron da başını kaldırdı.</p>

  <p>Haberci, «Naran,» dedi. «Ulu insan. »</p>

  <p>«E, ne var? Şu merasimi bir tarafa bırak.»</p>

  <p>«Bir grup organizma daha olgunluğa erişti.»</p>

  <p>«Harika! Harika! Artık daha çabuk olgunlaşıyorlar. Bir yıl geçmiyor ki, yeni bir üyemiz olmasın. Peki kim bu grup?»</p>

  <p>Haberci galaksinin ked numarasını ve onun içindeki dünyanın koordinatlarını verdi.</p>

  <p>Naron, «Ah,» dedi. «O dünyayı biliyorum.» Ve süslü bir yazıyla adı ilk deftere yazdı. Sonra ikincisine de kaydetti. Adet olduğu için o dünyaya en kalabalık toplumun verdiği adı kullanıyordu. Naron, «Arz...» diye yazdı.</p>

  <p>«Bu yeni yaratıklar bir rekor kırdılar,» dedi. «Başka hiçbir grup akıldan olgunluğa bu kadar çabuk geçmedi. Bir hata olmadığını umarım »</p>

  <p>Haberci, «Hata yok, efendim,» diye cevap verdi.</p>

  <p>«Termo-nükleer enerjiyi öğrendiler değil mi?»</p>

  <p>«Evet, efendim.»</p>

  <p>«Eh, ölçümüz de bu.» Naron güldü. «Ve yakında uzay gemileriyle gelecek ve federasyonla bağlantı kuracaklar.»»</p>

  <p>Haberci istemeye istemeye, «Ulu efendim,» diye mırıldandı. «Gözlemcilerimiz onların henüz uzaya açılmadıklarını bildirdiler.»»</p>

  <p>Naron şaşırdı. «Hiç mi açılmamışlar? Bir uzay istasyonları da yok mu?»»</p>

  <p>«Henüz yok, efendim.»»</p>

  <p>«Ama madem termo-nükleer güçleri var... Deneyler ve patlatmalar nerede yapılıyor?»</p>

  <p>«Kendi gezegenlerinde, efendim.»»</p>

  <p>Altı metre boyunda olan Naron ayağa kalkarak, «Kendi gezegenlerinde mi?» diye gürledi.</p>

  <p>«Evet, efendim.»»</p>

  <p>Naron ağır ağır kalemini çıkararak küçük deftere son yazdığı adı çizdi. O zamana kadar görülmüş bir şey değildi bu. Ama Naron çok akıllı bir insandı ve galaksideki herkes gibi o kaçınılamayacak sonucu görebilirdi.</p>

  <p class="p132">Adam, «Ahmaklar...»» diye homurdandı.</p>

  <p class="p133">SON</p>
</body>
</html>
