<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_27" id="id_Toc402259918">X<br class="calibre6" />
  Stanley Spencer sendromu</p>

  <p class="block_23">&nbsp;</p>

  <p class="block_23">&nbsp;</p>

  <p class="block_1">Birkaç yıl önce Graham, herkesin elinde olan, popüler bir zooloji kitabı okumuştu. Herkes kitabın adını anıyor, hatta bazıları onu şurasından burasından karıştırdıklarını söylüyordu. Kitap ilk bölümde, insanın çoğu hayvana bayağı benzediğini ve ikinci bölümde de, çok farklı olduğunu kanıtlıyordu. Bu yüzden önce atalarına dair bir ürperti uyandırıyordu insanda, sonra da sırtını şöyle bir sıvazlıyordu. Milyonlarca satmıştı. Bir ayrıntı zihninden çıkmıyordu Graham’ın: İnsanın bütün primatlar arasında yalnızca en büyük beyne sahip olmayıp, aynı zamanda en büyük penise de sahip olduğu. Bu gerçek, ona o zamanlar, afallatıcı biçimde yanlış gelmişti - çünkü hâlâ, her Tanrının günü, ağ ve üç dişli gladyatör mızrağı taşıyan Barbara’nın hışmına uğradığı, ondan yengeçvari bir şekilde kaçıp durduğu, ama her seferinde de kendini kumun üzerinde bulduğu zamanlardı. Şimdiyse, bunların bir anlamı varmış gibi görünüyordu. Koskoca bir gorilin ufacık bir kamışının olması, bunun Graham’ın öğrencilerinin en ufak tefeği birininkiyle bile boy ölçüşememesi artık paradoksal bir şey değildi. Boyut, cesaret ya da ihtiyaçla ilintili değildi: Yol açtığı sıkıntı faktörlüyle ilintiliydi. Orada, bacakların arasında bir uyarı gibi asılı duruyordu: Benden kendimi (utmamı beklemeyin.</p>

  <p class="block_1">Bir yandan, elbette seks hiç önemli değildi, özellikle de geçmişteki seks, tarihteki seks. Öte yandan, tamamen önemliydi; diğer her şeyden daha önemliydi. Ve Graham bu durumun nasıl değişeceğini anlayamıyordu. Her şey orada, beyninde, ona danışılmadan, yıllar önce, onun namına kararlaştırılmıştı; lanet olasıca tarih tarafından, kültürel yetişme koşulları tarafından ve ana babasının birbirlerini seçişiyle - ona aktardıkları ve onlarla yoluna devam etmesini söyledikleri genlerin benzeri görülmemiş kombinasyonuyla kararlaştırılmıştı,</p>

  <p class="block_1">Jack’in daha iyi koşulları olmuştu besbelli. Graham eskiden arkadaşının, sırf daha deneyimli, daha sinik biri olduğu için her konuda daha rahat olduğunu düşünüldü. Şimdi öyle olduğuna inanmıyordu: Kuralların hepsi de çok önceden konmuştu. Sözgelimi, Jack’in Park Cezası tikesi, ne kadar uzun yaşasa da, faaliyetleri ne kadar çılgınca olsa da, Graham’ın asla varamayacağı türden bir davranış kınalıydı. Jack bir seferinde “maksimum gizlilik, maksimum kibarlık,” kuramını ortaya atıyordu ki, sözünü kesmişti Graham,</p>

  <p class="block_1">“Ama tabii yakalanıyorsundur?”</p>

  <p class="block_1">“Hayır -çok çok dikkat ediyorum- Benim için şu-elbise-dolabına-girme-hikâyeleri-falan yok. Bunlar tamamen çocuklar için. Benim yaşımda kalbi dayanmaz insanın.”</p>

  <p class="block_1">“Demek istiyorum ki, Sue bazen kaçamaklarını anlıyor, öyle değil mi?”</p>

  <p class="block_1">“Anlıyor sayılır. Arada bir. Gömleğimin arkasını pantolonumun içine sokmayı unuttuğumda.”</p>

  <p class="block_1">“Peki o zaman ne yapıyorsun? Ona ne diyorsun?”</p>

  <p class="block_1">“Park Cezası İlkesini uyguluyorum.”</p>

  <p class="block_1">“...?”</p>

  <p class="block_1">“Park sayaçlarını uygulamaya koydukları ilk günleri anımsıyor musun? Hepsi de en son teknolojiydi –bilgisayarlar aracılığıyla kesilen cezaları anımsıyor musun? Benim bir arkadaşım, tamamen rastlantı eseri olarak, insanın tomar tomar bilet yığıp en sonuncusunu ödediğinde bilgisayarın otomatik olarak öncekileri belleğinden sildiğini keşfetti. Park Cezası İlkesi bu. Onlara en sonuncusunu söylediğinde öncekileri kurcalamayı kesiyorlar.”</p>

  <p class="block_1">Ve Jack bunu sinikçe ya da alaycı bir tonda değil, tam tersine, aldatmalarının nesneleri için canlı bir hoşnutluk gibi görünen bir duyguyla söylemişti. İşte böyleydi olup bitenler: ve işte, böyleydi Jack; işte Graham asla böyle olamayacaktı.</p>

  <p class="block_3">&nbsp;</p>

  <p class="block_29">*</p>

  <p class="block_3">&nbsp;</p>

  <p class="block_1">Graham’ın aramakta olduğu su götürmez kanıt, ona basit ve apaçık bir şekilde sunuldu. Odeon Holloway Road Sineması’nda oturmuş, o hafta üçüncü kez, karısının Tony Rogozzi ile <i class="calibre1">Servet Bulan Aptal</i> filminde perde zinası işlediği sahneyi seyrediyordu. Rogozzi, el arabasıyla meyve sebze satan, hafta sonlarında Londra çevresindeki tarım alanlarında metal bir dedektörle define arayan sıradan bir İtalyan’ı oynuyordu. Tony bir gün eski sikkelerden oluşan bir gömü bulur ve yaşamı değişir. El arabasını ve dinini terk eder, muare takım elbiseler salın alır, komik İtalyan aksanından kurtulmaya çalışır, ailesine ve nişanlısına yabancılaşır. Parasını gece kulüplerinde harcarken Graham’ın karısını keşfeder, anne babasının uyanlarına karşın, onunla bir gönül ilişkisi kurar.</p>

  <p class="block_1">“Kadın seni emip emip iliğini kurutmak istiyor sadece bambino,”<sup class="calibre5"><sup class="noteref" id="back_note_13"><a class="calibre3" href="../Text/index_split_030.html#note_13" title="13">13</a></sup></sup> diye öğütte bulunur babası, çatal dolusu spagettiyi ağzına tıkarken, “sonra da seni eski bir ayakkabı gibi fırlatıp atacak.”</p>

  <p class="block_1">Ancak Tony, Ann’e, Ann’in yalandan hayran olur gibi yaptığı, oysa hemen sattığı pahalı hediyeler vererek, delicesine sevdasında diretir. Ne var ki sikkelerin hepsini birden banknota çevirip köklerini hepten terk etmek üzere olduğu an, iki kişi annesiyle babasını ziyaret eder: Bütün madeni paraların zaten çalıntı olduğunu açıklayan bir polis memuru; ve hiçbir maddi çıkar beklemeksizin, kızının, safdil bir genç İtalyan’ı soymakla açık açık böbürlenen, duygusuz bir para düşkünü olduğunu ifşa eden Ann’in yaşlı annesi. Tony, üzgün, ama daha akıllanmış bir halde ailesine, nişanlısına ve e) arabasına geri döner. Tony ile nişanlısının metal dedektörü kırıp parçaladıkları son sahnede (tıpkı yılanı doğrayan Adem ile Havva gibi diye düşündü Graham) Odeon Holloway Road’daki çoğu İtalyan seyirci alkış tutup sevinç gösterisinde bulunuyordu.</p>

  <p class="block_1">Seyirciler filmden ahlâki bir ders çıkarırken, Graham pratik bir fikir kaptı. Filmin bir yerinde Rogozzi, şık bir restoranda, yeni aldığı mücevherlerle donattığı Ann’e gitgide daha yaklaşıp mum ışığının göğüs ayrığını ortaya çıkarışını hayranlıkla seyre dalmışken, içindeki meyve-sebze satıcısı çocuk bir an şöyle fısıldar, “Angelica,” (gerçek adı değildi, ama Rogozzi’yi aldatmak için kullandığı isimdi) “Angelica, memleketlim Dante gibi, sana bir şiir yazacam. Onun Beatrice’si va,” (ismi, sanki en sevdiği makarnaymış gibi telaffuz etmişti) “ve benim de Angelica’m va.”</p>

  <p class="block_1">İşte bu kadar, diye düşündü Graham sinemadan çıkarken. Eğer ilişkileri şey yıllarında başladıysa, 1970, 1971’de, bu, incelenecek beş olası kaynak anlamına geliyordu. Jack bunların hepsinde de suskun kalmış olamazdı. Bir kere, yeterince yaratıcı bir yazar değildi: Kısa bir sahne için bir otobüs biletçisini betimlemek istese, böyle bir sahneyi otobüse binmeden çizemezdi. O zaman otobüs biletçisi, onun sayfalarında, Jack’i Coleridge gibi gösterecek küçük bazı ayarlamalarla — takma bir bacak, sarımtırak kırmızı bir bıyıkla -gözükürdü.</p>

  <p class="block_1">Ve ikinci olarak, Jack’in duygusal karakteri onu, bir yazar olarak, sağına soluna gayretkeşlikle övgüler sunan biri haline getirmişti. En temel ve bencil çıkarlarla beliren bu özellik, Jack’in altı ay süren tiyatro eleştirmenliği yaptığında da’ onaya çıkmıştı.</p>

  <p class="block_1">“Hammersmith’de ya da Peckham’da ya da onun gibi bir yerde boktan bir oyuna gitmen gerektiğini söylüyorum,” diye açıklamıştı romancı. “Bundan kaçamazsın, çünkü editörün bütün bu demokratik zırvalıklara düşkündür ve sen de, onunla aynı fikri paylaşıyor-muş gibi görünmek zorundasındır. Arka cebine eski küçük şişeni atarsın ve üç haftalık bir koşturmaca içinde toplumun çehresini değiştirmeye yönelik bir yığın sıkıntı verici zırva için kendini katılaştırırsın. Demokratik bir biçimde rahatsız olan koltuğuna çökersin, ve maksimum üç dakika sonra yaşlı beynin, ‘Beni buradan çıkarın!’ diye bağırmaya başlar. Eğlenmiyorsundur; orada olman için sana para ödeniyordur elbette, ama gene de zordur katlanmak para yeterli değildir işte. Bu yüzden oyundaki en iyi fıstığı seçersin ve onun ‘yeni bir keşif’ olduğuna karar verirsin. Yazına, Tramshed Theatre Dalston’a gittiğin için kendini öven şu bol laflı girişlerden birini yaparak başlarsın, sonra oyunu birazcık kötülersin ve sonra da, ‘Ama benim için akşam, insanı şaşkına çeviren saf bir tiyatro anıyla, yetkin bir güzellik ve içe işleyen bir heyecan anıyla kurtulmuş oldu; üçüncü dokumacı kız rolünü oynayan Daphne O’Twat, dokuma makinesini tıpkı sevdiği bir hayvanı okşar gibi okşadığında; kaldı ki, o iç karartıcı anda, büyük olasılıkla öyleydi de. Kızın jestleri ve gözlerindeki o garip, uzak bakış bizim şu çilekeş atalarımızın yüzlerindeki kiri pası ve bel büken emeklerini aşmakta ve en sinik seyircinin bile, tıpkı oyunun kasvetli göğü üzerinde açan bir gökkuşağı gibi, yüreğine işlemekteydi.”</p>

  <p class="block_1">“Dikkat et, Bayan O’Twat’ın harika memeleri ya da Milo Venüsü gibi bir yüzü olduğunu falan söylemiyorum. Söz konusu kızdan söz etmezsek, editörün homurdanabilir. Böyle yaparsan editör sadece, ‘Hey, şu pilicin yüzünü bir de biz görelim bakalım,’ der ve bir foto muhabiri gönderir; kızsa bu arada, ‘Bu benim büyük çıkışım olabilir - memelerimden <i class="calibre1">söz etmeyen</i> ve göklere çıkaran bir eleştiri,’ diye düşünür. Böylelikle oyun hakkındaki yazının çıkışının ertesi günü Dolap Kumpanyasına telefon edersin, Dilys O’Muff’ı bağlatırsın; hemen tekrar geleceğini, çünkü onun son derece manevi performansını yeniden görmek zorunda olduğunu söylersin sonradan da yine son derece manevi bir hoşbeşe ne diyeceğini sorarsın. Sonra gidersin. Her zaman işlemez bu numara. Ama, çoğu zaman da işler.”</p>

  <p class="block_1">Jack’in “övgü” sistemi kabaca buydu işte. Ama o aynı zamanda, daha ciddi metinlerini “kadeh kaldırmalar ve iğnelemeler” diye adlandırdığı şeylerle süslemekten de hoşlanıyordu. Kadeh kaldırmalar, arkadaşları ve kahramanları için gizli övgü anlarıydı; iğnelemelerse hoşlanmadığı kişilere zılgıt çektiği pasajlar. Bu, yazmayı daha eğlenceli kılıyor, diyordu Jack. “Bir gün içinde yeterince ahkâm kestiğini hissetmek insana fazladan bir motivasyon verir.”</p>

  <p class="block_1">Graham, Ann’in kitaplığı önünde diz çöktü. Jack Lupton’ın Yapıtlarından on tanesi vardı: Beşi işine yaramazdı; <i class="calibre1">Karanlığın İçinden</i> ile başlayan öteki beşini yerlerinden aldı. Radardaki boşluğu kapamak için, Doris Lessing’i bir yana, Alison Lurie’yi öteki yana yatırdı; sonra kendi Mary McCarthy’lerinden iki tanesini getirip ötekilerin arasına soktu. Sorun yok gibi gözüküyordu.</p>

  <p class="block_1">Beş romanı çalışma odasına taşıdı. Yeniyetmelik zamanlarından beri hep yaptığı gibi, kitapları öyle orasından burasından karıştırmadı. O günlerde de seks için karıştırırdı: Ne de olsa kurmaca yapıtlar, anababalarla ansiklopediler işe yaramadıklarında başvurulan yerlerdi. Pratik kazanmış bir göz, “sutyen.” “göğüs” ve “bel” gibi sözcükleri adeta koyu harflerle yazılmışlarcasına metinden seçebiliyordu. Ancak bu kez, aranacak belirgin hiçbir anahtar sözcük yoktu.</p>

  <p class="block_1">Tanrı’ya şükür ki Jack’in ilk beş kitabını sonuna kadar okumak zorunda kalmadı. İlk üçü - Jack’in alaycı bir tevazuuyla kategorize ettiği üzre “Lincolnshire’daki kaçak avcı günlerim”- romancının “ailemi kurmaca rafına yerleştirme görevi” olarak adlandırdığı temayı işliyordu. Bundan sonra, üç tane “cinsel ve politik çatışma romanı” geliyordu ve Graham bunların sonuncusuna hızla bir göz atsa iyi olurdu. Son olarak, ilk altısına canlılık kazandırmış olan toplumsal, politik, cinsel hırs ve suçların sahneden çekildiği, bütün karakterlerin sinik bir görünüm kazandığı, kimin kime ne yaptığının ve olan bitenlerin iyi ya da kötü bitmesinin gerçekte önemli olmadığı son dört roman geliyordu. Romanlar, son derece bohem mekânlarda geçen stilize komediler olmaya adaydılar. Çok geçmeden, diye umuyordu Graham, Jack’in sonu bir çeşit modern <i class="calibre1">Firbank</i> olmaya varır ve böylelikle, bu dünyevi yazardan sadece temiz bir intikam alınmış olmakla kalınmaz, bundan sonra hiç kimse Lupton’u okumak ya da yapıtlarını yayımlamak istemez. Ve o zamana kadar Jack kendi tavrında öylesine kemikleşir ki, değişebilmesi olanaksız olurdu.</p>

  <p class="block_1">Politik-cinsel romanların sonuncusu olan <i class="calibre1">Karanlığın İçinden</i> 1971’de yayımlanmıştı. Graham’ın anımsadığı kadarıyla, bu romanda Jack, seçimden kısa bir süre önce çekici bir Avam Kamarası muhabiri olan Sarah ile gönül ilişkisine giren sakallı genç bir bakan olarak çizmişti kendini. Jack’in on yıllık evliliği çıkmaza girmeye başlamıştır. Çok geçmeden karısı bu ilişkiyi keşfeder ve Jack’e şantaj yapmaya başlar: Ya kızdan vazgeçersin der, ya da seni gazetelere ifşa ederim, hem küçük koltuğundan hem de çocukların velayetinden olursun. “Jack” toplumun kurallarına meydan okumaya, davasını seçmenlerinin ve boşanma mahkemelerinin önüne çıkarmaya hazırlanır, bunlar olurken Sarah da kendi çıkarını hiçe sayarak Parti’nin (gerçi, ironik bir biçimde, onun partisi değildir bu) ve çocukların (bu da bir başka ironidir, çünkü “Jack’ten hamiledir, ama ona söylememiştir ve çocuğunu gizlice aldırmayı aklından geçirmektedir) davasını savunur. “Jack” sonunda ilkelerin, yüreğin çağrısı üzerindeki önceliğini koruması gereken zamanlar olduğuna ikna olur; Saralı kendi partisinin seçimden sonra sosyal güvenlik bütçesinde kesinti yapmayı planladığı haberini kahramanca sızdırdığında, Jack, çalışan ailelerin içine düşeceği zor durum ve bundan sonraki parlamentoda onun varlığına duyacakları ihtiyaç üzerine uzun uzun düşünür ve sonunda Sarah’nın kararının doğruluğunu kabul eder. Bununla birlikte, ayrılmadan önce son kez sevişirler:</p>

  <p class="block_3">&nbsp;</p>

  <p class="block_32">Jock [Jack’in romandaki adı budur] onu karşı konulmaz bir güçte yakaladı. Yumuşak ve nazik olduğu kadar haşin ve talepkâr da olabiliyordu. Bu sefer haşin ve talepkârdı. Sarah onun her iki halini de biliyor, onu her iki halinde de seviyordu. Jock kendini onun üzerine atarken, Sarah, sakalından yayılan sigara dumanının kaba, erkeksi kokusunu derin derin soludu. Bu onu tahrik ediyordu. Kendi aşna fişne zamanlarında ikide bir sürülen tıraş sonrası losyonlarından usanmıştı - erkek gibi görünen ama pekâlâ kadın da olabilen erkeklerden.</p>

  <p class="block_32">“Jock.” diye mırıldandı karşı çıkarcasına. Jock’in eli eteğini sertçe çekiştirirken.</p>

  <p class="block_33">“Evet, evet,” diye ısrarla, buyururcasına karşılık verdi Jock. “Burada. Şimdi.”</p>

  <p class="block_33">Ve o zaman, orada, kanepenin üzerinde, ona kabaca sahip oldu Jock. Hiçbir itirazı kabul etmedi ve bu buyurgan arzusunun Sarah’da da ıslaklığa yol açtığını fark etti. Boynunun sol yanındaki küçük beni öptü ve Saralı kendisini ona doğru kaldırdı. Derken Jock, kendi seçim çevresinde dokunmuş kumaştan yapılma kahverengi tüvit takım elbisesi hâlâ sırtında, Sarah’nın içine gireli, kuvvetle yukarı kaldırdı ve sonra, öncekinden daha da yukarı – yükseğe, yeryüzünün ta yüksekliklerine, bulutların arasından geçerek güneşe erişebileceğiniz ve gökyüzünün her zaman mavi olduğu yere doğru itti. Heyecanlarının doruğunda, yaralı bir hayvandan gelircesine büyük bir çığlık attı Jock ve Sarah’nın sağ gözünün ucundan küçük bir gözyaşı damlası düştü. “Jock,” diye mırıldandı, “asla bir başkası olmayacak…”</p>

  <p class="block_33">“Hayır,” diye nazik bir sahiplenişle yanıt verdi Jock, “olacak...”</p>

  <p class="block_33">“Asla,” diye haykırdı Sarah, neredeyse acı içinde.</p>

  <p class="block_33">“Şimdi değil,” diye onu yatıştırdı Jock, “hemen değil. Ama ilerde, bir başkası olacak. Ve onu da o şekilde isteyeceğim. Hâlâ orada bir yerde, onu senin için isterken olacağım.”</p>

  <p class="block_33">Jock onun son karşı çıkışlarını da yatıştırdı ve hâlâ içindeyken ceketine uzandı ve ona bir sigara uzattı. Sarah dalgın dalgın sigaranın filtresiz ucunu ağzına yerleştirdi ve onun çakmağı yakmasını bekledi Jock yumuşak bir hareketle sigarayı dudaklarından aldı ve tersine çevirdi. Hep böyle yapıyordu Sarah... Doğru uçtan yakarken üzerindeki küçük ruj lekesini fark etti Jock - göklere yükselen öpüşmeleri sırasında silinmekten kurtulan, son, melankolik leke, diye düşündü uzun uzun...</p>

  <p class="block_3">&nbsp;</p>

  <p class="block_1">367. ve 368. sayfalar: Graham bunları yırtıp kopardı. İpuçları gözden kaçacak gibi değildi: Gözucundaki yaş - bu, birkaç kez olmuştu; kalçaların kaldırılması - evet; ama, kuşku götürmez kanıt Ann’in beniydi -Jack, Ann’in benini sağ omzundan boynunun sol yanına götürmüş olsa da, kuşku götürmez kanıt boyundaki bendi (Jack buna hayal gücü derdi). Ve bu ben kuşku bırakmayan kanıt sayılmasa bile, sigara olayı vardı. Ann, sigaraları ağzına çoğu kez tersinden yerleştiriyordu. Graham, onun böyle yapışını seviştikten sonra hiç fark etmemişti, ama insanların arasında sinirlendiğinde bunu birkaç kez yapmıştı. Acaba böyle anlardan birinde Jack de orada mıydı? Ve onun anlayamadığı bir şaka paylaşılmış mıydı? Pek anımsayamıyordu.</p>

  <p class="block_1"><i class="calibre1">Karanlığın İçinden</i> romanında az önce keşfetmiş olduğu pasajın her iki yanından da yüz sayfa kadar karıştırdı, ve Ann’in Jack’le ilişkisine gönderme yapan bütün öteki bölümleri yırtıp çıkardı. Bunları daha sonra dikkatle okuyabilirdi. Sonra dikkatini Lupton’ın son dört romanına çevirdi. Gerçekte novellaydı bunlar: Yeni-Firbank döneminin başlangıcı, diye keyifle kendi kendine yineledi Graham. Jack’in açıklaması farklıydı.</p>

  <p class="block_1">“Eskiden Tesco kurmaca ekolüne mensuptum,” diye açıklamıştı bir keresinde. “Bilirsin işte: Hababam yaz, ucuza sat. Eğer insanların dört papelden 200 sayfalık şık bir otuzbir kitabı ile benim beş papelden 400 sayfalık sıkı kitabım arasında seçme şansları olsa, hangisinin daha iyi bir alışveriş olduğunu görürlerdi. Ve elbette ben haklıydım; benim kitabı yeğlemişlerdi gerçekten de. Ne var ki, damarlarımdaki kanın beş altı kez çekilmesinden sonra. hey be yahu, kendimi birazcık heba etmiyor muyum ben? diye düşündüm. Yazdıklarım iki kat daha uzundu, ama ben iki kat daha fazla telif alıyor muyum? Derken bütün şu kıçı kırık romancıların monografi yazdıklarını gördüm ve Jack oğlum, sen de pekâlâ bunu yapabilir ve aynı zamanda istediğin herhangi bir şeyi de yazabilirsin, diye düşündüm. Ve böyle yaptım. Biliyor musun, bütün bu minimalizmlerin ardında yatan şeyi anlamaya başlıyorum. Göbeğini çatlatana değin çalışmaya gerek yok, olan bu.”</p>

  <p class="block_1">Yeni-Firbank döneminde de Jack’in kadeh kaldırmaları ve iğnelemeleri sürüyordu. Ann’in söylediği bir cümle; göğüslerinin bir betimi; sevişirken bir manyerizm; bir giysi. Kanıt buldukça yenilerini bulmak daha da kolaylaşıyordu ve bu eleştirel takibin büyük sevinci içinde, keşfettiği şeyin tam anlamını unutmuş gibiydi.</p>

  <p class="block_1">Ancak daha sonra kitaplardan yırtıp çıkardığı kanıtları toplamayı bitirdiğinde - Lupton’ın son dönem yapıtlarının yarı uzunluğuna erişmişti - şöyle bir düşünmek için durdu. Derken. Jack-Ann ilişkisinin toplanan kanıtlarını baştan sona okuyunca, Ann’in vücudunun Jack’e doğru büküldüğünü ve Jack’in kokulu sakalını, bayat nikotinin afrodizyak olduğu yanlış inancıyla <i class="calibre1">(olamaz,</i> dedi ısrarla Graham, olamaz) Ann’in yüzüne yapıştırışını görünce, anestezik madde gücünü yitirdi ve acılar döndü. Bir eliyle karnını ve öteki eliyle göğsünü tuttu ve yerde, yırtılmış sayfaların yanı başında otururken ileriye doğru sallandı. Sonra yana doğru kaykılmaya başladı ve devrilerek ana rahmindeki cenin konumunu aldı; elleri uylukları arasına kaymıştı, döşemenin üstünde hasta bir çocuk gibi yatıyordu. Gözlerini kapattı ve küçük bir çocukken yaptığı gibi, farklı, dışsal, heyecan verici bir şey düşünmeye uğraştı. Bir köydeki kriket maçını düşünmeye koyuldu, ta ki seyirciler bir futbol kalabalığına dönüşüp “Yıkama-yağlama, yıkama-yağlama” diye bağırana kadar. Yurtdışını düşündü, ta ki Benny, Arezzo yolunda yanlarından gümüşi bir Porsche içinde geçip, pencereden dışarı kayıtsız bir tavırla bir kadın iç çamaşırı fırlatana kadar. Bonar Yasası üzerine ders verdiğini düşündü, ta ki bütün öğrencileri ellerini aynı anda yukarı kaldırıp film endüstrisine girmeyi talep edene kadar. Son olarak, çocukluğunu düşündü, Ann’den, Jack’den ve Barbara’dan önceki zamanları; kendisini yatıştırmak için annesiyle babasından başka kimsenin olmadığı geçmiş zamanları; yalnızca tiranlığın ve boyun eğmenin olduğu, ihanetin varoluşundan önceki yılları. O sınırlı zamanın anısını belleğinde tutmak için kendini zorladı; yavaş yavaş ona doğru geriledi, onun bütün netliklerini kulaklarında yumuşattı; ve sonra da uyuyakaldı.</p>

  <p class="block_3">&nbsp;</p>

  <p class="block_29">*</p>

  <p class="block_3">&nbsp;</p>

  <p class="block_1">Bunu izleyen birkaç gün boyunca Graham, <i class="calibre1">Karanlığın İçinden</i> romanından ve daha sonraki kitaplardan pasajlar okudu ve yeniden okudu. Hiç kuşkusu yoktu. Jack’in Ann’le ilişkisi 1971’de başlamış, Ann’i tanımaya çalıştığı ilk zaman süresince, ve bütün evlilikleri boyunca devam etmişti. <i class="calibre1">Sıcak Kesinlikler’de Söndürülen Yangın’</i>da ve <i class="calibre1">Öfke, Öfke</i>’de gerekli kanıtlar vardı. Şayet yayımcıların kitabı basması için onlara altı ay - maksimum bir yıl - tanısa, bu, Jack’in yüzü plastik cerrahiyle yeniden biçimlendirilmiş eski bir avcı pilotu olarak az çok kılık değiştirdiği ve ilk kez beni doğru yerine koyduğu İskoç hastabakıcı rolündeki “Ann” ile iyileştirici bir ilişkisinin olduğu <i class="calibre1">Söndürülen Yangındaki</i> pasajların, evliliklerinin ilk yılında yazılmış olduğu anlamına geliyordu. Sadakatsizlikten o zaman bile geri kalmamış, diye düşündü Graham; o zaman bile geri kalmamış.</p>

  <p class="block_1">Bir hafta kadar sonra, Graham, Jack çıktığı takdirde yanlış numara çevirdiğini söylemeye hazırlanmış olarak, kent dışındaki eve, Sue’ya telefon etti.</p>

  <p class="block_1">“Sue, ben Graham.”</p>

  <p class="block_1">“Graham... ha, Graham.” Sue, gerçekte sevinmiş olmaktan çok, arayanın hangi Graham olduğunu çıkarabildiği için içi rahatlamış gibiydi. “Jack Londra’da.”</p>

  <p class="block_1">“Evet, biliyorum, seninle konuşmak istedim.”</p>

  <p class="block_1">“Konuş o zaman. O kadar meşgul değilim.” Ses tonu hâlâ pek cana yakın sayılmazdı.</p>

  <p class="block_1">“Buluşabilir miyiz, Sue? Bir gün Londra’da?”</p>

  <p class="block_1">“Graham… şey… mesele nedir?”</p>

  <p class="block_1">“Şimdi söylemek istemiyorum.”</p>

  <p class="block_1">“İlle de bilmem gerekliğini düşündüğün bir şey olmasın bu? Benim için neyin doğru olduğunu bana anlatacak olmayasın?”</p>

  <p class="block_1">“Öyle değil. Bir çeşit, şey, seninle benim hakkımda<span class="text_6">...”</span> Sesi ciddi çıkıyordu.</p>

  <p class="block_1">“Graham, beni pek sevmezsin sanırdım. Her neyse, hiç olmamasındansa geç olması iyidir.” Koket bir tavırla kıkırdadı. “Not defterime bir bakayım. Evet, aynen düşündüğüm gibi. Sana şu anla önümüzdeki on yılın sonu arasında herhangi bir günü önerebilirim.”</p>

  <p class="block_1">Buluşmak için gelecek hafta içinde bir günde karar kıldılar.</p>

  <p class="block_1">“Şey... Sue...”</p>

  <p class="block_1">“Evet?”</p>

  <p class="block_1">“Eğer şey desem tuhaf olur muydu... umarım birlikte öğle yemeği yiyeceğimizi Jack’e söylemezsin desem.”</p>

  <p class="block_1">“Onun kendi hayatı var,” diye kesin bir yanıt verdi Sue. “Benim de kendi hayatım.”</p>

  <p class="block_1">“Elbette.”</p>

  <p class="block_1">Graham telefonu kapatırken, Sue’nun ima ettiği şey daha açık olabilir miydi, diye merak etti. Evet, olabileceğini sanıyordu, ama öyle olsa bile<span class="text_6">...</span> Özellikle de ona hiç beklemediği bir anda telefon etliği için. Onu bir yılı aşkın bir zamandır görmemişti ve doğrusu, ondan gerçekte çok fazla da hoşlanmıyordu. Dostların övdükleri o doğal canlılığı, Graham’a göre kafadan çatlak saldırganlığa birazcık yakındı.</p>

  <p class="block_1">Ertesi hafta Graham, Tardelli’de, önünde bir Campari ve soda, köşeye sıkışmış bir masada oturmuştu. Aradığı son doğrulama kanıtının en iyi nasıl ele geçirilebileceğini düşünüp taşınıyordu. Soramazdı, bu kesindi.</p>

  <p class="block_1">“Graham, tatlım, zinacılar masasına oturmuşsun- demek <i class="calibre1">ciddiydin.”</i></p>

  <p class="block_1">“…?”</p>

  <p class="block_1">“Bilmediğini mi söylemek istiyorsun?” Sue hâlâ yüzünü ona dönük tutuyordu. Graham yerinden kalkar gibi oldu, bunu yaparken masanın bir ayağını tekmeledi ve dudaklarını Sue’nun yanağına dokundurdu. Daha önce öpüşürler miydi? Emin değildi.</p>

  <p class="block_1">“Sakin bir masa istedim,” diye yanıt verdi. “Rahatsız edilmeden yemek yemek istediğimizi söyledim.”</p>

  <p class="block_1">“Demek buranın resmi zinacılar masası olduğunu biliniyordun?”</p>

  <p class="block_1">“Hayır, gerçekten de.”</p>

  <p class="block_1">“Çok hayal kırıcı.”</p>

  <p class="block_1">“Ama seni burada hiç kimse göremez ki.”</p>

  <p class="block_1">“Meselenin püf noktası da bu ya. Gözlerden ıraksın, ama başka bir masaya geçmek ya da çişini etmeye gitmek yahut onun gibi bir şey için, kendini bütün restorana anons etmen gerekiyor. Bu yer ünlüdür, tatlım -senin muhitinde değil belki, ama bizimkinde kesinlikle.”</p>

  <p class="block_1">“İnsanların burada bilerek mi oturduklarını söylemek istiyorsun?”</p>

  <p class="block_1">“Elbette. <i class="calibre1">Times</i>’a bir ilan vermekten çok daha hoş bir şey bu. Ölçülü reklamın dâhiyane bir biçimi, diye düşünürüm ben hep. Kendi kendine onu gizlermiş gibi görünürken bir ilişkiyi ilan ediyorsun. Suçu azaltıyor bu, ama haberleri etrafa yayıyor. İdeal çözüm. Pek çok restoranda böyle masaların olmaması beni şaşırtıyor. “</p>

  <p class="block_1">“Burada tanıdığın birilerinin çıkması olası mı?” Graham hoşnut mu, yoksa kaygılı mı görünmek istediğinden emin değildi.</p>

  <p class="block_1">“Kim bilebilir ki? Merak etme canım, kafalarını çıkarıp bu köşede başka birini arıyormuş gibi yaptıklarında seni korurum.” Güven verircesine, hafifçe koluna vurdu.</p>

  <p class="block_1">Bundan sonra, öğle yemeğini sürdürmenin yalnızca tek bir yolu olduğuna karar verdi Graham. Arada sırada ona hafifçe dokunma riskine girerek ve gizli gizli bakışlar atarken beceriksizce yakalanarak, çekingen flört rolünü oynadı. Uzaktan uzağa, Sue’nun hoş bir kadın olduğu yolundaki kabul görmüş fikri seve seve benimsiyordu; ancak sormak istediği soruyu çok ciddi olarak gündeme getiremedi.</p>

  <p class="block_1">Görünüşe bakılırsa, Graham buraya Sue’nun kocasının sadakatsizliklerini tartışmaya gelmediği için, Sue ona tam da bunlardan söz etti. Ve Graham da buraya, kendi davasını bugün hallet-ya da-unut aciliyetiyle savunmaya gelmediği için Sue, bir kader ortağı olarak, kendi gelgeç gönül serüvenlerinden; yakalanmadan kent dışında bir ilişkiyi sürdürmenin güçlüklerinden; kendisinin pastoral intikamdan duyduğu kentsel korkulardan; direnlerden; balyacılardan ve yiyecek silolarından söz etti. Bir an, ikinci sürahi boşalır ve kahvelerinin gelmelerini beklerlerken, Sue’nun ses tonu sertleşti.</p>

  <p class="block_1">“Jack’in hareket tarzını nasıl adlandırıyorum biliyor musun? Buna Stanley Spencer sendromu diyorum. Bilgin var mı bu konuda?”</p>

  <p class="block_1">Graham bilgisi olmadığını ifade etti.</p>

  <p class="block_1">“Ve benim Jack’in ikinci karısı oluşum bunu daha da uygun hale getiriyor.” Bir sigara yaktı. “Stanley Spencer ikinci kez evlendiğinde, gerdek gecesi neler olup bittiğini biliyor musun?”</p>

  <p class="block_1">“Hayır.”</p>

  <p class="block_1">“Yeni karısını, bir bavul gibi önceden dosdoğru balayını geçirecekleri yere göndermiş, eve dönmüş ve ilk karısını düzmüş.”</p>

  <p class="block_1">“Ama...”</p>

  <p class="block_1">“Hayır, hayır, bekle. Diyeceğim bu değil. Sonra ikinci karısının yanına gitmiş, onu kumsala oturtmuş, ona bir sanatçının istisnai cinsel ihtiyaçları olduğunu açıklamış ve bundan böyle iki eşle birlikte yaşamayı önermiş. Sanatı bunu gerektiriyormuş ve sanatı önce geliyormuş. Soğukkanlı küçük cüce,” diye ekledi Sue, sanki Spencer kocasının içki arkadaşıymışçasına. “Jack’in yaptığı da bir dereceye kadar bu. Meseleyi böyle koymayacak kadar zeki, ama ruhunun derinliklerinde buna inanıyor. Kimi zaman evdeyken yazdığı kitapların önünde duruyor ve kendimi, acaba şuna kaç tane düzüşme girmiştir, diye düşünürken buluyorum.”</p>

  <p class="block_1">“Şey, Balzac’ın dediğini bilirsin — ‘İşte bir başka roman.’ ” Graham kendini huzursuz hissediyordu ve bu açıklamanın güven verici mi yoksa tersi mi olduğundan şüpheye düştü.</p>

  <p class="block_1">“Ve sonra kitaplara bir bakış daha atıyorum ve bütün bu yıllar boyunca Jack’in sağda solda düzüşüp durduğunu düşünüyorum ve gerçekte o kadar aldırış <i class="calibre1">da</i> etmiyorum, aldığım ilk yaradan sonra etmiyorum, ne de olsa kendim de biraz gönül eğlendirdim, ama rafın üzerinde dizili on romanına baktığımda gerçekte yerindiğim şey, onu bağışlayamayacağım şey, bu romanların o düzüşmelerden daha iyi olmayışı. Kimi zaman ona şöyle demek geçiyor içimden, ‘Bak Jack, kitapları unutabilirsin, onları unut gitsin. O kadar iyi değiller. Onlardan vazgeç ve düzüşme üzerinde yoğunlaş. Onda daha iyisin.’ ”</p>

  <p class="block_1">Graham, <i class="calibre1">Öfke, Öfke</i>’nin, <i class="calibre1">Söndürülen Yangın’</i>ın ve <i class="calibre1">Karanlığın İçinden’</i>in yırtılmış sayfalarını düşündü. Sonra, çok dikkatle hazırladığı şeye başladı.</p>

  <p class="block_1">“Sue, umarım beni yanlış anlamazsın. Şey yapmanın... şey yapmanın iyi olacağını düşündüm.” Bilerek lafı birazcık geveledi, “seninle öğle yemeği yemek, seni görmek, çünkü bir süredir temasımız kesilmişti ve ben hep şey diye düşünmüşümdür, seni yeterince görmüyorum. Gerekçemin, intikam ya da onun gibi bir şey olduğunu düşünmeni istemem.” Sue, kafası karışmış görünüyordu. Konuşmasını telaşla sürdürdü Graham. “Demek istiyorum ki, hepimiz de Jack ile Ann’in eski günlerini biliyorduk, hiç de şaşırtıcı değil bu ve zaten, şey... sevgili olmasalar, onunla pekâlâ karşılaşmayabilirdim ben, bu yüzden sanırım bir bakıma, onlara birazcık da minnettarım.” Graham, çekingen dürüstlük gösterisinin çok iyi gittiğini hissetti; ve şimdi en nazik bölüm geliyordu.</p>

  <p class="block_1">“Ama, ilişkilerinin aslında hiç bitmediğini keşfettiğimde, itiraf edeyim ki, gerçekten şok geçirdim. Yüreğime bir bıçak saplanmış gibi oldu. Bunu yalnızca altı ay kadar önce keşfettim. Ann için hissettiklerim bir yana, bir dostluğun ihanete uğradığını ve bize eski moda olduğu söylenen bütün şu duyguları hissettim. Jack konusunda bir süre bayağı kırgındım, ama sanırım, bu bir bakıma Ann’in... ihtiyaçlarını birazcık daha anlamama yardımcı oldu. Sanırım sana o zaman telefon etmiş olsaydım, amacımdan kuşkulanman için bir sebebin olurdu. Ama, şey, o hıçkırık geçti ve ben ona tamamen boyun eğdim ve sonra kendimi seni yeniden görmenin ne güzel olacağını düşünürken bulduğumda, gerekçelerimi gözden geçirdim ve onlara bir kez temiz raporu verince de telefona sarıldım. Ve... işte şimdi buradayız, diyebiliriz, sanırım.”</p>

  <p class="block_1">Graham gözlerini boş kahve fincanına eğdi. Sözü ihtiyatlı, gevşek bitirişinden hoşnuttu. Aynı anda iki ayrı çizgide ilerlemek iyi bir fikirdi. Tam, gözlerini yukarı kaldırmaya cesaret edip edemeyeceğini merak ederken, Sue öne doğru eğildi ve bir elini Graham’ın koluna koydu. Graham başını kaldırdı ve parlak bir gülümseyişle karşılaştı.</p>

  <p class="block_1">“Sanının diyebilirsin.” Sue, Graham’ın çekingenliğinden hoşlanıyordu. Cesaret verircesine bir kez daha gülümsedi ve bu arada. Piç, piç, Tanrının belası Stanley Spencer Jack Lupton piçi, diye düşünüyordu. Niye tahmin edememişti? Jack eski kız arkadaşlarından gerçekte asla vazgeçmiyordu. Belki de onları düzmeyi bırakırsa kitaplarını satın almaya son vereceklerini düşünüyordu. Ama bu duygularını bastırdı. Üzgün olduğunu, durumu bilmediğini, bir cuma gecesi onu yatıştırabilmek için birkaç sahte tebessümden kat kat daha fazlasının gerekeceğini anlamasına izin vermemeliydi Graham’ın. Şansını boşa harcama kızını, suyu sıçratma; bunun oltasını yavaş yavaş çekmek gerekecek, diye düşündü.</p>

  <p class="block_1">“Belki de sana söylemem gerekirdi,” diye devam etti Sue, “ama korkarım ben hep kanser kuralını uygulamaya çalışıyorum. Sormazlarsa, söylemezsin; sorarlar, ama gerçekte kendilerine Hayır denmesini isterlerse, o zaman yine Hayır dersin. Bunu üçüncü bir kişiden öğrenmek zorunda kalışına üzüldüm Graham.”</p>

  <p class="block_1">Graham hayal kırıklığını düşünerek, üzgün üzgün gülümsedi. Sue, kendi hayal kırıklığını düşünerek, onun duygularını paylaşırcasına gülümsedi. İntikam almak için Graham’le düzüşmenin çok yararlı olacağım düşünüyordu.</p>

  <p class="block_1">“Umarım benim eski kafalı biri olduğumu düşünmezsin,” dedi Graham, rolünü sürdürerek, “ama aslında aşağı yukarı bir saat sonra girmem gereken bir dersim var. Acaba, acaba gelecek hafta yeniden görüşebilir miyiz diyordum?”</p>

  <p class="block_1">Sue Graham’ın iddiasızlığını sevimli buldu. Erkeklerin bazen kullandıkları şu, “Öğleden sonranı boş bırak,” ya da, “Şu anda bekârım” gibisinden korkunç lafların hiçbirisi yoktu onda. Öne doğru eğildi ve dudaklarından öptü. Graham şaşırmış görünüyordu.</p>

  <p class="block_1">“Zinacılar masasının avantajı işte <i class="calibre1">bu,”</i> dedi Sue neşeyle. Öğle yemeği sırasında Graham’ın onu ellemeye ya da öyle bir şey yapmaya kalkışmamasından memnundu. Bu pasifliğin çok ileri gitmeyeceğini umuyordu. Yine de güzel bir değişiklik yaratıyordu. Sözgelimi Jack olsa, bu aşamada, masanın altında olurdu, sakalı da kolay yoldan çıkan bir yosmanın uyluklarının iç taraflarında ustura yanığı gibi bir kızartıya yol açardı. Acaba Graham yatakta gözlüğünü çıkarıyor muydu?</p>

  <p class="block_1">Restoranın dışında öpüşerek birbirlerine hoşçakal dediler. Sue’nun zihni şimdiden gelecek hafta, aynı saatte, aynı yerde ve bundan sonra olabileceklerdeydi. Graham da ileriye bakıyordu, ama tamamen farklı bir doğrultuda.</p>

  <p class="block_15" id="calibre_pb_16">&nbsp;</p>
</body>
</html>
