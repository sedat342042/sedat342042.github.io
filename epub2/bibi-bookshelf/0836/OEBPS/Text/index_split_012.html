<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_27" id="id_Toc402259914">VI<br class="calibre6" />
  Bay yıkama-yağlama</p>

  <p class="block_23">&nbsp;</p>

  <p class="block_23">&nbsp;</p>

  <p class="block_1">Kıs kıs gülüp alay eden düşler işte o zaman başladı. Düşler öylesine güçlü ve öylesine horgörü doluydular ki, bilinç sınırını uzun adımlarla, dikkatsizce yürüyüp geçiyorlardı.</p>

  <p class="block_1">İlki, karısının Buck Skelton ile olan zinasını araştırmak üzere N.F.T.’ye<sup class="calibre5"><sup class="noteref" id="back_note_5"><a class="calibre3" href="../Text/index_split_022.html#note_5" title="5">5</a></sup></sup> uğradığı günün gecesinde çıkageldi. Bu kısa boylu, şişman, geniş kenarlı şapkalar takan, orta yetenekli Amerikalı yıldız, işbirliğinden hoşlanan bir prodüktörün saçma arzusuyla, Scotland Yard’a yardımcı olarak atanan Arizonalı özel bir polis müdürü rolünü oynamak üzere, gemiyle Londra’ya gönderilmişti. “Türler Çatışması” olarak adlandırılan bir sinema sezonunda yeniden vizyona giren bir polisiye komedi olan <i class="calibre1">Çıngıraklı Yılan ve Yakutlar’da</i> da. Ann’in, şık bir kumarhanede vestiyerci kız rolünde göründüğü kısa bir sahne vardı; bu sahnede Ann, pek sofistike ama bir o kadar da dekadan kumarhane ortamında doğuştan gelen muhteşem bir ağırbaşlılıkla hareket eder görünen genç Amerikalı aktörle ayak üzeri şakalaşıp gülüşüyordu.</p>

  <p class="block_1">“Vaziyeti yola koymak için burdayım, tamam mı,” diye sır verir bir tonda söze başladı Buck. “Böyle durumlarda hep, adam adama’ya inanmışımdır.’’ Yüzme havuzunun kenarında uzun bir plaj şezlonguna uzanmıştı; cildi gülünç bir şekilde bembeyaz olan Graham, onun yanında bir ayakkabı boyacısının taburesine rahatsız bir halde çömelmişti. Buck’ın dirseğinin yanında bir Pina Colada köpükleniyordu; arkasında, bir kızın çıplak kıçı, havuzun yüzeyini birdenbire bir yunus gibi yardı, sallandı ve yeniden gözden kayboldu. Sudan yansıyan güneş ışınları Graham’ın gözlerini kamaştırıyordu. Buck, koyuluğu gün ışığının parlaklığına göre ayarlayan güneş gözlüğü takmıştı; Graham onun gözlerini zar zor görebiliyordu.</p>

  <p class="block_1">“Uğramanı söylememin sebebi,” dedi kovboy sesiyle, “seni de filmde oynatmak için, tamam mı, aynen film prodüktörünün yıldızcığın ampullerini kavrarken söylediği gibi, tamam mı. Senin yaşlı han’fendinle buradaki Buck arasında neler olup bitiyor sana çıtlatayım dedim. Bana niye Buck diyorlar biliyor musun? Çakmışsındır sanırım.</p>

  <p class="block_1">“Bi şey diyim mi sana, <i class="calibre1">Çıngıraklı</i> gerçekten boktan bir filmdi.” Oval, ince çizgili bir kamışla Pina Colada’sının iki üç santimini emdi. ‘Ger-çek bir bokluk. Yarak kafalı bir yönetmenimiz, bir iki ibne yazarımız var, sizin o aktörler sendikanızla her gün bir kavga eksik olmuyor. Tabi, bana el atmalarına izin vermedim onların. Ben bir profesyonelim. Bu yüzden hâlâ çalışıyorum. Bu yüzden her zaman çalışacağım. Kurallar kolay, Gray-ham. Madde bir, artist ajansının önerdiğini her zaman al. Madde iki, senaryonun üzerine asla pisleme; kendilerini göğün tepesinde sanan bir iki göt-kontrol memuru tarafından yazılsalar da kendi rolünü söyleyebildiğin kadar iyi söyle sadece. Madde üç, sette asla içme. Ve madde dört, çekimin ne zaman biteceğini tam olarak öğrenene kadar başrol oyuncusu hatunu asla düdüklemeye başlama.” Gözlüğünü çıkardı ve birkaç saniye Graham’a dik dik baktı; sonra yeniden taktı.</p>

  <p class="block_1">“Bi şey diyim mi sana, beni senin karının yolundan götüren Madde Dört Kuralı’ydı. Şu sendika kavgaları sürüyordu, doğrusunu söylemek gerekirse benim kız partneri oynaması için rol verdikleri şu patates çuvalı karıya hiç aldırış etmedim, Kraliçe’nin geçmesini bekleyerek daha ne kadar kıçımızın üzerinde oturacağımızı bilmiyorduk, tamam mı? Ben, işler iyi gittiğinde, sapına kadar erkeğim tamam mı ve kötü zamanlarda da, şey, sanırım, bu da beni birazcık daha erkek kılıyor. Küçük Çıngıraklı Yılanı birisinin Yakutunun içine salmak için fazla beklememek bana daha kıyak bir fikir gibi geliyordu.”</p>

  <p class="block_1">Graham, Buck’a canı sıkkın bir tavırla bakıp duruyor, gözlerini onun hafif kemerli burnundan, bakır çalığı teninden ve açık gömleğinin yakasından fışkıran kıl örtüsünden alamıyordu. Kıllarının bir ikisi aklaşmış görünüyordu, ama bu onu, Graham için daha da tehditkar kılıyordu: Apaçık gözüken devasa erkeksiliğine, böbürlene böbürlene, olgunluk ve bilgelik ekliyordu.</p>

  <p class="block_1">“Bi şey diyim mi sana, senin o Annie’ciğine ilk göz atışımda, onun gerçek bir ateş parçası olduğunu anladım. ‘Annie.’ dedim ona, ‘kartlarını iyi oynuyorsun, belki de benim tüfeği alırsın.’ Hah hah. Başlangıçta böyle küçük bir şaka hep iyi gider, onlara yollarına neler çıkabileceğini düşündürtür. Bir iki gün çevirip dursunlar onu, derken pattadanak avcunun içine düşerler. İşte ihtiyar Buck’ın felsefesi bu.</p>

  <p class="block_1">“‘İşte böyle, yabancı.” Aktör birdenbire daha işbilir, daha mesafeli biri oluverdi. “İşte böyle, laf yerindeyse, şarabın fıçıda olgunlaşmasını bekleyerek, ona bir iki günlük rutin süremi tanıyordum, ta ki gelip de bana, ‘Senin tüfeğe bir kılıf bulmaya ne dersin, kovboy?’ diyene kadar. <sup class="calibre5">İ</sup>şte buranın piliçleri böyle, Buck, dedim kendi kendime.</p>

  <p class="block_1">“Bi şey diyim mi sana, vaktiyle birkaç güzel bomba tanımıştım, yabancı, ama senin o küçük Annie’n yok mu<span class="text_6">…</span> Otele döner dönmez asansörde elbiselerimi fora etmeye başladı. Ve sonra gerçekten havalandı. Üzerime atlıyor, ısırıyor, tırmıklıyordu -hatta onu birazcık <i class="calibre1">sı-nırlamak</i> zorunda kaldım. Stüdyodaki herifler bir banyo sahnesi çekimi ya da bunun gibi bir şey isteyebilirlerdi ve bu yüzden ben de tırnaklarını sırtımdan çekip çıkarmak zorunda kaldım. Sonra da bi güzel tokatladım, ama bu onu daha da çılgına çevirmiş gibiydi, ki sanırım bunu önceden tahmin etmem gerekirdi, bu yüzden pantolonuma uzandım, kertenkele derisi kemerimi çıkardım ve bileklerini zarar vermeyecek bir şekilde bağladım.</p>

  <p class="block_1">“Ve bundan sonra, ne zaman düzüşsek bana bileklerini bağlatır oldu. Onu biraz daha tahrik ediyordu sanki bu. Daha fazla tahrike ihtiyaç falan duyduğundan değil. O ölçülerin çok uzağındaydı, yabancı; dokuz gücünde kasırga onun yanında tatlı bir meltem gibi kalırdı.</p>

  <p class="block_1">“Ama yapmamdan gerçekten hoşlandığı şey - onu bağladıktan sonra, tabiatıyla — kıçını ısırmamdı. Siz de ona bunu yapıyor musunuz yabancı? Bunu size de <i class="calibre1">yaptırıyor</i> mu, yabancı? Oralara indim ve onu orasından ısırmaya koyuldum; demek istiyorum ki, benim açımdan üzerinde öğle yemeğimi atıştırdığım bir tezgâh gibiydi o. Sonra birazcık daha aşağılara kaydım ve kutusuna dokundum, o an tam <i class="calibre1">ortasından</i> o akım geçer gibi oldu. Sonra birazcık daha yedim, sonra yeniden kıçına doğru kaydım. Onu biraz ısırdım ve dilimi çevresinde dolaştırdım ve sonra bir yay gibi kurulduğunda, dilimi dosdoğru içeri daldırdım ve bunu yapınca <i class="calibre1">pat-ladı.</i> Asla şaşmazdı. Fare kapanı gibi, pat diye inerdi. Şimdi bir kovboy tüfeğinin ne olduğunu anlıyorum, derdi Annie’cik.</p>

  <p class="block_1">“Size de hiç yaptırdı mı bunu?” Ton daha rahatsız edici oldu. “Demek istiyorum ki, siz şu ya da bu şekilde çok kıç öpmüşsünüzdür bahse girerim; ama bunu gerçekten hiç yaptınız mı, yabancı? Yoksa Annie’cik <i class="calibre1">bunu</i> sadece adamlara mı yaptırıyor; bilmiyorsunuz, değil mi? Sizin gibi ibne heriflerin sıkıntısı da bu zaten. Piliçleri <i class="calibre1">annamak</i> konusunda hepiniz de küçük dağları ben yarattım diyorsunuz. <i class="calibre1">Annaşılmak</i> isteyen tek bir piliçle karşılaşmadım ben -en azından bi güzel düzülmek tek seçenekken karşılaşmadım. Yine de, sizler, piliçleri <i class="calibre1">annamaya</i> devam ediyorsunuz ve ben de onları düzmeye devam ediyorum.”</p>

  <p class="block_1">Buck’ın arkasındaki havuzda parıldayan bir başka kıç suyun yüzeyini yardı. Bu kez orada birkaç saniye asılı kaldı ve Graham mayışmış bakarken kaba etler ıslak ıslak ayrıldı. Graham, oturduğu boyacı taburesinden, dilinin ucunu çıkarıp dudaklarının çevresinde dolaştıran Buck’a baktı. Kendini birden Buck’ın üzerine attı, ama kovboy, bir kalça döndürme hareketiyle hedefini şaşırttı. Graham ileriye doğru yalpalayınca, Frye marka bir çizme onu uyluğundan yakaladı ve havuza doğru itti. Normalde iyi yüzmesine karşın, su o kadar yapışkandı ki iki kulacı zorla atabildi. Sonunda, birkaç dakika sonra, elleriyle havuzun kenarına tutundu. Kendini yukarı doğru çekmeye hazırlanırken, yüzüne hır gölge düştü ve bir çizme sağ elinin parmak uçlarının üzerine sıkı sıkıya yerleşti.</p>

  <p class="block_1">“Söylesene, yabancı.” diyerek yüzüne tükürdü Buck, “hâlâ manitamın etrafında dolanıp duruyor musun? Günler önce işinin bittiğini sanmıştım. Ben arabanı çek dediğimde, arabanı çek demişimdir.” Ve bunu söyler söylemez Pina Colada bardağını alıp sütümsü köpüğü Graham’ın yüzüne fırlattı.</p>

  <p class="block_1">Graham karanlıkta uyandı. Sağ elinin parmak uçları şilteyle yatağın altına sıkışmıştı. Yastığı terden sırılsıklamdı ve yüzü kendi tükürüğüyle ıslanmıştı. Pijamaları bacaklarına sıkı sıkıya sarılmıştı. Şaşırarak, cinsel organının kalkmış olduğunu fark etti.</p>

  <p class="block_1">Annie’nin bunları yapmış olabileceğini sanmıyordu. Özellikle de böyle fıçı gibi, sahte bir kovboyla kesinlikle olamazdı. Ama karınızın sizi arzulamadan önce kimi arzulamış olabileceğini nasıl bilebilirdiniz? Bir kere, kadınlar şu gibi tuhaf nedenler yüzünden boyun eğiyorlardı: Acıma ya da nezaket, yalnızlık ya da üçüncü bir kişiye öfke ve de kahretsin salt cinsel haz. Graham zaman zaman farklı bir nedene yenilmiş olmayı arzu ediyordu.</p>

  <p class="block_1">Ertesi gün, beyni, resmi olarak Bonar Yasası’yla, Carson’la ve Ulster Gönüllüleri’yle uğraşırken, zihninde Buck meselesini evirip çeviriyordu. Düşler gerçek olamazlardı, öyle değil mi: Bu yüzden düştü onlar. Önsezi dolu düşler olduğu söyleniyordu - bilge adam bir tufan düşü görür ve kabilesini daha yüksek topraklara götürür; ve kendi uygarlığımızda da, iş görüşmeleri öncesinde bizi yanlışlar yapmamaya karşı uyaran düşler görmüyor muyduk? Peki niye sezgi sonrası düşler göremeyecektik ki? Bu, gerçeğe çok daha yakın bir kavramdı. Ann’den, bilinçaltı düzeyde kolaylıkla bir şeyler almış olabilirdi ve sonra da beyni bu haberleri ona uykusunda anlaşılır bir biçimde açmaya karar verebilirdi. Niye olmasındı?</p>

  <p class="block_1">Elbette düşteki Buck, <i class="calibre1">Çıngıraklı Yılan ve Yakutlar’ın</i> Buck’ından çok farklıydı. Düşünde tehditkâr, kaba bir adamdı; filmde, doğa hayranı bir beyefendi. Bu imgelerin hiçbiri Ann için özellikle çekici olamaz, diye umut dolu varsayımlarda bulunuyordu Graham; ama öte yandan bunların her ikisi de düzmece imgelerdi - birisi ekran üzerinde, öteki kafasında. Gerçek Buck Skelton nasıl biriydi (bir kere, gerçek adı neydi)? Ve belki de o gerçek Buck, Ann’in gözüne girmeyi başaran Buck’tı.</p>

  <p class="block_1">Graham’ın beyni, köşeye sıkışmış bir halde ve pek de cesaret kazanamadan intikam düşlerine döndü. Önce kovboyu bir Pina Colada yüzme havuzunda boğdu: Buck’ın soluğu tükenen ciğerlerinden gelen son kabarcıklar, havuzun yüzeyindeki köpük arasında dikkati çekmeden kayboluyordu. Derken Buck tam, dev bir kaktüsün yanından geçerken, Graham atının yoluna çıngıraklı bir yılan koyması için birine rüşvet veriyordu: At şaha kalkıyor, Buck attan düşüyor ve otomatik bir içgüdüyle kaktüse yapışırken, çelik kadar sağlam iki dev diken deri pantolonundan girip taşaklarını kokteyl sosisleri gibi delip geçiyordu.</p>

  <p class="block_1">Ama yine de, son intikam en iyisiydi. Graham’ın nefret ettiği bir şey varsa, o da Buck’ın güneş gözlüğünü kullanma biçimiydi. Karakterlerinin kanıtı olarak güneş gözlüğü takan insanlardan tiksiniyordu; ama aynı zamanda gözlüklere karşı da soğuk ve resmi bir saldırganlık hissi duyuyordu; insanlar, hayvanlar ve bitkilerden sonra, dünyada dördüncü bir varlık alanı örgütlemeye uğraşarak kendi başlarına bir yaşam oluşturan cansız şeyleri onaylamıyordu; bu onu altüst ediyordu, hatta yıldırıyordu.</p>

  <p class="block_1">Bir keresinde, otomobil kullanımı üzerine bir yazıda, sürücüleri, eğer yolları tünellerden geçiyorsa bu gözlüklerden takmama konusunda uyaran bir yazı okumuştu: Bu tür ışık değişiklikleri, kendilerini tam anlamıyla ayarlaması birkaç saniye süren gözlükler için çok ani oluyordu. Graham, Buck’ın, böyle gazete sütunlarını hiç okumayan biri olduğundan enikonu emindi ve Buck kıyı yolu boyunca Los Angeles’ten çıkıp kuzeye doğru yol alırken bu tehlikeye karşı tamamen hazırlıksız olacaktı. Coupe de Ville’inin ön koltuğunda yayılmış oturan orospu kaltak yosmaya, gece gözüyle San Francisco’yu vaat etmişti herif. Radyo, Buck’ın en sevdiği istasyona, Maviçimenler’e ayarlanmıştı; arka kollukta bir kasa Coor birası vardı.</p>

  <p class="block_1">Big Sur’ün tam kuzeyinde doğal bir kaya tüneline ulaştılar. Buck bir iki saniye yavaşladı, sonra gözlüğünün camları kendilerini ayarladı ve yeniden hızlandı. Saatte yüz kilometre hızla, tünelden parlak gün ışığına çıktılar. Graham’ın tahminine göre Buck karakteristik olarak, “Ne Tanrının cezası şeyler oluyor burada?” diye bir laf edecek vakti bulurdu, ama gerçekte bunun önemi yoktu. Tünelin ağzından on metre kadar Ötede Coupe de Ville otuz iki tonluk bir buldozerin indirilmiş kepçesine çarpıp ezilmişti. Graham’ın kendisi, buldozerin operatör koltuğuna oturmuştu, üzerinde yağlı bir blucin ve parlak san bir kask vardı. Buldozerin kepçesinin uç kenarında bir alev belirdi, derken bunu, Graham’ın kabininin tepesinden uçan Buck’ın vücudu izledi. Graham çevresine bakındı, dozeri geri vitese aldı ve cansız vücudun üzerinden yavaş yavaş geçmeye başladı. Kemiklerini kırıyor ve etini dümdüz edip pastırmaya çeviriyordu. Dozeri yeniden ileri vitese taktı, Coupe de Ville’in enkazını yolun kenarından aşağı itti ve onun gümbür gümbür sesleriyle Pasifik’e yuvarlanışını işitti. Sonra, yolun üzerinde yamyassı olmuş kızıl hamur-adama omzunun üzerinden son bir bakış atıp, yeniden tünele daldı.</p>

  <p class="block_1">“Sana başka biri hakkında bir şey sorabilir miyim?” dedi Graham ertesi gece yatakta yatarlarken.</p>

  <p class="block_1">“Elbette.” Ann kendini hazırladı. Bunun sonuncudan ve ondan öncekinden daha iyi olacağını umuyordu.</p>

  <p class="block_1">“Buck Skelton.”</p>

  <p class="block_1">“Buck Skelton mı? Tanrın! Neler gördün sen? Onunla birlikte oynadığımı anımsayamıyorum.”</p>

  <p class="block_1"><i class="calibre1">“Çıngıraklı Yılan ve Yakutlar.</i> Müthiş berbattı o da. Sen, kahramanın geniş kenarlı şapkasını alıp, ‘Vay canına, normalde burada bu kadar büyük olanlara rastlamıyoruz,’ diyen vestiyerci kızı oynuyordun.”</p>

  <p class="block_1"><i class="calibre1">“Öyle</i> mi diyordum?” Ann ilgilenmiş, ama aynı zamanda rahatlamıştı. Ayrıca haksız yere suçlandığı için biraz kızgınlık hissediyordu. Eğer <i class="calibre1">Skelton</i> ile düzüşebileceğimi düşünüyorsa, kimden şüphelenmezdi ki? Bir kere daha, Graham’ın kendine güvenini kazanmasını beklemeye karar verdi Ann.</p>

  <p class="block_1">“Korkarım öyle,” diye yanıt verdi Graham. “Her bir sözcüğe tam ağırlığını veriyordun.”</p>

  <p class="block_1">“Peki o ne karşılık veriyordu?”</p>

  <p class="block_1">“Anımsamıyorum. Arizona’da yedikleri kırmızı et hakkında birtakım zırvalar ve her şeyin daha büyümesi falan. Öyle incelikli bir şey.”</p>

  <p class="block_1">“Peki ben buna ne karşılık veriyordum.”</p>

  <p class="block_1">“Bir şey demiyordun. Tek repliğin oydu. Sadece düşlere kapılmış görünüyordun.”</p>

  <p class="block_1">“Ah, evet, bunu sık sık yapmam gerektiğini anımsıyorum. Kızışmış küçük kaz bakışım.” Graham’ın bu cümle karşısında gerginleştiğini hissetti. “Bu bakışı yakalama tarzım yediğim gerçekten son iyi yemek üzerinde çok sıkı konsantre olmaktı. Gözlerim şehvetten tamamen yaşlarla dolacak gibi olurdu.”</p>

  <p class="block_1">“Yani?”</p>

  <p class="block_1">Ann’in yarımda uzanmış yatan vücut yine gerginleşti.</p>

  <p class="block_1">“Yani?”</p>

  <p class="block_1">“Yani onunla yattın mı?”</p>

  <p class="block_1">“Buck Skelton ile düzüştüm mü diyorsun? Gabby Hayes’ın bile daha fazla şansı olurdu, Graham.”</p>

  <p class="block_1">Graham ona doğru döndü ve yüzünü kolunun üst tarafına dayadı; eli uzandı ve Ann’in karnının üzerine kondu.</p>

  <p class="block_1">“Gerçi bir kere beni öpmesine izin verdim.”</p>

  <p class="block_1">Graham’ın ima ettiği şey öylesine gülünçtü ki, Ann karşılık olarak dürüst bir yanıtı hak ettiğini düşündü. Graham’ın elinin, karnının üzerinde sertleştiğini hissediyordu. Onun hâlâ beklediğini seziyordu.</p>

  <p class="block_1">“Yanaktan,” dedi. “Herkese hoşçakalın öpücüğü konduruyordu - yani, bütün kızlara. Öpmesine izin verenler dudaktan; vermeyenler yanaktan.”</p>

  <p class="block_1">Graham karanlıkta homurdandı, sonra zafer kazanan birinin tatmin olmuş kıkırdamasını koyverdi. Aşağı yukarı üç dakika sonra Ann’le sevişmeye başladı. Nazik ve sevecendi, ama Ann’in aklı başka yerdeydi. Eğer gerçekte Skelton ile düzüşmüş olsaydım, diye düşünüyordu Ann, şimdi Graham benimle sevişmezdi. Geçmişin yetişip şimdiye şiddetle asılması ne kadar garipti! Yıllar önce, <i class="calibre1">Çıngıraklı Yılan</i> ve <i class="calibre1">Yakutlar’ı</i> yaparken, biri gelip de, “Şu kovboy seninle iş bitirsin, birkaç yıl sonra, kendine ve şimdi adını bile bilmediğin bir adama, bir iki sefil gece yaşatacaksın,” deseydi ne olurdu? Ya biri bunu söylemiş olsaydı ne olurdu? Herhalde, geleceği siktir et, derdi, GELECEĞİ SİKTİR ET. Düş yakamdan. Ve sonra, dosdoğru gidip, tombul ve kendini beğenmiş olsa da şu kovboya gülümseyebilirdi.</p>

  <p class="block_1">Graham gittikçe daha tahrik oluyordu, Ann’in bacaklarını daha fazla açıyor ve elini omuzlarının altına kaydırıyordu. Oysa Ann yanaktan veda öpücüğünün sözünü ettiğinde gerginleşmişti Graham. Eğer Skelton yıllar önce onu dudaklarından öpmüş olsaydı, bu. Graham’ı, bu gece onunla sevişmekten alıkoymak için yeterli bir neden olur muydu? Garip bir denkleme benziyordu bu. Niçin bu kadar çok ve tahmin edilmesi olanaksız bağlantı vardı? Peki ya bunların hepsini önceden tahmin edebilecek olsa insan, yaşamın çekilmez hale gelmesini durdurur muydu bu? Yoksa yaşam başka bir yol mu bulurdu?</p>

  <p class="block_1">Graham, üstü kapalı bir şekilde Ann’e, eğer istiyorsa, gelmesini önererek, zevkinin doruk noktasını birazcık erteledi. Ann hiçbir tahrik olma duygusu hissetmiyordu, bu yüzden Graham’ın kaba etlerine ritmik olarak asılarak karşılık verdi. Graham gelirken, her zamanki gibi, şefkat ve buna bağlı bir tahrik hissetti, ama daha uzaktan.</p>

  <p class="block_1">Ve aynı gece, Graham yıkama-yağlama düşünü gördü.</p>

  <p class="block_1">Yıkama-yağlama düşünün vaftiz babası Ann’in <i class="calibre1">Şamata</i> filminde zina yaptığı Larry Pitter’dı. Graham, bir sokak çetesini konu alan filmi son birkaç ayda iki kez görmeyi başarmıştı; bir seferinde ABC Turnpike Lane’de ve bir seferinde de, kent dışında Romford’da. Ann “Çetenin Üçüncü Kızı’nı oynuyor ve çete üyelerinin acınası haremleri önünde çalım satıp kasıldıkları aptalca birkaç atmosfer sahnesinde gözüküyordu. Larry Pitter dedektif çavuş rolünü oynuyordu, bir alay şüpheli kişiyi dayaktan geçirerek gerçeğe varamadığından, sonunda, arkadaşlarını ele vermesi için mecburen Çetenin Üçüncü Kızı’nı yatağa atıyordu.</p>

  <p class="block_1">Pitter yazı masasının arkasında oturmuş, sigara içiyordu; üstünde hâlâ, filmden kalma kirli krem rengindeki Burberry yağmurluğu vardı.</p>

  <p class="block_1">“Bakın hele,” diyerek alaycı bir merakla söze başladı Pitter, “Kim gelmiş. Hey, çocuklar!” Şüpheli sandalyesinde oturan Graham’a doğru bağırdı, “Hey çocuklar, gelin de görün.”</p>

  <p class="block_1">Kapı açıldı ve içeri üç adam girdi. Her biri de Graham’a birbirinden farklı bir şekilde, kirli ve kötü niyetli gözüktü. Biri darmadağınık yağlı saçları ve ergenlik sivilceleri olan, uzun bir gençti; şişman ve asık yüzlüsü lekeli bir işçi tulumu giymişti; zayıf, ifadesiz yüzlü olanıysa iki günlük sakalıyla bir robot resmine benziyordu. Bunların hepsinin de kodeste olması gerekirdi; ama Pitter onları içeri buyur etti.</p>

  <p class="block_1">“Bakın, çocuklar, bakın neler oldu - Bay Yıkama-yağlama’nın bizzat kendisi.”</p>

  <p class="block_1">Çocuklar kıs kıs güldüler ve yazı masasının öteki tarafında, Pitter’ın etrafında toplandılar.</p>

  <p class="block_1">“Sanırım bir açıklama yapmam gerekiyor,” dedi dedektif. “Baklayı ağızda tutmanın âlemi yok, öyle değil mi?” Graham onların baklayı ağızda tutmalarını arzu ederdi. “Mesele şu ki, Graham - sana Graham dememin bir sakıncası yok, değil mi? - mesele şu ki, sanırım karınız han’fendiden benim hakkımda birazcık bir şeyler duymuşsundur. Yanılıyorsam düzelt.”</p>

  <p class="block_1">Graham konuşmadı.</p>

  <p class="block_1">“Sana küçük serüvenimizden söz etmiştir. Bizim çizgidışı faaliyetimizden. Gerçekten de, karı-koca arasında birazcık dürüstlük çok iyi bir şey, ben hep böyle söylerim. Eminim evliliğinize çoğu arkadaşınız gıptayla bakıyordur Graham.”</p>

  <p class="block_1">Pitter dişlerini ortaya çıkaran, içten olmayan bir gülümseyiş patlattı; Graham yorum yapmadı.</p>

  <p class="block_1">“Elbette, çok fazla dürüstlük diye bir şey de var, öyle değil mi? Demek istiyorum ki, daha önemli olan, Graham, kadının kocasının ona dair doğru bir görüşe sahip olması ya da her şeyin aynen olduğu gibi anlatılması. Çok nazik bir şey bu, öyle değil mi?</p>

  <p class="block_1">“Her neyse, eminim ki Ann doğru şeyi doğru zamanda yapmıştır. Sana benden söz etti, ama ona niye Yıkama-yağlama Kızı adını verdiğimizi söylemedi.” Arkasındaki üç alçak kıkırdadı. “Şimdi, canını sıkıyorsam, durdur beni Graham, ama anlıyorsun ya, onun gerçekten hoşlandığı sadece ben değildim. Hepimizdik. Aynı anda hepimiz. Ona farklı şeyler yapıyorduk. Ayrıntılara girmeyeceğim, bu gibi şeylerin insanı incittiğini bilirim; bunları aynen senin hayal gücüne bırakacağım. Ama bunları bize aynı zamanda ilk yaptırışın-da, hepimiz de üzerine arı gibi üşüşmüştük, onu yalıyor ve düdüklüyorduk, o ise, bunun bir arabanın yıkanıp yağlanması gibi bir şey olduğunu söylüyordu. Bu yüzden ona Yıkama-yağlama Kızı adını verdik. Ve onun, Bay Doğru ile tanıştığında neler olup bileceğini düşünüp kıkır kıkır gülüyorduk. Zaten <i class="calibre1">onu</i> Bay Yıkama-yağlama diye adlandırır olduk. Demek istiyorum ki, Ann, kendisi açısından, ne kadar çok kişi olursa bunun o kadar neşeli olduğunu açık etti. Ve herhangi bir koca bununla nasıl başedebilir, diye meraklanır olduk. Tabii, sen, ilk bakışta gözün gördüğünden daha fazla bir şey olmadıkça.” Pitter sırıttı.</p>

  <p class="block_1">“Ama zaten,” diye sözünü sürdürdü, amcavari ‘bir ses tonuyla, “kadınlar değişiyor. Değişiyorlar, öyle değil mi? Belki de bir seferinde sadece tek bir adamdan hoşlanmaya geri dönecektir. O zaman kendini bu kadar yetersiz hissetmen gerekmeyecek, değil mi? Sen ne kadar iyi olursan ol, onun her zaman daha fazlasını düşleyeceğini hissetmen gerekmeyecek. İnsan bilemez ki, bakarsın öyle olabilir. Bu yüzden gerçekte demek istediğim, Bay Yıkama-yağlama, çocuklar ve ben sana İngilizlerin en âlâsını temenni ediyoruz. Gerçekten ediyoruz. Senin oldukça kısa bir çöp çektiğini düşünüyor ve kartlarını iyi oynamayı başaracağım umuyoruz.”</p>

  <p class="block_1">Derken, dördü birden masanın üzerine eğilip elini sıktı. Karısının bağlanmış vücudunu okşayan bu uzatılmış avuçların hiçbirini kabul etmek istemiyordu, ama elini geri çekemediğini fark etti. Adamlar ona karşı sempati doluymuş gibiydiler; hatta birisi göz kırptı<i class="calibre1">.</i></p>

  <p class="block_1">Ya doğruysa? Graham sessiz, kaslarını geren bir panik içinde uyanmıştı. Ya doğruysa? Doğru olamazdı. Ann’i çok iyi tanıyordu. Hatta - tereddütle - birbirleriyle cinsel fantezilerini tartışmışlardı ve Ann <i class="calibre1">bundan</i> hiç söz etmemişti. Ama öte yandan, eğer bunu daha önce yapmışsa, artık bir fantezi olamazdı bu, öyle değil mi? Hayır, doğru olamazdı. Ama ya bu bir çeşit doğruya karşılık geliyorsa? Onu tatmin ettiğinden emin miydi? Hayır. Evet Hayır. Evet. Bilmiyordu. Peki, sözgelimi, bu gece için ne diyecekti - hepsi senin içindi, öyle değil mi? Evet ama, her seferinde her ikinizin de gelmesi gibi bir kural yok, öyle değil mi? Elbette yok, ama senin okşamalarından tam olarak bunalmış görünmüyordu Ann, öyle değil mi? Hayır, ama bu da iyi. <i class="calibre1">İyi olabilir,</i> ondan söz etmiş ve onun <i class="calibre1">iyi olduğunu</i> kabullenmiş olabilirsin, ama sekste işler böyle yürümez, öyle değil mi? Dile getirilmez olanın kral olduğu yerdir burası; çılgınlık ve sürprizin hüküm sürdüğü yer; esrime için yazdığın çeklerin umutsuzluk bankasında çekildiği yer.</p>

  <p class="block_1">Graham yeniden uykuya dalma konusunda kendisiyle tartışmaya girmişti.</p>

  <p class="block_1">Ama Larry Pitter, tahmin edebileceği gibi, uyanmakla çekip gitmedi. Graham’ın beyninin karanlık bir arka sokağında dolanıp duruyordu, tembel tembel bir lamba direğine dayanmış, yarı görülmez bir siluetti, oyalanıyor, izmarit içiyor, etrafta gezinip canı istediğinde Graham’a çelme takmaya hazır görünüyordu.</p>

  <p class="block_1">Graham o sabah işe arabayla gitmeye karar verdi; sadece iki saatlik bir dersi vardı ve arabayı sayaçlı bir park yerinde bırakabilirdi. Yola çıkarken, yağmur ön camı ıslatmaya başladı. Sileceklerini, sonra yıkayıcıları, sonra da araba radyosunu çalıştırdı. Canlılık veren ve kaygıdan arınmış bir parça işitildi; belki de Rossini’nin bir yaylı çalgılar sonatıydı. Graham yaşadığı bu özel zaman nedeniyle İçinin bir minnet dalgasıyla, cep kitapları dizisinde kitabı çıkmış bir tarihçinin duyduğu ürpertiyle sarsıldığını hissetti. Kolay yolculuklar, hava koşullarından korunma, kültür için bir düğmeye basmanın yettiği bir dönem. Graham birdenbire, bütün böylesi yararlı şeyler sanki daha yeni ortaya çıkmış gibi, sanki daha dün, en ufak keçi melemesinde sığınacak bir yer aramak için kaçıp duran, Box HiIl’deki bir böğürtlen toplayıcısı gibi hissetti kendini.</p>

  <p class="block_1">Yolun karşı tarafındaki bir benzincinin önünden geçti:</p>

  <p class="block_3">&nbsp;</p>

  <p class="block_1">SÜPER</p>

  <p class="block_1">NORMAL</p>

  <p class="block_1">GAZ-YAĞI</p>

  <p class="block_1">DİZEL MOTORLAR İÇİN FUEL OIL</p>

  <p class="block_1">KREDİ KARTI</p>

  <p class="block_1">TUVALET</p>

  <p class="block_1">YIKAMA-YAĞLAMA</p>

  <p class="block_3">&nbsp;</p>

  <p class="block_1">ve günü gitmiş, mahvolmuştu. Larry Pitter, beynindeki arka sokaktan çıkarak sokulmuş ve bir kanalizasyon kapağını kurnazca kaldırmıştı; Graham, başı yukarıda, ıslık çalarak, güneşi yüzünde hissederek, dosdoğru kanalizasyonun içine yürümüştü.</p>

  <p class="block_1">Rossini devam ediyor, ama Graham, sırtüstü yatıp dört erkeğe cesaret veren Ann’i düşünüyordu sadece. Adamlar Ann’in vücuduna dik açılarda, yan yana sıralanmışlar, üzerinde hareket eden dört motorlu süpürge gibi, her biri bir bölümünü yalıyordu. Graham bu görüntüyü kovmak için başını salladı ve dikkatini arabayı sürmeye yoğunlaştırdı; ama görüntü, zayıflamasına karşın, onunla alay edercesine, görüş alanının kenarında, dikiz aynasında sürüp gidiyordu.</p>

  <p class="block_1">Kendini diğer benzincilere giden yolu ararken buldu. Her defasında, içgüdüsel olarak, levhalar dizisine bir göz atıyor, YIKAMA-YAĞLAMA yazan levhayı arıyordu. Çoğunda böyle bir yazı yoktu; bu yazıyı taşımayan her bir levha, sanki bütün zina kuşkularının doğru olmadığı kanıtlanmış gibi, Graham’ı sevinçten kendinden geçirtiyordu. Derken, horgörü dolu bilgiler taşıyan levhasıyla birlikte, sekizinci ya da dokuzuncu garajın önünden geçti ve dikiz aynasındaki görüntü keskinleşti. Şimdi karısını, dört adamı vücudunu farklı biçimlerde kullanmaya zorlarken görebiliyordu. Üçü bildik yolları izlediler; dördüncüsü aynanın köşesine huysuz bir satir gibi çökmüş ve kamışını sıvazlamaya koyulmuştu. Graham dikkatini yeniden yola vermeye çalıştı. Yağmur azalmıştı ve silecekler şimdi her gidiş gelişlerinde kirin bir kısmını yeniden cama taşıyorlardı. Graham otomatik olarak uzandı ve cam yıkayıcısının düğmesine bastı. Yüzünün önündeki cama, köpüklü ve donuk bir sıvı seli çarptı. Tahmin etmeliydi bunu. Dikiz aynasının tepesindeki satir geliyordu.</p>

  <p class="block_1">Graham, ilk dersinin yirmi dakikasını erkek öğrencilerine bakarak ve onlardan herhangi birinin sinemaya gidip karısıyla zina yapmayı isteyip istemediğini merak ederek geçirdi. Derken, bu onun bile komiğine gitti ve yeniden, Balfour üzerine belli belirsiz revizyonist görüşlerini açıklamaya girişti. İki saat sonra dersten çıktı, arabasına yürüdü ve ön camın, arabanın kaputu üzerindeki yıkama memelerine, sanki onlar zina araçlarıymış gibi uzun uzun baktı. İçine moral bozucu bir hüzün çökmeye başladı. <i class="calibre1">Evening Standard’ın</i> ekstra bir baskısını satın aldı ve filmleri kontrol etti. Belki de değişiklik olsun diye içinde karısının olmadığı bir şey görmeliydi. Karısının rol almadığı yeni Jancso nasıl olurdu ya da karısının rol almadığı gezegenler arası yeni savaş dramı, yahut karısına kesinlikle rol verilmemiş olan, Wrexham’a yapılan bir otostop hikâyesi üzerine çekilmiş yeni İngiliz yol filmi?</p>

  <p class="block_1">Karısının filmlerinin bir teki bile gösterilmiyordu. Teki bile. Graham, kendisi açısından özellikle önem taşıyan toplumsal hizmetlerden biri birdenbire elinin altından çekilmiş gibi hissetti kendini. Yetkililer kararlarının etkilerini anlamışlar mıydı? Londra’da ya da yakın banliyölerden birinde herhangi bir sinemaya gidip, içinde karısının zina yaptığı bir film göremezdi bugün; beri yandan, perdede iffetli bir kadın olarak kalmakla birlikte, perde dışında aktörlerden biriyle zina yaptığı başka bir film de göremezdi. İki kategorinin kafasında birbirine karışmaya başladığını fark etti.</p>

  <p class="block_1">Bu, geriye, hâlâ görebileceği iki film kategorisi bırakıyordu: Karısının perdede zina yaptığı (ama perde dışında yapmadığı) aktörlerin rol aldığı başka filmlerle; karısının perde dışında zina yaptığı (ama perdede yapmadığı) aktörlerin rol aldığı filmler. <i class="calibre1">Evening Standard</i>’ı yeniden kontrol etti. Bu kez seçimi iki filmle sınırlıydı: Muswell Hill’de gösterilen <i class="calibre1">Sadismo</i>’daki Rick Fateman (karısı onunla perdede zina yapıyor, ama perde dışında yapmıyordu); ya da <i class="calibre1">Uyuyan Kaplan’ın</i> yeniden çevrimindeki Larry Pitter<span class="text_6">...</span> Graham, birdenbire, Ann’in Pitter’la gerçekten zina yapıp yapmadığını anımsayamadığını fark etti. Perdede elbette yapmıştı, onu son birkaç gün içinde kıskançlıktan çatlatarak Turnpike Lane ve Romford’a götürmüş olan buydu. Ama ya perde dışında? Ona aylar önce sorduğunu biliyordu, ama yanıtı nedense anımsayamadığını fark etti. Bu çok tuhafına gitti.</p>

  <p class="block_1">Belki de <i class="calibre1">Uyuyan Kaplan</i> imdadına yetişebilirdi. Fena halde meraka kapılmış bir halde, arabasını Swiss Cottage’a sürdü. Filmin yeniden çevriminde, Pitter, eve yeşil saçlı punk bir kız getiren ve onu bebek bakıcısı olarak işe alan bir psikiyatrı oynuyordu; kız karısını baştan çıkarıyor, on yaşındaki oğullarının ırzına geçmeye kalkışıyor, bir usturayla kedilerinin boğazını kesiyor ve sonra da beklenmedik bir şekilde eve, annesine dönüyordu. Karısı sinir krizi geçiriyor ve koca kendisinin eşcinsel olduğunu keşfediyordu. Derin acılar deneyimi aracılığıyla bir çeşit gerçeğe ulaşılıyordu. Genç İngiliz yönetmeni birkaç dokunaklı tırabzan ve merdiven sahnesiyle, Losey’in takma adla çektiği ilk dönem filmlerine saygı gösterisinde bulunuyordu. Pitter filmin bir noktasında araştırmasının nesnesini baştan çıkarmaya kalkışıyor ve Graham’ı çok memnun edecek bir şekilde taşaklarına sert bir tekme yiyordu.</p>

  <p class="block_1">Graham sinemadan, içeri girdiği zamanki kadar heyecanlanmış bir halde çıktı. Ann’in Pitter’la zina <i class="calibre1">yapıp yapmadığını</i> bilmediğini kavraması kendini çok canlı hissetmesine yol açmıştı. Arabasını eve doğru sürerken, kafasından Pitter’ı öldürmek için bir iki yöntem geçti, ama bunları boş fanteziler olarak zihninden kovdu<i class="calibre1">.</i> Şimdi kafasına taktığı çok daha önemli, çok daha gerçekti.</p>

  <p class="block_1">Evde, biftekleri bıçakla dikkatle yardı ve kestiği noktalara sarmısak parçaları tıktı. Son anda şamdanları da koyarak, sofrayı kurdu. Ender olarak kullanılan buz kovasını çıkardı ve Ann’in cin toniği için biraz buz kırdı. Ann sokak kapısını açarken, Graham ıslık çalıyordu. Ann yemek odasına girdiğinde Graham onu şap diye dudaklarından öptü ve bir içki uzattı, bunu bir kâse, kabuklu şamfıstığı izledi. Haftalardır böyle davranmamıştı.</p>

  <p class="block_1">“Bir şey mi oldu?”</p>

  <p class="block_1">“Yoo, özel bir şey yok.” Ama bunları söylerken biraz sinsi görünüyordu. Belki de işte bir şey olmuştu; belki de Alice okulda iyi bir not almıştı; belki de Graham kendini açıklanamayacak kadar daha iyi hissediyordu sadece. Bütün akşam yemeği boyunca keyifliydi Graham. Kahvelerini içerlerken sonunda şöyle dedi, “Bugün olan daha önce hiç olmamıştı.” Ann’e aldığı bir hediyenin ambalajını yavaş yavaş açıyormuş gibiydi. “Daha önce hiç olmadı. Çok ibret vericiydi.” Kafa karıştırıcı bir nezaketle ona gülümsedi. “Larry Pitter ile yatıp yatmadığını unuttum.” Onay bekleyerek ona doğru bir bakış attı.</p>

  <p class="block_1">“Yani?” Ann midesinin kaygıyla kasılmaya başladığını hissetti.</p>

  <p class="block_1">“Yani. Yani, daha önce hiç olmadı. Her zaman anımsadığım... ötekilerin her biri. Senin... düzüşmüş olduğun her biri.” Sözcüğü düşünüp taşınarak kullandı. “Bunu ister perdede ister perde dışında yapmış ol. Hatta Buck Skelton’la olduğu gibi, hiçbir şekilde yapmamış ol. Günün her dakikası, şayet birisi beni durdurup da, ‘Karının düzüşmüş olduğu bütün öteki erkeklerin bir listesini ver,’ dese, verebilirim. Gerçekten verebilirim. Ve sonra şöyle derdim, ‘Ve başkaları da, başka kategoriler de var.’ Bütün bunları anımsayabilirim, hepsini. Bir keresinde, sırf adı Kerrigan diye bir öğrencinin notunu otomatik olarak yükseltirken yakaladım kendimi - çünkü Jim Kerrigan <i class="calibre1">Kasabadaki En Ucuz</i> Yer’de sana asla asılmamıştı,”</p>

  <p class="block_1">Ann zoraki gülümsedi ve bekledi.</p>

  <p class="block_1">“Yani bütün bunlar şu anlama geliyor, unutmaya başlıyorum.”</p>

  <p class="block_1">“Evet, sanırım olabilir.” Ama Ann, Graham’ın rahatlamış olmaktan çok, heyecanlanmış göründüğünü düşündü.</p>

  <p class="block_1">“O zaman devam et.”</p>

  <p class="block_1">“Neye devam edeyim?”</p>

  <p class="block_1">“Beni sına.”</p>

  <p class="block_1">“Seni sınamak mı?”</p>

  <p class="block_1">“Evet. Ne kadar anımsadığımı gör. ‘Falancayla ya da filancayla düzüştüm mü?’ gibi bir şey. ‘Hangi filmde hangi adamın ikinci erkek oyuncu olduğunu, perdede düzüştüğün, ama perde dışında düzüşmediğin kişilerin kimler olduğunu?’ Hadi devam et, iyi bir oyuna benziyor bu.”</p>

  <p class="block_1">“Sarhoş musun sen?” Belki de kendisi eve gelmeden önce Graham birkaç tane yuvarlamıştı.</p>

  <p class="block_1">“Hiç değilim. Hiç de değilim.” Graham kesinlikle sarhoş görünmüyordu; parlak, neşeli, mutlu görünüyordu.</p>

  <p class="block_1">“O zaman bütün diyebileceğim, bunun şimdiye kadar duyduğum en hastalıklı öneri olduğu, sanırım.”</p>

  <p class="block_1">“Ah, hadi canım. Anlayışlı biri gibi davran. Homo ludens, vesaire.”</p>

  <p class="block_1">“Ciddisin, değil mi?”</p>

  <p class="block_1">“Oyun oynama konusunda ciddiyim, evet.”</p>

  <p class="block_1">Ann sakince, “Senin deli olduğunu düşünüyorum,” dedi.</p>

  <p class="block_1">Graham hiç de cesareti kırılmış görünmüyordu.</p>

  <p class="block_1">“Hayır, deli değilim. Sadece her şeyi çok ilginç buluyorum. Demek istiyorum ki, bugün, <i class="calibre1">Uyuyan Kaplan’ı</i> görmeye gittiğimde anımsayamadığımda çok şaşırdım.”</p>

  <p class="block_1">“O ne?”</p>

  <p class="block_1">“Ne demek istiyorsun? Larry Pitter’ın sondan bir önceki filmi.”</p>

  <p class="block_1">Tarry Pitter’ın filmleriyle ne diye ilgileneyim?”</p>

  <p class="block_1">“Çünkü o, seninle düzüşmedi ya da ola ki, düzüştü; Şamalarda kesinlikle düzüştü ve perde dışındaysa, işte bütün sorun burada.”</p>

  <p class="block_1">“Pitter’ın oynadığı bir filmi mi görmeye gittin?” Ann hayret etmiş, afallamıştı. “Niçin?”</p>

  <p class="block_1"><i class="calibre1">“Uyuyan Kaplan.</i> Belleğimi canlandırıp canlandırmayacağını görmek için.”</p>

  <p class="block_1">“Ah. Yakınlarda bir sinemadaydı, öyle değil mi?”</p>

  <p class="block_1">“Swiss Cottage.”</p>

  <p class="block_1">“Graham, cehennemin dibinde o sinema. Pitter’ın oynadığı boktan bir filmi görmek için oralara mı gittin? Çıldırmış olmalısın.’’</p>

  <p class="block_1">Graham kararlılığını hiç yitirmiş değildi. Masanın öte tarafındaki karısına belirsizlikten uzak bir sevecenlikle baktı.</p>

  <p class="block_1">“Bekle, bekle. Mesele şuydu, <i class="calibre1">Uyuyan Kaplan</i>’ı başından sonuna kadar görebilmek için oturdum ve sonunda, yine de hiçbir şey anımsıyor değildim. Her perdeye çıkışında Larry Pitter’ın yüzüne bakıyordum ve onu öldürmeyi isteyip istemediğimi bir türlü anım-sayamıyordum. Çok tuhaftı.”</p>

  <p class="block_1">“Şey, eğer kendini bir bakıma daha iyi hissetmene yarıyorsa, bu bir başlangıç sanırım.”</p>

  <p class="block_1">Graham durakladı, sonra yavaşça şöyle dedi:</p>

  <p class="block_1">“Daha iyi mi bilmiyorum.” Arın gitgide kendini kaybettiğini hissediyordu. “Hayır, daha iyi demeyeceğim. Farklı, o kadar. Yeni, beklenmedik bir gelişme bu, anlıyorsun ya. Ve eğer beynim onlardan birini unutmayı seçmişse, niçin Larry Pitter’a takıldığını merak ediyorum. Pitter’da, başkalarında olan ya da olmayan ne var?”</p>

  <p class="block_1">“Graham, sanırım bu kaygı verici. Seni daha önce hep anlayabilmişimdir. Şimdiyse anlayamıyorum. Eski erkek arkadaşlarımdan söz etmemiz seni üzerdi. Beni hep üzüyor. Şimdiyse seni… seni bir şekilde tahrik ediyormuş gibi gözüküyor.”</p>

  <p class="block_1">“Sadece bu Pitter meselesi. Sanki onu hiç tanımamışım gibi geliyor bana. Sanki gerçekte Larry Pitter’la düzüşüp düzüşmediğini ilk kez keşfetmek üzereymişim gibi geliyor.”</p>

  <p class="block_1">“Ciddisin. Çok ciddisin, değil mi?”</p>

  <p class="block_1">Graham yemek masasına doğru eğildi ve Ann’in bileğini hafifçe tuttu.</p>

  <p class="block_1">“Düzüştün mü?” dedi sakince, sanki daha yüksek bir ses yanıtı bozabilirmiş gibi. “Düzüştün mü?”</p>

  <p class="block_1">Ann kolunu çekti. Graham’ın bir gün onda, şu anda hissettiği tiksinti dolu acıma duygusunu uyandıracağını hiç tasavvur etmemişti.</p>

  <p class="block_1">“Sana şimdi söyleyeceğimi sanmıyorsun ya?” diye yanıt verdi Ann, aynı ölçüde yumuşak bir tonda.</p>

  <p class="block_1">“Niye olmasın? Bilmem gerekiyor. Bilmeliyim.” Gözlerinde bir humma ateşinin parlaklığı vardı.</p>

  <p class="block_1"><i class="calibre1">“Hayır,</i> Graham.”</p>

  <p class="block_1">“Hadi, sevgilim. Bana daha önce söyledin. Yine söyle lütfen.”</p>

  <p class="block_1">“<i class="calibre1">Hayır</i>.”</p>

  <p class="block_1">“Bana daha önce söyledin.” Sesi yine yumuşak, gözleri heyecanlı, eli yine onun bileğindeydi, ancak bu kez daha sıkıca.</p>

  <p class="block_1">“Graham, sana daha önce söyledim ve sen de unuttun, bu yüzden söyleyip söylememiş olmam seni bu kadar rahatsız etmiş olamaz.”</p>

  <p class="block_1">“Bilmem gerekiyor.”</p>

  <p class="block_1">“Hayır,”</p>

  <p class="block_1">“<i class="calibre1">Bilmem</i> gerekiyor.”</p>

  <p class="block_1">Ann onu son kez mantıklı olmaya davet etti ve kendi kızgınlığını bastırmak için son bir girişimde bulundu.</p>

  <p class="block_1">“Bak, ya yaptım ya da yapmadım. Yapmadıysam o zaman önemi yok; eğer yaptıysam ve sen de unuttuysan, o zaman yapmamış olmamla aynı şey, öyle değil mi? Anımsamıyorsan önemli değil, bu yüzden yapmadım diyelim.”</p>

  <p class="block_1">Graham sadece, daha ısrarlı olarak yineledi,</p>

  <p class="block_1">“Bilmem gerekiyor.”</p>

  <p class="block_1">Ann bileğini çekmeye çalıştı, ama başaramadı, soma derin bir soluk aldı.</p>

  <p class="block_1">“Elbette yaptım. Zevk aldım bundan. Harika bir sikiciydi. Beni aynı zamanda arkadan da yapmasını istedim.”</p>

  <p class="block_1">Bileğindeki el hemen gevşedi. Graham’ın gözleri donuklaştı. Önüne, aşağı doğru baktı.</p>

  <p class="block_1">Bütün akşam bir daha konuşmadılar. Ayrı odalarda oturdular ve sonra birbirlerine bir şey demeden yattılar. Ann banyodan çıkarken - kapıyı ilk kez kilitlemişti - Graham içeri girmeyi bekliyordu. Geçmesi için gerekenden daha ötede duruyordu.</p>

  <p class="block_1">Yatakta sırtları birbirine dönük yattılar, aralarında bir metrelik bir uzaklık vardı. Karanlıkta, Graham sessiz sessiz ağlamaya başladı. Birkaç dakika sonra Ann de ağlamaya başladı. Sonunda şöyle dedi Ann.</p>

  <p class="block_1">“Doğru değildi.”</p>

  <p class="block_1">Graham o an ağlamayı kesti ve Ann sözünü yineledi, “Doğru değildi.”</p>

  <p class="block_1">Sonra, yatağın kenarında bâlâ kıvrılmış halde, ikisi birden yeniden ağlamaya başladılar.</p>

  <p class="block_3">&nbsp;</p>
</body>
</html>
