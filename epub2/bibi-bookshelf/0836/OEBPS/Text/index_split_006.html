<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_22" id="id_Toc402259909"><i class="calibre1">I<br class="calibre6" />
  Üç takım elbise ve</i> <i class="calibre1">bir keman</i></p>

  <p class="block_23">&nbsp;</p>

  <p class="block_1">Graham Hendrick, karısının zina yapışını ilk seyredişinde hiç aldırış etmedi. Hatta kıkır kıkır gülmekte olduğunu fark etti. Perdeleme amacıyla elini kızının gözlerine doğru uzatmak aklına bile gelmedi.</p>

  <p class="block_1">Elbette, Barbara vardı bunun arkasında. Barbara, ilk karısı;- zina yapmakta olan ikinci karısı Ann’e cephe alan Barbara. Gerçi, tabiatıyla, o zamanlar bunu bir zina olarak görmüyordu. Bu yüzden <i class="calibre1">pas devant</i><sup class="text_5"><sup class="noteref" id="back_note_2"><a class="calibre3" href="../Text/index_split_019.html#note_2" title="2">2</a></sup></sup> yanıtı uygun bir yanıt değildi. Ve zaten, Graham’ın cicim ayları diye adlandırdığı zamanlardı hâlâ.</p>

  <p class="block_1">Cicim ayları 22 Nisan 1977’de, Jack Lupton’ın onu paraşütçü bir kızla tanıştırdığı Repton Gardens’da başlamıştı. Partide üçüncü içkisini içiyordu. Ne var ki gevşemesine hiç faydası olmamıştı alkolün. Jack kızı tanıştırır tanıştırmaz, beyninde bir şeyler kıvılcımlandı ve otomatik olarak onun adını beyninden sildi. Partilerde böyle oluyordu. Birkaç yıl önce, deney olsun diye, tanıştırıldığı kişilerin adlarını el sıkışırlarken yinelemeyi denemişti. “Merhaba Rachel,” diyordu ve, “Merhaba Lionel,” “İyi akşamlar Marion.” Ama böyle yapınca erkekler sizin eşcinsel olduğunuzu filan sanıyor, size sakınarak bakıyorlardı; kadınlarsa, sizin bir Bostonlu ya da belki de, bir Pozitif Düşünür olup olmadığınızı soruyorlardı nazikçe. Graham bu tekniği bırakmış ve kendi beyninden utanma duygusuna geri dönmüştü.</p>

  <p class="block_1">O ılık nisan gecesi Graham, Jack’in kitap raflarına yaslanmış, sigara içip gevezelik edenlerin patırtısından uzakta, adını hâlâ bilmediği, ve sarı saçlarını özenle biçimlendirmiş çok renkli çizgili ve anladığı kadarıyla ipek bir gömlek giymiş kadına kibarca bakıp durmuştu.</p>

  <p class="block_1">“İlginç bir yaşam olmalı.”</p>

  <p class="block_1">“Evet, öyle.”</p>

  <p class="block_1">“Çok... yolculuk ediyor olmalısınız.” “Evet, ediyorum.”</p>

  <p class="block_1">“Gösteriler yapıyorsunuz, sanırım.” Kadının, ayak bileğine bağlı bir kutudan kızıl dumanlar yükselirken havada taklalar attığını hayal ediyordu Graham.</p>

  <p class="block_1">“Şey, gerçekte o öteki bölüm.” (Hangi bölümdü o?)</p>

  <p class="block_1">“Tehlikeli olmalı, gerçi.”</p>

  <p class="block_1">“Nasıl - uçağa binmek mi demek istiyorsunuz?” Şaşırtıcı, diye düşündü Ann, erkekler uçaklardan ne kadar da çok korkuyorlardı. Uçaklar ona hiç rahatsızlık vermiyordu.</p>

  <p class="block_1">“Hayır, uçmak değil, ötekisi. Atlama.”</p>

  <p class="block_1">Ann soru sorarcasına başını yana eğdi.</p>

  <p class="block_1">“Atlama.” Graham bardağını bir rafın üzerine koydu ve kollarını yukarı aşağı kanat gibi çırptı. Ann başını daha da yana eğdi. Graham ceketinin orta düğmesini kavradı ve aşağı doğru keskin, askerce bir hareketle çekti.</p>

  <p class="block_1">“Şey,” dedi sonunda, “ben sizin bir paraşütçü olduğunuzu sanıyordum.” Ann’in yüzünün alt kısmını bir gülümseme kapladı, sonra, gözleri kuşkucu bir acıma ifadesinden eğlenme ifadesine doğru yavaş yavaş değişti. <i class="calibre1">“Jack</i> sizin bir paraşütçü olduğunuzu söyledi,” diye yineledi Graham; yinelemesi ve sözlerini bir otoriteye maletmesi sanki doğru olmasını daha olası kılıyordu. Tabii, durum tam tersiydi; Jack’in pis şakalarından biriydi bu da.</p>

  <p class="block_1">“Bu durumda,” diye yanıtladı Ann, “siz de tarihçi değilsiniz ve Londra Üniversitesi’nde ders vermiyorsunuz.”</p>

  <p class="block_1">“Aman Tanrım, daha neler!” dedi Graham. “Akademisyene mi benziyorum ben?”</p>

  <p class="block_1">“Neye benzediklerini bilmiyorum. Başkalarına benzemiyorlar mı?”</p>

  <p class="block_1">“Hayır benzemezler.” dedi Graham, bayağı sertçe. “Gözlük takarlar, kahverengi tüvit ceketler giyerler, sırtlarında kamburları vardır, cimri ve kıskançtırlar ve hepsi de Old Spice kullanır.” Ann ona baktı. Gözlüğü ve fitilli kadifeden, kahverengi bir ceketi vardı.</p>

  <p class="block_1">“Ben beyin cerrahıyım,” dedi Graham. “Şey, aslında tam değil. Kendimi yavaş yavaş geliştiriyorum. İnsanın önce vücudun öteki parçaları üzerinde pratik yapması gerek: Apaçık ortada bu. Şu anda omuzlar ve boyunlar üzerinde çalışıyorum.”</p>

  <p class="block_1">“İlginç olmalı.” dedi Ann, ona ne dereceye kadar inanmak gerektiğinden emin olamadan. “Güç olmalı,” diye ekledi.</p>

  <p class="block_1">‘‘Güç.’“ Graham, gözlüğünü önce yana doğru hareket ettirip sonra yeniden eski yerine getirerek burnunun üstünde yer değiştirdi. Uzun boyluydu; uzunca köşeli bir yüzü ve sanki birisi üzerine tıkalı bir biberlikten biber serpmişçesine şurada burada kırlaşmış teller bulunan, koyu kahverengi saçları vardı. “Aynı zamanda tehlikeli.”</p>

  <p class="block_1">“Herhalde öyledir.” Tevekkeli değil, saçları böyleydi.</p>

  <p class="block_1">“En tehlikeli yanı da,” diye açıkladı Graham, “uçmak.’’</p>

  <p class="block_1">Ann gülümsedi; Graham gülümsedi. Ann sadece hoş değildi; aynı zamanda cana yakın biriydi.</p>

  <p class="block_1">“Ben satın alına görevlisiyim,” dedi Ann, “giysiler satın alıyorum.”</p>

  <p class="block_1">“‘Ben akademisyenim,” dedi Graham. “Londra Üniversitesi’nde tarih dersleri veriyorum.”</p>

  <p class="block_1">‘‘Ben büyücüyüm,” dedi Jack Lupton, sohbetlerini işitebileceği bir uzaklıkta ortalıkta dolanırken; şimdi de elindeki şişeyi bardaklarına şarap koyacakmış gibi ortasından tutmuştu. “Ben Yaşam Üniversitesi’nde büyü öğretiyorum. Şarap mı, yoksa şarap mı?”</p>

  <p class="block_1">“Çek arabanı Jack,” dedi Graham kararlı bir tavırla. Ve Jack yanlarından uzaklaştı.</p>

  <p class="block_1">Geriye bakınca, o günlerde yaşamının nasıl karaya oturmuş olduğunu şimdi apaçık görebiliyordu Graham. Tabii, bu kaçınılmaz açıklık her zaman geçmişe bakmanın aldatıcı bir işlevi olmadığı sürece. O zamanlar otuz sekiz yaşındaydı: on beş yıldır evliydi; on yıldır aynı işteydi; esnek ödemeli bir konut kredisi borcunu yarılamıştı. Yaşamını da yarıladığını düşünüyordu; ve yokuş aşağı inişi artık hissedebiliyordu.</p>

  <p class="block_1">Barbara elbette durumu böyle görmezdi. Ve elbette Graham ona durumu böyle ifade de edemezdi. Belki de sıkıntı, bir ölçüde bundan kaynaklanıyordu.</p>

  <p class="block_1">O zamanlar Barbara’dan hâlâ hoşlanıyordu; gerçi en azından beş yıldır ona gerçekten âşık değildi, ilişkilerinden ötürü gurur, hatta ilgi gibi bir şey hissetmemişti. Kızları Alice’i severdi; gerçi biraz şaşırarak da görüyordu ki, kızı onda hiçbir zaman çok derin duygular uyandırmamıştı. Kızı okulda başarılı olduğunda memnunluk duyuyordu, ama bu memnunluğun, gerçekte başarısız olmamasından ötürü duyduğu iç rahatlığından ayırt edilebilir olup olmadığından kuşkusu vardı: İnsan bunu nasıl bilebilirdi? İşinden de negatif bir anlamda hoşlanıyordu; her yıl biraz daha az hoşlanıyordu ya neyse, çünkü ders verdiği öğrenciler daha toy, daha fütursuzca tembel, ama her zamankinden daha nazik bir şekilde erişilmez oluyorlardı.</p>

  <p class="block_1">Evliliğinin on beş yılı boyunca, Barbara’ya hiç sadakatsizlik etmemişti: Çünkü bunu yanlış buluyordu, ama zaten gerçekte hiçbir zaman baştan çıkmamıştı (tahrikçi kız öğrenciler karşısında bacak bacak üzerine attıklarında, onlara daha zor deneme konuları vererek tepki gösteriyordu; kızlar da onun soğuk nevalenin teki olduğunu yayıyorlardı etrafa). Aynı şekilde, işini değiştirmeyi de hiç düşünmemişti, zaten başka bir yerde kolaylıkla bir iş bulabileceğinden kuşkuluydu. Bir hayli okuyor, bahçeyle uğraşıyor, bulmaca çözüyordu; malını mülkünü koruyordu. Otuz sekizinde, insana şimdiden az buçuk emekli olmak gibi bir duygu veriyordu bu.</p>

  <p class="block_1">Ama Ann’le tanıştığında - Repton Gardens’taki o ilk an değil, daha sonra, kendisini onu yemeğe <i class="calibre1">çıkarmaya</i> ikna ettikten sonra -yirmi yıl öncesinin kendisiyle uzun süre önce kopmuş olan bir iletişim hattının adeta birdenbire eski haline döndüğünü hissetmeye başladı. Çılgınlık ve idealizmden uzak olmadığını bir kez daha hissetti. Sanki bedeninin de yeniden varolmaya başladığını hissediyordu. Bununla sadece seksten ciddi biçimde zevk almayı kastetmiyordu (gerçi elbette bunu da kastediyordu), ama kendini, bir kutunun içine yerleştirilmiş salt bir beyin olarak görmeyi terk ettiğini düşünüyordu. En azından on yıldır bedenini gitgide daha az kullanır olduğunu fark etmişti; bir zamanlar adeta ta derisinin sınırlarına kadar uzanan tüm haz ve heyecanların yerleşim yeri, kafasının ortasındaki küçük bir noktaya doğru gerilemişti. Değer verdiği her şey kulaklarının arasında olup bitiyordu. Elbette bedenine özen gösteriyordu, ama arabasına gösterdiği türden dilsiz, edilgin bir ilgiydi bu. Her iki nesnenin de değişik aralıklarla yakıtını alması ve yıkanması gerekiyordu; her ikisi de arada sırada aksıyor, ama genellikle onarılabiliyordu.</p>

  <p class="block_1">893-8013: O telefonu etme cesaretini nasıl bulmuştu? Nasıl bulduğunu biliyordu: Kendini aldatarak. Bir sabah, elinde edeceği telefon konuşmaları listesiyle yazı masasına oturmuş ve “onun” numarasını listenin ortasına katıvermişti. Ders programlarının saatleri konusunda hırçın pazarlıkların ve entelektüel dergi editörlerinin teslimiyetçi bir havadaki ilgi ifadelerinin tam ortasındayken, kendini, “onun” zihninde çınlayan ses tonuyla yüz yüze bulmuştu. Herhangi bir kimseyi (yani, herhangi bir kadını) yıllardır öğle yemeğine (şey, profesyonel amaç taşımayan bir öğle yemeğine) çıkarmamıştı. Hiçbir zaman... işiyle ilgili gözükmemişti bu ona. Ancak bütün yapması gereken, kendini tanıtmak, anımsayıp anımsamadığını kontrol etmek ve önerisini kabul etmesi için ona o soruyu sormaktı. Ann kabul etti; üstelik, önerdiği ilk güne evet dedi. Hoşuna gitmişti bu Graham’ın; öğle yemeği sırasında alyansını çıkarmama özgüvenini vermişti ona. Bir an için olsun çıkarmayı aklından geçirmişti.</p>

  <p class="block_1">Ve her şey olabildiğince pürüzsüz gelişmişti. O ya da Ann, “Niye şunu yapmıyoruz...” diyor; o ya da kendisi, “Evet,” ya da “Hayır,” yanıtını veriyor ve karar alınıyordu. Barbara ile evliliğinde sürekli olarak söz konusu olan “gerçek nedenler” konusundaki o spekülasyonların hiçbiri yoktu. Gerçekte onu demek istemedin, değil mi Graham? X dediğinde gerçekte y demek istiyordun, değil mi Graham? Seninle yaşamak, iki sıra ali bulunan birine karşı satranç oynamak gibi bir şey Graham. Evliliklerinin yedinci yılında bir akşam, neredeyse gerilimsiz bir yemekten sonra, Alice yatmaya gidip de kendini o zamanlar mümkün olduğu kadar huzurlu ve mutlu hissettiğinde, pek de abartmadan şöyle demişti Barbara’ya, “Kendimi pek mutlu hissediyorum.”</p>

  <p class="block_1">Ve Barbara, akşam yemeğinden kalan son kırıntıları toplarken, yukarıda tuttuğu ıslak pembe kauçuk eldivenlerle, bir cerrah kadar dengeli, kendi çevresinde dönmüş ve, “Sen neyi gizlemeye uğraşıyorsun?” diye yanıt vermişti.</p>

  <p class="block_1">Bunun öncesinde ve sonrasında da benzer konuşmalar olmuştu, ama zihninde yer eden bu konuşmaydı. Belki de, gerçekten hiçbir şeyi gizlemeye uğraşmıyor olmasındandı o sırada. Ve sonradan, onu sevdiğini ya da mutlu olduğunu ya da her şeyin iyi gittiğini söylemeden önce durakladığını fark ediyor ve soruyu ilkin kafasında tartıyordu: Eğer cesaret edip de hissettiklerimi ona söylersem. Barbara’nın, kaçınmaya ya da önemini azaltmaya uğraştığımı düşünebileceği herhangi bir şey var mı? Ve eğer bir şey yoksa, cesaret edip söylüyordu. Ama her şeyin doğallığını da alıp götürüyordu bu aslında.</p>

  <p class="block_1">Doğallık, dolaysızdık, insanın vücuduyla iletişim hatlarının onarılması: Ann onu sadece haz ile değil (bunu çoğu kişi yapabilirdi) aynı zamanda hazzın çetrefil yaklaşımları, labirentimsi zevkiyle de tanıştırmış; hatta onun için hazzın anılarını canlandırmayı bile başarmıştı. <span class="text_6">Bu</span> tanıştırmanın biçimi hiç değişmiyordu: Önce, Ann’in bazı şeyleri nasıl yaptığını (nasıl yemek yediğini, seviştiğini, konuştuğunu, hatta sadece ayakta durduğunu ya da yürüdüğünü) görmekle başlıyordu tanıma hamlesi; sonra, o özel hazzın karşısında kendini rahat hissedene kadar taklide dayalı bir ayak uydurma dönemi geliyordu; son olarak da, huzursuz edici bir kırgınlıkla keskinleşen bir minnettarlık durumu ortaya çıkıyordu (başlarda bunun nasıl olabildiğini anlayamıyordu, ama oluyordu). Bazı şeyleri öğrettiği için Ann’e minnettar olsa da, ve bazı şeyleri daha önce keşfetmiş olmasını onaylasa da (Ann keşfetmemiş olsa kendisi nasıl öğrenebilirdi ki?), zaman zaman canı sıkılıyordu, içine çöküp kalan bazı sinir bozuklukları yaşıyordu. Ne de olsa, ondan yedi yaş daha büyüktü. Sözgelimi yatakta, Ann’in kendinden emin rahatlığı, çoğu kez ona, kendi ihtiyatlı, tutuk beceriksizliğini (eleştirerek, adeta dalga geçerek) gözler önüne seriyormuş gibi geliyordu. “Hey, dur, beni bekle,” diye düşünürdü; ve bazen de, daha fazla kırgınlıkla, “Bunu niye benimle birlikle öğrenmedin?” derdi kendi kendine.</p>

  <p class="block_1">Ann bunun farkındaydı - durumu sezer sezmez, anladığını Graham’e de belli etmişti - ama korkulacak bir şey gibi gelmiyordu. Konuşmak bunu, ortadan kaldırırdı hiç kuşkusuz. Zaten Graham’ın Ann’den çok daha fazla bilgili olduğu birçok alan vardı. Tarih, Ann’e kapalı bir kütüphaneydi. Haberler ilginç değildi, çünkü kaçınılmazdı, etkilenmeye açık değildi. Politika, Bütçe zamanlarında hissettiği kısa kumarbaz heyecanları ve genel seçimler sırasında birazcık daha uzamış heyecanlar dışında onu sıkıyordu. Kabine’nin önemli üyelerinin adlarını şöyle böyle sayabilirdi; ne var ki bu, genellikle bir önceki Kabine oluyordu hep.</p>

  <p class="block_1">Ann yolculuk etmekten hoşlanıyordu, oysa Graham bundan neredeyse vazgeçmişti (yolculuk temelde kulakları arasında olup biten bir başka etkinlikti). Modern sanattan ve eski müzikten hoşlanıyordu Ann; spordan ve alışverişten nefret ediyordu; yemek yemeyi ve okumayı seviyordu. Graham bu zevklerin çoğunu hoş ve hepsini de anlaşılır buluyordu. Eskiden sinemaya giderdi Ann - ne de olsa birkaç filmde küçük roller almıştı - ama artık gitmek içinden gelmiyordu; ve bu da Graham’ın işine geliyordu.</p>

  <p class="block_1">Ann onunla tanıştığında koca aramıyordu. Sol elinin üçüncü parmağına araştırıcı gözlerle bakan aşın meraklı bir amcaya, “Otuz bir yaşındayım,” diye yanıt vermişti geçenlerde. “Evde kalmış değilim ve koca da aramıyorum.” Artık her partiyi, her akşam yemeğini mükemmel bir hayat arkadaşı -ya da hatta uygun birini- bulmak üzere beklemiyordu. Zaten, niyetlerle sonuçlar arasındaki şaşırtıcı, komik uyuşmazlığı çoktan kavramıştı. Onunla kısa, neredeyse temassız bir gönül ilişkisi istiyor ve sonunda annesinden hoşlanıyordunuz; onun iyi biri olduğunu, ama zayıf karakterli olmadığını düşünüyor ve mütevazı, her an emrine amade görünüşünün ardındaki boyun eğmez bencilliği keşfediyordunuz. Ann kendini yanılsamalardan kurtulmuş ya da (bazı arkadaşlarının düşündüğü gibi) talihsiz biri olarak görmüyordu; sadece, önceki halinden daha bilge biri olarak değerlendiriyordu kendini. Sıkıntılı <i class="calibre1">ménages à trois</i>’ları,<sup class="calibre5"><sup class="noteref" id="back_note_3"><a class="calibre3" href="../Text/index_split_020.html#note_3" title="3">3</a></sup></sup> gözyaşı döktüren çocuk düşürme olaylarını, arkadaşlarının bazılarının kendilerini kaptırdıkları yıpratıcı düzeysiz ilişkileri gördüğünde, şu ana değin bunlardan hiç yara almadan sıyrıldığını görüyordu.</p>

  <p class="block_1">Özellikle yakışıklı olmaması Graham’ın lehineydi; Ann bunun onu daha otantik biri kıldığını düşünüyordu. Evli olup olmamasının hiç önemi yoktu. Ann’le kız arkadaşları, otuzundan sonra karşılaşacakları erkeklerin, onlara beşikten sahip olmadıkça ya eşcinsel, ya evli ya da ruhsal sorunlu olmaya temayüllü olduğunu ve çok net biçimde içlerinden en iyisinin evli erkekler olduğu hükmüne varmışlardı. Ann’in en yakın arkadaşı Sheila, evli erkeklerin her durumda bekârlara yeğlenebileceğini, çünkü onların daha iyi koktuklarını ileri sürüyordu: Karıları elbiselerini her zaman kuru temizlemeciye gönderiyordu. Oysa bir bekârın ceketi, diyordu Sheila, baştan aşağı sigara dumanı ve koltukaltı kokar.</p>

  <p class="block_1">Ann’in evli bir adamla ilk gönül ilişkisi epey sorun yaratmıştı; kendini tam bir hırsız gibi olmasa da, en azından kâğıt üzerinde tahrifat yapan bir sahtekâr gibi hissediyordu. Ama bu uzun sünnetli; eğer şimdilerde evlilikler tavsıyorsa, bunun hiç de kendi kabahati olmadığını düşünüyordu. Eğer erkekler yoldan çıkıyorsa, istedikleri için çıkıyorlardı; kadın hemcinslerinizle omuz omuza ilkeli bir tavır alsanız da, bu hiçbir şeyi değiştirmezdi. Negatif erdeminiz için teşekkür almazdınız; koca çok geçmeden hafifmeşrep bir kadınla ilişki kurar; karısı da sizin sessiz desteğinizi asla bilmezdi. Bu yüzden, Graham’la birlikte oturup ilk kez öğle yemeği yerken ve onun alyansına dikkat ederken, iyi, bu beni o sorunun dışında bırakıyor, diye düşünüyordu sadece. İnsanın bu soruyu ne zaman sorması gerektiğini bilmesi her zaman güçtü. Bazen onların yalan söylemesini istediğiniz hükmüne varıyorlar ve bu yüzden yalan söylüyorlardı ve sonra da, “Ütü işinde çok çok iyisiniz,” gibisinden acı alaylarla dolu yorumlara kalkışıyordunuz gereksiz olarak.</p>

  <p class="block_1">Daha çok bir iş yemeğine benzeyen yemeğin sonunda, Graham ona doğru eğildi ve heyecanından iki cümlesini ayırmayı beceremedi:</p>

  <p class="block_1">“Benimle birlikte bir daha öğle yemeği yer misiniz? Aklıma gelmişken söyleyeyim, ben evliyim.” Ann gülümsedi ve sadece,</p>

  <p class="block_1">“Evet yerim. Bunu söylediğiniz için teşekkür ederim,” diye yanıt verdi.</p>

  <p class="block_1">İkinci öğle yemeğinden sonra, biraz daha çok içti ve daha gayretkeş bir çabayla mantosunu giymesine yardımcı oldu ve sanki kumaş birdenbire buruşuvermiş gibi, kürek kemiğinin üzerinden aşağı doğru düzleştirdi. Ann bu olayı Sheila’ya anlattı ve bunun tam üç buluşmadan sonra aralarında geçen tek fiziksel temas olduğunu söyleyince, arkadaşı,</p>

  <p class="block_1">“Belki hem evli, hem de homodur,” diye yorumladı. Bunun üzerine Ann de şöyle diyerek kendi kendini şaşırttı:</p>

  <p class="block_1">“Önemli değil.’’</p>

  <p class="block_1">Önemli değildi. Ya da daha doğrusu, önemli olmazdı diye düşündü Ann. Ancak eski devirlerde geçecek bir süreden (ve bir savaş filosunun yön değiştirmesine yol açacak yeterli sinyalleri gönderdikten) sonra Graham’ın eşcinsel olmadığını tam vaktinde keşfetti. İlkin, kendilerinden sosyal olarak bu beklenirmiş gibi birazcık sevişir gözüktüler; ama gitgide, normal sıklıkta ve daha normal nedenler gibi gözüken gerekçelerle sevişmeye başladılar. Üç ay sonra Graham, Nottingham’de bir konferans uydurdu ve hafta sonunu dumanla kararmış kaplıca kasabalarının ve kuru taş duvarların çevrelediği fundalık arazilerin arasında araba kullanarak geçirdiler. İkisi de kendi kafasında, şayet Barbara otele telefon eder de, onun, Bayan Graham Hendrick’in de otelde kayıtlı olduğunu keşfederse neler olup biter diye kaygılanıyorlardı. Yine kendi kafalarında, bundan sonra iki oda ayırtmaları ve odaların kendi adlarına olması gerektiği kararına vardılar.</p>

  <p class="block_1">Ann, giderek Graham’a âşık olduğunu fark ederek şaşırdı. Graham hiç de âşık olunmaya aday biri gibi görünmemişti gözüne: Sabırsız ve sarsak bir insandı, restoranlarda ayağa kalktığında masaların ayaklarını tekmeliyordu; oysa şimdiye değin sevmeye en yakın bulduğu erkekler rahat tavırlı ve sakin kişiler olmuştu. Graham aynı zamanda entelektüel olarak nitelediği biriydi; gerçi işinden söz etmekten hoşlanmadığını ve onun işiyle daha çok ilgilendiğini çok geçmeden keşfetti. Fransız <i class="calibre1">Vogue</i> dergisinin özel <i class="calibre1">pret-â-porter</i> sayısının üzerine eğilirken gözlüğünü burnunun üzerine yeniden yerleştiriş şekli komiğine gitti ve biraz da tehditkâr gözüktü başlangıçta; ama buna karşılık, ondan, Colindale Kütüphanesi’ne kadar kendisine eşlik etmesi ve iki savaş arasında yapılan grevler ve gösteriler üzerine değişik yorumları karşılaştırmasına yardım etmesi gibi bir talep gelmeyince artık kaygılanmaz oldu.</p>

  <p class="block_1">Aynı anda, ondan hem daha yaşlı, hem daha genç olduğunu hissediyordu. Bazen önceki yaşamının kısıtlı oluşu yüzünden ona acıyordu; bazen de, hiçbir zaman Graham kadar çok şey bilemeyeceği, hiçbir zaman onda algıladığı doğrudanlık ve mantıkla fikir yürütemeyeceği düşüncesiyle yıldığını hissediyordu. Arada sırada, yatakta yatarken, onun beynini düşündüğünü fark ediyordu. Şurasından burasından kırlaşan saç örtüsünün altında, kafasının içindekiler kendi düzgün, biçim verilmiş (ve hafiften boyanmış) sarışın saç örtüsünün altında yatandan nasıl ayırt edilebilirdi? Kafasını kesip açabilir ve sonra da içinde farklı bir yapının barındığını hemen fark edebilir miydiniz? Eğer Graham gerçekten de bir beyin cerrahı o/muş olsaydı, belki de bunu ona söyleyebilirdi.</p>

  <p class="block_1">İlişkileri altıncı ayını doldurduğunda Barbara’ya söylemeleri zorunlu bir hale geldi. Onun için değil, kendileri için zorunlu: Çok fazla riske giriyorlardı; Barbara için ıstıraplı ve onlar için suçluluk uyandıracak bir kuşku döneminden sonra itiraf etmek zorunda kal-maktansa, <i class="calibre1">istedikleri zaman</i> söylemeleri daha iyi olacaktı. Barbara için de daha temiz, daha kolay olacaktı. Kendilerine böyle söylüyorlardı. Ayrıca, ne zaman Ann’in fotoğrafına bakmak istese lavaboya gitmek zorunda kalmaktan nefret ediyordu Graham.</p>

  <p class="block_1">İki kez cesaret edemedi. İlkinde, Barbara keyifli günlerinden birinde olduğundan onu incitmeye gönlü elvermediği için; ikincisinde, Barbara o sırada düşmanlığını tadını çıkara çıkara gösterdiğinden, sırf intikam almak amacıyla ona Ann’den söz ettiğini düşünmesin diye. Durumu bildirmenin başka hiçbir anlamı olmasın istiyordu.</p>

  <p class="block_1">Sonunda bunu ancak korkakça yapabildi: Ann ile birlikte bütün bir geceyi geçirdi. Planlı değildi, ama seviştikten sonra uyuyakaldılar ve Ann onu panik içinde bir şaplakla uyandırdığında, birdenbire, niye dönecekmişim ki, diye düşündü, sırf sevmediğim bir eşin yanına uzanabilmek için bu soğukta arabaya binip niye geri dönecekmişim ki? Bu yüzden, bunu yapmak yerine öbür yanına döndü ve ahlaken nötr bir uykunun, kararını güçlendirmesine izin verdi.</p>

  <p class="block_1">Eve vardığında Alice’in normal olarak okula gitmiş olması gerekiyordu; ama hâlâ oradaydı.</p>

  <p class="block_1">“Babacığım, bugün okula gidebilirim, değil mi?”</p>

  <p class="block_1">Graham böyle anlardan nefret ederdi. Değişmez ve değiştirilemez görünmesine karşın, bir daha asla aynı biçimde bakamayacağının bilincinde olarak Barbara’ya döndü: Kısa, koyu saç lüleleri, şişkin görünüşlü hoş bir yüz, turkuvaz göz farı. Duygularını dışa vurmuyor ve ona adeta, televizyondaki bir haber spikeriymişçesine, ifadesiz bakıyordu.</p>

  <p class="block_1">“Hımm.” Yeniden Barbara’ya baktı; hâlâ yardım falan etmiyordu. “Hımm, niye gitmeyesin anlayamıyorum.”</p>

  <p class="block_1">“Bugün bir tarih sınavımız var, babacığım.”</p>

  <p class="block_1">“O zaman gitmelisin.”</p>

  <p class="block_1">Alice’in hoşnut olduğunu belirten gülümsemesi asla tamamlanmadı.</p>

  <p class="block_1">“Melisin? <i class="calibre1">Melisin?</i> Meli malı diye konuşarak ahkâm kesmeye ne hakkın var? Hadi söyle, buna ne hakkın var.” Barbara’nın kızgınlığı, yuvarlak yüzünü uzattı; yumuşak yüz çizgilerini keskinleştirdi.</p>

  <p class="block_1">Graham böyle anlardan daha da nefret ederdi. Tartışmada Barbara ile başa çıkamazdı; Barbara her zaman korkusuzca, bunun gibi akademik olmayan ilkelerden yola çıkıyordu. Öğrencileriyle pekâla iyi tartışabiliyordu Graham: Sakince, mantıkla, kabullenilen bir olgular temeli üzerinde. Evde böyle bir temel yoktu; tartışmayı (ya da daha doğrusu, tek yönlü kınamalar sistemini) hiçbir zaman başlatmış olmuyordunuz, ona ortasından dalıyordunuz; öle yandan karşılamak zorunda kaldığı suçlamalar, evde dokunmuş bir varsayımlar, iddialar, fanteziler ve iğnelemeler örgüsüydü. Daha da kötüsü, karısının tartışmaya kanığı acımasız duygusal örtüydü: zaferinin tehdit dolu karşılığı bağır çağır bir nefret, kibirli bir suskunluk ya da kafanın arkasında bir satır olabilirdi.</p>

  <p class="block_1">“Alice, annenle ben bu meseleyi hallederken sen odana git.”</p>

  <p class="block_1">“Niye odasına gidecekmiş ki? Senin <i class="calibre1">meli malı</i>’larının nereden geldiğini niye işitmesin ki? Geceyi dışarda, meli malı’larını düzene koymak için mi geçirdin? Bizim için güzel bir buyruklar listesiyle döndün, öyle değil mi? Hadi söyle bana, benim bugünkü meli malı’larım neler.”</p>

  <p class="block_1">Aman Tanrım, şimdiden kontrolden çıkmıştı.</p>

  <p class="block_1">“Bir şeyin mi var. Alice?” diye sordu sakince. Kızı başını önüne eğdi.</p>

  <p class="block_1">“Hayır, babacığım.”</p>

  <p class="block_1">“Burnu kanadı. Burnu kanayan bir çocuğu okula göndermeyeceğim. Onun yaşında olmaz.”</p>

  <p class="block_1">İşte yine başlıyordu. “Onun yaşında” - ne demek oluyordu bu? Burnu kanayan kızlarınızı okula gönderebileceğiniz yaşlar mı vardı? Yoksa Barbara bazı şeyleri yapmak ya da yapmamak için “kadınsı” gerekçelere dayalı o İsviçre banka hesabından para çekme işine mi koyuluyordu sadece? Bütün bunlar Graham’ın birkaç yıl önce, törensi bir şekilde dışlandığı o mahrem ana-kız alanıyla mı ilgiliydi yoksa? “Burun kanaması” örtmece bir deyiş miydi?</p>

  <p class="block_1">“Şimdi iyi.” Alice, burun delikleri babasına doğru dönük bir halde, yüzünü yukarı kaldırmıştı. Ama burun deliklerinin içi hâlâ gölgedeydi; Graham eğilip onları incelemesi gerekip gerekmediğini bitmiyordu, Ne yapacağını bilmiyordu.</p>

  <p class="block_1">“Alice, bu iğrenç bir alışkanlık,’’ dedi Barbara ve kızının başına hafifçe vurarak yine aşağıya doğru eğdi. “Odana git ve uzan, bir saate kadar kendini daha iyi hissedersen bir not yazarak seni okula gönderirim.”</p>

  <p class="block_1">Graham bu türden bir ağız dalaşındaki yetersizliğini kavradı. Barbara tek bir hamleyle kızının üzerindeki otoritesini yeniden kurmuş, suçlu babanın duruşmasındaki gizli tanık olarak evde kalmasını sağlamış ve kendini Alice’in gelecekteki kurtarıcısı yapmış, böylelikle de Graham’a karşı kızıyla sürekli ittifakı garantiye almıştı. Nasıl yapmıştı bunu?</p>

  <p class="block_1">Alice mutfak kapısını kapamadan önce (aslında tam önce) Barbara, “Eee,” dedi ve bu, bir sorudan çok, bir bildirim cümlesine benziyordu. Graham yanıt vermedi; Alice’in merdivenlerdeki ayak seslerini dinliyordu. Ama bütün duyduğu,</p>

  <p class="block_1">“EEBEEEEEEE,” idi.</p>

  <p class="block_1">“…”</p>

  <p class="block_1">Graham’ın on beş yılda öğrendiği biricik teknik, ilk birkaç düzine suçlamanın kendisi söze karışmadan önce yapılmasına izin vermekti.</p>

  <p class="block_1">“Graham, bütün gece dışarda kalarak ve bunu bana bildirmeyerek ve eve bu saatte gelip benim evimi benim adıma yönetmeye çalışarak ne demek istiyorsun?’</p>

  <p class="block_1">Bu, başlangıçtaki dört suçlamaydı. Graham şimdiden, kendisini evden, Barbara’dan, hatta Alice’ten ayırmaya başladığını hissediyordu. Eğer Barbara Alice’in sempatisini sağlamak için karmaşık oyunlar oynamaya gerek duyuyorsa, o zaman kıza ondan daha çok gereksinim duyduğu açıktı.</p>

  <p class="block_1">“Bir gönül ilişkisi yaşıyorum. Seni terk ediyorum.”</p>

  <p class="block_1">Barbara ona tanımıyormuşçasına baktı. Hatta haber spikeri olmaktan bile çıkmıştı; adeta bir hırsız olmuştu. Tek söz söylemedi. Graham konuşma sırasının kendisine geldiğini hissediyordu, ama ekleyecek fazla bir şey yoktu.</p>

  <p class="block_1">“Bir gönül ilişkisi yaşıyorum. Seni artık sevmiyorum. Seni terk ediyorum.’</p>

  <p class="block_1">“Terk filan etmiyorsun. İcabına bakacağım bunun. Terk etmeye kalkarsan... üniversite yetkililerine başvururum.”</p>

  <p class="block_1">Tabii, buydu aklına gelebilecek olan. Kendisinin ilişki kurabileceği tek kişinin bir öğrenci olduğunu düşünecekti. İşte bu kadar sınırlı biri olduğunu görüyordu. Bunu kavramak ona daha fazla özgüven verdi.</p>

  <p class="block_1">“Öğrenci değil. Seni terk ediyorum.”</p>

  <p class="block_1">Barbara haykırdı, çok yüksek sesle ama Graham ona inanmıyordu. Barbara haykırmayı kestiğinde, sadece şöyle dedi Graham,</p>

  <p class="block_1">“Sanırım, bu tür gösteriler yapmana gerek yok, Alice zaten senin yanında.”</p>

  <p class="block_1">Barbara yine haykırdı, yine önceki kadar yüksek sesle ve yine önceki kadar uzun. Graham kendini hiç etkilenmemiş, hatta neredeyse güven içinde hissediyordu. Ayrılmak istiyordu, ayrılacaktı; Ann’i sevecekti. Hayır, Ann’i zaten seviyordu. Ann’i sevmeyi sürdürecekti.</p>

  <p class="block_1">“Dikkatli ol - numaran beklediğinin tersi bir sonuç verebilir. Şimdi işe gidiyorum.”</p>

  <p class="block_1">O gün, kendi yinelemelerinden de, öğrencilerinin iyi niyetli basmakalıp sözlerinden de hiçbir sıkıntı duymaksızın, Baldwin üzerine üç ders verdi. Akşam kendisini beklemesini söylemek için Ann’e telefon etti. Öğle vakti büyük bir valiz, yeni bir diş macunu, biraz diş ipi ve ayı postu kadar tüylü bir fanila satın aldı. Kendini tatile çıkıyormuş gibi hissediyordu. Evet, bir tatil olacaktı, uzun, bitmeyen bir tatil - üstelik, tatil içinde tatiller. Bu düşünce kendini budala gibi hissetmesine yol açtı. Eczaneye doğru geri döndü ve bir rulo film satın aldı.</p>

  <p class="block_1">Beşte eve döndü ve karısına da kızına da bakınmadan, dosdoğru yukarı çıktı. Yatağının yanındaki telefon hattından yerel taksi servisiyle görüştü. Telefonu kapatırken Barbara odaya girdi. Onunla konuşmadı, sadece yeni valizini yatağın üzerine açtı. Her ikisi de valizin içine baktılar; Kodak film kutusunun saldırgan turuncu rengi gözlerine çarptı.</p>

  <p class="block_1">‘‘Arabayı almıyorsun.”</p>

  <p class="block_1">“Arabayı almıyorum.”</p>

  <p class="block_1">“Herhangi bir şey almıyorsun.”</p>

  <p class="block_1">“Herhangi bir şey almıyorum.”</p>

  <p class="block_1">“Her şeyi alıyorsun, <i class="calibre1">her</i> <i class="calibre1">şeyi</i>, duyuyor musun?” Graham valizi giysilerle doldurmaya devam ediyordu.</p>

  <p class="block_1">“Sokak kapısının anahtarlarını istiyorum.”</p>

  <p class="block_1">“Senin olsunlar.”</p>

  <p class="block_1">“Kilitleri değiştireceğim.” (O zaman anahtarları istemenin anlamı ne, dedi kendi kendine Graham, gönülsüz bir tavırla.)</p>

  <p class="block_1">Barbara odadan çıktı. Graham giysilerini, tıraş bıçağını, anne ve babasının bir fotoğrafını, kızının bir fotoğrafını valize yerleştirme işini bitirdi, sonra kapamaya koyuldu. Yalnızca yarı yarıya doluydu. Bütün götürmek istediği, bir valizi bile doldurmuyordu. Bu keşfiyle kendini çok neşelenmiş, hafiflemiş hissediyordu. Bir keresinde Aldous Huxley’in yaşamöyküsünü okumuştu; yazarın Hollywood’daki evi yanıp kül olduğu sıradaki davranışının kafasını karıştırdığını anımsıyordu. Huxley yangını sakin sakin seyretmişti: elyazmaları, defterleri, kitaplığı yanarken hiçbir müdahalede bulunmamıştı. Çok zaman vardı, ama onun, kurtarmak için seçtiği şeyler, üç takım elbise ile bir kemandı. Graham şimdi anladığını hissediyordu. Üç takım elbise ve bir keman. Gözlerini valizine doğru eğdi ve büyüklüğünden ötürü biraz utandı.</p>

  <p class="block_1">Valizi kaldırınca giysilerin hafifçe menteşelere doğru kaydığını işitti; vardığında buruşmuş olacaklardı. Valizi hole koydu ve mutfağa girdi<i class="calibre1">;</i> Barbara masada oturuyordu. Arabasının anahtarlarını, evinin anahtarlarını önüne bıraktı. Yanıt olarak Barbara ona doğru</p>

  <p class="block_24">büyük bir kirli çamaşır torbası itti.</p>

  <p class="block_1">“Bunu <i class="calibre1">senin</i> için yaptığımı sanma.”</p>

  <p class="block_1">Graham evet dercesine başını hafifçe salladı ve torbayı aldı.</p>

  <p class="block_1">“Alice’e bir hoşça kal desem iyi olur.”</p>

  <p class="block_1">“Bir arkadaşında. Gece orada kalacak. Kalabileceğini söyledim. <i class="calibre1">Senin kaldığın gibi,”</i> diye ekledi Barbara; kin dolu olmaktan çok, usançla söylenmiş bir söz gibiydi bu.</p>

  <p class="block_1">“Hangi arkadaşı?’</p>

  <p class="block_1">Barbara yanıt vermedi. Graham başını yine hafifçe salladı ve ayrıldı. Sağ elinde valizi ve sol elinde çamaşırlarıyla yoldan aşağı doğru yürüdü, sonra Wayton Drive boyunca ilerledi ve Highfield Grove’a saptı. Taksinin orada beklemesini istemişti. Barbara’nın canını sıkmak istemiyordu (belki de evden yaya ayrılarak, bir nebze sempatisini kazanmayı bile düşünmüştü); ama Ann’in evine, yaşamının ikinci Bölümü’ne bir kamu taşıtıyla varacak olursa, Tanrı cezasını versindi.</p>

  <p class="block_1">Taksi sürücüsü Graham’ı ve bagajını yorum yapmadan inceledi. Graham bunun, beceriksizce, para ödememek için yapılan bir geceyarısı taşınması gibi göründüğünü düşündü; ancak ya çok erken yapılmış ya da acınacak biçimde planlanan vaktin gerisinde kalmıştı. Ama kendini bir açıklama yapmayacak kadar güvenli hissediyordu ve taksinin arkasında kendi kendine mırıldandı. Bir iki kilometre sonra yolun kıyısında tahta bir çöp kutusu gördü, sürücüye durmasını söyledi ve kirli çamaşırlarından kurtuldu. İnsan balayına elinde kirli çamaşır torbasıyla çıkmazdı.</p>

  <p class="block_1">Ve böylelikle sonsuz tatil başladı. Graham ile Ann, Clapham’de, küçük bahçeli bir ev bulana kadar Ann’in dairesinde altı ay geçirdiler. Barbara, hemen boşanmakta ısrar etmekle Graham’ı iyice şaşırtma kapasitesini kanıtladı: karşılıklı suçlamalardan arınmış, iki yıllık ayrılığın yol açtığı bir boşanma falan söz konusu değildi, Barbara doğru düzgün, eski moda bir kusurluluk boşanması istiyordu. Graham Barbara’nın talepleri karşısında Huxley kadar edilgin kaldı. Aldıkları ev kredisini ödemeye devam edecekti; Alice için sürekli bir para ödeyecekti; ve arabayla evde ne varsa Barbara’da kalacaktı. Barbara kendisi için doğrudan nafaka almayacaktı; ancak dolaylı olarak alacaktı. Bir işe girmeyi düşünüyordu. Graham ve sonra da mahkeme, bu önerileri haklı buldu.</p>

  <p class="block_1">Boşanma ilamı 1978 yazının sonlarına doğru çıktı; Graham’a Alice’i her hafta görme izni verilmişti. Kısa bir süre sonra Ann’le evlendi. Balaylarını Naksos’ta, Graham’ın meslektaşlarından birinin küçük, beyaz badanalı evinde geçirdiler. Onların durumunda bulunan çoğu kişi gibi normal sayılan her şeyi yaptılar—sık sık seviştiler, bol bol Samos şarabı içtiler, liman duvarlarının üzerinde kuruyan ahtapotlara gerekenden daha uzun baktılar — ne var ki Graham, kendini ilginç bir biçimde, evlenmemiş hissediyordu. Mutlu olduğunu hissediyor, ama kendini evli hissetmiyordu.</p>

  <p class="block_1">İki hafta sonra Pire’ye giden canlı hayvan ve dul kadın dolu bir tekneye bindiler, sonra da emekliler ve akademisyenlerle dolu bir başka tekneyle Adriyatik kıy ısından Venedik’ e çıktılar; beş gün sonra da evlerine döndüler. Uçakları Alpler’i geçerken, Graham zarif, kibar ve kusursuz karısının elini tutuyor ve usulca kendi kendine, mutlu bir erkek olduğunu yineliyordu. Tatil içinde tatil olmuştu bu; şimdiyse her zamanki tatil başlayacaktı. Bu tatillerin sona ermesi için de ortada hiçbir neden gözükmüyordu.</p>

  <p class="block_1">Ve bunu izleyen iki yıl geçip giderken, Graham beklenilen bir şekilde evli olduğunu hissetmeye başladı. Belki de bilinçaltında birincisiyle aynı olmasını beklemekteydi. Barbara ile evlenerek, ivedi ve kimi zaman da dengesiz bir erotik coşkuyu, aşkın yeniliği karşısında taşkın bir heyecanı ve aynı zamanda da ana babalara ve topluma karşı yerine getirilen mesafeli bir görev duygusunu yaşamıştı. Bu kez vurgular farklıydı: O ve Ann zaten bir yılı aşkın bir süredir yatıyorlardı; bu ikinci evlilikte aşk, onu esrik kılmaktan çok sakınımlı kılmıştı. Bazı arkadaşlar Barbara’yı terk etmesi üzerine surat asıp ondan uzaklaşmışlardı; bazılarıysa ihtiyatlı olmasını söylüyor, bir kez ağzı yananın ikinci kez de ağzı yanabilir diye uyarıyorlardı onu.</p>

  <p class="block_1">Graham’ın kendini evli hissetmesine yol açan, hiçbir şey olmamasıydı: Yaşam koşullarında, yaşamın ona karşı tavrında korku ya da güvensizlik uyandıracak hiçbir şey yoktu. Ve böylelikle, yavaş yavaş, duyguları bir paraşüt gibi şişip açıldı ve o ürkütücü inişten sonra her şey birdenbire yavaşladı ve orada, yüzüne güneş vurmuş bir halde, yer ona doğru yavaşça kımıldar halde, asılı kaldı. Ann’in, onun son şansını değil, ilk ve tek şansını simgelediğini hissediyordu. Demek istedikleri bu, diye düşünüyordu; şimdi anlıyorum.</p>

  <p class="block_1">Aşkı giderek daha yumuşak daha doğal yaşadığı halde aşka -ve Ann’e- duyduğu hayranlık yoğunlaşıyordu. Her şey, paradoksal bir biçimde, hem daha sağlam, hem de daha iğreti gözüküyordu. Ann ne zaman işi gereği evden uzak olsa onu cinsel değil de, manevi olarak özlediğini fark ediyordu. Yanında olmadığında kendi içine kapanıyor, sıkılıyor, sanki daha aptal ve ürkek biri oluyordu; kendini ona layık hissetmiyor, sadece Barbara’ya uygun bir koca olarak görüyordu. Ve Ann döndüğünde, kendini onu seyrederken, ilk karşılaşmalarında olduğundan çok daha yakından incelerken buluyordu. Bu kılı kırk yaran tutku kimi zamanlar umutsuz ve çılgınca oluyordu. Karısının dokunduğu şeyleri kıskanıyordu. Onsuz geçirdiği yılları küçümsüyordu. Bir günlüğüne bile <i class="calibre1">Ann olması</i> fırsatı verilmediği için kendini engellenmiş hissediyordu. Bunun yerine, kendisi olmadığı için de bir parçası Ann’i oynarken öteki parçasının kendini oynadığı iç diyaloglar kuruyordu. Bu konuşmalardan gerçekten de olağanüstü iyi anlaştıkları sonucunu çıkarıyordu. Bu alışkanlığından Ann’e söz etmedi -aşkının birçok özel yanıyla ona yük olmak istemiyordu, şey olur... diye, ayrıntılar onu sıkar diye; karşılık istiyor gibi görünür diye.</p>

  <p class="block_1">Kendini sık sık, yaşamını gelip geçenlere - gerçekte, soracak kadar ilgilenen herkese-açıklarken hayal ediyordu. Şimdiye değin hiç kimse sormuş değildi, ama bu, büyük olasılıkla ilgi eksikliğinden çok, nezakettendi. Böyle bile olsa, Graham’ın yanıtları her zaman hazırdı ve sık sık bunları kendi kendine sayıp döküyor, şaşkınlık dolu bir neşeyle bunları dua gibi mırıldanıyordu. Ann, renk tayfını onun için daha genişletmiş, herkesin görmeye hakkı olduğu şu yitik renkleri ona geri vermişti. Ne kadar zamandır sadece yeşil, mavi ve çivit mavisiyle idare ediyordu? Şimdi daha fazla görüyor ve kendini güvende hissediyordu; varoluşsal olarak güvende. Bir düşünce yeni yaşamında kendini orkestradaki baslar gibi gösterip duruyor ve ona garip bir rahatlık veriyordu. “En azından şimdi, diyordu kendi kendine, mademki Ann’e sahibim, en azından şimdi doğru dürüst yasımı tutan biri olur.</p>

  <p class="block_11" id="calibre_pb_6">&nbsp;</p>
</body>
</html>
