<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_30" id="id_Toc402259915">VII<br class="calibre6" />
  Gübre yığınının üstünde</p>

  <p class="block_23">&nbsp;</p>

  <p class="block_23">&nbsp;</p>

  <p class="block_1">Bir kere, İtalya söz konusu değildi: Rüzgârın hiç esmediği bir çöldeki deve yollarının izleri gibi, baştanbaşa âşıkların ayak izleriyle kaplıydı. Almanya ile İspanya, yan yarıya söz konusu sayılırdı. Ve bazı ülkeler de vardı ki - Portekiz, Belçika, İskandinav ülkeleri -bunlar tümüyle güvenliydi; gerçi, güvenli olmalarının nedenlerinden birisi, elbette, Ann’in oralara gitmeyi hiç istememiş olmasıydı. Bu yüzden, bu “güvenlilik” de bir başka yönden tehlikeliydi: Graham korkakça davranmaya ne denli eğilimli olursa olsun, Benny, Chris, Lyman veya başka birinin mevcut olmayan varlıklarıyla birlikte Helsinki’de iki hafta geçirmeye zorlanmak fikri ona çekici gelmiyordu. Kendini şu kenar ülkelerinden birinde hayal ediyordu: soğuk yüzünden anorak giymiş, elinde bir bardak keçitoynağı likörü, bütün yapıp yapacağı, kendisini oraya göndermiş ve şimdi Via Veneto’dan aşağı doğru aylak aylak inen ve onu düşünerek dalga geçen, rahat, güneşte yanmış herifçioğullarını düşünerek surat asmak.</p>

  <p class="block_1">Fransa yarı tehlikeliydi. Paris söz konusu değildi; Loire söz konusu değildi; Güney söz konusu değildi. Şey, bütün Güney devre dışı değildi: Sadece kavisli falezlerin yerine kavisli dizi dizi apartman dairelerinin yapıldığı yerlerdeki gösterişli noktalar devre dışıydı; Ann’in… başka herhangi bir kız gibi davranmış olduğunu aklından geçirdiği, Nice ve Cannes’daki şu yerler. Ama elbette hiçbirinin de bulunmadığı “gerçek” Güney vardı, portföy hareketlerini kontrol etmek için durmadan Londra’ya telefon eden şu şık ve nüfuzlu heriflerin de bulunmadıkları yerler. Gerçek Güney: Orası güvenliydi.</p>

  <p class="block_1">Uçakla Toulouse’a gittiler, bir araba kiralayıp kent dışına çıkarken önerilen yönlerden biri olması dışında belli hiçbir sebep olmaksızın. Carcassone’a çıkan Canal du Midi güneydoğu yolunu izlediler. Surların çevresinde yolun yansına kadar tırmanmışlardı ki, Ann’in bir sözü, Graham’ın ona, bütün bunların Viollet-le-Duc’ün restorasyon çalışmaları olduğunu anlatmasına yol açtı; ama bu bilgi, Ann’in keyfini azaltmadı. Kararlılığın onu götürebildiği noktaya kadar tatilin zevkini çıkarmaya kararlıydı. Graham, Carcassonne’dan hiç hoşlanmıyordu - hiç kuşkusuz bir tarihçinin mesleki kaygılarından ötürü, diye şaka yaparcasına açıklıyordu bunu Ann’e - ama bu önemli değildi. Yolculuklarının ilk gününde Graham sinirliydi, Benny, Chris, Lyman ve diğerlerine göstereceği tepkilerin büyüsünden kaygıyla kaçmaya çalışıyordu; şu ana kadar da onları ardında bırakmış görünüyordu.</p>

  <p class="block_1">Narbonne’da bir T-kavşağı vardı; kuzeye döndüler, Beziers’den geçerek Herault’ya doğru ilerlediler. Dördüncü sabah, iki yanında her birinin orta yerinde soluk bir beyaz şerit bulunan kalın çınar ağaçlarının sıralandığı bir sokakta arabasını dikkatle sürerken, aşırı yüklü bir saman arabasının yanından geçmek üzere yavaşladı Graham. Ve saman arabasının, uyuklayan sürücüsü, başını biraz yana doğru çevirip de uyuşuk uyuşuk dizginlere asıldığında, birdenbire içindeki her şeyin başlangıçtaki kadar iyi olduğu duygusuna kapıldı. O akşam otel yatağında çarşafı göğsüne çekip tavanın dökülen badanasına uzun uzun baktı; bu ona, böcekleri kaçırmak için çınar ağaçlarına sürülmüş, beyaz şeritleri anımsatıyordu. Yine. kendi kendine gülümsedi. Ona burada erişemezlerdi; hiçbiri daha önce burada bulunmamıştı, bu yüzden nereye bakacaklarını bilemezlerdi; ve onu bulabilseler bile, bu gece onları kovabilecek kadar güçlü olacaktı.</p>

  <p class="block_1">“Neye gülümsüyorsun?”</p>

  <p class="block_1">Ann çıplak halde, elinde sıkılmış bir külot, pencerenin yanında durmuş, onu dışarıdaki dökme demirden parmaklığın üzerine asıp asmamayı düşünüyordu. Sonunda asmamaya karar verdi: Ertesi gün pazardı ve insanların neyi dine sövgü olarak gördüklerini kimse asla bilemezdi.</p>

  <p class="block_1">“Sadece gülümsüyorum.” Graham gözlüğünü çıkardı ve yatağın yanındaki masanın ürerine koydu.</p>

  <p class="block_1">Ann külodunu radyatörün çıkıntısına astı ve yatağa doğru yürüdü. Graham gözlüksüz olarak her zaman çok daha savunmasız görünürdü. Burnunun üzerindeki gözlük izlerine baktı; sonra yer yer aklaşan saçlarına; sonra da teninin beyazlığına. Ann’i güldüren, ona söylediği ilk şeylerden birisi, “Korkarım benim akademisyen bir vücudum var,” sözüydü. Çarşafın altına kayarken bunu anımsadı Ann.</p>

  <p class="block_1">“Sadece gülümsüyor muydun?”</p>

  <p class="block_1">Graham, daha önceden, önlerindeki günler boyunca buraya kısmen olsun unutmak için geldikleri şeye her türlü imadan kaçınmaya karar vermişti. Bu yüzden Ann’e, onu önceki gece gülümseten şeyi söyledi.</p>

  <p class="block_1">“Karakteristik bir şeyi düşünüyordum.”</p>

  <p class="block_1">“Neymiş o?” Ann, ona doğru sokuldu ve elini onun akademisyen göğsünün üzerine koydu.</p>

  <p class="block_1">“Sonuna doğru, yani Barbara ile evlilik hayatımın sonuna doğru, biliyor musun bana ne yapardı? Merak etme, seni kızdırmayacak. Üzerime yatak örtülerini yığardı. Gerçekten yapardı bunu. Ben uyurken, yatağın kendi tarafındaki çarşafları, battaniyeleri çekip çıkarır ve onları benim tarafıma iterdi, sonra kuştüyü yorganı da iterdi benim tarafıma ve sonra da yeni uyanmış gibi yapar ve bütün yatak örtülerini gaspediyorum, diye bağırıp çağırırdı bana.”</p>

  <p class="block_1">“Çılgınca bir şey bu. Niçin yapıyordu bunu’?”</p>

  <p class="block_1">“Sanırım, kendimi suçlu hissedeyim diye. Her zaman da öyle oldu. Demek istiyorum ki, ben uyurken bile bilinçaltından ona berbat şeyler yapmaya uğraştığımı hissettirirdi bana. Hemen hemen ayda bir kez yapardı bunu.”</p>

  <p class="block_1">“Niçin bıraktı peki?’’</p>

  <p class="block_1">“Haa, çünkü yakaladım onu. Bir gece tamamen uyanıktım, onu rahatsız etmemeye çalışarak uzanmış yatıyordum. Bir saat kadar sonra uyandı, ama ona herhangi bir şey söylemek içimden gelmiyordu, bu yüzden sessiz kaldım. Ve sonra yaptığı şeyi kavradım. Böylelikle her şeyi üzerime yığmasını bekledim, sonra uyurmuş gibi yaptım, sonra uyanırmış gibi, sonra da üşürmüş gibi, derken beni sarsıp paylamaya başlamasını bekledim ve sonra şöyle dedim, ‘En azından bir saattir uyanığım.’ Bir şey söyleyecekken dut yemiş bülbül gibi sustu kaldı, sonra bana vermiş olduğu yatak örtülerini yeniden çekip aldı ve arkasını döndü. Sanırım bir şey söyleyemediğini anımsayabildiğim tek olaydı bu.”</p>

  <p class="block_1">Ann elini Graham’ın göğsüne bastırdı. Onun, geçmişinden söz etme şeklinden hoşlanıyordu. Ann kendini daha iyi hissetsin diye, Barbara hakkında asla kötü laf etmiyordu Graham. Anlattıkları her zaman kendi davranış biçimine ya da Barbara’nın ona davranma biçimine yönelik bir saflıkla karışıktı; ve öyle görünüyordu ki, böylesi numaralar ve aldatmacalar ikisi arasında olmamıştı, olamaz gibiydi.</p>

  <p class="block_1">“Biraz daha çarşaf ister misin?” diye sordu Ann ve sonra, ata biner gibi üzerine çıktı. Graham’ın ona gülümseme şeklinden aralarında bu sefer hiçbir tereddüt, hiçbir gürültü patırtı olmayacağını tahmin etti. Haklıydı.</p>

  <p class="block_3">&nbsp;</p>

  <p class="block_29">*</p>

  <p class="block_3">&nbsp;</p>

  <p class="block_1">Clennont l’Hérault yakınlarında bir otel buldular ve bir hafta kaldılar. Akşam yemeğinde masalarında geniş ağızlı bir şişede litrelik, yerel kırmızı şarap oluyordu; patates kızartmaları önemli bir Fransız özelliği olduğunu sandıkları safran rengindeydi ve yumuşaktı. Belki de renk, yağı üst üste kullanmaktan kaynaklanıyordu; ama önemi yoktu.</p>

  <p class="block_1">Sabahları arabalarıyla bakımsız bağlardan geçerek çevre köylere gidiyorlar ve buralarda, kendilerini her nasılsa gerçekte olduklarından daha ilginç gösteren kiliselere bakıyorlar, sonra da, piknik malzemesi ve bir <i class="calibre1">Midi-Libre</i> alarak tembelce vakit geçiriyorlardı. Amaçsız amaçsız arabalarını biraz daha sürüyor ve arada sırada, Ann’in hiçbirinin adını bilmediği ve çoğunlukla arabanın arka penceresinde kuruyup solmaya bıraktığı yabani çiçekleri ve otları toplaması için duruyorlardı. Sonunda bir bar buluyorlar, aperitif alıyorlar ve sonra da korunaklı bir bayır ya da ağaçlıklı geniş bir alan arıyorlardı.</p>

  <p class="block_1">Öğle yemeğinde Graham, Ann’e <i class="calibre1">Midi-Libre</i>’in ikinci sayfasını okutuyordu. Sayfanın başlığında <i class="calibre1">Faits Divers</i> yazıyordu ve gündelik şiddet hikâyelerine yer veriliyordu. Akıllarını kaçırmış, sıradan insanların hikâyelerinin yanı sıra, en tuhaf suçlar boy gösteriyordu bu sayfada. “Dalgın anne arabasıyla kanala uçtu,” diye çeviriyordu Ann. “Beş ölü.” Bir seferinde, “anayola çıkar da bir kazaya yol açar diye” - anayol sekiz mil ötedeydi - seksenlik büyükannelerini yatağına zincirleyen bir köylü ailesi hakkında bir hikâye çıkmıştı. Bir başka gün, bir park yeri konusunda tartışan iki sürücü hakkında bir hikâye vardı; tartışmayı kaybeden bir silah çıkarmış ve “beş dakikalık düşmanı’nın göğsüne üç el ateş etmişti. Kurban yere serilip kalmıştı, ama saldırgan ihtiyatı elden bırakmamış, arabasıyla uzaklaşmadan önce, ateş edip kurbanın arabasının iki lastiğini de patlatmıştı. “Polis takibini sürdürüyor,” diye çevirmişti Ann. “kurban Tanrının iyi kuluymuş ki ölümden kurtuldu ve hastaneye kaldırıldı.” Orada, diye düşündü Graham, Tanrının iyi kulu olarak nihayete kadar da kalabilirdi.</p>

  <p class="block_1">“Bunların hepsi de Latin karakterinden ötürü,” dedi Graham.</p>

  <p class="block_1">“Bu Lille’de olmuş.”</p>

  <p class="block_1">“Aa.”</p>

  <p class="block_1">Öğle yemeğinden sonra otele geri dönüyorlar, barda kahve içiyorlar ve sonra da yukarıya, yatmaya çıkıyorlardı. Saat beşte aşağı iniyorlar ve akşamın ilk içki vakti gelene değin plastik boncuklarla yapılmış, arkaya yatan koltuklarda uzanıyorlardı. Ann Rebecca’yı yeniden okuyordu; Graham aynı anda birkaç kitap okuyor ve zaman zaman, Ann’e bunlardan kısa pasajlar aktarıyordu.</p>

  <p class="block_3">&nbsp;</p>

  <p class="block_1">Pierre Clergue beni tensel olarak tanımak istediğinde yanında keten bir bez parçasına sarılı şu otu bulundururdu; aşağı yukarı bir ons uzunluğunda ve genişliğinde, ya da aşağı yukarı serçe parmağımın ilk eklemi büyüklüğünde idi bu. Ve seviştiğimizde, boynuma asmak için kullandığı uzun bir ipi vardı; bu şey yani ipin ucundaki ot, göğüslerimin arasından göbek deliğime kadar sarkardı. Papaz, kalkıp yataktan ayrılmak islediğinde, bu şeyi boynumdan çıkarır ona geri verirdim. Beni bir gece içinde iki ya da daha fazla tensel olarak tanımak istediği de olurdu; bu durumda papaz, vücudunu benimle birleştirmeden önce bana, “Ot nerede?” diye sorardı.</p>

  <p class="block_1"><i class="calibre1">“Ne zaman</i> olmuş bu?”</p>

  <p class="block_1">“1300 yıllarında. Tam bu yolun aşağılarında; şey, yüz kilometre kadar ötede.”</p>

  <p class="block_1">“Pis ihtiyar papaz.”</p>

  <p class="block_1">“Galiba papazlar en şehvet düşkünü insanlarmış. Herhalde oracıkta insanın günahlarını bağışlayıp, insanları günah çıkarma zahmetinden de kurtarabiliyorlardı.”</p>

  <p class="block_1">“Pis, ihtiyar papaz.” Ann, papazların şehvet düşkünlüğü fikri karşısında şoka uğramıştı. Bu şaşkınlık Graham’ın merakını uyandırdı: Normalde Ann, ona zamanın törelerinden laubali bir tonda söz ettiğinde, şoka uğrayan kendisi olurdu. Sözünü sürdürürken kötücül bir sahiplenme duygusu içinde hissetti kendini.</p>

  <p class="block_1">“Hepsi bunu yapmıyordu. Bazıları oğlanları yeğliyordu. Homo ya da öyle bir şey oldukları için falan değil - ama sanırım birazcık da homo olmalılar. Erkeklerin şu tür itiraflarda bulundukları birçok pasaj var, ‘Ben çocukken, papaz beni yatağına götürür ve sanki bir kadınmışım gibi beni uylukları arasında kullanırdı.’ “</p>

  <p class="block_1">“Bu bana son derece homoca geliyor.”</p>

  <p class="block_1">“Hayır; oğlanları kullanmalarının başlıca nedeni, fahişelerden kapabilecekleri hastalık riskine girmek istememeleriydi.”</p>

  <p class="block_1">“Pis herifler. Aşağılık pis herifler. Ve sanırım kendi yaptıkları her şeyi pekâlâ bağışlıyorlardı?”</p>

  <p class="block_1">“Ah, evet. Kendi yaptıkları her şeyi bağışlıyorlardı. Fahişeler konusundaki kural çok ilginçti. Sana onu okuyayım.” Birkaç sayfa geriye gitti. “ ‘Vidal şuna inanıyordu ki,’ - o papaz değildi, bir katırcıydı, ama fahişelere gitmek konusundaki günahları papazlara sorduktan sonra vardığı sonuç bu - ‘Vidal şuna inanıyordu ki, cinsel edim bir fahişeyle yapıldığında masumdur,’... ee ee ee ... ‘iki koşulla: Birincisi, bir para işlemi olması gerekiyordu,’ (elbette, erkek ödüyordu); ikincisi, söz konusu edim her iki tarafın da ‘hoşuna’ gitmeliydi.’ ”</p>

  <p class="block_1">“‘Hoşa gitmek’ ne anlama geliyor? Fahişenin gelmesi ya da öyle bir şey olması mı gerekiyordu?”</p>

  <p class="block_1">“Yazmıyor. O zamanlar gelme işini bildiklerini bilmiyordum.”</p>

  <p class="block_1">Ann arkaya yatan koltuğundan uzandı ve ayak parmaklarıyla Graham’ın bacağına dokundu. “Gelme işini öteden beri bilmişlerdir.”</p>

  <p class="block_1">“Ben onun bu yüzyılda keşfedildiğini sanıyordum. Gelmeyi Bloomsbury Grubu keşfetmedi mi?” Hiç de öyle dalga geçer gibi gözükmüyordu.</p>

  <p class="block_1">“Bunu her zaman biliyordu insanlar sanırım.”</p>

  <p class="block_1">“Her neyse, ‘hoşa gitmenin’ zorunlu olarak ‘gelmek’ anlamına geldiğini sanmıyorum. Belki de sadece, müşterinin fahişenin canını yakmasına ya da onu dövmesine izin verilmemesi anlamına geliyordu, tıpkı müşterinin parayı ödemeden kaçmasına izin verilmemesi gibi.”</p>

  <p class="block_1">“Korkunç.”</p>

  <p class="block_1">“Elbette,” diye sözünü sürdürdü Graham, Ann’in tiksintisinin arttığını sezdiği için daha da eğlenerek, “pek bugün olduğu gibi değildi büyük olasılıkla. Demek istiyorum ki, bunu her zaman yatakta yapmıyorlardı.”</p>

  <p class="block_1">“Biz de yapmıyoruz,” diye otomatik olarak yanıt verdi Ann, sonra ürküntüyle, Graham’ la her zaman öyle yaptıklarını anımsadı; şey, ötekilerden bazılarıyla yaptıkları yerler değişiklik göstermişti. Bereket versin ki, Graham buna dikkat edecek durumda değildi.</p>

  <p class="block_1">“Bunu sık sık yaptıkları yer,” dedi Graham, sakladığı ayrıntıyı açığa vurarak, “gübre yığınlarının üstüydü.”</p>

  <p class="block_1">“Gübre yığınları mı? Öööö.”</p>

  <p class="block_1">“Gübre yığınları. Şey, sanırım avantajlar ortada.” Graham en akademik ses tonunu takındı. “Gübre yığınları sıcaktı, rahattı, büyük olasılıkla üstündeki çiftlerden çok da kötü kokmuyordu...”</p>

  <p class="block_1">“Kes, kes. Yeter,” diye kararlı bir tonda araya girdi Ann, “yeter.”</p>

  <p class="block_1">Graham kıkırdadı ve yeniden kitabına döndü. Ann de aynı şeyi yaptı, ancak aklı hâlâ konuşmadaydı. Kendini ne kadar şoka uğramış hissettiğine şaşırdı. Tek tek şeyler değil - ibne papazlar, sinikçe günah bağışlamalar, zührevi hastalıklar, gübre yığınları; bunların bir araya toplanmaları onu şoka uğratmıştı. Kadınların gelme işini her zaman bildiklerini söylediğinde, hangi otoriteye dayanarak konuştuğunu bilmiyordu; sadece ona öyle geliyordu. Bilmiş olmaları gerekirdi, öyle değil mi: Şimdi anlıyordu ki, uslamlamasının tek güçlü yanı buydu. Ve aynı şekilde, elinde daha güçlü bir kanıt olmadığı halde, seksin her zaman şimdiki gibi olduğunu varsaymıştı. Elbette bazı şeyler değişmişti -Tanrı’ya şükür, hapı ve spirali icat etmişlerdi - ama o seksi, insani bir değişmez olarak, her zaman canlandırıcı, zevk alman bir şey olarak hayal etmişti, Onu zihninde temiz çarşaflar ve yatağın yanında duran çiçeklerle birleştirmişti. Oysa, pek de eski olmayan bir geçmişte, yolun tam aşağısında, gübre yığınları ve pis ihtiyar papazlar vardı ve yanınızda çiçekler yerine tepenizde kurutulmuş otlar yer alıyordu. Niçin herhangi bir insan böylesi koşullar altında yapmayı istesin? diye merak etti. Niçin bunu yapmak zahmetine katlanıyorlardı? O yapmazdı. Birdenbire, diş macununu düşündü.</p>

  <p class="block_1">Bu arada Graham okumayı sürdürüyordu. Bugünlerde uzunluğuna, niteliğine, yararlılığına ya da fiyatına bakmaksızın, okuduğu her tarih kitabına tam tamına aynı tepkiyi göstermesi tuhaftı: Onları aynı anda ve hemen hemen aynı cümlede, son derece ilginç ve son derece sıkıcı buluyordu.</p>

  <p class="block_3">&nbsp;</p>

  <p class="block_29">*</p>

  <p class="block_3">&nbsp;</p>

  <p class="block_1">Tatillerinin bitmesine dört gün kalmıştı ki, bir sabah Ann, göğüslerinin üstündeki derinin gerilmeye başladığını hissetti; belindeki ilk uzak ağrıyı da hissetti. Derinliği otuz kırk santimden fazla olmayan bir suyun, iri çakıllar üzerinde kayıtsızca aktığı, düz ve geniş bir dere kıyısında piknik yaparlarken, bir zamanlar Graham’a öğrettiği Fransızca argo bir deyişi kullanarak ona şöyle mırıldandı,</p>

  <p class="block_1">“Sanırım kırmızı ceketliler karaya çıkmak üzereler.”</p>

  <p class="block_1">Graham sağ elinde, üstüne bol bol pate konmuş, uzun bir ekmek dilimi ve sol elinde de az önce ısırdığı bir domatesi tutuyordu; domatesin suyunun, şu anda pantolonunun üzerine akıp akmamaya ya da önkolu boyunca ilerleyip ilerlememeye, yahut belki de her ikisini de yapıp yapmamaya karar vermeye çalıştığını biliyordu. Bu yüzden, aklını pek vermeden sordu,</p>

  <p class="block_1">“Az önce mi görüldüler?”</p>

  <p class="block_1">‘‘Evet.”</p>

  <p class="block_1">“Demek hâlâ kıyıdan biraz uzaktalar, öyle mi?”</p>

  <p class="block_1">“Evet.”</p>

  <p class="block_1">“Gerçi her an arkalarından rüzgâr esebilir, öyle değil mi?”</p>

  <p class="block_1">“Her zaman mümkün bu.”</p>

  <p class="block_1">Graham, ne kadar pey süreceğine karar veren bir açık arttırmacı gibi, zihninde bir çeşit özel hesap yapıyormuşçasına, kendi kendine, hafifçe başını salladı. Ann, Graham’ın aybaşı döneminin gelmesine gösterdiği tepkilerle her zaman eğleniyordu. Bazen kırmızı ceketlilerin tam olarak nerede görüldüklerine, tahmini güçlerinin ne olduğuna, keşif güçlerinin ne kadar zaman kalmayı planladıklarına ve bu tür şeylere ilişkin uzun, çoktan seçmeli sorular oluyordu. Bazen de, şimdi olduğu gibi, sanki Ann hastaneye yatması gerektiğini bildirmişçesine çok ciddi gözüküyordu bu haber. Arada sırada da, bu aybaşları cinsel arzularını fena halde kamçılıyor ve Ann’i tam olarak yatağa sürüklediği söylenemezse de- hiçbir zaman böyle bir tip olmamıştı - onun teşviklerine her zamankinden fazla istekle karşılık veriyordu.</p>

  <p class="block_1">Graham için bütün bunlar canlı bir ilgi kaynağıydı, çünkü onun için ancak dört yıldır vardı, daha önce bu tip cinsel konulara girmesine hiç izin verilmemişti. Graham hâlâ aybaşı ortası seks fikri konusunda son derece işkilliydi; hatta, koyunsu ve anlaşılmaz bir tavırla, bunun düşüncesinin bile ona ilişki öncesi lastik çizme giymesi gerektiği duygusunu verdiğini itiraf etmişti. Ama Ann, aybaşı döneminin yaklaşmasının, insanın kapanıştan önce kendisine kısa bir mutluluk sunmasının şart olduğu anlamına geldiğini söylediğinde, onunla hemen her zaman görüş birliğine varıyordu. Hatta Ann, bir keresinde daha da ileri gitmiş ve Graham ayağına lastik çizme geçirmek fikrinden hoşlanmıyor olsa da, birazcık farklı bir şeyi denemekte her zaman fayda olduğunu söylemişti. Ancak Graham, biraz farklı bir şey denemek fikrine gerçekte sıcak bakmıyordu, çünkü kendini beceriksiz hissetmesine yol açıyordu bu; aynı zamanda da bunu hem çok hayvanca, hem de çok beyinsel buluyordu.</p>

  <p class="block_1">İlk evliliği boyunca hiçbir zaman böyle olmamıştı. Barbara, aybaşı döneminin gelmesini, kadınların çektikleri ıstırabın yüceltilmesi, kendisine karar alma sürecinde fazladan bir usdışılık derecesinin tanınması gereken, Graham’a ise mümkün olduğunca suçluluk hissetmesi gereken bir zaman olarak görüyordu. Kimi zaman Graham, Barbara’nın aybaşı dönemlerine gerçekten de kendisinin neden olduğunu sanıyordu belli belirsiz; onu kesen ve kanatan penisiydi. Hiç kuşku yok ki, bunlar, ruh durumlarının değişken olduğu ve garip suçlamalarla dolu zamanlardı. İyi kalplilik duygusu, Barbara’nın tutumuyla Ann’inki arasındaki farkın bir kuşağa ya da acı eşiğine maledilebileceğini düşündürüyordu; ne var ki Graham bugünlerde iyi kalpliliği daha az umursuyordu.</p>

  <p class="block_1">Öğle yemeğinden sonra otellerine geri döndüklerinde Graham düşünceli görünüyordu; küçük, bodur, kare kulplu fincanlarından kahvelerini yudumlarlarken hemen hiç konuşmadı. Ann de ne düşündüğünü sormadı, ama ona seçenekler sundu.</p>

  <p class="block_1">“Bu öğleden sonra yürüyüşe çıkmak ister miydin?”</p>

  <p class="block_1">“Yo, hayır, kesinlikle olmaz.”</p>

  <p class="block_1">“Gidip kitaplarımızı getireyim mi?”</p>

  <p class="block_1">“Yo, hayır, kesinlikle olmaz.”</p>

  <p class="block_1">Öne doğru eğildi ve boş olup olmadığını kontrol edercesine Ann’in fincanına göz attı; sonra ayağa kalktı. Graham için bu, kesin, neredeyse zorbaca bir davranıştı. Yan yana yukarıya, yatak odalarına çıktılar; yatak çarşafları öylesine gerilmiş ve öylesine düzleştirilmişti ki, yeniymiş gibi duruyorlardı. Oda, kapalı pencereleri ve pancurlarıyla hoş bir karanlığa gömülmüştü. Graham pencereleri açtı ve içeri, belli belirsiz duyulan bir böcek vızıltısı, uzaktaki bir mutfağın takırtıları ve sıcak bir öğle sonrasının uğultusu giriverdi; pancurları kapalı bıraktı. Belki de pencerede düşündüğünden daha uzun süre kalmıştı, çünkü döndüğünde Ann yatağa girmişti bile, bir kolunu başının yanındaki yastığın üzerine atmış, öteki koluysa kendiliğinden bir hareketle çarşafı yarı yarıya göğüslerinin üzerinde tutuyordu. Graham yatağın etrafından dolaşarak kendi yattığı tarafa yürüdü ve oturdu, sonra ne çok çabuk, ne de çok yavaş olmayan hareketlerle soyundu. Çıkardığı son şey gözlüğüydü, başucu masasının üzerine, Ann’in bir sabah topladığı, kuruyan ve çoğunun adını bile bilmediği çiçeklerin durduğu bardağın yanına koydu.</p>

  <p class="block_1">Bundan sonra olup bitenlere hazır değildi Ann. Graham önce yatağın dibine bir köstebek gibi daldı ve Ann’in bacaklarını adeta bir kafa darbesiyle ayırdı. Sonra belirgin bir sevecenlik duygusuyla, ama tam olarak nereyi öptüğünü de bilmeden öpmeye başladı. Bu pek sürpriz sayılmazdı, çünkü ikinci yapışıydı. Ann, orasının pek iyi kokmadığını sanıyordu; ya da en azından, Graham için iyi kokmadığını,</p>

  <p class="block_1">Sonra Graham doğruldu ve karşılık bekleyerek gövdesini saldırganca, yana doğru kaykılttı. Ann, onun bundan pek de hoşlanmadığını düşündüğünden yine şaşırarak razı oldu. Aşağı yukarı bir dakika kadar sonra, Graham alelacele yatağa uzandı ve kamışını eliyle tutarak “içine girdi; bu alışılmadık bir davranıştı, çünkü normalde, bunu kendisinin yerine Ann’in yapmasından hoşlanırdı. Hatta bundan sonra bile, akla hazdan daha derin ya da daha karmaşık bir sebebi getiren gayretli ve programlı bir şekilde, Ann’i - yan, yüzüstü ve sonunda Ann’in içi rahatlayarak gördüğü üzere sırtüstü döndürerek - hareket ettirip durdu. Doğrudan doğruya bir seks edimi değil de, tersine, cinsel bir özet gibiydi bu. Her şeyi yapalım, şimdi yapalım, her şey olsun; bir daha en basit öpücüğü bile ne zaman konduracağını asla bilemezsin. Demek istediği buydu sanki.</p>

  <p class="block_1">Ve Graham çok farklı bir şekilde geldi. Genellikle başı yastığa gömülmüş, uflaya puflaya, soluk soluğa orgazm olurken, bu kez, vücudunu yataktan doğrultarak şnav çeker gibi bir konum aldı ve Ann’in yüzüne acıyı andıran bir ciddilikle dik dik baktı. Yüz ifadesi hem araştırıcı, hem de duygudan yoksundu-Ann’in kendisine az önce pasaportunu verdiği bir gümrük memuruydu adeta Graham.</p>

  <p class="block_1">“Özür dilerim,” dedi, başı yeniden Ann’in yanındaki yastığın üzerine düşerken. Barda geçirdikleri zamandan beri söylediği ilk cümleydi bu. Bağışla, olmadı, demek istiyordu, bağışla beni, bağışla, her şeyi denedim ve pek işe yaramadı. Bağışla beni.</p>

  <p class="block_1">“Ne için, budala?” Ann bir elini onun sırtına koymuş, hafifçe omzunu okşuyordu.</p>

  <p class="block_1">“Hep bana. Sana bir şey yok.” Ama aslında, bana yok demek istiyordu.</p>

  <p class="block_1">“Budala. Olmasa da gayet iyiydi benim için.”</p>

  <p class="block_1">Bu kez çok da yalan sayılmayacak kadar doğruydu. Mutluymuşçasına homurtular çıkardı Graham; Ann onun kalça kemiğini ayarlayacak şekilde biraz yer değiştirdi; ve bu geleneksel pozisyonda, Ann’in mesanesi üzerindeki basınç aşırı ölçüde artana kadar yattılar.</p>

  <p class="block_3">&nbsp;</p>

  <p class="block_29">*</p>

  <p class="block_3">&nbsp;</p>

  <p class="block_1">Ertesi gün kırmızı ceketliler karaya çıktı ve hava da bozar gibi oldu. Bu kez bir kuzey dönemecini izleyerek, yeniden Toulouse’a doğru yola çıktılar. Nemli çınar ağaçlarının gövdeleri burada birbirine daha yalan dikilmişti, öyle ki arabayla yanlarından geçerlerken şvaa şvaa diye bir ses çıkıyordu. Kabuklarının soyulan boyaları şimdi onları köhne gösteriyordu: Zavallı ağaççıklar.</p>

  <p class="block_1">Causses’un güney sınırına yönelince, Roquefort-sur-Soulzon yönünü gösteren bir levha gördüler. İkisinin de peynirle fazla bir ilgisi yoktu, ama bu, herhangi bir yön kadar iyi bir yöndü sanki. Bir kayanın içine oyulmuş bir fabrikayı gezdiler; burada, üç süveter ve uzun bir yünlü pelerin giymiş, dişi bir boğa güreşçisini andıran kısa boylu bir kadın, onlara kayadaki dikey çatlakların bütün fabrikanın ısısını nasıl değişmez bir serinlikte tuttuğunu açıkladı. Hava akımı ve nem, küflü peynir yapımı için eşi benzeri bulunmaz mükemmel koşullar oluşturuyordu; ve bu aynı zamanda da rehberin burnunun sürekli akmasına yol açıyordu hiç kuşkusuz.</p>

  <p class="block_1">Görülecek çok fazla şey olmadığı anlaşıldı, çünkü peynir yapımı mevsime bağlıydı ve biraz geç gelmişlerdi. Görmeleri için bile peynir yoktu: Ama rehber bunu telafi etmek için, tam tamına bütün bir Roquefort peyniri boyutunda oyulmuş tahtadan büyük bir blok aldı ve folyoyla nasıl ambalajlandığını gösterdi. Görülecek hiçbir şeyin olmaması Graham‘ı son derece keyiflendirdi ve Ann’in anında çevirisi de bunu artırdı.</p>

  <p class="block_1">“Anlatılanlara bakılırsa, bir zamanlar bir koyun çobanı, öğle yemeği vaktinde bir mağarada oturmuş ekmek ve peynir yiyormuş, derken, doğal olarak çok güzel bir çoban kızı oradan geçmiş. Genç çoban yemeğini unutmuş ve genç çoban laza kur yapmak üzere peşine düşmüş. Birkaç hafta sonra mağarasına dönünce de, peynirinin de ekmeğinin de yemyeşil olduğunu fark etmiş. Ama, bizim talihimize, peyniri tatmış ve çok hoşuna gitmiş. Derken çobanlar mağaranın sırrını yüzyıllar boyunca saklamışlar. Doğru olup olmadığı bilinmiyor, ama Roquefortcuların birbirlerine anlatarak eğlendikleri bir hikâye bu.”</p>

  <p class="block_1">Nemli ve doğal olmayan parlaklıktaki yeşil bir yosunla kaplı birkaç çatlak arasından yürüdüler ve onlara bir pencereden, uzakta, bezgin görünüşlü ambalajcılardan oluşan bir topluluk gösterildi. Rehber, ziyaretlerinin bitmekte olduğunu bildirdi ve sertçe dikkatlerini bahşiş vermenin yasak olduğunu işaret eden bir uyan levhasına çekti. Satış tezgâhındaki peyniri görmezden geldiler ve küf toplamadan ambalaja kadar peynir yapma sürecinin on iki aşamasını gösteren renkli slaytlardan almamakta direndiler. Bunun yerine, Graham bir Roquefort bıçağı satın aldı; geniş ağızlıydı ve belli bir noktada birden sivrileşiyordu; sapı şaşırtıcı derecede inceydi ve sağlam görünüyordu. Her zaman i şe yarar, dedi kendi kendine.</p>

  <p class="block_1">Yarım gün boyunca batıya doğru yol aldılar ve Albi’ye vardılar. Burada, ikisinin de o zamana değin gördükleri en garip katedralle karşılaştılar: Turuncu-kahverengi tuğladan yapılmıştı, bodur olduğu halde göğe yükseliyor gibiydi; kiliseydi, ancak kale izlenimi veriyordu, büyük bir kısmı çirkin ya da sadece tuhaf görünmesine karşın güzeldi. Militan Kilise; aynı zamanda kendini savunan Kilise ve simgesel Kilise: Catharcılığın sürüp giden kalıntılarına ve sonuç olarak da her türlü dinsel sapkınlık kışkırtmasına karşı tuğladan bir uyan olarak inşa edilmişti. Gözlerini dikmiş, batı cephesinin soğanı andıran kara suratlı kulelerine, ok mazgallarına ve arada sırada beliren çirkin insan başlı oluk ağızlarına bakarlarken, Graham bunun bir anlamda, Montaillou’nun şu eğlence düşkünü sapkınlarına dolambaçlı, entelektüel bir karşılık olduğunu düşündü; bu kilise, gübre yığını-zinacılarına, şunu söylüyordu: Güç neredeyse gerçek oradadır.</p>

  <p class="block_1">Graham son birkaç gündür birazcık sinirli miydi, yoksa Ann’in aybaşı dönemi olduğu için ona mı öyle geliyordu? Graham’ın neşesi bile biraz sahte görünüyordu. Ann bilemiyordu. Belki de önemi yoktu; belki de sadece tatilin sonu geldi diyeydi. Albi’de Armagnac ve cam sebze kapları satın aldılar. Graham, her ikisinin de gezinin başlangıcından beri aramakta olduğu bir çift espadrille örme bir hasır şapka buldu. Ne olur, ne olmaz diye bir yana koydukları paranın bir kısmını kullanmak zorundaydılar; yoksa Ann’in ceviz kutusu taşacaktı.</p>

  <p class="block_1">Havaalanı yolunda, arabalarını Toulouse’un dış mahallelerinden sürerlerken bir sinemanın önünden geçtiler ve Ann güldü. “Ne oynuyor?” diye sordu Graham.</p>

  <p class="block_1">“<i class="calibre1">Fermeture annuelle</i>’i<sup class="calibre5"><sup class="noteref" id="back_note_6"><a class="calibre3" href="../Text/index_split_023.html#note_6" title="6">6</a></sup></sup> gösteriyorlar,” diye yanıt verdi Ann. “Her yerde o oynuyor.” İtalya’da bir trende olmak ve geçtiğiniz bütün kentlerin adının <i class="calibre1">Uscita</i><sup class="text_5"><sup class="noteref" id="back_note_7"><a class="calibre3" href="../Text/index_split_024.html#note_7" title="7">7</a></sup></sup> olduğunu fark etmek gibi bir şeydi bu. “Godard mı yoksa Truffaut mu?”</p>

  <p class="block_1">Graham gülümsedi ve duruma uygun, boğazdan gelen bir karşılık verdi; ama Ann, görüş alanının kıyısında, o içgüdüsel çekinmeyi yakalamamış mıydı?</p>

  <p class="block_1">Gatwick’de güçlük çekmeden bir taksi buldular. Her İngiltere’ye dönüşte olduğu gibi yağmur yağıyordu. Graham yağmur damlalarıyla kaplanan pencereden dışarı baktı. Yeşil olan her şeyin içinde burada niçin bu kadar kahverengi var gibiydi? Ve nesnelerin hem ıslak, hem de tozlu olması nasıl mümkündü? Bir iki kilometre kadar sonra, bir garajın önünden geçtiler. Süper, normal… yıkama-yağlama. Döndüğünü biliyordu Graham. Kafasının içindeki sinemanın <i class="calibre1">Fermeture annuelle</i>’i sona ermişti.</p>

  <p class="block_11" id="calibre_pb_13">&nbsp;</p>
</body>
</html>
