<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_27" id="id_Toc402259912">IV<br class="calibre6" />
  Sansepolcro, Poggibonsi</p>

  <p class="block_23">&nbsp;</p>

  <p class="block_23">&nbsp;</p>

  <p class="block_1">Ve sonra iş ciddileşmeye başladı.</p>

  <p class="block_1">Martın sonlarına doğru bir akşam, önlerinde bir İtalya haritası, oturmuş tatillerini tartışıyorlardı. Mutfak masasının sırasında yan yanaydılar: Graham, bir kolunu gevşekçe Ann’in omzuna atmıştı. Rahatlatıcı, evliliklere özgü bir koldu bu, Jack’in acele eden, ön saf ragbi oyuncusunun cüretkâr uzvunun sessiz bir parodisi. Sadece haritaya bakmak bile Graham’ın zihnini tatlı hayallere sürüklüyordu; tatillerin her bir eski ve bildik hazza nasıl temiz çamaşır kokusuna benzer bir şey verdiğini anımsıyordu. Yallombrosa, Camoldoli, Monievarchi, Sansepolcro, Poggibonsi, diye kendi kendine okuyup duruyordu; şimdiden ağustosböceği cırlamalarıyla kaplı bir alacakaranlıktaydı, sol elinde bir Chianti bardağı vardı ve sağ eli Ann’in çıplak bacağının iç tarafından yukarılara doğru çıkıyordu. …Bucine, Montepukiano ve yarılan incirleri kimse görmeden yiyip yutmak üzere, ağır ağır yatak odası pencerelerinin dışına konan bir sülünün gürültülü kanat çırpışlarıyla uyandı... Sonra gözü harita üzerinde gezinmeyi sürdürdü.</p>

  <p class="block_1">“Arezzo.”</p>

  <p class="block_1">“Evet, orası güzel. Yıllardır gitmedim.”</p>

  <p class="block_1">“Hayır. Evet, demek istiyorum ki, biliyorum. Arezzo,” Graham’ın tembel fantezileri birdenbire son buluverdi.</p>

  <p class="block_1">“Oraya hiç gitmedin, öyle değil mi sevgilim?” diye sordu Ann ona.</p>

  <p class="block_1">“Bilmiyorum. Anımsamıyorum. Önemli değil.” Gözlerini yeniden haritaya dikti, ama gözyaşı yavaş yavaş sol gözüne dolarken harita bulandı. “Hayır, bir seferinde bana Benny’yle birlikte Arezzo’<span class="tab">&nbsp;&nbsp;&nbsp;&nbsp;&nbsp;&nbsp;</span>ya gittiğini söylediğini anımsadım da.”</p>

  <p class="block_1">“Öyle mi söyledim? Söylemişimdir. Tanrım, aradan yıllar geçmiş gibi. Geçti de. En azından on yıl geçmiş olmalı. Büyük olasılıkla Altmışlarda. Bir düşün: <i class="calibre1">Altmışlarda.”</i> Bu kadar zaman boyunca yetişkinlere özgü şeyler yaptığını düşününce bir an hazdan içi titredi; en azından on beş yıl boyunca ve henüz otuz beş yaşındaydı. Şimdi daha dolu, daha mutlu bir kişiydi; ve hazlara burun kıvırmayacak kadar da genç. Sıranın üzerinde Graham’a daha da sokuldu.</p>

  <p class="block_1">“Arezzo’ya Benny’yle birlikte gittin,” diye yineledi Graham.</p>

  <p class="block_1">“Evet. Biliyor musun, bu konuda hiçbir şey anımsayamıyorum. Şu büyük kâse gibi meydanın bulunduğu yer orası mı? Yoksa Siena mıydı?”</p>

  <p class="block_1">“Siena.”</p>

  <p class="block_1">“O zaman Arezzo<span class="text_6">...</span> şeyin olduğu yer olmalı…<span class="text_6">”</span> Ann belleğinin kötülüğünü yenmek için olduğu kadar, unuttuğu şeyi aramak istercesine kaş çattı. “Arezzo’da sadece sinemaya gittiğimi anımsayabiliyorum.”</p>

  <p class="block_1">“Arezzo’da sinemaya gittin,” dedi yavaşça Graham, bir çocuğun bir şeyi anımsamasına yardım eden birinin tonunda “ve köy papazını gözden düşürmeye çalışan bir fahişenin olduğu, kötü bir duygusal komedi gördün ve sonra sinemadan çıktın ve açık bulabildiğin tek kafede oturup buzlu bir Strega içtin, sonra içkini içerken nemli ve soğuk bir iklimde nasıl olup da bir daha yaşayabileceğini merak ettin. sonra da oteline döndün ve daha büyük bir hazzı asla tanımayacakmışsın gibi… Benny’yle düzüştün ve kendini tamamıyla ona verdin, kesinlikle hiçbir şey saklamadın ondan ve benimle tanıştığında, kalbinde küçücük ve dokunulmamış tek bir köşecik kalmamıştı.”</p>

  <p class="block_1">Her şey üzgün, incinmiş bir tonda söylenmişti, neredeyse kendinden hoşnut görünemeyecek kadar çok kesindi söylenenler. Numara mı yapıyordu Graham? Bütün bunlar bir şaka mıydı? Ann neler olduğunu anlamak istercesine ona doğru bakınca, Graham sözünü sürdürdü,</p>

  <p class="block_1">“Son bölümü elbette uydurdum.”</p>

  <p class="block_1">“Elbette. Ben sana böyle bir şeyi hiçbir zaman söylemedim, öyle değil mi?”</p>

  <p class="block_1">“Hayır, bana kafeye kadar olanları söyledin, öteki şeyleri tahmin enim. Yüz ifadendeki bir şey bana gerisini söyledi.”</p>

  <p class="block_1">“Şey, doğru olup olmadığını bilmiyorum; anımsamıyorum. Ve zaten Graham, yirmi, yirmi bir yaşındaydım, daha önce hiç İtalya’ya gitmemiştim. Bana Benny kadar iyi davranan biriyle daha önce hiç tatile çıkmamıştım.”</p>

  <p class="block_1">“Ya da onun kadar parası olan.”</p>

  <p class="block_1">“Ya da onun kadar parası olan. Yanlış mı bu?”</p>

  <p class="block_1">“Hayır. Bunu açıklayamam. Bunu kesinlikle haklı gösteremem. İtalya’ya gittiğine memnun oldum. Tek başına gitmediğine memnun oldum; tehlikeli olabilirdi. Sana iyi davranan biriyle gittiğine memnun oldum. Orada onunla yattığına memnun oldum - sanırım buna memnun olmamam gerekir. Her şeyi adım adım biliyorum, mantığı biliyorum. Bütün bunlar beni memnun ediyor. Aynı zamanda ağlama arzusu veriyor.”</p>

  <p class="block_1">Ann kibarca, “Seni o zaman tanımıyordum,” dedi. Onu şakağından öptü ve içindeki ani altüst oluşu yatıştırmak istercesine Graham’ın başının arka tarafını hafifçe okşadı. “Eğer seni o zaman tanıyor <i class="calibre1">olsaydım,</i> seninle gitmek isterdim. Ama seni tanımıyordum. <span class="text_6">Bu</span> yüzden gidemedim. Bu kadar basit.”</p>

  <p class="block_1">“Evet.” Basitti. Graham, Ann’le tanışmadan on yıl önce onun Benny’yle birlikte gittiğini bildiği yolu izleyerek haritaya uzun uzun baktı. Cenova yoluyla Piza doğrultusunda, kıyı boyunca aşağı inmişler, Floransa’ya geçip Rimini, Urbino, Perugia, Arezzo, Siena’yı gezmişler, sonra Piza’ya dönüp yeniden yukarı çıkmışlardı. Benny onun için İtalya’nın büyük bir dilimini haritadan kesip çıkarmıştı. Eline bir makas alıp haritayı dosdoğru Piza’dan Rimini’ye kadar doğrayabilir, Assisi’den geçerek ona paralel bir hat kesebilir ve sonra İtalya’nın alt kısmını üst tarafında kalan kısmına yapıştırabilirdi pekâlâ. Onu çizme olmaktan çıkarıp bir bota benzetebilirdi - aşağı kadar küçük düğmeleri olan türden. Lüks fahişelerin giydiklerinden; ya da öyle hayal ediyordu.</p>

  <p class="block_1">Ravenna’ya gidebilirlerdi diye aklından geçirdi Graham. Mozaiklerden nefret ediyordu. Mozaiklerden gerçekten nefret ediyordu. Ve Benny ona sadece mozaikler bırakmıştı. Çok teşekkürler, Benny.</p>

  <p class="block_1">“Bologna’ya gidebiliriz,” dedi sonunda. “Sen daha önce Bologna’yı gördün.”</p>

  <p class="block_1">“Evet.”</p>

  <p class="block_1">“Bologna’ya Barbara ile gittin.”</p>

  <p class="block_1">“Evet.”</p>

  <p class="block_1">“Bologna’da Barbara’nın yattığı yatakta yattın kesinlikle.”</p>

  <p class="block_1">“Evet.”</p>

  <p class="block_1">“Şey, Bologna benim için olur. Gitmeye değer güzel bir yer mi?”</p>

  <p class="block_1">“Unuttum.”</p>

  <p class="block_1">Graham gözlerini yeniden haritaya dikti. Ann, suçluluk hissetmeye başlamanın aptalca olacağını bildiği şey konusunda kendini suçlu hissetmemeye uğraşarak, Graham’ın başının yanını hafifçe okşadı. Birkaç dakikalık bir dalıştan sonra Graham sessizce şöyle dedi,</p>

  <p class="block_1">“Ann…”</p>

  <p class="block_1">“Evet?”</p>

  <p class="block_1">“İtalya’ya gittiğinizde...”</p>

  <p class="block_1">“Evet?”</p>

  <p class="block_1">“Benny ile birlikte.”</p>

  <p class="block_1">“Evet?”</p>

  <p class="block_1">“Şey var mıydı… şey… sadece merak ediyordum…”</p>

  <p class="block_3">&nbsp;</p>
</body>
</html>
