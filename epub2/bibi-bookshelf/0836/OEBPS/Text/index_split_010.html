<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_28" id="calibre_pb_9">“Bunu söylemek söylememekten daha iyidir.”</p>

  <p class="block_1">“Şey var mıydı... eee, şey var mıydı… Anımsayabileceğini sanmıyorum…” Graham ona kederli kederli, yalvarırcasına, umutla baktı. Ann, ona istediği yanıtı verebilmeye can atıyordu. “...Ama şeyi anımsayabildiğin - <i class="calibre1">kesinlikle</i> anımsayabildiğin, gittiğin herhangi bir yer var mıydı…”</p>

  <p class="block_1">“Evet, sevgilim!”</p>

  <p class="block_1"><span class="text_6">“…</span>aybaşı olduğun?”</p>

  <p class="block_1">Birlikte sessiz sessiz gülmeye başladılar. Hiçbiri de öpüşmeyi beklemiyormuş gibi biraz beceriksizce öpüştüler; ve sonra Ann kararlı bir tavırla haritayı katladı.</p>

  <p class="block_1">Ancak ertesi gün, Graham eve Ann’den birkaç saat önce vardığında, kendini yeniden Ann’in kitap raflarını karıştırırken buldu. Alttan üçüncü rafın önünde diz çöktü ve Ann’in seyahat kitaplarına baktı. İki Londra rehberi, bir Pennines rehberi - hiçbir anlamı yoktu bunların. Bir San Francisco öğrenci rehberi; James Morris Venedik’i Anlatıyor; Floransa (elbette) ve Güney Fransa; ve Almanya, ispanya, Los Angeles, Hindistan için Yol Arkadaşı Rehberleri. Ann’in Hindistan’a gittiğini bilmiyordu. Hindistan’a kiminle birlikte gitmişti, diye merak etti; ama bu konuda çok fazla heves ya da kıskançlık duymadı, çünkü belki de oraya gitmeye pek niyeti yoktu.</p>

  <p class="block_1">Rafın sonuna itilmiş birkaç haritayı çekip çıkardı. Hangi kentlere ait olduklarını bir bakışta söylemek zordu, çünkü Ann onları yeniden katlamak zahmetine katlanmamış - oysa kendisi katlardı -böylelikle başlık sayfası üstte kalmamıştı. Bu özensizliğin bütün kadınlarda olup olmadığını merak etti; böyle olmasına şaşmazdı. Ne de olsa kadınlar uzamsal ve coğrafi bilinçlilik bakımından güvenilmezdi. Çoğu kez kuzeyin ne yanda olduğuna ilişkin hiçbir doğal duyuları yoktu; hatta bazılarının sağlarını sollarından ayırma problemleri vardı (ilk kız arkadaşı Alison gibi; arabada giderlerken ne zaman kendisinden yolu tarif etmesi istense, bir yumruğunu havaya kaldırır, ona bakar - sanki üzerinde SAĞ ya da SOL yazan büyük bir etiket varmış gibi - ve sonra elinin dediklerini sürücüye okurdu). Bütün bunların hepsi de koşullanma mı, diye merak etti Graham; yoksa beyin yapısı mıydı?</p>

  <p class="block_1">Anlaşılan, kadınların kolaylıkla elde edilen zihinsel kent haritaları da yoktu. Graham bir seferinde, içinde insan vücudunun her bir parçasının yüzey alanının duyarlılığına göre temsil edildiği bir resim görmüştü: Ortaya çıkan tuhaf adamın koskoca bir kafası, Afrikalı dudakları, beyzbol eldivenlerini andıran elleri ve ortada da ince hıyar turşusuna benzeyen bir gövdesi vardı. Cinsel organının boyutunu anımsaması gerekirdi, ama anımsayamıyordu. Ann’in özel Londra haritası da, diye düşünüyordu, benzer biçimde çarpıtılmış ve dengesiz olurdu; güney ucunda, bir dizi geniş arterle Soho’ya, Bloomsbury’ye, Islington’a ve Hampstead’e giden aşın şişmiş bir Clapham; bir tane aşağıya Knights-bridge’e doğru ve bir tane de Kew’e doğru şişmiş bir kabarcık olurdu; bunları birleştiren kısımsa adları küçücük harflerle yazılan çok sayıda karmakarışık bölge demekti: Ealing’in üstünde ve Stepney’in güneyinde Hornsey, Chiswick Eyot’a bitişik, palamarla bağlı duran Isle of Dogs.</p>

  <p class="block_1">Belki de bu yüzden kadınlar- Graham şimdi Ann’den yola çıkarak düz bir genelleme yapıyordu- haritaları hiçbir zaman doğru dürüst katlamıyorlardı: Çünkü kadınlar açısından kenti genel olarak kavramanın bir önemi yoktu, yola çıkmak için haritanın kendi “düzeni”ni izlemeye gerek yoktu. Ann’in bütün haritaları, sanki kullanımlarının ortasında kesintiye uğramışlar gibi bir yana bırakılmıştı. Bu onları daha kişisel ve Graham’ın birdenbire fark ettiği gibi, kendisi için daha tehditkâr kılıyordu. Onun için bir harita, bir kez eski, doğru haline katlandı mı, kullanıcısının damgasını yitiriyordu: Herhangi bir bağlılık duygusuna dokunmaksızın ödünç verilebilir ya da elden çıkarılabilirdi. Ann’in, yanlış yerlerden katlanmış, beceriksizce ezilmiş haritalarına bakmak, belirli, anlamlı bir vakitte durmuş bir saati görmek gibi bir şeydi; ya da- daha kötüsü -diye düşündü Graham, onun günlüğünü okumak gibi bir şeydi. Haritaların bazılarının üzerinde (Paris, Salzburg, Madrid) tükenmez kalemle yapılmış işaretler vardı: Çarpılar, daireler, sokak numaraları. Ondan önceki bir yaşamın ansızın beliren özellikleri. Haritaları yeniden eski yerlerine sokuşturdu.</p>

  <p class="block_1">Daha sonra o akşam, becerebildiği kadar yumuşak ve tarafsız bir ses tonuyla,</p>

  <p class="block_1">“Hindistan’a gitmeyi hiç düşündün mü?” diye sordu.</p>

  <p class="block_1">“Hindistan mı, oraya gitmeyi düşünmüyorsun, değil mi?” Oldukça şaşırmış gözüküyordu Ann.</p>

  <p class="block_1">“Çok istiyor değilim; ilgilenip ilgilenmeyeceğini merak ettim sadece.”</p>

  <p class="block_1">“Bir zamanlar ilgilenmiştim, bu konuda bir yığın kitap okudum, ama kasvet verici görünüyordu, ben de vazgeçtim.”</p>

  <p class="block_1">Graham başını hafifçe salladı. Ann ona soru sorarcasına baktı; ama Graham dile getirilmemiş bu niçine yanıt vermedi ve Ann de sorusunu söze dökmemeye karar verdi.</p>

  <p class="block_1">Graham bundan sonra Hindistan konusunda kaygılanmayı bıraktı. İtalya, Los Angeles, Güney Fransa, İspanya ve Almanya konusunda çok kaygılanıyordu, ama en azından Hindistan konusunda kaygılanması için hiçbir neden yoktu. Hindistan’da tek bir Hintli bile yoktur ki, diye düşünüyordu, Ann’i kendisinden başka biriyle yan yana yürürken görmüş olsun. Sağlam, değiştirilemez bir gerçekti bu. Tabii bu gerçek, İngiltere, İtalya, Los Angeles, Güney Fransa, İspanya ve Almanya’daki Hintlileri kapsamıyordu, onu Benny’yle ya da Chris’le ya da Lyman’la ya da Phil’le ya da bilmem kimle kol kola görmüş olabilecek insan sayısını değiştirmiyordu. Ne var ki bu Hintlilerin sayısı hiçbirisinin kesinlikle onu öyle görmüş olma olasılığı olmayan (belki de denizaşırı bir tatil dışında - bu da bir düşünceydi sonuçta) Hindistan’daki Hintlilerin sayısının epey altındaydı.</p>

  <p class="block_1">Hindistan güvenliydi. Güney Amerika güvenliydi. Japonya ve Çin güvenliydi. Afrika güvenliydi. Avrupa ve Kuzey Amerika güvenli değildi. Televizyonda Avrupa ve Birleşik Devletler’e ilişkin haberler verildiğinde, dikkatinin arada sırada dağıldığını fark ediyordu Graham. Sabah gazetesini okuduğunda, dünyanın güvenli olmayan bölgelerini çoğu kez atlıyordu; ama gazeteye hâlâ önceki kadar zaman ayırdığından, giderek bir de baktı ki Hindistan ve Afrika hakkında ihtiyaç duyduğundan ya da gerçekte bilmek istediğinden çok daha fazla şey bilir hale gelmiş. Ciddi bir merak duymadığı halde Hindistan politikasıyla adamakıllı bir tanışıklık kurmayı başardı. Japonya hakkında da bilgisi vardı. Bir gün, Fakül-te’deki bölümlerin ortak odasında, oraya yanlışlıkla girmiş, pejmürde görünüşlü bir gerontolog olan Bailey’e dönüp şöyle demişti:</p>

  <p class="block_1">“Faaliyetinin ilk dört ayında on altı milyon sterlin kaybeden şu Narita havaalanını gördünüz mü?” Bailey buna ilginç bir biçimde yanıt vermişti,</p>

  <p class="block_1">“Yoksa şimdiden erkek menopozu mu?”</p>

  <p class="block_1">Evde tek başına geçirdiği öğle sonralarında kendini gitgide daha fazla kanıt ararken yakalıyordu Graham. Kimi zamanlar neyin kanıt oluşturduğundan emin olamıyordu; ve kimi zamanlar da. arayıp taramaları sırasında, kendine, korktuğunu ve nefret ettiğini söylediği o kanıtı bulmaktan gizliden gizliye zevk alıp almadığını soruyordu. Yürüttüğü araştırmaların etkisinin sonucu, Ann’in sahip olduğu hemen her şeyle kendini yeniden tanıştırmak oldu; ancak şimdi onları farklı, daha renkli bir ışıkta görebiliyordu.</p>

  <p class="block_1">Ann’in yabancı madeni paralarını sakladığı ceviz kutuyu açtı. Mor kadifeyle kaplı, on iki kareye bölünmüştü kutunun içi. Sol üstteki paralara baktı Graham. Liretler, Benny ya da şu öteki adam anlamına geliyordu, yahut da – şey, bunu itiraf etmesi gerekiyordu -kendisi ve evlendikten sonra Venedik’te geçirdikleri beş gün anlamına. Nikeller, çeyrekler ve tek bir gümüş dolar Lyman anlamına geliyordu. Franklar, Phil anlamına geliyordu ya da şu cipli it - adı Jed miydi neydi, her neyse. Marklar şey anlamına geliyordu, ah kes artık. Ve Graham. büyük bir gümüş madeni parayı eline alarak, bu, diye düşündü, ya bu ne? Kenarındaki yazıyı okudu: RIMPPHU.BO.REG.M.THERESIA.D.G. Sonra öteki kenarını okudu: ARCHlD.-AUSTR.DUX.BURG.CO.TY. 1780.X. Kendi kendine gülümsedi. Bir Maria Theresa kronuydu. Hiç olmazsa bu, bir şey yapmadan duruyordu <i class="calibre1">orada.</i></p>

  <p class="block_1">Graham aynı oyunu kibrit kutularıyla dolu bambu sepetiyle de oynadı. Sigara içmiyordu Ann, ama restoranlardan, otellerden, kulüplerden, müşterilerine kibrit veren her yerden topluyordu bunları. Şen şakrak kokteyllerden, içkili akşam yemeklerinden, tümüyle Graham’sız durumlarda toplanmış düzinelerce kalıntıyı arayıp tararken karşılaştığı tek güçlük, Ann’in gerçekten de, şimdi tanıtımlarını dikkatle gözden geçirdiği bu yerlerde bulunup bulunmadığını anlamaktı. Arkadaşlar Ann’in toplama alışkanlığını biliyor ve sepetine katkıda bulunmak üzere özellikle parlak renkli ya da az bulunan parçalar arıyorlardı. Hatta Graham onları buna teşvik bile etmişti. Bu yüzden nasıl olur da dayanaklar bulabilirdi kendisine? Bu konuda iyice emin olmadıkça kıskançlık duymanın hiç filemi yoktu; ya da Graham’a öyle geliyordu.</p>

  <p class="block_1">Bu belirsizliğe kızmış olarak Ann’in raflarına gitti ve büyük olasılıkla kendisinin almış olamayacağı kitapları arayıp taramaya başladı. Bunların birkaçının önceki âşıklarından gelen hediyeler olduğunu saptamıştı zaten. Bunları. adeta geçmiş zamanların yüzü suyu hürmetine çekip çıkardı ve içlerindeki yazıları okudu: “... ... ime,” “... den sevgiyle,” “ ... den çok sevgiyle,” “ ... den sevgiler ve öpücükler,” “... den x x x.” Ne kadar da iç sıkıcı bir yığın, diye düşündü: Eğer diyecekleri buysa üzerlerinde pekâlâ basılı etiketler de olabilirdi. Sonra Ann’in <i class="calibre1">Gormenghast’ını</i> çekip çıkardı; ‘Fıstıkların nerede saklandığını her zaman anımsayan, küçük sincabıma’. Tanrının belası Jed -evet, bayağı iyi eğitilmiş bir orangutanın kargacık burgacık yazısının da doğruladığı gibi, adı Jed’di; cipli it. Evet, tabii, bunu bekliyordu. Ann’e <i class="calibre1">Gormenghast</i>’ı o verirdi ancak. En azından kitap ayracı Ann’in otuzuncu sayfadan öteye gidemediğini gösteriyordu. Hiç de şaşmamalıydı buna. <i class="calibre1">Gormenghast,</i> diye küçümsemeyle yineleyip duruyordu kendi kendine. Ve <i class="calibre1">Jed.</i> Ann bir keresinde onun hakkında ne demişti? ‘‘Kısa, terapik bir serüvendi.” Terapik mi? Doğrusu, anlayabildiğini sanıyordu. Ve özet: Bundan memnundu ve memnunluğu sadece ortada olan sebepten ötürü de değildi. Evin, Tolkien’in ve Richard Adams’ın toplu yapıtlarıyla dolup taşmasını da istemezdi</p>

  <p class="block_1">Graham kendi kendine, Teker Teker Eleme oyunu oynamaya başladı. Ann’in raflarında ona başkaları tarafından verilmiş kitapları bulması gerekiyordu. Eğer dön denemede böyle bir kitabı bulamazsa oyunu kaybediyordu. Eğer dördüncü denemede bir tane bulursa, bir başka deneme hakkı oluyordu; ancak iki denemeden sonra bir tane bulursa, iki deneme hakkı kazanıyor ve böylelikle de bir sonraki turda altı şansı oluyordu.</p>

  <p class="block_1">Birazcık hile yaparak bu oyunu aşağı yukarı yirmi dakika sürdürmeyi başardı, ne var ki oyunun hazzı, zaferin hüznünü gittikçe daha az karartır oldu. Yerde oturmuş, kazanımlarını temsil eden kitap yığınına bakarken, yıldırıcı bir hüznün yaklaştığını hissediyordu. Üstte<i class="calibre1">, Gönül Serüveninin Sonu</i> duruyordu. “Bana kızma. Harika oldu. Zamanla sen de bunu anlayacaksın. <i class="calibre1">Neredeyse fazla iyi oldu.</i> M.” Hah - Michael. Tam da onun koyacağı türden, sikli bir şey. <i class="calibre1">Neredeyse fazla iyi oldu.</i> Gerçekte demek istediği, “Seni hiç suçluluk duymadan terk edebilmem için niye kötü davranmadın! dı.” Michael, insanın gönlünü çelen bir baş sallaması ve insana çekine çekine bakarken çekingen bir göz kırpma huyu olan – Ann ona böyle söylemişti - yakışıklı, sportif bir tipti. Ann onu böyle tarif etmişti. Graham onu tikli sik olarak düşünüyordu.</p>

  <p class="block_1">Üzüyordu bu onu. Belli belirsiz bir biçimde kendini saldırgan hissetmesine yol açıyor ve kendine acıyan biri yapıyordu; ama çoğunlukla kendini derinden derine hüzünlü duymasına neden oluyordu. Belki de şimdi Jack’in çözümlerinden birini denemenin tam zamanıydı. Jack’e çözüm bulmak için gitmemişti; gerçekten de gitmemişti. Ama denemenin zararı yoktu. Şey, zararsız olduğunu düşünüyordu. Ve Ann, bir buçuk saatten önce evde olmazdı.</p>

  <p class="block_1">Graham bir tür kendisiyle dalga geçme duygusuyla çalışma odasına gitti. Her şey bir yana, bu çalışma odasının güvenli tek gizlenme yeri olması budalaca bir şeydi. Dosya dolabının bir çekmecesini çekti; çekmece 1915-19 diye işaretlenmişti. Manila kenevirinden yapılma dosyaların biri dışında hepsi açık taraflarını gözler önüne seriyordu. Dosyayı çekti, yukarı doğru çevirdi ve içinden pembe, ince dar çizgili, kâğıt bir torba çıkardı. Nereye gidecekti? Aşağı gidemezdi. Ann beklenmedik bir anda gelebilirdi. Yatak odasında da olmazdı - zina gibi bir şey olurdu bu tam anlamıyla. Burada mı kalacaktı? Ama nerede? Bu yazı masasında olmazdı; hepten yanlış bir şeydi bu. İstemeye istemeye banyoda karar kıldı.</p>

  <p class="block_1">Graham on sekiz yaşından beri, ilk kız arkadaşı Alison’dan randevu istediği sabahın öncesindeki akşamdan beri, mastürbasyon yapmamıştı. Bu karar, onunla buluşma konusundaki özgüvenini artırmış ve böylelikle de sürekli vazgeçmelere -dindarca bir minnet içinde- son noktayı koymuştu. Zaten, suçluluk duymaktan ötürü memnun değildi yaptığından. Hep evdeki tuvalette mastürbasyon yapmıştı; ya bağırsak hareketlerinden önce ya da hemen sonra. Bu yüzden nerede olduğu konusunda kendisine soru sorulsa, gerçekte yalan söylememiş olacaktı. Bu, suçu biraz azaltıyordu, ama suç yine de dalkavukça ortalıkta dolanıyordu.</p>

  <p class="block_1">Şunu da anladı ki, insanların onun “mastürbasyon” olduğunu düşündükleri günlerden beri mastürbasyon yapmamıştı: Şu soğuk, çatık kaşlı tıp kitaplarındaki ve İncil’deki sözcük Kuşkusuz, başka sözcükler de olmuştu, ama “mastürbasyon” her zaman insana böyle duygular veren bir sözcüktü. Mastürbasyon, zina, dışkılama: Çocukluğunun, içlerine girmeden önce düşünülüp taşınılması gereken etkinlikleri temsil eden ciddi sözcükleri. Bugünlerde her şey otuzbirdi, sikmekti, sıçmaktı ve hiç kimse bunlar için ikinci bir kez düşünmüyordu. Doğrusu, sıçmak sözcüğünü kendisi de kullanıyordu; birazcık, özel durumlarda. Jack otuzbir çekmekten tamamen rahat bir tavırla söz ediyordu elbette, sikmekten de. Graham hâlâ her iki sözcük konusunda da biraz çekingendi. “Otuzbir çekmek,” her şeyden öte, son derece sakin, eve ait, suçtan arınmış türden bir sözcüktü: Kulağa bir ev zanaati gibi geliyordu.</p>

  <p class="block_1">Son kez mastürbasyon yaptığından beri yirmi iki yıl geçmişti. Otuzbir çektiğinden beri. Otuzbir çekmediği birçok farklı daire ve ev vardı. Klozetin üzerine oturdu ve çevresine bakındı; sonra ayağa kalktı ve üstü mantar kaplama çamaşır kutusunu kendine doğru Çekti. Kutunun kaldırıldığı yerde, halının üstünde dört keskin çökme yeri vardı ve her biri bir toz üçgeninin köşesinde bulunuyordu. Graham yeniden klozetin oturma yerine yerleşti, çamaşır kutusunu kendine biraz daha yaklaştırdı ve kâğıt torbasını onun üzerine koydu. Sonra pantolonunu ve külodunu ayak bileklerine kadar indirdi.</p>

  <p class="block_1">Pek rahat değildi. Ayağa kalktı, klozetin kapağını kapattı ve üzerine bir havlu koydu. Sonra yeniden yerleşti. Derin bir soluk aldı, torbaya uzandı ve uzaktaki bir sinemadan dönerken gazete bayiinden alelacele aldığı iki dergiyi çekip çıkardı.</p>

  <p class="block_1">Alırken sanki gerçekte başka birine almışçasına, kafası karışmış görünmeye çalışmıştı; oysa, sadece sinsi görünmeyi başardığını sanıyordu.</p>

  <p class="block_1">Biri, adını duyduğu <i class="calibre1">Penthouse’du;</i> öteki, hiç duymadığı <i class="calibre1">Rapier</i>. Onları çamaşır kutusunun üstüne yan yana koydu ve kapaklarındaki içindekiler listesini okudu. Rapier’in ne olduğunu merak eni. Errol Flynn’in kralı olduğu, aykırı cinsellik dünyasını gösteren bir sözcük müydü? Ya da belki sadece “rapy” sıfatının karşılaştırmalı biçimiydi? Daha bilmem ne mi?</p>

  <p class="block_1">Yayıncıların uzlaşmacı tavrıyla yalnızca meme uçlarını sergileyen kapaklardaki iki kızın ikisi de Graham’a son derece güzel geldi. Böyle kızların niçin elbiselerini çıkarması gerekiyordu ki? Yoksa son derece güzel olmakla elbiselerinizi çıkarmayı <i class="calibre1">istemek</i> arasında bir bağlantı mı vardı? Büyük olasılıkla bağlantı, son derece güzel olmakla elbiseleri çıkarmak için avuç dolusu para önerilmesi arasındaydı. Böyle olduğunu umuyordu.</p>

  <p class="block_1">Derin bir soluk aldı, gözlerini indirip eskiden penisi olarak düşündüğü, ama şimdi o kadar emin olamadığı şeye baktı, onu sağ eliyle kavradı ve Rapier’in kapağını sol eliyle çevirdi. Bu kez, üzerinde tropik bir yağmur ormanı bulunan, derin, dar, pembe bir vadi fotoğrafıyla resimlendirilmiş başka bir içindekiler sayfası vardı. Görünüşe bakılırsa, vadiye yağmur da yağıyordu. Graham bu görünüşten büyülenmiş ve biraz da şaşkınlığa uğramıştı. Bundan sonra, yine topografik çekimlerle resimlendirilmiş birkaç okur mektubu sayfası geliyordu, sonra son derece güzel başka bir kızın sekiz sayfalık bir fotoğraf dizisi. İlk sayfada sadece iç çamaşırı giymiş olarak, bambu bir koltukta oturmuştu; sonra çıplaktı ve meme ucuyla oynuyordu; sonra ta aşağı inerek... şeyiyle oynuyordu; son olarak sekizinci sayfada da... şeyini adeta bir pantolon cebiymişçesine, ters yüz etmeye uğraşır gözüküyordu. Bu son sayfada, Graham’ın beyni mayışıp kalırken, menisi (eskiden öyle olduğunu düşünüyordu. ama şimdi bundan da pek emin değildi) hiç beklenmedik bir anda fışkırıverdi. Meni, süveterinin sol kolunun, çamaşır kutusunun ve vücudunu eğip büken kızın üstüne sıçradı.</p>

  <p class="block_1">Graham panik içinde, sanki bunu yapmak için maksimum iki saniyesi varmış gibi, eline bir miktar tuvalet kâğıdı geçirdi ve kolunun ucunu ve dergiyi, kullanacak daha iyi bir sözcük olmadığından penisini ve çamaşır kutusunu silip temizlemeye koyuldu. Korku ve telaş içinde kutunun mantarlı üst kısmında bir iki ıslak ve oldukça kaygan leke olduğunu gördü. Sırılsıklam olmuş kâğıdı tuvalete attı ve ne yapacağını merak etti. Lekeler basit su lekelerine benzemiyorlardı. Ne döktüğünü söyleyebilirdi - tıraş losyonu mu? Şampuan mı? Çamaşır kutusunun üstüne de birkaç damla şampuan damlatmayı düşündü; böylelikle Ann sorduğunda (babası sorduğunda olduğu gibi) ona en azından yalan söylemeyebilirdi. Ama ya şampuan farklı türden bir leke bırakıyor idiyse? O zaman biraz şampuan ve biraz da tıraş losyonu döktüğünü söylemek zorunda kalacaktı. Bu pek akla yakın gözükmüyordu. Derken, ancak beş dakikadır banyoda olduğunu fark etti. Ann’in gelmesine hâlâ çok zaman vardı. Oturup lekelere ne olduğunu görebilirdi.</p>

  <p class="block_1">Özellikle iyi bir... otuzbir olmamıştı, artık bunu böyle adlandırmaya başlamasının daha iyi olacağını düşünüyordu. Bilinçli bir şekilde aldığı zevk çok kısa, çok ani ve sonunda çok telaş vericiydi. Ama öte yandan gelen meni onu tahmininin üzerinde şaşırtmıştı. Yeniden klozetin rezervuarına yaslandı ve <i class="calibre1">Penthouse’u</i> açtı. İçindekiler listesini okudu ve içkiler sütununa döndü. Oldukça laubali bir üslupla yazılmış olmakla birlikte, yeterince güçlüydü. Sonra arabalar sütununu, bir moda makalesini ve eti kemiği olan rakiplerinden yalnızca daha iyi âşıklar olmakla kalmayıp, aynı zamanda kadınları gebe bırakma gücü de olan robotlar yapıldığında erkeklere neler olacağını anlatan bir bilimkurgu öyküsü okudu. Sonra, mektup sütununu ve ona sağlam tavsiyelerle dolu görünen editör yanıtlarını okudu.</p>

  <p class="block_1">Bu sırada iki şey dikkatini çekti: Öztatmin ardında koşanlar için mevcut olan dildoid şekilli nesnelerin sayısı karşısında büyük sevincini dile getiren Surreyli bir ev kadınından gelen mektubu okurken, kamışı -şimdi ona böyle diyebileceğini düşünüyordu- yine sertleşmeye başladı; menisi (semen sözcüğü için kendini henüz hazır hissetmiyordu) ise tamamen tükenmiş gibiydi. Kendi kendine neşeyle, battı balık yan gider dedi ve yine otuzbir çekmeye başladı, ancak bu kez başta, ortada ve sonda daha fazla dikkat, ilgi ve zevkle.</p>

  <p class="block_15" id="calibre_pb_10">&nbsp;</p>
</body>
</html>
