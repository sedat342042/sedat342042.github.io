<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_26" id="id_Toc402259911"><i class="calibre1">III</i><br class="calibre6" />
  <i class="calibre1">Şaşı ayı</i></p>

  <p class="block_23">&nbsp;</p>

  <p class="block_1">Jack Lupton kapıyı sakalının yan tarafına yerleştirilmiş, yanan bir sigarayla açtı. Kollarını uzattı, Graham’ı içeri çekti, bir elini omzunun üzerine koydu, kıçına bir şaplak attı ve son olarak da, “Graham, seni gidi ihtiyar götoş, içeri girsene,” diye bağırarak onu hole doğru itiverdi.</p>

  <p class="block_1">Graham gülümsemekten alamadı kendini. Jack’in pek çok yönden zirzop biri olduğunu düşünürdü ve bu yanı, arkadaşları arasında da sürekli tartışma konusuydu; ancak Jack, kişisel olarak o kadar dost canlısı, şamatacılığıyla o kadar açık ve fiziksel biriydi ki, dün yaptığı alaycı saldırının tam olarak ne olduğunu hemen unutuyordu insan. Arkadaşça tavrının sizi kendinden hoşnut bırakmak için giriştiği edimin bir parçası olduğu düşünülebilirdi; ama öyle olsa bile, bu tavır işe yarıyordu ve tereddütsüz ya da tutum değişikliği olmadan sürdüğü için de - Graham açısından, beş altı yıldır - sonunda onun İçtenliği konusunda kaygılanmanız gerekmiyordu.</p>

  <p class="block_1">Sigara numarası Jack’in karakterini kestirmeden gösterecek bir şaka olarak başlamıştı. Jack’in kıvırcık sakatı çene kemiğinin tam ortasındaki bir noktada, içine güvenli bir şekilde bir Gauloise sigarası yerleştirilecek kadar gürdü. Eğer bir partide bir kızla gevezelik ediyorsa, içki almaya gider ve yanan sigarasını sakalına iliştirerek (yanmıyorsa etkiyi artırmak için özellikle yakardı) ellerini serbest bırakırdı. Dönüşünde, belli belirsiz, babacan bir tavırla, kızı değerlendirmesine bağlı olarak, üç konuşma tarzından birini benimserdi. Eğer kız sofistike, keskin kavrayışlı ya da sadece uyanık görünüyorsa, sigarayı öylesine oradan çıkarır ve içmeye devam ederdi (Graham’a söylediği gibi, bu onu “birazcık orijinal” biri olarak gösteriyordu). Eğer kız silik ya da çekingen yahut çekicilikten yoksun görünüyorsa, sigarayı bir iki dakika orada bırakır, bir kitaptan söz eder - gerçi hiçbir zaman kendi kitaplarından değil - ve sonra da bir sigara isterdi (buysa onun, “zeki, başı bulutlarda, dalgın yazarlardan biri” olduğunu kanıtlıyordu). Eğer kızı hiç anlayamamışsa ya da çılgın biri olduğunu düşünmüşse, yahut bir hayli sarhoşsa, sigara için için yanıp sakalına inene kadar onu orada bırakır, sonra aklı karışmış görünüp. “Buralarda yanan bir şey kokusu alıyor musunuz?” diye sorardı (bu onu, “gerçekten müthiş bir karakter, biraz yabani, bilirsiniz ya, gerçek sanatçılar gibi, biraz özyıkıma eğilimli, ama hayli ilginç” biri kılıyordu). Bu üçüncü numarayı yaparken, normalde çocukluğu ya da ataları hakkında bazı kuyruklu yalanlar eklerdi. Bununla birlikte, bu numara tehlikeliydi. Bir keresinde çekici, ama garip biçimde esrarengiz bir kızın ardına düşmüşken yüzünü fena halde yakmıştı. Kızın sigaraya dikkat etmemiş olduğuna inanamıyordu ve içine düştüğü hayretle birlikte acısı da artıyordu. Daha sonra, içki almaya gittiğinde kızın kontak lenslerini çıkarmış olduğunu keşfetti: Sigarasından gelen duman gözlerini rahatsız etmişti.</p>

  <p class="block_1">“Kahve?” diye sordu Jack, Graham’ın omzuna yine bir şaplak indirerek.</p>

  <p class="block_1">“Lütfen.”</p>

  <p class="block_1">Jack’in Repton Gardens’daki giriş dairesi, tadilat yapılmak üzere öndeki çıkmadan arkadaki mutfağa kadar açılmıştı; şimdi, Jack’in oturma odası olarak kullandığı, yarı karanlık orta bölmede oturuyorlardı. Çıkmada Jack’in yazı masası, onun önünde de bir piyano taburesi duruyordu; elektrikli daktilosu, tersine çevrilmiş bir çöp sepetinin içindeki şeylerin altından şöyle böyle görülebiliyordu. Jack bir keresinde, Graham’a yaratıcı kaos kuramını açıklamıştı. Aslında yaradılışı gereği çok düzenli biri olduğunu ileri sürüyordu, ama sanatı karışıklık gerektiriyordu. Anlaşılan, sözcükler, sadece düzenleniş biçimlerinin üzerinde bir etki bırakabileceği, seksi bir anarşi olduğunu sezmedikçe akmayı reddediyorlardı. Atılacak kâğıtların, dergilerin, kahverengi zarfların ve geçen sezonun lota kuponlarının esbabı mucibesi buydu. “Doğmuş olmanın bir anlamı olduğunu hissetmeye ihtiyaçlar var,” diye açıklamıştı Jack. “Kadınların eski gazete yığınları üzerinde doğurdukları şu ilkel kabileler gibi tıpkı. Aynı ilke. Ve büyük bir olasılıkla, aynı gazeteler.”</p>

  <p class="block_1">Jack tıknaz gövdesiyle mutfak bölmesine yönelirken, bir bacağı üzerinde hafifçe döndü ve oldukça yüksek sesle osurdu.</p>

  <p class="block_1">“Ben değil, rüzgâr,” diye mırıldandı, neredeyse kendi kendisiyle konuşurcasına.</p>

  <p class="block_1">Graham bunu daha önce de işitmişti. Çoğunu daha önce işitmişti; ama gerçekte aldırış etmiyordu. Jack, romancı olarak gitgide tanındıkça, ünü ona kendinden hoşnut biri ve de eksantrik olma olanağı verince, sık sık osurma alışkanlığı edinmişti. Bunlar, yaşlanan bir anüs kasının sıkıntılı gaz salışlar da değildi; tersine, gürültülü, üzerinde çalışılmış, orta yaş osuruklarıydı. Her nasıl olmuşsa olmuş -Graham bu süreci hiç anlamıyordu -Jack bu işi kabul edilebilir bir manyerizme dönüştürmüştü.</p>

  <p class="block_1">Ve bu bir kez kendiliğinden oldu ve Jack de onu kabul ettirdi anlamına da gelmiyordu. Graham bazen Jack’ın bunu planladığını düşünüyordu. Bir keresinde Jack telefon etmiş ve ısrarla bir squash raketi seçmesine yardımcı olmasını söylemişti. Graham hayatında sadece üç kez squash oynadığını söyleyerek karşı çıkmıştı - bir keresinde Jack’le sahanın çevresinde koştururlarken kalp krizi geçirmesine ramak kalmıştı -ama Jack otoritesine karşı çıkılmasını reddetmişti. Selfridges’in spor malzemeleri bölümünde buluşmuşlar ve hem’ squash hem de tenis raketleri orada, sollarında açıkça görüldüğü halde Jack onu, bütün kan şöyle bir turlamaya sürüklemişti. Gerçi, aşağı yukarı on metre kadar sonra. Jack birden durmuş, sırtı, eğik duran kriket sopaları dizisine gelecek biçimde, osurma öncesi ekseni etrafında dönmüş ve kavarayı basmıştı. Yürümeye devam ederlerken de, Graham’ a yan yan bakarak, “Söğütlükteki rüzgâr,” diye mırıldanmıştı.</p>

  <p class="block_1">Beş dakika sonra Jack, varolan raketini hiç değiştirmemenin belki de daha iyi olacağına karar verdiğinde, Graham bütün bu olan bitenin planlanıp planlanmadığını; Jack’in sadece boş zamanı ve şaka yapmaktan başka niyeti olup olmadığını ve Graham’a, bu niyetini yerine getirmek için telefon edip etmediğini merak etti.</p>

  <p class="block_1">‘Tamam, oğlum,” dedi Jack, Graham’a kocaman bir fincan kahve uzatarak; oturdu, kendisininkinden bir yudum aldı, sigarayı sakalından çekip çıkardı ve bir nefes çekti. “Anlayışlı romancı endişeli akademisyene hassasiyetle kulak veriyor. Saati on beş sterline - gine altını olarak ödeme yapılabilir - sınırsız seanslar. Ve bütün dönüştürücü güçlerimle, bunu en azından iki yüz papellik bir hikâye yapabilirim ve bu da benim küçük şakam. Dök içini.”</p>

  <p class="block_1">Graham birkaç saniye gözlüğüyle oynadı; sonra bir yudum kahve içti. Acele etmişti: Bazı tat-tomurcuklarının ısıyla yandıklarını hissetti. Ellerini bardağın etrafında kenetledi ve gözlerini içine dikti.</p>

  <p class="block_1">“Bana özel bir tavsiyede bulunmanı istiyor değilim. İkinci bir kişinin görüşüne başvurmadan benimsemeye çekindiğim belli bir eylem tarzını benim adıma onaylamanı istiyor da değilim. Sadece endişeliyim, nasıl tepkide bulunduğumu<span class="text_6">...</span> tepkide bulunduğum şeyin ne olduğunu aklımdan çıkaramıyorum bir türlü. Ben, doğrusu, bu çeşit bir şeyi bilmiyordum. Ve düşündüm ki, Jack, bu karışık işlerde tanıdığım bütün kişilerden daha deneyimlidir, hatta kendisi de benzer deneyimler geçirmiş olabilir ya da belki de bunu yaşayan birini tanıyordur, her neyse.”</p>

  <p class="block_1">Graham gözlerini Jack’e doğru kaldırdı, ama kahvesinden çıkan buhar gözlüğünü kaplamıştı; sadece kahverengimsi bir karaltı gördü.</p>

  <p class="block_1">“İhtiyar dostcağızım, sen şu ana kadar bir kulamparanın arka geçidi kadar temizsin.”</p>

  <p class="block_1">“Eee, şey. Kıskançlık,” dedi Graham birdenbire. Sonra, yardımcı olmaya çalışarak, “Cinsel kıskançlık,” diye ekledi.</p>

  <p class="block_1">“Benim deneyimlerime göre başka bir türü yok. Hımmm. Bunu işittiğime üzgünüm, yaşlı cancağızım. Küçük hanımefendi ateşle oynuyordu, öyle değil mi?” Jack. Graham’ın onu ne diye görmeye geldiğini merak ediyordu - bütün arkadaşları arasında ille de onu. Ses tonu daha da teklifsizleşti. “Hiçbir zaman bilemez insan, bütün diyeceğim bu benim. İş işten geçene kadar neyin ne olduğunu hiçbir zaman bilemezsin ve o zaman da, ihtiyar dostum, kılıcı kınında görüverirsin.” Graham’ın sözüne devam etmesini bekledi.</p>

  <p class="block_1">‘Hayır, o değil. Yüce Tanrım, korkunç olurdu bu. Korkunç. Hayır, bu bir çeşit... geriye yönelik bir şey, tamamen geriye yönelik. Her şey benden önceki adamlarla ilgili. Benimle tanışmadan önce.”</p>

  <p class="block_1">“Eee.” Jack daha dikkat kesildi; ve Graham’ın ona niçin geldiği konusunda kafası daha da karıştı.</p>

  <p class="block_1">“Geçen gün bir filme gittim. Boktan bir film. Ann oynuyordu. Başka bir herif de - adını sana söylemeyeceğim - vardı filmde ve daha sonra anlaşıldı ki Ann, onunla olmuştu, onunla, onunla yatmıştı. Fazla değil,” diye ekledi Graham, “bir iki kez. Biliyor musun, onunla… çıkmadı ya da başka bir şey yapmadı.”</p>

  <p class="block_1">“Hımm.”</p>

  <p class="block_1">“O filmi bir hafta içinde üç kez görmeye gittim. Biliyor musun, ilk seferinde adamın yüzüne şöyle bir kez daha bakmak ilginç olur diye düşünüyordum: Gerçekte ilk seferinde ona o kadar dikkat etmemiştim. Neyse bir kez daha baktım ve yüz pek hoşuma gitmedi, zaten ne diye gitsindi, öyle değil mi? Ve sonra kendimi yeniden gider buldum, iki kez daha. Bizim semtteki bir sinemaya falan bile gidiyor değildim, ta Holloway’de oynuyordu film. Hatta bir keresinde gidebilmek için bir dersin saatini bile değiştirdim.”</p>

  <p class="block_1">“Peki - nasıl bir şeydi?”</p>

  <p class="block_1">“Şey, ilk kez - yani ikinci kez de dahil - şeydi... bir dereceye kadar komikti. Tip... bir çeşit küçük bir mafya üyesi rolünü oynuyordu, ama biliyordum ki - Ann söylemişti bana - East End’liydi herif, bu yüzden dikkatle dinliyordum ve adam aksanını üst üste üç sözcükten daha fazla koruyamıyordu bile. Ve Ann niye daha iyi bir aktörle yatmadı ki? diye düşündüm. Herife gülüyor, bir şekilde alay ediyordum ve şey, ben bir Casanova olmayabilirim, ama senin olup olacağın iyi bir aktörden kat kat daha iyi bir akademisyenim, diye düşünüyordum. Ve Ann’in, onun son zamanlarda bir tıraş köpüğü reklamında oynadığını söylediğini anımsadım; zavallı herif, diye düşündüm, belki de bu film profesyonel meslek hayatının en yüksek noktasıydı ve o, başarısızlık, haset ve suçlulukla kahroluyordu ve arada sırada, işsizlik sigortası kuyruğunda bekliyordu ve kendini, Ann’i ve başına gelenleri, üzgün ve özlemli bir halde düşünürken buluyordu. Sinemadan çıktığımda, “Kes sesini be <i class="calibre1">oğlum,</i> kes sesini,” diye düşündüm.</p>

  <p class="block_1">“İkinci kez - üçüncü kez - sanının anlaşılmaz olan buydu. Niye geri döndüm peki? Döndüm işte. Dönmem... gerektiğini hissediyordum. İçime doğduğunu hissettim: Kendime ilişkin bir şey içime doğmuştu, bütün söyleyebileceğim bu. Hiç kuşkusuz komik bir ruh hali içindeydim ve zaten niye sinemada olduğumu anlayamıyordum — ders saatimi değiştirdiğim gün oldu bu - ve inanılmayacak kadar sıkıcı o ilk yarım saat boyunca orada oturdum; neler hissedeceğimden de emin değildim, ama her nasılsa öncekine tıpatıp benzemeyeceğini biliyordum. Sanının o an çıkmam gerekirdi.”</p>

  <p class="block_1">“Niye çıkmadın?”</p>

  <p class="block_1">“Ee, paramın karşılığını almak konusundaki bir çocukluk püritanizminden ötürü.” Gerçekte, doğru değildi bu. “Hayır, ondan daha fazla bir şeydi. Sana ne olduğunu düşündüğümü söyleyeyim: Tehlikeli bir şeye yaklaştığımı hissediyordum. Ne beklenebileceğini bilmemenin beklentisiydi. Beyinsel bir şeye mi benziyor söylediklerim?”</p>

  <p class="block_1">“Birazcık.”</p>

  <p class="block_1">“Doğrusu değildi. Gerçekte fizikseldi. Titriyordum. Bana büyük bir sırrın açıklanacağını hissettim. Korkuya kapılacağımı hissettim. Kendimi bir çocuk gibi hissettim.”</p>

  <p class="block_1">Bir duraklama oldu. Graham kahvesini höpürdetti.</p>

  <p class="block_1">“Peki korkuya kapıldın mı? Kalbin güm-güm diye attı mı?”</p>

  <p class="block_1">“Öyle sayılır. Açıklaması zor. Bu <i class="calibre1">adamdan</i> korkmuyordum, onun <i class="calibre1">adına</i> korkuyordum. Kendimi çok saldırgan hissediyordum, ama tümüyle belirgin olmayan bir şekilde. Kusacağımı da hissediyordum, ama bu ayrı bir şeydi, fazladan bir şey. Çok... altüst olmuştum diyebilirim,”</p>

  <p class="block_1">“Öyle gözüküyor. Peki son kez ne oldu?”</p>

  <p class="block_1">“Yine aynı şey. Aynı yerlerde aynı tepkiler. Önceki kadar güçlü.”</p>

  <p class="block_1">“Gücünü yitirdi mi?”</p>

  <p class="block_1">“Evet - bir bakıma. Ama bu konuda ne zaman düşünsem geri dönüyor.” Graham durdu. Sanki bitirmiş gibiydi.</p>

  <p class="block_1">“Şey, mademki benim tavsiyemi istemiyorsun, vereceğim. Ben, filmlere gitmeyi bırak derim. Sinemayı sevdiğini bilmiyordum.”</p>

  <p class="block_1">Graham dinliyor görünmüyordu.</p>

  <p class="block_1">“Bak, sana <i class="calibre1">filmden</i> böylesine uzun uzadıya söz ettim, çünkü film bir katalizördü. Her şeyin kıvılcımını tutuşturan şeydi. Demek istiyorum ki, Ann’in benden önceki arkadaşlarının bazıları hakkında bilgim vardı tabii; hatta onların birkaçıyla tanışmıştım. Hepsini tanımıyordum elbette. Ancak filmden <i class="calibre1">sonra</i> onlara aldırış etmeye başladım. Ann’in onlarla yatmış olması birdenbire acı vermeye başladı. Birdenbire şey gibi… bilmem - zina gibi gelmeye başladı sanırım. Budalaca değil mi?”</p>

  <p class="block_1">“Şey... beklenmedik.” Jack gözlerini bilerek yukarı kaldırmadı. Kafayı yemişsindi aklına gelen ilk sözcükler.</p>

  <p class="block_1">“Budalaca. Ama hepsini de farklı bir biçimde düşünmeye başladım. Onlara aldırış eder oldum. Uyumayı bekleyerek yatağa uzanıyorum ve o meydan savaşı öncesi... neydi o savaş anımsayamıyorum... Üçüncü Richard gibiyim.”</p>

  <p class="block_1">“Senin dönemine girmiyor mu?”</p>

  <p class="block_1">“Benim dönemime girmiyor. Ve bazen onları zihnimde dizip, yüzlerine şöyle bir bakmayı istiyorum, bazen kendimi böyle bir şeye bırakmaktan çok korkuyorum. Adlarını bildiklerim var, ama neye benzediklerini bilmiyorum ve yüzlerini zihnimde doldurarak, robot resimlerini uydurarak: orada öylece yatıyorum.”</p>

  <p class="block_1">“Hımmm. Başka bir şey?”</p>

  <p class="block_1">“Şey, Ann’in oynadığı başka birkaç filmin izini sürdüm ve onları da görmeye gittim.”</p>

  <p class="block_1">“Ann’e ne kadar anlattın?”</p>

  <p class="block_1">“Her şeyi değil. Filmlere yeniden gittiğimi anlatmadım. Sadece altüst oluşuma ilişkin şeyler.” “Peki Ann ne diyor?”</p>

  <p class="block_1">“Eee, kıskandığıma ya da onu sahiplendiğime ya da kullanılması gereken doğru sözcük her neyse, öyle yaptığıma üzüldüğünü söylüyor; ancak bu tamamen gereksiz bir şeymiş ve o hiçbir şey yapmamış - elbette yapmamış - ve belki de ben çok çalışıyormuşum. Çok çalışmıyorum.”</p>

  <p class="block_1">“Kendini suçlu hissedebileceğin hiçbir şey yok mu’? Ruhsal aktarmasını yapıyor olabileceğin herhangi bir küçük yaramazlık?”</p>

  <p class="block_1">“Tanrım, yok tabii! Eğer Barbara’ya on beş ya da bilmem şu kadar yıl sadık kaldıysam, bu kadar kısa bir süre sonra Ann’i aldatmayı düşünemem.”</p>

  <p class="block_1">“Elbette.”</p>

  <p class="block_1">“Bunu pek inandırıcı şekilde söylemiyorsun.”</p>

  <p class="block_1">“Hayır, elbette. Senin durumunda-elbette.” Şimdi gerçekten de inandırıcı gözüktü.</p>

  <p class="block_1">“O zaman ne yapmam gerekiyor?”</p>

  <p class="block_1">‘Tavsiye istemediğini düşünmüştüm?”</p>

  <p class="block_1">“Hayır, demek istiyorum ki, neredeyim ben? Bütün bunlar senin için bildik şeyler mi?”</p>

  <p class="block_1">“Aslında değil. Sıradan kıskançlık vakalarında fena sayılmam. Zina konusunda müthişimdir - senin değil, benim tarzımda: Ne zaman istersen o konuda bir sürü tavsiyede bulunabilirim. Şey… ama geçmişteki şeylerden pek çakmam.” Jack durakladı. “Elbette, Ann’in sana yalan söylemesini sağlayabilirsin. Öyle davran ki yapmışsa yapmadığını söyleyebilsin sana.”</p>

  <p class="block_1">“Hayır. Zaten, bunu yapamam. Sonra gerçeği söylese de ona asla inanmazdım.”</p>

  <p class="block_1">“İnanacağını sanmam.” Jack çok sabırlı davrandığını düşünüyordu. Uzun süredir kendinden hemen hiç söz etmemişti. “Bütün bunlar benim için biraz fazla karmaşık. Kısa bir hikâye olmaz korkarım.” İnsanların, hatta dostların size bir şeyler empoze etmesi tuhaftı: Sırf bir yazarsınız diye onların sorunlarıyla ilgileneceğinizi varsayıyorlardı.</p>

  <p class="block_1">“Demek hiçbir önerin yok?”</p>

  <p class="block_1">Ve sonra - size tavsiye istemediklerini söyledikten sonra, elbette tavsiye istiyorlar.</p>

  <p class="block_1">“Şey, bana kalsa, sanırım gider ve tedavi için bir orospuya fişek atardım.”</p>

  <p class="block_1">“Ciddi misin?”</p>

  <p class="block_1">“Kesinlikle.”</p>

  <p class="block_1">“Ne faydası olurdu bunun?”</p>

  <p class="block_1">“Nasıl faydası olduğuna şaşarsın. Her şeyi iyileştirir. Hafif bir baş ağrısından, bir yazarın tıkanmasına kadar her şeyi. Karıyla kavgalar için de çok iyi bir tedavidir.”</p>

  <p class="block_1">“Biz kavga etmiyoruz.”</p>

  <p class="block_1">“Hiç mi? Pekâlâ, sana inanıyorum. Sue ile ben bir hayli kavga ediyoruz. Hep ettik - elbette iyi günler dışında. Öle yandan, iyi günlerde yatağı yapma zahmetine katlanmıyorduk; sadece kimin üstte olması gerektiği konusunda kavga ediyorduk.” Graham’ın gözlüğündeki buğu kaybolmuştu; Jack’in bir anekdot anlatmak için soluk aldığını görebiliyordu. Ne kadar sürekli olsa da, Jack’in dikkatinin her zaman koşullara bağlı olduğunu anımsaması gerekirdi.</p>

  <p class="block_1">“Valerie ile - Val ile hiç karşılaştığını sanmıyorum, öyle değil mi? - hep kavga ederdim. Yirmi yıl önceydi bu tabii. Ama ta başlangıçtan beri kavga ederdik. Senin tarzında bir çevre değildi, ihtiyar dostum; her şey <i class="calibre1">Tepedeki Oda</i> ve <i class="calibre1">Bir Çeşit Sevme</i> türündendi. Otobüs duraklarında “eller yukarıda” numaralarıydı. Solak olmadığın halde, sol elinin donmuş iki parmağıyla bir jartiyerin kopçalarını çözmeye uğraşır ve bu arada da, gerçekte kızın kalçasını okşuyormuş ve aynı zamanda da onu öpüyormuş gibi yaparken, öteki elini sağ omzunun üzerinden düşürüp ayvalarına dokunurdun. Tam bir Clausewitz savaş taktiği, öyle değil mi? Şimdi düşünüyorum da, pek de yanlış değil.</p>

  <p class="block_1">“Yani ilkin elimi ne zaman, nereye koyduğum, kaç parmağımı koyduğum ve bunun gibi şeyler konusunda tartışırdık. Derken sonunda Normandiya çıkarmalarını yaptık ve işte, tamam, diye düşündüm, şimdi kavgalar son bulur. Ama bulmadı; sona ereceğine ne kadar sık, <span class="text_6">ne</span> zaman ve nerede konularında kavgalar ettik. O taze mi Jack, lütfen paketin üzerindeki tarihi kontrol eder misin, türünden kavgalar. Düşünebiliyor musun - işin ortasında paketin kullanım tarihini kontrol için ışığı yakmak?</p>

  <p class="block_1">“Ve Normandiya çıkarmalarından sonra elbette. Üstünlük Muharebesini yaptık. Evlendikten sonra elbette. Sonra, şunu yapmalı mıyız, bunu yapmamalı mıyız, niye kendine uygun bir iş bulmuyorsun, şu örgü modeline bak. Margaret üç tane yaptırdı bile, dönemi geldi. Böyle beş altı yıl yetti diyebilirim. Defolup buraya geldim.”</p>

  <p class="block_1">“Valerie’ye ne oldu?”</p>

  <p class="block_1">“Ha. Val bir öğretmenle evlendi. Birazcık kılıbık, ama iyi biri. Çocukları seviyor, bu da benim işime geliyor. Eminim paketlerin üzerindeki tarihi her zaman kontrol ediyordur.”</p>

  <p class="block_1">Graham, Jack’in sözü nereye getirmek istediğinden emin değildi, ama çok da fazla aldırış etmiyordu. Daha önce Lupton’ın özel yaşamına girmesine hiç izin verilmemişti: Jack’in açıkça ortaya koyduğu yalnızca şimdide yaşama politikası, geçmişin stilize bir tarzda unutuluşunu gerektiriyordu. Önceki yaşamı sorulacak olsa, sizi ya kurmaca yapıtlarına havale eder ya da kaşla göz arasında kuyruklu bir yalan uydururdu. Elbette şimdi bile, Graham’ın özel ihtiyaçlarına uygun bir mit uydurup uydurmadığını bilmek olanaksızdı. Duygularını her zaman açığa vursa da, hiçbir zaman tümüyle içten değildi romancı.</p>

  <p class="block_1">“Kavgaları, orada, Val ile birlikte arkada bıraktığımı düşünüyordum. Sue ile tanıştığımda, bu iyi, diye düşündüm. Normandiya çıkarmalarından yana sorun yoktu: Doğrusu, olamazdı da- aradan on iki yıl geçmişti ve yer Londra’ydı, o lanet olasıca Manş Tüneli’ni inşa etmişlerdi bile, öyle değil mi? Ve Sue, önceleri, Val’den daha az dırdırcı görünüyordu. Böylelikle evlendik ve çok kısa bir süre sonra, tahmin et ne oldu, kavgalar başladı. Bana rolümün ne olduğunu filan, o tür şeyler sorarak başlardı hep. Ve ben de rolümün, yatakta küçük bir piliçle uzanıp yatmak olmasını istiyorum lütfen, derdim. Derken büyük bir kavga ettik ve ben avuntu bulurum diye çekip gittim. Sonra döndüm ve bu konuda kavga ettik. Böylelikle sonunda, şey, belki de sebep benim, diye düşündüm. Belki de birlikte yaşanmaz biriyim ben. Kentteki daireyi benim almamın ve onun da kent dışında yaşamasının daha iyi olacağını düşündüğümüzde oldu bunlar. Şey, bunu anımsarsın - sadece birkaç yıl önceydi.”</p>

  <p class="block_1">“Ve?”</p>

  <p class="block_1">“Ve, tahmin et ne oldu? Önceki kadar kavga ettik. Şey, bir anlamda daha az sanırım, çünkü birbirimizi daha az görür olduk. Ancak diyebilirim ki, birbirimizle saat başı temasa göre kavga sayısı tamamen sabit kaldı. Ve telefonda birbirimize bağırma maçları konusunda özellikle deneyim kazandık. Birlikte yaşadığımız zamanlarda olduğu kadar sık kavga ettik. Ve her kavga edişimizde, sonradan tam tamına aynı şekilde davranıyordum. Eski bir kız arkadaşa telefon ediyor ve biraz avuntu buluyordum. Her zaman işe yarıyor bu yöntem. Keşfettiğim bu oldu, kullanılacak daha iyi bir sözcük olmadığından zina diye adlandırabiliriz bunu. Her zaman işe yarıyor. Senin yerinde olsam, gider ve kendime hoş bir evli kadın bulurdum.”</p>

  <p class="block_1">“‘Yattığım kadınların çoğu <i class="calibre1">evliydiler,”</i> dedi Graham. “Benimle.” Kendini sıkıntılı hissediyordu. Jack’in yaşamöyküsünün bir versiyonunu dinlemeye gelmemişti: ama onu dinlemekten de kesinlikle gocunmamıştı. Jack’in kendi özel reçetelerini öğrenmeye de gelmemişti. “Gidip zina yapmamı ciddi olarak önermiyorsun ya?”</p>

  <p class="block_1">Jack güldü.</p>

  <p class="block_1">“Elbette öneriyorum. İyi düşünüp taşındığımda, elbette önermiyorum. Sen bunu yapamayacak kadar suçluluk yüklü bir beybabasın. Ve sen, mutlaka dosdoğru eve gider, her şeyi anında Ann’e yumurtlardın ve <i class="calibre1">bu,</i> ikiniz için de iyi olmazdı, hiçbir şeyi çözüme kavuşturmazdı. Hayır, benim bütün dediğim şu ki, bu senin şaşı ayındır. Her evliliğin şaşı bir ayısı vardır ve bu da seninkisi.”</p>

  <p class="block_1">Graham ona boş boş baktı.</p>

  <p class="block_1">“Şaşı ayı. Katlan evliliğe, ol dayı? Katlanayım evliliğe olayım dayı? Tamam mı? Siktir et Graham, her ikimiz de iki kez evlendik, her ikimiz de beyin hasarından neredeyse kurtulmuş olduk, her ikimiz de bu şeyi ona dalmazdan önce her seferinde düşündük. Şimdi dört evlilik de cicim aylarının süremeyeceğini söylüyor bize. Zaten bu konuda elden ne gelir? Demek istiyorum ki, şu anki durumunu Ann’in <i class="calibre1">hatası</i> olarak görmüyorsun, değil mi?”</p>

  <p class="block_1">“Elbette görmüyorum.”</p>

  <p class="block_1">“Ve senin hatan olduğunu da düşünmüyorsun?”</p>

  <p class="block_1">“Hayır - sanırım bunu hata gibi düşünmüyorum.”</p>

  <p class="block_1">“Elbette düşünmüyorsun. Çok da haklısın. Hayvanın doğasında var bu, olan biten bu. Evliliğin doğasında. Bir tasarım hatası. Her zaman bir şey olacaktır ve hayatta kalmanın en iyi yolu, eğer hayatta kalmak istiyorsan tabii, onu belirlemek, onu yalıtmak ve o ortaya çıktığında ona her zaman özel bir karşılık vermektir.”</p>

  <p class="block_1">“Tıpkı senin eski bir kız arkadaşını telefonla araman gibi.”</p>

  <p class="block_1">“Aynen. Ama sen bunu yapmak istemezsin.”</p>

  <p class="block_1">“Yapmak isteyebileceğim uygun hiçbir şey düşünemiyorum. Bütün yapmak istediğim; kafamın içinde olmaktan uzaklaşmak.”</p>

  <p class="block_1">“Şey, bunun yolları var. İstersen ilgisiz bir şey yap, ama bunu ciddiyetle yap. Otuzbir çek, sarhoş ol, git kendine yeni bir kravat satın al. Karşılık verecek bir yol bulduğun sürece ne olduğu önemli değil. Yoksa seni sıkıntıya sokar. Her ikinizi de sıkıntıya sokar.”</p>

  <p class="block_1">Jack gerçekten de bir hayli başarılı olduğunu düşünüyordu. Bir çeşit sorunlar köşesi yazarı olarak rol yapmaya alışık değildi ve Graham’a bu kadar kısa bir zaman içinde sunduğu olay örgüsünün kuruluşuna da oldukça inanmıştı. Meselenin üzerinde durduğu bu süre içinde her ikisinin de yaşamları üzerine bir çeşit model empoze etmeyi becermişti. Eee, ne de olsa onun işiydi bu, öyle değil mi: Kaostan düzen çıkarmak; korkuyu, paniği, can çekişmeyi ve tutkuyu iki yüz sayfa ve altı sterlin doksan beş pense dönüştürmek. Ona bunun için para ödeniyordu, bu yüzden çok güç bir yan sayılmazdı. Yalan söylemenin yüzdesi de aşağı yukarı aynıydı.</p>

  <p class="block_1">Çok fazla iyimser olmamakla birlikte, Jack’in söyledikleri üzerinde düşünüp taşınmaya karar verdi Graham. Jack’i her zaman kendinden daha deneyimli biri olarak görmüştü. Öyle değil miydi? Her ikisi de iki kez evlenmişlerdi, her ikisi de aynı ölçüde kitap okumuştu, aşağı yukarı aynı zekâ düzeyindeydiler. O zaman niye Jack’i bir otorite olarak görüyordu? Kısmen, Jack kitaplar yazdığı için ve Graham kitaplara hem soyut, hem de pratik anlamda saygı duyduğu, yargı güçlerine içlen gelen bir saygı duyduğu için. Ve kısmen de, Jack yüzlerce gönül serüveni yaşadığı; yedeğinde her zaman yeni bir kız varmış gibi göründüğü için. Elbette bu, onu zorunlu olarak evlilik üzerine bir otorite kılmıyordu. Ama kim otoriteydi ki evlilik üzerine zaten? Mickey Rooney mi? Zsa Zsa Gabor mu? Bir Türk sultanı ya da bir başkası mı?</p>

  <p class="block_1">“Ya da...” dedi Jack. Sakalını ovuşturuyor ve neredeyse olabildiğince ciddi görünüyordu.</p>

  <p class="block_1">“Evet...?”</p>

  <p class="block_1">“Şey, her zaman bir çözüm vardır...” Graham koltuğunda daha dik oturdu. Bunun için gelmişti buraya. Jack <i class="calibre1">elbette</i> ne yapılacağını bilecekti, doğru yanıtı bilecekti. Bunun için gelmişti buraya; gelmekle haklı olduğunu biliyordu. “Onu... daha az sevmelisin.”</p>

  <p class="block_1">“Ne?”</p>

  <p class="block_1">“Onu daha az sev. Biraz, eski moda görünebilir, ama işe yarar. Ondan nefret etmek, ondan hiç hoşlanmamak ya da başka bir şey yapmak zorunda falan değilsin - fazla takma kafana. Kendini birazcık uzak tutmayı öğren yalnızca. İstersen onun arkadaşı ol. Onu daha az sev.”</p>

  <p class="block_1">Graham duraksadı. Nereden başlayacağını pek bilemiyordu. Sonunda şöyle dedi:</p>

  <p class="block_1">“Evdeki çiçekler öldüklerinde ağlıyorum.”</p>

  <p class="block_1">“Sen neden söz ediyorsun, be oğlum?”</p>

  <p class="block_1">“Şu Afrika menekşelerinden vardı Ann’in. Demek istiyorum ki, ben Afrika menekşelerini çok fazla sevmem. Ann de sevmez. Sanının, biri vermişti ona bu menekşeleri. Çok daha fazla sevdiği birçok başka çiçeği vardır Ann’in. Ve bu menekşeler, bitkilerde görülen suçiçeğine ya da onun gibi bir şeye yakalanıp öldüler. Ann hiç aldırış etmedi, Ben yukarıya, çalışma odama çıktım ve ağladım. <i class="calibre1">Çiçekler</i> için değil, tabii - sadece Ann’in onları sulayışlarını, saksılara şu gübreli topraktan koyuşunu düşünürken buldum kendimi ve biliyor musun, şu Tanrının belası bitkilere karşı duygularını düşünüyor falan değildim — dedim ya, gerçekte sevgi besliyor değildi — sadece, onun <i class="calibre1">zamanını, orada oluşunu, yaşamını</i> düşünerek ağladım…</p>

  <p class="block_1">“Sana başka bir şey daha söyleyeceğim. Ann işe gittikten sonra yaptığım ilk şey, günlüğümü çıkarıp üzerine giydiği her şeyi kaydetmek. Ayakkabılar, külotlu çorap, elbiseler, sutyenler, iç çamaşırları, yağmurluk, saç tokası, yüzükler. Hangi renk. Her şey. Çoğu kez aynı oluyor elbette, ama yine de kaydediyorum. Ve sonra, arada sırada, gün ortasında, günlüğümü çıkarıp bakıyorum. Ann’in nasıl göründüğünü aklımda tutmaya uğraşmıyorum — aldatmaca olurdu bu. Günlüğümü çıkarıyorum - hatta bazen ders verirken ve deneme konularını ya da başka bir şeyi düşünüyormuşum gibi yaptığımda -ve orada oturuyor, sanki onu giydiriyorum. Çok... hoş.</p>

  <p class="block_1">“Sana başka bir şey daha söyleyeceğim. Akşam yemeğinden sonra sofrayı her zaman ben toplarım. Mutfağa giderim ve tabağımdaki artıkları mutfaktaki çöp kutusuna dökerim ve sonra birdenbire, kendimi onun tabağında bıraktığı ne varsa yerken bulurum. Bilirsin, çoğu kez, özellikle güzel bir şey değildir - yağ artıkları, rengi solmuş sebzeler, sosis zarları — ama bunları iştahla mideye indiririm. Ve sonra dönüp karşısına otururum ve kendimi midelerimizi düşünürken bulurum, her ne yediysem bunun pekâlâ onun içinde de olabileceğini, ama öyle olmak yerine benim içimde olduğunu düşünürüm. Düşünüyorum da, bıçak aşağı inip de çatalın, o yiyeceği şu yön yerine bu yöne itmiş olması ve onun, senin içinde yatmak yerine benim içimde yatıyor olması, o yiyecek için ne tuhaf bir an olmuş olmalıdır. Ve bu, adeta beni Ann’e daha da yaklaştırıyor.</p>

  <p class="block_1">“Ve sana bir başka şey daha söyleyeceğim. Bazen geceleyin kalkar, çişini eder, etraf karanlıktır, yarı uykuludur ve her nasılsa -bunu nasıl yaptığını Tanrı bilir ya, ama yapıyor işte- kurulandığı kâğıt parçalarını attığı kutuya isabet ettiremez. Ve ben, sabahleyin oraya giderim ve onu yerde bulurum. Ve -iç çamaşırı koklama ya da onun gibi bir şey değil bu - ona şöyle bir bakarım ve dokunurum... yumuşaktır. Kötü komedyenlerin yakalarındaki düğme deliklerine taktıkları şu kâğıt çiçekler gibi bir şeydir bu tıpkı. Hoş, renkli ve süsleyici gözükür. Onu neredeyse kendi düğme deliğime takabilirim. Kâğıdı yerden alır ve kutunun içine tıkıştırırım, ama sonradan, kendimi duygusal hissederim.’’</p>

  <p class="block_1">Bir sessizlik oldu. İki arkadaş birbirlerine baktılar. Jack, Graham’da savaşçı bir tavır seziyordu. İtirafı nasılsa saldırgan olmayı başarmıştı. Belki de bu resitalde bir nebze öztatmin de vardı. Jack kendini adeta sıkıntılı hissetti; bu öylesine ender bir durumdu ki, Graham’ınkinden çok, kendi iç yaşantısı üzerine düşünmeye başladı. Birdenbire arkadaşının ayağa kalkmış olduğunu fark etti.</p>

  <p class="block_1">“Teşekkürler, Jack.”</p>

  <p class="block_1">“Yardımım olduysa ne âlâ. İhtiyar psikokanepecini bir daha yumruklama ihtiyacını duyarsan, bana bir telefon sarkıtırsın ha.”</p>

  <p class="block_1">‘Tamam, telefon ederim. Tekrar teşekkürler.”</p>

  <p class="block_1">Sokak kapısı kapandı. Karşıt yönlerde dört beş metre gitmişlerdi ki, her ikisi de durakladılar. Jack, holün ortasında, kendi çevresinde yana doğru biraz kaykılarak küçük bir dönüş yapıp durdu. Pek gürültü çıkarmadan osurdu ve kendi kendine şöyle mırıldandı:</p>

  <p class="block_1">“Rüzgâr Gibi Geçti.”</p>

  <p class="block_1">Dışarıda, Graham durakladı, tozlu kurtbağrının ve taşan çöp kutularının kokusunu içine çekti ve bir karar verdi. İyi kasaba gitmekten vazgeçer ve bütün alışverişini süpermarketten yaparsa, eve giderken <i class="calibre1">İyi Zamanlar’a</i> şöyle bir girer ve Ann’i, bir kez daha zina yaparken yakalayabilirdi.</p>

  <p class="block_15" id="calibre_pb_8">&nbsp;</p>
</body>
</html>
