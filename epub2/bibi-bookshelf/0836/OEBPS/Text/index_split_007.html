<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_25" id="id_Toc402259910">II<br class="calibre6" />
  Suçüstü</p>

  <p class="block_23">&nbsp;</p>

  <p class="block_3">&nbsp;</p>

  <p class="block_1">Graham’ın, elbette, ta en başında bir şeylerden şüphelenmesi gerekirdi. Ne de olsa Barbara onun sinemadan nefret ettiğini biliyordu. Graham sinemadan nefret ederdi; Barbara da nefret ederdi: Bu, yirmi yıl önce onların birbirlerine ilk kur yapma bağlarından biri olmuştu. <i class="calibre1">Spartaküs</i>’ün karşısında başından sonuna kadar nazik nazik oturmuşlar; arada sırada, arzudan çok beceriksizlik gösteren bir biçimde, dirseklerini birbirlerine dokundurmuşlar ve sonra da teker teker, yalnızca filmden zevk almamakla kalmayıp, sinema kavramına da pek fazla değer vermediklerini itiraf etmişlerdi. Sinemaya gitmemek, bir çift olarak, gözlemlenebilir ilk özelliklerinden biri olmuştu.</p>

  <p class="block_1">Ve şimdi Barbara’ya göre, kızları, Graham’ın onu bir sinemaya götürmesini istiyordu. Graham birdenbire, Alice’in daha önce herhangi bir film <i class="calibre1">görüp görmediği konusunda</i> en <i class="calibre1">ufak</i> bir fikri olmadığını fark etti. Elbette, görmüş olmalıydı - tabii estetik alanındaki genetik kalıtımı anormal bir biçimde baskın çıkmamışsa. Ama gerçekten de bilmiyordu. Bu onu üzüyordu. Üç yıl onlardan uzak kalıyor ve en basit şeyleri bile bilmiyordu. Bu onu daha da üzüyordu. Üç yıl onlardan uzak kalıyor ve bilip bilmediğini kendine bile sormuyordu.</p>

  <p class="block_1">Ama Alice niçin onunla birlikte gitmek istiyordu -ve niçin, beş yıl önce başarısızlığa uğrayan bir İngiliz komedisinin yeniden Holloway Odeon’daki gösterimine?</p>

  <p class="block_1">“Besbelli ki filmde, okullarında çevrilmiş bir sahne var,” oldu Barbara’nın telefondaki tepeden inme yanıtı; her zamanki gibi kız isteğini babasına doğrudan iletmiyordu. “Bütün arkadaşları gidiyor.”</p>

  <p class="block_1">“Onlarla birlikte gidemez mi?”</p>

  <p class="block_1">“Sanırım, sinemalardan hâlâ biraz korkuyor. Sanırım, bir yetişkinle gitse daha mutlu olacak.” Sen olarak seninle değil de; sadece bir yetişkin olarak seninle.</p>

  <p class="block_1">Graham razı oldu; bugünlerde genellikle razı oluyordu.</p>

  <p class="block_1">Alice’le birlikte Odeon’a vardığında, sinemadan yirmi yıl uzak durmakla bilgece davrandığı doğrulanmış oldu. Fuayede, sinema müdavimlerinin, sanki ılık bir temmuz öğleden sonrasının serinliğini gidermek üzere, sosisli sandviçlerin üzerine koydurdukları az kızarmış soğanın yapış yapış kokusu vardı. Biletlerin, kuzu eti kadar pahalı olduğunu belimi Graham. İçerde, müşterilerin azlığına karşın, salon sigara dumanıyla kaplanmıştı. Hiç kuşku yok ki orada bulunan birkaç kişi, Graham’ın kesinlikle görmediği, bilmem hangi Amerikan filmini çılgıncasına taklit ederek, aynı anda iki sigara yakıp duruyordu.</p>

  <p class="block_1">Hayal perdesi başladığında (Graham yeniyetmeliğinin düş gücüne hitap eden bu sözcüğünü kullandı: “Sinema” sözcüğü Amerikalılara özgüydü, “film” ise ona “film çalışmalarını” düşündürüyordu), sinemayı niçin sevmediğini çok daha fazla anımsadı. İnsanlar operanın yapaylığından söz ediyorlardı; ama sinema denilen bu şeye hiç doğru dürüst bakmışlar mıydı? Cırlak renkler, gülünç olay örgüsü, bir Copland havasıyla çeşnilendirilmiş 1880’lerin müziği ve <i class="calibre1">Dandy</i> filmine özgü ahlâki karmaşalar Elbette Ayın Üzerinde, türün zayıf bir örneğiydi; ama öle yandan, biçimin temel uzlaşmaları hakkında açık bir fikir edinebilmek için, her zaman kötü sanatı incelemek gerekiyordu.</p>

  <p class="block_1">Bu arada, durmadan kömürlüğün penceresine sıkışıp kalan çok şişman bir hırsızın, bir polisiye-komedi filmi için parlak bir fikir olduğu kimin aklına gelmiştir? Ve sonra hangi aklıevvel, filmi, takma ayağı onu şişman hırsızdan daha da yavaş koşturan zayıf bir dedektifle süslemeyi akıl etmişti? Ah bak hele, dedi Graham kendi kendine, şu kovalamaca sahnelerinin biri arka planda gürültülü patırtılı bir piyano sesi eşliğinde birdenbire hızlanırken, herifler o tekniği keşfetmişler. İnsanın içine daha da umutsuzluk salan şey, seyirciler arasından iki düzine insanın - hiçbiri de Alice’in okuluna gidiyora benzemiyordu - bayağı içten gülüyor görünmeleriydi. Graham kızının kolunu çekiştirdiğini hissetti.</p>

  <p class="block_1">“Babacığım, filmde bir sorun mu var?”</p>

  <p class="block_1">“Evet tatlım, projektörde bir titreme var,” diye yanıt verdi; ve sahne bittiğinde, “Şimdi giderildi,” diye ekledi.</p>

  <p class="block_1">Zaman zaman, sinemanın heyecanına kapılır korkusuyla, gözucuyla Alice’e bakıyordu - hiç içki içmeyen ana babaların, bardak bardak tatlı sherry’ler içip duran çocuğu. Ancak Alice’in yüzü hafif bir kaş çatılması dışında ifadesiz kaldı ki, Graham bunun, onun küçümseme duygusunu gösterme tarzı olduğunu biliyordu. Graham, Alice’in okulunun gözüktüğü sahneyi bekledi, ama olayların çoğu iç mekânlarda geçiyordu; Birmingham olması gereken (ama Graham’ın Londra olduğu sonucuna vardığı) uzun bir kent çekimi sırasında, ortalara doğru bildik bir binayı gördüğünü sandı.</p>

  <p class="block_1">“O mu?”</p>

  <p class="block_1">Ama Alice, babasını utanç dolu bir sessizliğe zorlayarak kaşlarını daha da sertçe çattı.</p>

  <p class="block_1">Bir saat kadar sonra, aşın şişman hırsızın takibi, özürlü hafiyeyi tamamen bir raslantı eseri olarak, çok daha büyük bir belayla; bir kulüp koltuğuna iyiden iyiye kaykılmış, iki ucu açık bir puroyu yavaş yavaş içerek yasalara karşı horgörüsünü dile getiren, ince bıyıklı bir İtalyan’la karşı karşıya getirdi. Hasarlı dedektif hemen dairenin bütün kapılarını bir bir açmaya başladı. Yatak odasında Graham’ın karısını buldu. Kadın koyu renk bir gözlük takmıştı ve kitap okuyordu; yatak çarşafı göğüslerinin etrafına iffetli bir şekilde sarmalanmıştı, ama buruşmuş yatağın ne anlama geldiği ortadaydı. Tevekkeli değil, film A sınıfı gösterim belgesi almıştı.</p>

  <p class="block_1">Kahraman, anlaşıldığına göre çok meşhur olan güzellik kraliçesini ansızın tanıyınca ve Graham da saçlarını berbat bir şekilde oksijenle sarartmış karısını tanıyınca, güzellik kraliçesi, dublaj yapıldığını düşündürtecek kadar derinden bir sesle,</p>

  <p class="block_1">“Basında çıkmasını istemiyorum,” dedi.</p>

  <p class="block_1">Graham, tahta bacak hafiyenin yanıtını duymasını engelleyen, şiddetli bir kıkırdamaya kapıldı. Alice’e gözucuyla baktı ve onun utanç ifade eden kaş çatmasının yine belirdiğini fark etti.</p>

  <p class="block_1">Bunu izleyen iki dakikalık sahnede, Graham’ın ikinci karısı sırasıyla şaşkınlık, öfke, küçümseme, kuşku, kafa karışıklığı, derin keder ve pişmanlık, panik ve ikinci bir kez, öfke duygularını oynadı. Hızlandırılmış bir takibin duygusal karşılığıydı bu. Bu arada aynı zamanda başucu masasının üstündeki telefona uzanacak vakti buldu da, böylelikle, Holloway Odeon’daki yirmi altı kişi arasında, aynı anda iki sigara içilmesinden ötürü görüş gücü azalmamışlara kısacık bir an çıplak omuzlarını görebilme olanağını da verdi. Sonra, kuşkusuz, filmi görmeye üşenmeyen her casting yönetmeninin zihninden olduğu kadar, perdeden de kayboldu.</p>

  <p class="block_1">Dışarıya çıktıklarında Graham hâlâ kendi kendine gülümsüyordu.</p>

  <p class="block_1">“O muydu?” diye sordu Alice’e.</p>

  <p class="block_1">“Ne o muydu?” diye yanıt verdi Alice ukalaca bir ciddiyetle. En azından karakterinin bir yanını ondan almıştı.</p>

  <p class="block_1">“O sahnedeki, okul muydu?”</p>

  <p class="block_1">“Hangi okul?”</p>

  <p class="block_1">“Senin okulun, elbet.”</p>

  <p class="block_1">“Benim okulum olduğunu nereden çıkardın?”</p>

  <p class="block_1">Ah. Tamam, tamam.</p>

  <p class="block_1">“Filme bunun için gittiğimizi sandım Alice: Okulunu görmek istediğin için.”</p>

  <p class="block_1">“Hayır.” Yine bir kaş çatması.</p>

  <p class="block_1">“Bu hafta bütün arkadaşların da onu görmeye gitmediler mi?”</p>

  <p class="block_1">“Hayır.”</p>

  <p class="block_1">Ah, elbette, hayır, elbette gitmediler.</p>

  <p class="block_1">“Film hakkında ne düşünüyorsun, peki?”</p>

  <p class="block_1">“Boşuna zaman ve para kaybı olduğunu düşündüm. Bizi Afrika gibi ilginç bir yere bile götürmediler. Tek matrak şey, projektörün bozulduğu andı.”</p>

  <p class="block_1">Yeterince doğruydu. Graham’ın arabasına bindiler ve Alice’in Highgate’deki en sevdiği çayevine kadar dikkatle gittiler. Buranın Alice’in en sevdiği yer olduğunu biliyordu, çünkü üç yıl boyunca onu pazar öğleden sonraları her dışarı çıkarışında Kuzey Londra’daki bütün çayevlerini denemişlerdi. Her zamanki gibi çikolatalı pasta yediler. Graham parmaklarıyla yedi; Alice çatalla. Bu konuda da yorum yapmadılar, eğer evi terk etmemiş olsaydı, Alice’in şu anda olduğu kişiden farklı biri olabileceği üzerinde de konuşmadılar. Graham böyle şeylerden söz etmenin doğru olmadığını düşünüyor ve Alice’in bunların farkına varmamış olduğunu umuyordu. Gerçekteyse Alice, elbette bu şeylerin her birinin farkındaydı; ama Barbara ona, başka insanların kötü davranışlarını yüzlerine söylemenin kötü bir davranış olduğunu öğretmişti.</p>

  <p class="block_1">Alice, bir peçeteyi hafifçe dudaklarına bastırdıktan sonra -Ağzına Gireni Başkasına Gösteren Birisi olma, derdi annesi ona her zaman - tarafsız bir tavırla şöyle dedi:</p>

  <p class="block_1">“Annem bana senin özellikle o filmi görmek istediğini söyledi.”</p>

  <p class="block_1">“Ah, öyle mi dedi? Niçin olduğunu söyledi mi peki?”</p>

  <p class="block_1">“Senin Ann’i bir... ee neydi o, ‘perdedeki en inandırıcı rollerinden’ birinde görmek istediğini söyledi, sanırım böyle söyledi.” Alice ona ağırbaşlı bir tavırla bakıyordu. Graham kızdığını hissetti; ama bunun acısını Alice’den çıkarmanın anlamı yoktu.</p>

  <p class="block_1">“Sanırım Anneciğinin şakalarından biri bu,” dedi Graham. Onun en akıllıca şakalarından biri. “Sana bir şey söyleyeyim mi, niye biz de Anneciğine bir şaka yapmıyoruz? Niye <i class="calibre1">Ayın Üzerinde’ye</i> girmeye uğraştığımızı, ama hiç yer kalmadığını, bu yüzden de yeni James Bond’u görmek zorunda kaldığımızı söylemiyoruz?” Yeni bir James Bond olduğunu varsayıyordu; genellikle de oluyordu.</p>

  <p class="block_1">“Olur.” Alice gülümsedi ve Graham, kızım gerçekten de bana çekmiş, evet çekmiş, diye düşündü. Ama belki de Alice yalnızca onunla aynı görüşte olduğunda böyle düşünüyordu. Bir süre çaylarını yudumladılar; sonra Alice şöyle dedi:</p>

  <p class="block_1">“Pek iyi bir film değildi, öyle değil mi baba?”</p>

  <p class="block_1">“Evet, ne yazık ki değildi.” Bir başka duraklama. Derken, emin olamadan, ama sorunun başka bir yana yöneltilmiş olduğunu sezerek, “Ann için ne düşündün peki?” diye ekledi.</p>

  <p class="block_1"><i class="calibre1">“Beş para etmediğini</i> düşündüm.” diye hiddetle yanıt verdi Alice. Aslında Barbara’ya çekmişti Alice; yanlış değerlendirmişti onu. “Tam bir… tam bir fahişeydi.”</p>

  <p class="block_1">Graham, Alice’in sözlüksel keşiflerine duyduğu tepkiyi her zamanki gibi gizledi.</p>

  <p class="block_1">“Sadece rol yapıyordu.” Ama Graham’ın ses tonu, ağırbaşlı olmaktan çok, uzlaştırıcıydı.</p>

  <p class="block_1">“Şey, bunu da bayağı kıyak yaptı bana kalırsa.”</p>

  <p class="block_1">Graham kızının içten, hoş, ama hâlâ biçim kazanmamış yüzüne baktı. Bu yüzün hangi doğrultuda gelişeceğini merak etti: Şimdi Barbara’ya yakıştırdığı o tuhaf keskinlik ve şişkinlik karışımına mı, yoksa düşünceli, hoşgörülü, yumuşak bir uzamaya doğru mu? Onun adına, anasına da babasına da benzememesini umuyordu.</p>

  <p class="block_1">Çaylarını bitirdiler ve Graham arabasını her zamankinden de yavaş sürerek kızını Barbara’nın evine götürdü. Bugünlerde böyle düşünüyordu. Eskiden evleri olarak düşünürdü; şimdiyse sadece Barbara’nın eviydi. Ve farklı görünme nezaketine bile sahip değildi. Kendisini boyatmadığı, ya da ne bileyim, yeni sahipleri olduğunu temsil eden herhangi bir edimi yerine getirmediği için eve karşı içinde bir kırgınlık belirdiğini hissediyordu. Ama ev açıkça Barbara’nın tarafındaydı. Her zaman öyle olmuştu, diye düşündü. Aynı oluşu her hafta ona... şeyi, ihanetini anımsatmıyor muydu?</p>

  <p class="block_1">Belki de; gerçi artık Barbara’nın ihanet anlayışı Graham’ı inandırmaya devam ettiği kadar herkin değildi. Barbara, duyguların sadece kendileri için varolmadıklarına, tersine, eğer hayatta kalmak istiyorlarsa bir şeyler yapmaları gerektiğine inanarak, duygular konusunda her zaman bir Marksist olmuştu. Zaten, birkaç yıldır kocasından çok, kızı ve eviyle ilgileniyordu. İnsanlar onun hırsız diye bağırmasını bekliyorlardı ve o da öyle yapıyordu; ama kendine her zaman inanmıyordu.</p>

  <p class="block_1">Ayın son pazarıydı: Her zamanki gibi, Barbara, Alice’i kanatlarının altına aldı ve sonra da Graham’a bir zarf uzattı. Zarfın içinde, onun üstlenmesi gerektiğine karar verdiği aylık ek harcamaların ayrıntıları vardı. Zaman zaman bu, Alice’in, babasının evden ayrılışının onulmaz acısını yensin diye Barbara’nın gerekli olduğuna karar verdiği bir yığın para harcanmış birtakım hediyelerin faturası olurdu; talep gözardı edilemezdi; bunun sonucu da dudak uçuklatan bir çekti.</p>

  <p class="block_1">Graham yorum yapmadan zarfı cebine soktu. Normalde, ertesi pazar sessiz bir biçimde kabul edilen bir başka zarfla yanıt veriyordu. Sorgulamalar perşembe akşamları yapılıyordu, telefon ettiğinde, annesinin ruh haline bağlı olarak, Alice’le beş ile on dakika arasında konuşmasına izin veriliyordu.</p>

  <p class="block_1">“Filmi beğendin mi?” diye tekdüze bir ses tonuyla sordu Barbara. Derli toplu ve hoş görünüyordu, koyu renk biçimli bukleleri yeni yıkanmış gibiydi. Ev işleriyle-canı çıkmış-tek başına çocuk büyüten biri olma-görünüşüne karşıt olarak-dışarıya çıkıp-iyi vakit geçireceğim-görünüşü idi bu. Graham, her iki görünüşüne karşı da kabaca aynı kayıtsızlığı hissediyordu. Onu başlangıçta ne diye sevdiğine ilişkin hoşnut bir meraksızlık hissediyordu. Rengi insana yakışmayacak kadar kusursuz o siyah saçlar; o yuvarlak, bellekte yer etmeyen yüz; insanda suçluluk uyandıran o gözler.</p>

  <p class="block_1">“İçeriye giremedik,” diye yanıt verdi Graham, bir o kadar tekdüze bir ses tonuyla. “Üçe böldükleri şu sinemalardan birisiydi, sanının bütün okul arkadaşları bizden önce varmışlardı oraya.”</p>

  <p class="block_1">“Peki ne yaptınız?”</p>

  <p class="block_1">“Ah, şey, bir kez buraya gelince diye düşündük, pekâlâ başka bir şey de görebiliriz, bu yüzden onun yerine yeni James Bond’a gittik.”</p>

  <p class="block_1">“Ama NE için, Tanrı aşkına?” Ses tonu daha keskin, öngördüğünden daha kınayıcıydı. “Çocuğa karabasanlar yaşatacaksın. Gerçekten, Graham.”</p>

  <p class="block_1">“Bence gayet aklı başında biri o.”</p>

  <p class="block_1">“Pekâlâ, bütün diyebileceğim, günahı senin boynuna. Günahı senin boynuna.”</p>

  <p class="block_1"><i class="calibre1">“</i>Evet. Evet, iyi o zaman. Görüşürüz, perşembe günü konuşuruz.” Zılgıt yiyen bir fırça satıcısı gibi kapı eşiğinden uzaklaştı.</p>

  <p class="block_1">Bugünlerde Barbara ile şakalar bile acılaşıyordu. Barbara, ilerde bir gün, Bond filmine gitmediklerini anlayacaktı - Alice sırlarını birazcık saklayacak ve sonra o oldukça ağırbaşlı tavırlarıyla, ağzından kaçırıverecekti - ama o zaman, Barbara bunu basit bir intikam şakası olarak görmeyecekti. Niçin her zaman bunu yapıyordu ona? Arabasıyla ondan dönerken niçin her zaman kendini böyle hissediyordu? Ah, lanet olsun, diye düşündü, lanet olsun.</p>

  <p class="block_1">“İyi geçti mi görüşmeniz?”</p>

  <p class="block_1">“Fena değil.”</p>

  <p class="block_1">“Pahalıya mal oldu mu?” Ann, Alice’i dışarı çıkarmanın doğrudan bedelini ima ediyor değildi, tersine, dolaylı bedeli, mühürlü zarftaki bedeli ima ediyordu. Ve belki aynı zamanda öteki dolaylı bedelleri de.</p>

  <p class="block_1">“Bakmadım.” Aylık hesap pusulasını açmadan sehpanın üzerine attı. Yaşamının başarısızlığa uğramış parçasından aktif parçasına dönerken kendini her laman sıkıntılı hissediyordu: bu kaçınılmaz diye düşünüyordu. Ve Barbara’nın, kendisini emir kulu bir çocuk gibi hissettirme konusunda ne denli yetenekli olduğunu her zaman hafifsiyordu: Zarfın içinde, diye şüpheleniyordu, pekâlâ imzalı bir yavrukurt kartı da olabilirdi; ve şimdi bile eski karısı, büyük kırmızı bir çarpıyla “İş Yapılmıştır” çıkartması koyabilirdi zarfın içine.</p>

  <p class="block_1">Mutfağa gitti, Ann her hafta bu vakitlerde Graham’ın mutad reçetesi olan, yarı yarıya cin-tonik hazırlıyordu.</p>

  <p class="block_1">“Seni neredeyse <i class="calibre1">suçüstü</i> yakaladım,” dedi gülümseyerek.</p>

  <p class="block_1">“Ha?”</p>

  <p class="block_1">“Bugün seni öteki adamla neredeyse suçüstü yakaladım,” diye daha ayrıntılı konuştu.</p>

  <p class="block_1">“Ah. Hangisiydi?” Şakayı daha anlamış değildi.</p>

  <p class="block_1">“Baygın bakışlı herif. İnce bıyıklar, kadife rahat bir ceket, iki ucu açık puro, elinde şampanya bardağı - o.”</p>

  <p class="block_1">“Ah. O mu!” Hâlâ kafası netleşmemiş görünüyordu. “Enrico muydu yoksa Antonio mu? Her ikisinin de ince bıyıkları vardır ve hep şampanya içerler.”</p>

  <p class="block_1">“Riccardo.”</p>

  <p class="block_1">“Ah, Riccardo.” Hadi, Graham, sadede gel, diye düşünüyordu Ann. Beni sinirlendirmeyi kes.</p>

  <p class="block_1">“Riccardo Devlin.”</p>

  <p class="block_1">“Devlin<span class="text_6">…</span> Tanrım! Dick Devlin. Hey, <i class="calibre1">Ayın Üzerinde’</i>yi gördüğünü söylemek istemiyorsun değil mi? Tanrım, berbat değil miydi? <i class="calibre1">Ben</i> berbat değil miydim?”</p>

  <p class="block_1">“Sadece kötü rol dağıtımı. Ve senaryo da Faulkner’ın değildi, öyle değil mi?”</p>

  <p class="block_1">“Gülünç güneş gözlüğüyle, orada yatakta oturuyor ve, ‘Bunların hiçbirinin çıkmasını falan istemiyorum,’ diyordum — ya da öyle bir şey. Star rolü.”</p>

  <p class="block_1">“Bu bir ilerleme olabilirdi. Hayır, ‘Basında çıkmasını istemiyorum.’ diyordun sen.”</p>

  <p class="block_1">“Doğrusu, kesinlikle hiç çıkmadı da; ve hafifmeşrep bir kadın olmakla cezalandırıldım.”</p>

  <p class="block_1">“Hımmm.”</p>

  <p class="block_1">“Ne diye gördün filmi? İçinde Alice’in okulunun bulunduğu bir filmi görmeye gittiğinizi sanıyordum</p>

  <p class="block_1">“Görecektik. Şayet böyle bir film gerçekten var olsaydı, kuşkusuz görürdük. Şey... sanırım Barbara’nın şakalarından biriydi.”</p>

  <p class="block_1">“Barbara orospusu. Barbara orospusu.”</p>

  <p class="block_1">“Aaa, ben böyle bir sözcük kullanmazdım, sevgilim.”</p>

  <p class="block_1">“Hayır, gerçekten de - Barbara orospusu. O çocukcağızı görmek için haftada topu topu üç saatin var ve o, bunu bana saldırmak için kullanıyor.”</p>

  <p class="block_1">“Gerçek niyetinin bu olduğunu sanmam.”‘ Dediğine kendi de inanmıyordu Graham.</p>

  <p class="block_1">“Başka ne olabilir ki? Sırf benim kötü bir oyunculuk gösterdiğimi görmeni ve seni Alice’in önünde zor duruma düşürmeyi istiyordu. Küçük çocukların ne kadar kolay etki altında kaldıklarını bilirsin. Şimdi Alice beni sadece bir perde orospusu olarak görecek.”</p>

  <p class="block_1">“Bunu düşünmeyecek kadar aklı başında biri o.”</p>

  <p class="block_1">“Onun yaşındaki hiç kimse aklı başında değildir. Filmde öyle birine benziyorum; böyle biri olduğumu düşünecek Alice. ‘Babam gitti ve bir kaltakla evlendi,’ diyecek yarın okulda arkadaşlarına. ‘Sizin babacıklarınızın hepsi de anneciklerinizle evli, ama <i class="calibre1">benim</i> Babacığım Anneciğimi terk etti ve gidip bir kaltakla evlendi. Onu pazar günü gördüm. Gerçek bir kaltak.” Ann, bir kızın kapı kapılabileceği dehşeti mimiklerle taklit ediyordu.</p>

  <p class="block_1">‘‘Hayır, düşünmeyecek. Zaten bu sözcüğü bildiğini sanmıyorum,” diye yanıt verdi Graham, kendisi bile inanmadan.</p>

  <p class="block_1">‘“Doğrusu, üzerinde mutlaka bir etki bırakır, öyle değil mi? Barbara orospusu,” diye yineledi Ann bu kez bir özet yaparcasına.</p>

  <p class="block_1">Graham, Ann’in sövdüğünü işittiğinde yine ufak bir şoka uğradı. Onun ilk kez sövüşünü hep anımsıyordu. Yağmurlu bir akşam Strand boyunca yürüyorlardı ve birdenbire Ann kolunu bırakmış, durmuş, bacaklarının arkasına bakmış ve “Siktir!” demişti. Kendisi (ya da bildiği kadarıyla o) baldırına biraz pis su sıçratmıştı. Sadece bir baldırına; hepsi buydu. Yıkandığında leke giderdi; bir zararı yoktu; hava karanlıktı, bu yüzden kimsenin dikkatini çekmezdi; ve üstelik, akşamın başlangıcında değil, sonundaydılar. Ama buna karşın Ann, “Siktir!” demişti. Güzel bir akşam olmuştu; birlikte iyi bir yemek yemişlerdi, keyifleri yerindeydi, birbirlerine anlatacak şeyden yana sıkıntı çekmemişlerdi; ama her şeye karşın, birkaç su damlası ve Ann’in ağzından bir “Siktir!” sözcüğü çıkıvermişti. Ya ciddi bir şey olsaydı acaba ne derdi Ann? Bacağını kırsa ya da Ruslar çıkarma yapsalar ne olurdu?</p>

  <p class="block_1">Barbara hiçbir zaman küfür etmemişti. Graham Barbara ile birlikteyken hiç küfür etmemişti. Ağzından, kendi kendine söylediklerini saymazsak, “Lanet olasıca!” dışında hiçbir şey çıkmamıştı. O akşam, o ve Ann, Strand boyunca yürümeye devam ederlerken, usulca sordu.</p>

  <p class="block_1">“Şayet Ruslar çıkarma yapsalardı ne derdin?”</p>

  <p class="block_1">“Ha? Bu bir tehdit mi yoksa vaat mi?”</p>

  <p class="block_1">“Yok, demek istiyorum ki, demin taytına su sıçrattığında küfür ettin. Bacağını kırsan ya da Ruslar çıkarma yapsa, yahut başka bir şey olsa ne derdin onu merak ediyordum.”</p>

  <p class="block_1">“Graham,” diye yanıt verdi Ann dikkatlice, “sanırım oraya vardığımda o köprüyü geçerim.”</p>

  <p class="block_1">Bir süre sessizlik içinde yürümeye devam etmişlerdi.</p>

  <p class="block_1">“Sanırım benim ukala biri olduğumu düşünüyorsun. Sadece bilmek istedim.”</p>

  <p class="block_1">“Diyelim ki, epey içine kapanık bir yaşam sürdün.”</p>

  <p class="block_1">Bu tartışmayı o noktada bırakmışlardı o gün; ve Graham, Ann’le yakınlaştıkça, kendisinin de daha fazla küfür etmeye başladığına dikkat etmekten kendini alamıyordu. İlkin tedirgince, sonra gönül rahatlığıyla, sonra büyüyen bir hazla. Şimdi, diğer herkes gibi, sözü salt vurgulamak amacıyla, otomatik olarak küfrediyordu. Ruslar gelecek olurlarsa ve geldiklerinde, o zaman doğru sözcüklerin de geleceğini düşünüyordu.</p>

  <p class="block_1">“<i class="calibre1">Ayın</i> <i class="calibre1">Üzerinde’yi</i> yapmak nasıl bir şeydi?” diye sordu Ann’e o akşam birlikte bulaşık yıkarlarken.</p>

  <p class="block_1">“Eee, bazılarından daha az eğlenceliydi. Çok stüdyo çalışması yaptık. Bütçemiz düşüktü, bu yüzden hepimiz de aynı elbiseleri çok fazla giymek zorunda kaldık. Senaryoyu budadıklarını ve birden fazla sahneyi aynı günde çektiklerini anımsıyorum, sırf üstümüzü çok fazla değiştirmeyelim diye.”</p>

  <p class="block_1">“Peki İtalyan âşığın nasıldı?”</p>

  <p class="block_1">“Dick Devlin mi? East End kadar İngiliz’di o. Şu ana değin adını tam olarak pek duyuramadı, değil mi? Aslında, sanırım onu birkaç hafta önce bir tıraş köpüğü reklamında gördüm. İyi bir insandı; çok yetenekli değildi, ama iyiydi. Rol yapmayı beceremiyordu, kendi tabiriyle ‘gözlerinin ateşi’ dediği şeyi kullanıyordu sadece. İkimizin de işinin olmadığı bir öğleden sonra beni bowling’e götürdü. Bowling’e!”</p>

  <p class="block_1">“Ve...” Tabakları kurulamakta olan Graham, diğer tarafa döndü ve peçeteleri katlamaya başladı, böylelikle Ann yanıt verdiğinde bakışını yakalayamayacaktı. <span class="text_6">“...</span> oynadınız mı?”</p>

  <p class="block_1">“Evet.” Sesinin doğrultusundan Ann’in ona bakmakta olduğunu biliyordu. “Sadece bir kez sanırım.”</p>

  <p class="block_1">“Bir kerecikten fazla değil.”</p>

  <p class="block_1">“Fazla değil.”</p>

  <p class="block_1">Graham peçetelerin üstüne hafifçe vurarak düzeltti, yıkanması gerekmeyen bir çay kaşığını aldı, musluğa götürdü ve suyun içine attı. Bunu yaparken, Ann’i boynundan öptü ve küçük bir aksırma sesi çıkardı. Sonra aynı yerden bir daha öptü.</p>

  <p class="block_1">Ann’in ona doğrudan yanıt verme şeklinden hoşlanıyordu. Ann hiçbir zaman cilveli, kurnaz ya da kaçamak davranmıyordu. Pekâlâ yapabilecekken, hiçbir zaman, “Sen bilmeyi hak etmedin,” gibisinden bir tavır takınmıyordu. Sadece doğrudan söylüyordu ve olan neyse söylenen de oydu. Graham bu tarzdan hoşlanıyordu; sorarsa söyleniyordu; sormazsa söylenmiyordu. Basitti. Kahve tepsisini aldı ve oturma odasına gitti.</p>

  <p class="block_1">Ann oyunculuğu bıraktığına memnundu - bunu Graham’la tanışmasından birkaç ay önce gerçekleştirmişti. Yetenekle bir işte çalışma arasındaki raslantısal bağıntıyı kavraması için sekiz yıl yeterli olmuştu. Sahnede oynadığı birkaç rol, televizyon ve son olarak da film çalışması, en iyi halinde aslında fena olmadığına inandırmıştı onu; buysa kesinlikle onun için yeterince iyi değildi.</p>

  <p class="block_1">Birkaç ay boyunca kendisiyle mücadele etmiş ve sonunda işi bırakmıştı. Dinlenmek için falan değil, tam gün çalışabileceği farklı bir şey için; Redman ve Gilks’e girebilmek için Nick Slater’ın dostluğunu akıllıca kullanmıştı. (Sadece Slater ona iş önerisinde bulunmadan önce onunla yatmamak akıllılığını göstermekle kalmamış, Slater işi verse bile, yine de yatmayacağını açık açık söylemekle akıllıca davranmıştı. Slater böylesi bir uzlaşmaz tavırla karşılaşınca içi rahatlamış, ona adeta saygı duymuştu. Belki de bu en iyi yoldu, diye düşünmüştü Ann daha sonralar, modern yol: Bugünlerde insanlarla yatmadan da işe girilebiliyordu.) Ve her şey iyi gitmişti. Üç yıl içinde, altı haneli bütçesi olan, satın alma şubesinde müdür yardımcısı olmuştu; istediği kadar yolculuk yapabiliyordu, gerçi çalışma saatleri kimi zaman uzun olmakla birlikte, performansını kendine göre belirliyordu. Graham’Ia tanışmadan önce bile, alışılmadık bir dengenin yaşamına girdiğini sezmişti: şimdi her şey öncekinden daha sağlam görünüyordu.</p>

  <p class="block_1">Perşembe günü Graham, Barbara’ya telefon etti ve faturalar konusunda kısa bir pazarlığa girişti.</p>

  <p class="block_1">“İyi de Alice’in niçin bu kadar giysiye ihtiyacı olsun ki?”</p>

  <p class="block_1">“Çünkü onlara ihtiyacı var.” Klasik Barbara yanıtıydı bu: Cümlenin bir bölümünü alıyor ve sadece yineliyordu. Onun için daha az iş, sondan bir önceki yanıtı hazırlamak için kazanılan daha fazla zaman.</p>

  <p class="block_1">“Niçin üç sutyene ihtiyacı var?” “Onlara ihtiyacı var.”</p>

  <p class="block_1">“Niçin? Onların hepsini bir arada mı takıyor -üst üste mi?”</p>

  <p class="block_1">“Birini takıyor, biri temiz duruyor ve biri de yıkanıyor.”</p>

  <p class="block_1">“Ama ben daha birkaç ay önce üç sutyen parası verdim.”</p>

  <p class="block_1">“Dikkat etmemiş olabilirsin Graham ve umurunda olduğundan da kuşkuluyum, ama kızın büyüyor. Değişiyor... boyu.”</p>

  <p class="block_1">“Ah, her yanı serpilip gelişiyor demek istiyorsun,” demek istiyordu; ama artık Barbara ile şaka yapacak özgüveni kalmamıştı. Bunun yerine, yumuşakbaşlı bir tavırla kaçamak bir yanıt verdi.</p>

  <p class="block_1">“O kadar hızlı mı büyüyor?”</p>

  <p class="block_1">“Graham, eğer büyüyen bir kızı engellersen, bunun sözle ifade edilemeyen zararları olur. Bedeni etkileyen ruhu da etkiler; bu çok bilinen bir şeydir. Pintiliğinin bu boyutlara vardığını gerçekten bilmiyordum.”</p>

  <p class="block_1">Bu konuşmalardan nefret ediyordu Graham; özellikle de Barbara’nın Alice’i bir şekilde konuşmalarını dinlemeye ittiğinden ve sonra da, tartışma sırasında kendi tutumunu allayıp pulladığından şüpheleniyordu.</p>

  <p class="block_1">“İyi. Tamam. İyi. Ha, aklıma şimdi geldi, gecikmeli evlilik hediyesi için de teşekkürler, eğer buna evlilik hediyesi denirse.”</p>

  <p class="block_1">“Ne hediyesi?”</p>

  <p class="block_1">“Evlilik hediyesi. Sanırım pazar öğleden sonrası bir hediyeydi.”</p>

  <p class="block_1">“Ah. Evet; hoşlandığına sevindim.” Barbara ilk kez birazcık savunmada görünüyordu, bu yüzden içgüdüsel olarak yine bastırdı Graham.</p>

  <p class="block_1">“Gerçi bunu niçin yaptığını gerçekten anlamıyorum.”</p>

  <p class="block_1">“Gerçekten mi? Anlayamıyor musun?”</p>

  <p class="block_1">“Hayır, demek istiyorum ki, niçin ilgilendiğini…”</p>

  <p class="block_1">“Oh, kendini ne duruma soktuğunu bilmen gerektiğini düşünüyorum ben yalnızca.” Ses tonu kesin ve anaçtı; pozisyonunu elden kaçırdığını hissetti Graham.</p>

  <p class="block_1">“Çok naziksin.” Kancık, diye ekledi kendi kendine.</p>

  <p class="block_1">“Ne önemi var canım. Sanırım şu an Alice için, babasının ne çeşit bir etki altında olduğunu görmek önemli.” Graham “şu an” sözünü kaçırmadı.</p>

  <p class="block_1">“Ama Ann’in filmde oynadığını nasıl keşfettin? Afişte tam olarak görünmüyor bile.”</p>

  <p class="block_1">“Casuslarım var, Graham.”</p>

  <p class="block_1">“Hadi söyle, nasıl keşfettin?” Ama Barbara’nın bütün söylediği, “Casuslarım var,” oldu.</p>

  <p class="block_11" id="calibre_pb_7">&nbsp;</p>
</body>
</html>
