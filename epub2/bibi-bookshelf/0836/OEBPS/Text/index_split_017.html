<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_27" id="id_Toc402259919">XI<br class="calibre6" />
  At ve timsah</p>

  <p class="block_23">&nbsp;</p>

  <p class="block_23">&nbsp;</p>

  <p class="block_1">Sakatattan başka bir şey değilmiş diye kendi kendine aynı sözü yinelediğini fark etti Graham, arabasıyla Repton Gardens’a giderken. Sakatattan başka bir şey değilmiş. Şey, tam olarak değil, ama üste çıkan sakatattı. Bununla savaşarak kırk yıl geçilmişti ve şimdi yaşamının ironisini algılayabiliyordu: Başarısızlık diye değerlendirdiği yıllar - bütün mekanizmanın sessizce ve zahmetsizce durmaya yüz tutmuş gibi gözüktüğü o yıllar - aslında başarı zamanlarıymış.</p>

  <p class="block_1">Kurnaz bir şey şu sakatat, diye düşündü, tüm bunlar başladığından beri Staunton Road yıkama-yağlama servisinin önünden yüzüncü kez geçerken. Çok kurnaz bir şey. Kendisi de kolay alt edilir biri olmamıştı elbette: Zaten kırk yıl boyunca, bu sayede ayakta kalabilmişti. Başka insanlara çok daha çabuk erişiyordu bu. Ama sonunda herkese erişiyordu. Onunla uzun, yavaş, dolambaçlı bir yol almış ve sonunda kendine alet olarak, tamamen beklenmedik birini seçmişti. Onu seven; ve onun sevdiği Ann.</p>

  <p class="block_1">Ortaçağ’dan, Montaillou’dan beri pek bir şey değişmemişti; sakatata inanılan; kana, ciğere, safraya ve bu tür şeylere ciddi ciddi inanılan zamanlardan beri çok şey değişmemişti. Jack’in - her taşın altından çıkan Jack’in - ona açıkladığı en son kuram neydi? Beynin birbiriyle sürekli savaş halinde olan iki üç farklı katmanı olduğu. Sonuçta bu, iç organlarınızın sizi mahvettiğini söylemenin farklı bir şekli değil miydi yalnızca? Aradaki tek fark, savaş planıyla metaforun vücudunuzun seksen santim kadar yukarısına kaymış olmasıydı.</p>

  <p class="block_1">Ve savaş her zaman yitiriliyordu, Graham’a, kabullenmesi öğretilen şey buydu. Sakatat üste çıkıyordu. Yaşamınızı olabildiğince kurutarak bunu bir süre erteleyebilirdiniz; ne var ki bu, ileride sizi daha da değerli bir ganimet yapıyordu. Dünyadaki gerçek bölünme, savaşı yitirenlerle onu daha yapmamış olanlar arasında değil; savaşı yitirdiklerinde yenilgiyi kabul edebilenlerle edemeyenler arasındaydı. Belki de beynin içinde, <i class="calibre1">bunun</i> kararlaştırıldığı, küçük bir ıvır zıvır dolabı da vardır, diye düşündü Graham asık yüzlü bir kızgınlıkla. Ama insanlar arasında gerçekten böyle bir bölünme vardı. Sözgelimi Jack, yenilgisini kabul ediyordu, aslında buna dikkat eder görünmüyor, hatta bunu avantaja çeviriyordu. Oysa Graham bunu kabul edemiyordu ve hiçbir zaman da edemeyeceğini biliyordu. Bu da ironikti, çünkü Jack daha kavgacı ve haşin bir karakterdi; Oysa Graham, başkalarının ona yakıştırdığı yumuşak başlı, sevimli, hafiften ezik karaktere çok yakın görürdü kendini.</p>

  <p class="block_1">“Telefondayım da” diye homurdandı Jack, aradan bir hayli vakit geçtikten sonra kapıyı açarak. Sonra holden aşağı doğru koşturdu.</p>

  <p class="block_1">“Hayır, kalbimin şah damarı,” dediğini işitebiliyordu Graham, yağmurluğunu çıkarıp bir askıya asarken. “Hayır, bak, şimdi değil, seni daha sonra ararım<span class="text_8">...”</span> Graham ceket ceplerine hafifçe vurdu. “... bilmiyorum. Çok uzun değil… öperim.”</p>

  <p class="block_1">Birkaç gün önce olsa Graham, Jack’in kiminle konuştuğuyla ilgileneceğini düşündü; Ann olabilir miydi acaba? Şimdi hiç önemi yoktu artık. Merdivenlerde ona pis pis sırıtan bir dizi tanıdık iç çamaşırı olsa da. Graham’ın canı yine de sıkılmazdı.</p>

  <p class="block_1">Jack birazcık sinirli görünüyordu. “Küçük bir kuşçuk kulağıma bir şeyler fısıldıyordu sadece,” dedi neşeyle, açıklama kabilinden. “İçeri girsene, ahbap,” Tedirgin tedirgin sırıttı. Oturma odasına doğru dönerek, ilk kez yorum yapmadan osurdu.</p>

  <p class="block_1">“Kahve mi?” Graham başıyla evet dedi.</p>

  <p class="block_1">Aynı koltukta oturup, Jack’e kaygı dolu cahilliklerini titreye titreye anlatışından bu yana sadece birkaç ay geçmişti. Şimdi yine aynı koltukta oturuyor, Jack’in kahve bardaklarına bir kaşıkla tıktık vuruşunu dinliyor ve her şeyi bildiğini hissediyordu. Tabii, her şeyi doğrudan olgusal anlamda biliyor değildi - sözgelimi, Jack ile Ann’i -ama her şeyi daha geniş anlamda biliyordu. Eski hikâyelerde, insanlar büyüyor, mücadele ediyor, başlarından bir sürü kötü şey geçiyor ve sonunda olgunluğa, dünyayla barışık olma duygusuna erişiyorlardı. Graham, çok fazla mücadele etmediği kırk yıldan sonra, birkaç ay içinde olgunluğa eriştiğini hissediyor ve son huzursuzluğun doğal hali olduğunu, geri döndürülemez biçimde kavrıyordu. Bu ani bilgelik onu ilkin çok şaşırtmıştı; şimdi kendini sakin hissediyordu. Elini ceket cebine atarken, yanlış anlaşılabileceğini kabul etti; yalnızca kıskanç, kaçık biri olarak görülebilirdi. Şey, onların sorunuydu bu.</p>

  <p class="block_1">Ve büyük olasılıkla, yanlış anlaşılmanın avantajı, dedi kendi kendine, Jack ona bir kahve bardağı uzatırken, hiçbir şeyi açıklamanın gerekmemesi. Gerçekten açıklamak gerekmiyordu. Son aylarda gidip gördüğü filmlerin en küçümsenecek özelliklerinden biri de, karakterlerin cinayet gerekçelerini açıkladıkları, o kendinden memnun uzlaşma anıydı. “Seni öldürdüm, çünkü seni çok fazla seviyordum,” diye sızlanıyordu, elinde kan damlayan bir testere olan oduncu. “Bunu, içimde kabaran nefret okyanusu kadar büyük hissettim ve <i class="calibre1">patlamak</i> zorunda kaldım,” diye insanın kafasını karıştırıyordu şiddete meyilli ama sevimli, siyahi yeniyetme kundakçı. “Sanırım, Babamın sultasından hiçbir zaman kurtulamadım, bu yüzden âşık oldum sana,” diye içtenlikle itiraf ediyordu şimdi mutsuz olan gelin. Graham böyle anlarda, yaşamla dramatik toplum kuralları arasındaki büyük açıklıktan ürkmüştü hep. Yaşamda eğer istemezseniz, açıklamak zorunda değildiniz. Sizi dinleyenler olmadığı için değil; dinleyenler vardı ve genellikle gerekçelere susamış olan dinleyicilerdi bunlar. Mesele sadece, onların hiçbir hakkının olmamasıydı; yaşamınıza girerken gişeye hiç para ödememişlerdi.</p>

  <p class="block_1">Bu yüzden bir şey söylemem gerekmiyor. Üstelik, bir şey söylememem önemli. Jack beni arkadaşlık duygusunun tuzağına sürükleyebilir ve o zaman kimbilir hangi noktada olurum? Herhalde farklı hiçbir yerde, ama zoraki varılmış bir uzlaşmayla, açıklamakla lanet olasıca anlaşılmak arasında bir yerde.</p>

  <p class="block_1">“Yeni bir şey var mı, ahbap?”</p>

  <p class="block_1">Jack ona hafif bir kızgınlık duygusuyla bakıp duruyordu. Bu, evlilik danışmanlığı hizmetini yürüttüğüne göre, enayilerin de birkaç normal kurala uymalarını diliyordu Jack. İşi olduğunu anlamamışlar mıydı? Bütün şu kitaplarının, bir sabah şöminenin dibinde beliriverdiğini ve bütün yaptığının kitapların üzerindeki kurumu silip onları dosdoğru yayımcılara göndermek olduğunu mu sanıyorlardı? Düşündükleri şey bu muydu? Ve şimdi kitaplar, sadece herhangi bir uyan vermeden belirmekle kalmamışlardı, orada taş bloklar gibi durup duruyorlardı. Othello, adı şey olan şu adama dönüşüyordu - Ozymandias.</p>

  <p class="block_1">“Çıkar bakalım ağzındaki baklaları, hadi çıkar,” dedi Jack. Graham’ın sessiz kalması üzerine daha tereddütlü bir şakacılıkla, “Çıkar bakalım baklaları, hadi, çıkarmayacak mısın?” diye sözünü yineledi.</p>

  <p class="block_1">Graham ona doğru baktı ve mesafeli bir tavırla gülümsedi. Kahve bardağını gerekenden daha sertçe kavradı ve bir yudum içti. “Kahve hoşuna gitti mi, <i class="calibre1">şef?”</i> diye sordu Jack.</p>

  <p class="block_1">Yine hiçbir yorum yoktu.</p>

  <p class="block_1">“Demek istiyorum ki, otuz ginemi bu şekilde kazanmaya hayır demem; neticede benim meselem değil. Her deli doktorunun bunun için bana gıpta edeceğini hayal edebiliyorum. Sadece birazcık sıkıcı. Demek istiyorum ki, eğer seni bundan sonraki romanıma <i class="calibre1">koyacaksam,</i> içinde neler olup bittiğini daha fazla hissetmem gerekir, öyle değil mi?”</p>

  <p class="block_1"><i class="calibre1">Seni bundan sonraki romanıma koyacak...</i> Ah, evet ve kendimi tanımayayım diye burnumun ucuna da bir ben konduracak mısın? Beni kırk iki yerine otuz dokuz yaşında yapacak mısın? Böyle incelikli bir rötuş olacak mı? Graham, bu ironik yanıt kışkırtısına direndi gene de. Aslında şimdi, ellerinin terlemesinden endişe ediyordu. Jack birdenbire masadan kahvesini aldı ve uzun odasının öteki ucuna doğru yürüdü. Piyano taburesinin üzerine oturdu, çevresindeki bazı ıvır zıvırın yerini değiştirdi, bir sigara yaktı ve daktilosunun düğmesine bastı. Graham, elektrikli makinenin alçak perdeden uğultusuna, sonra da tuşların hızlı tıkırtısına kulak verdi. Ona sıradan bir daktilo gibi gelmiyordu bu makine, daha çok televizyonda spor sonuçlarını ilan eden şu şeylere benziyordu - neydi adı, teleyazıcı gibi bir şeydi? Doğrusu, yersiz de değildi bu: Bugünlerde Jack’in yapıtları aşağı yukarı otomatik olarak üretiliyordu. Belki de makinesinde, uçaklardaki otopilot gibi, özel bir düğme vardı: Jack’in ona sadece basması yetiyor ve teleyazıcısı dışarıya oto-ıvır zıvır döküyordu.</p>

  <p class="block_1">“Rahatsız ediyor değilsin beni,” diye seslendi Jack uğultunun içinden. “İstediğin kadar kal.”</p>

  <p class="block_1">Graham gözlerini oturma odasına doğru çevirdi. Romancı sırtı ona dönük olarak oturuyordu; Graham, onun yüzünün sağ yanını ve kıvırcık kahverengi sakalının bir parçasını şöyle böyle görebiliyordu. O delişmen, ama sevimli mi sevimli tavrıyla sigaralarını yerleştirdiği noktayı da az çok seçebiliyordu. “Aranızda yanık kokusu alan biri var mı?” derdi Jack yüzünün ifadesini hiç değiştirmeden ve o geceliğine arzularının nesnesi olan kişi, bu tuhaf, dalgın, özyıkıcı, ama kesinkes yaratıcı adama zevkle iç geçirip dururdu. Graham, bunların bazılarına daktilodaki oto-ıvır zıvır düğmesi hakkında bir şeyler söyleyebilmiş olmayı arzu ederdi.</p>

  <p class="block_1">“Ne zaman istersen kendine biraz daha kahve al,” diye seslendi Jack. “Birkaç gün kalmayı düşünüyorsan derin dondurucuda yığınla yiyecek var. Boş yatak hazır.”</p>

  <p class="block_1">Tabii ki hazır olurdu. Ne zaman işe yarayacağını insan asla bilemezdi. Jack’in, evlilik yatağının kutsal ateşini söndürme konusunda kimi kaygıları olacağından ötürü filan da değildi bu.</p>

  <p class="block_1">Graham, tuhaf bir biçimde, Jack’den eskiden ne kadar hoşlanıyorduysa şimdi de o kadar hoşlanıyordu. Ama bunun söz konusu davayla kesinlikle hiçbir ilgisi yoktu. Kahvesini yere koydu ve sessizce ayağa kalktı. Sonra yazı masasına doğru yavaş yavaş yürüdü. Klavyenin uğultusu ve arada sırada çıkan takırtıları adımlarının sesini bastırdı. Jack’in ne çeşit bir cümle yazmakta olduğunu merak etti; klişe bir cümle yazmıyor olduğunu umuyordu, duygusal bir biçimde.</p>

  <p class="block_1">Bu, en beğendiği bıçaktı: Siyah kemik saplı, iki buçuk santim genişliğinde gitgide sivrilen keskin uçlu on beş santimlik bir bıçak. Cebinden çıkarırken kaburgaların arasına daha kolaylıkla girebilsin diye yana doğru çevirdi. Son birkaç adımı attı; bıçağı saplamak yerine öylesine önünde tutarak Jack’in üzerine doğru yürür gibiydi. Derken sağ tarafından sırtının ortasına nişan aldı. Bıçak sert bir şeye çarptı, sonra biraz aşağı doğru kaydı ve derken uzunluğunun aşağı yukarı yarısı kadar gömüldü.</p>

  <p class="block_1">Jack doğal olmayan tizlikte ilginç bir inleme sesi çıkardı ve ellerinden biri klavyenin üzerine düştü. Yazı makinesinden art arda vuruş sesleri geldi, sonra birkaç tuş iç içe geçti ve gürültü durdu. Graham gözlerini kendi eline eğdi ve bıçağın, sarsıcı girişi sırasında işaret parmağının üst kısmını kesmiş olduğunu gördü. Bıçağı geri çekip çıkarırken bakışlarını yan tarafa çevirdi.</p>

  <p class="block_1">Jack, sol dirseği daktilonun üzerinde sürünerek ve hâlâ kâğıda erişmeye çabalayan sıkışmış harf dizisine birkaç tuş daha göndererek taburenin üzerinde sallandı. Sakallı yüz yavaşça aşağı kayarken Graham sonunda kontrolü kaybetti. Bıçağı Jack’in vücudunun alt kısmına, kalple cinsel organlar arasındaki noktaya üst üste sapladı. Birkaç darbe sonra Jack, ses çıkarmadan piyano taburesinden halının üzerine yuvarlandı; ama Graham’ı bu da yatıştırmadı. Bıçağı aşağı doğru saplayabilmek için tuttuğu yeri değiştirdi ve aynı noktaya inatla saplayıp durdu. Kalple cinsel organlar arasına, istediği orasıydı. Kalple cinsel organlar arası.</p>

  <p class="block_1">Jack’i kaç kez bıçakladığını bilmiyordu. Bıçak daha kolay girer gibi olduğunda ; artık Jack’in değil kendi vücudu direnir gibi olduğunda duraklamıştı. Bıçağı son kezçekip çıkardı ve onu Jack’in süveterine sildi, sonra arkadaşının göğsünün üzerine yerleştirdi, mutfağı gitti ve elini yıkayıp çalkaladı. Bir yara bandı buldu ve parmağının üst eklemi üzerine beceriksizce gerip tutturdu. Sonra koltuğuna döndü, oturdu, eğilip yerdeki kahveyi aldı. Bardağın yarısı doluydu ve hâlâ yeterince sıcaktı. İçmeye başladı.</p>

  <p class="block_3">&nbsp;</p>

  <p class="block_29">*</p>

  <p class="block_3">&nbsp;</p>

  <p class="block_1">Saat yedide Ann, yemek kokuları, Graham’ın titreyen elinde büyük bir içki bardağı ve gözyaşlarıyla, kınamalarla dolu bir başka akşam bulmayı bekleyerek eve vardı. Durumun daha iyiye gideceği ya da bunu nasıl sağlayacağım düşünmeyi bir yana bırakmıştı. Artık her günü kendi içinde karşılıyor ve akşamlar kötüye giderken, hoş anılara tutunmaya uğraşıyordu. İki şeyden güç alıyordu: Birincisi, hiç kimsenin böylesine olumsuz duygularla sonsuza kadar ayakta kalma gücünü bulamayacağı inancıydı. İkincisi, Graham’ın onu ancak ender olarak doğrudan kınıyor gözüktüğünü fark etmesiydi: Yani, <i class="calibre1">şimdiki</i> onu. O, geçmiş bir ona, şimdiki bir duruma düşmandı, ama şimdiki bir ona değil. Ve bu rahatlatıcı kaynakların Graham yanında olmadığı zamanlar daha iyi işlediğini görüyordu. Graham yanındayken, durumun sonsuza değin sürüp gitmesi ve Graham’ın ondan gerçekten nefret etmesi daha olası gözüküyordu.</p>

  <p class="block_1">Saat sekizde Ann, Graham’ın bölüm başkanına telefon etmiş ve bölüm başkanı. Graham’ın mesaisini tamamladıktan sonra ikindi sularında eve gittiğini tahmin ettiğini söylemişti. Bölüm sekreterinin ev numarasını ister miydi? Arın bunun gerekli olduğunu zannetmiyordu.</p>

  <p class="block_1">Saat sekizi on geçe Jack’e telefon etti ve hiç yanıt alamadı. Graham’ın yine filmlere gitme hummasına kapılmadığını umuyordu.</p>

  <p class="block_1">Saat onda, istemeye istemeye Barbara’ya telefon etti ve karşısına Alice çıktı. İki saniye sonra Barbara karşısındaydı.</p>

  <p class="block_1"><i class="calibre1">“Kızımla</i> konuşmanızın iyi bir fikir olduğunu sanmıyorum, çok teşekkür ederim, kocamı elimden aldığınıza göre, şimdi elimde kalan bir tek o.” Hiç kuşkusuz, konuşulanları Alice’ in duymasını planlamıştı.</p>

  <p class="block_1">“Özür dilerim, telefona onun çıkacağını bilmiyordum.”</p>

  <p class="block_1">“Öyle ya da böyle, bir daha buraya telefon etmenizi istemiyorum.”</p>

  <p class="block_1">“Etmem. Anlıyorum.”</p>

  <p class="block_1">“Anlıyor musunuz? Ooo iyi, demek bir şeyler anlıyorsunuz. Kocamı çalan kadının <i class="calibre1">anladığını</i> bilmek bana en azından bir hayli heyecan veriyor. Belki de siz beni, benim kendimi anladığımdan daha iyi anlıyorsunuz, belki de Graham’ı benden, benim iyiliğim için çaldınız.”</p>

  <p class="block_1">Ne kadar dolaylı da olsa, onunla herhangi bir ilişki kurmaya mecbur kalana değin, Barbara için her zaman bir duygudaşlık hissetmişti Ann. Şimdi bunun neredeyse tükendiğini hissediyordu. Barbara işleri karmaşık hale getirmekten ne diye bu kadar zevk alıyordu?</p>

  <p class="block_1">“Şeyi merak ettim — Graham’dan haber alıp almadığınızı merak ettim sadece.”</p>

  <p class="block_1">“Haber almak mı? Niye alayım ki? Perşembe değil.”</p>

  <p class="block_1">“Hayır, demek istiyorum ki, eve gelmedi. Acaba şey mi yaptı diye merak ettim... Alice’i bir yerlere falan mı götürdü diye.”</p>

  <p class="block_1">Bir gülme sesi duyuldu, sonra da telefonun öteki ucundan teatral bir iç çekiş.</p>

  <p class="block_1">“Hele, hele, hele. <i class="calibre1">Madem</i> soruyorsunuz, söyleyeyim, Hayır, Graham’ı görmedim, Hayır, mahkemenin dediği günler dışında Alice’i görmesine asla izin vermem zaten ve Hayır, nerelerde olabileceğini düşünemiyorum çünkü,” (tonu daha keskinleşti) “eve, bana gelmediği yegane zamanlar <i class="calibre1">sizinle</i> kırıştırdığı zamanlardı. Valizi yerinde mi diye baktınız mı?”</p>

  <p class="block_1">“Ne demek istiyorsunuz?”</p>

  <p class="block_1">“Pekâlâ, size onun hareket tarzını söyleyeyim, böylelikle öğrenmiş olursunuz; gerçi şunu da söyleyeyim ki, eğer şimdiden, ne kadar oldu, üç yıl, dört yıl, sıkıntı vermeye başlıyorsa, sizin için çok şey ifade edeceğini de sanmıyorum bunun. Evet, dört yıl olmalı, çünkü bizi terk ettiğinde Alice on iki yaşındaydı, çocuğun gelişimindeki nazik bir zamanda nasıl olup da çekip gittiğini söylediğimi anımsıyorum ona ve şimdi Alice on altı yaşında olduğuna göre Graham’ ı dört yıl önce çalmış olmalısınız. Görüyorsunuz işle, bugünlerde her şeyi böyle tarihlendiriyorum. Belli bir aşamada siz de kendinizi aynı şeyi yaparken bulabilirsiniz. Valiz meselesi şundan ibaret, yalnızca tek bir valiz alıyor yanına hep. Sadece birkaç giysi, diş fırçasını bile almıyor. Sanırım böyle kendini daha az suçlu hissediyor. Sadece tek bir valiz, bu sizin için fena bir durum değil; hezimeti için bayağı büyük bedel ödettim ben. Ah, öteki şey de şu, taksiyi köşede bekletiyor. Valiziyle kederli kederli ve ahlıyarak yürüyor ve köşede taksiye atlıyor. Yerel taksi şirketini arayıp nereye gittiğini niye sormuyorsunuz? Demek istiyorum ki, <i class="calibre1">ben</i> olsam böyle yapardım.”</p>

  <p class="block_1">Telefon ansızın kapatıldı. Ann kendini çok sıkıntılı hissediyordu. Barbara kesinlikle olumsuz duygular uyandırma yeteneği olan birisiydi.</p>

  <p class="block_1">Saat on buçukta yeniden aradı Jack’i. Graham besbelli ki dışarıda geceleyecekti.</p>

  <p class="block_1">İnsanın ne yapması gerekirdi? Polisi mi arasaydı? “Belki de eski bir arkadaşıyla karşılaşmıştır, Hanımefendi. İçer miydi’?” Buna kolay kolay hayır diyemezdi. Ama Graham daha önce hiç bu kadar geç kalmamıştı.</p>

  <p class="block_1">On bire çeyrek kala yukarı çıktı ve Graham’ın çalışma odasının kapısını itip açtı. Parti gecesinden beri buraya girmemişti. Otomatik olarak pencereye doğru yürüdü ve aşağıya, kayalığa doğru bahçeye baktı. Graham’ın orada olmaması bir bakıma insanın içine su serpiyordu.</p>

  <p class="block_1">Perdeleri kapatma zahmetine katlanmadan ışığı yaktı. Bu odaya girmesi yasaklanmış filan değildi, ama nedense kendini bir yere gizlice giriyormuş gibi hissediyordu. Burası, Graham’ın evliliklerinde mahrem alanıydı; ve bu, salt burada çalıştığı için de böyle değildi.</p>

  <p class="block_1">Çevresine bakındı. Yazı masasına, koltuğa, kitap raflarına, dosya dolabına. Değişen tek şey yazı masasının üzerindeki fotoğrafıydı. Masada evlilik günlerinde çekilmiş bir fotoğrafı dururdu - şimdiye değin çekilmiş en mutlu fotoğrafı olduğunu düşünüyordu bunun Ann. Şimdi bu fotoğrafı, ona verdiğini neredeyse unuttuğu bir başka fotoğrafıyla değiştirmişti Graham: On beş yaşındaydı, vücudu tepeden tırnağa ergenlik öncesinin yağıyla kaplıydı, saçında küçük kızların taktıkları türden bir bant vardı ve yüzünde, dünyayı ve bütün olup bitenleri onaylayan bir gülümsemeyi, eğreti bir biçimde koruyordu.</p>

  <p class="block_1">Ne olduklarına bile bakmadan Graham’ın yazı masasının üstündeki kâğıtlardan bir ikisini çekiştirdi. Sonra dalgın dalgın dosya dolabının üst çekmecesini açtı. 1911-15: Düzgün bir biçimde sıraya konmuş dosyalarla doluydu. İkinci çekmeceyi aça: 1915-19. Çekmece bu hafif dokunuşla dışarıya çıktı; açıldığı için biraz sorumluluk hissetti.</p>

  <p class="block_1">Bir dergi yığınının üstünde çaprazlama olarak bir Kleenex kutusu duruyordu; üstteki kâğıt mendil yan yarıya dışarı çekilmişti. Kutuyu bir yana itti. Otuz dergilik bir yığının en üsttekinin arka kapağı görünüyordu: Göz alıcı bir sigara reklamıydı. Ann ön kapağı çevirdi ve içinde çıplak kadın fotoğraflarının bulunduğu bir dergi olduğunu keşfetti. Hepsinin de ön kapakları aşağı dönük öteki dergileri karıştırdı: Farklı başlıklar, aynı türden konular. Demek bu yüzden Graham artık onu düzmeye istekli görünmüyordu.</p>

  <p class="block_1">Ya da belki.<span class="text_8">.. ya</span> da belki, tersi doğruydu: istekli olmadığı için özellikle bunu yapıyordu. Yumurta-tavuk meselesi, diye düşündü. Üstteki derginin sayfalarını yeniden hızla karıştırırken, içinde bir tedirginliğin kıpırdadığını hissetti; kamı kasıldı. Graham buraya çıkmakla ona sadakatsizlik etmiyordu elbette, sadece - evet, sadece bir bakıma sadakatsizlik de ediyordu. Bir tomar aşk mektubu bulmaktan daha iyiydi bu, diye düşünüyor; ama yine de kendini ihanete uğramış hissediyordu Ann. Şoka da uğramıştı; gördüklerinden ötürü değil, ama Graham’ın - erkeklerin - buna duyduğu ihtiyaçtan ötürü. Niye erkekler bunu bu kadar çok dile getirmek zorunda kalıyorlardı? Niye onlar, dergilerinin önüne ata biner gibi oturuyorlar, sözüm ona bir oturuşta düzinelerce kadının ırzına geçiyorlardı? Bu kadar kaba cinsel uyarıcılara niye ihtiyaç duyuyorlardı? Hayal güçlerine ne olmuştu bunların?</p>

  <p class="block_1">1919-24 çekmecesini çekip açtığında burnuna hafif bir badem kokusu çarptı; nedeni, açılmış, ama şimdi kuruyan bir yapıştırıcı kavanozundan yayılan kokuydu. Plastik spatula kapağın içine yeniden yerleştirilmemişti, sarı bir kupür defterinin üstünde, birkaç yapışkan damlasıyla birlikte duruyordu. Ann evin sessizliğini boş yere kontrol ederek durakladı ve sonra onu ortasından açtı. Kendi iki fotoğrafını - demek buraya gitmişlerdi - ve bazı gazete kupürü fotokopileri gördü. İlk ve en kötü filmlerinden birinin eleştirileriydi bunlar: Graham’la tanışmazdan yıllar önce çıkan ve hiçbirinde adının bile anılmadığı eleştiri yazıları. Kendisinde kopyaları bile yoktu bunların.</p>

  <p class="block_1">İncelemeye başladı, sonra başa döndü ve ağır ağır bütün defleri sonuna değin inceledi. Onunla tanışmadan önceki yaşamının Graham tarafından tutulan gizli kaydıydı bu: Fotoğraflar, filmlerinin eleştirileri (tahmin edileceği üzere bunların pek azı ona göndermede bulunuyordu); para sıkıntısı çektiği zamanlarda mankenlik yaptığı bir iki süveter reklamının fotokopileri <i class="calibre1">(onları</i> nasıl bulabilmişti?); hatta adının dedikodu sütunlarında ahlâksızca yer aldığı az sayıda olayın - bereket versin ki, çok azdı bunlar - kopyaları. Bunlardan birini Graham kırmızı daire içine almıştı:</p>

  <p class="block_34">...görülenler arasında. çarşaf-arası romanların şehvetli yazarı, bu toprakların çocuğu Jack Lupton’ın yanında, hep-daha çok-çalışmalıyım diyen geleceğin yıldızcığı Ann Mears de vardı. Duyduğumuza göre Bay Lupton’ın boşanmasının (iki çocuk var) eli kulağında, ama sakallı delikanlı yorum yapmaktan çekindi...</p>

  <p class="block_3">&nbsp;</p>

  <p class="block_1">Bu cümlelerin onu zamanında ne kadar hasta ettiğini; ajansının talimatları üzerine bunları kafasından nasıl attığını anımsadı.</p>

  <p class="block_1">Sayfanın sağ yanında bulunan bu gazete kupürünün yanında kırmızı keçe kalemle yapılmış bir ok vardı; okun sapı sayfanın üzerinde gözden kayboluyordu. Çifte yapraklı bir sayfa boyunca, başladığı yere kadar onu izledi Ann: <i class="calibre1">Gözyaşı İçin Çok Geç</i>’in bir eleştirisiydi bu (dedikodu sayfası kesiğinden üç ay önce çıkmıştı). Şu boktan film. Eleştiri, Jack tarafından kaleme alınmıştı. Tanrım, Jack tarafından! Bunu tamamen unutmuştu. Kısa bir süre pazar gazetelerinden birinin film eleştirmenliğini yapmıştı Jack. <span class="text_9">Ve</span> çok geçmeden de onunla bir partide tanışmıştı. Eleştirinin bir bolümü kırmızı daire içine alınmıştı:</p>

  <p class="block_35"><span class="text_10">...</span> <i class="calibre1">Bu beş para etmez film parçasının genel dumanlı hiçliği arasında, onu tam bir popo-uyuşukluğuna yol açmaktan kurtaran birkaç an var. Bu anlar esas olarak, aslında filmde önemsiz bir rol üstlenen ve zarafetini bu bulutlu filmin üzerinde bir gökkuşağı gibi açıveren Ann Mears’in görünmesiyle ortaya çıkmaktadır...</i></p>

  <p class="block_3">&nbsp;</p>

  <p class="block_1">Sonunda Ann, orada, gizli bir övgü günlüğü, kısa mutlulukları üzerine duygusal bir işaret bulabileceğine pek az güvenerek 1924-29 çekmecesini açtı. Solda bir video kasedi vardı; sağda kahverengi bir z<span id="id_GoBack">arf. Kasetin üzerinde ne olduğunu belirten bir işaret yoktu. Zarfı açtı ve bir kitaptan ya da birkaç kitaptan yırtılıp çıkarılmış sayfalar tomarı buldu. Bazı sayfaların yanlarında kırmızı eğri büğrü çiziktirmeler, altları çizilmiş satırlar ve ünlem işaretleri vardı. Sayfalardan birinin Jack’in bir romanından olduğunu zar zor anladı ve sonra, bu sayfaların ortak kaynağını yavaş yavaş algıladı. Neredeyse her sayfanın bir şekilde seks olayına gönderme yaptığına dikkat ederek baştan sona karıştırdı.</span></p>

  <p class="block_1">Kaseti aşağıya götürdüğünde saat sabahın üçüydü. Graham’ın yazı masasını ihtiyatla karıştırması hiçbir sonuç vermemişti; kitap rafları sadece Jack’in parçalanmış beş romanını açığa vurmuştu. Kaygılar içinde, kaseti videoya yerleştirdi ve yeniden başa sardı. Kaset yeni bir çikolatalı bisküvi için çekilmiş bir reklam filmiyle başladı; filmde İskoç etekliği giymiş bir hizmetkâr Kraliçe Victoria’nın huzuruna çıkıyor ve ona gümüş tepsi üzerinde bisküvi paketi sunuyordu. Kraliçe paketi açıyor, bir bisküvi alıp ısırıyor ve tombul, yaslı yüzü, gülümsemeyle aydınlanıyordu. “Şaşırmadık,” diye yorumda bulunuyordu Kraliçe, bunun üzerine, İskoç etekliği giymiş bir dizi saray adamı, bisküviyi överek sekiz saniyelik bir şarkı-dans numarasına girişiyorlardı.</p>

  <p class="block_1">Ann reklam filmini daha önce hiç görmemişti. Ama tekrar tekrar görmek zorunda kalacaktı. Kasette aynı reklamın sekiz kaydı vardı. Üçüncü görüşünde, kendini beceriksiz bir biçimde, bildik bir şeyin farkına varmış buldu; beşincisinde, düşük bıyıklar ve düşük ekose kepi altında onu tamdı. Dick Devlin. Nasıl keşfetmişti onu Graham? Devlin olduğunu bildiği halde, onu ancak son üç kayıtta tanıyabilmişti. Peki niçin sekiz versiyonu vardı?</p>

  <p class="block_1">Ann o gece yatmadı. İçerdiği gizlilik ve saplantıdan şaşkına dönmüş halde, kaseti yeniden oynattı. Sonra dosya dolabına döndü. Kaçırmış olduğu tek şey - çünkü onu başlangıçta bir astar kâğıdı sanmıştı - sayfa sayfa <i class="calibre1">Evening Standard</i>’tı. Hep de aynı sayfa: Sinemalar rehberi. Her biri kırmızı keçe kalemle yapılmış bulanık dairelerle işaretlenmişti. Çoğunlukla işaretlenen filmlerin adlarını bile işitmemiş olduğunu fark ediyordu; bunlarla kendisi arasındaki varsayımsal bağlantı anlaşılmaz bir şeydi.</p>

  <p class="block_1">Jack’in romanlarından yırtılmış sayfaları bir kez daha karıştırdı ve ortaya bir motifin çıktığını gördü. Ama eğer bütün bunların <i class="calibre1">benimle</i> ilgili olduğunu düşünüyorsa, delirmiş, diye düşündü; sonra bunu gözden geçirdi. Graham deli değildi. Graham üzgündü; kederliydi; bazen sarhoştu; ama deli denemezdi ona. Tıpkı kıskanç denemeyeceği gibi. Onun için kullanamayacağı bir sözcüktü bu. Yine, üzgündü Graham; kederliydi; onun geçmişine ayak uyduramamıştı; ama kıskanç değildi. Jack onun için, “benim küçük Othello’m” diye imada bulunduğunda rahatsız olmuştu; sadece tepeden bakarak söylenmiş bir söz olduğu için değil, Ann’in olaylara bakışını değiştirdiği için.</p>

  <p class="block_1">Sonunda canı istemeye istemeye Barbara’nın tavsiyesine uydu ve Graham’ın giysi dolabına baktı: Bütün giysileri orada gibiydi. Valizi hâlâ oradaydı. Elbette olacaktı; elbette çekip gitmemişti Graham.</p>

  <p class="block_1">Ertesi sabah saat onda hastanelere ve polise telefon etti. Hiçbiri de onu görmemişti. Polis, arkadaşlarına telefon edilmesi tavsiyesinde bulundu. İçen biri olup olmadığını sormadılar, gerçi şöyle demekten de geri kalmadılar, “Kavga falan ettiniz mi, Hanımefendi?” İşe telefon etti ve onlara kendisini rahatsız hissettiğini söyledi. Ardından Jack’i son bir kez aradıktan sonra Metro’ya yürüdü.</p>

  <p class="block_1">Araba Repton Gardens’daki dairenin önünde duruyordu; zile Graham yanıt verdi. Ann içgüdüsel olarak kendini ona doğru attı ve kollarını beline doladı. Graham hafifçe omzuna vurdu, sonra onu hole doğru götürürken sol ayağıyla kapıyı tekmeleyip kapadı. Onu oturma odasına doğru yürüttü; Ann beceriksiz bir biçimde yana doğru gitmek zorunda kaldı, ama aldırış etmedi. Graham onu durdurduğunda hâlâ onun boynuna, yandan görünüşüne, alnına bakıyordu Ann. Graham ondan öteye, odanın öteki ucuna doğru bakıyordu. Ann döndü ve piyano taburesinin yanında uzanmış yatan Jack’i gördü. Süveterinde çok sayıda delik vardı ve karnının her yanı leke içindeydi. Göğsünün üzerinde bir bıçak durduğunu fark etti.</p>

  <p class="block_1">Ann doğru dürüst bakamadan, Graham onu omuzlarından çok sıkıca tutarak mutfağa götürdü. Bunu yaparken daireye vardığından beri ilk kez mırıldandı.</p>

  <p class="block_1">“Sorun yok.’’</p>

  <p class="block_1">Öyle olmaması gerekliğini bilmesine karşın, bu sözcükler Ann ‘i sakinleştirdi. Graham onu, yüzü bahçeye dönük şekilde, lavaboya dayalı bırakıp ellerini sırtına doğru çektiğinde karşı koymadı Ann; bunu yapmasına izin verdi ve Graham birkaç saniyeliğine gittiğinde orada bekledi. Graham döndüğünde bileklerini, çok fazla sıkmadan, plastik bir çamaşır ipiyle bağladı. Onu yüzü bahçeye dönük konumda bıraktı. Bileklerinden üç buçuk metre kadar kirli krem rengi çamaşır ipi sarkıyordu.</p>

  <p class="block_1">Sorun <i class="calibre1">yoktu,</i> böyle hissediyordu Graham. Her şeyin yanlış görünmesi dışında, sorun yoktu. Ann’i seviyordu, buna kuşku yoktu ve arkasına dönmeyeceğini umuyordu. Kafasını şaşırtıcı bir biçimde düşüncelerden arınmış buldu. Aslolan, dedi kendi kendine, bir film gibi gözükmemesiydi: Bu en kötü ironi olurdu ve burada hiç ironi yoktu. Perdenin inişinden önce hiçbir son replik, hiçbir melodram olmayacaktı. Jack’e doğru yürüdü ve bıçağı göğsünden koparır gibi çekti. Doğrulurken aklından ani bir düşünce geçti. “Bazen bir puro sadece bir purodur,” diye mırıldandı kafasının içinde, “ama bazen de değildir.” Doğrusu, insan gerçekte hiç seçmiyor, öyle değil mi, diye düşündü.</p>

  <p class="block_1">Yeniden her zamanki kolluğa oturdu ve onu şaşırtan bir ölçülülük ve cesaretle, boğazını her iki yanından derin bir şekilde kesti. Kan fışkırırken, iradesinin dışında bir hırıltı çıkardı ve bu da Ann’in arkasına dönmesine neden oldu.</p>

  <p class="block_1">Onun hesabına göre, Ann telefona koşacak, bir tekmeyle devirip arkadan bağlı elleriyle 999’u çevirecek ve sonra da birinin gelmesini bekleyecekti. Önünde yeterince zaman vardı. Ama Ann, çamaşır ipini arkasından sürükleyerek, ölmekte olan Graham’ın ve ölü Jack’in önünden geçti. Masanın çevresini dolaşarak, hemen odanın ucuna doğru koştu ve sonra başını aşağıya eğip, pencereye olabildiğince sert bir kafa attı. Canı bayağı yandı, ama pencerede büyük bir delik açtı. Sonra, elinden geldiği kadar yüksek sesle çığlık attı. Sözcük yoktu, sadece uzun, hiç dinmeyen bir çığlıktı bu. Birkaç kişi işittiği halde hiç kimse gelmedi. Üç kişi polise, biri de itfaiyeye telefon etti.</p>

  <p class="block_1">Şayet biri gelmiş olsaydı da durum değişmezdi. Graham’ın hesapları olayın bu şekilde gitmesinden dolayı bozulmuş değildi. İlk polisler kırık pencereden içeri girip de kapıyı açtıklarında, koltuk çoktan önüne geçilemez bir kan deryasına dönmüştü.</p>
</body>
</html>
