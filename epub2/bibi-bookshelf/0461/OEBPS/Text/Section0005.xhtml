<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Dune Çöl Gezegeni</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <p class="heading"><i class="calibre2"><br class="calibre" /></i></p>

  <p class="heading"><i class="calibre2">YUEH (yü'e), Wellington (vel'ing-tın), Stdt 10,082-10,191:</i> <i class="calibre2">Suk Okulu’ndan tıp doktoru (mzn Stdt 10,112); eşi: Wanna</i> <i class="calibre2">Marcus, B.G. (Stdt 10,092-10,186?); özellikle Dük Leto</i> <i class="calibre2">Atreides'e ihanetiyle tanınır (Kaynakça, Ek VII [İmparatorluk</i> <i class="calibre2">Şartlandırması] ve İhanet ile karşılaştırın.)</i></p>

  <p class="heading3">- Prenses Irulan'ın yazdığı "Muad'Dib'in Sözlüğü"nden</p>

  <p class="heading"><br class="calibre" /></p>

  <p class="heading">Paul, Dr. Yueh'nin adımlarındaki değişmeyen telaşsızlığı tanıyıp adamın eğitim odasına girdiğini duymasına karşın, masözün onu bıraktığı egzersiz masasında gevşemiş bir halde yüzükoyun yatmayı sürdürdü. Gurney Halleck'le yaptığı idmandan sonra kendini acayip rahatlamış hissediyordu.</p>

  <p class="heading">"Rahat görünüyorsun," dedi Yueh durgun ve çok tiz sesiyle. Paul kafasını kaldırdı, birkaç adım ötede duran adamın çöpten adama benzeyen vücudunu gördü; kırışık siyah giysisini, mor dudakları ve sarkık bıyıklarıyla kare şeklindeki kafasını, alnındaki elmas İmparatorluk Şartlandırması dövmesini ve sol omzundaki gümüş Suk Okulu halkasıyla toplanmış uzun siyah saçlarını bir bakışta fark etti.</p>

  <p class="heading">"Bugün her zamanki dersler için zamanımız olmadığını duymaktan hoşlanacaksın," dedi Yueh. "Baban birazdan burada olacak."</p>

  <p class="heading">Paul doğrulup oturdu.</p>

  <p class="heading">"Yine de Arrakis'e yolculuğun için bir telkitap göstericisi ve birkaç ders ayarladım."</p>

  <p class="heading">Paul giyinmeye başladı. Babasının gelebiliyor olması onu heyecanlandırmıştı. İmparator’un Arrakis toprak idaresini alma emrinden bu yana birlikte o kadar az zaman geçirmişlerdi ki.</p>

  <p class="heading">Yueh L şeklindeki masaya geçerken düşündü: <i class="calibre2">Çocuk son birkaç ayı nasıl da geçirdi. Ne israf. Ne üzücü bir israf.</i> Ve kendi kendine hatırlattı: <i class="calibre2">Tereddüt etmemeliyim. Bunu, Wanna'mın, Harkonnen hayvanları tarafından daha fazla incitilemeyeceğinden emin olmak için yapıyorum.</i></p>

  <p class="heading">Paul ceketini ilikleyerek masaya onun yanına geldi. "Yolda ne çalışacağım?"</p>

  <p class="heading">"Imm, Arrakis’in toprağa bağlı yaşam şekilleri. Gezegen, toprağa bağlı belirli yaşam şekillerine kucak açmış görünüyor. Nasıl olduğu belli değil. Vardığımız zaman gezegen ekolojistini bulmalıyım, Dr. Kynes’ı; ve araştırmada yardımımı teklif etmeliyim."</p>

  <p class="heading">Ve Yueh şöyle düşündü: <i class="calibre2">Ne söylüyorum ben? Kendi kendime karşı bile ikiyüzlülük yapıyorum.</i></p>

  <p class="heading">"Fremenlerle ilgili bir şeyler de olacak mı?" diye sordu Paul.</p>

  <p class="heading">"Fremenler mi?" Yueh masanın üstüne parmaklarıyla ritmik bir şekilde vuruyordu, Paul’un bu sinirli harekete bakışını yakalayınca elini çekti.</p>

  <p class="heading">"Belki Arrakiste yaşayanlarla ilgili genel bir bilginiz vardır," dedi Paul.</p>

  <p class="heading">"Evet, tabii," dedi Yueh. "insanlar genel anlamda ikiye ayrılıyor: Fremenler, onlar bir grup; ve diğerleri, graben, çanak ve tavalarda yaşayan insanlar. Aralarında bazı evlilikler olduğu söylendi bana. Tava ve çanak köylerinin kadınları Fremen erkeklerini tercih ediyor, onların erkekleri de Fremen kadınlarını. Bir deyişleri var: 'Cila gelir şehirden, akıl gelir çölden.'"</p>

  <p class="heading">"Resimleri var mı sizde?"</p>

  <p class="heading">"Senin için ne bulabileceğime bir bakarım. En ilginç özellikleri, tabii ki gözleri; tamamen mavi, hiç akı yok."</p>

  <p class="heading">"Mutasyon mu?"</p>

  <p class="heading">"Hayır; bu, kanın melanja doymuşluğuna bağlıdır."</p>

  <p class="heading">"Fremenler çölün kıyısında yaşadıklarına göre cesur olmalılar."</p>

  <p class="heading">"Her açıdan," dedi Yueh. "Hançerleri için şiirler yazarlar. Kadınları da erkekleri kadar vahşidir. Fremen çocukları bile saldırgan ve tehlikelidir. Onların arasına karışmana izin verilmeyecek kuşkusuz."</p>

  <p class="heading">Paul gözlerini Yueh'ye dikti; Fremenlerle ilgili bu birkaç ifadede, tüm dikkatini sözcüklerin gücünün çektiğini fark etti. <i class="calibre2">Müttefik olarak kazanmak için ne halk!</i></p>

  <p class="heading">"Ya solucanlar?" diye sordu Paul.</p>

  <p class="heading">"Ne?"</p>

  <p class="heading">"Kum solucanlarını daha fazla incelemek isterim."</p>

  <p class="heading">"Imm, tabii. Yalnızca yüz on metre uzunluğunda ve yirmi iki metre çapındaki küçük bir örnekle ilgili bir telkitabım var. Kuzey enlemlerinde kaydedilmiş. Dört yüz metreden daha uzun solucanlar güvenilir tanıklar tarafından bildirilmiştir ve daha büyüklerinin bile mevcut olduğuna inanmak için sebep var."</p>

  <p class="heading">Paul, Anakis'in kuzey enlemlerinin masada yayılı olan konik projeksiyon haritasına göz attı. "Çöl kuşağı ve güney kutup bölgeleri yaşanamaz olarak işaretlenmiş. Nedeni solucanlar mı?"</p>

  <p class="heading">"Ve fırtınalar."</p>

  <p class="heading">"Ama her yer yaşanabilir hale getirilebilir."</p>

  <p class="heading">"Eğer ekonomik olarak mümkünse," dedi Yueh. "Arrakis'te büyük kayıplara yol açan birçok tehlike var." Sarkık bıyığını düzeltti. "Baban birazdan burada olacak. Gitmeden önce, senin için bir hediyem var, toplanırken rastladığım bir şey." İkisinin arasına, masanın üstüne, Paul'un başparmağının ucundan büyük olmayan, siyah, dikdörtgen bir cisim koydu.</p>

  <p class="heading">Paul cisme baktı. Yueh çocuğun almak için uzanmadığına dikkat etti ve <i class="calibre2">ne kadar ihtiyatlı,</i> diye düşündü.</p>

  <p class="heading">"Bu, uzay yolcuları için hazırlanmış çok eski bir Orange Katolik İncili. Bir telkitap değil ama gariptir filaman kağıda basılmış. Kendi büyüteci ve elektrostatik şarj sistemi var." Tutup kaldırdı ve gösterdi, "Kitap, yayla kilitlenen kapaklara güç uygulayan şarj tarafından kapalı tutulur. Kenarına bastırırsın, işte şöyle, seçmiş olduğun sayfalar birbirini iter ve kitap açılır."</p>

  <p class="heading">"Ne kadar da küçük."</p>

  <p class="heading">"Ama bin sekiz yüz sayfası var. Kenarına bastırırsın, işte şöyle, ve böylece şarj sen okudukça bir sayfa daha açar. Hiçbir zaman gerçek sayfalara parmaklarınla dokunma. Telin dokusu çok naziktir." Kitabı kapattı ve Paul'e uzattı. "Denesene."</p>

  <p class="heading">Yueh, sayfaları ayarlamaya çalışan Paul'u izlerken şöyle düşündü.&nbsp;<i class="calibre2">Kendi vicdanımı rahatlatıyorum. Ona ihanet etmeden önce dinin son noktasını veriyorum. Böylece benim gidemediğim bir yere onun gittiğini kendime söyleyebilirim.</i></p>

  <p class="heading">"Bu, telkitaplardan önce yapılmış olmalı." dedi Paul.</p>

  <p class="heading">"Oldukça eskidir. Bu bizim sırrımız olsun, tamam mı? Annenle baban, bunun, bu kadar genç birisi için fazla değerli olduğunu düşünebilir."</p>

  <p class="heading">Ve Yueh şöyle düşündü. <i class="calibre2">Annesi kesinlikle nedenlerimi merak ederdi.</i></p>

  <p class="heading">"Şey " Paul kitabı kapattı, elinde tuttu. "Eğer bu kadar değerliyse."</p>

  <p class="heading">"Yaşlı bir adamın isteğini yerine getir," dedi Yueh. "Bu, ben çok gençken bana verildi." Ve şöyle düşündü. <i class="calibre2">Hırsı gibi aklını da ele geçirmeliyim.</i>" 'Suda başlar tüm yaşam' diyen Kalima dört yüz altmış yediyi aç. Kapağın kenarında yerini işaretleyen küçük bir çentik var."</p>

  <p class="heading">Paul kapağa dokundu, biri diğerinden daha derin iki çentik saptadı. Daha az derin olanına bastırdı ve kitap avucunun içinde açıldı, büyüteci yerine kaydı.</p>

  <p class="heading">"Yüksek sesle oku," dedi Yueh.</p>

  <p class="heading">Paul dudaklarını diliyle ıslattı ve okumaya başladı. "Sağır bir insanın işitemeyeceği gerçeğini düşün. O halde, hangi sağırlığa tümüyle sahip olamayız? Hangi duyularımızın esikliği, dört bir yanımızdaki diğer dünyayı görmemize ve işitmemize engel oluyor? Etrafınızda ne var ki, biz..."</p>

  <p class="heading">"Kes şunu!" diye bağırdı Yueh. Paul okumayı kesti, gözlerini adama dikti. Yueh gözlerini kapadı, sükunetini tekrar kazanmaya çalıştı.&nbsp;<i class="calibre2">Wanna’mın en sevdiği pasajın açılmasına hangi aksilik neden oldu?</i> Gözlerini açtı, Paul'un ona baktığını gördü.</p>

  <p class="heading">"Bir sorun mu var?" diye sordu Paul.</p>

  <p class="heading">"Özür dilerim," dedi Yueh. "Bu benim ölen karımın en sevdiği pasajdı. Okumanı istediğim pasaj bu değildi Bu acı veren hatıraları su yüzüne çıkardı."</p>

  <p class="heading">"İki çentik vardı," dedi Paul.</p>

  <p class="heading"><i class="calibre2">Tabii ki,</i> diye düşündü Yueh. <i class="calibre2">Wanna kendi pasajını işaretledi.</i></p>

  <p class="heading"><i class="calibre2">Çocuğun parmakları benimkinden daha hassas olduğu için onun işaretini buldu. Bu yalnızca bir kazaydı.</i></p>

  <p class="heading">"Kitabı ilginç bulabilirsin," dedi Yueh. "İçinde, ahlak felsefesinin iyi örnekleri olduğu kadar birçok tarihi gerçek de var."&nbsp;</p>

  <p class="heading">Paul avucunun içindeki küçücük kitaba baktı, öyle küçüktü ki. Yine de bir gizem barındıyordu okurken bir şey olmuştu. Bir şeyin korkunç amacını kıpırdattığını hissetmişti.</p>

  <p class="heading">"Baban her an burada olabilir," dedi Yueh. "Kitabı kaldır ve boş zamanlarında oku."</p>

  <p class="heading">Paul, kitabın kenarına Yueh’nın gösterdiği gibi dokundu Kitap kendini kapattı Paul kitabı ceketinin içine kaydırdı Yueh ona bağırdığında, bir an için adamın kitabı geri isteyeceğinden korkmuştu.</p>

  <p class="heading">Paul resmi bir şekilde "Hediyeniz için teşekkür ederim Dr Yueh," dedi. "Bu bizim sırrımız olacak. Yapmamı istediğiniz bir şey ya da istediğiniz bir hediye varsa lütfen çekinmeden söyleyin."</p>

  <p class="heading">"Benim... istediğim bir şey yok," dedi Yueh.</p>

  <p class="heading">Ve düşündü: <i class="calibre2">Neden burada durmuş kendime işkence ediyorum? Ve bu zavallı delikanlıya... gerçi henüz bunu bilmiyor ama. Off! Lanet olsun şu Harkonnen hayvanlarına! Bu iğrenç işleri için neden beni seçtiler?</i></p>
</body>
</html>
