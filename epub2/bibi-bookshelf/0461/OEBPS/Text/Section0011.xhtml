<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Dune Çöl Gezegeni</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <p class="heading"><i class="calibre2"><br class="calibre" /></i></p>

  <p class="heading"><i class="calibre2">Dük Leto’nun, gözlerini Arrakis’in tehlikelerine kapadığı,</i> <i class="calibre2">pervasızca tuzağın içine yürüdüğü söylenir O kadar uzun</i> <i class="calibre2">zaman aşırı tehlike altında yaşadıktan sonra, tehlikenin</i> <i class="calibre2">yoğunluğundaki bir değişikliği yanlış değerlendirmiş</i> <i class="calibre2">olduğunu düşünmek daha uygun olmaz mı? Ya da evladının</i> <i class="calibre2">daha iyi bir hayata kavuşabilmesi için kendini bile bile feda</i> <i class="calibre2">etmiş olabilir mi? Bütün kanıtlar, Dük’ün kolay kolay</i> <i class="calibre2">aldatılamayacak bir adam olduğunu göstermektedir.</i></p>

  <p class="heading3">- Prenses Irulan'ın yazdığı "Muad'Dib: Aile Tefsirleri"nden</p>

  <p class="heading"><br class="calibre" /></p>

  <p class="heading">Dük Leto Atreides, Arrakeen'in dışındaki iniş kontrol kulesinin korkuluğuna dayanmıştı. Gecenin basık bir gümüş sikkeye benzeyen ilk ayı, güney ufkunun epey üstünde asılıydı. Onun altında, Kalkan Duvarı'nın girintili çıkıntılı kayalıkları, bir toz bulutunun arasında şekerleme gibi parlıyordu. Solunda Arrakeen'in ışıkları bulutların içinde parlıyordu; sarı... beyaz... mavi.</p>

  <p class="heading">Gezegenin bütün kalabalık yerlerine asılmış, altında imzası olan duyuruları düşündü: "Yüce İmparator Padişahımız beni bu gezegeni zaptetmek ve bütün anlaşmazlıkları sona erdirmekle görevlendirdi."</p>

  <p class="heading">Bu duyurunun törensel resmiyeti, bir yalnızlık duygusuna kapılmasına yol açtı. <i class="calibre2">Bu, kanunlara uyma saçmalığıyla kimi kandırıyordu? Fremenleri değil kesinlikle Arrakis’in iç ticaretini kontrol eden Minör Evler'i de değil ve ona Harkonnen hayvanı neredeyse bir adama karşıydı.</i></p>

  <p class="heading"><i class="calibre2">Oğlumun canına kastettiler!</i></p>

  <p class="heading">Bu öfkeyi bastırmak zordu.</p>

  <p class="heading">Arrakeen'den iniş alanına doğru gelen bir aracın ışıklarını gördü. Bunun, Paul'ü getiren muhafız ve birlik taşıyıcısı olmasını umdu. Gecikmenin Hawat'ın subayının aldığı tedbirlerden kaynaklandığını bilse de bu can sıklaydı.</p>

  <p class="heading"><i class="calibre2">Oğlumun canına kastettiler!</i></p>

  <p class="heading">Bu kızgın düşünceleri uzaklaştırmak için başını iki yana salladı, kendi firkateynlerinden beş tanesinin dev nöbetçiler gibi çepeçevre yerleştirildiği alana tekrar göz atti.</p>

  <p class="heading"><i class="calibre2">Tedbirli bir gecikmeden daha kötüsü...</i></p>

  <p class="heading">İyi bir subaydı diye hatırlattı kendi kendine. Yükseleceği belli, her açıdan sadık bir adam.</p>

  <p class="heading"><i class="calibre2">'Yüce imparator Padişahımız... "</i></p>

  <p class="heading">Bu çökmüş garnizon kentinin insanları, İmparator'un "Asil Dük"üne gönderdiği özel notu bir görebilselerdi... peçeli erkek ve kadınlara yönelik küçümseyici imalar: "...zaten en büyük rüyası faufreluches'in düzenli güvenliğinin dışında yaşamak olan barbarlardan başka ne beklenebilir ki?"</p>

  <p class="heading">Dük o anda kendisinin en büyük rüyasının, tüm sınıf ayrımlarını sona erdirmek ve bu ölümcül düzeni bir daha asla düşünmemek olduğunu hissetti. Yukarıya, tozun dışındaki pırıltısız yıldızlara bakarak düşündü: <i class="calibre2">Bu küçük ışıklardan birinin çevresinde Caladan dönüyor... ama vatanımı bir daha asla görmeyeceğim.</i> Caladan'a duyduğu özlem, aniden yüreğine saplanan bir acıydı. Bunun kendi içinden gelen bir şey olmadığını, ona Caladan'dan ulaştığını hissetti. Arrakis denen bu kuru, çorak diyara vatanım diyemiyordu ve bundan sonra diyebileceğinden de şüpheliydi.</p>

  <p class="heading"><i class="calibre2">Duygularımı gizlemeliyim,</i> diye düşündü. <i class="calibre2">Çocuğun iyiliği için. Eğer bir gün bir vatanı olacaksa o bu olmalı. Ben, Arrakis'i, ölmeden vardığım bir cehennem olarak görebilirim ama o burada ona ilham verecek şeyi bulmalı. Bir şeyler olmalı.</i></p>

  <p class="heading">Hemen küçük görüp reddettiği bir kendine acıma dalgası ona çarptı ve nedense kendini Gurney Halleck'in sık sık tekrarladığı bir şiirin iki dizesini hatırlarken buldu:</p>

  <p class="heading">"Ciğerlerim Zaman'ın havasını tattılar.</p>

  <p class="heading">Üflediğim geçmiş, kayan kumlar..."</p>

  <p class="heading">Evet, Gurney burada bol bol kayan kum bulacak diye düşündü Dük. Ay ışığında buzla kaplanmış gibi görünen şu kayalıkların ötesindeki belli başlı çorak diyarlar çöldü; çevresi boyunca oraya buraya ve belki de içine dağılmış Fremen topluluklarıyla keşfedilmemiş kuru sahra, çıplak kaya, kumullar ve rüzgara kapılmış toz. Atreides soyuna gelecek sağlayabilecek bir şey varsa, işte bunu Fremenler yapabilir.</p>

  <p class="heading">Harkonnenlerin zehirli planlarını, Fremenlere de bulaştırmayı başarmış olmamaları şartıyla.</p>

  <p class="heading"><i class="calibre2">Oğlumun canına kastettiler!</i></p>

  <p class="heading">Kulakları tırmalayan bir metal gürültüsü, kuleyi titretip kollarının altındaki korkuluğu salladı. Patlama kapakları, görüntüyü engelleyerek önüne düştü</p>

  <p class="heading"><i class="calibre2">Mekik geliyor,</i> diye düşündü. <i class="calibre2">Aşağı inip çalışmak lazım.</i> Arkasındaki merdivenlere döndü, aşağıdaki büyük toplantı odasına yöneldi, inerken sükunetini korumaya ve yaklaşan karşılaşma için yüzünü hazırlamaya çalıştı.</p>

  <p class="heading"><i class="calibre2">Oğlumun canına kastettiler!</i></p>

  <p class="heading">Sarı kubbeli odaya vardığında alandan gelen adamlar çoktan içeri doluşmaya başlamışlardı. Uzay çantalarını omuzlarında taşıyor ve tatilden dönen öğrenciler gibi şamata yapıyorlardı.</p>

  <p class="heading">"Hey! Tabanlarının altındakini hissediyor musun? İşte bu yerçekimi oğlum!"</p>

  <p class="heading">"Burası kaç G çeker ha? Ağır galiba."</p>

  <p class="heading">"Kitaba göre bir G'nin onda dokuzu."</p>

  <p class="heading">Karşılıklı atışmalar büyük odayı doldurdu.</p>

  <p class="heading">"Aşşaa inerken bu deliğe iyice baktın mı? Hani nerde şu ganimetler?"</p>

  <p class="heading">"Harkonnenler toparlayıp götürmüş!"</p>

  <p class="heading">"Bana bi sıcak duş bi de yumuşak yatak!"</p>

  <p class="heading">"Duymadın mı salak? Burda duş muş yok. Kıçını kumla temizliyceksin!"</p>

  <p class="heading">"Hey! Yeter be!</p>

  <p class="heading">Dük geliyor!"</p>

  <p class="heading">Dük merdiven girişinden gelip aniden sessizleşen odaya adımını attı.</p>

  <p class="heading">Gurney Halleck, bir omzunda çantası, diğer eliyle dokuz telli balisetinin sapını kavramış, kalabalığın başında yürüyordu. Başparmakları büyüktü ve balisetten enfes bir müzik çıkaran küçücük kımıltılarla dolu elleri uzun parmaklıydı.</p>

  <p class="heading">Dük, Halleck'i izledi, çirkin kaba saba adama hayranlık duydu ve zalim pırıltılarıyla birer cam kıymığı olan gözleri dikkatini çekti. İşte faufreluches'in kurallarına uyarken onun dışında yaşamış bir adam. Ne diyordu Paul ona? <i class="calibre2">"Yiğit Gurney.”</i></p>

  <p class="heading">Halleck'in bir tutam sarı saçı, başının üzerindeki çıplak bölgeyi kapatacak şekilde uzamıştı. Büyük ağzı hoş bir alaycılıkla bükülmüştü, alt ve üst çenesinin birleştiği çizgi boyunca mürekkep sarmaşığı kamçısının açtığı yara canlıymış gibi hareket ediyordu. Omuzlarının duruşuyla tamamen kayıtsız bir havası vardı. Dük'e yaklaşarak eğildi. "Gurney," dedi Leto. "Efendim." Balisetiyle odadaki adamları işaret etti. "Bunlar sonuncu. İlk postayla gelmeyi tercih ederdim ama..."</p>

  <p class="heading">"Senin için hala birkaç Harkonnen var," dedi Dük. "Benimle gel, Gurney, konuşabileceğimiz bir yere gidelim."</p>

  <p class="heading">"Emrinizdeyim, Efendim."</p>

  <p class="heading">Adamlar büyük odada huzursuzca kıpırdanırken, onlar bozuk parayla çalışan bir su makinesinin yanındaki bölmeye girdiler. Halleck çantasını bir kenara koydu, balisetini bırakmadı</p>

  <p class="heading">"Hawat'a kaç adam verebilirsin?" diye sordu Dük.</p>

  <p class="heading">"Thufir'in başı belada mı, Efendimiz?"</p>

  <p class="heading">"Yalnızca iki ajanını kaybetti ama önden gelen adamları buradaki tüm Harkonnen teşkilatının mükemmel bir planını verdiler. Eğer hızlı hareket edersek güvenliği kontrol altına alabilir, biraz nefes alacak zaman kazanabiliriz. Ne kadar adam ayırabilirsen hepsini istiyor, ama eli silah tutan adamlar."</p>

  <p class="heading">"En iyi adamlarımdan üç yüzünü verebilirim," dedi Halleck. "Nereye göndereyim?"</p>

  <p class="heading">"Ana kapıya. Hawat'ın bir ajanı orada onları almak için bekliyor."</p>

  <p class="heading">"Derhal ilgileneyim mi, Efendimiz?"</p>

  <p class="heading">"Bir an önce. Başka bir sorunumuz daha var. Alan kumandanı mekiği bir bahaneyle şafağa kadar burada tutacak. Bizi getiren Lonca Heighliner'ı işine devam edecek. Mekiğin, bahar yükü alacak bir kargo gemisiyle temas kurması gerekiyor."</p>

  <p class="heading">"Bizim baharımız mı, Efendim."</p>

  <p class="heading">"Bizim baharımız. Ama mekik eski rejimden bazı bahar avcılarını da taşıyacak. Toprak idaresinin değişmesiyle birlikte ayrılmayı seçtiler ve Değişim Yargıcı buna izin veriyor. Bunlar değerli işçiler, Gurney, yaklaşık sekiz yüz kişi. Mekik ayrılmadan, bu adamlardan bazılarını bizimle çalışmaya ikna etmelisin."</p>

  <p class="heading">"Ne kadar güçlü bir ikna, Efendimiz?"</p>

  <p class="heading">"Gönüllü olarak işbirliği yapmalarını istiyorum, Gurney. Bu adamlarda ihtiyacımız olan tecrübe ve beceri var. Ayrılıyor olmaları gerçeği, onların Harkonnen makinesinin bir parçası olmadıkları izlenimini uyandırıyor. Hawat, bu grubun içine yerleştirilmiş bazı kötü kişiler olabileceğine inanıyor ama o gördüğü her gölgeyi suikastçi sanıyor."</p>

  <p class="heading">"Thufir zamanında çok üretken bazı gölgeler bulmuştu, Efendim."</p>

  <p class="heading">"Bulamadıkları da oldu. Ama bu giden kalabalığın içine casus yerleştirmenin Harkonnenlerin hayal gücünü aşacağını düşünüyorum."</p>

  <p class="heading">"Büyük olasılıkla, Efendimiz. Bu adamlar neredeler?"</p>

  <p class="heading">"Alt katta bir bekleme odasında. Aşağıya gidip onları yumuşatmak için birkaç melodi çalmanı, sonra da baskı yapmanı öneriyorum.</p>

  <p class="heading">Kalifiye olanlara yetkili pozisyonlar teklif edebilirsin.</p>

  <p class="heading">Harkonnenlerden aldıkları ücretin yüzde yirmi fazlasını teklif et."</p>

  <p class="heading">"Daha fazla değil, öyle mi Efendimiz? Harkonnenlerin ücret skalasını biliyorum. Cebinde tazminatı ve içinde yolculuk hevesi olan adamlara, Efendimiz... şey, yüzde yirmi, kalmak için pek uygun bir teşvik gibi görünmüyor."</p>

  <p class="heading">Leto sabırsızlıkla konuştu: "O zaman özel durumlar için kendi takdir hakkını kullan. Yalnız unutma ki hazine dipsiz değildir. Yapabildiğin sürece yüzde yirmide tut. Özellikle açık kum tecrübesi olan tüm bahar sürücülerine, hava durumu tarayıcılarına ve Dune işçilerine ihtiyacımız var."</p>

  <p class="heading">"Anladım, Efendimiz. 'Onlar sırf şiddet için gelecekler; yüzleri doğu rüzgarını yudumlayacak ve onlar kumun esaretini kazanacaklar.'"</p>

  <p class="heading">"Çok dokunaklı bir söz," dedi Dük. "Ekibini bir subaya teslim et. Su disiplini üzerine kısa bir eğitim vermesini ve bu gece adamların alanın bitişiğindeki kışlada yatmasını sağla. Alan personeli onlara yol gösterecektir. Ve Hawat için ayıracağın adamları da unutma."</p>

  <p class="heading">"En iyi adamlarımdan üç yüzü, Efendimiz." Uzay çantasını yerden aldı. "İşlerimi bitirdiğimde size nerede rapor vereyim?"</p>

  <p class="heading">"Burada en üst katta bir toplantı odam var. Kurmayları orada toplayacağız. Önce zırhlı müfrezeler gidecek şekilde yeni bir gezegen dağılım düzeni oluşturmak istiyorum."</p>

  <p class="heading">Halleck tam dönerken durdu, Leto'yla göz göze geldiler. <i class="calibre2">"Bu</i> tür bir bela bekliyor musunuz, Efendimiz? Burada bir Değişim Yargıcı olduğunu sanıyordum."</p>

  <p class="heading">"Hem açık savaş hem de gizli," dedi Dük. "Biz işimizi bitirmeden önce çok kan dökülecek."</p>

  <p class="heading">"‘Ve nehirden aldığın su, kuru toprak üzerinde kan haline gelecek'" diye alıntı yaptı Halleck.</p>

  <p class="heading">Dük iç çekti. "Acele et, Gurney."</p>

  <p class="heading">"Elbette, Efendim." Kırbaç yarası, gülüşüyle kıpırdadı. 'İşte işimin başına gidiyorum, çöldeki bir vahşi eşek gibi.' Döndü, uzun adımlarla odanın ortasına yürüdü, emirleri iletmek için durakladı ve adamların arasından hızla ilerledi.</p>

  <p class="heading">Leto, arkasından bakarak başını iki yana salladı. Halleck ardı arkası kesilmez bir şaşkınlık kaynağıydı; şarkılar, alıntılar ve süslü sözlerle dolu bir kafa... ve iş Harkonnenlerle uğraşmaya gelince bir suikastçinin yüreği.</p>

  <p class="heading">Hemen sonra Leto, selamlara kayıtsızca el sallayıp karşılık vererek asansöre doğru yavaş yavaş yürüdü. Propaganda birliğinden birini fark etti ve ona çeşitli kanallarla adamlara iletilebilecek bir mesaj vermek için durdu; kadınlarını getirmiş olanlar, kadınların yerlerini ve güvenlikte olduklarını bilmek isteyecekti. Diğerleri ise, burada kadınların erkeklerden fazla olduğunu duymak isteyecekti.</p>

  <p class="heading">Dük propaganda görevlisinin koluna hafifçe vurdu. Bu, mesajın acilen yayınlanmayı gerektirecek öncelikte olduğunu gösteren bir işaretti. Ardından oda boyunca yürümeye devam etti. Adamları başıyla selamladı, gülümsedi, ast rütbeli bir subayla şakalaştı.</p>

  <p class="heading"><i class="calibre2">Komutanlar daima kendinden emin görünmelidir,</i> diye düşündü. <i class="calibre2">Tehlikeli bir mevkide oturup asla bunu belli etmezken, bütün bu güvenin yükü omuzlama biner.</i></p>

  <p class="heading">Asansör onu yuttuğunda, otomatik kapılara yüzünü dönüp ferahlayarak ciğerlerindeki havayı boşalttı.</p>

  <p class="heading"><i class="calibre2">Oğlumun canına kastettiler!</i></p>
</body>
</html>
