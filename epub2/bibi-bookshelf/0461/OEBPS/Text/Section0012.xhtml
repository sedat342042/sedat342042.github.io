<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Dune Çöl Gezegeni</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <p class="heading"><i class="calibre2"><br class="calibre" /></i></p>

  <p class="heading"><i class="calibre2">Arrakeen iniş alanının çıkışında, Muad’Dib’in defalarca</i> <i class="calibre2">tekrarlayacağı, sanki ilkel bir alet kullanılmış gibi acemice</i> <i class="calibre2">oyulmuş bir kitabe vardır. O, yazıyı, Arrakis’teki bu ilk</i> <i class="calibre2">gecesinde, babasının bütün kurmaylarıyla yaptığı ilk</i> <i class="calibre2">toplantıya katılmak üzere dukalık karargahına getirildiğinde</i> <i class="calibre2">gördü. Kitabedeki kelimeler Arrakis’ten ayrılanlara seslenen</i> <i class="calibre2">bir yakarıştı ama ölümden henüz kıl payı kurtulmuş bir</i> <i class="calibre2">çocuğun gözünde karanlık bir etki bıraktı. Diyorlardı ki: "Ey</i> <i class="calibre2">sizler, bizim burada ne acılar çektiğimizi bilenler; dua</i> <i class="calibre2">ederken bizi unutmayın. "</i></p>

  <p class="heading3">- Prenses Irulan'ın yazdığı "Muad'Dib'i Anlamak"tan</p>

  <p class="heading"><br class="calibre" /></p>

  <p class="heading">"Savaş teorisi hesaplanmış riskten ibarettir," dedi Dük, "ama iş kendi aileni riske atmaya geldiğinde, <i class="calibre2">hesap</i> unsuru... başka şeylerin içinde boğulur."</p>

  <p class="heading">Kızgınlığını gerektiği kadar iyi bastıramadığını biliyordu. Döndü ve uzun masa boyunca uzun adımlarla yürüdü, geri döndü</p>

  <p class="heading">Dük ve Paul iniş alanındaki toplantı odasında yalnızdılar. Seslerin yankılandığı boş odada, yalnızca uzun masa, çevresinde eski moda üç ayaklı sandalyeler ve bir uçta bir harita panosuyla projektör vardı. Paul masanın harita panosuna yakın tarafında oturuyordu. Babasına güdümlü avcıyla ilgili başından geçenleri anlatmış ve bir hainin onu tehdit ettiğini bildirmişti.</p>

  <p class="heading">Dük Paul'ün karşısında durdu, yumruğunu masaya indirdi: "Hawat bana o evin güvenli olduğunu söylemişti!"</p>

  <p class="heading">Paul duraksayarak konuştu: "Önce ben de kızdım ve Hawat'ı suçladım. Ama tehdit evin dışından geldi. Basit, zekice ve hedefe yönelikti. Başarılı olabilirdi; sen ve Hawat dahil olmak üzere birçok kişi tarafından bana verilen eğitim olmasaydı.”</p>

  <p class="heading">"Onu mu savunuyorsun?" diye sordu Dük.</p>

  <p class="heading">"Evet."</p>

  <p class="heading">"Yaşlanıyor. O kadar. Onun..."</p>

  <p class="heading">"Onun bilgeliği tecrübesinden kaynaklanıyor," dedi Paul. "Hawat'ın kaç hatasını hatırlayabiliyorsun?"</p>

  <p class="heading">"Onu savunan ben olmalıyım," dedi Dük. "Sen değil."</p>

  <p class="heading">Paul gülümsedi.</p>

  <p class="heading">Leto masanın ucuna oturdu, elini oğlunun ellerinin üstüne koydu. "Son zamanlarda... olgunlaştın, oğlum." Elini kaldırdı. "Bu beni mutlu ediyor." Oğlunun gülümsemesine karşılık verdi. "Hawat kendini cezalandıracaktır. Ona karşı ikimizin birlikte gösterebileceği kızgınlıktan daha fazlasını o kendi kendine yöneltecektir."</p>

  <p class="heading">Paul, harita panosunun ötesindeki pencerelerden gecenin karanlığına baktı. Dışarıdaki bir balkon demirinden odanın ışıkları yansıyordu. Bir hareket gördü ve Atreides üniforması içindeki bir nöbetçinin siluetini fark etti. Tekrar babasının arkasındaki beyaz duvara göz attı, başını eğip masanın parlak yüzeyine bakınca yumruklarını sıktığını gördü.</p>

  <p class="heading">Dük'ün karşısındaki kapı gürültüyle açıldı. Her zamankinden daha yaşlı ve sert görünen Thufir Hawat uzun adımlarla içeri girdi. Masanın uzun kenarı boyunca yürüdü, Leto'nun karşısında hazır olda durdu.</p>

  <p class="heading">Leto'nun başının üzerinde bir noktaya doğru konuşarak "Efendim," dedi. "Sizi nasıl düş kırıklığına uğrattığımı yeni öğrendim. Bu durumda mecburen istifamın kabul..."</p>

  <p class="heading">"Eee, otur ve aptal rolü yapmayı bırak," dedi Dük. Paul'ün karşısındaki sandalyeyi işaret etti. "Eğer bir hata yaptıysan, o da Harkonnenleri gözünde büyütmendi. Basit zekaları basit bir numarayla ortaya çıktı. Biz basit numaraları hesaba katmamıştık. Ve oğlum bana, bu beladan, daha çok senin verdiğin eğitim sayesinde kurtulduğunu belirtmek için büyük çaba gösterdi. Burada sen yanılmadın!" Boş sandalyenin arkasına hafifçe vurdu. "Otur dedim!"</p>

  <p class="heading">Hawat sandalyeye yığıldı. "Ama..."</p>

  <p class="heading">"Bu konuda başka bir şey duymak istemiyorum," dedi Dük "Olay kapanmıştır. Daha acil işlerimiz var. Diğerleri nerede?"</p>

  <p class="heading">"Onlardan dışarıda beklemelerini istedim, ben..."</p>

  <p class="heading">"Çağır onları içeri."</p>

  <p class="heading">Hawat Leto'nun gözlerinin içine baktı. "Efendimiz, ben..."</p>

  <p class="heading">"Ben gerçek dostlarımın kimler olduğunu biliyorum, Thufir," dedi Dük. "Adamları içeri çağır."</p>

  <p class="heading">Hawat yutkundu. "Derhal, Efendim." Sandalyesinde döndü, açık kapıya doğru seslendi: "Gurney, onları içeri getir."</p>

  <p class="heading">Halleck bir dizi adamın başında odaya girdi. Sıkıntılı ve ciddi görünen kurmay subayları, hevesli bir ruh hali içindeki daha genç yaverler ve uzmanlar izliyordu. Adamlar otururken, odada kısa bir süre ayak sesleri yankılandı. Rakag adlı uyaranın hafif kokusu masaya yayıldı.</p>

  <p class="heading">"İsteyenler için kahve var," dedi Dük. Adamlarına bakarak düşündü: <i class="calibre2">İyi bir ekip. Bu tür bir savaş için çok daha kötüsü toparlanabilirdi.</i> Kahvenin bitişikteki odadan getirilip servis edilmesini beklerken bazılarının yüzündeki yorgunluğu fark etti.</p>

  <p class="heading">Hemen ardından, sakin etkileyicilik maskesini takınıp ayağa kalktı ve parmağının eklemiyle masaya vurarak adamlarının dikkatini çekti.</p>

  <p class="heading">"Evet, beyler," dedi, "uygarlığımız istila etme alışkanlığına öylesine kapılmış görünüyor ki, İmparatorluk'un basit bir emrini bile eski yöntemler baş göstermeden yerine getiremiyoruz."</p>

  <p class="heading">Masanın etrafında kuru gülüşmeler duyuldu ve Paul, babasının, ortamın havasını dağıtmak için tamamen doğru şeyi, tamamen doğru ses tonuyla söylemiş olduğunu fark etti. Sesindeki bitkinlik belirtisi bile doğruydu.</p>

  <p class="heading">"Sanırım önce Thufır'in Fremenlerle ilgili raporuna ekleyecek bir şeyi olup olmadığını öğrensek iyi olacak," dedi Dük.</p>

  <p class="heading">"Thufir?"</p>

  <p class="heading">Hawat kafasını kaldırıp baktı. "Genel raporumdan sonra derinlemesine açıklamam gereken bazı ekonomik hususlar var, Efendimiz; ama şu anda Fremenlerin, ihtiyacımız olan müttefikler olmaya gitgide daha uygun göründüklerini söyleyebilirim. Şimdi bize güvenip güvenemeyeceklerini görmek için bekliyorlar ama açık bir şekilde ilişki kuracakmış gibi görünüyorlar. Bize bir hediye gönderdiler; kendi imalatları olan damıtıcı giysiler... Harkonnenlerin bıraktığı önemli noktaların çevresindeki belirli çöl bölgelerinin haritaları..." Masaya göz attı. "Fremenlerin istihbarat raporlarının tamamen güvenilir olduğu kanıtlandı ve Değişim Yargıcı'yla ilişkilerimizde bize epeyce yardım ettiler. Ayrıca bazı küçük şeyler de gönderdiler: Leydi Jessica için mücevherat, bahar likörü, şekerleme, şifalı bitkiler. Adamlarım şu sırada bunları gözden geçiriyorlar. Herhangi bir terslik yok gibi."</p>

  <p class="heading">"Sen bu insanları sevdin galiba, Thufir?" diye sordu, masada oturan bir adam</p>

  <p class="heading">Hawat sorunun sahibine döndü. "Duncan Idaho onlara hayranlık duyulması gerektiğini söylüyor."</p>

  <p class="heading">Paul gözucuyla babasına bakıp Hawat'a döndü ve bir soru sormayı göze aldı: "Kaç Fremen olduğuna dair yeni bir bilginiz var mı?"</p>

  <p class="heading">Hawat Paul'e baktı. "Idaho, işledikleri yiyecek miktarı ve diğer kanıtlardan, ziyaret ettiği mağara kompleksinde toplam on bin kişi olduğunu tahmin ediyor. Liderleri iki bin ocaklık bir siyeçi yönettiğini söylemiş. Bu tür siyeç topluluklarından bir sürü olduğuna inanmak için nedenlerimiz var. Hepsi Liet denen birine bağlı görünüyorlar."</p>

  <p class="heading">"Bu yeni bir şey," dedi Leto.</p>

  <p class="heading">"Benim hatam olabilir, Efendimiz. Bu Liet'in yerel bir ilah olabileceğini düşündüren şeyler var."</p>

  <p class="heading">Masada oturan başka bir adam boğazını temizleyip, sordu: "Kaçakçılarla alış veriş yaptıkları kesin mi?"</p>

  <p class="heading">"Idaho oradayken bir kaçakçı kervanı yüklü miktarda baharla o siyeçten ayrılmış. Yük hayvanları kullanıyorlarmış ve önlerinde onsekiz günlük bir yolculuk olduğunu söylemişler."</p>

  <p class="heading">"Anlaşıldığına göre," dedi Dük, "kaçakçılar bu kargaşa dönemi boyunca operasyonlarını ikiye katlamışlar. Bunun üzerinde biraz dikkatle düşünmek gerekiyor. Gezegenimizin sırtından iş yapan lisanssız firkateynler hakkında çok fazla endişelenmemiz gereksiz, bu her zaman yapılıyordu. Ama onların tamamen gözlemimiz dışında kalması... bu iyi değil."</p>

  <p class="heading">"Bir planınız mı var, Efendimiz?" diye sordu Hawat.</p>

  <p class="heading">Dük, Halleck'e baktı. "Gurney, senin bu romantik işadamlarıyla bağlantı kuracak bir temsilciler heyetine, eğer istersen bir elçiliğe başkanlık etmeni istiyorum. Bana dukalık öşürü verdikleri sürece operasyonlarına göz yumacağımı söyle. Hawat, şimdiye kadar yaptıkları operasyonlarda ihtiyaç duydukları rüşvet ve savaşçıların, onlara bu miktarın dört katına mal olduğunu tahmin ediyor."</p>

  <p class="heading">"Ya İmparator bunun kokusunu alırsa?" diye sordu Halleck. "Kendisi, CHOAM kârları konusunda çok kıskançtır, Efendim"</p>

  <p class="heading">Leto gülümsedi. "Bütün öşürü açık bir şekilde IV. Şaddam adına bankaya yatıracağız ve bunu yasal olarak vergi toplama maliyetlerimizden düşeceğiz. Harkonnenler bununla uğraşsın bakalım! Ve Harkonnen sisteminde palazlanmış birkaç yerliyi daha iflas ettireceğiz. Artık rüşvet yok!"</p>

  <p class="heading">Bir sırıtma Halleck'in yüzünü çarpıttı. "Oh, Efendim, güzel bir darbe. Keşke bunu öğrendiğinde Baron'un yüzünün şeklini görebilsem."</p>

  <p class="heading">Dük, Hawat'a döndü. "Thufir, elde edebileceğini söylediğin şu muhasebe kayıtlarını aldın mı?"</p>

  <p class="heading">"Evet, Efendim. Ayrıntılı olarak incelenmeye başlandı bile. Ancak ben şöyle bir gözden geçirdim ve yaklaşık bir değer verebilirim."</p>

  <p class="heading">"Ver o zaman."</p>

  <p class="heading">"Harkonnenler, buradan her üç yüz otuz Standart günde on milyar solari alıyorlarmış."</p>

  <p class="heading">Masanın çevresindekiler sessizce yutkundular. Biraz sıkılmış olduğu belli olan genç yaverler bile doğrulup faltaşı gibi açılmış gözlerle bakmaya başladı.</p>

  <p class="heading">Halleck mırıldandı: "‘Onlar denizin bereketini ve kumda saklı hâzineyi emecekler.'"</p>

  <p class="heading">"Görüyorsunuz, beyler," dedi Leto. "Aranızda, Harkonnenlerin sırf İmparator emretti diye sessizce toparlanarak bütün bunları bırakıp gideceğine inanacak kadar saf olan var mı?"</p>

  <p class="heading">Genel olarak başlar iki yana sallandı ve mırıltı halinde bir onaylama duyuldu.</p>

  <p class="heading">"Bu işi ölüm tehdidi altında yapmak zorunda kalacağız," dedi Leto. Hawat'a döndü. "Donanımla ilgili bir rapor vermenin tam zamanı. Bize ne kadar kum tırtılı, hasatçı, bahar fabrikası ve destekleyici donanım bırakmışlar?"</p>

  <p class="heading">"Değişim Yargıcı tarafından denetlenen İmparatorluk envanterinde belirtildiğine göre tam kadro, Efendim," dedi Hawat. Kendisine bir klasörü uzatması için yaverlerden birine işaret etti, klasörü masanın üzerine koyarak açtı. "Tırtılların! yarısından azının işletilebilir durumda olduğunu ve yalnızca üçte birinin onları bahar kumlarına uçuracak kaptıkaçtılara sahip olduğunu; Harkonnenlerin bize bıraktığı her şeyin arızalanıp bir kenara atılmaya hazır olduğunu belirtmeyi ihmal etmişler. Donanımın yarısını işletebilirsek şanslı sayılırız, eğeri bunların dörtte biri altı ay sonra hala çalışıyor olursa o zaman çok daha şanslıyız demektir."</p>

  <p class="heading">"Beklediğimiz gibi oldukça çok," dedi Leto. "Temel donanımla ilgili kesin değerlendirme nedir?"</p>

  <p class="heading">Hawat klasörüne bir göz attı. "Birkaç gün içinde yaklaşık; dokuz yüz otuz hasatçı-fabrika gönderilebilir. Harita çıkarma, gözcülük yapma ve hava durumu gözlemi için yaklaşık altı bin iki yüz ornitopter... kaptıkaçtılar ise binin biraz altında."</p>

  <p class="heading">"Bir firkateyni hava durumu uydusu olarak yörüngeye oturtma izni için Lonca'yla pazarlıkları tekrar başlatmak daha ucuza gelmez mi?" diye sordu Halleck.</p>

  <p class="heading">Dük, Hawat'a baktı. "Yeni bir gelişme yok, değil mi Thufir?"</p>

  <p class="heading">"Şimdilik diğer yolların peşine düşmeliyiz," dedi Hawat. "Lonca temsilcisi aslında bizimle pazarlık etmiyor. Sadece, ücretin bizim erişemeyeceğimiz bir düzeyde olduğunu ve biz hangi miktara ulaşırsak ulaşalım bunun böyle kalacağını açıkça, yani bir Mentat'ın diğerine bildireceği şekilde ortaya koydu. Bizim görevimiz tekrar başvurmadan önce bunun nedenini ortaya çıkarmak."</p>

  <p class="heading">Halleck'in masada oturan yaverlerinden biri sandalyesinde döndü ve sert bir tonla konuştu: "Bu çok adaletsiz!"</p>

  <p class="heading">"Adalet mi?" Dük adama baktı. "Adalet isteyen kim? Biz kendi adaletimizi kendimiz yaratırız. Bunu burada, Arrakis'te yaratırız; ya kazanırız ya ölürüz. Kaderinizi bizimkine bağladığınız için pişman mısınız bayım?"</p>

  <p class="heading">Adam gözlerini Dük'e dikerek konuştu: "Hayır, Efendimiz. Siz evrenimizin en zengin gezegensel gelir kaynağına sırt çeviremezsiniz ve ben sizi izlemekten başka hiçbir şey yapamam. Taşkınlığımı bağışlayın, ama..." Omuz silkti, "...hepimiz zaman zaman acıyı hissederiz."</p>

  <p class="heading">"Acıyı anlarım," dedi Dük. "Ama kollarımız ve onları kullanacak özgürlüğümüz olduğu sürece adalet konusunda atıp tutmayalım. Sizlerden herhangi biriniz içinde acı besliyor mu? Eğer öyleyse boşaltın içinizi. Bu herkesin aklından geçenleri söyleyebileceği dostça bir toplantıdır."</p>

  <p class="heading">Halleck kıpırdandı ve konuşmaya başladı: "Sanırım acısı unutulmayan şu ki, Efendimiz, diğer Büyük Evler'den hiç gönüllü askerimiz yok. Size Adil Leto diye hitap ediyorlar ve ebedi bir dostluk sözü veriyorlar ama onlara herhangi bir maliyeti olmadığı sürece."</p>

  <p class="heading">"Bu takası kimin kazanacağım henüz bilmiyorlar," dedi Dük. "Evlerin çoğu az risk alarak palazlandı. Kimse bunun için onları suçlayamaz, olsa olsa küçümseyebilir." Hawat'a baktı. "Donanımı konuşuyorduk. Adamlara makineleri tanıtmak için birkaç örnek gösterebilir misiniz lütfen?"</p>

  <p class="heading">Hawat başıyla onayladı, bir yavere projektörü işaret etti.</p>

  <p class="heading">Masanın yüzeyinde, Dük'e masanın boyunun üçte biri kadar uzakta, üç boyutlu bir solido projeksiyonu oluştu. Masanın öbür ucundaki adamlardan bazıları daha iyi görebilmek için ayağa kalktı.</p>

  <p class="heading">Paul öne doğru eğilerek gözlerini makineye dikti.</p>

  <p class="heading">Çevresinde gösterilen küçücük insan figürleriyle oranlandığında, nesnenin boyunun yaklaşık yüz yirmi metre ve eninin kırk metre olduğu ortaya çıkıyordu. Temel olarak geniş paletlerden oluşan bağımsız setler üzerinde hareket eden uzun, böceğimsi bir gövdeydi.</p>

  <p class="heading">"Bu bir hasat fabrikası," dedi Hawat. "Bu projeksiyon için iyi durumda olan bir tanesini seçtik. İlk İmparatorluk ekolojistleri ekibiyle gelmiş bir tarak teçhizatı var ve hala çalışıyor... ama nasıl... ya da niçin çalıştığını bilmiyorum."</p>

  <p class="heading">"Eğer bu 'Yaşlı Maria' dedikleri şeyse, yeri müze," dedi bir yaver. "Sanırım Harkonnenler bunu bir ceza aracı, işçilere karşı bir tehdit olarak kullanıyorlardı. Uslu dur, yoksa Yaşlı Maria'ya tayin edilirsin."</p>

  <p class="heading">Masanın etrafında gülüşmeler yükseldi.</p>

  <p class="heading">Paul kendini esprinin dışında tuttu; dikkati projeksiyona ve zihnini dolduran soruya yoğunlaşmıştı. Masanın üstündeki görüntüyü işaret ederek sordu: "Thufir, bunun hepsini yutacak kadar büyük kum solucanları var mı?"</p>

  <p class="heading">Masaya birden sessizlik hakim oldu. Dük içinden lanet okudu, ardından: <i class="calibre2">Hayır, buradaki gerçeklerle yüzleşmek zorundalar,</i> diye düşündü.</p>

  <p class="heading">"Çölün derinliklerinde bütün bu fabrikayı tek lokmada yutabilecek solucanlar var," dedi Hawat. "Kalkan Duvarı'nın yakınında, baharın çoğunun çıkarıldığı yerde, bu fabrikayı kullanılmaz hale getirip gönlünce gövdeye indirebilecek bir sürü solucan var."</p>

  <p class="heading">"Neden onları kalkanla korumuyoruz?" diye sordu Paul.</p>

  <p class="heading">"Idaho'nun raporuna göre," dedi Hawat, "kalkanlar çölde tehlikeli. Bir vücut kalkanı, yüzlerce metre çapında bir alan içindeki bütün solucanları çağırıyor. Onları sanki bir cinnete sürüklüyor. Bu konuda Fremenlerin verdiği bilgiye sahibiz ve bundan şüphelenmek için hiçbir neden yok. Idaho siyeçte kalkan donanımının izine rastlamamış."</p>

  <p class="heading">"Hiç mi yokmuş?" diye sordu Paul.</p>

  <p class="heading">"Binlerce insanın arasında bu tür bir şeyi gizlemek epeyce zor olurdu," dedi Hawat. "Idaho siyeçin her yerine serbestçe girip çıkmış. Ne bir kalkan görmüş ne de kalkan kullandıklarına dair bir belirti."</p>

  <p class="heading">"Bu bir bulmaca," dedi Dük.</p>

  <p class="heading">"Harkonnenler burada kesinlikle bir sürü kalkan kullanmış," dedi Hawat. "Her garnizon köyünde tamirhaneleri varmış; ve hesapları, kalkanların yenilenmesine ve parçalarına yüklü bir harcama yaptıklarını gösteriyor."</p>

  <p class="heading">"Fremenlerin kalkanları sıfırlamak için bir yöntemi olabilir mi?" diye sordu Paul.</p>

  <p class="heading">"Pek öyle görünmüyor," dedi Hawat. "Teorik olarak mümkün tabii ki; bir kontluğun ihtiyacını karşılayabilecek büyüklükte bir statik karşı şarjın bu işi gerçekleştirmesi düşünülebilir ama bugüne kadar kimse bunu denemedi."</p>

  <p class="heading">"Böyle bir şey olsa şimdiye kadar duyardık," dedi Halleck. "Kaçakçılar Fremenlerle yakın temas halinde, böyle bir aygıt olsaydı ele geçirmiş olurlardı. Ve onların, bunu gezegen dışında pazarlamalarını engelleyen hiçbir şey yok."</p>

  <p class="heading">"Bu kadar önemli bir sorunun yanıtsız kalması hiç hoşuma gitmiyor," dedi Leto. "Thufir, senden bu sorunun çözümüne öncelik vermeni istiyorum."</p>

  <p class="heading">"Zaten bunun üstünde çalışıyoruz, Efendim." Boğazını temizledi. "Ha, Idaho bir şey söylemişti: Fremenlerin kalkanlara karşı tavrını anlamamanız mümkün değil demişti. Kalkanlarla daha çok dalga geçiyorlarmış."</p>

  <p class="heading">Dük kaşlarını çatti: "Tartıştığımız konu bahar çıkarma donanımı."</p>

  <p class="heading">Hawat projektörün başındaki yaverine işaret etti.</p>

  <p class="heading">Hasat fabrikasının solido görüntüsünün yerini, çevresindeki insan figürlerini cüce gibi gösteren kanatlı bir aracın projeksiyonu aldı. "Bu bir kaptıkaçtı," dedi Hawat. "Esas olarak, tek fonksiyonu bir fabrikayı bahar açısından zengin kumlara taşımak ve bir kum solucanı ortaya çıktığında fabrikayı kurtarmak olan büyük bir topterdir. Solucanlar her zaman ortaya çıkarlar. Bahar hasatı, toplayabildiğin kadarını toplayıp kaçma işlemidir."</p>

  <p class="heading">"Harkonnen ahlakına fevkalade uygun," dedi Dük.</p>

  <p class="heading">Aniden başlayan gülüşmeler fazlasıyla yüksek sesliydi.</p>

  <p class="heading">Projeksiyonun odağında kaptıkaçtının yerini bir ornitopter aldı.</p>

  <p class="heading">"Bu topterler oldukça konvansiyonel," dedi Hawat. "Büyük değişikliklerle menzilleri artırılıyor. Gerekli bölümlerinin kuma ve toza karşı izole edilmesine fazladan özen gösteriliyor. Yalnızca yaklaşık otuzda biri kalkanla kaplı, büyük olasılıkla menzili artırmak amacıyla kalkan jeneratörünün ağırlığından kurtulmak için."</p>

  <p class="heading">"Kalkanlara önem verilmemesi hoşuma gitmiyor," diye mırıldandı Dük. Ve şöyle düşündü: <i class="calibre2">Harkonnenlerin sırrı bu mu? Hepsi üstümüze gelirse kalkanlı firkateynlerle bile kaçamayacağımız anlamına mı geliyor bu?</i> Bu düşünceleri uzaklaştırmak için başını iki yana salladı: "İşle ilgili hesaplara geçelim. Kârımız ne kadar olacak?"</p>

  <p class="heading">Hawat defterinden iki sayfa çevirdi. "Tamirlerin ve işletilebilir donanımın değerini belirledikten sonra, işletme maliyetleriyle ilgili tahmini bir hesap çıkardık. Doğal olarak bu hesap, sağlam bir emniyet payı düşülmüş bir değere dayanıyor." Hawat, Mentat yarı-transı içinde gözlerini kapadı: "Harkonnenler zamanında, bakım ve maaş giderleri yüzde ondörtte tutulmuş. Biz başlangıçta yüzde otuzda tutarsak şanslıyız. CHOAM yüzdesi ve askeri maliyetler dahil edilip yatırım ve büyüme faktörleri hesaba katıldığında, kullanılamaz hale gelmiş ekipmanı değiştirene kadar kâr payımız yüzde altı ya da yedi gibi çok düşük bir marjda kalacak. Daha sonra olması gerektiği gibi yüzde oniki ila onbeşe yükseltebilmeliyiz." Gözlerini açtı. "Efendim Harkonnen yöntemlerini benimsemek istemediği sürece."</p>

  <p class="heading">"Sağlam ve kalıcı bir gezegen üssü için çalışıyoruz," dedi Dük. "İnsanların büyük bir bölümünü, özellikle Fremenleri mutlu etmeliyiz."</p>

  <p class="heading">"En çok da Fremenleri," diye onayladı Hawat.</p>

  <p class="heading">"Caladan'daki üstünlüğümüz," dedi Dük "deniz ve hava gücüne dayanıyordu. Burada, benim <i class="calibre2">çöl</i> gücü dediğim bir şeyler geliştirmeliyiz. Hava gücü de buna dahil olabilir ama olmama olasılığı da var. Dikkatinizi topter kalkanlarının yokluğuna çekmek istiyorum." Başını iki yana salladı. "Harkonnenler bazı kilit personelleri için gezegen dışından getirdikleri işçilere güveniyorlardı. Biz buna kalkışamayız. Gelecek her yeni grupta belirli sayıda provakatör olacaktır."</p>

  <p class="heading">"Bu durumda çok daha az kâra ve düşük hasata razı olmak zorunda kalacağız," dedi Hawat. "İlk iki mevsimde üretimimiz Harkonnenlerin ortalamasının üçte ikisi olmalı."</p>

  <p class="heading">"İşte," dedi Dük, "tam beklediğimiz gibi. Fremenler konusunda hızlı hareket etmeliyiz. İlk CHOAM denetiminden önce tam beş tabur Fremen askeri istiyorum."</p>

  <p class="heading">"Bu pek uzun bir süre değil, Efendimiz," dedi Hawat.</p>

  <p class="heading">"Sizin de bildiğiniz gibi pek fazla zamanımız yok. İlk fırsatta, Harkonnen üniforması giymiş Sardokarlarla birlikte burada olacaklar. Kaç kişi göndereceklerini düşünüyorsun, Thufir?"</p>

  <p class="heading">"Toplam dört veya beş tabur, Efendimiz. Lonca'nın birlik taşıma maliyetleri bu kadarken daha fazla olamaz."</p>

  <p class="heading">"O halde, beş Fremen taburu artı kendi birliklerimiz bu işi başarmalı. Landsraad Kurulu'nun önüne dizmek için birkaç Sardokar'ı esir alalım, o zaman meseleler çok daha farklı olacak... kâr etsek de etmesek de."</p>

  <p class="heading">"Elimizden geleni yapacağız, Efendimiz."</p>

  <p class="heading">Paul babasına baktı, sonra tekrar Hawat'a döndü, aniden Mentat’ın yaşının büyüklüğünü fark etti ve ihtiyar adamın üç kuşaktır Atreideslere hizmet ettiğinin bilincine vardı. <i class="calibre2">Yaşlı.</i> Bu, kahverengi gözlerin ıslak parlaklığında, egzotik iklimlerde çatlayıp yanmış yanaklarda, omuzlarının yuvarlaklığında ve safo suyunun kızıla boyadığı ince dudaklarında görülüyordu.</p>

  <p class="heading"><i class="calibre2">Ne çok şey yaşlı bir adama bağlı,</i> diye düşündü Paul.</p>

  <p class="heading">"Şu anda bir suikastçiler savaşının içindeyiz," dedi Dük, "ama bütün gücüne ulaşmadı. Thufir, buradaki Harkonnen örgütünün durumu ne?"</p>

  <p class="heading">"Kilit adamlarından iki yüz elli dokuz tanesini safdışı ettik, Efendim. En fazla üç Harkonnen hücresi kaldı, herhalde toplam yüz kişi."</p>

  <p class="heading">"Safdışı bıraktığınız bu Harkonnen hayvanlarının," dedi Dük, "malı mülkü var mıydı?"</p>

  <p class="heading">"Çoğu iyi durumdaydı, Efendim; girişimci sınıftan."</p>

  <p class="heading">"Altında her birinin imzası olan sahte bağlılık belgeleri düzenlemeni istiyorum," dedi Dük. "Kopyaları, Değişim Yargıcı'yla birlikte kayda geçir. Sahte bağlılık altında kalmalarıyla biz yasal bir konum elde edeceğiz. Mallarına el koy, her şeylerini al, ailelerini dışarı at, onları soy. Ve yüzde onunu İmparatorluk'un almasını sağla. Her şey yasal olmalı."</p>

  <p class="heading">Thufir, şarap rengi dudaklarının altındaki kırmızı lekeli dişlerini göstererek gülümsedi. "Atalarınıza yakışır bir hareket, Efendim. Bunu ilk düşünen ben olmadığım için utanıyorum."</p>

  <p class="heading">Masanın karşısındaki Halleck, Paul'ün suratının asılmasına şaşırarak kaşlarını çattı. Diğerleri gülüyor ve başlarıyla onaylıyorlardı.</p>

  <p class="heading"><i class="calibre2">Yanlış,</i> diye düşündü Paul. <i class="calibre2">Bu yalnızca diğerlerinin daha şiddetli savaşmalarına yol açacak. Teslim olmak onlara hiçbir şey kazandırmaz.</i></p>

  <p class="heading">Kanlıda uygulanan asıl kuralsız geleneği biliyordu; ama bu, onlara zaferi kazandırırken aynı zamanda onları yok edebilecek türden bir hareketti.</p>

  <p class="heading">"‘Bir yabancıyım yabancı bir diyarda,' " diye alıntı yaptı Halleck.</p>

  <p class="heading">Paul, onun, O.K. İncili'nden yaptığı alıntıyı tanıyarak gözlerini ona dikti: <i class="calibre2">Acaba Gurney de mi dolambaçlı komplolara bir son verilmesini istiyor?</i></p>

  <p class="heading">Dük pencerelerin dışındaki karanlığa göz attıktan sonra Halleck'e baktı. "Gurney, şu bahar işçilerinden kaç tanesini bizimle kalmaya ikna ettin?"</p>

  <p class="heading">"Toplam iki yüz elli altı, Efendimiz. Sanırım onları alıp kendimizi şanslı saymalıyız. Hepsi yararlı birimlerden."</p>

  <p class="heading">"Hepsi bu mu?" Dük dudaklarını büzdü. "Imm... şeye geçelim..."</p>

  <p class="heading">Kapıdan gelen bir gürültü sözünü kesti. Duncan Idaho, muhafızların oradan geldi, masayı boydan boya aceleyle geçip Dük'ün kulağına eğildi.</p>

  <p class="heading">Leto ona doğrulmasını işaret etti: "Çekinmeden konuş, Duncan. Görüyorsun, buradakiler strateji kurmayları."</p>

  <p class="heading">Paul Idaho'yu inceledi; onu, gıpta edilecek çetin bir silah hocası yapan, kediye benzer hareketlerine ve hızlı reflekslerine dikkat etti. Idaho'nun esmer yuvarlak yüzü Paul'e dönerken, içeri çökük gözleri hiçbir tanıma belirtisi göstermedi; ama Paul heyecanın üstündeki dinginlik maskesini tanıdı.</p>

  <p class="heading">Idaho masanın bir ucundan öbür ucuna bakarak: "Fremen kılığına girmiş paralı Harkonnen askerlerinden oluşan bir birlik ele geçirdik. Fremenler sahte grubu haber vermek için bir kurye gönderdiler. Ama saldırı sırasında, Harkonnenler tarafından yolu kesilerek feci şekilde yaralanmış. Fremen kuryesini bulduk. Hekimlerimizin tedavi etmesi için onu buraya getirirken, yolda öldü. Adamın ne kadar kötü bir durumda olduğunu gördüm ve elimden geleni yapmak için durdum. Bir şeyi kaldırıp atmaya çalıştığını görünce şaşırdım." Idaho gözucuyla Leto'ya baktı. "Bir hançer, Efendim, bugüne kadar gördüklerinize hiç benzemeyen bir hançer."</p>

  <p class="heading">"Hançer-i figan mı?" diye sordu birisi.</p>

  <p class="heading">"Şüphesiz," dedi Idaho. "Rengi sütbeyaz ve kendinden bir ışıkla parlıyor gibi." Elini ceketinin içine soktu, ucundan kabartılı siyah bir sapın göründüğü bir kın çıkardı.</p>

  <p class="heading">"O bıçağı kınından çıkarma!"</p>

  <p class="heading">Hepsinin başını kaldırıp bakmasına neden olan gür ve etkili ses odanın ucundaki açık kapıdan gelmişti.</p>

  <p class="heading">Kapıda, muhafızların çapraz kılıçlarıyla engellenen, uzun boylu, cüppeli birisi duruyordu. Hiç akı olmayan tamamen mavi gözlerini sergileyen, kapüşonuyla siyah peçesi arasındaki boşluk dışında açık bej bir cüppe adamı tümüyle sarmalıyordu.</p>

  <p class="heading">"İzin verin girsin," diye fısıldadı Idaho.</p>

  <p class="heading">"Bırakın adamı geçsin," dedi Dük.</p>

  <p class="heading">Muhafızlar bir an duraksadılar, sonra kılıçlarını indirdiler. Adam odaya rüzgar gibi daldı, Dük'ün karşısında durdu.</p>

  <p class="heading">"Bu Stilgar, ziyaret ettiğim siyeçin reisi, sahte gruptan bizi haberdar edenlerin lideri," dedi Idaho.</p>

  <p class="heading">"Hoşgeldiniz, bayım," dedi Leto. "Neden bu bıçağı kınından çekmemeliymişiz?"</p>

  <p class="heading">Stilgar, Idaho'ya şöyle bir baktı: "Sen aramızda temizlik ve onur geleneklerini gözledin. Dostluk eli uzattığın adamın bıçağını görmene izin veririm." Odada bulunan diğerlerini bakışlarıyla taradı. "Ama diğerlerini tanımıyorum. Onların onurlu bir silahı kirletmelerini ister misin?"</p>

  <p class="heading">"Ben Dük Leto'yum," dedi Dük. "Benim bu bıçağı görmeme izin verir misin?"</p>

  <p class="heading">"Onu kınından çekme hakkını kazanmanıza izin vereceğim," dedi Stilgar; ve masadan protesto mırıltıları yükselince, ince, koyu renk damarlı elini kaldırdı. "Bunun, size dostluk eli uzatan birinin bıçağı olduğunu hatırlatırım."</p>

  <p class="heading">Sessiz bekleyiş sırasında, Paul adamı inceledi ve ondan yayılan güç aurasını hissetti. O bir liderdi, bir <i class="calibre2">Fremen</i> lideri.</p>

  <p class="heading">Masanın ortasına yakın, Paul'ün karşısında oturan bir adam mırıldandı: "Bu kim oluyor da Arrakis'te hangi haklara sahip olduğumuzu bize söylüyor?"</p>

  <p class="heading">"Dük Leto Atreides'in, yönetilenlerin rızasıyla yönettiği söyleniyor," dedi Fremen. "Bu yüzden size bizim aramızdaki adeti anlatmalıyım; bir hançer-i figanı gören herkese belirli bir sorumluluk yüklenir." Idaho'ya karanlık bir bakış savurdu. "Onlar bizimdir. Bizim rızamız olmadan Arrakis'i asla terk edemezler."</p>

  <p class="heading">Halleck ve diğerlerinden birkaçı kızgınlıkla yerlerinden kalktılar. Halleck şöyle dedi: "Dük Leto belirler..."</p>

  <p class="heading">"Bir saniye, lütfen," dedi Leto ve sesinin yumuşaklığı onları durdurdu. <i class="calibre2">Bu iş kontrolden çıkmamalı,</i> diye düşündü. Dikkatini Fremene yönelterek: "Bayım, benim itibarıma saygı gösteren herkesin kişisel itibarına hürmet eder ve saygı gösteririm. Size gerçekten de borçluyum. Ve ben borçlarımı <i class="calibre2">daima</i> öderim. Mademki bu hançerin kınında kalması sizin geleneğiniz, o halde bunun böyle olması emrediliyor, <i class="calibre2">benim</i> tarafımdan. Ve eğer bize hizmet ederken ölen adamı onurlandırabilecek başka bir yol varsa, söylemeniz kafi."</p>

  <p class="heading">Fremen gözlerini Dük'e dikti. Yavaşça peçesini açınca, ince burnu ve parlak siyah sakalının içindeki dolgun dudakları göründü. Göstere göstere eğilip masanın cilalı yüzeyine tükürdü.</p>

  <p class="heading">Masanın çevresindeki adamlar birden ayağa kalkmaya davranınca Idaho'nun sesi odada gürledi: "Durun!"</p>

  <p class="heading">Idaho, aniden sağlanan sessizlikte konuştu: "Teşekkür ederiz, Stilgar, bedeninin nemini bize bağışladığın için. Onu, hangi ruhla verilmişse, o ruhla kabul ediyoruz." Ve Idaho da masaya Dük'ün önüne tükürdü.</p>

  <p class="heading">Idaho, Dük'ün duyabileceği şekilde: "Suyun burada ne kadar değerli olduğunu unutmayın, Efendimiz. Bu bir saygı göstergesi."</p>

  <p class="heading">Leto sandalyesinde geriye yaslandı, Paul'le göz göze geldi ve oğlunun yüzünde pişmanlık dolu bir sırıtış yakaladı, adamları durumu anladıkça masadaki gerilimin yavaşça dağıldığını hissetti.</p>

  <p class="heading">Fremen Idaho'ya baktı: "Siyeçimde takdir ediliyorsun. Dük'üne bağlılık sözün var mı?"</p>

  <p class="heading">"Onun saflarına katılmamı istiyor, Efendimiz," dedi Idaho.</p>

  <p class="heading">"İkili bir bağlılığı kabul eder mi?" diye sordu Leto.</p>

  <p class="heading">"Onunla gitmemi mi istiyorsunuz, Efendimiz?"</p>

  <p class="heading">"Bu konuda senin karar vermeni istiyorum," dedi Leto ve sesindeki aceleciliğe hakim olamadı.</p>

  <p class="heading">Idaho Fremen'i inceledi. "Beni bu şartlar altında kabul eder misin, Stilgar? Dük'üme hizmet etmek için geri dönmek zorunda kalacağım zamanlar olacak."</p>

  <p class="heading">"İyi dövüşüyorsun ve dostumuz için elinden geleni yaptın," dedi Stilgar. Leto'ya baktı. "Şu şekilde olsun: Idaho bize bağlılığının bir işareti olarak hançer-i figanı saklasın. Arındırılmalı tabii ki, ve törenler yapılmalı; ama bu halledilebilir. Atreides askeri ve bir Fremen olacak. Bunun bir örneği var: Liet iki efendiye hizmet eder."</p>

  <p class="heading">"Ne dersin Duncan?" diye sordu Leto.</p>

  <p class="heading">"Anladım, Efendimiz."</p>

  <p class="heading">"Anlaştık o zaman."</p>

  <p class="heading">"Suyun bizimdir, Duncan Idaho," dedi Stilgar. "Bizim; dostumuzun bedeni senin Dük'ünle kalıyor. Onun suyu Atreides suyudur. Bu bizim aramızda bir bağdır."</p>

  <p class="heading">Leto göğüs geçirdi, Hawat'a baktı, yaşlı Mentat'la göz göze geldi. Hawat başıyla onayladı, yüzünde memnun bir ifade vardı.</p>

  <p class="heading">"Aşağıda bekleyeceğim," dedi Stilgar, "Idaho dostlarıyla vedalaşırken. Ölen dostumuzun adı Turok'tu. Ruhunu serbest bırakma zamanı geldiğinde bunu hatırlayın. Sizler Turok'un dostlarısınız."</p>

  <p class="heading">Stilgar gitmek için arkasını döndü.</p>

  <p class="heading">"Biraz daha kalmaz mısınız?" diye sordu Leto.</p>

  <p class="heading">Fremen geri dönerken, kayıtsız bir hareketle peçesini yerine taktı, altından bir şeyleri ayarladı. Peçe yerine oturmadan önce, ince, boruya benzer bir şey Paul'ün gözüne çarptı.</p>

  <p class="heading">"Kalmak için neden var mı?" diye sordu Fremen.</p>

  <p class="heading">"Sizi onurlandırırdık," dedi Dük.</p>

  <p class="heading">"Onur, çok geçmeden başka bir yerde olmamı gerektiriyor," dedi Fremen. Idaho'ya bir bakış daha savurdu, hızla döndü ve kapıdaki muhafızları geçerek çıktı.</p>

  <p class="heading">"Diğer Fremenler de onun gibiyse birbirimize iyi hizmet edeceğiz demektir," dedi Leto.</p>

  <p class="heading">Idaho kuru bir sesle konuştu: "O iyi bir örnek, Efendimiz."</p>

  <p class="heading">"Ne yapacağını anladın mı, Duncan?"</p>

  <p class="heading">"Sizin Fremen elçinizim, Efendimiz."</p>

  <p class="heading">"Birçok şey sana bağlı, Duncan. Sardokarlar tepemize çullanmadan önce bu insanlardan oluşan en az beş tabura ihtiyacımız olacak."</p>

  <p class="heading">"Bu biraz uğraş gerektirecek, Efendimiz. Fremenler oldukça bağımsız bir grup." Idaho bir an duraksadı, ardından: "Ve, Efendimiz, bir şey daha var. Esir aldığımız paralı askerlerden biri, bu bıçağı ölen Fremen dostumuzdan almaya çalışıyordu. Harkonnenlerin, tek bir hançer-i figan getirene bir milyon soları ödül vaat ettiklerini söyledi."</p>

  <p class="heading">Leto şaşırdığını açıkça belli ederek çenesini yukarı kaldırdı. "Bu bıçaklardan birini neden bu kadar çok istiyorlar?"</p>

  <p class="heading">"Hançer bir kum solucanının dişi bilenerek yapılıyor, bu Fremenlerin işareti, Efendimiz. Mavi gözlü bir adam bununla her siyeçe sızabilir. Tanınmasaydım beni de sorguya çekerlerdi. Ben Fremen'e benzemiyorum. Ama..."</p>

  <p class="heading">"Piter de Vries," dedi Dük.</p>

  <p class="heading">"Şeytani hünerleri olan bir adam, Efendim," dedi Hawat.</p>

  <p class="heading">Idaho kınındaki hançeri ceketinin altına soktu.</p>

  <p class="heading">"O hançere iyi bak," dedi Dük.</p>

  <p class="heading">"Anladım, Efendim." Kemer setindeki telsize hafifçe dokundu. "Olabildiğince çabuk rapor vereceğim. Çağrı kodum Thufir'de var. Savaş dilini kullanın." Selam verdi, hızla döndü ve Fremen'in arkasından koşturdu.</p>

  <p class="heading">Koridorda gümbürdeyen ayak seslerini duydular.</p>

  <p class="heading">Leto ve Hawat birbirlerine anlayışla baktılar. Gülümsediler.</p>

  <p class="heading">"Yapacak çok işimiz var, Efendimiz," dedi Halleck.</p>

  <p class="heading">"Ve seni işinden alıkoyuyorum," dedi Leto.</p>

  <p class="heading">"İleri üslerle ilgili raporum hazır," dedi Hawat. "Bunu başka bir zaman mı vereyim, Efendimiz?"</p>

  <p class="heading">"Uzun sürer mi?"</p>

  <p class="heading">"Bir brifing için uzun değil. Fremenler arasındaki bir söylentiye göre; Çöl Botanik Deney istasyonları dönemi süresince, Arrakis'te, bu ileri üslerden iki yüzden fazla sayıda inşa edilmiş. Tümünün terk edildiği sanılıyor ama terk edilmeden önce izole edildiklerine dair raporlar var."</p>

  <p class="heading">"İçinde donanımlarla mı?" diye sordu Dük.</p>

  <p class="heading">"Duncan'dan aldığım raporlara göre öyle."</p>

  <p class="heading">"Yerleri neresi?" diye sordu Halleck.</p>

  <p class="heading">"Bu sorunun yanıtı," dedi Hawat, "hiç değişmiyor: 'Liet bilir.'"</p>

  <p class="heading">"Tanrı bilir," diye mırıldandı Leto.</p>

  <p class="heading">"Belki de değil, Efendimiz," dedi Hawat. "Stilgar’ın ismi nasıl kullandığını duydunuz. Gerçek bir kişiden söz ediyor olabilir mi?"</p>

  <p class="heading">"İki efendiye hizmet eder!" dedi Halleck. "Sanki dinsel bir söze benziyor."</p>

  <p class="heading">"Ve sen biliyor olmalısın," dedi Dük.</p>

  <p class="heading">Halleck gülümsedi.</p>

  <p class="heading">"Şu Değişim Yargıcı," dedi Leto "İmparatorluk ekolojisti: Kynes... Bu üslerin nerede olduğunu bilmiyor mudur?"</p>

  <p class="heading">"Efendimiz," diye uyardı Hawat, "bu Kynes bir İmparatorluk hizmetkarı."</p>

  <p class="heading">"Ve İmparator'dan çok uzaklarda," dedi Leto. "Bu üsleri istiyorum. Kurtarabileceğimiz ve çalışma donanımımızı onarmak için kullanabileceğimiz malzemelerle dolu olmalılar."</p>

  <p class="heading">"Efendimiz!" dedi Hawat. "Bu üsler yasal olarak hala Majesteleri'nin topraklarında."</p>

  <p class="heading">"Buradaki hava her şeyi yok etmeye yetecek kadar zalim," dedi Dük. "Her zaman havayı suçlayabiliriz. Şu Kynes'ı getirin de en azından üslerin var olup olmadığını öğrenelim."</p>

  <p class="heading">"Ya bunları zaptetmek tehlikeliyse," dedi Hawat. "Duncan bir şeyden emindi; bu üsler ya da bunların temsil ettikleri, Fremenler için derin bir anlam taşıyor. Eğer bu üsleri alırsak Fremenleri kendimize düşman edebiliriz."</p>

  <p class="heading">Paul, onların etrafındaki adamlara baktı ve her bir sözcüğü nasıl bir gerginlikle dinlediklerini gördü. Babasının tavrı nedeniyle oldukça rahatsız olmuş görünüyorlardı.</p>

  <p class="heading">"Dinle onu, baba," dedi Paul alçak bir sesle. "Doğru söylüyor."</p>

  <p class="heading">"Efendimiz," dedi Hawat, "bu üsler bize kalan donanımın her parçasını onarmakta kullanılacak malzemeyi sağlayabilir ama stratejik sebeplerle ulaşamayacağımız bir yerde olabilirler, paha fazla bilgi olmadan harekete geçmek acelecilik olur. Bu Kynes, İmparatorluk'un verdiği hakemlik yetkisine sahip. Bunu unutmamalıyız. Ve Fremenler onun kararlarına uyuyorlar."</p>

  <p class="heading">"O zaman nazikçe halledin," dedi Dük. "Yalnızca bu üslerin var olup olmadığını öğrenmek istiyorum."</p>

  <p class="heading">"Emredersiniz, Efendimiz." Hawat geriye yaslandı, bakışlarını indirdi.</p>

  <p class="heading">"Hadi bakalım," dedi Dük. "Bizi bekleyenin ne olduğunu biliyoruz, çalışmak. Bunun için eğitildik. Bu konuda biraz tecrübemiz var. Ödüllerin ne olduğunu biliyoruz ve alternatifler de yeterince açık. Hepiniz görevlerinize atandınız." Halleck'e baktı. "Gurney, öncelikle şu kaçakçı işiyle ilgilen."</p>

  <p class="heading">"‘Kuru topraklarda yaşayan isyankarlara gideceğim,' " dedi Halleck dua okurcasına.</p>

  <p class="heading">"Bir gün bu adamı aktaracak bir sözü olmadan yakalayacağım, işte o zaman çıplakmış gibi görünecek," dedi Dük.</p>

  <p class="heading">Masanın etrafında gülüşmeler yankılandı ama Paul bu gülüşlerin gerisindeki çabayı duydu.</p>

  <p class="heading">Dük, Hawat'a döndü. "İstihbarat ve haberleşme için bu kata başka bir karargah kur, Thufir. Bunlar hazır olduğunda, seni görmek istiyorum."</p>

  <p class="heading">Hawat ayağa kalktı, destek ararmış gibi odaya göz gezdirdi. Gitmek için arkasını döndü, kafilenin odadan çıkmasına öncülük etti. Diğerleri aceleyle hareket ettiler, sandalyelerini zemine sürterek, karmaşık küçük kümeler halinde toplanmaya başladılar.</p>

  <p class="heading">Odadan çıkan son adamların arkasından bakan Paul, karmaşa içinde bitti, diye düşündü. Daha önce Kurmay toplantıları hep kesin bir havada biterdi. Bu toplantı, damla damla akıp kendi yetersizlikleri yüzünden azar azar tükenmiş, üstüne üstlük bir de tartışmayla sona ermiş gibi görünüyordu.</p>

  <p class="heading">Paul ilk kez kendisini gerçek bir yenilgi olasılığı üzerine düşünmeye bıraktı; bu konuyu, korkudan ya da Başrahibe'ninki gibi uyarılardan dolayı düşünüyor değildi, bununla kendi durum değerlendirmesi yüzünden yüz yüzeydi.</p>

  <p class="heading"><i class="calibre2">Babam ümitsiz</i> diye düşündü. <i class="calibre2">İşler bizim için hiç iyi gitmiyor.</i></p>

  <p class="heading">Ve Hawat... Paul yaşlı Mentat'ın toplantı boyunca nasıl davrandığını hatırladı; belli belirsiz duraksamalar ve huzursuzluk belirtileri.</p>

  <p class="heading">Hawat’ın kafası bir şeylere fena halde takılmıştı. "En iyisi gecenin kalanını burada geçir, oğlum," dedi Dük.| "Birazdan şafak sökecek nasıl olsa. Anneni haberdar ederim." Yavaşça, zorlanarak ayağa kalktı. "Neden şu sandalyelerde birkaçını bir araya getirip üzerine uzanmıyorsun?"</p>

  <p class="heading">"Çok yorgun değilim, efendim."</p>

  <p class="heading">"Nasıl istersen."</p>

  <p class="heading">Dük ellerini arkasında birleştirdi, masanın uzun kenarı boyunca volta atmaya başladı.</p>

  <p class="heading"><i class="calibre2">Kafese kapatılmış bir hayvan gibi</i> diye düşündü babası için.</p>

  <p class="heading">"Aramızda hain olma olasılığını Hawat'la tartışacak mısın?" diye sordu Paul.</p>

  <p class="heading">Dük oğlunun karşısında durdu ve karanlık pencerelere doğru konuştu. "Bu olasılığı birçok kez tartıştık."</p>

  <p class="heading">"Yaşlı kadın kendinden çok emin görünüyordu ve şu mesaj, hani Annemin..."</p>

  <p class="heading">"Önlemler alındı," dedi Dük ve odaya bakındı. Paul, babasının gözlerinde, tuzağa düşmüş vahşiliği gördü.</p>

  <p class="heading">"Burada kal. Karargahlarla ilgili olarak Thufir'le tartışmak istediğim bazı şeyler var." Döndü, kapı muhafızlarını başıyla selamlayarak uzun adımlarla odadan çıktı.</p>

  <p class="heading">Paul, babasının durmuş olduğu yere gözlerini dikti. Bu yer, Dük odadan çıkmadan önce de boştu. Ve yaşlı kadının uyarısını hatırladı: "...baba için, hiçbir şey."</p>
</body>
</html>
