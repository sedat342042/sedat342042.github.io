<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Dune Çöl Gezegeni</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <p class="heading"><i class="calibre2"><br class="calibre" /></i></p>

  <p class="heading"><i class="calibre2">Onbeş yaşındayken, çoktan sessizliği öğrenmişti.</i></p>

  <p class="heading3">- Prenses Irulan'ın yazdığı "Muad'Dib'in Çocukluk Tarihçesi"nden</p>

  <p class="heading"><br class="calibre" /></p>

  <p class="heading">Paul topterin kumandalarıyla boğuşurken, birbirine karışan fırtına kuvvetlerini ayırt ettiğinin ve en küçük nüanslar bazında hesaplama yapan Mentat ötesi bir bilince sahip olduğunun farkına vardı. Toz cephelerini, dalgalanmaları, birbirine karışan türbülansları ve arada sırada oluşan girdapları hissediyordu.</p>

  <p class="heading">Kabinin içi, gösterge kadranlarının yaydığı yeşil ışıkla aydınlanan fırtınalı bir kutuydu. Dışarıdaki bej toz akışının hiçbir özelliği yok gibi görünüyordu ama Paul'ün iç duyusu perdenin arkasını <i class="calibre2">görmeye</i> başlamıştı.</p>

  <p class="heading"><i class="calibre2">Doğru girdabı bulmalıyım,</i> diye düşündü.</p>

  <p class="heading">Fırtınanın gücünün azaldığını hissedeli epey olmuştu ama fırtına hala onları sarsıyordu. Bir türbülansın daha geçmesini bekledi.</p>

  <p class="heading">Girdap, bütün gemiyi tıngırdatan ani bir dalgalanma halinde başladı. Paul topteri sola yatırmak için korkuya meydan okudu.</p>

  <p class="heading">Jessica manevrayı konum küresinde gördü.</p>

  <p class="heading">"Paul!" diye çığlık attı.</p>

  <p class="heading">Girdap onları burgu attırarak, yana yatırarak döndürdü. Topteri, gayzerin üzerinde yükselen bir çakıltaşı gibi kaldırdı, onları yukarı ve dışarı doğru fışkırttı; ikinci ayın aydınlattığı toz yumağının göbeğinde uçan bir zerre.</p>

  <p class="heading">Paul aşağı baktı; onları dışarı atmış olan, şekli tozla belirginleşmiş sıcak rüzgar sütununu; dinmekte olan fırtınanın çölün içine doğru kuru bir ırmak gibi sürüklendiğini ve onlar yükselirken aşağıda gittikçe küçülen, ay ışığının grileştirdiği hareketi gördü.</p>

  <p class="heading">"Çıktık," diye fısıldadı Jessica.</p>

  <p class="heading">Paul, gecenin kararttığı gökyüzünü incelerken, taşıtlarını bir dalış hareketiyle tozdan uzaklaştırdı.</p>

  <p class="heading">"Onları atlattık," dedi Paul.</p>

  <p class="heading">Jessica kalbinin güm güm attığını hissetti. Kendisini sakin olmaya zorladı, şiddeti azalan fırtınaya baktı. Zaman duyusu, temel güçlerin oluşturduğu bu bileşimin içinde neredeyse dört saattir yol aldıklarını söylüyordu; ama zihninin bir kısmı, geçen zamanı bir ömür olarak hesaplıyordu. Kendisini yeniden doğmuş gibi hissediyordu.</p>

  <p class="heading"><i class="calibre2">Duadaki gibiydi,</i> diye düşündü. <i class="calibre2">Onunla yüzleştik ve karşı koymadık. Fırtına içimizden ve çevremizden geçti. O gitti ama biz kaldık.</i></p>

  <p class="heading">"Kanat hareketimizin sesini beğenmedim," dedi Paul. "Fırtınanın içindeyken zarar gördük."</p>

  <p class="heading">Gıcırdayan, hasarlı uçuşu kumandaların üzerindeki elleriyle hissetti. Fırtınanın içinden çıkmışlardı ama hala Paul’ün önsezi görüntüsünü tam olarak göreceği kadar dışında değillerdi. Yine de kaçmışlardı ve Paul bir vahiyin eşiğinde titrediğini hissediyordu.</p>

  <p class="heading">Ürperdi.</p>

  <p class="heading">Bu his onu mıknatıs gibi kendine çekiyor ve dehşete düşürüyordu. Kendisini, bu ürkütücü bilince neyin sebep olduğunu düşünürken buldu. Bunun kısmen, Arrakis'in bahara doymuş beslenme rejiminden kaynaklandığını hissediyordu. Ama kısmen de duadan kaynaklanabileceğini düşündü, sanki sözcüklerin kendine ait bir gücü varmış gibi.</p>

  <p class="heading"><i class="calibre2">"Korkmayacağım..."</i></p>

  <p class="heading">Sebep sonuç ilişkisi; kem güçlere rağmen yaşıyordu ve kendisini duanın sihri olmadan var olamayacak bir öz bilincin eşiğinde harekete hazır hissediyordu.</p>

  <p class="heading">Orange Katolik İncili'nden sözler hafızasında çınlıyordu: <i class="calibre2">"Dört bir yanımızda başka bir dünyayı görüp duyamamamızın nedeni hangi duyularımızın yokluğudur? "</i></p>

  <p class="heading">"Dört bir yanımızda kayalar var," dedi Jessica.</p>

  <p class="heading">Paul dikkatini topteri indirmeye yoğunlaştırdı ve düşünceleri uzaklaştırmak için başını iki yana salladı. Annesinin gösterdiği yere baktı; ileride, sağda siyah kaya şekillerinin kumun üzerinde yükseldiğini gördü. Ayak bileklerinin çevresinde bir rüzgar, kabinin içinde bir toz kıpırtısı hissetti. Bir yerlerde delik vardı, fırtınanın marifetlerinden biri daha.</p>

  <p class="heading">"Kuma inmemiz daha iyi olacak," dedi Jessica. "Freni köklersen kanatlar dayanamayabilir."</p>

  <p class="heading">Paul, kumulların üstünde, rüzgarın taşıdığı kumların oluşturduğu sırtların ay ışığına doğru yükseldiği bir yeri başıyla gösterdi. "Şu kayaların yakınına ineceğim. Emniyet kemerini kontrol et."</p>

  <p class="heading">Jessica onun dediğini yaparken şöyle düşündü: <i class="calibre2">Suyumuz ve damıtıcı giysilerimiz var. Eğer yiyecek bulabilirsek, bu çölde uzun bir süre sağ kalabiliriz. Fremenler burada yaşıyor. Onların yaptığını biz de yapabiliriz.</i></p>

  <p class="heading">"Durduğumuz anda şu kayalara doğru koşmaya başla," dedi Paul. "Ben çantayı alacağım."</p>

  <p class="heading">"Koşmak..." Jessica sustu, başıyla onayladı. "Solucanlar."</p>

  <p class="heading">"Dostlarımız, solucanlar," diye düzeltti Paul. "Bu topteri kapacaklar. Nereye indiğimize dair hiçbir kanıt olmayacak."</p>

  <p class="heading"><i class="calibre2">Ne kadar amaca yönelik düşünüyor,</i> diye aklından geçirdi Jessica</p>

  <p class="heading">Süzülerek alçaldılar... alçaldılar...</p>

  <p class="heading">Yere yaklaştıkça hızlandıkları hissine kapıldılar; kumulların bulanıklaşan gölgeleri, adalar gibi yükselen kayalar. Topter yumuşak bir sarsıntıyla bir kumulun tepesine değdi, sonra da bir kum vadisini atlayıp başka bir kumula.</p>

  <p class="heading"><i class="calibre2">Sürtünmeyle hızımızı azaltıyor,</i> diye düşündü Jessica ve oğlunun ustalığına hayranlık duydu.</p>

  <p class="heading">"Sıkı tutun!" diye uyardı Paul.</p>

  <p class="heading">Kanat frenlerini çekti, önce yavaşça, sonra gittikçe daha sert. Çukurlaşan kanatlara hava dolduğunu hissetti, kanatların havayı karşılayan alanları gittikçe büyüyordu. Rüzgar, kanatların ana gövdeleri ve katlanan kısımları boyunca çığlık atıyordu.</p>

  <p class="heading">Fırtınanın zayıflattığı sol kanat yalnızca belli belirsiz bir uyarı sarsıntısıyla aniden yukarıya doğru içeri bükülerek topterin yan tarafına çarptı. Taşıt bir kumulun tepesini sıyırarak sola doğru yattı. Diğer yüzeye düşerek bir sonraki kumula burnu gömüldü ve üstüne kumdan bir şelale boşaldı. Kırık kanadın olduğu tarafa yatarak durdular, sağ kanat yıldızlara bakıyordu.</p>

  <p class="heading">Paul emniyet kemerini hızla çekip açtı, yukarıya annesinin tarafına atıldı, kapıyı zorlayarak açtı. Kabinin içine, yanık çakmak taşına özgü kuru bir koku doldurarak kum boşaldı. Arka taraftan çantayı kaptı, annesinin emniyet kemerini açmış olduğunu gördü. Jessica, sağ koltuğa basarak topterin metal kaplamasının üstüne çıktı. Paul, çantayı kayışlarından sürükleyerek onu izledi.</p>

  <p class="heading">"Koş!" diye emretti. İşaret ettiği yerde, kumulun yüzeyi ve onun ötesinde, alt kısmı kum taşıyan rüzgarlar tarafından oyulmuş, kayadan bir kule görünüyordu.</p>

  <p class="heading">Jessica topterden kuma atladı ve koştu, kumula tırmanırken kayıyordu. Arkasında, Paul'ün soluk soluğa ilerleyişini duyuyordu. Kayalara doğru kıvrılan bir kum sırtının üzerine geldiler.</p>

  <p class="heading">"Sırtı izle," diye emretti Paul. "Daha hızlı olur."</p>

  <p class="heading">Hiç durmadan kayalara doğru ilerlediler, kum ayaklarını kavrıyordu.</p>

  <p class="heading">Yeni bir ses kendisini hissettirmeye başladı; sessiz bir fısıltı, bir tıslama, kulak tırmalayıcı bir sürtünme.</p>

  <p class="heading">"Solucan," dedi Paul.</p>

  <p class="heading">Ses yükseldi.</p>

  <p class="heading">"Daha hızlı!" dedi Paul nefes nefese.</p>

  <p class="heading">Metalin arkalarında çatırdayıp parçalandığını duyduklarında, kumdan, bir sahil gibi yükselen ilk kaya topluluğu en fazla on metre önlerindeydi.</p>

  <p class="heading">Paul, çantayı kayışlarından tutarak sağ omzuna aldı. Çanta koşarken yan tarafına çarpıyordu. Diğer eliyle annesinin kolunu tuttu. Rüzgarın oyduğu kıvrık bir kanal boyunca, çakıllı bir yüzeyden yukarıya, yükselen kayanın üstüne tırmandılar. Nefesleri boğazlarından kuru ve kesik kesik çıkıyordu.</p>

  <p class="heading">"Daha fazla koşamayacağım," dedi Jessica soluk soluğa.</p>

  <p class="heading">Paul durdu, annesini kayalık bir geçidin içine doğru itti, döndü ve aşağıya, çöle baktı. Hareketli bir kabartı, üzerinde durdukları kaya adasına paralel olarak ilerliyordu; ayın aydınlattığı dalgacıklar, kum dalgaları ve yaklaşık bir kilometre uzakta, neredeyse Paul'ün göz seviyesinde, kabaran bir kovuk. Solucanın izinin oluşturduğu yassı kumul bir kez kıvrılıyordu; ornitopter enkazını terk ettikleri yeri geçerken attığı kısa bir ilmik.</p>

  <p class="heading">Solucanın geçip gittiği yerde hava taşıtından eser yoktu.</p>

  <p class="heading">Kabaran kovuk, çölün içine doğru ilerliyor, kendi izini izleyip onunla kesişerek geri dönüyordu.</p>

  <p class="heading">"Bir Lonca gemisinden daha büyük," diye fısıldadı Paul.</p>

  <p class="heading">"Soh Solucanların çölün derinliklerinde büyük olduklarını duymuştum ama... ne kadar büyük olduklarını anlamamışım."</p>

  <p class="heading">"Ben de," diye fısıldadı Jessica.</p>

  <p class="heading">Tekrar kayalardan uzaklaşacak şekilde dönen yaratık kıvrılan bir iz bırakarak ufka doğru hızla ilerliyordu. Solucanın yolculuğunun sesini, çevrelerindeki hafif kum kıpırtılarının içinde kayboluncaya kadar dinlediler.</p>

  <p class="heading">Paul derin bir nefes alıp yukarıya, ay ışığında donmuş gibi görünen dik yamaca baktı ve Kitab-ül-Ibar'dan bir alıntı yaptı: "Gece yolculuk et ve gün boyunca gölgenin karanlığında dinlen." Annesine baktı. "Gecenin bitmesine hala birkaç saat var. Devam edebilir misin?"</p>

  <p class="heading">"Biraz sonra."</p>

  <p class="heading">Paul kaya topluluğunun üstüne çıktı, çantayı sırtına aldı ve kayışlarını ayarladı. Elinde bir parapusulayla bir an durdu.</p>

  <p class="heading">"Hazır olunca söyle," dedi.</p>

  <p class="heading">Jessica, gücünü topladığını hissederek kayadan uzaklaştı. "Hangi yöne?"</p>

  <p class="heading">"Bu sırt nereye götürürse." Eliyle işaret etti.</p>

  <p class="heading">"Çölün derinliklerine."</p>

  <p class="heading">"Fremen çölüne," diye fısıldadı Paul.</p>

  <p class="heading">Durakladı. Caladan'da içine doğmuş olan bir görüntünün çok net hayalini hatırlayarak sarsılmıştı. Bu çölü görmüştü. Ama o görüntüdeki sahne biraz farklıydı; bilincinde kaybolmuş, hafızası tarafından emilmiş bir hayal gibiydi; ve şimdi mükemmel kayıt gerçek dekora yansıtıldığında başarısızlığa uğruyordu. Paul hareketsiz kalırken, görüntü kaymış ve ona başka bir açıdan yaklaşmış gibi göründü.</p>

  <p class="heading"><i class="calibre2">O görüntüde Idaho bizimle birlikteydi,</i> diye hatırladı. <i class="calibre2">Ama Idaho artık yaşamıyor.</i></p>

  <p class="heading">"Gidecek bir yol görüyor musun," diye sordu Jessica, oğlunun duraksamasını yanlış anlayarak.</p>

  <p class="heading">"Hayır," dedi Paul, "ama yine de gideceğiz."</p>

  <p class="heading">Çantayı sırtına iyice yerleştirip kumun kayanın içinde oyduğu bir kanaldan yukarı doğru ilerlemeye başladı. Kanal, güneye doğru basamaklar halinde tırmanan çıkıntılarla, ayın aydınlattığı düz kayalık bir zemine açılıyordu.</p>

  <p class="heading">Paul, ilk çıkıntıya yöneldi ve üzerine tırmandı. Annesi onu izledi.</p>

  <p class="heading">Jessica, o sırada yolculuklarının nasıl anlık ve olağandışı bir olay haline geldiğini fark etti... kayaların arasında adımlarını yavaşlatan kum çukurları; rüzgarın oyduğu, ellerini kesen sırtlar; bir seçim yapmayı gerektiren engeller; üzerinden mi geçmeli yoksa çevresinden mi dolaşmalı? Arazi onları kendi ritmine uymaya zorluyordu. Yalnızca gerektiğinde konuşuyorlardı, o zaman da sesleri gösterdikleri çabadan dolayı boğuk çıkıyordu.</p>

  <p class="heading">"Buraya dikkat... bu kayanın üstünde kum var, kayıyor."</p>

  <p class="heading">"Başına dikkat et de şu çıkıntıya çarpma."</p>

  <p class="heading">"Şu sırtın altında kal; ay arkamızda, dışarıdaki birilerine hareketlerimizi belli eder."</p>

  <p class="heading">Paul bir kayanın kıvrıldığı yerde durdu, çantayı dar bir kayaya yasladı.</p>

  <p class="heading">Annesi de onun yanına yaslandı ve bir an dinlenebildiği için şükretti. Paul'ün damıtıcı giysi borusundan su içtiğini duydu, o da yeniden kullanılır hale gelmiş kendi suyundan bir yudum aldı. Tadı hafif tuzluydu ve Jessica Caladan'ın sularını hatırladı; öyle bir nem zenginliği vardı ki, gökyüzünü örten bir eğri şeklinde yüksek bir fıskiye, yanında durduğunda kendisini varlığıyla değil... yalnızca şekliyle, yansımasıyla ya da sesiyle fark ettirirdi.</p>

  <p class="heading"><i class="calibre2">Durmak,</i> diye düşündü. <i class="calibre2">Dinlenmek, gerçekten dinlenmek</i></p>

  <p class="heading">Bir an için olsun durabilmek ona bir lütufmuş gibi geldi. Dur durak olmayan bir yerde lütuf olmazdı.</p>

  <p class="heading">Paul platformdan uzaklaştı, döndü ve eğimli bir yüzeye tırmandı. Jessica iç çekerek onu izledi.</p>

  <p class="heading">Dimdik bir kayalığın çevrelediği geniş bir kayanın üzerine kaydılar. Bu kırık araziyi geçerken yeniden düzensiz hareket ritmine döndüler.</p>

  <p class="heading">Jessica ellerinin ve ayaklarının altındaki maddelerin küçüklük derecelerinin geceye hükmettiğini hissetti: kaya parçaları, nohut büyüklüğünde çakıl, kayalardan kopan yaprak yaprak parçalar, nohut büyüklüğünde kum topakları veya kumun kendisi, iri taneli kum, toz ya da örümcek ağı gibi olmuş pudra inceliğinde toz.</p>

  <p class="heading">Pudra inceliğindeki toz burun filtrelerini tıkıyordu ve dışarı üflenmesi gerekiyordu. Sert yüzeyde yuvarlanan nohut büyüklüğündeki kum topakları ve çakıllar dikkatsiz birinin düşmesine neden olabilirdi. Yaprak yaprak kaya parçaları keskindi.</p>

  <p class="heading">Ve her zaman her yerde bulunan parça parça kumlar ayaklarına yapışıp sürükleniyordu.</p>

  <p class="heading">Paul, aniden bir platformun üstünde durarak kendisine doğru tökezleyen annesinin düşmesini engelledi.</p>

  <p class="heading">Jessica, sol tarafı işaret eden oğlunun gösterdiği yere baktı ve yaklaşık iki yüz metre aşağısında çölün durgun bir okyanus gibi uzandığı sarp bir kayalığın tepesinde durduklarını gördü. Okyanus, ay ışığının gümüş rengine boyadığı dalgalarla dolu uzanıyordu; sivri uçlarının gölgeleri kıvrımlara dönüşen ve uzakta başka bir dik yamacın puslu griliğine doğru yükselen dalgalarla.</p>

  <p class="heading">"Açık çöl," dedi Jessica.</p>

  <p class="heading">"Geniş bir yer geçeceğiz," dedi Paul, sesi yüzündeki filtre maskesi nedeniyle boğuk çıktı.</p>

  <p class="heading">Jessica sağına soluna bakındı: aşağıda kum dışında hiçbir şey yoktu.</p>

  <p class="heading">Paul, açık kumullara göz gezdirirken ayın ilerleyişiyle birlikte hareket eden gölgeleri izledi. "Yaklaşık üç dört kilometre geçeceğiz," dedi.</p>

  <p class="heading">"Solucanlar," dedi Jessica.</p>

  <p class="heading">"İlla ki olacak."</p>

  <p class="heading">Jessica yorgunluğuna, duyularını körelten kas ağrılarına yoğunlaştı. "Dinlenip bir şeyler yiyelim mi?"</p>

  <p class="heading">Paul çantayı sırtından indirip yere bıraktı, oturdu ve sırtını çantaya yasladı. Jessica bir eliyle oğlunun omzundan destek alarak kayaya, onun yanına çöktü. Yerleşirken Paul'ün döndüğünü hissetti; çantayı karıştırdığını duydu.</p>

  <p class="heading">"Al," dedi Paul.</p>

  <p class="heading">Avucuna iki enerji hapı sıkıştıran oğlunun eli kupkuruydu.</p>

  <p class="heading">Hapları damıtıcı giysisinin borusundan isteksizce çektiği bir fırt suyla yuttu.</p>

  <p class="heading">"Bütün suyunu iç," dedi Paul. "Aksiyom: Suyunu koruyacağın en iyi yer bedenindir. Eneejini artırır. Daha güçlü olursun. Damıtıcı giysine güven."</p>

  <p class="heading">Oğlunun dediğini yaparak su ceplerini boşalttı ve enerjisini tekrar topladığını hissetti. Bu yorgunluk anında buranın ne kadar huzurlu bir yer olduğunu düşündü ve bir zamanlar ozan-savaşçı Gurney Halleck'ten duyduğu bir şeyi hatırladı: "Huzur içinde yenen kuru bir lokma, kurbanlar ve didişmelerle dolu bir evden evladır."</p>

  <p class="heading">Jessica bu sözleri Paul'e aktardı.</p>

  <p class="heading">"Gurney böyleydi işte," dedi Paul.</p>

  <p class="heading">Oğlunun ses tonunu ve ölmüş birinden bahseder gibi konuştuğunu fark ederek şöyle düşündü: <i class="calibre2">Ve zavallı Gurney de ölmüş olabilir.</i> Atreides birlikleri ise, ya ölmüşler ya esir düşmüşler ya da kendileri gibi bu susuz boşlukta kaybolmuşlardı.</p>

  <p class="heading">"Gurney daima aktaracak, duruma uygun bir söz bulurdu," dedi Paul. "Şu anda onu duyar gibiyim: 'Ve nehirleri kurutacağım ve toprakları melunlara satacağım; ve toprağı tarumar edeceğim ve oradaki her şeyi... yabancıların yardımıyla.'"</p>

  <p class="heading">Jessica gözlerini kapadı, oğlunun dokunaklı sesi yüzünden; ağlayacakmış gibi olduğunu fark etti.</p>

  <p class="heading">Hemen ardından Paul sordu: "Nasıl... hissediyorsun?</p>

  <p class="heading">Bu sorunun doğrudan hamileliğiyle ilgili olduğunu anlayarak şöyle dedi: "Kız kardeşinin doğmasına daha aylar var. Hala... fiziksel olarak yeterli hissediyorum."</p>

  <p class="heading">Ve şöyle düşündü: <i class="calibre2">Kendi oğlumla ne kadar resmi bir tavırla konuşuyorum!</i> Ardından, Bene Gesserit yöntemi, böyle bir garipliğin yanıtını kendi içinde aramak olduğundan, araştırdı ve resmiyetinin kaynağını buldu: <i class="calibre2">Oğlumdan korkuyorum;</i> <i class="calibre2">acayipliğinden korkuyorum, önümüzde ne göreceğinden korkuyorum ve bana ne söyleyeceğinden.</i></p>

  <p class="heading">Paul kapüşonunu gözlerinin üzerine kadar indirdi, gecenin içinde koşuşturan böceklerin seslerini dinledi. Ciğerleri kendi sessizliğiyle doldu. Kaşınan burnunu ovuşturdu, filtreyi çıkardı ve yoğun tarçın kokusunun farkına vardı.</p>

  <p class="heading">"Yakınlarda melanj baharı var," dedi.</p>

  <p class="heading">Yumuşacık bir rüzgar yanaklarını okşadı, cüppesinin kıvrımlarını kabarttı. Ama bu rüzgar hiçbir fırtına tehdidi taşımıyordu, Paul aradaki farkı artık hissedebiliyordu.</p>

  <p class="heading">"Yakında şafak sökecek," dedi.</p>

  <p class="heading">Jessica başıyla onayladı.</p>

  <p class="heading">"Bu açık kumu sağ salim geçmenin bir yolu var," dedi Paul. "Fremenler bunu yapıyor."</p>

  <p class="heading">"Ya solucanlar?"</p>

  <p class="heading">"Eğer bu kayalığa Fremkit'imizdeki gümlerlerden birini yerleştirirsek," dedi Paul. "Solucanı bir süre oyalar."</p>

  <p class="heading">Jessica, ay ışığının altında kendileriyle diğer dik yamaç arasında uzanan çöle bir göz attı. "Dört kilometreye yetecek kadar bir süre mi?"</p>

  <p class="heading">"Belki de. Ve eğer yalnızca, solucanların dikkatini çekmeyecek türden <i class="calibre2">doğal</i> sesler çıkararak yürürsek..."</p>

  <p class="heading">Paul, önsezi hafızasını araştırarak, kaçarken yanlarına aldıkları çantadan çıkan el kitabındaki, gümlerler ve yaratan kancalarıyla ilgili gizemli imaları inceleyerek açık çölü gözden geçirdi. Solucanları düşündüğünde hissettiği tek şeyin yaygın bir dehşet duygusu olması ona garip geldi. Bilincinin eşiğinde, solucanlardan korkulmaması onlara saygı duyulması gerektiğini biliyor gibiydi… eğer... eğer...</p>

  <p class="heading">Başını iki yana salladı.</p>

  <p class="heading">"Ritmsiz sesler olması gerekiyor," dedi Jessica.</p>

  <p class="heading">"Ne? Ah. Evet. Eğer adımlarımızı kesik kesik atarsak; kum zaman zaman kendi kendine kaymalı. Solucanlar her küçük sesi araştıramazlar. Yine de bunu denemeden önce iyice dinlenmeliyiz."</p>

  <p class="heading">Diğer kayalık duvara doğru baktı ve ayın yarattığı dikey gölgelerden zamanın geçtiğini anladı. "Bir saat içinde şafak sökecek."</p>

  <p class="heading">"Günü nerede geçireceğiz?" diye sordu Jessica.</p>

  <p class="heading">Paul sola döndü ve eliyle işaret etti. "Şu kuzeye doğru kıvrılan sarp kayalıkta. Bu arada, rüzgar alan tarafın rüzgar tarafından oyulduğunu görebilirsin. Orada yarıklar olacak, derin yarıklar."</p>

  <p class="heading">"Şimdi başlasak daha iyi olmaz mı?"</p>

  <p class="heading">Paul ayağa kalktı, annesinin kalkmasına yardım etti. "Aşağıya inmek için yeterince dinlendin mi? Kamp kurmadan önce çöl tabanına olabildiğince yaklaşmak istiyorum."</p>

  <p class="heading">"Dinlendim." Bir baş hareketiyle oğluna yolu göstermesini işaret etti.</p>

  <p class="heading">Paul bir an duraksadı, sonra çantayı kaldırıp omzuna yerleştirdi ve sarp kayalığa doğru döndü.</p>

  <p class="heading"><i class="calibre2">Keşke süspansörlerimiz olsaydı,</i> diye düşündü Jessica. <i class="calibre2">Oraya zıplamak ne kadar basit bir olay olurdu. Ama belki süspansörler de açık çölde kaçınılması gereken başka bir şeydir. Bir kalkanın çektiği gibi solucanları çekiyor olabilirler.</i></p>

  <p class="heading">Aşağıya inen bir dizi platforma geldiler. Bunların ötesinde, kanal boyunca uzanan ve kenarı ay ışığının oluşturduğu gölgelerle belli olan bir çatlak gördüler.</p>

  <p class="heading">Paul aşağıya yöneldi, ihtiyatlı bir şekilde ama aceleyle hareket ediyordu, çünkü ay ışığının daha fazla sürmeyeceği belliydi. Gittikçe koyulaşan gölgelerin dünyasına sürükleniyorlardı. Çevrelerindeki kayaların uçları yıldızlara tırmanıyordu. Çatlağın genişliği, aşağıya, karanlığa doğru inen donuk gri renkli kumluk yamacın eşiğinde, on metreye kadar daralıyordu.</p>

  <p class="heading">"Aşağı inebilecek miyiz?" diye fısıldadı Jessica.</p>

  <p class="heading">"Sanırım."</p>

  <p class="heading">Bir ayağıyla yüzeyi sınadı.</p>

  <p class="heading">"Aşağıya kayabiliriz," dedi. "Önce ben gideceğim. Benim durduğumu duyana kadar bekle."</p>

  <p class="heading">"Dikkatli ol," dedi Jessica.</p>

  <p class="heading">Yamaca adımını attı ve yumuşak yüzeyin üstünde, sıkışmış Kumun neredeyse düzleşen tabanına kadar aşağı kaydı. Bu yer kayalık duvarların oldukça içindeydi.</p>

  <p class="heading">Paul'ün arkasından kayan kumun sesi geldi. Karanlıkta yamacın yukarısını görmeye çalışırken akan kumlar neredeyse onu yere serecekti. Ortalık sessizliğe gömüldü.</p>

  <p class="heading">"Anne?"</p>

  <p class="heading">Yanıt yoktu.</p>

  <p class="heading">"Anne?"</p>

  <p class="heading">Çantayı bıraktı, yukarı tırmanmaya çalışarak yamaca doğru atıldı, çılgın gibi kumu kazıp savuruyordu. "Anne!" dedi nefes nefese. "Anne, neredesin?"</p>

  <p class="heading">Başka bir kum şelalesi, üzerine boşalarak onu kalçalarına kadar kuma gömdü. Kendini yukarı çekerek kumdan kurtuldu.</p>

  <p class="heading"><i class="calibre2">Heyelanın içinde kalmış,</i> diye düşündü. <i class="calibre2">Gömülmüş. Sakin olmalı ve bunu dikkatlice halletmeliyim. Hemen boğulmayacaktır. Oksijen ihtiyacını azaltmak için kendisini bindu askısına sokacaktır. Kumu kazarak onu arayacağımı biliyor.</i></p>

  <p class="heading">Annesinin öğrettiği Bene Gesserit yöntemiyle, şiddetli kalp atışlarını sakinleştirdi; geçen birkaç an kendisini üstüne yazabilsin diye zihnini boş bir sayfa haline getirdi. Heyelanın her bir kayma ve bükülmesi, olayın tamamını hatırlamak için gereken gerçek zamanın kısalığının aksine, bir iç görkemle hareket ederek hafızasında tekrar canlandı.</p>

  <p class="heading">Hemen ardından Paul, yamaca paralel olarak yukarı doğru hareket etti, çatlağın duvarını, kayanın kıvrımını bulana kadar ihtiyatlı bir şekilde kumu yokladı. Kazmaya başladı, kumu oynatırken başka bir heyelana yol açmamaya dikkat ediyordu. Eline bir kumaş parçası geldi. Onu izledi ve bir kol buldu. Kolu hafifçe çekerek annesinin yüzünü ortaya çıkardı.</p>

  <p class="heading">"Beni duyuyor musun?" diye fısıldadı.</p>

  <p class="heading">Yanıt yoktu.</p>

  <p class="heading">Daha hızlı kazdı ve omuzlarını kumdan kurtardı. Annesinin bedeni ellerinin altında pelte gibiydi ama hafif bir kalp atışı saptadı.</p>

  <p class="heading"><i class="calibre2">Bindu askısı,</i> dedi kendi kendine.</p>

  <p class="heading">Kumu beline kadar temizledi, kollarını omuzlarının üstünden sarkıttı ve yamaçtan aşağıya doğru çekti, önce yavaşça, ardından yukardaki kumun çöktüğünü hissederek elinden geldiği kadar hızla sürükledi. Gösterdiği çaba sonucu nefes nefese kalıp dengesini korumaya çalışarak gittikçe daha hızlı çekti. Yamaçtaki kumun tamamı, yankılanan ve kaya duvarların arasında artan yüksek bir tıslamayla aşağı boşalırken, Paul annesini omzuna almış, çatlağın sertleşmiş zemininde sendeleyerek koşmaya başlamıştı.</p>

  <p class="heading">Çatlağın, otuz metre kadar aşağıdaki sıra sıra çöl kumullarına bakan ucunda durdu. Annesini hafifçe kuma indirdi, onu katelepsiden çıkaracak sözcüğü söyledi.</p>

  <p class="heading">Jessica, gittikçe derinleşen nefesler alarak yavaş yavaş uyandı.</p>

  <p class="heading">"Beni bulacağını biliyordum," diye fısıldadı.</p>

  <p class="heading">Paul arkaya dönüp yukarıdaki çatlağa baktı. "Bulmasaydım daha iyi olurdu belki."</p>

  <p class="heading">"Paul!"</p>

  <p class="heading">"Çantayı kaybettim," dedi Paul. "Yüzlerce ton kumun altında gömülü kaldı... en az yüzlerce ton."</p>

  <p class="heading">"Her şey mi?"</p>

  <p class="heading">"Yedek su, damıtıcı çadır; işe yarar her şey." Cebine dokundu. "Parapusula hala bende." Belindeki kuşağı yokladı. "Bıçak ve dürbün. Öleceğimiz yerin çevresini güzelce seyredebiliriz."</p>

  <p class="heading">O anda, çatlağın ucunun ötesinde, sol tarafta bir yerlerde, güneş ufkun üstüne çıktı. Açık çölün ilerisinde, kumun içinde renkler göz kırptı. Kuşlardan oluşan bir koronun şarkıları kayaların arasındaki gizli yerlerden yükseldi.</p>

  <p class="heading">Ama Jessica, sadece Paul'ün yüzündeki kederi görebiliyordu. Sesinin kinci olmasına özen göstererek konuştu: "Sana böyle mi öğretildi?"</p>

  <p class="heading">"Anlamıyor musun?" diye sordu Paul. "Burada sağ kalabilmek için ihtiyacımız olan her şey o kumun altında kaldı."</p>

  <p class="heading">"Beni buldun," dedi Jessica, bu kez sesi yumuşak ve makuldü.</p>

  <p class="heading">Paul topuklarının üstüne çömeldi.</p>

  <p class="heading">Hemen sonra, yeni oluşan yamaçtaki çatlağa baktı, onu inceledi ve kumun gevşekliğini kestirmeye çalıştı.</p>

  <p class="heading">"Eğer bu yamacın küçük bir bölümünün ve kumun içine kazacağımız bir deliğin üst yüzeyinin hareket etmesini engelleyebilirsek belki çantaya kadar bir kuyu açabiliriz. Su bunu yapabilirdi, ama yeterli suyumuz yok... şey için..." Sustu, ardından: "Köpük."</p>

  <p class="heading">Jessica, oğlunun zihninin yoğun işleyişini bozmamak için sessiz kaldı.</p>

  <p class="heading">Paul, açıktaki kumullara baktı, gözleriyle olduğu gibi burun delikleriyle de araştırıyordu, yönünü buldu ve dikkatini altlarındaki koyu renk kum bölgesine odakladı.</p>

  <p class="heading">"Bahar," dedi. "Özü son derece alkaliktir. Ve bende parapusula var. Besleme bloğu asit esaslıdır."</p>

  <p class="heading">Jessica kayaya dayanarak doğrulup oturdu.</p>

  <p class="heading">Paul annesini görmezden geldi, ayağa sıçradı; ve çatlağın ucundan çölün zeminine uzanan, rüzgarın sıkıştırdığı yüzeyden aşağı indi.</p>

  <p class="heading">Jessica oğlunun nasıl kesik kesik adımlarla yürüdüğünü izledi: adım... duraklama, adım-adım... sürüme… duraklama..</p>

  <p class="heading">Yürüyüşünde, yağmacı bir solucana burada çöle ait olmayan bir şeyin hareket ettiğini belli edecek hiçbir ritm yoktu.</p>

  <p class="heading">Paul bahar bölgesine ulaştı, bir bahar yığınını cüppesinin bir kıvrımının içine doldurdu ve çatlağa döndü. Baharı Jessica'nın önüne, kumun üstüne döktü, çömeldi ve bıçağının ucunu kullanarak parapusulayı sökmeye başladı. Pusulanın kadranını çıkardı. Kuşağını çözdü, pusulanın parçalarını kuşağın üzerine yaydı ve besleme bloğunu kaldırdı. Bundan sonra, kadran mekanizmasını aletin içinde boş bir oyuk bölme bırakarak çıkardı.</p>

  <p class="heading">"Suya ihtiyacın olacak," dedi Jessica.</p>

  <p class="heading">Paul boynundaki su borusunu tuttu, ağzını suyla doldurdu ve oyuk bölmeye boşalttı.</p>

  <p class="heading"><i class="calibre2">Eğer bu, işe yaramazsa bu su ziyan olacak,</i> diye düşündü Jessica. <i class="calibre2">Ama o zaman zaten fark etmeyecek.</i></p>

  <p class="heading">Paul besleme bloğunu bıçağıyla keserek açtı, kristallerini suyun içine döktü. Kristaller belli belirsiz köpürerek çöktüler.</p>

  <p class="heading">Jessica tepelerindeki hareketi fark etti. Yukarı baktığında çatlağın kenarı boyunca bir sıra atmaca gördü. Oraya tünemiş açıktaki suya bakıyorlardı.</p>

  <p class="heading"><i class="calibre2">Ana Tanrıça!</i> diye düşündü. <i class="calibre2">Bu uzaklıktan bile suyu algı layabiliyorlar!</i></p>

  <p class="heading">Paul, parapusulanın arka kapağını taktı, sıvıya doğru küçük bir delik oluşturan ayarlama düğmesini yerinden çıkarmıştı. Bir elinde yeni bir şekil verdiği alet, diğerinde bir avuç bahar olduğu halde geri dönüp çatlağın üstüne çıktı ve yamacın durumunu inceledi. Kuşağı olmadığı için cüppesi hafifçe dalgalanıyordu. Kum dereciklerini ve toz fıskiyelerini tekmeleyerek bata çıka yamacın bir bölümünü tırmandı.</p>

  <p class="heading">Hemen ardından durdu, bir tutam baharı parapusulanın içine tıkıştırdı ve aletin kutusunu salladı.</p>

  <p class="heading">Daha önce ayarlama düğmesinin bulunduğu yerdeki delikten yeşil bir köpük çıktı. Paul, köpüğü yamaca akıttı, sığ bir kanal açıp altındaki kumu tekmeleyerek uzaklaştırmaya, açılan yüzeyi daha fazla köpükle sabitlemeye başladı.</p>

  <p class="heading">Jessica, onun aşağısında bir yere gelerek seslendi: "Yardım edebilir miyim?"</p>

  <p class="heading">"Yukarı gelip kaz," dedi Paul. "Yaklaşık üç metre ilerlememiz gerekiyor. Ucu ucuna yetişeceğiz." O konuşurken aletten çıkan köpüğün kabarması durdu.</p>

  <p class="heading">"Çabuk ol," dedi Paul. "Bu köpüğün kumu ne kadar tutacağı bilinmez."</p>

  <p class="heading">Paul deliğin içine bir tutam daha bahar serpip parapusulanın kutusunu çalkalarken, annesi onun yanına tırmandı. Aletin içinden tekrar köpük çıktı.</p>

  <p class="heading">Paul köpüğün oluşturduğu sete yön verirken, Jessica elleriyle kazarak kumu yamaçtan aşağıya savuruyordu. "Ne kadar derinde?" diye sordu soluk soluğa.</p>

  <p class="heading">"Üç metre kadar," dedi Paul. "Ve yerini yalnızca yaklaşık olarak kestirebiliyorum. Bu deliği genişletmek zorunda kalabiliriz." Bir adım yana çekilirken gevşek kumda kaydı. "Geriye doğru kaz. Dümdüz aşağı gitme."</p>

  <p class="heading">Jessica oğlunun dediğini yaptı.</p>

  <p class="heading">Yavaş yavaş delik derinleşip havzanın tabanına eşit bir seviyeye ulaştı ama hala çantadan eser yoktu.</p>

  <p class="heading"><i class="calibre2">Yanlış hesaplamış olabilir miyim?</i> diye sordu Paul kendi kendine. <i class="calibre2">Aslında paniğe kapılıp bu hataya neden olan benim. Acaba bu benim yeteneğime zarar verdi mi?</i> Parapusulaya baktı. Elli gramdan az asit karışımı kalmıştı. Jessica deliğin içinde doğruldu, köpük bulaşmış eliyle yanağını ovuşturdu. Paul'le göz göze geldi.</p>

  <p class="heading">"Üst taraf," dedi Paul. "Hafifçe, şimdi." Kaba bir tutam daha bahar ekledi, kabaran köpüğü annesinin ellerinin çevresine boşaltırken, Jessica da deliğin üst kısmındaki eğimde düşey bir yüzey kesmeye başlamıştı, ikinci geçişinde elleri sert bir şeyle karşılaştı. Yavaşça, plastik tokalı kayışın bir bölümünü çıkardı.</p>

  <p class="heading">"Daha fazla oynatma," dedi Paul, sesi hemen hemen bir fısıltı gibi çıktı. "Köpüğümüz bitti."</p>

  <p class="heading">Bir eliyle kayışı tutan Jessica başını kaldırıp ona baktı. Boş parapusulayı havzanın tabanına atan Paul, "Öbür elini bana ver," dedi. "Şimdi dikkatle dinle. Seni yana ve tepeden aşağı doğru çekeceğim. Sakın kayışı bırakma. Tepemizden daha fazla kum dökülmeyecektir. Bu yamaç kendini sabitledi. Benim bütün yapmaya çalışacağım senin başını kumun dışında tutmak. Bu delik dolduktan sonra kazıp seni dışarı çıkarabilir ve çantayı yukarı çekebiliriz.<span class="calibre6">"</span></p>

  <p class="heading"><span class="calibre7">"Anladım."</span></p>

  <p class="heading">"Hazır mısın?"</p>

  <p class="heading">"Hazırım." Jessica kayışı tutan parmaklarını sıktı. Paul bir harekette annesinin vücudunun yarısını deliğin dışına çıkardı, köpük seti çöküp kumlar dökülmeye başladığında kadının kafasını yukarıda tuttu. Kumun çökmesi sona erdiğinde, Jessica beline kadar gömülü kaldı, sol kolu ve omzu hala kumun altındaydı, çenesi Paul'ün cüppesinin bir kıvrımının üzerindeydi. Omzu, üzerindeki yük yüzünden ağrıyordu.</p>

  <p class="heading">"Kayışı hala tutuyorum."</p>

  <p class="heading">Paul elini yavaşça annesinin yanındaki kuma daldırdı, kayışı buldu. "Birlikte," dedi. "Basınç sabit olsun. Koparmamalıyız."</p>

  <p class="heading">Çantayı yukarıya çekmeye çalışırlarken biraz daha kum döküldü. Kayış yüzeye çıktığı zaman, Paul durdu ve annesini kumdan kurtardı. Daha sonra çantayı yamaçtan aşağı doğru birlikte çekip çıkardılar.</p>

  <p class="heading">Birkaç dakika sonra çatlağın zemininde aralarında çantayı tutmuş duruyorlardı.</p>

  <p class="heading">Paul annesine baktı. Yüzüne ve cüppesine köpük bulaşmıştı. Köpüğün kuruduğu yerlere kum yapışmıştı. Sanki kumdan yapılmış ıslak ve yeşil topların hedefi olmuş gibiydi.</p>

  <p class="heading">"Berbat görünüyorsun," dedi Paul.</p>

  <p class="heading">"Sen kendine bak."</p>

  <p class="heading">Gülmeye başladılar sonra ciddileştiler.</p>

  <p class="heading">"Bu olmamalıydı," dedi Paul. "Benim dikkatsizliğim."</p>

  <p class="heading">Jessica omuz silkince biriken kumun cüppesinden döküldüğünü hissetti.</p>

  <p class="heading">"Çadırı kuracağım," dedi Paul. "En iyisi sen şu cüppeyi çıkarıp silkele." Çantayı alıp döndü ve uzaklaştı.</p>

  <p class="heading">Jessica başıyla onayladı, aniden kendini yanıt veremeyecek kadar yorgun hissetmişti.</p>

  <p class="heading">"Kayada kazık delikleri var," dedi Paul. "Daha önce birileri burada çadır kurmuş."</p>

  <p class="heading"><i class="calibre2">Neden olmasın?</i> diye düşündü Jessica cüppesini silkelerken. Burası uygun bir yerdi; kaya duvarlarının derinliklerinde ve başka bir sarp kayalığa dört kilometre kadar uzakta, solucanları atlatmaya yetecek kadar çölden yukarıda ama bir geçiş öncesinde kolayca erişilebilecek kadar yakında.</p>

  <p class="heading">Döndü ve Paul'ün çadırı kurmuş olduğunu gördü. Çadırın çubuklarla yarımküre haline gelen kubbesi, çatlağın kaya duvarlarıyla karışıyor gibiydi. Paul dürbününü kaldırarak annesinin yanından geçti. Hızla döndürerek dürbünün iç basıncını ayarladı; yağ merceklerim, açık kumun ortasında, sabah ışığıyla altın parlaklığında beje dönen diğer sarp kayalığa odakladı.</p>

  <p class="heading">Jessica, gözleri kum nehirlerini ve kanyonlarını tarayan oğlunun, bu kıyamet manzarasını incelemesini izledi.</p>

  <p class="heading">"Orada bir şeyler yetişiyor," dedi Paul. Jessica çadırın yanında duran çantadaki yedek dürbünü buldu ve oğlunun yanına geldi.</p>

  <p class="heading">"Orada," dedi Paul, bir eliyle dürbünü tutup diğeriyle işaret ederek</p>

  <p class="heading">Jessica oğlunun gösterdiği yere baktı.</p>

  <p class="heading">"Saguaro," dedi. "Zayıf şeyler."</p>

  <p class="heading">"Yakınlarda insanlar olabilir," dedi Paul.</p>

  <p class="heading">"Bu bir botanik deney istasyonunun kalıntıları olabilir," diye uyardı Jessica.</p>

  <p class="heading">"Burası oldukça güneyde, çölün çok içinde," dedi Paul. Dürbününü indirdi, filtre maskesinin altından ağzını ovuşturunca dudaklarının ne kadar kurumuş ve çatlamış olduğunu hissetti, ağzının içinde susuzluğun tozlu tadını algıladı. "Burası Fremenlere ait bir yer hissi uyandırıyor," dedi.</p>

  <p class="heading">"Fremenlerin dostça davranacaklarından emin miyiz?" diye sordu annesi.</p>

  <p class="heading">"Kynes yardım edeceklerine söz verdi.</p>

  <p class="heading"><i class="calibre2">"Ama bu çölün insanları umutsuzluk içinde,</i> diye düşündü Jessica. <i class="calibre2">Bugün aynı şeyi ben de hissettim. Umutsuz insanlar bizi suyumuz için öldürebilir.</i></p>

  <p class="heading">Gözlerini kapatıp bu çorak diyarın önünde Caladan'dan bir sahneyi gözünün önüne getirdi. Bir zamanlar Caladan'da tatile çıkmışlardı; o ve Dük Leto, Paul'ün doğumundan önce. Güneydeki balta girmemiş ormanların üzerinde, yaprakları saran yabani otların ve deltalardaki pirinç tarlalarının tepesinde uçmuşlardı. Ve yeşilliğin içinde sıra sıra karıncalar görmüşlerdi; yüklerini süspansörlerle havada duran omuz sırıklarının üzerinde taşıyan çeteler. Ve sahillerde üç tekneli yelkenlilerin beyaz taç yaprakları vardı.</p>

  <p class="heading">Bunların hepsi geçmişte kalmıştı.</p>

  <p class="heading">Jessica gözlerini çölün dinginliğine ve günün artan sıcaklığına açtı. Huzursuz hararet ifritleri açık kumun üstünde hava titreşimleri oluşturmaya başlamışlardı. Karşılarındaki diğer kaya yüzeyi, adi camdan görülen bir şey gibiydi.</p>

  <p class="heading">Dökülen kum, çatlağın açık ucunun önüne bir an için bir perde indirdi. Sabah esintisi ve sarp kayalığın tepesinden havalanmaya başlayan atmacalar tarafından gevşetilen kum tıslayarak aşağı indi. Kum çağlayanı sona erdiğinde Jessica hala tısladığını duyuyordu. Ses yükseldi, bir kez duyulduğunda bir daha asla unutulmayacak bir ses.</p>

  <p class="heading">"Solucan," diye fısıldadı Paul.</p>

  <p class="heading">Göz ardı edilemeyecek, umursamaz bir ihtişamla sağ taraflarından geliyordu. Görüş alanlarının içinde, kıvrılan, kabaran, kumdan bir kovuk, kumulları kesiyordu. Kabartının ön tarafı kalkmıştı, sudaki bir pruva dalgası gibi tozu yarıyordu. Sonra, sola yönelerek uzaklaştı.</p>

  <p class="heading">Ses azaldı ve kayboldu.</p>

  <p class="heading">"Bundan daha küçük uzay firkateynleri gördüm," diye fısıldadı Paul.</p>

  <p class="heading">Annesi, çöle bakmaya devam ederken başıyla onayladı. Solucanın geçtiği yerde o erişilmez boşluk kalmıştı. Önlerinde sonsuza dek acımasızca uzanıyor; onları, ufuk çizgisi şeklindeki yatay çöküntüsünün altına çağırıyordu.</p>

  <p class="heading">"Dinlendiğimiz zaman," dedi Jessica, "derslerine devam etmeliyiz."</p>

  <p class="heading">Paul ani bir kızgınlığı bastırarak konuştu: "Anne, sence biz..."</p>

  <p class="heading">"Bugün paniğe kapıldın," dedi Jessica. "Zihnini ve bindu-sinir düzenini belki de benden daha iyi tanıyorsun ama bedeninin prana-kas düzeni hakkında daha öğreneceğin çok şey var. Beden bazen kendiliğinden bazı şeyler yapar, Paul; sana bunu öğretebilirim. Bedeninin her kasını, her lifini kontrol etmeyi öğrenmelisin. Eller konusunu tekrar gözden geçirmeye ihtiyacın var. Parmak kasları, avuç içi tendonları ve parmak ucu hassasiyetiyle başlayacağız." Arkasını döndü. "Çadıra gel, şimdi."</p>

  <p class="heading">Paul annesinin büzülebilen kapıya sürtünerek geçişini izlerken sol elinin parmaklarını oynattı; onu bu karardan vazgeçiremeyeceğini... buna uymak zorunda olduğunu biliyordu.</p>

  <p class="heading"><i class="calibre2">Bana yapılmış olan her neyse, ben de buna katıldım,</i> diye düşündü.</p>

  <p class="heading">El konusunu tekrar gözden geçirmek!</p>

  <p class="heading">Eline baktı. Şu solucan gibi yaratıklarla karşılaştırıldığında ne kadar da yetersiz görünüyordu.</p>
</body>
</html>
