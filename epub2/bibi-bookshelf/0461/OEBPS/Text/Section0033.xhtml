<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Dune Çöl Gezegeni</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <p class="heading"><i class="calibre2"><br class="calibre" /></i></p>

  <p class="heading"><i class="calibre2">Babam İmparator Padişah, Dük Leto’nun ölmesini sağlayıp</i> <i class="calibre2">Arrakis'i Harkonnenlere geri verdiğinde 72 yaşındaydı ama en</i> <i class="calibre2">fazla 35 gösteriyordu. Halkın karşısına, Sardokar üniforması</i> <i class="calibre2">ve sorgucunda altın imparatorluk aslanı olan siyah Burseg</i> <i class="calibre2">miğferi ol</i><i class="calibre2">madan pek çıkmazdı. Bu üniforma, gücünün nereden</i> <i class="calibre2">kaynaklandığının açık bir göstergesiydi. Yine de her zaman bu</i> <i class="calibre2">kadar kaba değildi. İsteyince, çevresine sempati ve samimiyet</i> <i class="calibre2">yayabiliyordu; ama son günlerde sık sık onunla ilgili herhangi</i> <i class="calibre2">bir şeyin göründüğü gibi olup olmadığını merak ediyordum.</i> <i class="calibre2">Artık onun, sürekli, görünmeyen bir kafesin</i> <i class="calibre2">parmaklıklarından kurtulmaya çalıştığını düşünüyorum.</i> <i class="calibre2">Onun bir İmparator, tarihin en karanlık dönemlerine uzanan</i> <i class="calibre2">bir hanedanın babası olduğunu unutmamalısınız. Ama biz,</i> <i class="calibre2">anayasal bir oğul vermeyi reddettik. Bu şimdiye dek bir</i> <i class="calibre2">yöneticinin başına gelen en korkunç yenilgi değil midir? Leydi</i> <i class="calibre2">Jessica, Başrahibelerine karşı koyarken, annem onlara boyun</i> <i class="calibre2">eğmişti. Daha güçlü olan hangisiydi? Tarih bunu çoktan</i> <i class="calibre2">cevapladı.</i></p>

  <p class="heading3">- Prenses Irulan'ın yazdığı "Babamın Evinde"</p>

  <p class="heading"><br class="calibre" /></p>

  <p class="heading">Jessica, mağaranın karanlığında, çevresindeki Fremenlerin kıpırdandığını hissedip kekremsi damıtıcı giysi kokusunu duyarak uyandı. Biyolojik saati, ona dışarıda biraz sonra gece olacağını söyledi, ama vücut nemlerini içerde tutmak için plastik kapaklarla çölden izole edilmiş olan mağara hala karanlıklar içindeydi.</p>

  <p class="heading">Aşırı yorgunluk nedeniyle kendini tamamen dinlendirici bir uykuya bıraktığını fark etti; bu, Stilgar’ın birliği içinde kendini bilinçsiz olarak güvende hissettiği anlamına geliyordu. Hamak şekline sokulmuş cüppesinin içinde döndü, ayaklarını kayalık zemine, ardından çöl botlarının içine kaydırdı.</p>

  <p class="heading"><i class="calibre2">Damıtıcı giysimin pompalama etkisini artırmak için paçalarımı botlarımın içine sokarak bağlamayı unutmamalıyım,</i> diye düşündü. <i class="calibre2">Hatırlanması gereken öyle çok şey var ki.</i></p>

  <p class="heading">Sabah yedikleri yemeğin tadı hala ağzmdaydı... bahar balıyla yoğrularak yaprağa sanlmış bir lokma kuş eti ve tahıl… zamanın kullanımının burada tersine döndüğünü fark etti; gece faaliyet, gündüz dinlenme zamanıydı.</p>

  <p class="heading"><i class="calibre2">Gece gizler, gece en güvenli zamandır.</i></p>

  <p class="heading">Cüppesini bir kaya çukurunun içindeki hamak kancalarından kurtardı, karanlıkta yakasını bulana kadar kumaşla boğuştu ve üstüne geçirdi.</p>

  <p class="heading"><i class="calibre2">Acaba Bene Gesserit'e nasıl haber ulaştırabilirim?</i> diye düşündü. <i class="calibre2">Onlara, yersiz yurtsuz iki kişinin Arrakis’e sığındığı söylenmeli.</i></p>

  <p class="heading">Uzaktaki ışıküreler mağarayı aydınlatmaya başladı. Orada insanların hareket ettiğini gördü, çoktan giyinmiş olan ve kapüşonunu geriye atarak kartal gagasını andıran Atreides profilini gözler önüne seren Paul de onların arasındaydı.</p>

  <p class="heading">Yatmadan önce Paul'ün çok acayip davrandığını düşündü. <i class="calibre2">İçine kapanık.</i> Ölümden dönüp de henüz dönüşünün tam bilincinde olmayan biri gibi, gözleri içe dönük bakışla yarı kapalı ve donuktu. Bu, Paul'ün bahar yüklü beslenme rejimiyle ilgili yaptığı uyarıyı düşünmesine yol açtı; <i class="calibre2">bağımlılık yapıcı</i></p>

  <p class="heading"><i class="calibre2">Acaba yan etkisi var mı?</i> diye düşündü. <i class="calibre2">Önsezi yetenekleriyle ilgisi olduğunu söylemiş ama ne gördüğüyle ilgili olarak garip bir şekilde sessiz kalmıştı.</i></p>

  <p class="heading">Stilgar, Jessica'nın sağındaki gölgelerin arasından çıkıp ışıkürelerin altındaki gruba doğru ilerledi. Jessica adamın sakalını nasıl sıvazladığını ve avının üstüne atılmaya hazır bir kedi gibi tetikte göründüğünü fark etti.</p>

  <p class="heading">Paul'ün çevresine toplanan insanlardaki gözle görülür gerilimi... ciddi tavırlarını ve ayinsel duruşlarını fark edince, ani bir korku Jessica'yı sarstı.</p>

  <p class="heading">"Onlar benim himayemde!" diye gürledi Stilgar.</p>

  <p class="heading">Jessica, Stilgar’ın karşı çıktığı adamı tanıdı: Jamis! Ardından Jamis'in öfkesini, omuzlarındaki kasılmayı gördü.</p>

  <p class="heading"><i class="calibre2">Jamis, Paul'ün alt ettiği adam!</i> diye düşündü.</p>

  <p class="heading">"Kuralı biliyorsun, Stilgar," dedi Jamis.</p>

  <p class="heading">"Kim daha iyi bilebilir ki?" diye sordu Stilgar ve Jessica adamın sakinleştirici ses tonunu, bir şeyleri yumuşatma çabasını duydu.</p>

  <p class="heading">"Ben dövüşü seçiyorum," diye homurdandı Jamis.</p>

  <p class="heading">Jessica hızla koşup Stilgar'ın kolunu tuttu. "Ne demek oluyor bu?" diye sordu.</p>

  <p class="heading">"Bu amtal kuralı," dedi Stilgar. "Jamis senin efsanedeki rolünü sınama hakkını kullanmak istiyor."</p>

  <p class="heading">"Kadının uğrunda mücadele edilmeli," dedi Jamis. "Eğer onu savunan kazanırsa, bunda gerçek payı var demektir. Ama denir ki..." Bakışlarını topluluğun üzerinde gezdirdi. "...bir Fremen'in onu savunmasına ihtiyacı yoktur... bu tek bir anlama gelebilir; kendisini savunacak kişiyi yanında getirir."</p>

  <p class="heading"><i class="calibre2">Paul'le teke tek dövüşmekten bahsediyor!</i> diye düşündü Jessica.</p>

  <p class="heading">Stilgar'ın kolunu bırakıp yarım adım öne çıktı "Ben daima kendi kendimi savunurum," dedi. "Bunun ne anlama geldiği yeterince..."</p>

  <p class="heading">"Sen bizim adetlerimiz hakkında ahkam kesemezsin'" dedi Jamis sertçe. "Gördüklerimden başka kanıtın olmadığı sürece. Stilgar dün sabah sana ne demen gerektiğini söylemiş olabilir Senin zihnini mesajlarla doldurmuş ve sen de aramızda sahte bir yer edinme umuduyla bunları papağan gibi tekrarlamış olabilirsin."</p>

  <p class="heading"><i class="calibre2">Onu öldürebilirim,</i> diye düşündü Jessica; <i class="calibre2">ama bu, onların efsaneyi yorumlama tarzıyla çatışabilir</i> Ve yine Koruyucu Misyon'un yaptıklarının bu gezegende nasıl bir şekil aldığını merak etti.</p>

  <p class="heading">Stilgar, Jessica'ya baktı, alçak bir sesle ama kalabalığın ön tarafındakilerin duyabileceği şekilde konuştu. "Jamis kindar birisidir, Sayyadina. Oğlun onu alt etti ve..."</p>

  <p class="heading">"O bir kazaydı!" diye kükredi Jamis. "Tuono Havzası'nda cadı gücü vardı, bunu şimdi kanıtlayacağım."</p>

  <p class="heading">"...Ve ben de onu alt etmiştim," diye konuşmasını sürdürdü Stilgar. "Bu tahaddiyle aynı zamanda benden de intikam almaya çalışıyor. Asla iyi bir lider olamaz çünkü Jamis'in içinde çok fazla şiddet var... çok fazla gafla, yani boş bulunma. Dilinde kurallar var, gönlünde sarfa, yani yoldan sapma. Hayır, o asla iyi bir lider olamaz. Onu bu kadar uzun süre korudum çünkü bunun gibi dövüşlerde yararlıdır; ama gözünü mevki edinme hırsı bürüdüğünde kendi toplumu için bile tehlikeli oluyor."</p>

  <p class="heading">"Stilgarrrr!" diye gürledi Jamis.</p>

  <p class="heading">Ve Jessica, Stilgar'ın ne yaptığını anladı. Jamis'i öfkelendirerek, Paul’le değil kendisiyle dövüşmesini sağlamaya çalışıyordu.</p>

  <p class="heading">Stilgar, Jamis'e döndü; Jessica adamın gürleyen sesindeki yatıştırıcılığı duydu. "Jamis, o sadece bir çocuk. O..."</p>

  <p class="heading">"Sen onun bir erkek olduğunu söyledin," dedi Jamis. "Annesi onun gom cabbardan geçtiğini <i class="calibre2">söylüyor.</i> Eti budu yerinde ve neredeyse sudan çatlayacak. Çantalarını taşıyanlar içinde litrejonlarla su olduğunu söyledi. Litrejonlarla! Bu arada biz, çiy zerresi oluştuğu anda su ceplerimize asılıyoruz."</p>

  <p class="heading">Stilgar, Jessica'ya şöyle bir baktı. "Doğru mu bu? Çantanızda su var mı?"</p>

  <p class="heading">"Evet."</p>

  <p class="heading">"Litrejonlarla mı?"</p>

  <p class="heading">"İki litrejon."</p>

  <p class="heading">"Bu servetin amacı ne?"</p>

  <p class="heading"><i class="calibre2">Servet mı?</i> diye düşündü. Adamın sesindeki soğukluğu hissederek başını iki yana salladı.</p>

  <p class="heading">"Doğduğum yerde, su göklerden dökülür, toprağın üstünde geniş ırmaklarda akardı," dedi. "Öyle geniş okyanuslar vardı ki karşı kıyıyı göremezdiniz. Sizin su disiplininize göre eğitilmedim. Daha önce hiç bu şekilde düşünmek zorunda kalmamıştım."</p>

  <p class="heading">Etraflarındaki insanların nefesi kesildi: "Su göklerden dökülür, toprağın <i class="calibre2">üstünde...</i> akardı."</p>

  <p class="heading">"Aramızda kazayla su ceplerindeki suyu kaybedenler olduğunu ve bu gece Tabr'a ulaşmadan önce acı çekeceklerini biliyor muydun?"</p>

  <p class="heading">"Nereden bilebilirim?" Jessica başını iki yana salladı.</p>

  <p class="heading">"Eğer ihtiyaçları varsa çantamızdan onlara su ver."</p>

  <p class="heading">"Bu servetle bunu mu yapmayı amaçlıyordunuz?"</p>

  <p class="heading">"Hayat kurtarmayı amaçlıyordum," dedi Jessica.</p>

  <p class="heading">"O halde lütfunuzu kabul ediyoruz, Sayyadina."</p>

  <p class="heading">"Bizi suyla satın alamayacaksın," diye gürledi Jamis. "Sen de beni kendine karşı öfkelendiremeyeceksin, Stilgar. Sözlerimi kanıtlamadan önce sana meydan okuyayım diye uğraştığını anladım"</p>

  <p class="heading">Stilgar Jamis'e döndü. "Bir çocukla dövüşmekte ısrarlı mısın, Jamis?" Sesi alçak ve nefret doluydu.</p>

  <p class="heading">"Kadının uğrunda mücadele edilmeli."</p>

  <p class="heading">"Benim himayemde olmasına rağmen mi?"</p>

  <p class="heading">"Amtal kuralının uygulanmasını istiyorum," dedi Jamis. "Bu benim hakkım."</p>

  <p class="heading">Stilgar başıyla onayladı. "Pekala, eğer çocuk seni doğramazsa, o zaman benim hançerimle de karşılaşacaksın. Ve bu sefer daha önce yaptığım gibi bıçağı geri çekmeyeceğim."</p>

  <p class="heading">"Bunu yapamazsınız," dedi Jessica. "Paul henüz..."</p>

  <p class="heading">"Sen karışmamalısın, Sayyadina," dedi Stilgar. "Beni öldürebilirsin, dolayısıyla aramızdan herhangi birini de öldürebilirsin, ama hepimiz birleşirsek bizi alt edemezsin. Bu gerçekleşmek zorunda; amtal kuralı böyle."</p>

  <p class="heading">Jessica sessiz kaldı, ışıkürelerin yeşil ışığında gözlerini adama dikti ve ifadesine Hakim olan şeytani soğukluğu gördü. Dikkatini Jamis'e çevirdi, kaşlarının görünüşünden adamın bir şeyler kurduğunu anladı ve şöyle düşündü: <i class="calibre2">Bunu daha önce görmüş olmalıyım. Adam bir şeyler kuruyor. Suskun bir tip, kendi kendini kışkırtıyor.</i></p>

  <p class="heading">"Eğer oğluma zarar verirsen," dedi, "beni karşında bulacaksın. Sana şimdiden meydan okuyorum. Kemiklerini parça parça..."</p>

  <p class="heading">"Anne." Paul öne çıkarak annesinin koluna dokundu. "Belki Jamis'e şeyi açıklarsam..."</p>

  <p class="heading">"Açıkla bakalım!" diye alay etti Jamis.</p>

  <p class="heading">Paul gözlerini ona dikerek sessiz kaldı. Ondan hiç korkmuyordu. Jamis'in hareketleri hantaldı ve gece kumun üzerinde karşılaştıklarında yere çok kolay düşmüştü. Ama Paul hala bu mağaranın kaynaşan bağlantılarını hissediyor, hala kendisinin bir hançerle öldürülmüş olduğu önsezi görüntülerini hatırlıyordu. Bu görüntüde onun için o kadar az kaçış yolu vardı ki...</p>

  <p class="heading">Stilgar şöyle dedi: "Sayyadina, artık geriye çekil de..."</p>

  <p class="heading">"Ona Sayyadina demeyi kes!" dedi Jamis. "Bu henüz kanıtlanmadı. Tamam, duayı biliyor! Ne olmuş yani? Çocuklarımızın hepsi bu duayı biliyor."</p>

  <p class="heading"><i class="calibre2">Yeterince konuştu,</i> diye düşündü Jessica. <i class="calibre2">Artık onu çözecek ses tonunu biliyorum.</i> Bir an duraksadı. <i class="calibre2">Ama hepsini birden durduramam.</i></p>

  <p class="heading">"O zaman bana yanıt ver," dedi Jessica, sesini içinde hafif bir vınlama olan inişli çıkışlı bir tona ayarladı ve sonunda doğru tonu yakaladı.</p>

  <p class="heading">Jamis gözlerini ona dikti, yüzünde gözle görülür bir korku vardı.</p>

  <p class="heading">"Sana ıstırabı öğreteceğim," dedi Jessica aynı ses tonuyla. "Dövüşürken <i class="calibre2">bunu</i> hatırla. Öyle bir ıstırap çekeceksin ki bununla kıyaslandığında gom cabbar bile mutlu bir anı gibi kalır. Kıvranacaksın tüm..."</p>

  <p class="heading">"Bana büyü yapmaya çalışıyor!" dedi Jamis nefes nefese. Sağ yumruğunu sıkıp kulağının yanında tuttu. "Onun susturulmasını istiyorum!"</p>

  <p class="heading">"Pekala öyle olsun," dedi Stilgar. Jessica'ya uyarı dolu bir bakış fırlattı. "Eğer bir daha konuşursan, Sayyadina, bunun senin büyücülüğün olduğunu bileceğiz ve haklarını yitireceksin." Başıyla ona geri çekilmesini işaret etti.</p>

  <p class="heading">Jessica kendisini geri çeken elleri hissetti ve kaba davranmadıklarını algıladı. Paul'ün kalabalıktan ayrıldığını ve ince yüzlü Chani'nin, başıyla Jamis'i işaret ederek oğlunun kulağına bir şeyler fısıldadığını gördü.</p>

  <p class="heading">Birlik, ortalarında bir ring oluşturdu. Birkaç ışıküre daha getirildi ve hepsi sarı ışığa ayarlandı.</p>

  <p class="heading">Jamis ringin içine girdi, cüppesini çıkarıp kalabalıktan birine fırlattı. Kat yerleri ve büzgülerle yamalı ve parçalı görünen damıtıcı giysisinin bulanık gri kayganlığı içinde dikildi. Bir an ağzını omzuna doğru eğip su cebinin borusundan su içti. Hemen ardından doğruldu, giysisini sıyırıp çıkardı ve dikkatlice kalabalığa uzattı. Kalçalarını örten bir tür peşte-mal, ayaklarının üstüne sıkıca sarılmış kumaş parçaları ve sağ elinde bir hançer-i figanla ayakta durmuş bekliyordu.</p>

  <p class="heading">Jessica, kız-çocuğu Chani'nin Paul'e yardım ettiğini; avucuna bir hançer-i figan sıkıştırdığını; oğlunun, ağırlığını ve dengesini sınamak için hançeri tarttığını gördü. Ve Jessica, Paul'ün prana ve binduyla, sinirler ve liflerle eğitildiğini; dövüşmeyi müthiş bir okulda öğrendiğini, öğretmenlerinin Duncan Idaho ve Gurney Halleck gibi kendi devirlerinin efsaneleri olan adamlar olduğunu hatırladı. Çocuk, Bene Gesserit'in dolambaçlı yöntemlerini biliyor, esnek ve kendinden emin görünüyordu.</p>

  <p class="heading"><i class="calibre2">Ama yalnızca on beş yaşında,</i> diye düşündü. <i class="calibre2">Ve kalkanı yok. Bunu engellemeliyim. Şöyle ya da böyle mutlaka bir yolu...</i> Kafasını kaldırıp bakınca Stilgar'ın kendisini izlediğini gördü</p>

  <p class="heading">"Bunu engelleyemezsin," dedi Stilgar. "Konuşmamalısın."</p>

  <p class="heading">Jessica bir eliyle ağzını kapatıp düşündü: <i class="calibre2">Jamis’in zihnine korku tohumları attım. Bu onu biraz yavaşlatır... belki. Keşke dua edebilseydim... yürekten dua edebılseydim.</i></p>

  <p class="heading">O sırada Paul, üstünde sadece damıtıcı giysisinin altına giymiş olduğu dövüş şortuyla, ringin hemen kenarında tek başına duruyordu. Sağ elinde bir hançer-i figan tutuyordu; ayakları kum serpilmiş kayanın üstünde çıplaktı. Idaho onu defalarca uyarmıştı: <i class="calibre2">"Zeminle ilgili şüphen varsa, en iyisi yalın ayak olmaktır "</i>Ve Chani'nin verdiği bilgiler hala bilincinin önünde duruyordu: <i class="calibre2">"Jamis bir hamleyi çeldikten sonra hançeriyle birlikte sağa döner. Bu hepimizin fark ettiği bir alışkanlığıdır. Ve gözünü kırptığın anda seni parçalamak için gözünün içine bakar. İki elle de dövüşebilir; gözünü dört aç, hançeri</i> <i class="calibre2">öbür eline geçirebilir."</i></p>

  <p class="heading">Ama Paul'ün içinde en güçlü olan, tüm vücuduyla hissettiği şey, eğitimi ve antrenman alanında günlerce, saatlerce içine işlenmiş olan içgüdüsel reaksiyon mekanizmasıydı.</p>

  <p class="heading">Gurney Halleck'in sözleri de hatırlanmaya değerdi: <i class="calibre2">"İyi bir hançer dövüşçüsü, aynı anda hançerin hem ucunu hem ağzını hem de kabza siperini düşünür. Uç da kesebilir, ağız da saplanabilir, kabza siperi de rakibinin bıçağını engelleyebilir</i> "</p>

  <p class="heading">Paul hançer-i figana bir göz attı. Kabza siperi yoktu; yalnızca sapın eli korumak için yukarı kalkık kenarlarıyla birlikte incecik yuvarlak halkası vardı. Ve dahası, bu bıçağın kırılma gerilimini bilmediğini fark etti, hatta <i class="calibre2">kırılıp kırılamayacağını</i> bile bilmiyordu.</p>

  <p class="heading">Jamis ringte Paul'ün karşısındaki kenarda sağ tarafa yanaşmaya başladı.</p>

  <p class="heading">Paul dizlerini kırıp eğilirken kalkanı olmadığını fark etti; oysa o, çevresinde kalkanın belli belirsiz alanı varken dövüşmek, savunmada maksimum hızla tepki verirken, saldırısını düşmanın kalkanının içine girebilmek için gereken kontrollü bir yavaşlığa ayarlamak üzere eğitilmişti. Kalkanın insanı bilinçsizce körelten saldırı hızına bağlı kalmaması konusunda eğitimcilerinin sürekli yaptığı uyarılara rağmen biliyordu ki kalkan-bilinci kendisinin bir parçasıydı.</p>

  <p class="heading">Jamis ritüel davetle meydan okudu: "Hançerin parçalanıp darmadağın olur inşallah!"</p>

  <p class="heading"><i class="calibre2">Demek bu hançer kırılabiliyor,</i> diye düşündü Paul.</p>

  <p class="heading">Jamis'in de kalkanı olmadığı konusunda kendi kendini uyardı ama adam kalkan alışkanlığıyla eğitilmemişti, bir kalkan dövüşçüsünün tutukluğu onda yoktu.</p>

  <p class="heading">Paul gözlerini ringin karşısında duran Jamis'e dikti. Adamın vücudu kuru bir iskeletin üzerine sarılmış düğüm düğüm bir sicim gibi görünüyordu. Hançer-i figanı, ışıkürelerin ışığında süt sarısı parlıyordu.</p>

  <p class="heading">Paul'ün içini korku sardı. Donuk sarı ışıkta insanların oluşturduğu bu ringin içinde dururken birdenbire kendini yalnız ve çıplak hissetti. Önsezi, bilgisini sayısız tecrübeyle beslemiş, geleceğin en güçlü akımlarını ve bunlara yol gösteren karar dizilerini hissettirmişti ama bu <i class="calibre2">gerçek-şimdiydi.</i> Bu, sonsuz sayıda küçük talihsizliğin üzerinde sallanan ölümdü.</p>

  <p class="heading">Burada her şeyin geleceği değiştirebileceğini fark etti izleyenlerin arasında öksüren biri, dikkati dağıtan bir şey. Işıkürelerin parlaklığında bir değişiklik, aldatıcı bir gölge.</p>

  <p class="heading"><i class="calibre2">Korkuyorum,</i> dedi Paul kendi kendine.</p>

  <p class="heading">Dikkatli bir şekilde Jamis'in çevresinde dönerken, kendi kendine Bene Gesserit'in korkuya karşı duasını sessizce tekrarladı. <i class="calibre2">"Korku akıl katilidir."</i> Soğuk bir duş almış gibi oldu. Kaslarının tek bir amaç için birleştiğini, tetikte ve hazır hale geldiğini hissetti.</p>

  <p class="heading">"Hançerimi kanına bulayacağım," diye homurdandı Jamis Ve son sözcüğün ortasında ansızın saldırdı.</p>

  <p class="heading">Jessica hareketi gördü, atmak üzere olduğu çığlığı bastırdı.</p>

  <p class="heading">Adamın darbeyi indirdiği yerde yalnızca boşluk vardı. Paul şimdi Jamis'in arkasında duruyordu, adamın açık sırtına temiz bir darbe indirebilirdi.</p>

  <p class="heading"><i class="calibre2">Şimdi, Paul! Şimdi!</i> Jessica kafasının içinde haykırıyordu.</p>

  <p class="heading">Paul'ün hareketi düşük hıza ayarlıydı ve estetik bir akıcılığı vardı ama o kadar yavaştı ki, Jamis gerileyip sağa kıvrılarak kaçacak zamanı buldu.</p>

  <p class="heading">Paul eğilerek geri çekildi. "Önce kanımı bulmalısın."</p>

  <p class="heading">Jessica, oğlundaki kalkan dövüşçüsü zamanlamasını tanıdı ve bunun nasıl iki yönlü bir şey olduğunu anladı. Çocuğun reaksiyonları gençliğine özgüydü ve bu insanların asla görmemiş olduğu bir seviyede eğitilmişti. Ama saldırıları da eğitilmişti ve bir kalkan engelini geçmek üzere ayarlanmıştı. Kalkan çok hızlı bir darbeyi iter, yalnızca yavaşça yapılan aldatıcı darbeyi içine alır. Bir kalkanı geçmek için kontrol ve hile gerekir.</p>

  <p class="heading"><i class="calibre2">Paul bunu anlıyor mu?</i> diye sordu Jessica kendi kendine. <i class="calibre2">Anlamış olmalı!</i></p>

  <p class="heading">Jamis mürekkep karası gözleri parlayarak bir kez daha saldırdı; vücudu ışıkürelerin altında sarı bir lekeydi.</p>

  <p class="heading">Paul, bir kez daha sıyrıldı ve saldırısı fazlasıyla yavaş oldu.</p>

  <p class="heading">Ve bir kez daha.</p>

  <p class="heading">Ve bir kez daha.</p>

  <p class="heading">Her seferinde, Paul'ün karşı hamlesi bir an geç geldi.</p>

  <p class="heading">Ve Jessica gördüğü şeyi Jamis'in fark etmemesini diledi. Paul'ün savunma tepkileri gözle görülemeyecek kadar hızlıydı; ama her seferinde, eğer bir kalkan Jamis'in darbelerinin bir kısmının yönünü değiştiriyor olsaydı, tam olarak alacakları doğru açıyla hareket ediyorlardı.</p>

  <p class="heading">"Oğlun bu zavallı aptalla oynuyor mu?" diye sordu Stilgar. Jessica'nın karşılık vermesine fırsat kalmadan, adam eliyle susmasını işaret etti. "Affedersin, sessiz kalmalısın."</p>

  <p class="heading">Şimdi, kayalık zeminin üstündeki iki kişi birbirinin etrafında dönüyordu: Hançer tuttuğu elini öne uzatıp hafifçe yukarı kaldırmış Jamis ve hançerini aşağıda tutarak eğilmiş Paul.</p>

  <p class="heading">Jamis, bir kez daha ansızın saldırdı; bu kez sağ tarafa, Paul'ün kaçmış olduğu yere doğru kıvrıldı.</p>

  <p class="heading">Paul, geriye ya da dışarıya doğru feyk atmak yerine, kendi bıçağının ucuyla adamın hançer tutan kolunu karşıladı. Ardından sola bükülerek kurtuldu. Uyarısı için Chani'ye minnettar kaldı.</p>

  <p class="heading">Jamis, hançer kullandığı kolunu ovuşturarak, tekrar halkanın merkezine doğru geldi. Yaradan bir an kan damladı ve durdu. Adamın gözleri faltaşı gibi açılıp Paul'e dikilmişti; iki lacivert delik, ışıkürelerin donuk ışığında yeni bir ihtiyat duyusuyla onu inceliyordu.</p>

  <p class="heading">"Vay, bu acıttı," diye mırıldandı Stilgar.</p>

  <p class="heading">Paul harekete hazır bir şekilde eğildi ve kendisine verilen eğitim gereği, akan ilk kandan sonra seslendi: "Pes ediyor musun?"</p>

  <p class="heading">"Hah!" diye haykırdı Jamis.</p>

  <p class="heading">Birlikten kızgın bir mırıltı yükseldi.</p>

  <p class="heading">"Durun!" diye seslendi Stilgar. "Delikanlı kuralımızı bilmiyor." Sonra Paul'e hitaben: "Tahaddide pes etmek yoktur. Ölçüsü ölümdür."</p>

  <p class="heading">Jessica oğlunun güçlükle yutkunduğunu gördü. Ve şöyle düşündü: <i class="calibre2">Bir adamı hiç böyle öldürmedi... kanlı bir hançer dövüşünde. Bunu yapabilir mi?</i></p>

  <p class="heading">Paul, Jamis'in hareketinin zorlamasıyla yavaşça sağa doğru daire çizdi. Bu mağarada kaynaşan zaman değişkenleriyle ilgili hatırladığı önsezi bilgisi şimdi yüreğini daraltıyordu. Yeni anlayış tarzı ona, bu dövüşte önünde uzanan herhangi bir açık kanalın kendini göstermesi için yumak haline gelmiş çok fazla sayıda karar olduğunu söylüyordu</p>

  <p class="heading">Değişken üstüne değişken yığılmıştı ve bu mağaranın, onun yolunda flu bir bağlantı gibi durmasının nedeni buydu. Bu, selin içinde duran ve çevresindeki akıntılarda girdaplar yaratan dev bir kaya gibiydi.</p>

  <p class="heading">"Şuna bir son ver, delikanlı," diye mırıldandı Stilgar. "Onunla oynama."</p>

  <p class="heading">Paul, kendi hızına güvenerek ringin ortasına doğru iyice; sokuldu.</p>

  <p class="heading">Tahaddi ringinde karşısında duranın çıtkırıldım bir dış dünyalı ve Fremen hançer-i figanı için kolay bir av olmadığını anlayan Jamis, sanki bu gerçek ona çarpmış gibi geriledi.</p>

  <p class="heading">Jessica adamın yüzünde çaresizliğin gölgesini gördü, <i class="calibre2">en tehlikeli olduğu an bu,</i> diye düşündü<i class="calibre2">. Şimdi çaresiz ve her şeyi yapabilir. Karşısında duranın kendi halkının çocuklarından birine benzemediğini, onun bir dövüş makinesi olarak doğup çocukluğundan beri bunun için eğitildiğini anlıyor. İşte şimdi içine ektiğim korku çiçek açmak üzere.</i></p>

  <p class="heading">Ve Jamis'e acıdığını fark etti, oğlunun karşı karşıya olduğu tehlikenin bilinciyle hafifleyen bir duygu.</p>

  <p class="heading"><i class="calibre2">Jamis her şeyi yapabilir... öngörülemeyen herhangi biri şeyi,</i> dedi kendi kendine. Ardından, bu geleceğin daha önce Paul'ün gözüne çarpıp çarpmadığını, onun bu deneyimi kafasında canlandırıp canlandırmadığını merak etti. Ama oğlunun hareket ediş tarzını, yüzündeki ve omuzlarındaki ter damlalarını, kaslarının kasılıp gevşemesindeki gözle görülür ihtiyatı fark etti. Ve ilk kez, Paul'e bahşedilen yetenekteki belirsizlik faktörünü anlamaksızın algıladı.</p>

  <p class="heading">Artık dövüşe Paul hakimdi, daireler çiziyor ama saldırmıyordu. Rakibinin korktuğunu anlamıştı. Duncan Idaho'nun sesi Paul'ün bilincini doldurdu: <i class="calibre2">"Rakibinin senden korktuğu an, korkunun dizginlerini bırakacağın andır, bırak korku rakibinin içinde işlesin. Bırak korku dehşet haline gelsin. Dehşete düşen adam kendi kendisiyle dövüşür. Er geç çaresizlik içinde saldıracaktır. Bu en tehlikeli andır; ama dehşete düşen adamın çoğunlukla ölümcül bir hata yapacağına güvenebilirsin. Sen burada, bu hataları saptayıp kullanmak üzere eğitiliyorsun. "</i></p>

  <p class="heading">Mağaradaki kalabalık mırıldanmaya başladı.</p>

  <p class="heading"><i class="calibre2">Paul’ün, Jamis'le oyun oynadığını düşünüyorlar,</i> diye düşündü Jessica. <i class="calibre2">Paul’ün boşu boşuna zalimlik ettiğini düşünüyorlar.</i></p>

  <p class="heading">Ama kalabalığın heyecanının altında yatanı, dövüşü seyretmekten aldıkları keyfi de algılıyordu. Ve Jamis'in içinde gelişen baskıyı görebiliyordu. Bu baskının onun içine sığmayacak hale geldiği an, Jamis için olduğu kadar kendisi... ya da Paul için de açıktı.</p>

  <p class="heading">Jamis havaya sıçradı, aldatıcı bir hareket yapıp sağ eliyle aşağıya doğru bir darbe savurdu; ama sağ eli boştu. Hançer-i figan sol eline geçmişti.</p>

  <p class="heading">Jessica'nın soluğu kesildi.</p>

  <p class="heading">Ama Chani, Paul'ü uyarmıştı: <i class="calibre2">"Jamis iki elle de dövüşebilir. "</i> Ve Paul'ün derin eğitimi bu numarayı kolaylıkla algılamıştı. <i class="calibre2">"Aklın hançerde olsun, onu tutan elde değil,"</i> demişti Gurney Halleck defalarca. <i class="calibre2">"Hançer elden daha tehlikelidir ve her iki elde de olabilir. "</i></p>

  <p class="heading">Ve Paul, Jamis'in hatasını görmüştü: Paul’ü şaşırtıp hançeri diğer eline geçirdiğini gizlemek için yapılmış olan ve adamın sıçradıktan sonra toparlanmasını bir nabız atımı geciktiren başarısız ayak oyunu.</p>

  <p class="heading">Işıkürelerin kısık sarı ışığı ve seyredenlerin onlara dikilmiş mürekkep rengi gözleri dışında, antrenman alanındaki bir seansa benziyordu. Tüm vücut hareket ettirilirse, kalkan yokmuş gibi olurdu. Paul hançerini gözle görülemeyen bir hızla diğer eline geçirdi, yana kayıp hançeri yukarı doğrultarak Jamis'in alçalan göğsüne sapladı; sonra da adamın çöküşünü izlemek için çekildi.</p>

  <p class="heading">Jamis lime lime olmuş bir paçavra gibi yüzüstü düştü, son bir nefes alıp yüzünü Paul'e çevirdi ve sonra kayalık zeminde hareketsiz kaldı. Adamın ölü gözleri iki koyu renk misket gibi sabitti.</p>

  <p class="heading"><i class="calibre2">"Bıçağın ucuyla öldürmenin hiçbir estetik yönü yoktur,"</i> demişti Idaho bir zamanlar Paul'e, <i class="calibre2">"ama bu, bir boşluk gördüğünde elini durdurmasın. "</i></p>

  <p class="heading">Birliktekiler öne atılıp, Paul'ü bir kenara iterek ringi doldurdular. Çılgın gibi hep birlikte Jamis'in üstünü örttüler. Hemen sonra içlerinden bir grup, cüppeye sarılmış bir yükü taşıyarak mağaranın derinliklerine doğru koşturdu.</p>

  <p class="heading">Kayalık zeminin üstündeki ceset yok olmuştu.</p>

  <p class="heading">Jessica oğluna doğru ilerlemeye çalıştı. Kendini, cüppeli ve leş gibi kokan sırtlardan oluşan bir denizde yüzüyormuş gibi hissetti, garip bir şekilde sessiz bir kalabalıkta.</p>

  <p class="heading"><i class="calibre2">İşte en korkunç an bu,</i> diye düşündü. <i class="calibre2">Akıl ve kas açısından açıkça üstün olduğu bir adamı öldürdü. Böyle bir zaferden zevk almamalı.</i></p>

  <p class="heading">Birliğin son birkaç adamının arasından sıyrıldı; ve Paul'ün, iki sakallı Fremen'in yardımıyla damıtıcı giysisini giydiği küçük açıklığa ulaştı.</p>

  <p class="heading">Jessica oğluna baktı. Paul'ün gözleri parlıyordu. Şiddetli bir şekilde soluyordu; kendisine yardım edenlere yardıma olacağına, onların vücuduna yaklaşmasına izin veriyor gibiydi.</p>

  <p class="heading">"Jamis'le karşılaştı ve bir sıyrık bile yok," diye mırıldandı adamlardan biri.</p>

  <p class="heading">Gözleri Paul'e odaklanmış olan Chani bir kenarda duruyordu. Jessica kızın heyecanını, ince yüzündeki hayranlığı gördü.</p>

  <p class="heading"><i class="calibre2">Bu hemen şimdi yapılmalı,</i> diye düşündü Jessica.</p>

  <p class="heading">En aşağılayıcı ses tonunu ve tavrını takınıp konuştu: "Eveet, söyle bakalım... katil olmak nasıl bir his?"</p>

  <p class="heading">Paul darbe yemiş gibi kaskatı kesildi. Bakışları annesinin soğuk bakışlarıyla karşılaştı ve yüzüne kan hücum etti. Gönülsüz bir şekilde mağaranın zeminine daha önce Jamis'in yatmış olduğu yere doğru şöyle bir baktı.</p>

  <p class="heading">Jamis'in cesedinin götürüldüğü mağaranın derinliklerinden dönen Stilgar, kalabalığın arasından Jessica'nın bulunduğu tarafa doğru ilerledi. Paul'e iğneleyici ve kontrollü bir ses tonuyla şunları söyledi: "Bana meydan okuyacağın ve benim burdamı deneyeceğin zaman gelince, Jamis'le oynadığın gibi benimle de oynayabileceğini sanma."</p>

  <p class="heading">Jessica, kendisinin ve Stilgar'ın sözlerinin, Paul'ün içine işleyerek çocuğun üstünde insafsız görevini yerine getirdiğini anladı. Bu insanların yaptığı hata... şimdi bir amaca hizmet ediyordu. Paul çevrelerindeki yüzleri incelerken Jessica da aynı şeyi yaptı ve onun gördüklerini gördü. Hayranlık, evet; ve korku... bazılarında tiksinti. Stilgar'a baktı, adamın kaderciliğini gördü; dövüşün ona nasıl göründüğünü biliyordu.</p>

  <p class="heading">Paul annesine baktı. "Ne olduğunu biliyorsun," dedi.</p>

  <p class="heading">Jessica, oğlunun aklının başına geldiğini anladı ve sesindeki vicdan azabını duydu. Birliği gözleriyle tarayarak şöyle dedi: "Paul daha önce hiç çıplak bir bıçakla adam öldürmemişti."</p>

  <p class="heading">Stilgar yüzünde inanmaz bir ifadeyle kadına döndü.</p>

  <p class="heading">"Onunla oynamıyordum," dedi Paul. Kalabalıktan sıyrılıp annesinin önüne çıktı, cüppesini düzeltti, Jamis'in kanının mağaranın zemininde bıraktığı koyu renk ize gözucuyla baktı. "Onu öldürmek istemiyordum."</p>

  <p class="heading">Jessica, Stilgar'ın yavaş yavaş buna inanmaya başladığını, damarları çıkmış eliyle sakalını çekiştiren adamın rahatladığını gördü. Olayın farkına varan birliğin mırıldanmaya başladığını duydu</p>

  <p class="heading">"Demek bu yüzden pes mi diye sordun," dedi Stilgar.</p>

  <p class="heading">"Anladım. Bizim adetlerimiz farklıdır ama onların iç mantığını kavrayacaksın. Aramıza bir akrep soktuğumuzu sanmıştım." Bir an duraksadı. "Ve artık sana delikanlı demeyeceğim."</p>

  <p class="heading">Birlikten birisi seslendi: "Ona isim vermek gerek, Stil."</p>

  <p class="heading">Stilgar sakalını çekiştirerek başıyla onayladı. "Senin içindeki kuvveti görüyorum... bir sütunun altındaki kuvvet gibi." Tekrar durakladı. "Aramızda Usul diye bilineceksin, sütunun kaidesi. Bu senin gizli adın, birlik adın. Biz, Tabr Siyeçi'nden olanlar bunu kullanabiliriz ama başka hiç kimse buna cüret edemez... Usul."</p>

  <p class="heading">Birlikten mırıltılar yükseldi: "Bu iyi bir seçim... kuvveti... bize şans getirecek." Ve Jessica kabul edildiklerini algıladı, savunucusuyla birlikte kendisinin de buna dahil olduğunu biliyordu. O gerçekten Sayyadina'ydı.</p>

  <p class="heading">"Şimdi, <i class="calibre2">sen</i> açıkça kullanabileceğimiz hangi erkeklik ismini seçiyorsun?" diye sordu Stilgar.</p>

  <p class="heading">Paul annesine bir göz atıp yemden Stilgar'a baktı. Bu anın parçaları ve kırıntıları önsezi <i class="calibre2">hafızasında</i> kayıtlıydı ama sanki fizikselmişler gibi farklılıkları ve onu şimdinin dar kapısına doğru iten baskıyı hissetti.</p>

  <p class="heading">"Küçük fareye, şu zıplayan fareye aranızda ne diyorsunuz?" diye sordu Paul, Tuono havzasındaki <i class="calibre2">hop-zıp</i> hareketi hatırlayarak. Bir eliyle tarif etti.</p>

  <p class="heading">Birlikten bir kıkırdama yükseldi.</p>

  <p class="heading">"Ona muad'dib deriz," dedi Stilgar.</p>

  <p class="heading">Jessica'nın nefesi kesildi. Paul'ün, Fremenlerin onları kabul edeceğini ve onu hangi isimle çağıracaklarını anlatırken söylediği isim buydu. Aniden oğluna <i class="calibre2">karşı</i> ve oğlu <i class="calibre2">için</i> bir korku duydu.</p>

  <p class="heading">Paul yutkundu. Zihninde zaten defalarca oynamış olduğu bir rolü oynadığını hissetti... yine de... farklılıklar vardı. Kendini, tecrübesi artmış ve derin bir bilgi deposuna sahip bir şekilde baş döndürücü bir zirveye tünemiş olarak görebiliyordu; ama dört bir yanı abisti.</p>

  <p class="heading">Yeşil-siyah Atreides sancağını izleyen ve kahinleri Muad'Dib adına evrenin her yanını yakıp yıkan ve yağmalayan fanatik lejyonların görüntüsünü tekrar hatırladı.</p>

  <p class="heading"><i class="calibre2">Bu gerçekleşmemeli,</i> dedi kendi kendine.</p>

  <p class="heading">"İstediğin isim bu mu, Muad'Dib?" diye sordu Stilgar.</p>

  <p class="heading">"Ben bir Atreides'im," diye fısıldadı Paul ve sonra daha yüksek bir sesle şunları söyledi: "Babamın bana verdiği isimden tamamen vazgeçmem doğru olmaz. Aranızda Paul-Muad'Dib olarak adlandırılsam olur mu?"</p>

  <p class="heading">"Sen Paul-Muad'Dib'sin," dedi Stilgar.</p>

  <p class="heading">Ve Paul şöyle düşündü: <i class="calibre2">Bu içime doğan hiçbir görüntüde yoktu. Farklı bir şey yaptım.</i></p>

  <p class="heading">Ama dört bir yanındaki abisin yok olmadığını hissetti.</p>

  <p class="heading">Yeniden mırıltı halinde bir karşılık, birliğin içinde kulaktan kulağa dolaştı: "Kuvvetle birlikte bilgelik... Daha ne olsun... Bu kesinlikle efsane... Lisan-ül-Gayb... Lisan-ül-Gayb..."</p>

  <p class="heading">"Sana yeni adınla ilgili bir şey anlatacağım," dedi Stilgar. "Seçimin bizi memnun etti. Muad'Dib çölün adetleri konusunda bilgedir. Muad'Dib kendi suyunu yaratır. Muad'Dib güneşten gizlenir ve gecenin serinliğinde yol alır. Muad'Dib üretkendir ve toprağın üstünde çoğalır. Biz Muad'Dib'e 'erkek çocukların eğitmeni' deriz. Bu, üzerine yaşamını inşa etmen için güçlü bir temel, aramızda Usul olan Paul-Muad'Dib. Aramıza hoşgeldin."</p>

  <p class="heading">Stilgar, avucuyla Paul'ün alnına dokundu, elini çekti, Paul'ü kucakladı ve mırıldandı, "Usul."</p>

  <p class="heading">Stilgar bırakınca, birliğin başka bir üyesi Paul'ün yeni birlik ismini tekrarlayarak onu kucakladı. Ve Paul, bütün birlikle tek tek kucaklaşırken sesleri, ses tonlarındaki değişiklikleri duyuyordu: "Usul... Usul... Usul." Şimdiden bazılarını ismiyle tanıyordu. Ve ona sarılıp ismini söylerken yanağını yanağına bastıran Chani vardı.</p>

  <p class="heading">Hemen ardından Paul yine, "Artık, sen ihvan Bedwine'sın, bizim kardeşimizsin," diyen Stilgar’ın önünde duruyordu. Yüzü sertleşmişti ve emreder bir ses tonuyla konuştu. "Ve şimdi, Paul-Muad'Dib, şu damıtıcı giysiyi sık." Gözucuyla Chani'ye baktı. "Chani! Paul-Muad'Dib'in burun tıkaçları kadar uymayan burun tıkacı hiç görmedim! Sanırım ona göz kulak olmanı emretmiştim!"</p>

  <p class="heading">"Malzemem yoktu, Stil," dedi Chani. "Jamis'inkiler var, tabii ki, ama..."</p>

  <p class="heading">"Yeter!"</p>

  <p class="heading">"O halde benimkilerden birini vereyim," dedi kız. "Bir taneyle idare edebilirim, varınca..."</p>

  <p class="heading">"Vermeyeceksin," dedi Stilgar. "Yedeklerimiz olduğunu biliyorum. Yedekler nerede? Biz bir birlik miyiz yoksa bir vahşiler topluluğu mu?"</p>

  <p class="heading">Birlikten, sert, elyaf nesneler uzatıldı. Stilgar, bunlardan dört tanesini seçip Chani'ye verdi. "Bunları, Usul ve Sayyadina'ya uygun hale getir."</p>

  <p class="heading">Birliğin arka taraflarından bir ses yükseldi: "Su ne olacak, Stil? Çantalarındaki litrejonlar ne olacak?"</p>

  <p class="heading">"İhtiyacın olduğunu biliyorum, Farok," dedi Stilgar. Gözucuyla Jessica'ya baktı. Kadın başıyla onayladı.</p>

  <p class="heading">"Birini ihtiyacı olanlar için açın," dedi Stilgar. "Su ustası... bir su ustası yok mu? Hah, Shimoom, ihtiyaçları tespit etmekle sen ilgilen. Gerektiği kadar, daha fazla değil. Bu su Sayyadina'nın kocasından miras kalan mülkü ve paket ücreti hariç sahra oranlarıyla siyeçte geri ödenecek."</p>

  <p class="heading">"Sahra oranlarında geri ödeme ne demek?" diye sordu Jessica</p>

  <p class="heading">"Bire on," dedi Stilgar.</p>

  <p class="heading">"Ama..."</p>

  <p class="heading">"Bu makul bir kural, ilerde sen de anlayacaksın," dedi Stilgar.</p>

  <p class="heading">Adamlar suyu almak üzere dönerken birliğin arka tarafından cüppelerin hışırtısı duyuldu.</p>

  <p class="heading">Stilgar elini kaldırınca sesler kesildi. "Jamis için," dedi, "Eksiksiz bir tören düzenleyin. Jamis bizim yoldaşımız ve ihvan Bedwine kardeşimizdi. Tahaddisiyle yazgımızı kanıtlayan birine saygıda kusur edilmeyecektir. Ayinin... gün batımında, karanlık onun üstünü örttüğü vakit olmasını istiyorum."</p>

  <p class="heading">Paul bu sözleri duyunca, bir kez daha abisin içine... kör <i class="calibre2">zamana</i> daldığını hissetti. Zihninde geleceği kaplayan hiçbir geçmiş yoktu... sadece... sadece... ilerde bir yerlerde... hala... cihadın kanlı kılıçlarını ve fanatik lejyonlarını görüyordu.</p>

  <p class="heading"><i class="calibre2">Bu gerçekleşmeyecek,</i> dedi kendi kendine. <i class="calibre2">Gerçekleşmesine izin veremem.</i></p>
</body>
</html>
