<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Dune Çöl Gezegeni</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <p class="heading"><i class="calibre2"><br class="calibre" /></i></p>

  <p class="heading"><i class="calibre2">Kişinin bir şeyi istediği anla, bu şeyi elde etmek</i> <i class="calibre2">için harekete geçtiği an arasında kendini tuttuğu süre, yani</i> <i class="calibre2">atalarımızın "spannungsbogen" dediği nitelik konusunda</i> <i class="calibre2">Fremenlerin üstüne yoktu.</i></p>

  <p class="heading3">- Prenses Irulan'ın yazdığı "Muad'Dib'in Bilgeliğinden</p>

  <p class="heading"><br class="calibre" /></p>

  <p class="heading">Şafak sökerken Sırtlar Mağarası'na yaklaşıyorlardı; havza duvarında öyle dar bir yarık boyunca ilerliyorlardı ki geçebilmek için yan dönmek zorunda kalıyorlardı. Jessica şafağın zayıf ışığında Stilgar’ın gruptan nöbetçi ayırdığını gördü, sarp kayalıktan yukarı doğru tırmanmaya başladıkları gözüne çarptı.</p>

  <p class="heading">Paul yürürken başını yukarı kaldırdı ve dar çatlağın adeta bir kesit alınmışçasına gri-mavi gökyüzüne doğru açıldığı yerde, bu gezegenin dokuduğu kanaviçeyi gördü.</p>

  <p class="heading">Chani acele etmesi için onu cüppesinden çekiştererek, "Çabuk ol," dedi. "Hava aydınlandı bile."</p>

  <p class="heading">"Tepemizde tırmanan adamlar, onlar nereye gidiyor?" diye fısıldadı Paul.</p>

  <p class="heading">"İlk gündüz nöbeti," dedi kız. "Hadi, acele et!"</p>

  <p class="heading"><i class="calibre2">Dışarıda bir nöbetçi bıraktılar,</i> diye düşündü Paul. <i class="calibre2">Akıllıca. Ama buraya ayrı ayrı gruplar halinde gelsek daha akıllıca olurdu. Bütün birliği kaybetme riski azalırdı.</i> Bunun gerillalara özgü bir düşünüş tarzı olduğunu fark ederek durakladı ve babasının Atreideslerin bir gerilla evi haline gelmesinden korktuğunu hatırladı.</p>

  <p class="heading">"Daha hızlı," diye fısıldadı Chani.</p>

  <p class="heading">Paul, arkasından gelen cüppe hışırtılarını duyarak adımlarını hızlandırdı. Ve Yueh'nin küçücük O.K. İncili'ndeki sırat bölümünü düşündü.</p>

  <p class="heading"><i class="calibre2">"Cennet sağımda, Cehennem solumda ve Azrail arkamda."</i> Bu alıntıyı defalarca aklından geçirdi.</p>

  <p class="heading">Geçidin genişlediği yerde bir köşeyi döndüler. Stilgar, onları dimdik yana açılmış alçak bir tünele yönlendirmek için kenarda duruyordu.</p>

  <p class="heading">"Çabuk!" diye tısladı Stilgar. "Bir devriye bizi yakalarsa, kafese konmuş tavşanlardan farkımız kalmaz."</p>

  <p class="heading">Paul deliğe girmek için eğildi, ilerden gelen zayıf, gri bir ışıkla aydınlanmış bir mağaraya doğru Chani'yi izledi.</p>

  <p class="heading">"Ayağa kalkabilirsin," dedi Chani.</p>

  <p class="heading">Paul doğruldu, mekanı inceledi; bir adamın erişebileceğinin hemen ötesinde kıvrılan kubbeli tavanıyla derin ve geniş bir alan. Birlik gölgelere karıştı. Paul bir uçta annesini seçti; onun, yanındakileri incelemekte olduğunu gördü. Ve kıyafeti aynı olmasına rağmen, onun, Fremenlerin arasına karışamadığını fark etti. Hareket edişinde nasıl bir güç ve zerafet vardı.</p>

  <p class="heading">"Dinlenecek bir yer bul ve ayak altında dolaşma, çocuk-adam," dedi Chani. "Al, yiyecek." Eline yaprağa sarılı iki lokma sıkıştırdı. Buram buram bahar kokuyorlardı.</p>

  <p class="heading">Stilgar, Jessica'nın arkasında göründü ve soldaki gruba bir emir verdi. "Kapı contasını yerine takın ve nem güvenliğini sağlayın." Başka bir Fremen'e döndü: "Lemil, ışıküreleri getir." Jessica'yı kolundan tuttu. "Sana bir şey göstermek istiyorum, sihramiz kadın." Onu bir kaya kıvrımının çevresinden ışık kaynağına doğru götürdü.</p>

  <p class="heading">Jessica kendini, mağaraya açılan başka bir girişin geniş ağzından dışarı bakarken buldu. Bu, sarp kayalık bir duvarda yer alan yüksek bir açıklıktı ve yaklaşık on veya on iki kilometre genişliğinde başka bir havzaya bakıyordu. Havza yüksek kaya duvarlarla korunuyordu. Etrafa seyrek bitki kümeleri dağılmıştı.</p>

  <p class="heading">Jessica şafağın griye boyadığı havzaya bakarken; güneş, kayaların ve kumun oluşturduğu bisküvi rengindeki manzarayı aydınlatarak karşı yamacın üzerinde yükseldi. Arrakis güneşinin nasıl ufkun üstüne sıçrarmış gibi göründüğünü fark etti.</p>

  <p class="heading"><i class="calibre2">Bunun nedeni doğmamasını istiyor olmamız,</i> diye düşündü. <i class="calibre2">Gece gündüzden daha güvenli.</i> Asla yağmur görmemiş bu yerde bir gökkuşağının özlemi onu sardı. <i class="calibre2">Böyle özlemleri</i> <i class="calibre2">bastırmalıyım, diye düşündü. Bunlar zayıflık. Artık zayıflıkları kaldıramam.</i></p>

  <p class="heading">Stilgar onun kolunu sıktı ve havzanın karşı tarafını gösterdi, "İşte! İşte orada gerçek Dürzileri göreceksin."</p>

  <p class="heading">Jessica adamın gösterdiği yere baktı, hareket edenleri gördü; havza tabanında, karşıdaki sarp kayalık duvarın gölgelerinin arasına sızan gün ışığına dağılmış insanlar. Uzaklığa rağmen hareketleri açık havada belirgindi. Cüppesinin altından dürbününü çıkardı, yağ merceklerini uzaktaki insanlara odakladı. Tülbentler rengarenk kelebekler gibi dalgalanıyordu.</p>

  <p class="heading">"İşte ev orası," dedi Stilgar. "Bu gece orada olacağız." Bir uçtan bir uca havzaya bakarken bıyığını çekiştiriyordu. "Halkım çalışmak için geç vakte kadar dışarıda kalmış. Demek ki etrafta hiç devriye yok. Daha sonra onlara işaret vereceğim ve bizim için hazırlanacaklar."</p>

  <p class="heading">"Halkın çok disiplinli davranıyor," dedi Jessica. Dürbünü indirdi, Stilgar’ın onlara bakmakta olduğunu gördü.</p>

  <p class="heading">"Kabileyi koruma kurallarına uyuyorlar," dedi Stilgar. "Aramızdan lider seçme yöntemimiz budur. Lider en güçlü olandır, su ve güvenlik sağlayacak olandır." Dikkatini kadının yüzüne yöneltti.</p>

  <p class="heading">Jessica da ona baktı, hiç akı olmayan gözlerini, boyalı göz çukurlarını, uçlarına toz bulaşmış sakalını ve bıyığını, kıvrılarak burun deliklerinden damıtıcı giysisine giden su borusunun çizgisini fark etti.</p>

  <p class="heading">"Seni alt ederek liderliğine gölge düşürmüş oldum mu, Stilgar?" diye sordu.</p>

  <p class="heading">"Sen bana meydan okumadın."</p>

  <p class="heading">"Bir liderin, birliği karşısında saygınlığını koruması önemlidir," dedi Jessica.</p>

  <p class="heading">"Bu kum bitlerinin arasında hakkından gelemeyeceğim bir kişi bile yoktur," dedi Stilgar. "Sen beni alt ettiğinde hepimizi alt etmiş oldun. Şimdi senden... sihramiz yöntemi öğrenmeyi umuyorlar... ve bazıları senin bana meydan okuyup okumayacağını merak ediyor."</p>

  <p class="heading">Jessica bu sözlerin altındaki imayı tarttı. "Seni resmi bir dövüşte alt ederek mi?"</p>

  <p class="heading">Adam başıyla onayladı. "Bunu yapmamanı öneririm çünkü senin peşinden gelmezler. Sen kuma ait değilsin. Bunu gece yaptığımız yolculukta gördüler."</p>

  <p class="heading">"Pratik insanlar."</p>

  <p class="heading">"Oldukça doğru." Stilgar havzaya şöyle bir baktı. "İhtiyaçlarımızı biliyoruz. Ama şu anda eve bu kadar yakınken böyle derin düşüncelere dalan pek kimse olmaz. Lanet Lonca'nın serbest tacirlerine bahar kotamızı teslim etmek için uzun zamandır dışardaydık... umarım yüzleri sonsuza dek kara kalır."</p>

  <p class="heading">Jessica tam arkasını dönerken durup tekrar adamın yüzüne baktı. "Lonca mı? Lonca'nın sizin baharınızla ne ilgisi var?"</p>

  <p class="heading">"Bu Liet'in emri," dedi Stilgar. "Sebebini biliyoruz ama bunu yapmak canımızı sıkıyor. Uydularını semalarımızdan uzak tutabilmek için Lonca'ya rüşvet olarak anormal büyüklükte bir bahar ödemesi yapıyoruz, böylece Arrakis'in yüzüne ne yaptığımızı hiç kimse gözleyemiyor."</p>

  <p class="heading">Paul'ün, Arrakis semalarında bu sebeble uydu bulunmuyor olsa gerek dediğini hatırlayarak sözlerini tartarak söyledi: "Peki Arrakis'in yüzüne görülmemesi gereken ne yapıyorsunuz?"</p>

  <p class="heading">"Değiştiriyoruz... yavaş yavaş ama kesin bir şekilde... onu insan yaşamına uyduracak şekilde. Bizim kuşağımız bunu görmeyecek, çocuklarımız da, çocuklarımızın çocukları da, onların çocuklarının torunları da... ama gerçekleşecek." Yarı kapalı gözlerle havzaya doğru baktı. "Açık su, uzun yeşil bitkiler ve damıtıcı giysileri olmadan özgürce dolaşan insanlar."</p>

  <p class="heading"><i class="calibre2">Demek Liet-Kynes’ın rüyası buymuş,</i> diye düşündü Jessica. Ve şöyle dedi: "Rüşvetler tehlikelidir; gün geçtikçe büyürler."</p>

  <p class="heading">"Büyüyorlar," dedi Stilgar, "geç olsun da güç olmasın."</p>

  <p class="heading">Jessica döndü, adamın hayalinde canlandırdığı gibi görmeye çalışarak havzaya baktı. Yalnızca uzaktaki kayaların oluşturduğu ağarmış hardal rengi lekeyi gördü; ve gökyüzünde, sarp kayalıkların üzerinde aniden ortaya çıkan bulanık bir hareket.</p>

  <p class="heading">"Ooo," dedi Stilgar.</p>

  <p class="heading">Jessica başlangıçta bunun bir devriye aracı olması gerektiğini düşündü, sonradan bir serap olduğunu anladı. Çöl kumunun üzerinde asılı duran başka bir toprak parçası; uzakta titreşen bir yeşillik ve orta mesafede, sırtında dalgalanan Fremen cüppesine benzer bir şeylerle yüzeyde ilerleyen uzun bir solucan.</p>

  <p class="heading">Serap yavaşça kayboldu.</p>

  <p class="heading">"Yaratana binmek daha iyi olurdu," dedi Stilgar, "ama havzaya girmesine izin veremeyiz. Bu yüzden bu gece de yürümek zorundayız."</p>

  <p class="heading"><i class="calibre2">Yaratan solucana verdikleri ad,</i> diye düşündü Jessica.</p>

  <p class="heading">Adamın sözlerinin önemini, havzaya bir solucanın girmesine <i class="calibre2">izin veremeyecekleri</i> ifadesini düşündü. Serapta ne görmüş olduğunu biliyordu: dev bir solucanının sırtına binmiş Fremenler. İmalar karşısında çok şaşırdığını belli etmemek yoğun bir kontrol gerektirdi.</p>

  <p class="heading">"Diğerlerinin yanına dönmeliyiz," dedi Stilgar. "Yoksa halkım seninle kırıştırdığımı sanabilir. Zaten bazıları dün gece Tuono Havzası'nda seninle boğuşurken, ellerimle güzelliğinin tadına baktığımı düşünüp kıskanmışlardır."</p>

  <p class="heading">"Bu kadarı da fazla artık!" dedi Jessica sertçe.</p>

  <p class="heading">"Kırılmak yok," dedi Stilgar, sesi yumuşaktı. "Biz kadınlarla kendi rızaları olmadan birlikte olmayız... ve seninle..." Omuz silkti, "...bu geleneğe bile ihtiyaç yok."</p>

  <p class="heading">"Unutma ki ben bir dükün eşiydim," dedi Jessica ama sesi sakindi.</p>

  <p class="heading">"Nasıl istersen," dedi adam. "Bu deliği izole ederek damıtıcı giysi disiplininin gevşemesine izin vermenin zamanı. Halkımın bugün rahat rahat dinlenmeye ihtiyacı var. Aileleri yarın onların dinlenmesine pek izin vermeyecektir."</p>

  <p class="heading">Aralarına sessizlik çöktü.</p>

  <p class="heading">Jessica dışarıya güneş ışığına baktı. Stilgar’ın sesinde duymuş olduğu şeyi duymuştu; <i class="calibre2">himayesinin</i> ötesindeki o dile getirilmemiş teklif. Bir zevceye mi ihtiyacı vardı? Oraya adamla birlikte girebileceğini anladı. Bu, kabile liderliğiyle ilgili karmaşayı sona erdirmenin bir yolu olabilirdi; erkekle yan yana yürüyen bir dişi.</p>

  <p class="heading">Ama o zaman Paul ne olacaktı? Burada geçerli ana babalık kurallarının ne olduğunu kim söyleyebilirdi? Ve birkaç haftadır taşıdığı doğmamış kızına ne olacaktı? Ölmüş bir Dük'ün kızına ne olacaktı? Ve karnında büyüyen bu diğer çocuğun tam olarak ne ifade ettiğiyle yüz yüze geldi, hamile kalmasında kendi güdülerinin payını gördü. Soy yoluyla ölümsüzlüğü arama dürtüsünün ne olduğunu, ölümle karşı karşıya bırakılan bütün yaratıklar tarafından paylaşılan o derin dürtüye yenik düşmüş olduğunu biliyordu. Türlerin üreme dürtüsü onlara boyun eğdirmişti.</p>

  <p class="heading">Jessica gözucuyla Stilgar'a baktı, adamın kendisini inceleyerek beklediğini gördü. <i class="calibre2">Bu adam gibi biriyle evlenen bir kadının burada doğuracağı bir kız çocuk... böyle bir kız çocuğun kaderi ne olurdu?</i> diye sordu kendi kendine. <i class="calibre2">Bu adam bir Bene Gesserit'in uyması gereken zorunlulukları sınırlamaya kalkışır mıydı?</i></p>

  <p class="heading">Stilgar boğazını temizledi ve sonra kadının aklından geçen sorulardan bazılarını anladığını ortaya koydu. "Bir lider için önemli olan, onu lider yapan şeydir. Bu, halkının ihtiyaçlarıdır. Eğer bana güçlerini öğretirsen birimizin diğerine meydan okumak zorunda kalacağı bir gün gelebilir. Ben başka bir seçeneği tercih ederim."</p>

  <p class="heading">"Birden fazla seçenek var mı?" diye sordu Jessica.</p>

  <p class="heading">"Sayyadina," dedi adam. "Bizim Başrahibe'miz yaşlandı."</p>

  <p class="heading"><i class="calibre2">Başrahibeleri!</i></p>

  <p class="heading">Jessica'nın bunu irdelemesine fırsat kalmadan adam şöyle dedi: "Kendimi ille de bir eş olarak teklif etmiyorum. Bu kişisel bir şey değil çünkü sen güzel ve çekicisin. Ama sen kadınlarımdan biri olursan, genç adamlarımdan bazıları, bedensel zevklerle çok fazla ilgilenip kabilenin ihtiyaçlarıyla yeterince ilgilenmediğime inanacaktır. Şu anda bile bizi dinleyip izliyorlar."</p>

  <p class="heading"><i class="calibre2">Kararlarını ölçüp biçen, sonuçlarını düşünen bir adam,</i> diye geçirdi aklından Jessica.</p>

  <p class="heading">"Genç adamlarımın arasında yabani coşkular duyacak yaşa gelmiş olanlar var," dedi. "Bu dönemlerinde yatıştırılmalılar. Bana meydan okumaları için ortada büyük sebepler bırakmamalıyım. Yoksa içlerinden bazılarını yaralamak ve öldürmek zorunda kalabilirim. Bu, bir liderin izleyeceği doğru yol değildir, eğer onurlu bir şekilde önleme imkanı varsa. Lider, halkı güruhtan ayıran şeylerden biridir. O, bireylerin sayısını belli bir düzeyde tutar. Çok az birey olması bir halkı güruha dönüştürür."</p>

  <p class="heading">Bu sözler, bunların bu kadar bilinçli olması ve ona olduğu kadar gizlice dinleyenlere de söyleniyor olması gerçeği, Jessica'nın adamı yeniden değerlendirmesine neden oldu.</p>

  <p class="heading"><i class="calibre2">Fazilet sahibi,</i> diye düşündü. <i class="calibre2">Böyle bir iç denge kurmayı nereden öğrenmiş?</i></p>

  <p class="heading">"Lider seçme yöntemimizi belirleyen kanun adil bir kanundur," dedi Stilgar. "Ama bir halkın ihtiyacı olan şey her zaman adalet değildir. Şu anda gerçekten ihtiyacımız olan şey, gücümüzü daha fazla toprağa yaymak üzere gelişip büyümek için zaman"</p>

  <p class="heading"><i class="calibre2">Ataları kim acaba?</i> diye düşündü Jessica. <i class="calibre2">Böyle bir soy nereden geliyor?</i> "Stilgar, seni hafife almışım."</p>

  <p class="heading">"Ben de bundan şüpheleniyordum."</p>

  <p class="heading">"Her ikimizin de bir diğerini hafife aldığı açık."</p>

  <p class="heading">"Ben buna bir son vermek istiyorum," dedi Stilgar. "Seninle aramızda dostluk... ve güven olmasını isterim. Aramızda, cinsel birliktelik talebi olmaksızın yürekten gelen karşılıklı bir saygı olsun isterim."</p>

  <p class="heading">"Anlıyorum," dedi Jessica.</p>

  <p class="heading">"Bana güveniyor musun?"</p>

  <p class="heading">"Samimiyetini duyuyorum."</p>

  <p class="heading">"Bizim aramızda," dedi Stilgar, "Sayyadinalar, resmi lider olmadıkları zaman özel bir itibara sahiptirler. Öğretirler. Burada Tanrı'nın gücünü korurlar." Elini göğsüne koydu.</p>

  <p class="heading"><i class="calibre2">Şimdi şu Başrahibe sırrını irdelemeliyim,</i> diye düşündü Jessica. Ve şöyle dedi: "Başrahibelerinizden bahsediyorsun... efsaneyle kehaneti de duydum."</p>

  <p class="heading">"Bir Bene Gesserit'le çocuğunun geleceğimizin anahtarına sahip olduğu söylenir."</p>

  <p class="heading">"Benim o olduğuma inanıyor musunuz?"</p>

  <p class="heading">Adamın yüzüne bakarak düşündü: <i class="calibre2">Körpe kamış kolay kırılır. Başlangıçlar çok tehlikelidir.</i></p>

  <p class="heading">"Bilmiyoruz," dedi Stilgar.</p>

  <p class="heading">Jessica başıyla onaylarken şöyle düşündü: <i class="calibre2">Onurlu bir adam. Benden bir işaret bekliyor ama işaretin ne olduğunu söyleyerek kaderi değiştirmek istemiyor.</i></p>

  <p class="heading">Başını çevirip havzaya, altın rengi gölgelere, mor gölgelere, mağaralarının ağzının önünde titreşen toz zerreciklerine baktı. Zihni aniden kedilerinkine benzer bir öngörüyle doldu. Koruyucu Misyon'un jargonunu biliyordu; efsanenin, korkunun ve umudun tekniklerini, adi ihtiyaçlarına nasıl uyarlayacağını biliyordu; ama burada büyük değişiklikler algılıyordu... sanki birileri Fremenlerin arasına girip Koruyucu Misyon'un etkisinden faydalanmıştı.</p>

  <p class="heading">Stilgar hafifçe öksürdü.</p>

  <p class="heading">Jessica onun sabırsızlığını hissediyor, günün ilerlediğini ve adamların bu deliği izole etmek için beklediğini biliyordu. Kendi açısından bu bir saldırı anıydı, neye ihtiyacı olduğunu fark etti: bir dar-ül-hikmana, bir tercüme okuluna, kendisine...</p>

  <p class="heading">"Adab," diye fısıldadı.</p>

  <p class="heading">İçinde, zihninin dönüyormuş gibi olduğunu hissetti. Sinyallerin hızlanmasıyla bu algıyı tanıdı. Tüm Bene Gesserit eğitiminde böyle bir tanıma sinyali taşıyan hiçbir şey yoktu. Bu ancak adab olabilirdi; hafıza yoluyla kişiyi kendiliğinden ele geçiren, diğerlerine baskın kişilik. Kendisini buna teslim etti, sözlerin ağzından dökülmesine engel olamadı.</p>

  <p class="heading">"İbn kirtayba," dedi, "tozun bittiği nokta kadar uzak." Kolunu cüppesinden çıkarıp uzatırken, Stilgar’ın gözlerinin faltaşı gibi açıldığını gördü. Arka planda birçok cüppenin hışırdadığını duydu. "Yanında örnekler kitabı olan bir... Fremen görüyorum," dedi dua okurcasına. "Al-Lat'a okuyor, meydan okuduğu ve zaptettiği güneşe. Mahkemenin Saduları'na okuyor ve okuduğu şu:</p>

  <p class="heading"><br class="calibre" /></p>

  <p class="heading">"Düşmanlarım, boranın yolunda duran</p>

  <p class="heading">Paramparça olmuş yeşil yapraklar gibidir.</p>

  <p class="heading">Ey sen! Tanrımızın ne yaptığını görmüyor musun?</p>

  <p class="heading">Bize karşı entrikalar düzenleyenlerin</p>

  <p class="heading">Arasına salgını yolladı.</p>

  <p class="heading">Avcıların dağıttığı kuş sürüsü gibiler.</p>

  <p class="heading">Entrikaları hiçbir ağzın kabul etmediği</p>

  <p class="heading">Zehirli haplara benzer.</p>

  <p class="heading"><br class="calibre" /></p>

  <p class="heading">İçinden bir ürperti geçti. Kolunu indirdi.</p>

  <p class="heading">Arkasından, mağaranın içindeki gölgelerden birçok sesin fısıldadığı bir karşılık geldi: "Yaptıkları yerle bir oldu."</p>

  <p class="heading">"Tanrının ateşi kalbini sardı," dedi Jessica. Ve şöyle düşündü: <i class="calibre2">Şimdi işler yoluna girdi.</i></p>

  <p class="heading">"Tanrının ateşi ışığı yaktı," diye karşılık geldi.</p>

  <p class="heading">Başıyla onayladı. "Düşmanların düşecek," dedi.</p>

  <p class="heading">"Bi-la kayfa," diye yanıtladılar.</p>

  <p class="heading">Aniden oluşan sessizlikte Stilgar, Jessica'nın önünde eğildi. "Sayyadina," dedi. "Şeyh-hulud bahşederse, hala Başrahibe olma yolundan geçebilirsin."</p>

  <p class="heading"><i class="calibre2">Yolundan geçmek,</i> diye düşündü Jessica. <i class="calibre2">Bunu söylemek için garip bir yol. Ama geri kalanı jargona gayet güzel uyuyor</i> Ve yapmış olduğu şeyden dolayı alaycı bir burukluk hissetti. <i class="calibre2">Koruyucu Misyon’ umuz nadiren yanılır. Bu yabanıllığın içinde bizim için bir yer hazırlanmış. Salat duası gizleneceğimiz yeri hazırlamış. Şimdi... Tanrı'nın Dostu Oliya'nın rolünü oynamalıyım... Bene Gesserit kehanetlerimizle dinsel liderlerine Başrahibe diyecek kadar, damgalanmış asi halk</i><i class="calibre2">ların Sayyadina'sı olmalıyım</i></p>

  <p class="heading">Paul, mağaranın gölgelerinde, Chani'nin yanında duruyordu. Kızın verdiği lokmanın tadı hala ağzındaydı; bahar balıyla yoğrulup yaprağa sarılmış kuş eti ve tahıl. Tattığı zaman, daha önce hiç bu kadar yoğun bir bahar özü yemediğini anlamış ve bir an korkmuştu. Bu özün ona ne yapabileceğini biliyordu; zihnini önsezi bilincine iten <i class="calibre2">bahar değişimi.</i></p>

  <p class="heading">"Bi-lakayfa," diye fısıldadı Chani.</p>

  <p class="heading">Paul ona bakınca, annesinin sözleri karşısında Fremenlerin duyduğu korkuyla karışık sayıgıyı gördü. Bir tek Jamis denen adam seremoniden uzak duruyor gibiydi, bir kenara çekilmiş, kollarını göğsünde kavuşturmuştu.</p>

  <p class="heading">"Duy yakha bin mange," diye fısıldadı Chani. "Duy punra bin mange. İki gözüm var. İki ayağım var."</p>

  <p class="heading">Ve meraklı bir ifadeyle gözlerini Paul'e dikti.</p>

  <p class="heading">Paul, içindeki borayı yatıştırmak için derin bir nefes aldı. Annesinin sözleri, bahar özünün yaptıklarına kilitlenmişti; Paul onun sesinin, açıkta yanan bir ateşin gölgeleri gibi içinde yükselip alçaldığını hissetmişti. Bütün bunların arasında, annesinin içindeki belli belirsiz alaycılığı algılamıştı... onu öyle, iyi tanıyordu ki!.. ama bir lokma yiyecekle başlayan bu şeyi hiçbir şey durduramazdı.</p>

  <p class="heading"><i class="calibre2">Korkunç amaç!</i></p>

  <p class="heading">Onu algıladı, kaçamayacağı kalıtsal bilinci. Belirginleşeni netlik, verilerin akışı ve bilincinin duygusuz hassasiyeti vardı. Zemine çömeldi, sırtını kayaya yaslayarak oturdu ve kendisini ona bıraktı. Bilinci, zamanı görebildiği, zaman kavramı olmayan o katmana aktı, mevcut yolları, geleceğin rüzgarlarını... geçmişin rüzgarlarını algılayarak; bir gözü geçmişte, bir gözü şimdide, bir gözü gelecekte... hepsi, zamanın mekan haline geldiğini görmesini sağlayacak üçlü bir görüntüde birleşmiş.</p>

  <p class="heading">Kendini aşma tehlikesi vardı, bunu hissetti, şimdiye ait bilincini korumak zorundaydı; tecrübelerinin flu yansımalarını, akmakta olan anı ve 'şu anda olan'ın sürekli katılaşarak 'ebedi', geçmiş'e dönüşmesini algıladı.</p>

  <p class="heading">Şimdiyi kavrarken, zamanın hareketinin muazzam durgunluğunun her yerde, sarp kayalıklara çarpan dalgalar gibi yön değiştiren akıntılarla, dalgalarla, dev dalgalar ve karşı dev dalgalarla karmaşıklaştığını ilk kez hissetti.</p>

  <p class="heading">Bu, önsezisini yeni bir şekilde anlamasını sağladı ve ani bir korku hissiyle birlikte kör zamanın kaynağını, bunun içindeki hatanın kaynağını gördü.</p>

  <p class="heading">Önsezinin, ortaya çıkardığı şeyin sınırlarını birleştiren bir aydınlanma olduğunu... hem kusursuzluğun hem de anlamlı hataların kaynağı olduğunu anladı. Bir tür Heisenberg belirsizliği araya girdi; gördüğü şeyi ortaya çıkaran, gördüğü şeyi değiştiren bir enerji harcaması.</p>

  <p class="heading">Ve gördüğü şey, bu mağaranın içindeki bir zaman bağlantısı, buraya toplanmış kaynaşan olasılıklardı... en küçük eylemin; bir göz kırpışın, dikkatsizce söylenen bir sözün veya yer değiştiren bir kum tanesinin, bilinen evreni yerinden oynatabilecek dev bir kaldıracı harekete geçireceğiydi. Sonucuyla birlikte gördüğü şiddet öyle çok değişkene bağlıydı ki Paul'ün en ufak hareketi akışta çok büyük kaymalar yaratıyordu.</p>

  <p class="heading">Görüntü, içinde hareket etmeyip donup kalma isteği uyandırdı ama bu da sonuçları olan bir eylemdi.</p>

  <p class="heading">Sayısız sonuçlar... bu mağaradan her yöne yayılan hatlar... Bu sonuç-hatlarının çoğunda, bir hançer yarasından kanlar akan kendi cesedini gördü.</p>
</body>
</html>
