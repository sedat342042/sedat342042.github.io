<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Dune Çöl Gezegeni</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <p class="heading"><i class="calibre2"><br class="calibre" /></i></p>

  <p class="heading"><i class="calibre2">Arrakis hançerin tavrını öğretir, tamamlanmamış bir şeyi</i> <i class="calibre2">kesip atmak ve şöyle demek "Artık tamamlandı çünkü burada</i> <i class="calibre2">bitti.”</i></p>

  <p class="heading3">- Prenses Irulan'ın yazdığı "Muad'Dib'in Toplu Vecizeleri"nden</p>

  <p class="heading"><br class="calibre" /></p>

  <p class="heading">Koşarak gelen Harkonnen üniforması giymiş bir adam, holün sonunda kayarak durdu, bir bakışta Mapes'in cesedini, uzanmış yatan Dük'ü ve ayakta duran Yueh'yi görüp gözlerini Yueh'ye dikti. Adam sağ elinde bir lazer silahı tutuyordu. Onda, Yueh'yi ürperten kayıtsız bir vahşilik, bir dayanıklılık ve denge hali vardı</p>

  <p class="heading"><i class="calibre2">Sardokar,</i> diye düşündü Yueh. <i class="calibre2">Görünüşüne bakılırsa bir Başar. Büyük olasılıkla olup biteni gözlemek için bizzat İmparator'un gönderdiklerinden biri. Üniformaları ne olursa olsun hiçbir şey onları gizleyemez.</i></p>

  <p class="heading">"Sen Yueh'sin," dedi adam, inceleyen gözlerle Doktor'un sağındaki Suk Okulu halkasına baktı, elmas dövmeye bir göz attı ve sonra Yueh'yle göz göze geldi. Evet, benim," dedi Doktor.</p>

  <p class="heading">“Rahatlayabilirsin, Yueh," dedi adam. "Sen ev kalkanlarını indirir indirmez hemen içeri girdik. Burada her şey kontrol altında. Bu Dük mü?"</p>

  <p class="heading">“Evet Dük."</p>

  <p class="heading">"Ölü mü?"</p>

  <p class="heading">"Sadece baygın. Bağlasanız iyi olur."</p>

  <p class="heading">“Diğerlerini de sen mi temizledin?" Yerde Mapes'in cesedinin yattığı hole baktı.</p>

  <p class="heading">'Ne yazık ki," diye mırıldandı Yueh.</p>

  <p class="heading">'Yazık ha!" diye alay etti Sardokar, ilerledi, başını eğip Leto'ya baktı. "Demek büyük Kızıl Dük bu."</p>

  <p class="heading"><i class="calibre2">Eğer bu adamın ne olduğu hakkında şüphelerim olsaydı, bununla ortadan</i> kalkardı, diye düşündü Yueh. <i class="calibre2">Atreideslere,</i> <i class="calibre2">yalnızca imparator Kızıl Dükler der.</i></p>

  <p class="heading">Sardokar uzandı, Leto'nun üniformasından kırmızı atmaca nişanını kopardı. "Küçük bir hatıra," dedi. "Dükalığın mühür yüzüğü nerede?"</p>

  <p class="heading">"Üzerinde yok," dedi Yueh.</p>

  <p class="heading">"Bunu görebiliyorum!" dedi Sardokar sertçe.</p>

  <p class="heading">Yueh kaskatı kesilerek yutkundu. <i class="calibre2">Eğer bir Doğru Söyleten getirip beni sıkıştırırlarsa, yüzüğü, hazırladığım topteri öğrenirler; her şey yatar.</i></p>

  <p class="heading">"Dük, bir emrin doğrudan ondan geldiğinin teminatı olarak yüzüğü bazen bir haberciyle gönderirdi," dedi Yueh.</p>

  <p class="heading">"Amma güvenilir habercilermiş," diye mırıldandı Sardokar.</p>

  <p class="heading">"Onu bağlamayacak mısın?" demeyi göze aldı Yueh.</p>

  <p class="heading">"Ne kadar baygın kalacak?"</p>

  <p class="heading">"İki saat kadar. Onun dozajı konusunda kadın ve çocuğunki kadar hassas davranmadım."</p>

  <p class="heading">Sardokar ayağının ucuyla Dük'ü dürttü. "Uyanık olsa bile bundan korkacak bir şey yok. Kadın ve çocuk ne zaman uyanacak?"</p>

  <p class="heading">"Yaklaşık on dakika sonra."</p>

  <p class="heading">"O kadar erken mi?"</p>

  <p class="heading">"Baron'un, adamlarından hemen sonra geleceğini söylediler."</p>

  <p class="heading">"Öyleyse gelir. Sen dışarıda bekleyeceksin Yueh." Yueh'ye sert bir bakış savurdu. "Hemen!"</p>

  <p class="heading">Yueh, Dük'e şöyle bir baktı. "Peki ya..."</p>

  <p class="heading">"Fırına verilecek bir tavuk gibi kanatları ve bacakları bağlanıp Baron'a teslim edilecek." Sardokar, Yueh'nin alnındaki elmas dövmeye tekrar baktı. "Seni tanıyorlar, koridorda yeterince güvenlikte olursun. Çene çalmak için vaktimiz yok hain. Diğerlerinin geldiğini duyuyorum."</p>

  <p class="heading"><i class="calibre2">Hain,</i> diye düşündü Yueh. Bakışlarını indirdi, Sardokar'ın yanından geçti, tarihin onu nasıl hatırlayacağını öncede yaşamış gibi biliyordu: <i class="calibre2">Hain Yueh.</i></p>

  <p class="heading">Ön girişe doğru yürürken birçok ceset gördü ve bunlardan birinin Jessica ya da Paul olmasından korkarak gözucuyla baktı. Hepsi ya ev askeriydi ya da Harkonnen üniforması giymişti</p>

  <p class="heading">Ön girişten alevlerin aydınlattığı geceye çıkınca Harkonnen muhafızları alarma geçip gözlerini ona diktiler. Yolun kenarındaki palmiyeler evi aydınlatmak için ateşe verilmişti. Ağaçları ateşlemekte kullanılan tutuşturucu maddelerden yükselen siyah duman turuncu alevlerin arasından yukarıya doğru akıyordu</p>

  <p class="heading">"Bu hain," dedi birisi.</p>

  <p class="heading">"Baron birazdan seni görmek isteyecek," dedi bir başkası.</p>

  <p class="heading"><i class="calibre2">Toptere ulaşmalıyım,</i> diye düşündü Yueh. <i class="calibre2">Dükalığın mührünü Paul'ün bulacağı bir yere koymalıyım.</i> Ve içine bir korku düştü: <i class="calibre2">Idaho benden şüphelenirse ya da sabırsızlanarak beklemez ve tam ona söylediğim yere gitmezse, Jessica ve Paul bu katliamdan kurtulamaz. Hareketimin en küçük bir yararı dokunmamış okır.</i></p>

  <p class="heading">Harkonnen muhafız, kolunu bırakarak: "Şurada, yolun dışında bekle," dedi.</p>

  <p class="heading">Birdenbire Yueh, kendisini bu felaket yerinde, hiçbir şey kurtaramamış ve hiç merhamet gösterilmeyen bir kazazede gibi gördü. <i class="calibre2">Idaho başarmalı!</i></p>

  <p class="heading">Ona çarpan başka bir muhafız: "Sen, çekil yoldan!" diye bağırdı.</p>

  <p class="heading"><i class="calibre2">Benden yararlanırken bile beni aşağılıyorlar,</i> diye düşündü Yueh. Kenara itildiği yerde doğruldu, biraz sakinleşti.</p>

  <p class="heading">"Baron'u bekle!" diye terslendi bir muhafız subayı.</p>

  <p class="heading">Yueh başıyla onayladı, evin önünden kontrollü bir kayıtsızlıkla geçti, köşeyi dönerek yanan palmiyelerin aydınlattığı yerden çıkıp gölgelerin arasına girdi. Yueh, çabuk çabuk, endişesini ele veren adımlarla, seranın altındaki arka avluya ulaştı. Paul ve annesini götürecek topter burada bekliyordu.</p>

  <p class="heading">Evin açık duran arka kapısında bir muhafız duruyordu, dikkatini aydınlatılmış hole ve gürültüyle odaları arayan adamlara vermişti.</p>

  <p class="heading">Kendilerine ne kadar da güveniyorlar!</p>

  <p class="heading">Yueh gölgeler boyunca ilerledi, toptere vardı, muhafıza uzak taraftaki kapıyı yavaş yavaş açtı. Ön koltukların altına saklamış olduğu Fremkit'e dokundu, bir kapakçığı kaldırıp dukalığın mührünü içine kaydırdı. Not yazdığı buruşuk bahar kağıdına dokundu, yüzüğü kağıdın içine tıkıştırdı. Elini çıkardı, çantayı kapattı.</p>

  <p class="heading">Yueh topter kapısını ses çıkarmadan kapadı, geldiği yoldan evin köşesine döndü ve yanan ağaçlara doğru ilerledi.</p>

  <p class="heading"><i class="calibre2">Artık tamam,</i> diye düşündü.</p>

  <p class="heading">Bir kez daha alevler içindeki palmiyelerin ışığına çıktı. Cüppesine sarınarak alevlere baktı. <i class="calibre2">Yakında bileceğim. Yakında Baron'u görünce bileceğim. Ve Baron, küçük bir dişle karşılaşacak.</i></p>
</body>
</html>
