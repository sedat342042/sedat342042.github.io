<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Dune Çöl Gezegeni</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <p class="heading"><i class="calibre2"><br class="calibre" /></i></p>

  <p class="heading"><i class="calibre2">Kızgın bir adam, benliğinin söylediklerini çoğu zaman</i> <i class="calibre2">şiddetle reddeder.</i></p>

  <p class="heading3">- Prenses Irulan'ın yazdığı "Muad'Dib'in Toplu Vecizeleri"nden</p>

  <p class="heading"><br class="calibre" /></p>

  <p class="heading">Mağara toplantı salonundaki kalabalık, Paul'ün Jamis'i öldürdüğü gün Jessica'nın hissettiği o sürü duygusunu yayıyordu. Seslerin arasında sinirli mırıltılar vardı. Cüppelerin arasında, küçük hizipler, gruplar halinde toplanmıştı.</p>

  <p class="heading">Jessica, Paul'ün özel meskeninden platforma çıkarken bir mesaj rulosunu cüppesinin altına soktu. Güneyden buraya yaptığı uzun yolculuktan sonra kendini dinlenmiş hissediyordu ama yine de Paul'ün ele geçirilen ornitopterlerin kullanılmasına henüz izin vermemesine sinirlenmişti.</p>

  <p class="heading">"Hava sahasını tam olarak kontrol edemiyoruz," demişti Paul. "Ve gezegen dışı yakıta bağımlı hale gelmemeliyiz. Hem yakıt hem de hava taşıtları biriktirilip maksimum gücün gerekeceği o gün için saklanmalı."</p>

  <p class="heading">Paul platformun yanında, gençlerden oluşan bir grupla birlikte duruyordu. Işıkürelerin soluk ışığı sahneye gerçekdışı bir renk katıyordu. Bir tablo gibiydi ama bölgenin kokuları, fısıltılar ve ayak sürüme sesleri bu tabloya başka bir boyut katıyordu.</p>

  <p class="heading">Neden hala sürprizi Gurney Halleck'i ortaya çıkarmadığını, merak ederek oğlunu inceledi. Gurney'i düşünmek, huzurlu geçmişi, Paul'ün babasıyla geçirdiği sevgi ve güzellik dolu günleri hatırlattığı için onu rahatsız etmişti.</p>

  <p class="heading">Stilgar platformun diğer ucunda kendi küçük grubuyla birlikte bekliyordu. Üzerinde, konuşmadan duruşunda her zamanki gibi bir ağırbaşlılık vardı.</p>

  <p class="heading"><i class="calibre2">Bu adamı kaybetmemeliyiz,</i> diye düşündü Jessica. <i class="calibre2">Paul’ün planı gerçekleşmeli. Bunun dışında herhangi bir şey büyük bir trajedi olur.</i></p>

  <p class="heading">Platformda uzun adımlarla yürüdü, Stilgar'a hiç bakmadan yanından geçip kalabalığın arasına indi. Paul’e doğru ilerlerken onun için bir yol açıldı. Ve sessizlik onu izledi.</p>

  <p class="heading">Sessizliğin anlamını biliyordu... insanların dile getirilmeyen soruları, Başrahibe'ye duyulan korkuyla karışık saygı.</p>

  <p class="heading">Jessica Paul'e yaklaşınca, onun yanındaki gençler geriye çekildiler; oğluna gösterilmeye başlanan hürmetin, kendisini aniden kaygılandırdığını fark etti. <i class="calibre2">"Altındaki tüm adamlar mevkine göz koyarlar,"</i> diyordu bir Bene Gesserit aksiyomu. Ama bu yüzlerde hiçbir açgözlülük göremiyordu. Dinsel heyecan onları Paul'ün liderliği çevresinde belli bir mesafe tutuyordu. Ve başka bir Bene Gesserit vecizesini hatırladı: <i class="calibre2">"Kahinler şiddete maruz kalarak ölürler. "</i></p>

  <p class="heading">Paul ona baktı.</p>

  <p class="heading">"Vakit tamam," dedi Jessica ve mesaj rulosunu oğluna verdi.</p>

  <p class="heading">Paul'ün yanındakilerden biri, diğerlerinden daha gözü pek olanı gözucuyla Stilgar'a bakarak konuştu: "Ona meyda okuyacak mısın, Muad'Dib? Şimdi tam zamanı. Yoksa senin bir korkak olduğunu düşünecekler eğer..."</p>

  <p class="heading">"Kim bana korkak demeye cüret ediyor?" diye sordu Paul. Eli yıldırım hızıyla hançer-i figanının kabzasına gitti.</p>

  <p class="heading">Nefesler tutulunca grubun üstüne çöken sessizlik kalabalığa yayıldı.</p>

  <p class="heading">"Yapılacak işler var," dedi Paul, adam geri çekilirken. Paul döndü, kalabalığı omuzlarıyla yararak platforma doğru ilerledi, sıçrayıp oraya çıktı ve yüzünü insanlara çevirdi.</p>

  <p class="heading">"Hadi!" diye haykırdı birisi.</p>

  <p class="heading">Haykırışın ardından mırıltılar ve fısıltılar yükseldi.</p>

  <p class="heading">Paul susmalarını bekledi. İtiş kakış ve öksürük sesleri dağılırken yavaş yavaş sessizlik sağlandı. Paul çenesini yukarı kaldırıp en uzak köşelere kadar ulaşan bir sesle konuştu.</p>

  <p class="heading">"Beklemekten yoruldunuz," dedi Paul.</p>

  <p class="heading">Karşılık olarak yükselen çığlıkların dinmesi için yine bekledi</p>

  <p class="heading"><i class="calibre2">Gerçekten de beklemekten yoruldular,</i> diye düşündü Paul, içinde ne olduğunu düşünerek mesaj rulosunu eliyle şöyle bir tarttı. Bunu ona annesi göstermiş ve bir Harkonnen kuryesinden nasıl alındığını açıklamıştı.</p>

  <p class="heading">Mesaj açıktı: Rabban Arrakis'te kendi kaynaklarıyla başbaşa bırakılmıştı! Yardım ya da destek isteyemiyordu!</p>

  <p class="heading">Paul sesini tekrar yükseltti: "Stilgar'a meydan okuyup birliklerin liderliğini değiştirmenin zamanı geldi diye düşünüyorsunuz!" Onlar karşılık vermeye fırsat bulamadan kızgın bir ses tonuyla haykırdı: "Lisan-ül-Gayb'ın bu kadar salak olduğunu mu sanıyorsunuz?"</p>

  <p class="heading">Şaşıran kalabalık sessizleşti.</p>

  <p class="heading"><i class="calibre2">Dinsel sorumluluğu kabul ediyor,</i> diye düşündü Jessica. <i class="calibre2">Bunu yapmamalı!</i></p>

  <p class="heading">"Adet böyle!" diye bağırdı birisi.</p>

  <p class="heading">Paul içten içe gelişen gizli duygusal eğilimleri inceleyerek kuru bir sesle konuştu: "Adetler değişir."</p>

  <p class="heading">Mağaranın bir köşesinden kızgın bir ses yükseldi: "Neyin değişeceğini biz söyleriz!"</p>

  <p class="heading">Oradan buradan onaylayan bağırışlar duyuldu.</p>

  <p class="heading">"Nasıl isterseniz," dedi Paul.</p>

  <p class="heading">Ve Paul annesinden öğrendiği Ses'in güçlerini kullanırken Jessica gizli tonlamaları duydu.</p>

  <p class="heading">"Söyleyeceksiniz," diye onayladı. "Ama önce benim söyleyeceklerimi dinleyeceksiniz."</p>

  <p class="heading">Stilgar platform boyunca ilerledi, sakallı yüzü kayıtsız görünüyordu. "Bu da bir adettir," dedi. "Her Fremen Kurul'da konuşabilir. Paul-Muad'Dib bir Fremen."</p>

  <p class="heading">"Kabilenin iyiliği, en önemli şey bu, öyle değil mi?" diye sordu Paul.</p>

  <p class="heading">Sesinde hiçbir ifade olmayan Stilgar, ağırbaşlılığını koruyarak konuştu: "Budur adımlarımıza rehberlik eden."</p>

  <p class="heading">"Pekala," dedi Paul. "Söyleyin bakalım, kabilemizin birliğini kim yönetiyor... ve sihramiz yöntemle eğittiğimiz dövüş öğretmenleri aracılığıyla bütün kabileleri ve birlikleri kim yönetiyor?"</p>

  <p class="heading">Paul kalabalığı oluşturan kafalara yukarıdan bakarak bekledi. Hiçbir yanıt gelmedi.</p>

  <p class="heading">Hemen ardından şunları söyledi: "Bunların hepsini Stilgar mı yönetiyor? Kendisi öyle olmadığını söylüyor. Ben mi yönetiyorum? Stilgar bile benim emirlerimi zaman zaman yerine getiriyor; ve hikmet sahipleri, bilgelerin en bilgeleri beni dinleyip Kurul'da onurlandırıyorlar."</p>

  <p class="heading">Kalabalık sessizlik içinde kıpırdanıyordu.</p>

  <p class="heading">"Peki," dedi Paul. "Annem mi yönetiyor?" Üzerinde resmi siyah cüppesiyle aralarında duran Jessica'yı işaret etti. "Stilgar ve diğer bütün birlik liderleri hemen hemen her önemli kararda onun tavsiyesini alıyorlar. Bunu biliyorsunuz. Ama bir Başrahibe kumda yürür mü ya da Harkonnenlere karşı bir razzıaya liderlik eder mi?"</p>

  <p class="heading">Paul'ün görebildiği alınlar kaşların çatılmasıyla kırıştı ama hala kızgın mırıltılar duyuluyordu.</p>

  <p class="heading"><i class="calibre2">Bunu yapmak için tehlikeli bir yol izliyor,</i> diye düşündü Jessica ama mesaj rulosunu ve ne anlama geldiğini hatırladı. Ve Paul'ün amacını anladı: Doğruca onların kuşkularının derinliklerine ulaşıp, bunları sona erdirecekti; ve gerisi kolaydı.</p>

  <p class="heading">"Hiç kimse meydan okuma ve dövüş olmadan liderliği onaylamıyor, öyle mi?" diye sordu Paul.</p>

  <p class="heading">"Adet böyle!" diye bağırdı birisi.</p>

  <p class="heading">"Hedefimiz ne?" diye sordu Paul. "Harkonnen hayvanı Rabban'ı devirmek; ve dünyamızı, çocuklarımızı bir su bolluğunun ortasında, mutluluk içinde büyütebileceğimiz bir yer haline getirmek... hedefimiz bu mu?"</p>

  <p class="heading">"Zor görevler zor yöntemler gerektirir," diye bağırdı birisi.</p>

  <p class="heading">"Bir savaştan önce hançerini kırar mısın?" diye sordu Paul. "Bir böbürlenme ya da meydana okuma olarak değil bir gerçeği ifade etmek için söylüyorum: burada Stilgar dahil teke tek dövüşte karşımda durabilecek hiç kimse yok. Bu Stilgar'ın kendi ifadesi. Bunu o da biliyor siz de biliyorsunuz."</p>

  <p class="heading">Yine, kalabalıktan kızgın mırıltılar yükseldi.</p>

  <p class="heading">"Birçoğunuz benimle birlikte antrenman alanında bulundunuz," dedi Paul. "Bunun boş bir böbürlenme olmadığını biliyorsunuz. Bunu söylüyorum çünkü bu hepimizin bildiği bir gerçek ve bunu görmemem için aptal olmam lazım. Bu yöntemlerle eğitilmeye sizden daha önce başladım ve benim öğretmenlerim sizin görüp görebileceklerinizin hepsinden daha sertti. Ben, sizin çocuklarınızın daha şakacıktan dövüştüğü bir yaştayken Jamis'i nasıl yenebildim sanıyorsunuz?"</p>

  <p class="heading"><i class="calibre2">Ses’i iyi kullanıyor,</i> diye düşündü Jessica, <i class="calibre2">ama bu insanlara karşı bu yeterli değil. Ses kontolüne karşı iyi bir yalıtımları var. Onları mantıkla da etkilemeli.</i></p>

  <p class="heading">"O halde," dedi Paul, "şuna gelelim." Mesaj rulosunu havaya kaldırdı ve üstündeki bant parçasını çıkardı. "Bu bir Harkonnen kuryesinden alındı. Güvenilirliği su götürmez. Rabban'a hitaben yazılmış. Ona, yeni birlik isteğinin reddedildiğini, bahar hasatının kotanın çok altında olduğunu ve elindeki insanlarla Arrakis'ten daha fazla bahar çıkarması gerektiğini söylüyor."</p>

  <p class="heading">Stilgar Paul'ün yanına geldi.</p>

  <p class="heading">"Bunun ne ifade ettiğini kaçınız anlıyor?" diye sordu Paul. "Stilgar hemen anladı."</p>

  <p class="heading">"Yüzüstü bırakıldılar!" diye bağırdı birisi.</p>

  <p class="heading">Paul mesajı ve ruloyu kuşağının içine itti. Şiga telinden örülmüş bir ipi boynundan aldı, ipten bir yüzük çıkardı ve yüzüğü havaya kaldırdı.</p>

  <p class="heading">"Bu babamın dükalık mührü," dedi. "Birliklerimi Arrakis'in dört bir yanına göndermeye ve gezegenin yasal olarak idaremde olduğunu ilan etmeye hazır olana kadar takmamaya ant içmiştim." Yüzüğü parmağına taktı ve yumruğunu sıktı.</p>

  <p class="heading">Mağarayı mutlak bir sessizlik kapladı.</p>

  <p class="heading">"Burayı kim yönetiyor?" diye sordu Paul. Yumruğunu kaldırdı. "Burayı ben yönetiyorum! Arrakis'in her santimetre karesini ben yönetiyorum! İmparator kabul etse de etmese de burası benim dükalık toprağım! Buranın idaresini babama verdi ve idare babamdan bana geçti!"</p>

  <p class="heading">Paul parmaklarının ucuna kalkıp bakındı. Kalabalığı inceledi, tava geldiklerini hissetti.</p>

  <p class="heading"><i class="calibre2">Hemen hemen tamam,</i> diye düşündü.</p>

  <p class="heading">"İmparatorluk haklarımı ilan ettiğim zaman, Arrakis'te önemli konumlara gelecek adamlar var aranızda," dedi Paul. "Stilgar bu adamlardan biri. Ona rüşvet vermek istediğim için değil! Minnettarlıktan ötürü de değil, burada ona can borcu olan birçok kişiden biri olmama rağmen. Hayır! Bilge ve güçlü olduğu için. Bu birliği yalnızca kurallarla değil, kendi zekasıyla yönettiği için. Beni salak mı sanıyorsunuz? Sırf siz bir gösteri seyredeceksiniz diye sağ kolumu kesip bu mağaranın zeminine kanlar içinde bırakacağımı mı sanıyorsunuz?"</p>

  <p class="heading">Paul kalabalığı sert bir bakışla taradı. "Arrakis'in yasal yöneticisi olmadığımı söyleyen var mı burada? Bunu kanıtlamam için ergdeki bütün Fremen kabilelerini lidersiz bırakmam mı gerekiyor?"</p>

  <p class="heading">Paul'ün yanında duran Stilgar kıpırdandı, soran gözlerle ona baktı.</p>

  <p class="heading">"En çok ihtiyacımız olduğu anda gücümüzü mü azaltayım?" diye sordu. "Ben sizin yöneticinizin! ve size diyorum ki, en iyi adamlarımızı öldürmeye son verip gerçek düşmanlarımız<i class="calibre2">,</i> Harkonnenleri öldürmeye başlamanın zamanı geldi!"</p>

  <p class="heading">Stilgar çok seri bir hareketle hançer-i figanını çıkarıp havaya kaldırarak kalabalığa doğru tuttu. "Çok yaşa Dük Paul Muad'Dib!" diye bağırdı.</p>

  <p class="heading">Kulakları sağır eden bir kükreme mağarayı doldurdu, yankılandı, yankılandı. Bağırıyor, tezahürat yapıyorlardı: "Ya hya çuhada! Muad'Dib! Muad'Dib! Muad'Dib! Ya hya çuhada!"</p>

  <p class="heading">Jessica kendi kendine tercüme etti: <i class="calibre2">"Yaşasın Muad'Dib'in savaşçıları!"</i> Paul ve Stilgar’ın birlikte hazırlamış oldukları sahne planladıkları gibi işe yaramıştı.</p>

  <p class="heading">Hengame yavaş yavaş dindi.</p>

  <p class="heading">Tekrar sessizlik sağlanınca Paul Stilgar'a dönerek konuştu: "Diz çok, Stilgar."</p>

  <p class="heading">Stilgar paltformun üzerinde dizlerinin üstüne çöktü.</p>

  <p class="heading">"Bana hançer-i figanını ver," dedi Paul.</p>

  <p class="heading">Stilgar itaat etti.</p>

  <p class="heading"><i class="calibre2">Bu planladığımız gibi değil,</i> diye düşündü Jessica.</p>

  <p class="heading">"Söylediklerimi tekrarla, Stilgar," dedi Paul ve babasından duymuş olduğu tayin töreni sözlerini hatırladı. "Ben, Stilgar, bu hançeri Dük'ümün ellerinden alıyorum."</p>

  <p class="heading">"Ben, Stilgar, bu hançeri Dük'ümün ellerinden alıyorum," dedi Stilgar ve Paul'ün verdiği sütbeyaz bıçağı aldı.</p>

  <p class="heading">"Dük'üm nereye emrederse, bu bıçağı oraya saplarım," dedi Paul.</p>

  <p class="heading">Stilgar bu sözleri yavaş ve ciddi bir şekilde tekrarladı.</p>

  <p class="heading">Törenin kaynağını hatırlayan Jessica gözlerini kırparak gözyaşlarının akmasını önledi ve başını iki yana salladı. <i class="calibre2">Bunun sebeplerini biliyorum,</i> diye düşündü. <i class="calibre2">Beni heyecanlandırmasına izin vermemeliyim.</i></p>

  <p class="heading">"Kanlarımız aktığı sürece bu bıçağı Dük'ümün amacına ve düşmanlarının ölümüne adıyorum," dedi Paul.</p>

  <p class="heading">Stilgar tekrarladı.</p>

  <p class="heading">"Bıçağı öp," diye emretti Paul.</p>

  <p class="heading">Stilgar itaat etti, ardından, Fremen adetlerine uygun olarak Paul'ün hançer tutan kolunu öptü. Paul başıyla onaylayınca; bıçağı kınına soktu ve ayağa kalktı.</p>

  <p class="heading">Kalabalıktan huşu dolu bir iç çekişle birlikte fısıltılar yükseldi ve Jessica şu sözleri duydu: "Kehanet: Bir Bene Gesserit yolu gösterecek ve bir Başrahibe bunu görecek." Ve daha uzaklardan: "Bize oğlu aracılığıyla gösteriyor!"</p>

  <p class="heading">"Bu kabilenin lideri Stilgar," dedi Paul. "Kimse yanlış anlamasın. O benim sesimle emredecek. Size söylediği her şeyi ben söyledim demektir."</p>

  <p class="heading"><i class="calibre2">Akıllıca,</i> diye düşündü Jessica. <i class="calibre2">Kabile komutanı, kendisine itaat edecekler arasında saygınlığını yitirmemeli.</i></p>

  <p class="heading">Paul sesini alçaltarak konuştu: "Stilgar, Bir Kurul Toplantısı'na davet için bu gece kum yayaları ve silagolar göndermeni istiyorum. Onları gönderdikten sonra, Chatt, Korba, Otheym ve kendi seçtiğin iki subayı alıp onları savaş planı yapmak için meskenime getir. Geldikleri zaman Liderler Kurulu'na gösterecek bir zaferimiz olmalı."</p>

  <p class="heading">Başını eğerek annesine kendisiyle gelmesini işaret eden Paul, platformdan inip kalabalığın arasından merkez geçide ve oradan da hazırlanmış olan oturma odalarına doğru ilerledi. Paul kalabalığın içinden geçerken eller ona dokunmak için uzandı. Sesler ona seslendiler.</p>

  <p class="heading">"Stilgar nereye emrederse hançerim oraya uzanacak, Paul-Muad'Dib! Hadi savaşalım, Paul-Muad'Dib! Hadi gezegenimizi Harkonnenlerin kanıyla ıslatalım!"</p>

  <p class="heading">Kalabalığın duygularını hisseden Jessica bu insanların savaşın kıyısında olduklarını algıladı. Bundan daha hazır olamazlardı. <i class="calibre2">Onları dorukta yakaladık,</i> diye düşündü.</p>

  <p class="heading">İç odada, Paul annesine oturmasını işaret edip, "Bu bekle," dedi. Ve perdelerin altından yan geçide geçti.</p>

  <p class="heading">Paul gittikten sonra perdelerin arkasındaki oda öyle sessizleşti ki, siyeçteki havayı deveran ettiren rüzgar pompalarının belli belirsiz uğultusu bile Jessica'nın oturduğu yere ulaşmıyordu.</p>

  <p class="heading"><i class="calibre2">Gurney Halleck’i buraya getirmeye gidiyor,</i> diye düşündü. Ve içini garip duyguların kaplaması onu şaşırttı. Gurney ve müziği, Arrakis'e taşınmadan önce Caladan'da geçirdikleri sayısız hoş anın bir parçası olmuştu. Caladan'da yaşamış olan sanki başka biriydi. O zamandan beri geçen yaklaşık üç yıl içinde <i class="calibre2">başka biri</i> haline gelmişti. Gurney'le karşılaşacak olmak, onu, değişiklikleri tekrar değerlendirmeye zorlamıştı.</p>

  <p class="heading">Paul'ün, Jamis'ten miras kalan, gümüş ve yasmiyum alaşımından yapılmış yivli kahve takımı, Jessica'nın sağ tarafındaki alçak bir sehpada duruyordu. Bu metale ne kadar çok elin dokunduğunu düşünerek servis takımına baktı. Chani son bir ay içinde Paul'e bu takımla servis yapmıştı.</p>

  <p class="heading"><i class="calibre2">Bir çöl kadını, bir Dük’e, kahve servisi yapmak dışında ne yapabilir?</i> diye sordu kendi kendine. <i class="calibre2">Ona ne güç verir ne de aile. Paul’ün tek bir şansı var; güçlü bir Büyük Evle müttefik olmak, hatta belki de İmparatorluk ailesiyle. Hala evlenebileceği prensesler var ve her biri Bene Gesserit eğitimi almış.</i></p>

  <p class="heading">Jessica, İmparatorluk ailesinin damadının annesi olarak tadabileceği o güç ve güvenlik dolu yaşam için Arrakis'in zor koşullarından ayrıldığını hayal etti. Bu mağara hücresinin kayalarını örten kalın perdelere göz gezdirirken, buraya, solucanların, tahtırevanların; ve sefere katılanların ihtiyaçlarının tepeleme istiflendiği paketlerin ortasında gelmiş olduğunu düşündü</p>

  <p class="heading"><i class="calibre2">Chani yaşadığı surece, Paul kendi görevini anlamayacak,</i> diye düşündü Jessica. <i class="calibre2">Ona bir oğul verdi ve bu kadarı yeterli.</i></p>

  <p class="heading">Aniden torununa duyduğu özlem içini sardı, çocuk büyükbabasına... Leto'ya öyle çok benziyordu ki. Jessica avuçlarını yanaklarına koydu, duyguları yatıştıran ve zihni arındıran ritüel solumayı uygulamaya başladı; ardından vücudu zihnin isteklerine hazırlayan ibadet egzersizi için belini kırarak öne doğru eğildi.</p>

  <p class="heading">Biliyordu ki, Paul'ün Kuşlar Mağarası'nı karargahı olarak seçmesi tartışma götürmezdi. Burası ideal bir yerdi. Ve kuzeyde, sarp kayalıkların duvar gibi çevrelediği korunaklı bir köye açılan Rüzgar Geçidi uzanıyordu. Bu kilit bir köydü; zanaatkarlarla teknisyenlerin yurdu ve tüm bir Harkonnen savunma bölgesinin bakım merkeziydi.</p>

  <p class="heading">Odanın perdesinin dışında bir öksürük duyuldu. Jessica doğruldu, derin bir nefes alıp yavaş yavaş verdi.</p>

  <p class="heading">"Girin," dedi.</p>

  <p class="heading">Perde savrularak açıldı ve Gurney Halleck odaya daldı, garip gülümsemeye sahip yüze yalnızca bir an bakabildi, ardından adam arkasına geçip adaleli kolunu çenesinin altına dolayarak onu ayağa kaldırdı.</p>

  <p class="heading">"Gurney, seni aptal, ne yapıyorsun?" diye sordu.</p>

  <p class="heading">Sonra sırtına dayalı hançerin ucunu hissetti. Bu hançerin, ucundan vücuduna yayılan ürpertiyle olayın farkına vardı, o anda Gurney'in canına kastettiğini anladı. <i class="calibre2">Neden?</i> Hiçbir sebep göremiyordu çünkü adam ihanet edecek türde biri değildi. Ama amacının ne olduğundan emindi. Bunu bilmek zihnini bulandırıyordu. Bu öyle kolay kolay alt edilecek bir adam değildi. Bu adam, Ses'ten, bütün dövüş hilelerinden, ölüm ve şiddet numaralarından haberdar bir katildi. Bu adam, Jessica'nın da bizzat gizli ipuçları ve önerilerle eğitimine yardımcı olduğu bir araçtı.</p>

  <p class="heading">"Kurtulduğunu sandın, öyle mi, cadı?" diye homurdandı Gurney.</p>

  <p class="heading">Jessica soruyu kafasında evirip çevirmeye ya da yanıtlamaya firsat bulamadan, perdeler aralandı ve Paul içeri girdi.</p>

  <p class="heading">"İşte anne, O..." Paul gördüğü sahnedeki gerilimi fark edince sözlerini tamamlayamadı.</p>

  <p class="heading">"Olduğunuz yerde kalın, Efendim," dedi Gurney.</p>

  <p class="heading">"Sen ne..." Paul başını iki yana salladı.</p>

  <p class="heading">Jessica konuşmaya kalkışınca boğazına dayalı kolun kasıldığını hissetti.</p>

  <p class="heading">"Yalnızca ben izin verdiğim zaman konuşacaksın, cadı," dedi Gurney. "Senden oğlunun duyması için tek bir şey söylemeni istiyorum ve bana karşı koymaya kalkıştığını hissettiğim an bu hançeri gayri ihtiyari kalbine saplayıveririm. Sesin aynı perdede kalacak. Belirli kaslarını germeyecek ya da kıpırdatmayacaksın. Birkaç saniye daha yaşayabilmek için çok aşırı bir dikkatle hareket edeceksin. Ve seni temin ederim ki en fazla bu kadar zamanın var."</p>

  <p class="heading">Paul öne doğru bir adım attı. "Gurney, ne..."</p>

  <p class="heading">"Olduğunuz yerde kalın!" dedi Gurney sertçe. "Bir adım daha atarsanız anneniz ölür."</p>

  <p class="heading">Paul'ün eli hançerinin kabzasına kaydı. Müthiş bir sükunetle konuştu: "En iyisi derdini anlat, Gurney."</p>

  <p class="heading">"Babanıza ihanet edeni öldüreceğime ant içmiştim," dedi Gurney. "Beni bir Harkonnen köle çukurundan kurtarıp bana özgürlük, yaşam, onur... ve benim için her şeyden daha değerli olan bir şeyi, dostluğunu veren adamı unutabileceğimi mi sanıyorsunuz? Ona ihanet eden hançerimin altında. Hiçbir şey beni durdura..."</p>

  <p class="heading">"Bundan daha fazla yanılamazdın, Gurney," dedi Paul.</p>

  <p class="heading">Ve Jessica şöyle düşündü: <i class="calibre2">Demek buymuş! Ne ironi!</i></p>

  <p class="heading">"Yanılıyorum, öyle mi?" diye sordu Gurney. "Bunu kadının kendisinden duyalım bakalım. Ve bu suçlamanın doğruluğunu onaylamak için rüşvet verdiğimi, casusluk yaptığımı ve dalavereler çevirdiğimi de unutmasın. Hikayenin bir kısmını elde edebilmek için bir Harkonnen muhafız yüzbaşısına semuta bile ayarladım."</p>

  <p class="heading">Jessica boğazındaki kolun birazcık gevşediğini hissetti ama konuşmaya başlamadan önce Paul şunları söyledi: "Hain Yueh'ydi. Bunu sana bir kez daha söylemeyeceğim, Gurney. Kanıtlar kesin ve çürütülemez. Yueh'ydi. Bu şüpheye nasıl kapıldığın umurumda bile değil çünkü bu bir şüpheden öteye gidemez... ama eğer anneme zarar verirsen..." Paul hançer-i figanını kınından çıkardı, bıçağı adamın önünde tuttu, "...canını alırım."</p>

  <p class="heading">"Yueh şartlandırılmış bir doktordu, soylu bir ev için uygundu," diye hırladı Gurney. "O ihanet etmiş olamaz."</p>

  <p class="heading">"O şartlandırmayı ortadan kaldırmanın bir yolunu biliyorum," dedi Paul.</p>

  <p class="heading">"Kanıt," diye ısrar etti Gurney.</p>

  <p class="heading">"Kanıt burada değil," dedi Paul. "Tabr siyeçinde, ta güneyde, ama eğer..."</p>

  <p class="heading">"Bu bir numara," diye homurdandı Gurney ve kolu Jessica'nın boğazını sıktı.</p>

  <p class="heading">"Numara değil," dedi Paul, sesi öyle üzgün bir tını taşıyordu ki Jessica'nın yüreği parçalandı.</p>

  <p class="heading">"Harkonnen ajanından ele geçirilen mesajı gördüm," dedi Gurney. "Not doğrudan..."</p>

  <p class="heading">"Onu ben de görmüştüm," dedi Paul. "Babam, bir gece bu notu bana göstermiş ve bunun neden kendisini sevdiği kadından şüphelendirmeyi amaçlayan bir Harkonnen numarası olması gerektiğini açıklamıştı."</p>

  <p class="heading">"Yaa!" dedi Gurney. "Siz..."</p>

  <p class="heading">"Kes sesini," dedi Paul, sözlerinin tekdüze sükuneti Jessica'nın daha önce hiçbir seste duymadığı kadar emredici bir ton taşıyordu</p>

  <p class="heading"><i class="calibre2">Büyük Kontrol’e sahip,</i> diye düşündü Jessica. Gurney'in kadının boynuna dayalı kolu titredi. Sırtındaki hançerin ucu kararsızlık içinde kıpırdadı.</p>

  <p class="heading">"Senin duymadığın," dedi Paul, "annemin Dük'ünü kaybettiği gece nasıl hıçkıra hıçkıra ağladığıydı. Harkonnenleri öldürmekten bahsederken annemin gözlerinin kıvılcımlar saçtığını görmedin."</p>

  <p class="heading"><i class="calibre2">Demek dinlemiş,</i> diye düşündü Jessica. Gözyaşları görüşünü engelledi.</p>

  <p class="heading">"Senin hatırlamadığın," diye devam etti Paul, "Harkonnen köle çukurunda aldığın derslerdi. Babamın dostluğuyla gurur duyduğundan bahsediyorsun! Harkonnenlerle Atreidesler arasındaki farkı, bir hileye bulaşmış leş gibi Harkonnen kokusunu alabilecek kadar öğrenmedin mi? Atreides sadakati sevgiyle kazanılırken Harkonnenlerinkinin nefretle satın alındığını öğrenmedin mi? Bunun ne tür bir ihanet olduğunu anlayamadın mı?"</p>

  <p class="heading">"Ama Yueh?" diye mırıldandı Gurney.</p>

  <p class="heading">"Elimizdeki kanıt, Yueh'nin, ihanetini itiraf ettiği kendi mesajı," dedi Paul. "Sana duyduğum sevgi üzerine yemin ederim, seni cansız yere serdikten sonra bile duyacağım sevgi üzerine."</p>

  <p class="heading">Oğlunu duyan Jessica, onun bilincine ve zekasının keskin sezgisine hayranlık duydu.</p>

  <p class="heading">"Babamın dostları hakkında bir içgüdüsü vardı," dedi Paul. "Sevgisini verirken tutumlu davranırdı ama hiç hata yapmazdı. Zayıflığı, nefreti yanlış anlamasıydı. Harkonnenlerden nefret eden birinin ona ihanet edemeyeceğini sanıyordu." Gözucuyla annesine baktı. "O bunu biliyor. Babamın, kendisine olan güvenini asla kaybetmediğine dair mesajını ona vermiştim."</p>

  <p class="heading">Jessica kontrolünü kaybetmekte olduğunu hissetti, alt dudağını ısırdı. Paul'ün katı resmiyetini görünce bu sözlerin ona neye mal olduğunu anladı. Ona doğru koşup hiç yapmamış olduğu gibi oğlunun başını göğsüne bastırmak istedi. Ama boğazına dayalı kolun titremesi kesilmişti, sırtındaki hançerin ucu hareketsiz ve sivriydi.</p>

  <p class="heading">"Bir çocuğun yaşamındaki en korkunç anlardan biri," dedi Paul, "babasıyla annesinin insan olduğunu ve kendisinin asla tam olarak tadamayacağı bir sevgiyi paylaştıklarını keşfettiği andır. Bu bir yitiriştir, dünyanın <i class="calibre2">orada</i> ve <i class="calibre2">burada</i> olduğu, bizim de onun içinde yalnız olduğumuz gerçeğine uyanmaktır. Bu an kendi gerçekliğini içinde taşır, bundan kaçamazsın. Babamı annem hakkında konuşurken <i class="calibre2">duydum.</i> O hain değil, Gurney."</p>

  <p class="heading">Jessica konuşabildi: "Gurney, bırak beni." Bu sözlerde özel bir emredicilik, adamın zayıflıklarını körükleyen bir hile yoktu ama Gurney'in eli aşağı düştü. Jessica Paul'e doğru ilerledi, ona dokunmadan önünde durdu.</p>

  <p class="heading">"Paul," dedi, "bu evrende başka uyanışlar da var. Birdenbire seni kendi seçtiğim bir yola sokmak için nasıl kullandığımı, şekillendirdiğimi ve yönlendirdiğimi anladım... kendi eğitimim nedeniyle seçmek zorunda olduğum bir yola, eğer bu bir özürse." Yutkundu, boğazına bir şeyler düğümlenmişti. Başını kaldırıp oğlunun gözlerine baktı. "Paul... benim için bir şey yapmanı istiyorum; sen mutluluk yolunu seç. Eğer istediğin buysa çöl kadınınla evlen. Bunu yapmak için herkese ve her şeye karşı koy. Ama kendi yolunu kendin seç. Ben..." Arkasından gelen hafif mırıltıyı duyunca sustu.</p>

  <p class="heading"><i class="calibre2">Gurney!</i></p>

  <p class="heading">Jessica, oğlunun bakışlarının arkasına yöneldiğini gördü ve döndü.</p>

  <p class="heading">Gurney aynı noktada duruyordu ama hançerini kınına sokmuş, kaçakçıların siyeç bölgelerinden aldığı tipteki damıtıcı giysisinin kaygan griliğini ortaya çıkaracak şekilde cüppesini açmıştı.</p>

  <p class="heading">"Hançerinizi göğsüme saplayın," diye mırıldandı Gurney. "Beni öldürün ve bu işi bitirin diyorum. Ben adımı lekeledim. Dük'üme ihanet ettim! En iyi..."</p>

  <p class="heading">"Sakin ol!" dedi Paul. Gurney gözlerini ona dikti.</p>

  <p class="heading">"Kapa şu cüppeyi ve bir aptal gibi davranmayı bırak," dedi Paul. "Bir gün için bu kadar aptallık yeter."</p>

  <p class="heading">"Öldürün beni dedim!" diye söylendi Gurney öfkeyle.</p>

  <p class="heading">"Beni gayet iyi tanıyorsun," dedi Paul. "Benim ne tür bir aptal olduğumu sanıyorsun? İhtiyacım olan her adamla buna katlanmak zorunda mıyım?"</p>

  <p class="heading">Gurney Jessica'ya baktı, ona hiç yakışmayan ümitsiz ve yalvarır bir ses tonuyla konuştu: "O halde siz, Leydim, lütfen... siz öldürün beni."</p>

  <p class="heading">Jessica adamın yanına gitti, ellerini omuzlarına koydu. "Neden Atreideslerin sevdiklerini öldürmeleri gerektiği konusunda ısrar ediyorsun, Gurney?" Açılmış cüppeyi yavaşça ellerinin arasından çekerek adamın göğsünün üstünde kapadı.</p>

  <p class="heading">Gurney kesik kesik konuştu: "Ama... ben..."</p>

  <p class="heading">"Bunu Leto için yaptığını düşünüyordun," dedi Jessica, "ve bu yüzden sana saygı duyuyorum.''</p>

  <p class="heading">"Leydim," dedi Gurney. Çenesini göğsüne indirdi, gözyaşlarının akmasını engellemek için gözkapaklarını sıkıca kapadı.</p>

  <p class="heading">"Bunu eski dostlar arasındaki bir yanlış anlama olarak kabul edelim," dedi Jessica. Paul annesinin sesindeki yatıştırıcıları ve dengeleyici tonları duydu. "Artık geçti ve bir daha asla aramızda böyle yanlış anlamalar olmayacağı için şükredebiliriz."</p>

  <p class="heading">Gurney nemli gözlerini açtı ve kadına baktı.</p>

  <p class="heading">"Benim tanıdığım Gurney Halleck hem kılıç hem de baliset ustasıydı," dedi Jessica. "Benim asıl hayran olduğum baliset ustasıydı. O Gurney Halleck benim için baliset çalarken saatlerce onu dinlemekten nasıl zevk aldığımı hatırlamıyor mu? Hala bir balisetin var mı, Gurney?"</p>

  <p class="heading">"Yeni bir tane var," dedi Gurney. "Chusuk'tan geldi, hoş bir çalgı. Üzerinde imza olmamasına rağmen gerçek bir Varota'ya benziyor. Sanırım Varota'nın bir öğrencisi tarafından..."</p>

  <p class="heading">Sözlerini tamamlayamadı. "Size ne söyleyebilirim, Leydim? Burada durmuş gevezelik ediyo..."</p>

  <p class="heading">"Gevezelik değil, Gurney," dedi Paul. Annesinin yanına gelip Gurney'in gözlerinin içine bakarak durdu. "Gevezelik değil sadece dostlar arasına mutluluğu getiren bir şey. Şimdi annem için çalarsan bunu bir iyilik olarak kabul ederim. Savaş planı birazcık bekleyebilir. Nasıl olsa yarına kadar savaşa gitmeyeceğiz."</p>

  <p class="heading">"Ben... gidip balisetimi alayım," dedi Gurney. "Geçitte duruyor." Onların etrafından dolaşıp perdelerin arasından çıktı.</p>

  <p class="heading">Paul elini annesinin koluna koydu, kadının titrediğini fark etti</p>

  <p class="heading">"Geçti, anne," dedi.</p>

  <p class="heading">Jessica başmı çevirmeden yan gözle oğluna baktı. "Geçti mi?"</p>

  <p class="heading">"Tabii ki. Gurney'in..."</p>

  <p class="heading">"Gurney mi? Ha... evet." Bakışlarını yere indirdi.</p>

  <p class="heading">Gurney balisetiyle birlikte geri dönerken perdeler hışırdadı. Gözlerini onlardan kaçırarak çalgıyı akort etmeye başladı. Duvarlardaki perdeler yankılanmayı engellediği için çalgının sesinin az ve derinden çıkmasına neden oluyordu.</p>

  <p class="heading">Paul, annesini bir minderin yanına götürüp sırtını duvardaki kalın perdelere dayayarak oraya oturmasını sağladı. Çölün kuruluğuyla yüzünde çizgiler oluşmaya başlayan ve mavi peçeli gözlerinin kenarları gerilen annesinin, ne kadar yaşlı göründüğünü aniden fark etmek onu sarstı.</p>

  <p class="heading"><i class="calibre2">Yorgun,</i> diye düşündü Paul. <i class="calibre2">Yükünü hafifletmenin bir yolunu bulmalıyız.</i></p>

  <p class="heading">Gurney bir akor bastı.</p>

  <p class="heading">Paul ona şöyle bir bakarak konuştu: "Benim... ilgilenmem gereken bazı şeyler var. Burada beni bekle." Gurney başıyla onayladı.</p>

  <p class="heading">Kafası çok uzaklarda gibiydi; sanki o an, ufkunda yağmur getiren yapağı gibi bulutları olan Caladan semalarının altındaydı.</p>

  <p class="heading">Paul başını çevirmek için kendisini zorladı, yan geçidi örten ağır perdelerin arasından çıktı. Gurney'in onun arkasından bir ezgi tutturduğunu duydu ve müziğin kısık sesini dinlemek için odanın dışında bir an durakladı.</p>

  <p class="heading"><br class="calibre" /></p>

  <p class="heading">"Bağlar ve bahçeler,</p>

  <p class="heading">Ve dolgun göğüslü huriler,</p>

  <p class="heading">Ve önümde dolup taşan bir kadeh.</p>

  <p class="heading">Neden un ufak olmuş tepeler</p>

  <p class="heading">Ve savaşlar hakkında zırvalıyorum?</p>

  <p class="heading">Neden yaşla dolu bu gözler?</p>

  <p class="heading"><br class="calibre" /></p>

  <p class="heading">Açılıyor gökler</p>

  <p class="heading">Saçılıyor zenginlikler;</p>

  <p class="heading">Sadece toplamalıyım servetini.</p>

  <p class="heading">Neden bir tuzak kurulduğunu,</p>

  <p class="heading">Ve kadehimde zehir olduğunu düşünüyorum?</p>

  <p class="heading">Neden hissettiriyor kendini seneler?</p>

  <p class="heading"><br class="calibre" /></p>

  <p class="heading">Çağırıyor aşkın kolları</p>

  <p class="heading">Onların çıplak zevkleri,</p>

  <p class="heading">Ve Aden'in sarhoşluk vaatleri.</p>

  <p class="heading">Neden yaraları hatırlıyor,</p>

  <p class="heading">Eski günahların hayalini kuruyorum...</p>

  <p class="heading">Ve neden korku içinde geceler?"</p>

  <p class="heading"><br class="calibre" /></p>

  <p class="heading">Cüppeli bir Fedaykin kurye Paul'ün önündeki geçidin köşesinden çıktı. Adam, açık çölden yeni geldiğini belli edecek şekilde, kapüşonunu geriye atmıştı ve damıtıcı giysisinin bağları boynunun çevresinde sallanıyordu.</p>

  <p class="heading">Paul adama durmasını işaret etti ve kapının perdesinden ayrılıp geçitte kuryeye doğru ilerledi.</p>

  <p class="heading">Adam, bir Başrahibe'yi ya da ayin Sayyadina'sını karşılar gibi ellerini önünde birleştirip eğildi. "Muad'Dib, liderler Kurul için gelmeye başladılar."</p>

  <p class="heading">"Bu kadar çabuk mu?"</p>

  <p class="heading">"Bunlar Stilgar'ın daha önce haber gönderdikleri... ımm şey zannederek..." Omuz silkti.</p>

  <p class="heading">"Anladım." Paul gözucuyla arkaya, balisetin belli belirsiz sesine doğru baktı ve annesinin favorisi olan bu eski şarkıyı düşündü; neşeli bir ezgi ve üzüntülü sözlerin garip zıtlığı. "Stilgar biraz sonra diğerleriyle birlikte burada olacak. Annemin beklediği yeri onlara göster."</p>

  <p class="heading">"Burada bekleyeceğim, Muad'dib," dedi kurye.</p>

  <p class="heading">"Evet... evet, bekle."</p>

  <p class="heading">Paul adamın yanından geçip mağaranın derinliklerine doğru ilerledi, bu tür mağaraların hepsinde bulunan o mekana, su tutma havzasının yakınındaki mekana yöneldi. Bu mekanda küçük bir şeyh-hulud olurdu, su dolu hendeklerle çevrelenerek kıstırılmış ve bodur bırakılmış, uzunluğu dokuz metreden fazla olmayan bir yaratık. Yaratan, yaşam çevriminde taşıyıcı görevi gören küçük yaratanından çıktıktan sonra, onun için zehir olduğundan sudan kaçardı. Ve bir yaratanın boğulması en büyük Fremen sırrıydı; çünkü bu, birliklerinin özü olan Ab-ı Hayat'ı, yalnızca bir Başrahibe tarafından dönüştürülebilen zehiri üretiyordu.</p>

  <p class="heading">Paul, annesine yönelen tehlikenin gerilimiyle yüz yüze kaldığında bu karara varmıştı. Görmüş olduğu hiçbir gelecek hattı, Gurney Halleck'in neden olduğu o tehlike anını taşımıyordu. Tüm evrenin kaynaşan bir bağlantıya doğru yuvarlandığı hissini veren gelecek... 'bulutlu bulanık gelecek' bir hayal dünyası gibi çevresinde asılıydı.</p>

  <p class="heading"><i class="calibre2">Bunu görmek zorundayım,</i> diye düşündü.</p>

  <p class="heading">Vücudu yavaş yavaş belirli bir bahar toleransını kazanmıştı ve bu önsezi görüntülerini gitgide azaltıyor... karartıyordu. Çözüm onun için gün gibi aşikardı.</p>
</body>
</html>
