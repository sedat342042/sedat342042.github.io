<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Dune Çöl Gezegeni</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <p class="heading"><i class="calibre2"><br class="calibre" /></i></p>

  <p class="heading"><i class="calibre2">Muad’Dib’in babasını hangi açıdan incelemeliyiz? Fevkalade</i> <i class="calibre2">samimi ve şaşırtıcı biçimde mesafeli bir adamdı Dük Leto</i> <i class="calibre2">Atreides. Bununla birlikte, birçok olgu Dük’e giden yolu açıyor.</i> <i class="calibre2">Bene Gesserit eşine olan ebedi aşkı, oğlu için kurduğu düşler</i> <i class="calibre2">ve ona hizmet eden adamların adanmışlığı. Onu şöyle</i> <i class="calibre2">görüyorsunuz: Kader’in tuzağına düşmüş bir adam, oğlunun</i> <i class="calibre2">zaferinin gölgesinde kalmış yalnız bir şahsiyet. Yine de şunu</i> <i class="calibre2">sormak gerekiyor: Oğul babanın bir uzantısından başka nedir</i> <i class="calibre2">ki?</i></p>

  <p class="heading3"><i class="calibre2">-</i> Prenses Irulan'ın yazdığı "Muad'Dib, Aile Tefsirleri'nden</p>

  <p class="heading"><br class="calibre" /></p>

  <p class="heading">Paul babasının eğitim odasına girişini izledi ve muhafızların dışarda yerlerini aldıklarını gördü. İçlerinden biri kapıyı kapattı. Paul, her zamanki gibi, babasının <i class="calibre2">mevcudiyetini</i> hissetti, tamamen <i class="calibre2">burada</i> olan birisi.</p>

  <p class="heading">Dük uzun boylu ve zeytuni tenliydi. İnce yüzünün sert hatlarını yalnızca koyu gri gözleri yumuşatıyordu. Göğsünde kırmızı atmaca sorgucu arması olan siyah bir üniforma giymişti. İnce beline, gümüş kaplı, çok kullanıldığı için parlayan bir kalkan kemeri bağlamıştı.</p>

  <p class="heading">Dük: "Harıl harıl çalışıyorsun, ha oğlum?" dedi.</p>

  <p class="heading">L şeklindeki masaya geçti, üzerindeki kağıtlara bir göz attı, bakışlarıyla odayı taradı ve tekrar Paul'e baktı. Kendini yorgun hissetti ama bitkinliğini belli etmek istemiyordu. <i class="calibre2">Arrakis yolculuğu boyunca dinlenmek için her fırsatı kullanmalıyım,</i> diye düşündü. <i class="calibre2">Arrakis'te hiç dinlenemeyeceğim.</i></p>

  <p class="heading">"Harıl harıl değil," dedi Paul. "Her şey öylesine..." Omuz silkti.</p>

  <p class="heading">"Evet. Imm, yarın gidiyoruz. Bütün bu karışıklığı geride bırakıp yeni evimize yerleşmek iyi olacak."</p>

  <p class="heading">Paul başıyla onayladı, aniden Başrahibe'nin sözlerini hatırlayarak sarsıldı:.<i class="calibre2">.. baba için hiçbir şey.</i></p>

  <p class="heading">"Baba," dedi Paul, "Arrakis herkesin dediği kadar tehlikeli mi olacak?"</p>

  <p class="heading">Dük kendini kayıtsız bir tavır takınmaya zorladı ve masanın bir köşesine oturarak gülümsedi. Konuşmanın kurgusu tam olarak kafasında canlandı; bu, bir savaş öncesinde, adamlarının kuruntularını gidermekte kullanabileceği türden bir şeydi. Bu kurgu, tek bir düşünceyle karşı karşıya kalarak dile getirilemeden dondu:</p>

  <p class="heading"><i class="calibre2">Bu benim oğlum.</i></p>

  <p class="heading">"Tehlikeli olacak," diyerek kabul etti.</p>

  <p class="heading">"Hawat, Fremenler için bir planımız olduğunu söylüyor," dedi Paul. <i class="calibre2">O yaşlı kadının söylediklerini niçin ona anlatmıyorum? Acaba dilimi nasıl mühürledi?</i> diye düşündü.</p>

  <p class="heading">Dük oğlunun sıkıntısını fark ederek, "Her zaman olduğu gibi," dedi, "Hawat yine temel olasılığı görüyor. Ama çok daha fazlası var. Ben, 'Combine Honnete Ober Advancer Mercantiles'ı, yani CHOAM Şirketi'ni de görüyorum. Majesteleri bana Arrakis'i vererek, bize bir CHOAM yöneticiliği vermeye mecbur kaldı... gizli bir kazanç."</p>

  <p class="heading">"CHOAM baharı kontrol ediyor," dedi Paul.</p>

  <p class="heading">"Ve baharıyla Arrakis, bizi CHOAM'a götürecek yol," dedi Dük. "CHOAM'da, melanjdan daha fazlası var."</p>

  <p class="heading">"Başrahibe seni uyardı mı?" dedi Paul pat diye. Yumruklarını sıktığında avuçlarının terden kayganlaştığını hissetti. Bu soruyu sormak büyük bir <i class="calibre2">çaba</i> gerektirmişti.</p>

  <p class="heading">"Hawat, Başrahibe'nin Arrakis'le ilgili uyarılarla seni korkuttuğunu söylüyor," dedi Dük. "Bir kadının korkularının zihnini bulandırmasına izin verme. Hiçbir kadın sevdiklerinin tehlikeye atılmasını istemez. Bu uyarıların arkasında annenin parmağı var. Bunu annenin bize duyduğu sevginin bir işareti olarak kabul et."</p>

  <p class="heading">"Annemin Fremenler hakkında bilgisi var mı?"</p>

  <p class="heading">"Evet; ve hatta daha fazlası hakkında."</p>

  <p class="heading">"Ne gibi?"</p>

  <p class="heading">Ve Dük şöyle düşündü: <i class="calibre2">Gerçek, onun hayal ettiğinden de kötü olabilir; ama başa çıkacak şekilde eğitilmişsen, tehlikeli gerçekler bile değerlidir. Ve oğluma açıklamaktan hiç çekinmediğim bir şey var... o da tehlikeli gerçeklerle başa çıkmak. Yine de bu bekletilmeli, o henüz genç.</i></p>

  <p class="heading">"CHOAM'ın elinden kurtulan çok az ürün var," dedi Dük. "Kütükler, eşekler, atlar, inekler, kereste, gübre, köpekbalıkları, balina kürkü; en sıradan ve en egzotik olanlar... bizim zavallı Caladan pundi pirincimiz bile. Lonca'nın taşıyacağı her şey; Ecaz'ın sanat ürünleri, Richesse ve Ix'in makineleri. Ama hepsi melanjın yanında sönük kalıyor. Bir avuç baharla Tupil'de bir ev alınır. Bahar imal edilemez. Arrakis'ten çıkarılmak zorunda. Eşsizdir ve gerçekten ömrü uzatıcı özellikleri vardır."</p>

  <p class="heading">"Ve şimdi onu biz mi kontrol ediyoruz?"</p>

  <p class="heading">"Belli bir dereceye kadar. Ama önemli olan CHOAM kârlarına bel bağlayan bütün Evleri hesaba katmak. Ve bu kârların çok büyük kısmının tek bir ürüne, bahara dayandığını unutma. Eğer bir şey bahar üretimini azaltırsa ne olacağını hayal et."</p>

  <p class="heading">"Melanj stoklamış olan voliyi vurur," dedi Paul. "Diğerleri açıkta kalır."</p>

  <p class="heading">Oğluna bakıp bu gözlemin ne kadar zekice ve doğru bir <i class="calibre2">eğitim</i> sonucu olduğunu düşünen Dük, sıkıntısına rağmen anlık bir tatmini kendisine çok görmedi. Başıyla onayladı. "Harkonnenler yirmi yıldan uzun zamandır stok yapıyorlar."</p>

  <p class="heading">"Amaçları bahar üretimini başarısızlığa uğratmak ve senin suçlanmanı sağlamak"</p>

  <p class="heading">"Atreides isminin gözden düşmesini istiyorlar," dedi Dük. "Belirli bir oranda liderleri, yani gayrıresmi sözcüleri olmam konusunda bana güvenen Landsraad Evleri'ni göz önünde bulundur. Gelirlerinde ciddi bir azalmadan sorumlu olursam nasıl tepki vereceklerini düşün. Eninde sonunda, insanın kendi kârı önce gelir. Lanet olası Büyük Konvansiyon! Birisinin seni yoksullaştırmasına izin veremezsin!" Dük'ün ağzı sert bir gülümsemeyle kıvnldı. "Bana <i class="calibre2">ne</i> yapılmış olursa olsun, onlar kafalarını çevirirler."</p>

  <p class="heading">"Bize atom silahlarıyla saldırılsa bile mi?"</p>

  <p class="heading">"Bu kadar aleni bir şey değil. Konvansiyon'a karşı <i class="calibre2">açık</i> bir itaatsizlik olmaz. Ama bunun dışında hemen hemen her şey... hatta belki tozlama ve bir ölçüde toprağı zehirleme."</p>

  <p class="heading">"O halde neden bu tuzağa düşüyoruz?"</p>

  <p class="heading">"Paul!" Dük kaşlarını çatarak oğluna baktı. "Tuzağın nerede olduğunu bilmek, ondan kurtulmanın ilk adımıdır. Bu teke tek dövüş gibidir, oğlum, yalnızca daha büyük ölçekli olanı; hilenin içindeki hilenin içinde hile... sonu yokmuş gibi görünüyor. Yapılması gereken bunu çözmek. Harkonnenlerin melanj stokladığını bildiğimize göre başka bir soru soruyoruz: Başka kim stok yapıyor? İşte düşmanlarımızın listesi."</p>

  <p class="heading">"Kim?"</p>

  <p class="heading">"Dost olmadığını bildiğimiz belli Evler ve dost olduğunu düşündüğümüz bazıları. Şu an için onları hesaba katmamız gerekmiyor çünkü çok daha önemli başka biri var; sevgili İmparator Padişah'ımız."</p>

  <p class="heading">Boğazı aniden kuruyan Paul yutkunmaya çalıştı. "Landsraad'ı toplantıya çağırıp açıklama..."</p>

  <p class="heading">"Hançeri hangi elin tuttuğunu bildiğimizden düşmanı haberdar mı edelim? Bak şimdi Paul; hançeri <i class="calibre2">görüyoruz</i> artık. Kim bilir bundan sonra kimin eline geçecek? Eğer bunu Landsraad'ın önüne getirirsek, bu yalnızca büyük bir karmaşa bulutu yaratacaktır. İmparator bunu inkar edecektir. Kim onu yalanlayabilir? Tek kazancımız biraz zaman olur, o da kaos riskini göze alarak. Ya bir sonraki hücum nereden gelecek?"</p>

  <p class="heading">"Bütün Evler bahar stoklamaya başlayabilir."</p>

  <p class="heading">"Düşmanlarımız avantajlı, arayı kapatmak için fazla büyük bir fark var."</p>

  <p class="heading">"İmparator," dedi Paul. "Bu Sardokarlar demektir."</p>

  <p class="heading">"Harkonnen üniforması giymiş olarak hiç kuşkusuz," dedi Dük. "Ama yine de fanatik askerler."</p>

  <p class="heading">"Fremenler Sardokarlara karşı bize nasıl yardım edebilirler?"</p>

  <p class="heading">"Hawat sana Salusa Secundus'tan bahsetti mi?"</p>

  <p class="heading">"İmparator'un hapis gezegeni mi? Hayır."</p>

  <p class="heading">"Ya orası bir hapis gezegeninden öte bir şeyse, Paul? İmparatorluk Sardokar Birlikleri hakkında sorulduğunu hiç duymadığın bir soru var: Nereden geliyorlar?"</p>

  <p class="heading">"Hapis gezegeninden mi?"</p>

  <p class="heading">"Bir yerden geliyorlar."</p>

  <p class="heading">"Ama İmparatorun yedek devşirmelerini istediği yer..."</p>

  <p class="heading">"Biz buna inandırıldık; onların, sadece İmparator'un, gençken mükemmel bir şekilde eğitilmiş devşirmeleri olduğuna. İmparator'un eğitimli kadroları hakkında nadiren bir fısıltı duyarsın ama uygarlığımızın dengesi aynı kalır: Landsraad Büyük Evleri'nin askeri gücü bir yanda, Sardokar ve onların yedek devşirmeleri diğer yanda. <i class="calibre2">Ve</i> onların yedek devşirmeleri, Paul. Sardokar, Sardokar kalır."</p>

  <p class="heading">"Ama Salusa Secundus üzerine bütün raporlar S.S.'in bir cehennem olduğunu söylüyor!"</p>

  <p class="heading">"Kuşkusuz. Ama dayanıklı, güçlü ve vahşi adamlar yetiştireceksen onları hangi çevre koşullarına maruz bırakırsın?"</p>

  <p class="heading">"Böyle adamların sadakatini nasıl kazanabilirsin ki?"</p>

  <p class="heading">"İspatlanmış yöntemler vardır; adamların üstün olduklarına dair inançlarını, gizli anlaşmaların gizemini ve acıyı paylaşma duygusunu körüklemek. Bu yapılabilir. Çeşitli zamanlarda çeşitli dünyalarda yapıldı."</p>

  <p class="heading">Paul, dikkatini babasının yüzünden ayırmadan başıyla onayladı. Bazı açıklamaların yaklaşmakta olduğunu hissetti.</p>

  <p class="heading">"Arrakis'i düşün," dedi Dük. "Kasabaların ve garnizon köylerinin dışına çıktığın zaman, Salusa Secundus'tan hiç de aşağı kalmayacak kadar korkunç bir yerdir."</p>

  <p class="heading">Paul'ün gözleri faltaşı gibi açıldı. "Fremenler!"</p>

  <p class="heading">"Orada Sardokarlar kadar güçlü ve amansız bir birlik potansiyeline sahibiz. Onlardan gizlice yararlanmak, sabır; uygun bir şekilde donanımlarını sağlamak ise servet gerektirecek. Ancak Fremenler orada... ve bahar serveti de. Şimdi tuzağın orada olduğunu bile bile neden Arrakis'e gittiğimizi görüyorsun."</p>

  <p class="heading">"Harkonnenlerin Fremenler hakkında bilgisi yok mu?"</p>

  <p class="heading">"Harkonnenler Fremenlerle alay ettiler, onları spor olsun diye avladılar ve saymak gibi bir kaygıları bile olmadı. Harkonnenlerin gezegen nüfuslarıyla ilgili politikalarını biliyoruz; onların varlığını korumak için olabildiğince az harcama yapmak."</p>

  <p class="heading">Dük duruşunu değiştirirken göğsünün üzerinde bulunan atmaca sembolündeki metal iplikler parıldadı. "Anladın mı?"</p>

  <p class="heading">"Şu anda Fremenlerle pazarlık ediyoruz," dedi Paul.</p>

  <p class="heading">"Duncan Idaho'nun başında olduğu bir heyet gönderdim," dedi Dük. "Gururlu ve acımasız bir adamdır Duncan ama doğruluğa aşıktır. Sanırım Fremenler ona hayran olacaklar. Şansımız yaver giderse, bizi onun şahsında değerlendirirler: Dürüst Duncan."</p>

  <p class="heading">"Dürüst Duncan," dedi Paul, "ve Yiğit Gurney."</p>

  <p class="heading">"Onlara iyi isimler taktın," dedi Dük.</p>

  <p class="heading">Ve Paul şöyle düşündü: <i class="calibre2">Gurney, Başrahibe’nin kastettiği, dünyanın ayakta durmasını sağlayanlardan biri: "...cesurun yiğitliği."</i></p>

  <p class="heading">"Gurney'in söylediğine göre bugün silah dersinde iyiymişsin," dedi Dük.</p>

  <p class="heading">"Bana öyle söylemedi."</p>

  <p class="heading">Dük yüksek sesle güldü. "Gurney'in, iş birisini övmeye gelince ne cimri olduğunu bilirim. Onun deyişiyle, bıçağın ağzıyla ucu arasındaki farkı hassas bir şekilde ayırt ediyormuşsun"</p>

  <p class="heading">"Gurney, bıçağın ucuyla öldürmenin hiçbir estetik yönü olmadığını, bu işin bıçağın ağzıyla yapılması gerektiğini söyledi."</p>

  <p class="heading">"Gurney bir romantiktir," diye homurdandı Dük. Öldürme konusunda konuşanın oğlu olması aniden onu rahatsız etti.</p>

  <p class="heading">"Asla öldürmek zorunda kalmamanı dilerim... ama gerekirse, bıçağın ucuyla ya da ağzıyla, nasıl öldürebiliyorsan öyle öldür." Kafasını kaldırıp yağmurun trampet çaldığı çatı penceresine baktı.</p>

  <p class="heading">Babasının nereye baktığını gören Paul, söylendiğine göre Arrakis'te asla görülemeyecek olan dışardaki ıslak gökyüzünü düşündü ve bu düşünce aklına gökyüzünün ötesindeki uzayı getirdi. "Lonca gemileri gerçekten büyük mü?" diye sordu.</p>

  <p class="heading">Dük oğluna baktı. "Bu senin gezegen dışına <i class="calibre2">ilk</i> çıkışın." dedi. "Evet, büyüktürler. Uzun bir yolculuk olduğu için bir Heighliner'a bineceğiz. Bir Heighliner gerçekten büyüktür. Bütün firkateynlerimiz ve taşıtlarımız ambarın küçük bir köşesine sığacaktır: geminin manifestosunun sadece küçük bir parçası olacağız."</p>

  <p class="heading">"Firkateynlerimizden ayrılamayacak mıyız?"</p>

  <p class="heading">"Bu, Lonca Güvenliği için ödediğin ücretin bir parçası. Tam yanıbaşımızda Harkonnen gemileri olabilir ve onlardan korkmamız için hiçbir neden yok. Harkonnenler nakliye ayrıcalıklarını tehlikeye atmazlar."</p>

  <p class="heading">"Ekranlarımızı izleyeceğim ve bir Lonca üyesi görmeye çalışacağım."</p>

  <p class="heading">"Görmeyeceksin. Kendi temsilcileri bile bir Lonca üyesini asla görmezler. Lonca, tekeli konusunda olduğu kadar gizliliği konusunda da titizdir. Nakliye ayrıcalıklarımızı tehlikeye atacak hiçbir şey yapma Paul."</p>

  <p class="heading">"Mutasyona uğradıkları ve görünüşleri artık<i class="calibre2">... insan</i> gibi olmadığı için mi saklanıyorlar dersin?"</p>

  <p class="heading">"Kim bilir?" Dük omuz silkti. "Bu büyük olasılıkla çözemeyeceğimiz bir sır. Daha acil sorunlarımız var, bunların arasında sen varsın."</p>

  <p class="heading">"Ben mi?"</p>

  <p class="heading">"Annen bunu benim söylememi istedi, oğlum. Sende Mentat yetenekleri olabilir."</p>

  <p class="heading">Paul gözlerini babasına dikti, bir an için konuşamadı ve sonra: "Mentat mı? Ben mi? Ama ben..."</p>

  <p class="heading">"Hawat buna katılıyor, oğlum. Bu doğru."</p>

  <p class="heading">"Ama ben Mentat eğitiminin çocukluk sırasında başlaması gerektiğini sanıyordum ayrıca bunun adaya söylenemediğini; çünkü erken..." Birdenbire sustu, geçmişindeki tüm olaylar şimşek gibi bir hesaplamayla gözünün önüne gelmişti. "Anlıyorum," dedi.</p>

  <p class="heading">"Bir gün gelir," dedi Dük "potansiyel Mentat'ın ne yapıldığını öğrenmesi gerekir. Bu <i class="calibre2">ona</i> daha fazla yapılamayacaktır. Mentat'ın eğitime devam etmek ya da bırakmak tercihinde payı olmalıdır. Bazısı devam edebilir, bazısının buna gücü yetmez. Yalnızca potansiyel Mentat kendisiyle ilgili olarak bunu kesinlikle söyleyebilir."</p>

  <p class="heading">Paul çenesini ovuşturdu. Hawat ve annesinden aldığı bütün o özel eğitimler; hafıza geliştirme sanatı, bilincin odaklanması, kas kontrolü ve duyarlılıkların keskinleştirilmesi, dillerin incelenmesi ve insan seslerindeki nüanslar; tüm bunlar aklında, yeni anlayış biçimindeki yerlerine oturdular.</p>

  <p class="heading">"Bir gün Dük olacaksın, oğlum," dedi babası. "Mentat bir Dük gerçekten müthiş olur. Şimdi karar verebilecek misin... yoksa daha fazla zamana ihtiyacın var mı?"</p>

  <p class="heading">Paul hiç duraksamadan yanıt verdi. "Eğitime devam edeceğim."</p>

  <p class="heading">"Gerçekten müthiş," diye mırıldandı Dük. Paul babasının yüzündeki gururlu gülümsemeyi görerek çok şaşırdı; bu gülümseme Dük'ün ince yüz hatlarının kafatası gibi görünmesine neden olmuştu. Korkunç amacın içinde yeniden uyandığını hisseden Paul gözlerini kapadı. <i class="calibre2">Belki de korkunç amaç bir Mentat olmaktır</i> diye düşündü.</p>

  <p class="heading">Ama tam bu düşünce üzerine yoğunlaştığı sırada yeni bilinci bunu reddetti.</p>
</body>
</html>
