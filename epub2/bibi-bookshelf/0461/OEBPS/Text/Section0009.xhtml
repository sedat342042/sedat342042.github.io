<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Dune Çöl Gezegeni</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <p class="heading"><i class="calibre2"><br class="calibre" /></i></p>

  <p class="heading"><i class="calibre2">Birçokları, Muad'Dib'in, Arrakis'in ihtiyaçlarını ne kadar</i> <i class="calibre2">hızlı öğrendiğine dikkat çekmişti. Bene Gesseritler, tabii ki bu</i> <i class="calibre2">hızın sebebini biliyorlardı. Diğerleri içinse şunu söyleyebiliriz:</i></p>

  <p class="heading"><i class="calibre2">Muad'Dib çok hızlı</i> <i class="calibre2">öğreniyordu çünkü aldığı ilk eğitimin konusu "nasıl</i> <i class="calibre2">öğrenmeli?" idi. Ve ilk ders, öğrenebileceğine dair kendine</i> <i class="calibre2">güvenmekti. Ne kadar çok kişinin öğrenebileceğine</i> <i class="calibre2">inanmadığını ve ne kadar çoğunun öğrenmenin zor olduğuna</i> <i class="calibre2">inandığını anlamak insanı şoke ediyordu. Muad'dib, her</i> <i class="calibre2">tecrübenin kendi dersini taşıdığını biliyordu.</i></p>

  <p class="heading3">- Prenses Irulan'ın yazdığı "Muad'Dib'in İnsanlığı"ndan</p>

  <p class="heading"><br class="calibre" /></p>

  <p class="heading">Paul yatağa uzanmış uyuyor numarası yapıyordu. Dr. Yueh'nin verdiği uyku hapını yutarmış gibi yapıp avucunda saklamak kolay olmuştu. Paul gülüşünü bastırdı. Annesi bile uyuduğuna inanmıştı. Yataktan fırlayıp evi keşfe çıkmak için annesinden izin almak istemiş ama onaylamayacağını fark etmişti. Henüz her şey yerli yerine oturmamıştı. Hayır. En iyi yol buydu.</p>

  <p class="heading"><i class="calibre2">Eğer sormadan savuştuverirsem emirlere karşı gelmiş olmam. Nasıl olsa güvenli olan bu evden dışarı çıkmayacağım.</i> Annesiyle Yueh'nin öbür odada konuştuklarını duyuyordu. Ne söyledikleri pek anlaşılmıyordu; bahar... ve Harkonnenler hakkında bir şeyler. Sesler bir yükseliyor bir alçalıyordu.</p>

  <p class="heading">Karyolasının oymalı başlığı Paul'ün dikkatini çekti; bu, duvara tutturulmuş, odanın fonksiyon kumandalarını gizleyen sahte bir başlıktı. Tahtaya kalın kahverengi dalgaların üzerinde sıçrayan bir balık şekli yapılmıştı. Eğer balığın görünen tek gözüne bastırırsa odanın süspansörlü lambalarının açılacağını biliyordu. Dalgalardan biri döndürüldüğünde havalandırmayı kontrol ediyordu. Bir diğeri sıcaklığı değiştiriyordu.</p>

  <p class="heading">Paul sessizce doğrulup oturdu. Yüksek bir kitaplık solundaki duvara yaslanmıştı. Kitaplık, bir tarafında çekmeceleri olan bir gömme dolabı ortaya çıkarmak için yana döndürülebiliyordu. Hol kapısının kolu bir ornitopterin gaz koluna benzetilmişti.</p>

  <p class="heading">Oda onu ayartmak için tasarlanmış gibiydi.</p>

  <p class="heading">Oda ve bu gezegen.</p>

  <p class="heading">Yueh'nin ona göstermiş olduğu telkitabı düşündü; "Arrakis: Majesteleri'nin Çöl Botanik Deney istasyonu." Bu, baharın keşfinin öncesinden kalan eski bir telkitaptı. Her bir isim, kitabın anımsatıcı sinyaliyle kaydedilmiş resimleriyle birlikte Paul'ün zihninde uçuştu: <i class="calibre2">saguaro (dev kaktüs), eşek otu, hurma ağacı, kumcul mine çiçeği, akşam çuha çiçeği, fıçı kaktüsü, günlük çalısı, sarı ağaç, katran ruhu çalısı... tilki yavrusu, çöl atmacası, kanguru faresi... "</i></p>

  <p class="heading">İsimler ve resimler, insanın toprağa bağlı geçmişinden isimler ve resimler; artık birçoğu evrende Arrakis dışında hiçbir yerde bulunamaz.</p>

  <p class="heading">Baharla ilgili öğrenecek ne kadar çok şey var.</p>

  <p class="heading">Ve kum solucanlarıyla ilgili.</p>

  <p class="heading">Öbür odada bir kapı kapandı. Paul annesinin holde uzaklaşan ayak seslerini duydu. Dr. Yueh'nin okuyacak bir şeyler bulup öbür odada kalacağını biliyordu. İşte şimdi keşif zamanıydı.</p>

  <p class="heading">Paul yataktan dışan süzülüverdi, gömme dolaba açılan kitaplık kapısına yöneldi. Arkasında bir ses duyarak durdu ve döndü. Karyolanın oymalı başlığı biraz önce uyumakta olduğu noktanın üstüne devriliyordu. Paul dondu kaldı ve hareket etmemesi yaşamını kurtardı.</p>

  <p class="heading">Karyola başlığının arkasından beş santimetreden uzun olmayan ince bir güdümlü avcı çıktı. Paul onu hemen tanıdı: bu, soylu kandan her çocuğun küçük yaşta öğrendiği yaygın bir suikast silahıydı. Yakınındaki bir el ve göz tarafından yönlendirilen yırtıcı, küçük bir metal kamaydı. Hareket eden bedenin içine girebiliyor ve en yakındaki hayati organa kadar sinir kanallarını kemirerek ilerliyordu.</p>

  <p class="heading">Güdümlü yükseldi, odayı soldan sağa ve sonra ters yönde taradı.</p>

  <p class="heading">Paul'ün aklına hemen bu konuyla ilgili bilgiler geldi, güdümlü avcının sınırları; aletin sıkıştınlmış süspansör alanı, iletici gözünün görüşünü bozuyordu. Odanın kısık ışığı dışında hiçbir şey hedefi yansıtmadığı için operatör, harekete, yani hareket eden herhangi bir şeye bağlı kalacaktı. Bir kalkan avcıyı yavaşlatabilir, onu yok etmek için zaman kazandırabilirdi; ama Paul kalkanını yatağın üstünde bırakmıştı. Lazer silahları, avcıları yere serebilirdi ama pahalıydılar ve sık sık bakım gerektirdikleri biliniyordu; ve lazer ışınları sıcak bir kalkanla kesişirse her zaman patlama tehlikesi vardı. Atreidesler vücut kalkanlarına ve zekalarına güvenirlerdi.</p>

  <p class="heading">Paul şimdi neredeyse katatoniye yakın bir hareketsizlik içindeydi ve bu tehditi karşılayacak olanın yalnızca zekası olduğunu biliyordu.</p>

  <p class="heading">Güdümlü avcı yarım metre daha yükseldi. Jaluzinin dilimleri arasından sızan ışığın içinden geriye ve ileriye doğru odayı tararken dalgalanıyor gibi görünüyordu.</p>

  <p class="heading"><i class="calibre2">Onu yakalamaya çalışmalıyım,</i> diye düşündü. <i class="calibre2">Süspansör alanı, tabanını kayganlaştıracaktır. Çok sıkı tutmalıyım.</i></p>

  <p class="heading">Yarım metre aşağı indi, sola kaydı ve yatağın etrafında döndü. Belli belirsiz bir vızıltı çıkarıyordu.</p>

  <p class="heading"><i class="calibre2">Bu şeye kim kumanda ediyor acaba?</i> diye düşündü Paul. <i class="calibre2">Yakınlarda birisi olmalı. Yueh'ye seslenebilirim ama kapıyı açtığı anda avlanır.</i></p>

  <p class="heading">Paul'ün arkasındaki hol kapısı gıcırdadı. Kapı tıklatıldı.</p>

  <p class="heading">Açıldı.</p>

  <p class="heading">Güdümlü avcı, kafasının yanından geçerek harekete doğru ok gibi atıldı.</p>

  <p class="heading">Paul'ün sağ eli hızla hedefi buldu ve öldürücü şeyi sıkıca tuttu. Avcı elinde vızıldayarak dönüyordu ama kasları onun üzerine çılgınca kilitlenmişti.</p>

  <p class="heading">Hızla döndü; ve nesnenin burnunu, kapının üstündeki metal levhaya geçirdi. Güdümlünün burun gözü ezilirken çatırtıyı hissetti, aygıt elinin içinde öldü.</p>

  <p class="heading">Yine de emin olmak için bırakmadı.</p>

  <p class="heading">Paul kafasını kaldırdı, bakışları Shadout Mapes'in faltaşı gibi açılmış tamamen mavi gözleriyle karşılaştı.</p>

  <p class="heading">"Beni babanız gönderdi," dedi kadın. "Holde size eşlik edecek adamlar var"</p>

  <p class="heading">Paul başıyla onayladı, gözleri ve bilinci, koyu kahverengi, çuval gibi bir elbise giymiş bu garip kadının üzerine odaklandı Kadın şimdi, Paul'un elinde sıkıca tuttuğu nesneye bakıyordu.</p>

  <p class="heading">"Böyle bir şey duymuştum," dedi. "Beni öldürecekti, öyle değil mı?"</p>

  <p class="heading">Paul konuşmaya başlamadan önce yutkunmak zorunda kaldı. "Onun hedefi bendim"</p>

  <p class="heading">"Ama bana doğru geliyordu"</p>

  <p class="heading">"Çünkü hareket ediyordun." <i class="calibre2">Kim bu yaratık acaba?</i> diye düşündü.</p>

  <p class="heading">"O halde hayatımı kurtardınız," dedi Mapes.</p>

  <p class="heading">"Her ikimizin de hayatını kurtardım."</p>

  <p class="heading">"Öyle görünüyor ki, beni ona bırakıp kendinizi kurtarabilirdiniz.”</p>

  <p class="heading">"Kimsin sen?" diye sordu Paul.</p>

  <p class="heading">"Shadout Mapes, kahya"</p>

  <p class="heading">"Beni nerede bulacağını nasıl bildin?"</p>

  <p class="heading">"Anneniz söyledi Holün aşağısındaki sihramız odaya giden merdivenlerde karşılaştık."</p>

  <p class="heading">Sağ tarafı işaret etti. "Babanızın adamları hala bekliyor"</p>

  <p class="heading"><i class="calibre2">Bunlar Hawat’ın adamları olacak,</i> diye düşündü Paul. <i class="calibre2">Bu nesnenin operatörünü bulmalıyız.</i></p>

  <p class="heading">"Babamın adamlarına git," dedi. "Ve onlara evde bir güdümlü avcı yakaladığımı söyle, dağılıp operatörü bulsunlar. Evi ve çevresini derhal giriş çıkışa kapatsınlar. Ne yapacaklarını bilirler Operatörün, aramızdaki bir yabancı olduğu kesin. "</p>

  <p class="heading"><i class="calibre2">Bu yaratık o olabilir mı acaba? diye</i> düşündü. Ama o olmadığını biliyordu. Kadın odaya girdiğinde güdümlü kontrol altındaydı.</p>

  <p class="heading">"Emrinizi yerine getirmeden önce, küçükbey," dedi Mapes "Aramızdaki yolu temizlemeliyim Üzerime taşıyabileceğimden emin olmadığım bir su yükü yüklediniz. Ama biz Fremenler borçlarımızı öderiz, ister kötülük borcu olsun ister iyilik borcu. Ve içinizde bir hain olduğunu biliyoruz. Kim diye sorsanız söyleyemeyiz ama bundan eminiz. Belki bu et-keseni yönlendiren de aynı kişidir."</p>

  <p class="heading">Paul bu bilgiyi sessizlik içinde sindirdi; <i class="calibre2">bir hain.</i> Garip kadın, Paul konuşmaya firsat bulamadan hızla döndü ve gerisingeri girişe doğru koştu.</p>

  <p class="heading">Kadını geri çağırmayı düşündü ama onun bundan rahatsız olacağını ima eden bir hava vardı. Bildiği her şeyi söylemişti ve şimdi onun <i class="calibre2">emrini</i> yerine getirecekti. Bir dakika sonra ev Hawat’ın adamlarıyla dolup taşacaktı.</p>

  <p class="heading">Aklı bu acayip konuşmanın diğer bölümlerine gitti <i class="calibre2">sihramiz oda.</i> Kadının işaret etmiş olduğu sol tarafa baktı. <i class="calibre2">Biz Fremenler.</i> O halde bu bir Fremen'di. Kadının yüzünü hafızasına yerleştirecek anımsatıcı kıvılcım için durakladı, kuru, kırışık, koyu kahverengi bir yüz, hiç akı olmayan mavi üstüne mavi gözler. Etiketi yapıştırdı <i class="calibre2">Shadout Mapes.</i></p>

  <p class="heading">Parçalanmış güdümlüyü hala elinde tutan Paul, odasına döndü, sol eliyle kalkan kemerini yatağın üstünden aldı, dışarıya çıkıp holden aşağıya, sola doğru koşarken kemen beline bağladı.</p>

  <p class="heading">Kadın annesinin aşağıda bir yerde olduğunu söylemişti, merdivenler, <i class="calibre2">sihramız oda.</i></p>
</body>
</html>
