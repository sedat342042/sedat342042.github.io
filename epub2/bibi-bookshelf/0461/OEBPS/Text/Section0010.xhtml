<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Dune Çöl Gezegeni</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <p class="heading"><i class="calibre2"><br class="calibre" /></i></p>

  <p class="heading"><i class="calibre2">Yargılanma zamanı geldiğinde Leydi Jessıca'nın ona destek</i> <i class="calibre2">olacak nesi vardı? Şu Bene Gesserit özdeyişi üzerinde dikkatle</i> <i class="calibre2">düşünürseniz anlayabilirsiniz. Tam olarak sonuna kadar</i> <i class="calibre2">gittiğin bir yol seni kesinlikle hiçbir yere ulaştırmaz. Bir dağın</i> <i class="calibre2">dağ olduğunu anlamak için o dağa yalnızca birazcık tırman.</i> <i class="calibre2">Dağın</i> <i class="calibre2">tepesinden dağı göremezsin."</i></p>

  <p class="heading3"><i class="calibre2">-</i> Prenses Irulan'ın yazdığı "Muad'Dib: Aile Tefsirleri"nden</p>

  <p class="heading"><br class="calibre" /></p>

  <p class="heading">Jessica, güney kanadının sonunda oval bir kapıya doğru kıvrılarak çıkan metal bir merdiven gördü. Döndü, hole bir göz attı; sonra tekrar kapıya baktı.</p>

  <p class="heading"><i class="calibre2">Niye oval acaba?</i> diye düşündü. <i class="calibre2">Evin içinde bulunan bir kapı için ne garip bir şekil.</i></p>

  <p class="heading">Spiral merdivenin altındaki pencerelerden, Arrakis'in batmak üzere olan büyük beyaz güneşini görebiliyordu. Uzun gölgeler holden içeri uzanıyordu. Dikkatini yeniden merdivenlere çevirdi. Yanlardan gelen sert ışık, basamakların açık metal aksamının üzerindeki kurumuş toprak parçalarının görünmesine neden oluyordu.</p>

  <p class="heading">Jessica bir eliyle tırabzanı tuttu, merdivenleri çıkmaya başladı. Kaygan avucunun altındaki tırabzan soğuktu. Önünde durduğu kapının kolu olmadığını gördü ama kapı yüzeyinde kolun olması gereken yerde belli belirsiz bir çukur vardı.</p>

  <p class="heading"><i class="calibre2">Kesinlikle bir aya kilidi değil,</i> dedi kendi kendine. <i class="calibre2">Bir aya kilidi bir kişinin elinin şekline ve avucunun içindeki çizgilere göre ayarlanmış olmalıdır.</i> Ama bir aya kilidi gibi görünüyordu. Ve okulda öğrenmiş olduğu gibi, her aya kilidini açacak yollar vardı.</p>

  <p class="heading">Jessica gözetlenmediğine emin olmak için arkasına bir göz attı ve avucunu kapıdaki çukura yerleştirdi. Çizgilerin biçimini bozmak için çok nazik baskılar; bileğin bir dönüşü, bir dönüş daha, avucun yüzey boyunca kaydırılarak bükülmesi. Tık ettiğini hissetti.</p>

  <p class="heading">Ama aşağısındaki holden telaşlı ayak sesleri geliyordu. Jessica elini kapıdan çekti, döndü ve Mapes'in en alt basamağa yaklaştığını gördü.</p>

  <p class="heading">"Büyük salonda, genç efendi Paul'ü almak için Dük tarafından gönderildiklerini söyleyen adamlar var," dedi Mapes. "Dükalık mührünü taşıyorlar ve muhafızlar onları tanıdı." Kapıya bir göz atıp tekrar Jessica’ya baktı.</p>

  <p class="heading"><i class="calibre2">İhtiyatlı biri şu Mapes,</i> diye düşündü Jessica. <i class="calibre2">Bu iyi bir işaret.</i></p>

  <p class="heading">"Paul, holde bu uçtan sayarsan beşinci odada, küçük yatak odasında," dedi Jessica. "Eğer uyandırmakta güçlük çekersen yan odadaki Dr. Yueh'ye seslen. Uyandırmak için iğne yapması gerekebilir."</p>

  <p class="heading">Mapes, oval kapıya tekrar delici bir bakış fırlattı ve Jessica kadının ifadesinde bir tiksinme sezdiğini sandı. Jessica, kapıyı ve kapının ne gizlediğini soramadan, Mapes arkasını dönüp holde koşturarak uzaklaştı.</p>

  <p class="heading"><i class="calibre2">Hawat burayı onayladı,</i> diye düşündü Jessica. <i class="calibre2">İçerde çok korkunç bir şey olamaz.</i></p>

  <p class="heading">Kapıyı itti. Kapı, tam karşıda başka bir oval kapının bulunduğu küçük bir odanın içine doğru açıldı. Diğer kapının çark şeklinde bir kolu vardı.</p>

  <p class="heading"><i class="calibre2">Bir hava kilidi!</i> diye düşündü. Yere bir göz attı, küçük odanın zeminine düşmüş bir kapı takozu gördü. Takoz, Hawat'ın kişisel damgasını taşıyordu. <i class="calibre2">Kapı, araya bir takoz konularak aralık bırakılmış,</i> diye düşündü. <i class="calibre2">Büyük olasılıkla, birisi, dış kapının aya kilidiyle kapanacağını fark etmeden kazayla çarparak takozu düşürmüş.</i></p>

  <p class="heading">Eşiğin üstünden atlayarak küçük odaya girdi. <i class="calibre2">Bir evde niçin hava kilidi olsun?</i> diye sordu kendi kendine. Ve aniden, özel iklimlerde izole edilmiş egzotik yaratıkları düşündü. <i class="calibre2">Özel iklim!</i></p>

  <p class="heading">Gezegen dışı bitkiler arasında en kuru ortamda yetişenlerin bile sulanmasının gerektiği Arrakis'te, bu bir anlam taşıyordu.</p>

  <p class="heading">Arkasındaki kapı kapanmaya başladı. Jessica kapıyı yakaladı ve Hawat'ın bırakmış olduğu çubuğu kullanarak açık kalmasını sağladı. Tekrar kilidi çark şeklinde olan iç kapıya döndüğünde, kolun üstündeki metale kazınmış, silik bir yazı gördü. Galakça sözcükleri tanıyarak okudu:</p>

  <p class="heading">"Ey, İnsan! İşte Tanrının Yaratımının güzel bir parçası; o halde, onun önünde dur ve O Yüce Dostunun kusursuzluğunu sevmeyi öğren."</p>

  <p class="heading">Jessica bütün ağırlığıyla çarka yüklendi. Çark sola doğru döndü ve iç kapı açıldı. Hafif bir esinti yanaklarını okşadı, saçlarını kımıldattı. Havada bir değişiklik, daha zengin bir tat hissetti. Kapıyı ardına kadar açtı ve sarı güneş ışığının boylu boyunca yayıldığı yoğun yeşilliğe doğru baktı.</p>

  <p class="heading"><i class="calibre2">Sarı bir güneş mi?</i> diye sordu kendi kendine. Sonra anladı: <i class="calibre2">Filtre cam!</i></p>

  <p class="heading">Eşiğin üzerinden atladı ve kapı arkasından kapandı.</p>

  <p class="heading">"Bir nemli-gezegen serası," diye fısıldadı.</p>

  <p class="heading">Her yerde saksıya dikilmiş bitkiler ve budanarak kısaltılmış ağaçlar vardı. Bir mimoza, çiçek açmış bir ayva ağacı, bir sondagi gördü, yeşil çiçekli plenisanta, yeşil-beyaz çizgili akarso... güller...</p>

  <p class="heading"><i class="calibre2">Gül bile var!</i></p>

  <p class="heading">Dev pembe bir çiçeğin kokusunu içine çekmek için eğildikten sonra odaya göz gezdirmek üzere doğruldu.</p>

  <p class="heading">Ritmik bir gürültü duyularını sarıyordu.</p>

  <p class="heading">Balta girmemiş bir ormandaki gibi üst üste duran yaprakları birbirinden ayırdı, odanın merkezine doğru baktı. Küçük oluklu kenarları olan, alçak bir fıskiye gördü. Ritmik gürültü, ortası delik bir silindir oluşturup yayılan suyun, metal çanağa gümbürtüyle düşmesinden kaynaklanıyordu.</p>

  <p class="heading">Jessica, kendini hızlı duyu-arındırma sistemine soktu ve odayı sistemli bir şekilde çepeçevre incelemeye başladı. Yaklaşık on metre kare kadar görünüyordu. Holün sonunda, yukarıda yer aldığı; ve yapısında ince farklılıklar olduğu için, odanın, asıl binanın tamamlanmasından uzun süre sonra bu kanadın çatısının üzerine eklenmiş olduğunu tahmin etti.</p>

  <p class="heading">Odanın güney ucunda, filtre camın geniş görüş alanının önünde durdu, etrafa bakındı. Odanın her yeri egzotik, nemli iklim bitkileriyle tıkabasa doluydu. Yeşilliğin içinde bir şey hışırdadı. Jessica bir an gerildi; sonra, boru ve hortum kollu, basit bir 'saat ayarlı servok' gözüne çarptı. Kollardan biri yukarı kalktı, yanaklarını ıslatan bir nem serpintisi gönderdi ve geri çekildi. Kolun neyi suladığına baktı: bir eğrelti ağacı.</p>

  <p class="heading">Bu odanın her yerinde su vardı, yaşamın en değerli sıvısının su olduğu bir gezegende. Su öylesine açıkça israf ediliyordu ki, bu onu çok şaşırtarak ruhsal bir dinginliğe sürükledi.</p>

  <p class="heading">Filtrenin sararttığı güneşe şöyle bir baktı. Kalkan Duvarı olarak bilinen uçsuz bucaksız kaya yükseltisinin bir kısmını oluşturan sarp kayalığın üzerindeki girintili çıkıntılı ufukta, alçalmış bir şekilde asılı duruyordu.</p>

  <p class="heading"><i class="calibre2">Filtre cam,</i> diye düşündü. <i class="calibre2">Beyaz bir güneşi daha yumuşak ve daha tanıdık bir şeye dönüştürmek Böyle bir yeri kim yaptırmış olabilirdi? Leto mu? Beni böyle bir hediyeyle şaşırtmak onun işi olabilirdi ama bunu için zaman yoktu. Ve daha ciddi sorunlarla meşguldü.</i></p>

  <p class="heading">Arrakis'teki birçok evin, içerdeki nemi korumak ve yeniden kullanılır hale getirmek için hava kilitli kapı ve pencerelerle izole edildiğini belirten raporu hatırladı. Leto, bu evde böyle önlemlerin göz ardı edilmesinin; kapı ve pencerelerin yalnızca her yerde var olan toza karşı izole edilmiş olmasının, güç ve servetin kasıtlı bir ifadesi olduğunu söylemişti.</p>

  <p class="heading">Ama bu oda, dış kapılarda su contası olmamasından çok daha belirgin bir ifadeyi somutlaştırıyordu. Bu zevk odasında, Arrakis'te yaşayan bin kişiye, belki de daha fazlasına yetecek kadar su kullanıldığını tahmin etti.</p>

  <p class="heading">Jessica odaya bakmayı sürdürerek pencere boyunca yürüdü. Bu hareketi, fıskiyenin yanında duran masa yüksekliğinde metalik bir yüzeyi görmesine yol açtı ve orada üzerine asılı palmiye yaprağı tarafından kısmen gizlenmiş beyaz bir bloknot ve bir kalem gözüne çarptı. Masaya geçti, Hawat'ın orada bıraktığı izleri fark etti ve bloknota yazılmış mesajı inceledi:</p>

  <p class="heading">"LEYDİ JESSİCAYA... Umarım burası bana olduğu kadar size de zevk verir.</p>

  <p class="heading">Lütfen bu odayı aynı hocalardan öğrendiğimiz bir dersin ifadesi olarak kabul edin: arzulanan bir şeye yakınlık kişiyi aşırı düşkünlüğe sürükler. Bu yolda tehlike yatar.</p>

  <p class="heading3">En iyi dileklerimle,</p>

  <p class="heading3">LEYDİ MARGOT FENRING"</p>

  <p class="heading"><br class="calibre" /></p>

  <p class="heading">Leto'nun, burada kalan eski İmparator vekilinden Kont Fenring diye bahsettiğini hatırlayan Jessica başını salladı. Ama notun gizli mesajı acil ilgi gerektiriyordu, yazanın başka bir Bene Gesserit olduğunu ona bildirecek şekilde yazılmıştı. Bu arada acı bir düşünce Jessica'yı etkiledi: <i class="calibre2">Kont Leydi’siyle evlenmişti.</i></p>

  <p class="heading">Bu düşünce kafasını kurcalarken, gizli mesajı aramak için eğildi. Orada olmalıydı. Görünen not, bir Okul Emri'ne bağlı olmayan her Bene Gesserit'in, koşullar gerektirdiğinde başka bir Bene Gesserit'e vermesi istenen şifre cümleyi içeriyordu: "Bu yolda tehlike yatar."</p>

  <p class="heading">Jessica notun arkasına dokundu, şifreli kabartılar olup olmadığını anlamak için parmaklarını yüzeye sürttü. Hiçbir şey yoktu. Araştıran parmakları bloknotun kenarına dokundu. Hiçbir şey yoktu. Bir aciliyet hissiyle, bloknotu bulmuş olduğu yere koydu.</p>

  <p class="heading"><i class="calibre2">Acaba bloknotun duruşundaki bir şey mi?</i> diye düşündü.</p>

  <p class="heading">Ama Hawat odayı gözden geçirmişti, şüphesiz bloknotu oynatmıştı. Bloknotun üstündeki yaprağa baktı. Yaprak! Parmağını yaprağın alt yüzeyine, kenarına ve sapına dokundurdu. Oradaydı! Parmakları gizlenmiş şifreli noktaları inceledi ve bir seferde okudu:</p>

  <p class="heading">"Oğlun ve Dük şu anda bir tehlike altındalar. Oğlunun ilgisini çekecek bir yatak odası hazırlandı. H odayı bulunabilecek ölüm tuzaklarıyla doldurdu ama bir tanesini keşfedilmeyecek şekilde bıraktı." Jessica, hemen Paul'ün yanına koşma isteğini bastırdı, mesajın tamamını öğrenmeliydi. Parmakları noktaların üstünde hızlandı: "Tehlikenin türünü tam olarak bilmiyorum ama bir yatakla ilgili bir şeyler olmalı. Dük'e karşı olan tehdit, güvenilir bir arkadaşının ya da subayının karşı tarafa geçmesiyle ilişkili. H, seni bir dalkavuğa hediye olarak vermeyi planlıyor. Bildiğim kadarıyla bu sera güvenli. Daha fazla bir şey anlatamadığım için bağışla. Kont'um, H'nin tarafında olmadığı için kaynaklarım sınırlı. Aceleyle, MF."</p>

  <p class="heading">Jessica yaprağı kenara itti ve Paul'ün yanına koşmak için hızla döndü. Aynı anda hava kilitli kapı gürültüyle açıldı. Paul, sağ elinde bir şey tutarak içeriye atladı, kapıyı arkasından çarparak kapattı. Annesini gördü, ona ulaşmak için yaprakları itti, fıskiyeye gözü takıldı, elini ve sıkıca kavradığı nesneyi akan suyun altına tuttu.</p>

  <p class="heading">"Paul!" Oğlunun omzundan tutup gözlerini eline dikti. "Bu ne?"</p>

  <p class="heading">Paul, kayıtsız bir sesle konuştu ama annesi bu sesin arkasındaki zorlanmayı fark etti: "Güdümlü avcı. Odamda yakaladım ve burnunu ezdim; ama emin olmak istedim Su onu devre dışı bırakır."</p>

  <p class="heading">"Suya batır!" diye emretti Jessica.</p>

  <p class="heading">Annesinin dediğini yaptı.</p>

  <p class="heading">Jessica hemen, "Elini çek. O şeyi suyun içinde bırak," dedi.</p>

  <p class="heading">Paul elini çekti, gözlerini fıskiyenin içindeki hareketsiz metale dikerek elindeki suyu silkeledi. Jessica bitkilerden birinin sapını kopardı ve öldürücü kamayı dürttü.</p>

  <p class="heading">Ölüydü.</p>

  <p class="heading">Sapı suyun içine bıraktı ve Paul'e baktı. Oğlunun gözleri, Jessica'nın tanıdığı araştırıcı bir yoğunlukla, yani B.G. Yöntemi'yle odayı inceliyordu.</p>

  <p class="heading">"Burası her şeyi gizliyor olabilir," dedi Paul.</p>

  <p class="heading">"Güvenli olduğuna inanmak için nedenim var."</p>

  <p class="heading">"Benim odamın da güvenli olduğu sanılıyordu. Hawat demişti ki..."</p>

  <p class="heading">"Bu bir güdümlü avcıydı," diye hatırlattı Jessica. "Bu da evin içindeki biri tarafından kumanda ediliyor demektir. Güdümlü kumanda ışınlarının menzili sınırlıdır. Bu nesne Hawat'ın denetlemesinden sonra buraya gizlice sokulmuş olabilir."</p>

  <p class="heading">Ama yaprağın mesajını düşündü: “<i class="calibre2">...bir arkadaşının ya da subayının karşı tarafa geçmesi." Hawat değil kuşkusuz. Yo, kuşkusuz Hawat değil.</i></p>

  <p class="heading">"Hawat'ın adamları şu anda evi arıyorlar," dedi Paul. "Güdümlü az kalsın beni uyandırmaya gelen yaşlı kadını avlıyordu."</p>

  <p class="heading">Merdivenlerdeki karşılaşmayı hatırlayan Jessica "Shadout Mapes," dedi. "Babandan bir çağrı getiren..."</p>

  <p class="heading">"Bu bekleyebilir," dedi Paul. "Neden bu odanın güvenli olduğunu düşünüyorsun?"</p>

  <p class="heading">Annesi notu gösterdi ve açıkladı.</p>

  <p class="heading">Paul biraz rahatladı.</p>

  <p class="heading">Ama Jessica'nın gerginliği içten içe sürüyordu. <i class="calibre2">Bir güdümlü avcı! Bağışlayan Tanrıça!</i> İsterik bir titreme nöbetini önlemesi için bütün eğitimini kullanması gerekti.</p>

  <p class="heading">Paul, kayıtsız bir şekilde konuştu: "Bu kesinlikle Harkonnenler. Onları yok etmeliyiz."</p>

  <p class="heading">Hava kilitli kapı tıklatıldı... Bu, Hawat'ın birliğinin şifreli vuruşuydu.</p>

  <p class="heading">"Girin," diye seslendi Paul.</p>

  <p class="heading">Kapı ardına kadar açıldı ve odaya şapkasında Hawat'ın nişanı olan, Atreides üniforması giymiş uzun boylu bir adam girdi. "Sonunda sizi buldum, efendim," dedi. "Burada olduğunuzu kahya söyledi." Odaya şöyle bir göz gezdirdi. "Mahzende bir taş yığını bulduk ve içinde bir adam yakaladık. Yanında bir güdümlü paneli vardı."</p>

  <p class="heading">"Sorgulamada ben de bulunmak istiyorum," dedi Jessica.</p>

  <p class="heading">"Üzgünüm Leydim. Onu yakalarken fazla hırpalamışız. Öldü."</p>

  <p class="heading">"Kimliğini belirleyecek hiçbir şey yok mu?" diye sordu Jessica.</p>

  <p class="heading">"Henüz hiçbir şey bulamadık Leydim."</p>

  <p class="heading">"Bir Arrakis yerlisi miydi?" diye sordu Paul.</p>

  <p class="heading">Jessica, sorudaki kurnazlığı fark ederek başıyla onayladı.</p>

  <p class="heading">"Yerliye benziyordu," dedi adam. "Görünüşe göre bu taş yığınının içine bırakılalı bir aydan fazla olmuş ve orada bizim gelişimizi beklemiş. Dün biz denetlediğimizde, mahzene girdiği yerdeki taşa ve harca dokunulmamıştı. Şerefim üzerine bahse girerim."</p>

  <p class="heading">"Kimse senin dürüstlüğünü sorgulamıyor," dedi Jessica.</p>

  <p class="heading">"Ben sorguluyorum Leydim. Aşağıda sonik sondalar kullanmalıydık"</p>

  <p class="heading">"Sanırım şimdi yaptığınız da bu," dedi Paul.</p>

  <p class="heading">"Evet efendim."</p>

  <p class="heading">"Babama geç kalacağımızı ilet."</p>

  <p class="heading">"Derhal efendim." Gözucuyla Jessica'ya baktı. "Bu tür şartlar altında, genç efendinin güvenli bir yerde korunması Hawat'ın emri." Gözleriyle tekrar odayı taradı. "Burası güvenli mi?"</p>

  <p class="heading">"Güvenli olduğuna inanmak için nedenim var," dedi Jessica "Hawat da denetledi, ben de."</p>

  <p class="heading">"O zaman, evi bir kez daha gözden geçirene kadar dışarıda nöbet tutacağım Leydim." Eğildi, elini şapkasına götürerek Paul'ü selamladı, dönüp dışarı çıktı ve kapıyı arkasından kapadı.</p>

  <p class="heading">Paul aniden oluşan sessizliği bozdu: "Onlardan sonra evi kendimiz gözden geçirsek daha iyi olmaz mı? Senin gözlerin başkalarının kaçıracağı şeyleri görebilir."</p>

  <p class="heading">"Bu kanat incelememiş olduğum tek yerdi," dedi Jessica. "En sona bıraktım; çünkü..."</p>

  <p class="heading">"Çünkü Hawat kişisel olarak ilgilenmişti," dedi Paul.</p>

  <p class="heading">Jessica, oğlunun yüzüne hızla, soru dolu bir bakış firlattı.</p>

  <p class="heading">"Hawat'a güvenmiyor musun?" diye sordu.</p>

  <p class="heading">"Hayır güveniyorum ama yaşlanıyor... çok fazla çalıştı. Yükünü biraz hafifletebiliriz.''</p>

  <p class="heading">"Bu yalnızca onu utandırır ve verimini azaltır," dedi Jessica. "O, bu olayı duyduktan sonra, yolunu şaşırmış bir sinek bile bu kanada giremeyecektir. Bundan dolayı utanç..."</p>

  <p class="heading">"Kendi önlemlerimizi kendimiz almalıyız," dedi Paul.</p>

  <p class="heading">"Hawat, üç kuşaktır Atreideslere onurla hizmet ediyor," dedi Jessica. "Ona göstereceğimiz her tür saygı ve güveni hakediyor... hem de fazlasıyla."</p>

  <p class="heading">"Babamın canı senin yaptığın bir şeye sıkıldığı zaman, Hawat küfredermiş gibi <i class="calibre2">'Bene Gesserit!'</i>diyor."</p>

  <p class="heading">"Peki babanın canı ben ne yapınca sıkılıyor?"</p>

  <p class="heading">"Onunla tartışınca."</p>

  <p class="heading">" Sen baban değilsin Paul."</p>

  <p class="heading">Ve Paul şöyle düşündü: <i class="calibre2">Onu endişelendirecek ama Mapes denen kadının aramızdaki şu hainle ilgili söylediklerinden bahsetmeliyim.</i></p>

  <p class="heading">"Ne saklıyorsun?" diye sordu Jessica. "Sen böyle yapmazdın, Paul."</p>

  <p class="heading">Paul omuz silkti, Mapes'le arasında geçen konuşmayı aktardı.</p>

  <p class="heading">Ve Jessica yaprağın mesajını düşündü. Aniden karar vererek Paul'e yaprağı gösterdi ve mesajını anlattı.</p>

  <p class="heading">"Babam bunu bir an önce öğrenmeli," dedi Paul. "Mesajı şifreleyip röntgenini çekeceğim ve ona yollayacağım."</p>

  <p class="heading">"Hayır," dedi annesi. "Babanla yalnız kalıncaya kadar bekleyeceksin. Olabildiğince az kişi bunu öğrenmeli."</p>

  <p class="heading">"Hiç kimseye güvenmememiz gerektiğini mi söylüyorsun?"</p>

  <p class="heading">"Başka bir olasılık var," dedi Jessica. "Bu mesajın bize ulaşması sağlanmış olabilir. Bunu bize ileten insanlar doğru olduğuna inanıyor olabilirler; ama tek amaç bu mesajın bize ulaşması da olabilir."</p>

  <p class="heading">Paul'ün yüzündeki kararlı ve sıkıntılı ifade değişmedi. "Saflarımıza güvensizlik ve şüphe tohumları atmak, bizi bu yolla zayıflatmak için," dedi Paul.</p>

  <p class="heading">"Olayın bu yönünü babana yalnızken söylemeli ve onu uyarmalısın," dedi Jessica.</p>

  <p class="heading">"Anladım"</p>

  <p class="heading">Filtre camın yüksek görüş alanına döndü, Arrakis güneşinin sarp kayalıklar üzerinde sararmış bir top gibi battığı güneybatı yönüne baktı.</p>

  <p class="heading">Paul onunla birlikte dönerek şöyle dedi: "Ben de Hawat olduğunu düşünmüyorum. Yueh olması mümkün mü?"</p>

  <p class="heading">"O babanın subayı ya da arkadaşı değil," dedi Jessica. "Ve seni temin ederim Harkonnenlerden en az bizim kadar nefret ediyor."</p>

  <p class="heading">Paul dikkatini sarp kayalıklara yönelterek düşündü: <i class="calibre2">Ve Gurney de olamaz... ya da Duncan. Astsubaylardan biri olabilir mi? İmkansız. Onlar kuşaklardır bize sadık olan ailelerden geliyor ve hepsinin bunun için geçerli nedenleri var.</i></p>

  <p class="heading">Jessica yorgun olduğunu hissederek alnını ovuşturdu. <i class="calibre2">Burada ne çok tehlike var!</i> Filtrenin sararttığı manzaraya inceleyerek baktı. Dükalık topraklarının ötesinde, çevresinde bir sürü ürkmüş örümceğe benzeyen uzun bacaklı nöbetçi kuleleriyle birlikte sıra sıra bahar silolarının yer aldığı yüksek çitli bir depolama alanı yayılıyordu. Kalkan Duvarı'nın sarp kayalıklarına kadar ulaşan, siloların yer aldığı en az yirmi depolama alanı görebiliyordu; silolar havza boyunca oraya buraya dağılmıştı.</p>

  <p class="heading">Filtreden geçen güneş yavaşça ufkun altına gömüldü. Yıldızlar belirdi. Gördüğü parlak bir yıldız ufka o kadar yakındı ki, belirgin ve kusursuz bir ritmle yanıp sönüyordu... ışığın titreşmesi; plink, plink, plink, plink, plink...</p>

  <p class="heading">Loş odada annesinin yanında duran Paul kıpırdandı.</p>

  <p class="heading">Ancak Jessica, o tek parlak yıldıza konsantre olmuştu, yıldızın <i class="calibre2">fazla</i> alçak olduğunu fark etti, ışık Kalkan Duvarı kayalıklarından geliyor olmalıydı.</p>

  <p class="heading"><i class="calibre2">Birisi işaret veriyor!</i></p>

  <p class="heading">Mesajı okumaya çalıştı ama öğrenmiş olduğu hiçbir şifreye uymuyordu.</p>

  <p class="heading">Sarp kayalıkların altındaki düzlüğün üstüne yakın diğer ışıklar belirmişti; mavi karanlığın önünde aralıklı olarak dizilmiş küçük sarı ışıklar. Ve onlardan ötede, sol tarafta bir ışık giderek parlaklaştı, kayalığın arkasında hızla yanıp sönmeye başladı; yanıp yanıp sönme, parıldama, plink!</p>

  <p class="heading">Ve gitti.</p>

  <p class="heading">Kayalıktaki sahte yıldız birdenbire sönmüştü.</p>

  <p class="heading">İşaretler... Jessica'nın içine bir şeyler doğmasına yol açtı.</p>

  <p class="heading"><i class="calibre2">Havzanın öbür tarafına işaret vermek için neden ışık kullanılıyor?</i> diye sordu kendi kendine. <i class="calibre2">Neden iletişim ağını kullanamıyorlar?</i></p>

  <p class="heading">Yanıt açıktı: iletişim ağının Dük Leto'nun ajanları tarafından dinlendiği kesindi. Işık sinyalleri, mesajların yalnızca düşmanları, yani Harkonnen ajanları arasında gidip geldiği anlamına gelebilirdi.</p>

  <p class="heading">Arkalarındaki kapı tıklatıldı ve Hawat'ın adamının sesi duyuldu: "Tehlike geçti, efendim... Leydim. Genç efendiyi babasına götürme zamanı."</p>
</body>
</html>
