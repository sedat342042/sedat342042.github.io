<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Dune Çöl Gezegeni</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <p class="heading"><i class="calibre2"><br class="calibre" /></i></p>

  <p class="heading"><i class="calibre2">Biz Caladan'lıyız; orası insan türü için cennet gibi bir</i> <i class="calibre2">dünyaydı. Caladan’da fiziksel ya da zihinsel bir cennet inşa</i> <i class="calibre2">etmeye hiç gerek yoktu; dört bir yanımızda gerçekliği</i> <i class="calibre2">görebiliyorduk. Ve ödediğimiz bedel insanların yaşamlarında</i> <i class="calibre2">bir cennete sahip olmak için her zaman ödedikleri bedeldi;</i> <i class="calibre2">yumuşadık ve üstünlüğümüzü kaybettik.</i></p>

  <p class="heading3">- Prenses Irulan'ın yazdığı "Muad'Dib:Sohbetler"den</p>

  <p class="heading"><br class="calibre" /></p>

  <p class="heading">"Demek sen büyük Gurney Halleck'sin," dedi adam.</p>

  <p class="heading">Ayakta duran Halleck, yuvarlak mağara ofise göz gezdirip metal bir masanın arkasında oturan kaçakçıya baktı. Adam Fremen cüppesi giymişti, açık mavi renkli gözleri beslenme rejiminde gezegen dışı yiyecekler olduğunu gösteriyordu. Ofis bir uzay firkateyninin ana kumanda merkezine tıpatıp benziyordu; otuz derecelik bir yay çizen duvar boyunca haberleşme araçları ve ekranlar, yan yana duran donanım ve ateşleme panelleri vardı ve eğrinin kalan kısmı olan masa bir duvar projeksiyonu şeklindeydi.</p>

  <p class="heading">"Ben Staban Tuek, Esmar Tuek'in oğluyum," dedi kaçakçı.</p>

  <p class="heading">"O halde, aldığımız yardımlar için sana teşekkür etmem gerekiyor," dedi Halleck.</p>

  <p class="heading">"Ahh, minnettarlık," dedi kaçakçı. "Oturun."</p>

  <p class="heading">Ekranların yanındaki duvardan gemi tipi bir çanak koltuk çıktı, Halleck iç çekerek koltuğa gömülünce ne kadar yorgun olduğunu hissetti. Şimdi, kaçakçının arkasındaki karanlık yüzeyde kendi yansımasını görebiliyordu ve biçimsiz yüzünde bitkinliğin izlerini fark ederek suratını astı. Çenesi boyunca uzanan mürekkep sarmaşığı yarası suratını asınca kıvrıldı.</p>

  <p class="heading">Halleck bakışlarını kendi yansımasından alıp döndü ve gözlerini Tuek'e dikti. Şimdi kaçakçıda ailenin yüz hatlarını görüyordu: babanın gür, sarkık kaşları ve sert hatlı yanaklarla burun.</p>

  <p class="heading">"Adamların babanın öldüğünü, Harkonnenler tarafından öldürüldüğünü söylediler," dedi Halleck.</p>

  <p class="heading">"Harkonnenler ya da aranızdaki bir hain tarafından," dedi Tuek</p>

  <p class="heading">Kızgınlık Halleck'in yorgunluğunu biraz bastırdı. Doğrularak, "Hainin kim olduğunu söyleyebilir misin?" diye sordu.</p>

  <p class="heading">"Emin değiliz."</p>

  <p class="heading">"Thufir Hawat, Leydi Jessica'dan şüpheleniyordu."</p>

  <p class="heading">"Haa, Bene Gesserit cadısı... belki. Yalnız Hawat şu anda Harkonnenlerin esiri."</p>

  <p class="heading">"Duydum." Halleck derin bir nefes aldı. "Çok kişiyi öldürmemiz gerekecek gibi görünüyor."</p>

  <p class="heading">"Dikkatleri üstümüze çekecek hiçbir şey yapmayacağız," dedi Tuek</p>

  <p class="heading">Halleck kaskatı kesildi. "Ama..."</p>

  <p class="heading">"Sen ve kurtardığımız adamların aramıza, sığınağımıza hoşgeldiniz," dedi Tuek. "Minnettar olduğunu söylüyordun. Pekala, bize olan borcunuzu ödeyin, iyi adamlardan her zaman yararlanırız. Ne var ki, Harkonnenlere karşı en ufak bir aleni hareket yaparsanız elimizde olmadan sizi yok ederiz."</p>

  <p class="heading">"Ama onlar babanı öldürdüler."</p>

  <p class="heading">"Belki de. Ve böyle olsa bile, sana babamın düşünmeden hareket edenlere verdiği yanıtı vereceğim. ‘Taş ağırdır, kum okkalı; ikisinden de ağırdır bir aptalın gazabı.'"</p>

  <p class="heading">"Yani bu konuda hiçbir şey yapılmayacağını mı söylüyorsun?" diye alay etti Halleck.</p>

  <p class="heading">"Ben böyle bir şey demedim. Sadece Lonca'yla olan anlaşmamıza sadık kalacağımızı söyledim. Lonca tehlikesiz bir oyun oynamamızı istiyor. Düşmanı yok etmenin başka yolları var."</p>

  <p class="heading">"Vaaay."</p>

  <p class="heading">"Vay tabii. Eğer o cadıyı aramak gibi bir niyetin varsa, ara. Ama seni uyarıyorum, büyük olasılıkla çok geç kaldın... zaten istediğinin o olduğundan da şüpheliyiz."</p>

  <p class="heading">"Hawat pek hata yapmaz."</p>

  <p class="heading">"Ama Harkonnenlerin eline düştü."</p>

  <p class="heading">"Hainin <i class="calibre2">o</i> olduğunu mu düşünüyorsun?"</p>

  <p class="heading">Tuek omuz silkti. "Bu spekülatif bir şey. Biz cadının öldüğünü düşünüyoruz. En azından Harkonnenler öyle olduğuna inanıyor."</p>

  <p class="heading">"Harkonnenler hakkında çok şey biliyor gibisiniz."</p>

  <p class="heading">"İpuçları ve belirtiler... söylentiler ve sezgiler."</p>

  <p class="heading">"Biz yetmiş dört kişiyiz," dedi Halleck. "Eğer size katılmamızı ciddi olarak istiyorsan, Dük'ümüzün öldüğüne inanıyor olmalısın."</p>

  <p class="heading">"Cesedini görmüşler."</p>

  <p class="heading">"Peki ya çocuk... genç Efendi Paul?" Halleck yutkunmaya çalıştı, boğazı düğümlenmişti.</p>

  <p class="heading">"Aldığımız son haberlere göre annesiyle birlikte bir çöl fırtınasında kaybolmuş. Büyük olasılıkla kemikleri bile asla bulunamayacak."</p>

  <p class="heading">"Öyleyse cadı öldü... hepsi öldüler."</p>

  <p class="heading">Tuek başıyla onayladı. "Ve dediklerine göre Hayvan Rabban bir kez daha Dune'un başına geçecekmiş."</p>

  <p class="heading">"Lankiveil Kontu Rabban mı?"</p>

  <p class="heading">"Evet."</p>

  <p class="heading">Halleck'in, kendisini alt edeceğinden korktuğu öfke patlamasını bastırması bir an sürdü. Soluk soluğa konuştu: "Rabban'a karşı kişisel bir hıncım var. Ona ailemin yaşamını ödeteceğim..." Çenesi boyunca uzanan yarayı ovuşturdu, "...ve bunu..."</p>

  <p class="heading">"Bir hıncı vaktinden önce almak için her şey tehlikeye atılmaz," dedi Tuek. Halleck'in çenesi boyunca uzanan kasların oynamasını ve adamın gözlerinin düşük gözkapaklarının altında aniden uzaklaşmasını izlerken kaşlarını çattı.</p>

  <p class="heading">"Biliyorum... biliyorum." Halleck derin bir nefes aldı.</p>

  <p class="heading">"Siz ve adamlarınız bizimle çalışarak Arrakis dışına çıkabilirsiniz. Birçok yer..."</p>

  <p class="heading">"Adamlarımı bana olan bütün bağlarından azat ediyorum, kendi seçimlerini kendileri yapabilirler. Mademki Rabban burada... ben kalıyorum."</p>

  <p class="heading">"Böyle bir ruh hali içindeyken senin burada kalmanı isteyeceğimizden emin değilim."</p>

  <p class="heading">Halleck gözlerini kaçakçıya dikti. "Sözüme güvenmiyor musun?"</p>

  <p class="heading">"Yoo..."</p>

  <p class="heading">"Beni Harkonnenlerden kurtardınız. Dük Leto'ya olan sadakatimin sebebi de bundan daha büyük değildi. Ben Arrakis'te kalacağım... sizinle... ya da Fremenlerle."</p>

  <p class="heading">"Bir düşünce, dile getirilse de getirilmese de gerçek bir şeydir ve bir gücü vardır," dedi Tuek. "Fremenlerin arasında yaşamla ölümü ayıran çizgi çok ince ve keskin gelebilir sana."</p>

  <p class="heading">Halleck, yorgunluğunun arttığını hissederek bir an gözlerini kapattı. "Bize çöl ve çukurlar diyarında yol gösteren Tanrı nerede?" diye mırıldandı.</p>

  <p class="heading">"Ağır ol, intikamını alacağın gün gelir," dedi Tuek. "Acele işe Şeytan karışır. Acını küllendir... bunun için seni oyalayacak şeylerimiz var; yüreğe su serpen üç şey vardır: su, yeşil çimen ve bir kadının güzelliği."</p>

  <p class="heading">Halleck gözlerini açtı. "Rabban Harkonnen'in kanının ayaklarımın dibine akmasını tercih ederim." Gözlerini Tuek'e dikti. "O günün geleceğine inanıyor musun?"</p>

  <p class="heading">"Yarını nasıl karşılayacağın konusunda pek bir şey yapamam, Gurney Halleck. Sana yalnızca bugünü karşılaman için yardım edebilirim."</p>

  <p class="heading">"O halde yardımınızı kabul edeceğim ve bekleyeceğim, ta ki sen bana babanın intikamını ve diğer..."</p>

  <p class="heading">"Beni dinle, <i class="calibre2">savaşçı,"</i> dedi Tuek. Masasının üstüne doğru eğildi, omuzları kulaklarıyla aynı hizada, gözleri kararlıydı. Kaçakçının yüzü aniden allak bullak oldu. "Babamın suyunu... kendim geri alacağım, kendi bıçağımla."</p>

  <p class="heading">Halleck tekrar Tuek'e baktı. O an, kaçakçı ona Dük Leto'yu hatırlattı; adamlarının lideri, cesur, kendi konumu ve kendi yolu konusunda kendinden emin Dük'e benziyordu... Arrakis'e gelmeden önceki haline."</p>

  <p class="heading">"Bıçağımı yanında istiyor musun?" diye sordu Halleck.</p>

  <p class="heading">Tuek arkasına yaslandı, rahatlamıştı, sessizce Halleck'i izliyordu.</p>

  <p class="heading">"Beni bir <i class="calibre2">savaşçı</i> olarak görüyor musun?" diye üsteledi Halleck.</p>

  <p class="heading">"Dük'ün subayları arasında kurtulan tek kişi sensin," dedi Tuek. "Düşmanın galip gelmek üzereydi ama sen şansını denedin... Bizim Arrakis'i yendiğimiz gibi onu yendin"</p>

  <p class="heading">"Ne?"</p>

  <p class="heading">"Bu çukurda acı çekerek yaşıyoruz, Gurney Halleck," dedi Tuek. "Arrakis bizim düşmanımız."</p>

  <p class="heading">"Bir seferde bir düşman, öyle mi?"</p>

  <p class="heading">"Öyle."</p>

  <p class="heading">"Fremenlerin başarılı olma yolu bu mu?"</p>

  <p class="heading">"Belki."</p>

  <p class="heading">"Fremenlerle birlikte yaşamayı fazla çetin bulabileceğimi söyledin. Çölde, açıkta yaşadıkları için mi?"</p>

  <p class="heading">"Fremenlerin nerede yaşadığını kim bilir? Bizim için Merkezi Plato ıssız bir diyardır. Ama bahsetmek istediğim..."</p>

  <p class="heading">"Lonca'nın küçük bahar gemilerini nadiren çölün üzerine yolladığını duydum," dedi Halleck. "Eğer nereye bakacağını biliyorsan orada burada yeşillik kırıntıları görebileceğine dair söylentiler var."</p>

  <p class="heading">"Söylentiler!" diye alay etti Tuek. "Şimdi Fremenlerle benim aramda bir seçim yapmak istiyor musun? Güvenlik önlemlerimiz, kayaya oyulmuş kendi siyeçimiz, kendi gizli havzalarımız var. Uygar insanlar gibi yaşıyoruz. Fremenler, <i class="calibre2">bizim</i> bahar avcıları olarak kullandığımız birkaç sefil gruptan ibaret."</p>

  <p class="heading">"Ama Harkonnenleri öldürebiliyorlar."</p>

  <p class="heading">"Sonucu bilmek istiyor musun? Şu anda bile hayvanlar gibi avlanıyorlar; lazer silahlarıyla çünkü kalkanları yok. Soykırıma uğruyorlar. Niçin? Çünkü Harkonnenleri öldürdüler."</p>

  <p class="heading">"Öldürdükleri Harkonnenler miydi?" diye sordu Halleck.</p>

  <p class="heading">"Ne demek istiyorsun?"</p>

  <p class="heading">"Harkonnenlerle birlikte Sardokarların da olabileceğini duymadın mı?"</p>

  <p class="heading">"Yine söylentiler."</p>

  <p class="heading">"Ama bir soykırım, bu Harkonnenlerin işi değil gibi. Soykırım israftır."</p>

  <p class="heading">"Ben gözümle gördüğüme inanırım," dedi Tuek. "Seçimini yap, savaşçı. Ben ya da Fremenler. Sana her ikimizin istediği kanı dökmek için bir şans ve bir sığınak sözü veriyorum. Buna emin olabilirsin. Fremenler sana yalnızca avlananların yaşamını sunacaktır."</p>

  <p class="heading">Halleck, Tuek'in sözlerindeki bilgeliği ve sıcakkanlılığı hissederek bir an duraksadı ama açıklayamadığı bir nedenle canı sıkılıyordu.</p>

  <p class="heading">"Kendi yeteneklerine güven," dedi Tuek. "Savaşta senin birliğini kimin kararları kurtarabilir? Senin. Karar ver."</p>

  <p class="heading">"Vermeliyim," dedi Halleck. "Dük ve oğlu öldüler, değil mi?"</p>

  <p class="heading">"Harkonnenler buna inanıyor. Böyle şeyler söz konusu olduğunda, ben Harkonnenlere güvenebilirim." Tuek'in dudaklarına sıkıntılı bir gülümseme değip geçti. "Ama onlara yalnızca bu konuda güvenirim."</p>

  <p class="heading">"O halde karar vermeliyim," diye tekrarladı Halleck. Sağ elini, geleneksel jeste uygun bir şekilde, avuç içi yukarıda ve başparmağı onun üstüne dümdüz katlanmış bir halde uzattı. "Kılıcımı sana veriyorum"</p>

  <p class="heading">"Kabul ediyorum."</p>

  <p class="heading">"Adamlarımı ikna etmemi ister misin?"</p>

  <p class="heading">"Onları kendi kararlarını vermeleri için serbest bırakmayacak mıydın?"</p>

  <p class="heading">"Beni buraya kadar izlediler ama çoğu Caladan doğumlu. Arrakis, onların düşündüğü gibi değil. Burada hayatları dışında her şeylerini kaybettiler. Artık kendi kararlarını vermelerini tercih ederim"</p>

  <p class="heading">"Tereddüt etmenin zamanı değil," dedi Tuek. "Seni ta buraya kadar izlediler."</p>

  <p class="heading">"Onlara ihtiyacın var, öyle mi?"</p>

  <p class="heading">"Tecrübeli savaşçılardan her zaman yararlanabiliriz... en çok da bu zamanlarda..."</p>

  <p class="heading">"Benim kılıcımı kabul ettin. Onları ikna etmemi ister misin?"</p>

  <p class="heading">"Bence seni izleyecekler, Gurney Halleck."</p>

  <p class="heading">"Umarım öyle olur."</p>

  <p class="heading">"Elbette."</p>

  <p class="heading">"Bu konuda kararı ben mi veriyorum o halde?"</p>

  <p class="heading">"Sen veriyorsun."</p>

  <p class="heading">Halleck çanak koltuktan tutunarak kalkarken, bu küçük çabanın bile yedek gücünün ne kadarını kullanmasını gerektirdiğini hissetti. "Şimdi onların kalacağı yerlerle ve sağlık durumlarıyla ilgilenmeliyim," dedi.</p>

  <p class="heading">"Levazım subayıma danış," dedi Tuek. "Adı Drisq. Size saygıda kusur edilmemesinin benim isteğim olduğunu söyle ona. Az sonra ben de size katılacağım. Önce, gezegen dışına gidecek bir parti baharın yüklenmesiyle ilgilenmem gerek."</p>

  <p class="heading">"Para her kapıyı açar," dedi Halleck.</p>

  <p class="heading">"Her kapıyı," dedi Tuek. "Karışıklık dönemi bizim işimizde az bulunan bir fırsattır."</p>

  <p class="heading">Halleck başıyla onayladı, belli belirsiz bir hışırtı duydu ve arkasındaki sürgülü bir kapı kayarak açıldığında hava akımını hissetti. Döndü, eğilerek kapıdan geçip ofisin dışına çıktı.</p>

  <p class="heading">Kendisini, Tuek'in yaverleri tarafından adamlarıyla birlikte getirilmiş olduğu toplantı salonunda buldu. Doğal kayadan oyulmuş uzun ve oldukça dar bir alandı; pürüzsüz yüzeyi bu işin kesenışınlarla yapıldığını ele veriyordu. Tavan, kayanın doğal taşıyıcı eğrisini sürdürmeye yetecek ve dahili hava akımlarına izin verecek yüksekliğe kadar ulaşıyordu. Duvarlarda silah rafları ve dolapları sıralanmıştı.</p>

  <p class="heading">Halleck, adamlarından hala ayakta durabilecek durumda olanların ayakta durduğunu biraz da gururlanarak fark etti; yorgunluk ve yenilginin yol açtığı hiçbir gevşeme belirtisi yoktu. Kaçakçıların sıhhiyecileri, adamların arasında dolaşıp yaralılarla ilgileniyorlardı, ilerde, solda bir alana sedyeler yerleştirilmişti, her yaralı adamın yanında bir Atreides refakatçi vardı.</p>

  <p class="heading">Halleck, Atreides eğitiminin <i class="calibre2">("Bizden olana göz kulak oluruz!"),</i> doğal bir kayanın çekirdeği gibi içlerinde durduğunu fark etti.</p>

  <p class="heading">Halleck'in dokuz telli balisetini kılıfsız olarak taşıyan bir subayı öne çıktı. Adam bir selam çakıp konuştu: "Efendim, buradaki sıhhiyeciler Mattai için hiç umut olmadığını söylüyor. Burada hiç kemik ve organ bankaları yok, yalnızca ilk yardım ilaçları. Mattai dayanamaz diyorlar ve onun sizden bir isteği var."</p>

  <p class="heading">"Nedir?"</p>

  <p class="heading">Subay baliseti uzattı. "Mattai huzur içinde gitmek için bir şarkı istiyor, efendim. Hangi şarkı olduğunu bildiğinizi söylüyor... sizden sık sık istermiş." Subay yutkundu. " 'Kadınım' adlı şarkı, efendim. Eğer siz..."</p>

  <p class="heading">"Biliyorum." Halleck baliseti aldı, klavyeye sıkıştırılmış çoklu mızrapı çıkardı. Yumuşak bir akor bastı, birisinin onu akort etmiş olduğunu anladı. Gözleri yanıyordu ama ağır ağır ilerlerken bunu düşüncelerinden uzaklaştırdı, melodiyi tıngırdatıp kendisini hiçbir şey yokmuş gibi gülümsemeye zorladı.</p>

  <p class="heading">Adamlarından birkaçı ve bir kaçakçı sıhhiyecisi sedyelerden birinin üzerine eğilmişti. Halleck yaklaşırken adamlardan biri, uzun zamandır biliyor olmanın rahatlığıyla ritmi yakalayarak şarkıyı alçak sesle söylemeye başladı:</p>

  <p class="heading"><br class="calibre" /></p>

  <p class="heading">"Kadınım benim pencereden bakar,</p>

  <p class="heading">Köşeli cama inat yuvarlak hatları.</p>

  <p class="heading">Kollarını kaldırmış... kıvırıp... aşağı sarkıtmış</p>

  <p class="heading">Kızıl gün batımı altın gibi parlamış...</p>

  <p class="heading">Gel bana...</p>

  <p class="heading">Gel bana, sevgilimin sıcak kolları.</p>

  <p class="heading">Benim için,</p>

  <p class="heading">Benim için, sevgilimin o sıcak kolları."</p>

  <p class="heading"><br class="calibre" /></p>

  <p class="heading">Şarkıyı söyleyen adam sustu, sargılı bir kol uzandı ve sedyedeki adamın gözkapaklarını kapadı.</p>

  <p class="heading">Halleck balisetten son bir yumuşak ses çıkarırken şöyle düşündü: <i class="calibre2">Artık yetmiş üç kişiyiz.</i></p>
</body>
</html>
