<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Dune Çöl Gezegeni</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <p class="heading"><i class="calibre2"><br class="calibre" /></i></p>

  <p class="heading"><i class="calibre2">Ooo Caladan’ın denizleri, Ooo</i></p>

  <p class="heading"><i class="calibre2">Dük Leto'nun insanları...</i></p>

  <p class="heading"><i class="calibre2">Düştü Leto'nun kalesi.</i></p>

  <p class="heading"><i class="calibre2">Düştü ebediyen...</i></p>

  <p class="heading3">- Prenses Irulan'ın yazdığı "Muad'Dib'in Şarkılarından</p>

  <p class="heading"><br class="calibre" /></p>

  <p class="heading">Paul, tüm geçmişinin ve bu geceden önceki bütün tecrübelerinin, bir kum saatinin içinde akan kumlar gibi döndüğünü hissediyordu. Üzerlerindeki Fremen giysileri gibi, topterde bırakılmış çantadan çıkan kumaş ve plastik karışımı küçük bir kulübede, bir damıtıcı çadırda dizlerini karnına çekmiş, annesinin yanında oturuyordu.</p>

  <p class="heading">Paul, Fremkit'i oraya kimin koymuş olduğundan ve onları tutsakken taşıyan topterin rotasını kimin belirlediğinden emindi</p>

  <p class="heading"><i class="calibre2">Yueh.</i></p>

  <p class="heading">Hain doktor onları doğrudan doğruya Idaho'nun kollarına yollamıştı.</p>

  <p class="heading">Paul, damıtıcı çadırın şeffaf tarafından Idaho'nun onları saklamış olduğu bu yeri çevreleyen, ay ışığının gölgelediği kayalara baktı.</p>

  <p class="heading"><i class="calibre2">Şu anda Dük olduğum halde bir çocuk gibi saklanıyorum,</i> diye düşündü. Bu düşüncenin canını sıktığını hissetti ama yaptıklarının akıllıca olduğunu inkar edemezdi.</p>

  <p class="heading">Bu akşam bilincine bir şey olmuştu; çevresindeki bütün koşulları ve olayları kesin bir netlikle görüyordu. Verilerin akışını ya da bilgisine eklenen her yeni parçayla ilgili nesnel kesinliği durduramayacağını hissediyordu; ve bu hesaplama, bilincinin merkezindeydi. Bu Mentat gücü ve daha da fazlasıydı.</p>

  <p class="heading">Paul'ün düşünceleri, gecenin içinden gelen yabancı topterin üzerlerine dalıp kanatlarında çığlıklarla çölün üzerinde dev bir atmaca gibi pike yaptığı o aciz öfke anına geri döndü. Zihnindeki şey bundan sonra gerçekleşmişti. Bir kum sırtı boyunca kayan topter, koşan insanlara, annesiyle kendisine doğru savrulmuştu. Paul, kumda savrulan topterin sürtünmesinden kaynaklanan yanık sülfür kokusunu rüzgarın kendilerine nasıl getirdiğini hatırladı.</p>

  <p class="heading">Biliyordu ki, annesi, paralı Harkonnen askerlerinin ellerindeki lazer silahlarıyla karşılaşmayı bekleyerek arkasını dönmüş; ve topterin açık kapısından eğilmiş "Çabuk! Güneyinizde solucan işareti var!" diye bağıran Duncan Idaho'yu tanımıştı.</p>

  <p class="heading">Ama Paul, arkasını dönerken, topteri kimin kullandığını biliyordu. Uçuş tarzı ve iniş hamlesindeki nüansların, annesinin bile saptayamadığı kadar küçük ipuçlarının toplamı, kumandaların başında kimin oturduğunu Paul'e <i class="calibre2">kesin bir biçimde</i> göstermişti.</p>

  <p class="heading">Damıtıcı çadırda Paul'ün karşısında oturan Jessica kıpırdandı ve konuşmaya başladı: "Tek bir açıklaması olabilir. Harkonnenler Yueh'nin karısını ellerinde tutuyorlardı. Harkonnenlerden nefret ediyordu! Bu konuda yanılıyor olamam. Notunu okudun. Ama neden bizi katliamdan kurtardı?"</p>

  <p class="heading"><i class="calibre2">Bunu ancak şimdi anlıyor üstelik yetersiz bir şekilde,</i> diye düşündü Paul. Bu düşünce bir şok etkisi yarattı. Çantada dukalık mührüyle birlikte bulduğu notu okurken, bu gerçeği, öylesine aklına gelen bir şey gibi anlamıştı.</p>

  <p class="heading">"Beni affetmeye çalışmayın," diye yazmıştı Yueh. "Sizin affınızı istemiyorum. Zaten omuzlarımda yeterince yük var. Yaptığım şeyi, başkalarına zarar vermek için ya da birinin anlamasını umarak yapmadım. Bu benim kendi tahaddi al-burhanım, benim en son sınavım. Bu notu dürüstçe yazdığımın bir göstergesi olarak size Atreides dukalık mührünü veriyorum. Siz bunu okuduğunuz sırada Dük Leto ölmüş olacak. Onun yalnız ölmediğini, en çok nefret ettiğimiz kişinin de onunla birlikte öldüğünü garanti ederim. Bunu bir teselli olarak kabul edin."</p>

  <p class="heading">Hiçbir hitap ya da imza yoktu ama bu kargacık burgacık yazıyı tanımamak mümkün değildi: Yazı Yueh'nindi.</p>

  <p class="heading">Paul mektubu hatırlayarak o anın sıkıntısını yeniden yaşadı; yeni zihinsel uyanıklığının dışında gerçekleşmiş görünen keskin ve garip bir şey. Babasının öldüğünü okumuştu ve sözlerin doğru olduğunu biliyordu; ama bunları, zihnine girilecek ve kullanılacak bir veriden başka bir şey olarak hissetmiyordu.</p>

  <p class="heading"><i class="calibre2">Babamı seviyordum,</i> diye düşündü Paul ve bunun doğru olduğunu biliyordu. <i class="calibre2">Onun için yas tutmalıyım. Bir şeyler hissetmeliyim.</i></p>

  <p class="heading">Ama tek hissettiği şuydu; <i class="calibre2">işte önemli bir gerçek.</i></p>

  <p class="heading">Diğer gerçeklerden biriydi.</p>

  <p class="heading">Bu süre içinde aklı, duyularıyla edindiği izlenimleri topluyor, değerlendirme ve hesaplama yapıyordu.</p>

  <p class="heading">Paul, Halleck'in sözlerini hatırladı: <i class="calibre2">"Hava, sığırlar içindir veya sevişmek için. Gerekince dövüşürsün, havanda ol ya da olma."</i></p>

  <p class="heading"><i class="calibre2">İşte bu belki de,</i> diye düşündü Paul. <i class="calibre2">Babam için daha sonra yas tutacağım... zaman olduğunda.</i></p>

  <p class="heading">Ama varlığının nesnel kesinliğinde hiçbir azalma hissetmedi. Yeni bilincinin yalnızca bir başlangıç olduğunu ve geliştiğini algıladı. İlk kez Başrahibe Gaius Helen Mohiam'la olan zorlu sınav sırasında algıladığı korkunç amaç hissi içine yayıldı. Sağ eli, hatırlanan acının eli, sızladı ve zonkladı.</p>

  <p class="heading"><i class="calibre2">Kuisatz Haderah'ları olmak, bu mu acaba?</i> diye düşündü Paul.</p>

  <p class="heading">"Bir an için Hawat'ın yine bizi hayal kırıklığına uğrattığını düşündüm," dedi Jessica. "Yueh'nin belki de bir Suk doktoru olmadığını düşündüm."</p>

  <p class="heading">"O, olduğunu düşündüğümüz her şey... ve daha fazlası," dedi Paul. <i class="calibre2">Bunları anlamakta neden bu kadar yavaş?</i> diye düşündü ve şöyle dedi: "Eğer Idaho, Kynes'a ulaşamazsa, biz..."</p>

  <p class="heading">"Tek umudumuz o değil," dedi Jessica.</p>

  <p class="heading">"Benim düşündüğüm de bu değil."</p>

  <p class="heading">Oğlunun sesindeki sertliği, buyuruculuğu duydu ve damıtıcı çadırın gri karanlığında ona baktı. Paul, çadırın şeffaf tarafından, ay ışığında buzla kaplı gibi görünen kayaların önünde bir siluetti.</p>

  <p class="heading">"Babanın adamları arasından başkaları da kaçmış olacak," dedi Jessica. "Onları tekrar bir araya toplamalı..."</p>

  <p class="heading">"Biz kendimize güveneceğiz," dedi Paul. "Acilen ilgilenmemiz gereken şey ailemizin atom silahları. Harkonnenler bulmadan önce onları almalıyız."</p>

  <p class="heading">"Bulunmaları pek mümkün değil," dedi Jessica, "nasıl saklandıkları düşünülürse."</p>

  <p class="heading">"Bu şansa bırakılmamalı."</p>

  <p class="heading">Ve Jessica şöyle düşündü: <i class="calibre2">Ailemizin atom silahlarıyla gezegeni ve baharı tehdit ederek şantaj yapmak, aklındaki şey</i> <i class="calibre2">bu. Ama bundan sonra umabileceği tek şey kaçak gizliliğine sığınmak olur.</i></p>

  <p class="heading">Annesinin sözleri Paul'ün kafasında başka bir düşünce zincirinin oluşmasına neden olmuştu; bir dükün bu akşam kaybedilen bütün insanlar için üzülmesi. <i class="calibre2">İnsanlar bir Büyük Ev'in gerçek gücüdür,</i> diye düşündü Paul. Ve Hawat'ın sözlerini hatırladı<i class="calibre2">: "İnsanı insanlardan ayrılmak üzer, bir yer yalnızca bir yerdir."</i></p>

  <p class="heading">"Sardokarları kullanıyorlar," dedi Jessica. "Sardokarlar çekilene kadar beklemeliyiz."</p>

  <p class="heading">"Bizi çölle Sardokarlar arasına sıkıştırdıklarını düşünüyorlar," dedi Paul. "Hiçbir Atreides'in kurtulmamasını planlıyorlar: tam bir soykırım. İnsanlarımızdan herhangi birinin kaçmasına bel bağlama."</p>

  <p class="heading">"İmparator'un bu işteki parmağını açık etmeyi göze alarak sonsuza dek devam edemezler."</p>

  <p class="heading">"Öyle mi?"</p>

  <p class="heading">"İnsanlarımızdan bazılarının kaçacağı muhakkak."</p>

  <p class="heading">"Öyle mi?"</p>

  <p class="heading">Jessica, oğlunun sesindeki amansız güçten korkup olasılıkları nasıl kesin bir şekilde değerlendirdiğini duyarak başını çevirdi. Onunkinin kendi zihninin önüne geçtiğini, artık bazı açılardan onun gördüğünden daha fazlasını gördüğünü algıladı. Bunu yapan zekanın eğitilmesine yardıma olmuştu ama şimdi bundan korktuğunu fark ediyordu. Düşünceleri yön değiştirerek Dük'ünün kayıp sığınağını aradı ve akan yaşlar gözlerini yaktı.</p>

  <p class="heading"><i class="calibre2">Bu şekilde olması gerekiyor, Leto,</i> diye düşündü. <i class="calibre2">"Sevmek zamanı ve üzülmek zamanı."</i> Elini karnına koydu, bilinci oradaki embriyonda odaklandı. <i class="calibre2">Üretmem emredilen Atreides kızını doğuracağım; ama Başrahibe yanılıyordu; bir kız çocuk Leto'nun hayatını kurtaramazdı. Bu çocuk, yalnızca ölümün ortasında geleceğe uzanan bir yaşam. İçimden geldiği için hamile kaldım, boyun eğmek için değil.</i></p>

  <p class="heading">"İletişim ağı alıcısını tekrar dene," dedi Paul.</p>

  <p class="heading"><i class="calibre2">Ne kadar geriye itmeye çalışsak da akıl çalışmaya devam ediyor,</i> diye düşündü Jessica.</p>

  <p class="heading">Idaho'nun onlar için bıraktığı küçücük alıcıyı buldu ve düğmesini çevirdi. Aletin ön tarafında yeşil bir ışık yandı. Hoparlöründen metalik bir cızırtı geldi. Sesi kıstı, frekansları taradı. Atreides savaş dilinde konuşan bir ses çadıra yayıldı.</p>

  <p class="heading">"...çekilin ve sırtta toplanın. Fedor, Carthag'da kurtulan kimse olmadığını ve Lonca Bankası'nın yağmalandığını bildirdi."</p>

  <p class="heading"><i class="calibre2">Carthag!</i> diye düşündü Jessica. <i class="calibre2">Orası bir Harkonnen yuvası.</i></p>

  <p class="heading">"Onlar Sardokar," dedi ses. "Atreides üniforması giymiş Sardokarlara dikkat edin. Onlar..."</p>

  <p class="heading">Hoparlörü bir kükreme doldurdu, ardından sessizlik.</p>

  <p class="heading">"Diğer frekansları dene," dedi Paul.</p>

  <p class="heading">"Bunun ne anlama geldiğinin farkında mısın?" diye sordu Jessica.</p>

  <p class="heading">"Bunun olmasını bekliyordum. Lonca'nın, bankaları yok edildiği için bizi suçlamasını istiyorlar. Lonca karşımızda olduğu sürece, Arrakis'te kapana kısıldık. Diğer frekansları dene."</p>

  <p class="heading">Jessica, oğlunun söylediklerini kafasında tarttı. <i class="calibre2">Bunun olmasını bekliyordum.</i> Ona ne olmuştu? Dikkatini yavaş yavaş alete çevirdi. Frekans ibresini kaydırdıkça, Atreides savaş dilinde çağrı yapan birkaç seste şiddet kıvılcımları yakaladılar:</p>

  <p class="heading">"...geri çekil..."</p>

  <p class="heading">"...tekrar bir araya toplanmaya çalış..."</p>

  <p class="heading">"...'deki bir mağarada kapana kısıldık..."</p>

  <p class="heading">Ve diğer frekanslardan yayılan anlamsız Harkonnen konuşmalarındaki zafer sevincini tanımamak mümkün değildi. Sert emirler, savaş raporları. Jessica, dili, çözümlemeye ve şifresini çözmeye yetecek kadarını duyamamıştı ama ses tonları çok açıktı.</p>

  <p class="heading">Harkonnen zaferi.</p>

  <p class="heading">Paul, yanındaki çantayı salladı, iki litrejon' suyun çalkalandığını duydu. Derin bir nefes aldı, başını kaldırıp çadırın şeffaf tarafından, yıldızların önünde şekillenen kayalık yamaca baktı. Sol eliyle çadır girişinin büzülebilen contasına dokundu "Birazdan şafak sökecek," dedi. "Gün boyunca Idaho'yu bekleyebiliriz ama bir gece daha olmaz. Çölde, gece yolculuk edip gün boyu gölgede dinlenmek gerekir."</p>

  <p class="heading">Hatırladığı bilgiler Jessica'nın zihninde su yüzüne çıktı; <i class="calibre2">Çölde damıtıcı giysisi olmadan gölgede oturan bir adamın, vücut ağırlığını koruyabilmek için günde beş litre suya ihtiyacı vardır.</i> Damıtıcı giysinin vücuduna değen kaygan, yumuşak yüzeyini hissetti ve yaşamlarının bu giyeceklere nasıl bağlı olduğunu düşündü.</p>

  <p class="heading">"Eğer buradan ayrılırsak Idaho bizi bulamaz," dedi Jessica.</p>

  <p class="heading">"Her adamı konuşturacak yöntemler vardır," dedi Paul. "Idaho şafağa kadar dönmezse, yakalanmış olması olasılığını dikkate almalıyız. Ne kadar dayanabileceğini düşünüyorsun?"</p>

  <p class="heading">Soruyu yanıtlamaya gerek yoktu, Jessica sessiz kaldı. Paul çantanın üstündeki contayı kaldırdı, ışık şeritli ve büyüteçli küçücük bir mikrokılavuz buldu. Sayfalardaki yeşil ve turuncu harfler gözüne çarptı; "litrejonlar, damıtıcı çadır, enerji başlıkları, döngü boruları, kum şnorkeli, dürbünler, damıtıcı giysi onarım seti, baradye tabancası, çanak haritası, filtre-tıkaçlar, parapusula, yaratan kancaları, gümlerler, Frem-kit, ateş sütunu..."</p>

  <p class="heading">Çölde sağ kalabilmek için bir sürü şey.</p>

  <p class="heading">Hemen ardından, kılavuzu yanına, çadırın zeminine koydu.</p>

  <p class="heading">"Nereye gidebiliriz?" diye sordu Jessica.</p>

  <p class="heading">"Babam <i class="calibre2">çöl gücünden</i> bahsediyordu." dedi Paul. "Harkonnenler bu olmadan gezegeni yönetemezler. Bu gezegeni hiç yönetmediler, yönetemeyecekler de. On bin Sardokar lejyonuyla bile."</p>

  <p class="heading">"Paul, böyle düşünemezsin..."</p>

  <p class="heading">"Bütün kanıtlar elimizde," dedi. "İşte bu çadırda; çadırın kendisi, bu çanta ve içindekiler, bu damıtıcı giysiler. Lonca'nın hava durumu uyduları için fahiş bir fiyat istediğini biliyoruz. Biliyoruz ki..."</p>

  <p class="heading">"Hava durumu uydularının bununla ne ilgisi var?" diye sordu Jessica. "Büyük olasılıkla onlar..." Sustu.</p>

  <p class="heading">Paul, annesinin tepkilerini okuyan ve nüansları hesaplayan zihninin aşırı uyanıklığını algıladı. "Şimdi anlıyorsun," dedi. "Uydular aşağıdaki arazileri gözlüyor. Çölün derinliklerinde sık sık denetlenmesi uygun olmayacak şeyler var."</p>

  <p class="heading">"Bizzat Lonca'nın bu gezegeni kontrol ettiğini mi sanıyorsun?"</p>

  <p class="heading">Çok yavaştı.</p>

  <p class="heading">"Hayır!" dedi Paul. "Fremenler! Gizlilik için Lonca'ya ödeme yapıyorlar. Bu ödemeyi, çöl gücüne sahip herkesin elde edebileceği bir birimle yapıyorlar; baharla. Bu bir ikinci tahmin yanıtı değil, doğrudan hesaplama. Buna güven."</p>

  <p class="heading">"Paul," dedi Jessica, "henüz bir Mentat değilsin; kesin bir şekilde bilemezsin nasıl..."</p>

  <p class="heading">"Asla bir Mentat olmayacağım," dedi Paul. "Ben başka bir şeyim... bir ucubeyim."</p>

  <p class="heading">"Paul! Nasıl böyle şeyler söyleye..."</p>

  <p class="heading">"Rahat bırak beni!"</p>

  <p class="heading">Paul başını çevirdi, dışardaki geceye baktı. <i class="calibre2">Neden yas tutamıyorum acaba?</i> diye düşündü. Varlığının her lifinin bu rahatlamayı şiddetle arzuladığını hissetti; ama bu sonsuza dek ondan esirgenecekti.</p>

  <p class="heading">Jessica, oğlunun sesinde hiç böyle bir sıkıntı duymamıştı. Ona uzanmak, onu tutmak, rahatlatmak ve ona yardım etmek istedi; ama yapabileceği hiçbir şey olmadığını hissetti. Paul bu sorunu kendi kendine çözmek zorundaydı.</p>

  <p class="heading">Çadırın zemininde aralarında duran Fremkit kılavuzunun ışık şeridi gözüne çarptı. Kaldırıp ilk sayfasına göz attı ve okudu: "Yaşamla dolu 'Dost Çöl'ün Kılavuzu, işte Yaşam'ın ayat ve burhanı. İnanırsan al-Lat seni asla yakmayacak."</p>

  <p class="heading">Büyük Sırlar üzerine çalışmalarını hatırlayarak, <i class="calibre2">Azhar Kitabı’na benziyor,</i> diye düşündü. <i class="calibre2">Arrakis’e bir Dinler Yöneticisi mi gelmiş?</i></p>

  <p class="heading">Paul çantadan parapusulayı aldı, baktı ve şöyle dedi: "Bütün bu özel uygulama alanlarına sahip olan Fremen makinelerini düşün. Eşsiz bir incelik sergiliyorlar. Kabul et. Bu şeyleri yapan kültür, hiç kimsenin şüphelenmediği derinlikleri olduğunu gösteriyor."</p>

  <p class="heading">Oğlunun sesindeki sertlikten hala endişe duyan Jessica, bir an duraksayıp tekrar kitaba döndü, Arrakis semalarına ait bir takımyıldızın resmini inceledi: "Muad'Dib: Fare," ve kuyruğunun kuzeyi gösterdiğini fark etti.</p>

  <p class="heading">Paul, gözlerini çadırın karanlığına dikti ve annesinin, kılavuzun ışık şeridiyle ortaya çıkan hareketlerini belirsiz bir şekilde ayırt etti. <i class="calibre2">Şimdi babamın isteğini yerine getirmenin zamanı,</i> diye düşündü. <i class="calibre2">Üzülmek için zamanı varken, ona babamın mesajını iletmeliyim. Üzüntü daha sonra bize yük olacaktır.</i> Ve bu hassas mantığın kendisini şaşırttığını fark etti.</p>

  <p class="heading">"Anne," dedi.</p>

  <p class="heading">"Evet?"</p>

  <p class="heading">Paul'ün sesindeki değişimi duydu ve soğukluğunu iç organlarında hissetti. Hiç böyle sert bir kontrol duymamıştı.</p>

  <p class="heading">"Babam öldü," dedi.</p>

  <p class="heading">Gerçeğin gerçekle ve gerçekle eşlenmesi için Bene Gesserit veri değerlendirme yöntemiyle kendi içinde araştırma yaptı ve korkutucu kayıp hissini hatırladı.</p>

  <p class="heading">Konuşamayan Jessica başıyla onayladı.</p>

  <p class="heading">"Bir keresinde babam beni," dedi Paul, "eğer ona bir şey olursa sana bir mesaj iletmekle görevlendirdi. Sana güvenmediğine inanmandan korkuyordu."</p>

  <p class="heading"><i class="calibre2">Şu gereksiz şüphe,</i> diye düşündü.</p>

  <p class="heading">"Şunu bilmeni istiyordu ki, senden hiçbir zaman şüphelenmedi." dedi Paul ve kandırmacayı açıklayarak şunları ekledi: "Sana daima tam anlamıyla güvendiğini, seni daima sevdiğini ve aklından hiç çıkarmadığını bilmeni istedi. Senden şüphelenmektense kendisinden şüpheleneceğini; ve pişmanlık duyduğu tek bir şey olduğunu söyledi; seni Düşesi yapmamış olması."</p>

  <p class="heading">Jessica, yanaklarından süzülen yaşları sildi ve <i class="calibre2">Vücut nemini</i> <i class="calibre2">kaybetmek için ne salakça bir yol!</i> diye düşündü. Ama bu düşüncenin ne için olduğunu biliyordu. Üzüntüden kızgınlığa geçme çabası. <i class="calibre2">Leto, Leto'm,</i> diye düşündü. <i class="calibre2">Sevdiklerimize ne korkunç şeyler yapıyoruz!</i> Kılavuzun ışık şeridini sert bir hareketle söndürdü.</p>

  <p class="heading">Hıçkırıklarla sarsıldı.</p>

  <p class="heading">Paul annesinin üzüntüsünü duydu ve kendi içindeki boşluğu hissetti. <i class="calibre2">Hiç üzülmüyorum,</i> diye düşündü. <i class="calibre2">Neden? Neden?</i> Üzülememeyi korkunç bir sakatlık gibi hissetti.</p>

  <p class="heading"><i class="calibre2">"Elde etmek zamanı ve kaybetmek zamanı"</i> diye düşündü Jessica, O.K. İncili'nden alıntı yaparak. <i class="calibre2">"Saklamak zamanı ve almak zamanı; sevmek zamanı ve nefret etmek zamanı; savaş zamanı ve barış zamanı. "</i></p>

  <p class="heading">Paul'ün aklı, tüyler ürpertici hassasiyetini sürdürdü. Bu düşman gezegende, önlerindeki yolları görüyordu. Rüya görmek gibi bir emniyet sübabı bile olmadan, önsezi bilincine odaklanırken, bunu, en olası geleceklerin hesaplaması gibi ama daha öte, gizemli bir şey olarak görüyordu. Sanki zihni, zaman dışı bir katmana dalıp geleceğin rüzgarlarını biçmişti.</p>

  <p class="heading">Paul'ün zihni gerekli bir anahtar bulmuş gibi aniden başka bir bilinç derecesine tırmandı. Bu yeni seviyeye sımsıkı sarıldığını, elleriyle iğreti bir desteği kavradığını ve etrafa göz gezdirdiğini hissetti. Sanki, merkezinden tüm yönlere yayılan yollarla bir kürenin içindeydi... ancak bu, hissin yalnızca yaklaşık bir ifadesiydi.</p>

  <p class="heading">Bir gün rüzgarda savrulurken gördüğü bir tülbenti hatırladı; ve o anda, geleceği, savrulan tülbentin yüzeyi gibi dalgalı ve değişken bir yüzeyde kıvrılan bir şey gibi algıladı.</p>

  <p class="heading">İnsanlar gördü.</p>

  <p class="heading">Sayısız olasılıkta soğuk ve sıcağı hissetti.</p>

  <p class="heading">İsimleri ve yerleri biliyordu, sayısız duygular tattı, sayılamayacak kadar çok keşfedilmemiş gedikteki bilgiyi gözden geçirdi. Araştırmak, sınamak ve tatmak için zaman vardı ama şekillendirmek için yoktu.</p>

  <p class="heading">Bu en uzak geçmişten en uzak geleceğe; en olası olandan en imkansıza kadar uzanan bir yelpazeydi. Sayısız yolla kendi ölümünü gördü. Yeni gezegenler, yeni kültürler gördü.</p>

  <p class="heading">İnsanlar.</p>

  <p class="heading">İnsanlar.</p>

  <p class="heading">Onları liste haline getirilemeyecek yığınlar halinde gördü; ama yine de zihni onları kategorilerine ayırdı.</p>

  <p class="heading">Lonca üyelerini bile.</p>

  <p class="heading">Ve düşündü: <i class="calibre2">Lonca... Bizim için bir yol olabilirdi, şu anda gereken bahar arzı garantiye alındığı sürece acayipliğimin tanıdık bir yüksek değer olarak kabul edilmesi.</i></p>

  <p class="heading">Yaşamını, olası gelecekler arasında araştırma yaparak, büyük bir hızla hareket eden uzay gemilerini yönlendiren bir zihinde geçirme fikri onu dehşete düşürmüştü. Yine de bu bir <i class="calibre2">yoldu.</i> Ve Lonca üyelerinin <i class="calibre2">olası gelecekte</i> buluşmasında kendi acayipliğini tanıdı.</p>

  <p class="heading"><i class="calibre2">Başka bir görüş tarzım var. Başka bir bölgeyi görüyorum uygun yolları.</i></p>

  <p class="heading">Bilinci hem güvence hem de alarm veriyordu... bu başka bölgede dibe batan ya da görüş alanından çıkan o kadar çok yer vardı ki.</p>

  <p class="heading">His, geldiği kadar süratli bir şekilde gidiverdi ve Paul tüm bu deneyimin iki kalp atışı arasında gerçekleştiğini anladı.</p>

  <p class="heading">Ancak kişisel bilinci alt üst olmuş ve korkutucu bir biçimde aydınlanmıştı. Etrafına bakındı.</p>

  <p class="heading">Gece, kayaların sakladığı damıtıcı çadırı hala örtüyordu. Annesinin üzüntüsü de hala duyulabiliyordu.</p>

  <p class="heading">Üzüntüden yoksun olduğunu hala hissedebiliyordu... Mentat yöntemine benzer bir şekilde verileri ele alan, değerlendiren, hesaplayan ve yanıtlar ileri süren zihninden ayrılmış o bomboş yer.</p>

  <p class="heading">Ve bugüne kadar, benzer çok az zihnin hakim olduğu bir veri servetine sahip olduğunu şimdi anlıyordu. Ama bu, içindeki o boş yere katlanmasını kolaylaştırmıyordu. Bir şeylerin paramparça olması gerektiğini hissediyordu. Sanki içinde kurulmuş bir saatli bomba mekanizması vardı. Paul istese de istemese de, çalışmaya devam edecekti. Etrafındaki ufacık değişiklikleri kaydediyordu... nemde hafif bir değişiklik; sıcaklıkta çok az bir düşüş; bir böceğin çadırın tavanında ilerleyişi; şafağın, çadırın şeffaf tarafından gördüğü yıldızlı gökyüzüne doğru görkemli bir biçimde yaklaşması.</p>

  <p class="heading">Boşluk dayanılmazdı. Mekanizmanın nasıl harekete geçtiğini bilmek hiç fark etmiyordu. Kendi geçmişine bakabiliyor ve başlangıcını görebiliyordu... eğitim, yeteneklerin keskinleştirilmesi, karmaşık disiplinlerin arıtılmış baskısı, hatta kritik bir anda O.K. İncili'yle karşılaşma... ve son olarak çok miktarda alınmış bahar. Ve ileriye, en korkutucu yöne, neyi işaret ettiğini görmek için bakabiliyordu.</p>

  <p class="heading"><i class="calibre2">Ben bir canavarım!</i> diye düşündü. <i class="calibre2">Bir ucube!</i></p>

  <p class="heading">"Hayır," dedi. "Hayır. Hayır! HAYIR!"</p>

  <p class="heading">Çadırın zeminini yumruklamakta olduğunu fark etti. (Engel olamadığı parçası bunu ilginç bir duygusal veri olarak kaydedip hesaplamaya dahil etti.)</p>

  <p class="heading">"Paul!"</p>

  <p class="heading">Yanında durmuş ellerini tutan annesinin dikkatle kendisine bakan yüzü gri bir lekeydi. "Paul, sorun nedir?"</p>

  <p class="heading">"Sen!" dedi.</p>

  <p class="heading">"Ben buradayım, Paul," dedi Jessica. "Her şey yolunda."</p>

  <p class="heading">"Ne yaptın bana?" diye sordu Paul.</p>

  <p class="heading">Jessica, bu sorunun sebebini birdenbire net bir şekilde algılayarak, "Seni doğurdum," dedi.</p>

  <p class="heading">Bu, onu sakinleştirmek için kesinlikle doğru yanıttı ve derinlerdeki bilgisi kadar içgüdüsünden de kaynaklanmıştı. Paul onun ellerinin kendisini tuttuğunu hissetti, dikkatini hatları belirsiz yüzüne odakladı. (Annesinin yüzündeki belirli genetik izler, dolmaya devam eden zihninin yeni yöntemiyle fark edildi, ipuçları diğer verilere eklendi ve nihai bir yanıt ortaya kondu.)</p>

  <p class="heading">"Uzak dur benden," dedi Paul.</p>

  <p class="heading">Jessica sesindeki gücü duydu ve dediğini yaptı. "Sorunun ne olduğunu bana söylemek ister misin, Paul?"</p>

  <p class="heading">"Beni eğitirken ne yaptığını biliyor muydun?" diye sordu.</p>

  <p class="heading"><i class="calibre2">Artık sesinde hiç çocukluk yok,</i> diye düşündü Jessica. Ve şöyle dedi: "Her anne babanın umduğu şeyi umdum; senin... üstün ve farklı olmanı."</p>

  <p class="heading">"Farklı mı?"</p>

  <p class="heading">Ses tonundaki iğneleyiciliği duyarak: "Paul, ben..."</p>

  <p class="heading">"Sen bir oğul istemedin!" dedi. "Sen bir Kuisatz Haderah istedin! Erkek bir Bene Gesserit istedin!"</p>

  <p class="heading">Oğlunun iğneleyiciliğinden irkildi. "Ama Paul..."</p>

  <p class="heading">"Bu konuda hiç babamın fikrini aldın mı?"</p>

  <p class="heading">Üzüntüsünün tazeliği nedeniyle yumuşak bir şekilde konuştu: "Ne olursan ol Paul, kalıtımında benim kadar babanın da payı var."</p>

  <p class="heading">"Ama eğitimde değil," dedi Paul. "Uyuyanı... uyandıran... şeylerde değil."</p>

  <p class="heading">"Uyuyanını?"</p>

  <p class="heading">"Burada." Elini önce başına sonra göğsüne koydu, "içimde. Devam ediyor ve ediyor ve ediyor ve ediyor ve..."</p>

  <p class="heading">"Paul!"</p>

  <p class="heading">Oğlunun, sesinin histeri sınırında olduğunu duymuştu.</p>

  <p class="heading">"Dinle," dedi Paul. "Başrahibe'nin rüyalarımı duymasını istedin; şimdi onun yerine sen dinle. Biraz önce <i class="calibre2">uyanıkken</i> bir rüya gördüm. Niye, biliyor musun?"</p>

  <p class="heading">"Sakin olmalısın," dedi Jessica. "Eğer..."</p>

  <p class="heading">"Bahar," dedi. "Buradaki her şeyde var: havada, toprakta, yemekte. <i class="calibre2">Ömrü uzatan</i> bahar. Doğru Söyleten uyuşturucusu gibi. Bu bir zehir!"</p>

  <p class="heading">Jessica kaskatı kesildi.</p>

  <p class="heading">Paul sesini alçalttı ve tekrarladı: "Bir zehir... öyle şeytani, öyle sinsi... ve öyle geri dönülemez ki. Hatta almayı kesmediğin sürece öldürmüyor. Arrakis'in bir bölümünü yanımızda götürmediğimiz sürece Arrakis'ten ayrılamayız."</p>

  <p class="heading">Sesindeki korku veren <i class="calibre2">mevcudiyet</i> hiçbir itiraza yer bırakmıyordu.</p>

  <p class="heading">"Sen ve bahar," dedi Paul. "Bahar, bu kadar alan herhangi birini değiştirir ama <i class="calibre2">senin</i> sayende ben bu değişikliği bilinç haline taşıdım. Onu, rahatsızlığın hissedilmediği bilinçsizlikte bırakamazdım. Bunu <i class="calibre2">görebiliyorum."</i></p>

  <p class="heading">"Paul, sen..."</p>

  <p class="heading"><i class="calibre2">"Görüyorum"</i> diye tekrarladı.</p>

  <p class="heading">Oğlunun sesindeki çılgınlığı duyan Jessica, ne yapacağını bilemedi.</p>

  <p class="heading">Ama Paul yeniden konuştu ve annesi o güçlü kontrolün geri geldiğini duydu: "Burada kapana kısıldık."</p>

  <p class="heading"><i class="calibre2">Burada kapana kısıldık,</i> diye düşünerek onayladı Jessica.</p>

  <p class="heading">Ve onun sözlerinin doğruluğunu kabul etti. Hiçbir Bene Gesserit baskısı, hiçbir hile ya da oyun, onları Arrakis'ten tamamen kurtaramazdı; bahar bağımlılık yapıyordu. Aklı buna uyanmadan çok önce bedeni bu gerçeği biliyordu.</p>

  <p class="heading"><i class="calibre2">Demek hayatımızı burada geçireceğiz,</i> diye düşündü Jessica, <i class="calibre2">bu cehennem gezegende. Burası bizim için hazırlanmış, eğer Harkonnenlerden kaçabilirsek. Ve benim rolüm şüphe götürmez. Bene Gesserit Planı için önemli bir soyu taşıyan damızlık bir kısrak.</i></p>

  <p class="heading">"Sana uyanıkken gördüğüm rüyayı anlatmalıyım," dedi Paul. (Şimdi sesinde hiddet vardı.) "Söyleyeceğim şeyi kabul edeceğinden emin olmak için önce sana bir şey söyleyeceğim. Burada, Arrakis'te, bir kız çocuğu doğuracağını biliyorum, kız kardeşimi doğuracağını,"</p>

  <p class="heading">Jessica ellerini çadırın zeminine koydu, korkunun yol açtığı bir sancıyı yatıştırmak için sırtını eğik kumaş duvara dayadı. Hamileliğinin henüz belli olmadığını biliyordu. Yalnızca kendi Bene Gesserit eğitimi vücudundaki belli belirsiz ilk sinyalleri anlamasını ve embriyonun yalnızca birkaç haftalık olduğunu bilmesini sağlıyordu.</p>

  <p class="heading">"Yalnızca hizmet etmek için," diye fısıldadı Jessica, Bene Gesserit düsturuna sarılarak. "Yalnızca hizmet etmek için varız."</p>

  <p class="heading">"Senin Koruyucu Misyon'unun bize bir sığınak satın aldığı yerde," dedi Paul, "Fremenlerin arasında bir yuva bulacağız."</p>

  <p class="heading"><i class="calibre2">Bizim için çölde bir yol hazırlamışlar,</i> dedi Jessica kendi kendine. <i class="calibre2">Ama o, Koruyucu Misyon'u nasıl bilebiliyor?</i> Paul'deki dayanılmaz acayiplik karşısında düştüğü dehşeti bastırmanın gittikçe güçleştiğini fark etti.</p>

  <p class="heading">Paul, yeni bilinciyle, annesinin korkusunu ve her tepkisini görerek, onun karanlık gölgesini, sanki hatları kör edici bir ışıkta belli oluyormuş gibi inceledi. İçini ona karşı duyduğu bir şefkat hissi sarmaya başladı.</p>

  <p class="heading">"Burada olabilecek şeyleri sana anlatmaya başlayamam," dedi Paul. "Görmüş olmama rağmen kendi kendime bile anlatamam. Gelecekle ilgili bu <i class="calibre2">algı</i> üstünde hiçbir kontrolüm yokmuş gibi görünüyor. Bu şey yalnızca oluyor. Yakın gelecek, diyelim bir yıl, bunun bir bölümünü görebiliyorum... Caladandaki Ana Cadde kadar geniş bir <i class="calibre2">yol.</i> Bazı yerleri göremiyorum... gölgede kalıyorlar... bir tepenin arkasındaymış gibi," (ve tekrar rüzgarda savrulan tülbentin yüzeyini düşündü) "...ve yan yollar var..."</p>

  <p class="heading">Bu <i class="calibre2">görmenin</i> anısı içini doldurdukça sessizleşti. Hiçbir önsezi rüyası, yaşamının hiçbir tecrübesi onu, peçesini yırtarak çıplak zamanı ortaya çıkaracak bütünlüğe hazırlamamıştı.</p>

  <p class="heading">Bu tecrübeyi hatırlayınca kendi korkunç amacını tanıdı; yaşamının baskısı, genişleyen bir kabarcık gibi dışarı yayılıyordu... zaman onun önünde geri çekiliyordu...</p>

  <p class="heading">Jessica, çadırın ışık şeridi kumandasını buldu, çalıştırdı. Kısık yeşil ışık gölgeleri gerileterek Jessica'nın korkusunu azalttı. Paul'ün yüzüne baktı, gözlerinde içe dönük bakış vardı. Ve böyle bir bakışı daha önce nerede gördüğünü biliyordu; felaket kayıtlarındaki resimlerde, açlık çeken ya da korkunç bir yara alan çocukların yüzlerinde. Gözler çukura kaçmış, ağız düz bir çizgi halinde, yanaklar çökmüş.</p>

  <p class="heading"><i class="calibre2">Kendi ölümünü bilmeye zorlanmış birinin korkunç bilincinin bakışı,</i> diye düşündü Jessica. Gerçekten, o artık bir çocuk değildi. Paul'ün sözlerinin altında yatan anlam, her şeyi bir kenara iterek zihnini ele geçirmeye başladı. Paul ileriyi, onlar için bir kaçış yolunu görebiliyordu.</p>

  <p class="heading">"Harkonnenlerden kaçmak için bir yol var," dedi Jessica.</p>

  <p class="heading">"Harkonnenler!" diye alay etti Paul. "Çıkar aklından şu dönek insanları." Gözlerini annesine dikip ışık şeridinin aydınlığında yüzünün hatlarını inceledi. Çizgiler onu ele veriyordu.</p>

  <p class="heading">Jessica şöyle dedi: "Kişilere insan deme eğer..."</p>

  <p class="heading">"Çizgiyi nereye çekeceğini bildiğinden bu kadar emin olma," dedi Paul. "Geçmişimizi beraberimizde taşırız. Ve, annem, bilmediğin ve bilmen gereken bir şey var: <i class="calibre2">biz</i> Harkonneniz."</p>

  <p class="heading">Jessica'nın zihni korkutucu bir şey yaptı; sanki tüm hislerini kapatması gerekiyormuş gibi bomboş kaldı. Ama Paul'ün sesi, annesini de birlikte sürükleyerek o engellenemez ilerleyişi sürdürdü.</p>

  <p class="heading">"Bundan sonra ilk ayna gördüğünde yüzünü incele, şimdi benimkini incele. Kendini kör etmediysen izler orada. Ellerime, kemiklerimin duruşuna bak. Eğer bunların hiçbiri seni ikna etmediyse benim sözüme inan. Geleceğe yürüdüm, bir kayda baktım, bir yer gördüm, bütün verileri aldım. Biz Harkonneniz."</p>

  <p class="heading">"Ailenin... kaçak bir kolu," dedi Jessica. "Hepsi bu, değil mi? Bazı Harkonnen kuzenleri..."</p>

  <p class="heading">"Sen Baron'un öz kızısın," dedi Paul ve annesinin ellerini ağzına bastırışını izledi. "Baron gençliğinde birçok zevk tattı ve bir keresinde kendisinin baştan çıkarılmasına izin verdi. Ama bu <i class="calibre2">sizden</i> biri tarafından, Bene Gesserit'in genetik amaçları için yapıldı."</p>

  <p class="heading"><i class="calibre2">Siz</i> deyiş tarzı Jessica'nın yüzüne bir tokat gibi çarptı. Ama bu kafasının çalışmasını sağladı ve oğlunun sözlerini inkar edemedi. Geçmişindeki birçok anlam boşluklarının uçları, şimdi su yüzüne çıkıyor ve birbirine bağlanıyordu. Bene Gesserit'in istediği kız çocuğu, Atreideslerle Harkonnenler arasındaki eski kan davasını bitirmek için değil, soylarındaki bazı genetik faktörleri düzeltmek içindi. <i class="calibre2">Neleri?</i> Bir yanıt aradı.</p>

  <p class="heading">Paul, sanki onun zihnini görebiliyormuş gibi konuştu:</p>

  <p class="heading">"Bana ulaşacaklarını düşünüyorlardı. Ama onların beklediği ben değildim ve ben zamanından önce geldim. Ve <i class="calibre2">onlar</i> bunu bilmiyorlar."</p>

  <p class="heading">Jessica ellerini ağzına bastırdı.</p>

  <p class="heading"><i class="calibre2">Ana Tanrıça! O Kuisatz Haderah!</i></p>

  <p class="heading">Jessica, çok az şeyin gizlenebildiği gözlerle kendisini gördüğünü fark ederek oğlunun önünde kendini korunmasız ve çıplak hissetti. Ve <i class="calibre2">bunun,</i> korkusunun temeli olduğunu biliyordu.</p>

  <p class="heading">"Benim Kuisatz Haderah olduğumu düşünüyorsun," dedi Paul. “Bunu aklından çıkar. Ben beklenmeyen bir şeyim.''</p>

  <p class="heading"><i class="calibre2">Okullardan birine haber vermeliyim,</i> diye düşündü Jessica. <i class="calibre2">Eşleme indeksi ne olduğunu gösterebilir.</i></p>

  <p class="heading">"Onlar çok geç olana kadar benim hakkımda hiçbir şey öğrenmeyecekler," dedi Paul.</p>

  <p class="heading">Jessica, ellerini indirdi ve oğlunun dikkatini başka yöne çekmeye çalışarak: "Fremenler arasında bir yer bulabileceğiz, öyle mi?" diye sordu.</p>

  <p class="heading">"Fremenlerin, Şeyh-hulud'a, Sonsuzluğun Yaşlı Babası'na ithaf ettikleri bir deyişleri vardır," dedi Paul. "Derler ki: 'Karşılaşacağın şeyin değerini bilmeye hazırlıklı ol.'"</p>

  <p class="heading">Ve şöyle düşündü: <i class="calibre2">Evet, annem... Fremenlerin arasında. Mavi gözlerin olacak ve damıtıcı giysine giden filtre boru yüzünden güzel burnunun yanında bir nasır oluşacak... ve kız kardeşimi doğuracaksın: Hançerin Azizesi Alia’yı.</i></p>

  <p class="heading">"Eğer Kuisatz Haderah değilsen," dedi Jessica, "ne..."</p>

  <p class="heading">"Büyük olasılıkla bilemezsin," dedi Paul. "Görene kadar inanmayacaksın"</p>

  <p class="heading">Ve şöyle düşündü: <i class="calibre2">Ben bir tohumum.</i></p>

  <p class="heading">Birdenbire, düşmüş olduğu toprağın ne kadar verimli olduğunu anladı ve bu kavrayışla birlikte, korkunç amaç içini doldurdu, o boş yeri sardı ve onu üzüntüye boğmakla tehdit etti.</p>

  <p class="heading">Önündeki yol boyunca iki ana yol görmüştü; birinde uğursuz yaşlı Baronla karşılaşıp ona "Merhaba, büyükbaba" diyordu. Bu yolun düşüncesi ve yolun üzerindekiler onu tiksindirdi.</p>

  <p class="heading">Diğer yolda, şiddetin dorukları dışında kasvetli belirsizliklerden oluşan uzun bölümler vardı. Orada savaşçı bir din, bahar likörüyle sarhoş olmuş fanatik lejyonların başının üstünde dalgalanan yeşil siyah Atreides sancağıyla birlikte tüm evrene yayılan bir ateş görmüştü. Gurney Halleck ve babasının adamlarından acınacak kadar az sayıda birkaç kişi daha onların arasındaydı. Bu adamların hepsi, babasının kafatası mezarından alınan atmaca sembolünü taşıyordu</p>

  <p class="heading">"Bu yoldan gidemem," diye mırıldandı. "Bu aslında senin okulunun yaşlı cadılarının istediği şey."</p>

  <p class="heading">"Seni anlamıyorum, Paul," dedi annesi.</p>

  <p class="heading">Sessiz kalıp tohum gibi düşündü, önceleri korkunç amaç olarak tecrübe etmiş olduğu kalıtsal bilinçle düşündü. Bundan sonra artık Bene Gesseritlerden ya da İmparator'dan hatta Harkonnenlerden bile nefret edemeyeceğini anladı. Bunların hepsi, ırklarının dağılan mirasını yenilemek ihtiyacıyla, soylarını büyük ve yeni toplanmış gen havuzunda çaprazlamak, karıştırmak ve aşılamak işine bulaşmıştı. Ve ırklar bunun için yalnızca tek bir güvenilir yöntem biliyordu; antik yöntem, yolundaki her şeyi ezip geçen denenmiş ve kesin yöntem: Cihat.</p>

  <p class="heading"><i class="calibre2">Kuşkusuz ben bu yolu seçemem,</i> diye düşündü</p>

  <p class="heading">Ama, aklının gözünde yeniden babasının kafatası mezarını ve onun ortasında dalgalanan yeşil siyah sancakla birlikte şiddeti gördü.</p>

  <p class="heading">Jessica boğazını temizledi, oğlunun sessizliği onu endişelendirmişti. "Ya sonra... Fremenler bizim için kurtuluş mu?"</p>

  <p class="heading">Paul, başını kaldırdı, çadırın yeşil ışığında annesinin yüzünün doğuştan aristokrat hatlarına baktı. "Evet," dedi. "Yollardan biri bu." Başıyla onayladı. "Evet. Bana... Muad'Dib diyecekler, 'Yolu Gösteren.' Evet... böyle çağıracaklar beni."</p>

  <p class="heading">Ve Paul gözlerini kapatarak düşündü: <i class="calibre2">Evet baba, artık senin için yas tutabilirim.</i> Ve gözyaşlarının yanaklarından aktığını hissetti.</p>
</body>
</html>
