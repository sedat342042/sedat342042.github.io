<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Dune Çöl Gezegeni</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <p class="heading"><i class="calibre2"><br class="calibre" /></i></p>

  <p class="heading"><i class="calibre2">Ve o gün doğduğunda, Arrakis evrenin merkezindeydi ve</i> <i class="calibre2">çark dönmeye hazırdı.</i></p>

  <p class="heading3">- Prenses Irulan’ın yazdığı "Arrakis'in Uyanışı"ndan</p>

  <p class="heading"><br class="calibre" /></p>

  <p class="heading">"Şuna bak!" diye fısıldadı Stilgar.</p>

  <p class="heading">Paul Kalkan Duvarı'nın sınırında yüksek bir kaya yarığının içinde Stilgar'ın yanına uzanmıştı, gözünü bir Fremen teleskopunun kolektöründen ayırmıyordu. Yağ merceği, şafakla birlikte altlarındaki havzada görünen hafif bir uzay gemisine odaklanmıştı. Geminin uzun doğu cephesi direkt olarak gelen güneş ışığıyla parıldıyor ama gölgedeki tarafında geceden kalan ışıküreler nedeniyle sarı sarı lumbozlar görünüyordu. Geminin ötesinde, kuzeyden gelen güneş ışığında soğuk pırıltılı Arrakeen şehri uzanıyordu</p>

  <p class="heading">Paul biliyordu ki, Stilgar'ı heyecanlandıran şey gemi değil geminin yalnızca bir orta direk görevi gördüğü yapıydı. Gemi’nin tabanı çevresinde, bin metre çapında bir daire oluşturan çok katlı metal bir kışla... birbirine bağlanmış metal yapraklardan oluşan bir çadır... beş lejyon Sardokar ve Majesteleri imparator Padişah IV. Şaddam’ın geçici meskeni.</p>

  <p class="heading">Paul'ün sol tarafında çömelmiş oturan Gurney Halleck şöyle dedi: "Dokuz kat saydım, içerde epeyce Sardokar olmalı."</p>

  <p class="heading">"Beş lejyon," dedi Paul.</p>

  <p class="heading">"Hava aydınlanıyor," diye tısladı Stilgar. "Senin göz önünde olman hoşumuza gitmiyor, Muad'Dib. Hadi şimdi kayaların arasına dönelim."</p>

  <p class="heading">"Burada son derece güvendeyim," dedi Paul.</p>

  <p class="heading">"Bu gemi fırlatıcı silahlar taşıyor," dedi Gurney.</p>

  <p class="heading">"Kalkanla korunduğumuzu sanıyorlar," dedi Paul. "Bizi görseler bile kimliği bilinmeyen üç kişiye ateş etmezler."</p>

  <p class="heading">Paul havzanın uzak duvarını taramak içi teleskobu çevirdi, çopur sarp kayaları, babasının askerlerinden birçoğunun mezarını işaret eden kapakları gördü. Ve bir an için, bu adamların ruhlarının o sırada aşağıya baktıkları hissine kapıldı Kalkanlı toprakların karşısındaki Harkonnen kaleleri ve kasabaları Fremenlerin eline geçmişti veya bir bitkiden koparılıp solmaya terk edilmiş yapraklar gibi kaynaklarından koparılmışlardı. Düşmana yalnızca bu havza ve içindeki şehir kalmıştı.</p>

  <p class="heading">"Topterle bir bombardıman uçuşu yapmaya kalkışabilirler," dedi Stilgar. "Eğer bizi görürlerse."</p>

  <p class="heading">"Varsın görsünler," dedi Paul. "Bugün ateşe vereceğimiz topterler var... ve biliyoruz ki bir fırtına yolda."</p>

  <p class="heading">Teleskobu şimdi Arrakeen iniş alanının uzak tarafına, orada dizilmiş Harkonnen firkateynlerine ve onların altında yerdeki gönderde hafif hafif dalgalanan bir CHOAM Şirketi sancağına çevirmişti. Ve Lonca'yı, bütün diğerlerini yedekte bekletirken bu iki gruba iniş izni vermeye zorlayan ümitsizliği düşündü. Lonca, çadır kurmadan önce ayağının ucuyla kumun sıcaklığına bakan bir adam gibiydi.</p>

  <p class="heading">"Buradan görülecek yeni bir şey var mı?" diye sordu Gurney. "Korunağa girmeliyiz. Fırtına <i class="calibre2">geliyor."</i></p>

  <p class="heading">Paul dikkatini tekrar dev kışlaya çevirdi. "Kadınlarını bile getirmişler," dedi. "Ve uşaklarıyla hizmetkarlarını da. Ahh, sevgili imparator, ne kadar da kendinizden eminsiniz."</p>

  <p class="heading">"Gizli yoldan adamlar yaklaşıyor," dedi Stilgar. "Otheym ve Korba dönüyor olabilir."</p>

  <p class="heading">"Tamam, Stil," dedi Paul. "Geri dönüyoruz."</p>

  <p class="heading">Ama teleskopla çevreye son bir kez baktı... yüksek gemilerin durduğu düzlüğü, parıldayan metal kışlayı, sessiz şehri ve paralı Harkonnen askerlerinin firkateynlerini inceledi. Sonra kayalık bir uçurumun çevresinden dolaşarak gözden kayboldu. Teleskobun başındaki yerini bir Fedaykin muhafız devralmıştı.</p>

  <p class="heading">Paul, Kalkan Duvarı'nın yüzeyindeki sığ bir çöküntüye girdi. Burası, Fremenlerin yarı saydam bir kamuflaj örtüsünün altına gizlemiş oldukları, kayanın doğal yapısında oluşmuş, yaklaşık otuz metre çapında ve hemen hemen üç metre derinliğinde bir yerdi. Haberleşme donanımı, sağda duvardaki bir deliğin çevresine kümelenmişti. Fremen muhafızlar, çöküntüye dağılıp Muad'Dib'in saldırı emrini beklediler.</p>

  <p class="heading">Haberleşme donanımının yanındaki delikten çıkan iki adam oradaki muhafızlarla konuştu.</p>

  <p class="heading">Paul gözucuyla Stilgar'a baktı ve iki adamın olduğu tarafı başıyla işaret etti. "Sana rapor versinler, Stil."</p>

  <p class="heading">Stilgar onun dediğini yapmak için davrandı.</p>

  <p class="heading">Paul sırtını kayaya dayayıp çömelerek kaslarını esnetti ve doğruldu. Stilgar'ın, iki adamı kayanın içindeki karanlık deliğe geri gönderdiğini gördü; o dar, insan yapısı tünelden havzanın tabanına yapılan uzun inişi düşündü.</p>

  <p class="heading">Stilgar Paul'ün yanına geldi.</p>

  <p class="heading">"Bir silagoyla mesaj gönderemeyecekleri kadar önemli olan şey ne?" diye sordu Paul.</p>

  <p class="heading">"Kuşlarını savaş için saklıyorlar," dedi Stilgar. Haberleşme donanımına bir göz atıp tekrar Paul'e baktı. "Dar bir dalga aralığıyla bile olsa bu şeyleri kullanmak doğru değil, Muad'Dib. Yayının yönünü belirleyip seni bulabilirler."</p>

  <p class="heading">"Yakında beni arayamayacak kadar meşgul olacaklar," dedi Paul. "Adamlar ne rapor verdi?"</p>

  <p class="heading">"Evcil Sardokarlarımız sınırın aşağısındaki Eski Gedik'in yakınında serbest bırakılmışlar ve sahiplerine doğru yola koyulmuşlar. Roket rampaları ve diğer firlatıcı silahlar yerleştirilmiş, insanlar emrettiğin gibi yayılmışlar. Her şey olması gerektiği gibi."</p>

  <p class="heading">Paul sığ kasenin karşı tarafına baktı, kamuflaj örtüsünün süzdüğü ışıkta adamlarını inceledi. Zamanın, bir kayanın üzerinde yürüyen bir böcek gibi süründüğünü hissediyordu</p>

  <p class="heading">"Sardokarlarımız bir birlik taşıyıcısına işaret vermeden önce bir süre tabana kuvvet yürüyecekler," dedi Paul, "izleniyorlar mı?"</p>

  <p class="heading">"İzleniyorlar," dedi Stilgar.</p>

  <p class="heading">Paul'ün yanında duran Gurney Halleck hafifçe öksürdü. "Güvenli bir yere geçsek daha iyi olmaz mıydı?"</p>

  <p class="heading">"Böyle bir yer yok," dedi Paul. "Hava raporu hala lehimize mi?"</p>

  <p class="heading">"Bir fırtınanın büyük büyükannesi geliyor," dedi Stilgar. "Hissetmiyor musun, Muad'Dib?"</p>

  <p class="heading">"Hava gerçekten riskli gibi," diye onayladı Paul. "Ama ben kumu kazıklamanın kesinliğini tercih ederim."</p>

  <p class="heading">"Fırtına bir saat içinde burada olur," dedi Stilgar. İmparator'un kışlasının ve Harkonnen firkateynlerinin göründüğü deliği başıyla işaret etti. "Onlar da biliyorlar. Gökyüzünde tek bir topter bile yok. Her şey içeri çekildi ve bağlandı. Uzaydaki dostlarından hava raporunu almışlar."</p>

  <p class="heading">"Başka araştırma uçuşu yapmadılar mı?" diye sordu Paul.</p>

  <p class="heading">"Dün gece indiklerinden beri hiç yapmadılar," dedi Stilgar. "Burada olduğumuzu biliyorlar. Sanırım zamanı kendileri seçmek için bekliyorlar."</p>

  <p class="heading">"Zamanı biz seçeriz," dedi Paul.</p>

  <p class="heading">Gurney yukarıya bir göz attı, <i class="calibre2">"Onlar</i> seçmemize fırsat bırakırsa," diye homurdandı.</p>

  <p class="heading">"O filo uzayda kalacak," dedi Paul.</p>

  <p class="heading">Gurney başını iki yana salladı.</p>

  <p class="heading">"Hiç seçenekleri yok," dedi Paul. "Baharı yok edebiliriz. Lonca bu riske girmeyi göze alamaz."</p>

  <p class="heading">"Ümitsiz insandan tehlikelisi yoktur," dedi Gurney.</p>

  <p class="heading">"Biz ümitsiz değil miyiz?" diye sordu Stilgar</p>

  <p class="heading">Gurney kaşlarını çatıp ona baktı.</p>

  <p class="heading">"Sen Fremen rüyasıyla yaşamadın," diye uyardı Paul "Stil rüşvet için harcadığımız bütün o suyu ve bu yüzden Arrakis'in yeşillenmesini bekleyişimize eklediğimiz yılları düşünüyor. O..."</p>

  <p class="heading">"Arrrgh," diye homurdandı Gurney.</p>

  <p class="heading">"Neden bu kadar sıkıntılı?" diye sordu Stilgar.</p>

  <p class="heading">"Savaşlardan önce hep sıkıntılı olur," dedi Paul. "Bu Gurney'in tek eğlencesi."</p>

  <p class="heading">Bir kurdu andıran o sırıtış, yavaşça Gurney'in yüzüne yayıldı, damıtıcı giysisinin çene kabının üzerinde bembeyaz dişleri göründü. "Beni, günah çıkarmalarına fırsat kalmadan haklayacağımız bütün o zavallı Harkonnen ruhlarını düşünmek kederlendiriyor," dedi.</p>

  <p class="heading">Stilgar güldü. "Bir Fedaykin gibi konuşuyor."</p>

  <p class="heading">"Gurney doğuştan ölüm komandosudur," dedi Paul. Ve şöyle düşündü: <i class="calibre2">İyi, iyi, düzlükteki birliğe karşı kendimizi denemeden önce biraz sohbet edip kafalarını dağıtsınlar.</i> Kaya duvardaki deliğe baktı; tekrar Gurney'e döndüğünde ozan-savaşçının suratını asmış, arpacı kumrusu gibi düşündüğünü gördü.</p>

  <p class="heading">"Endişe gücü azaltır," diye mırıldandı Paul. "Bunu bir zamanlar bana sen söylemiştin, Gurney."</p>

  <p class="heading">"Dük'üm," dedi Gurney, "benim esas endişem atom silahları. Eğer Kalkan Duvarı'nda bir delik açmak için onları kullanırsanız..."</p>

  <p class="heading">"O tepedeki insanlar bize karşı atom silahı kullanmayacaklar," dedi Paul. "Cesaret edemezler... ve bunun nedeni bizim baharın kaynağını yok etmemizi riske edememeleriyle aynı."</p>

  <p class="heading">"Ama yasak..."</p>

  <p class="heading">"Yasak!" diye haykırdı Paul. "Evler'in birbirlerine karşı atom silahları kullanmasını engelleyen şey yasak değil korku. Büyük Konvansiyon'un ne söylediği gayet açıktır: 'Atom silahlarının insanlara karşı kullanımının cezası gezegenin yok edilmesidir.' Biz Kalkan Duvarı'nı parçalayacağız insanları değil."</p>

  <p class="heading">"Bu fazlasıyla ince bir ayrıntı," dedi Gurney.</p>

  <p class="heading">"Şu yukandaki kılı kırk yaran tipler her aynntıya dikkat edeceklerdir," dedi Paul. "Hadi artık bundan daha fazla bahsetmeyelim"</p>

  <p class="heading">Başını çevirdi, gerçekten bu kadar emin olmak isterdi. Hemen sonra şöyle dedi: "Şehir halkından ne haber? Daha yerlerini almadılar mı?"</p>

  <p class="heading">"Aldılar," diye mırıldandı Stilgar.</p>

  <p class="heading">Paul ona baktı. "Canını sıkan ne?"</p>

  <p class="heading">"Şehirlilere tam olarak güvenilebileceğini hiçbir zaman düşünmemiştim," dedi Stilgar.</p>

  <p class="heading">"Bir zamanlar ben de şehirliydim," dedi Paul.</p>

  <p class="heading">Stilgar kaskatı kesildi. Yüzüne kan hücum etti. "Muad'Dib bunu kastetmediğimi..."</p>

  <p class="heading">"Ne kastettiğim biliyorum, Stil. Ama birisini sınarken kıstas, onun yapacağını sandığın şey değildir. Onun, gerçekten yaptığı şeydir. Bu şehirlilerde Fremen kanı var. Sadece bağlarından nasıl kurtulacaklarını daha öğrenmediler. Onlara biz öğreteceğiz."</p>

  <p class="heading">Stilgar başıyla onayladı, pişmanlık dolu bir sesle konuştu: Bir ömür boyu edinilen alışkanlıklar, Muad'Dib. Topluluk halinde yaşayanları hor görmeyi Cenaze Ovası'nda öğrendik."</p>

  <p class="heading">Paul gözucuyla Gurney'e baktı, onun Stilgar'ı incelediğini gördü. "Söyle, Gurney, şu aşağıdaki şehir halkı Sardokarlar tarafından neden evlerinden sürüldüler?"</p>

  <p class="heading">"Eski bir numara, Dük'üm. Sığınmacılarla yükümüzü artırmayı düşünüyorlar."</p>

  <p class="heading">"Gerillalar o kadar uzun zamandır etkin değiller ki kudretli olanlar onlarla nasıl savaşacaklarını unutmuşlar," dedi Paul. "Sardokarlar ekmeğimize yağ sürdüler. Şehirli kadınlardan bazılarını kendi zevkleri için alıkoydular, karşı koyan erkeklerin kafalarını savaş sancaklarını süslemek için kullandılar. Yaklaşmakta olan savaşa, yalnızca büyük bir sıkıntı... ve efendiler zümresinin değişmesi olasılığı olarak bakacak insanlar arasında bir nefret ateşi yaktılar. Sardokarlar bize asker sağlıyorlar, Stilgar."</p>

  <p class="heading">"Şehirliler hevesli görünüyor," dedi Stilgar.</p>

  <p class="heading">"Nefretleri taze ve sınırsız," dedi Paul. "Bu yüzden onları şok birlikler olarak kullanıyoruz."</p>

  <p class="heading">'Korkunç bir kıyıma uğrayacaklar," dedi Gurney.</p>

  <p class="heading">Stilgar başıyla onayladı.</p>

  <p class="heading">"Onlara olasılıklar anlatıldı," dedi Paul. "Öldürecekleri her Sardokar'ın bizim işimizi biraz daha kolaylaştıracağını biliyorlar. Gördüğünüz gibi, beyler, uğruna ölecekleri bir şeyleri var. Bir halk olduklarını keşfettiler. Uyanıyorlar."</p>

  <p class="heading">Teleskobun başındaki gözcüden mırıltı halinde bir nida yükseldi. Paul kaya yarığına gidip, "Ne oluyor?" diye sordu.</p>

  <p class="heading">"Büyük bir karışıklık var, Muad'Dib," diye tısladı gözcü. "Şu koskoca metal çadırda. Batı Sınır Duvarı'ndan bir arazi arabası geldi, bir kaya kekliğinin yuvasına yaklaşan atmaca gibiydi."</p>

  <p class="heading">"Tutsak Sardokarlarımız geldiler," dedi Paul.</p>

  <p class="heading">"Şu anda bütün iniş alanının çevresinde bir kalkan var," dedi gözcü. "Baharı sakladıkları depolama alanının kıyısında bile havanın titreştiğini görebiliyorum."</p>

  <p class="heading">"Artık kiminle savaştıklarını biliyorlar," dedi Gurney. "Harkonnen hayvanları titresin ve bir Atreides'in hala sağ olması içlerine dert olsun!"</p>

  <p class="heading">Paul teleskobun başındaki Fedaykin'e şöyle dedi: "İmparator'un gemisinin tepesindeki bayrak direğine bak. Eğer oraya benim bayrağım çekilirse..."</p>

  <p class="heading">"Böyle bir şey olmayacak," dedi Gurney. Stilgar'ın şaşkınlıkla kaşlarını çattığını gören Paul şunları söyledi: "Eğer imparator hakkımın yasal olduğunu kabul ederse, Arrakis'e Atreides bayrağı dikerek işaret verecektir. Bu durumda ikinci planı uygulayarak yalnızca Harkonnenlere saldıracağız. Sardokarlar bir kenara çekilip aramızdaki meseleyi halletmemizi bekleyecekler."</p>

  <p class="heading">"Bu gezegen dışı şeylerle ilgili hiçbir tecrübem yok," dedi Stilgar. "Bahsedildiğini duymuştum ama bana pek..."</p>

  <p class="heading">"Ne yapacaklarını bilmek için tecrübeye ihtiyacın yok," dedi Gurney.</p>

  <p class="heading">"Yüksek geminin tepesine yeni bir bayrak çekiyorlar," dedi gözcü. "Bayrak sarı... ortasında kırmızı-siyah bir daire var."</p>

  <p class="heading">"Bu şeytanca bir iş," dedi Paul. "CHOAM Şirketi'nin bayrağı."</p>

  <p class="heading">"Diğer gemilerdeki bayraklarla aynı," dedi Fedaykin muhafız.</p>

  <p class="heading">"Anlamıyorum," dedi Stilgar.</p>

  <p class="heading">"Gerçekten de şeytanca bir iş," dedi Gurney. "Atreides sancağını çekseydi, bunun ifade ettiği şeyin kurallarına göre davranmak zorunda kalacaktı. Çevrede çok fazla gözlemci var. Gönderine Harkonnen bayrağını çekerek de işaret verebilirdi... bu açık bir duyuru olurdu. Ama, yoo... CHOAM paçavrasını çekiyor. Yukarıdakilere..." Gurney uzayı işaret etti. "...kârın nerede olduğunu söylüyor. Burada bir Atreides olup olmamasının umurunda olmadığını söylüyor."</p>

  <p class="heading">"Fırtınanın Kalkan Duvarı'na çarpmasına ne kadar kaldı?" diye sordu Paul.</p>

  <p class="heading">Stilgar arkasını dönüp uzaklaştı, kasenin içindeki Fedaykinlerden birine danıştı. Çok geçmeden geri dönüp şöyle dedi: “Çok az kaldı, Muad'Dib. Beklediğimizden daha az. Bir fırtınanın büyük büyük büyükannesi... belki istediğinden de fazla," dedi Stilgar.</p>

  <p class="heading">"Bu benim fırtınam," dedi Paul ve kendisini duyan Fedaykinlerin yüzündeki sessiz saygıyı gördü. "Bütün dünyayı sallasa bile istediğimden fazla olamaz. Dosdoğru Kalkan Duvarı'na çarpacak mı?"</p>

  <p class="heading">"Öyle yaklaşacak ki hiç fark etmez," dedi Stilgar.</p>

  <p class="heading">Havzaya inen delikten çıkıp yanlarına gelen bir kurye şöyle dedi: "Sardokar ve Harkonnen devriyeleri geri çekiliyor, Muad'Dib."</p>

  <p class="heading">"Fırtınanın havzaya çok fazla kum dökerek görüşü azaltmasını bekliyorlar," dedi Stilgar. "Bizim de onlar gibi güç duruma düşeceğimizi sanıyorlar."</p>

  <p class="heading">"Topçularımıza görüş azalmadan önce nişangahlarını iyice ayarlamalarını söyleyin," dedi Paul. "Fırtına kalkanları yok eder etmez şu gemilerin her birinin burnunu havaya uçurmalılar." Kasenin duvarına çıktı, kamuflaj örtüsünün bir kenarını açıp gökyüzüne baktı. Gökyüzünün karanlığının önünde fırtınanın savurduğu kumun at kuyruğu gibi büküldüğü görülebiliyordu. Paul örtüyü kapatıp, "Adamlarımızı aşağıya göndermeye başla, Stil," dedi</p>

  <p class="heading">"Bizimle gelmiyor musun?" diye sordu Stilgar.</p>

  <p class="heading">"Burada Fedaykinlerle birlikte birazcık daha bekleyeceğim," dedi Paul.</p>

  <p class="heading">Stilgar Gurney’e bakarak, görüyorsun ya, der gibi omuz silkti, kaya duvardaki deliğe girip gölgelerin içinde kayboldu.</p>

  <p class="heading">"Kalkan Duvarı’nı havaya uçuracak tetiği senin ellerine bırakıyorum, Gurney," dedi Paul. "Bunu yaparsın, değil mi?"</p>

  <p class="heading">"Yaparım"</p>

  <p class="heading">Paul bir Fedaykin subayına işaret ederek konuştu: "Otheym, kontrol devriyelerini patlamanın etki alanından çıkarmaya başla. Fırtına kalkana çarpmadan önce oradan çıkmış olmalılar."</p>

  <p class="heading">Adam eğilerek selam verdi ve Stilgar'ı izledi.</p>

  <p class="heading">Gurney kaya yarığının içine eğilip teleskobun başındaki adama şöyle dedi: "Gözlerini güney duvarından ayırma. Biz havaya uçurana kadar tamamen savunmasız olacak."</p>

  <p class="heading">"Zaman sinyalli bir silago gönder," diye emretti Paul.</p>

  <p class="heading">"Bazı arazi arabaları güney duvarına doğru ilerliyor," dedi teleskobun başındaki adam. "Bazıları yoklamak için fırlatıcı silahlar kullanıyor. Bizimkiler emrettiğin gibi vücut kalkanı kullanıyorlar. Arazi arabaları durdu."</p>

  <p class="heading">Aniden oluşan sessizlikte, Paul tepelerinde oynaşan rüzgar ifritlerini duydu... fırtınanın ön cephesi. Örtünün deliklerinden kaseye kum dökülmeye başladı. Bir rüzgar patlaması örtüyü kaptığı gibi uçurdu.</p>

  <p class="heading">Paul, Fedaykin'ine siper almasını işaret etti, tünelin ağzının yakınında duran haberleşme donanımının başındaki adamların yanına gitti. Gurney onun yanında durdu. Paul işaretçinin üzerine eğildi.</p>

  <p class="heading">Birisi şöyle dedi: "Bu fırtınanın büyük büyük <i class="calibre2">büyük</i> büyükannesi, Muad'Dib."</p>

  <p class="heading">Paul kararan gökyüzüne bir göz atıp, "Gurney," dedi, "güney duvarı gözcülerini çek." Fırtınanın yükselen gürültüsünü bastırabilemek için bağırarak emrini tekrar etmek zorunda kaldı.</p>

  <p class="heading">Gurney dediğini yapmak için döndü.</p>

  <p class="heading">Paul yüz filtresini bağladı, damıtıcı giysisinin kapüşonunu sıkıştırdı.</p>

  <p class="heading">Gurney geri döndü.</p>

  <p class="heading">Paul onun omzuna dokundu, işaretçilerin arkasındaki tünelin ağzına yerleştirilmiş tetiği gösterdi. Gurney tünele girip bir eli tetikte gözleri Paul'de durdu.</p>

  <p class="heading">"Hiç mesaj almıyoruz," dedi Paul'ün yanındaki işaretçi. "Çok fazla parazit var."</p>

  <p class="heading">Paul başıyla onayladı, gözünü işaretçinin önündeki zaman ayar kadranından ayırmadı. Hemen ardından, Paul, Gurney'e baktı, elini kaldırdı, dikkatini tekrar kadrana çevirdi. Zaman sayacı yavaş yavaş ilerleyerek son devrine girdi.</p>

  <p class="heading">"Şimdi!" diye bağırdı Paul ve elini indirdi.</p>

  <p class="heading">Gurney tetiğe bastı.</p>

  <p class="heading">Altlarındaki zeminin dalgalanıp sallandığını hissetmelerinden önce sanki tam bir saniye geçmişti. Fırtınanın kükremesine bir gürleme sesi eklendi.</p>

  <p class="heading">Teleskobun başındaki Fedaykin gözcü Paul'ün yanında belirdi, teleskobu koltuğunun altına sıkıştırmıştı. "Kalkan Duvarı yarıldı, Muad'Dib!" diye bağırdı. "Fırtına tepelerinde ve topçularımız çoktan ateşe başladı."</p>

  <p class="heading">Paul havzayı süpürüp geçen fırtınayı ve düşman tarafındaki bütün kalkan engellerini yok eden, kum duvarının içindeki statik yükü düşündü.</p>

  <p class="heading">"Fırtına!" diye bağırdı biri. "Kapalı bir yere girmeliyiz, Muad'Dib!"</p>

  <p class="heading">Kendine gelen Paul, yanaklarının açıkta kalan kısmına iğne gibi batan kumu hissetti. <i class="calibre2">Biz kendimizi adadık,</i> diye düşündü. Kolunu işaretçinin omzuna atıp, "Cihazları bırak! Tünelde onlardan daha var," dedi. Çekilerek uzaklaştırıldığını hissetti, Fedaykinler onu korumak için çevresini sarmıştı. Tünelin ağzından tıkış tıkış girince içerinin daha sessiz olduğunu algıladılar. Bir köşeyi dönüp tavanında ışıküreler olan küçük bir odaya girdiler, ilerde başka bir tünel girişi vardı.</p>

  <p class="heading">Orada cihazlarının başmda oturan başka bir işaretçi vardı.</p>

  <p class="heading">"Çok fazla parazit var," dedi adam.</p>

  <p class="heading">Çevrelerindeki havayı bir kum anaforu doldurdu.</p>

  <p class="heading">"Tüneli izole edin!" diye bağırdı Paul. Aniden oluşan sessizlik emrinin yerine getirildiğini gösterdi. "Havzaya inen yol hala açık mı?" diye sordu Paul.</p>

  <p class="heading">Bir Fedaykin bakıp geldi ve şöyle dedi: "Patlama bir miktar kayanın düşmesine neden olmuş ama mühendisler yolun hala açık olduğunu söylüyorlar. Lazer ışınlarıyla temizliyorlar."</p>

  <p class="heading">"Söyle onlara ellerini kullansınlar!" diye bağırdı Paul. "Aşağıda aktif halde kalkanlar var!"</p>

  <p class="heading">"Dikkat ediyorlar, Muad'Dib." dedi adam ama emri iletmek için döndü.</p>

  <p class="heading">Dışardaki işaretçiler cihazlarını taşıyarak yanlarından geçtiler.</p>

  <p class="heading">"Bu adamlara cihazlarını bırakmalarını söylemiştim!" dedi Paul.</p>

  <p class="heading">"Fremenler cihazlarını terk etmekten hoşlanmaz, Muad'Dib," diye karşı çıktı Fedaykinlerinden biri.</p>

  <p class="heading">"Şu anda adamlar cihazlardan daha önemli," dedi Paul. "Yakında kullanamayacağımız kadar çok cihazımız olacak ya da herhangi bir cihaza ihtiyacımız kalmayacak."</p>

  <p class="heading">Gurney Halleck yanına yaklaştı ve şunları söyledi: "Aşağıya inen yolun açık olduğunu söylediklerini duydum. Burada yüzeye çok yakınız, Efendim, Harkonnenler herhangi bir misillemeye kalkışmasınlar."</p>

  <p class="heading">"Misilleme yapacak durumda değiller," dedi Paul. "Kalkanları olmadığını ve Arrakis'ten gidemeyeceklerini ancak şimdi anlıyorlardır."</p>

  <p class="heading">"Bu arada yeni karargah tam anlamıyla hazır, Efendim," dedi Gurney.</p>

  <p class="heading">"Henüz karargahta bana ihtiyaçları yok," dedi Paul. "Plan bensiz de yürür. Beklemek zorunda olduğumuz..."</p>

  <p class="heading">"Bir mesaj alıyorum, Muad'Dib," dedi haberleşme donanımının başındaki işaretçi. Adam başını iki yana salladı, bir alıcı kulaklığı kulağına bastırdı. "Çok fazla parazit var!" Önündeki not defterine bir şeyler karalamaya başladı, başını sallayarak bekledi, yazdı... bekledi.</p>

  <p class="heading">Paul işaretçinin yanına geçti. Fedaykinler geriye çekilerek ona yer açtı. Adamın ne yazmış olduğuna baktı ve okudu:</p>

  <p class="heading">"Tabr Siyeçi'nde... baskın... tutsaklar... Alia (boşluk) çocukları öldüler... Muad'Dib'in oğlunu (boşluk)..."</p>

  <p class="heading">İşaretçi tekrar başını iki yana salladı.</p>

  <p class="heading">Paul başını kaldırınca Gurney'in kendisine bakmakta olduğunu gördü.</p>

  <p class="heading">"Mesaj karmakarışık," dedi Gurney. "Parazit var. Belki de..."</p>

  <p class="heading">"Oğlum öldü," dedi Paul, bunu söylerken doğru olduğunu biliyordu. "Oğlum öldü... ve Alia bir tutsak... bir rehine." İçinin boşaldığını hissetti, duyguları olmayan bir kabuk gibi. Dokunduğu her şey ölüm ve keder getiriyordu. Ve bu, evrene yayılan bir hastalık gibiydi.</p>

  <p class="heading">Yaşlılara özgü o bilgeliği, sayısız olası yaşamdan kaynaklanan tecrübelerin birikimini hissedebiliyordu. Sanki içinde bir şey kıkır kıkır gülüyor ve ellerini oğuşturuyordu.</p>

  <p class="heading">Ve Paul düşündü: <i class="calibre2">Evren gerçek zulmün doğası hakkında ne kadar az şey biliyor!</i></p>
</body>
</html>
