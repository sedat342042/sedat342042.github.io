<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Dune Çöl Gezegeni</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <p class="heading"><br class="calibre" /></p>

  <p class="heading">Rüyalarla mı boğuşuyorsun?</p>

  <p class="heading">Gölgelerle mi uğraşıyorsun?</p>

  <p class="heading">Ayakta mı uyuyorsun?</p>

  <p class="heading">Zaman akıp gidiyor.</p>

  <p class="heading">Yaşamın çalınıyor.</p>

  <p class="heading">Boş şeylerle oyalanıyorsun,</p>

  <p class="heading">Sen ahmaklığının kurbanısın.</p>

  <p class="heading3">- Cenaze Ovasında Jamis için Ağıt, Prenses Irulan'ın yazdığı "Muad'Dib'in Şarkıları"ndan</p>

  <p class="heading"><br class="calibre" /></p>

  <p class="heading">Leto evinin girişinde durmuş, tek bir süspansörlü lambanın ışığında bir notu inceliyordu. Şafağa henüz birkaç saat vardı ve yorgun olduğunu hissediyordu. Notu, bir Fremen haberci dışarıdaki muhafızlara az önce, karargahından gelen Dük eve vardığı sırada getirmişti.</p>

  <p class="heading">Notta şöyle yazıyordu: "Gündüz vakti bir duman kolonu, gece vakti bir ateş sütunu."</p>

  <p class="heading">İmza yoktu.</p>

  <p class="heading"><i class="calibre2">Bu ne anlama geliyor acaba?</i> diye düşündü.</p>

  <p class="heading">Haberci yanıt beklemeden ve soru sorulmasına fırsat bırakmadan gitmişti. Dumansı bir gölge gibi gecenin içine kayıvermişti.</p>

  <p class="heading">Leto, kağıdı, daha sonra Hawat'a göstermeyi düşünerek ceketinin cebine tıkıştırdı. Alnına düşen bir bukleyi düzeltip derin bir nefes aldı. Yorgunluğa karşı aldığı hapların etkisi geçmeye başlamıştı. Ziyafetten bu yana iki uzun gün geçmişti, uyumayalı daha da uzun zaman olmuştu.</p>

  <p class="heading">Bütün askeri sorunlardan daha önemlisi, Hawat'ın, Jessica'yla görüşmesini anlattığı endişe verici bir toplantı olmuştu</p>

  <p class="heading"><i class="calibre2">Jessica'yı uyandırsam mı acaba?</i> diye düşündü. <i class="calibre2">Bu gizlilik oyununu daha fazla sürdürmek için hiçbir neden yok. Yoksa</i> <i class="calibre2">var mı?</i></p>

  <p class="heading"><i class="calibre2">Şu kahrolasıca lanet Duncan Idaho!</i> Başını iki yana salladı. <i class="calibre2">Hayır, Duncan değil Jessica'ya baştan sırrımı söylememekle ben hata ettim. Bunu, daha fazla zarara neden olmadan şimdi yapmalıyım.</i></p>

  <p class="heading">Bu karar kendini daha iyi hissetmesine neden oldu ve girişten aceleyle çıkıp Büyük Salon'a geçti, aile kanadına doğru giden geçitlerde koşturmaya başladı.</p>

  <p class="heading">Servis bölümüne ayrılan dönemeçte durakladı. Servis geçidinin ilerisinde bir yerden tuhaf bir viyaklama geliyordu. Leto sol elini kalkan kemerinin düğmesinin üstüne koydu, kincalını sağ eline aldı. Hançer bir güvenlik duygusu sağladı. Bu tuhaf ses ürpermesine neden olmuştu.</p>

  <p class="heading">Dük, servis geçidinde, yetersiz aydınlatmaya lanet ederek yavaş yavaş ilerledi. Burada süspansörlülerin en küçükleri yaklaşık sekiz metre arayla yerleştirilmiş ve en kısık seviyeye ayarlanmıştı. Karanlık taş duvarlar, ışığı yutuyordu.</p>

  <p class="heading">Önündeki karanlığın içinde yere boylu boyunca uzanmış donuk bir yığın görünüyordu.</p>

  <p class="heading">Leto bir an duraksadı, tam kalkanını çalıştıracaktı ki, hareketlerini ve işitmesini sınırlayacağından... ve ele geçirilen lazer silahları içini şüpheyle doldurduğundan bundan vazgeçti.</p>

  <p class="heading">Sessizce gri yığına doğru ilerledi ve bunun bir insan, taşın üstüne yüzükoyun yatmış bir adam olduğunu gördü. Leto ayağıyla adamı çevirdi, elinde hançeriyle, kısık ışıkta adamın yüzünü görmek için eğildi. Bu kaçakçı Tuek'ti, göğsünün altında ıslak bir leke vardı. Ölü gözleri boş bir karanlıkla bakıyordu. Leto lekeye dokundu, sıcaktı.</p>

  <p class="heading"><i class="calibre2">Bu adam burada nasıl olmuş olabilir?</i> diye sordu Leto kendi kendine. <i class="calibre2">Onu kim öldürmüş?</i></p>

  <p class="heading">Viyaklama burada daha yüksekti. Ses, evin ana kalkan jeneratörünü yerleştirdikleri merkezi odaya giden yan geçidin ilerisinden geliyordu.</p>

  <p class="heading">Dük, eli kemerin düğmesinde, kincalı hazır bir halde cesedin yanından geçti, geçitte ilerledi ve köşeden kalkan jeneratörü odasına doğru baktı.</p>

  <p class="heading">Birkaç adım ötede, yere başka bir gri yığın uzanmıştı ve Dük sesin kaynağının bu olduğunu hemen anladı. Siluet, acı çeken bir yavaşlıkla, nefes nefese, mırıldanarak ona doğru süründü</p>

  <p class="heading">Leto aniden içini daraltan korkuyu yatıştırdı, hızla ileri atıldı, sürünen bedenin yanına çömeldi. Bu Mapes'ti, Fremen kahya; kadının saçları karmakarışık olmuş, üstü başı dağılmıştı. Koyu renk bir lekenin donuk parlaklığı sırtından yan tarafına doğru yayılıyordu. Dük omzuna dokununca kadın dirseklerinin üzerinde doğruldu ve ona bakabilmek için başını yukarı kaldırdı; gözleri kara gölgeli bir boşluktu</p>

  <p class="heading">"Sizsiniz," dedi nefes nefese. "Öldürdüler... muhafız... yolladı... Tuek... geldi... kaçırmak... Leydi'mi... siz... siz... burada... hayır..." Öne doğru düştü, başı gürültüyle taşa çarptı.</p>

  <p class="heading">Leto, nabız var mı diye şakağına dokundu. Yoktu. Lekeye baktı: sırtından bıçaklanmıştı. Kim? Kafası hızla çalışıyordu. Mapes, birinin bir muhafızı öldürdüğünü mü kastetmişti? Ya Tuek; onu Jessica mı çağırtmıştı? Niçin?</p>

  <p class="heading">Ayağa kalkmaya davrandı. Altıncı hissi onu uyardı. Elini yıldırım hızıyla kalkanın düğmesine uzattı, çok geç kalmıştı. Kolunun yan tarafına çarpıp uyuşturan bir darbe hissetti. Acıyan koluna saplanmış küçük bir ok gördü, yukarıya doğru yayılan felci algıladı. Kafasını kaldırıp geçide bakmak için harcadığı çaba acı verdi.</p>

  <p class="heading">Jeneratör odasının açık kapısında Yueh duruyordu. Kapının üstündeki parlak bir süspansörlünün ışığında yüzü sapsarı görünüyordu. Arkasındaki oda sessizdi, jeneratörlerden ses çıkmıyordu.</p>

  <p class="heading"><i class="calibre2">Yueh!</i> diye düşündü Leto. <i class="calibre2">Ev jeneratörlerine sabotaj yapmış! Tamamen korunmasız kaldık!</i></p>

  <p class="heading">Yueh, bir ok tabancasını cebine koyup ona doğru yürümeye başladı.</p>

  <p class="heading">Leto hala konuşabildiğini anladı, nefes nefese: "Yueh!" dedi, "Nasıl?" Ardından felç bacaklarına ulaştı ve sırtı taş duvara dayalı bir halde zemine doğru kaydı.</p>

  <p class="heading">Eğilip Leto'nun alnına dokunurken Yueh'nin yüzünde üzgün bir bakış vardı. Dük dokunuşu hissedebildiğini fark etti ama uzaktı... donuktu.</p>

  <p class="heading">"Oktaki selektif bir ilaçtır," dedi Yueh. "Konuşabilirsiniz ama tavsiye etmem." Hole şöyle bir baktı, tekrar Leto'nun üzerine eğildi, oku çıkarıp bir kenara attı. Taşların üzerinde tıngırdayan okun sesi, Dük'ün kulağına belli belirsiz ve uzaktan geldi.</p>

  <p class="heading"><i class="calibre2">Yueh olamaz,</i> diye düşündü Leto. <i class="calibre2">O şartlandırılmıştı.</i></p>

  <p class="heading">"Nasıl?" diye fısıldadı Leto.</p>

  <p class="heading">“Üzgünüm, sevgili Dük'üm ama bundan daha baskın çıkacak şeyler <i class="calibre2">oluyor."</i> Alnındaki elmas dövmeye dokundu. "Ben kendim de bunu çok garip buluyorum, yani ateş vicdanımı bastırmayı; ama birini öldürmek istiyorum. Evet, gerçekten bunu istiyorum. Hiçbir şey bunu yapmamı engelleyemez."</p>

  <p class="heading">Başını eğip Dük'e baktı. "Yo, sizi değil, sevgili Dük'üm.</p>

  <p class="heading">Baron Harkonnen'i. Baron'u öldürmek istiyorum."</p>

  <p class="heading">"Bar... on Har..."</p>

  <p class="heading">"Susun, lütfen, zavallı Dük'üm. Fazla zamanınız kalmadı. Siz Narcal'da düştükten sonra ağzınıza taktığım dişin değiştirilmesi gerekiyor. Az sonra sizi bayıltıp o dişi değiştireceğim." Elini açtı, avucunun içindeki bir şeye baktı. "Tam bir kopya, içine, çok ince bir çalışmayla sinire benzetilmiş bir şey yerleştirildi. Sıradan dedektörlerden, hatta hızlı bir taramadan bile kaçacaktır. Sertçe ısırırsanız kaplaması kırılır. Sonra, nefesinizi kuvvetli bir şekilde verdiğiniz zaman çevrenizdeki havayı zehirli, son derece öldürücü bir gazla doldurursunuz.</p>

  <p class="heading">Leto gözlerini Yueh'ye dikti, adamın gözlerindeki çılgınlığı, kaşlarının üstündeki ve çenesindeki ter damlalarını gördü</p>

  <p class="heading">"Her durumda ölecektiniz, zavallı Dük'üm," dedi Yueh. "Ama ölmeden önce Baron'a yaklaşacaksınız. Sizin, ona saldırmak için son bir gücünüz kalmayacak kadar ilaçlarla sersemletilmiş olduğunuza inanacak. Ve siz ilaç verilip bağlanmış olacaksınız. Ama saldırı garip şekillerde olabilir. Ve siz dişi hatırlayacaksınız. <i class="calibre2">Diş,</i> Dük Leto Atreides. Dişi hatırlayacaksınız."</p>

  <p class="heading">Yaşlı doktor eğildi, eğildi; sonunda yüzü ve sarkık bıyıkları Leto'nun daralan görüş alanını kapladı.</p>

  <p class="heading">"Diş," diye mırıldandı Yueh.</p>

  <p class="heading">"Niçin?" diye fısıldadı Leto.</p>

  <p class="heading">Yueh, Dük'ün yanına, bir dizinin üstüne çöktü. "Baron'la bir şeytan pazarlığı yaptım. Ve onun, payına düşeni yerine getirdiğinden emin olmak zorundayım. Onu gördüğüm zaman bunu bileceğim. Baron'a baktığım zaman bunu <i class="calibre2">bileceğim.</i> Ama bedelini ödemeden onun huzuruna asla çıkamam. Bedel sizsiniz, zavallı Dük'üm. Ve bunu bileceğim, onu gördüğüm zaman. Zavallı Wanna'm bana birçok şey öğretmişti, bunlardan biri de büyük gerilim altında doğrunun kesinliğini anlamaktı. Bunu her zaman yapamam ama Baron'u gördüğüm zaman, o zaman <i class="calibre2">bileceğim."</i></p>

  <p class="heading">Leto, Yueh'nin elindeki dişe bakmaya çalıştı. Bunun bir kabus olduğunu düşündü, gerçek olamazdı.</p>

  <p class="heading">Yueh'nin mor dudakları bir gülümsemeyle yukarı doğru kıvrıldı. "Baron'a yeterince yaklaşamayacağım yoksa bunu kendim yapardım. Hayır. Beni güvenli bir mesafede tutacaklar. Ama, siz... işte! Siz, benim sevgili silahım! Onun yakınında olmanızı isteyecek; şeytanca bir zevk almak ve biraz böbürlenmek için"</p>

  <p class="heading">Leto, Yueh'nin çenesinin sol tarafındaki bir kasın, kendisini neredeyse hiptonize ettiğini fark etti. Adam konuştukça kas bükülüyordu.</p>

  <p class="heading">Yueh eğildi. "Ve siz, iyi kalpli Dük'üm, değerli Dük'üm, bu dişi hatırlamak zorundasınız." Dişi, başparmağıyla işaret parmağı arasında tutup kaldırdı. "Size kalan yalnızca bunu yapmak"</p>

  <p class="heading">Leto'nun ağzı kıpırdadı ama ses çıkmadı, ardından:</p>

  <p class="heading">"Reddediyorum."</p>

  <p class="heading">"Yo, hayır. Reddetmemelisiniz. Çünkü bu küçük hizmete karşılık sizin için bir şey yapıyorum. Oğlunuzu ve kadınınızı kurtaracağım. Başka hiç kimse bunu yapamaz. Hiçbir Harkonnen'in onlara erişemeyeceği bir yere götürülebilirler."</p>

  <p class="heading">"Nasıl... kurtar... onları?" diye fısıldadı Leto.</p>

  <p class="heading">"Onları ölmüş gibi gösterip; Harkonnen adını duyduğunda hançerini çekecek, bir Harkonnen'in oturduğu sandalyeyi yakacak, bir Harkonnen'in yürüdüğü yere tuz serpecek kadar Harkonnenlerden nefret eden insanların arasında saklayarak." Leto'nun çenesine dokundu. "Çenenizde bir şey hissedebiliyor musunuz?"</p>

  <p class="heading">Dük yanıt veremediğini fark etti. Çekiştirildiğini belli belirsiz hissetti, Yueh'nin elinde dukalığın mühür yüzüğünü göldü</p>

  <p class="heading">"Paul için," dedi Yueh. "Az sonra bayılacaksınız. Hoşçakalın, zavallı Dük'üm. Tekrar karşılaştığımız zaman konuşmak için hiç vaktimiz olmayacak."</p>

  <p class="heading">Soğuk bir uzaklık hissi Leto'nun çenesinden yanaklarına doğru yayıldı. Gölgeli hol, merkezinde Yueh'nin mor dudakları olacak şekilde toplu iğne başı kadar kaldı.</p>

  <p class="heading">"Dişi hatırlayın!" diye tısladı Yueh. "Diş!"</p>
</body>
</html>
