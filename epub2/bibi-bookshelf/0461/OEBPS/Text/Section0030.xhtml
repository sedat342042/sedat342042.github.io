<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Dune Çöl Gezegeni</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <p class="heading"><i class="calibre2">Alametleri, delilleri ve kehanetleriyle birlikte Kizara</i> <i class="calibre2">Tafvidleri aramızda olan bu Fremen dinsel uyarlaması, şimdi</i> <i class="calibre2">"Evrenin Sütunları" olarak tanıdığımız şeyin kaynağıdır.</i> <i class="calibre2">Derin güzelliği, eski kalıplara dayanan o heyecan</i> <i class="calibre2">verici müzikle ortaya çıkan ama yeni uyanışla damgalanan</i> <i class="calibre2">Arrakis'in gizemli karışımını bize onlar getirdiler. Kim, "Yaşlı</i> <i class="calibre2">Adamın İlahisi"ni duyup da derinden etkilenmez?</i></p>

  <p class="heading"><i class="calibre2">Sürüklüyorum ayaklarımı bir çölde</i></p>

  <p class="heading"><i class="calibre2">Seraplar ev sahibi telaşı içinde.</i></p>

  <p class="heading"><i class="calibre2">Zafere doymadan, tehlikeye aç,</i></p>

  <p class="heading"><i class="calibre2">Dolaştım al-Kulab’ın ufuklarını,</i></p>

  <p class="heading"><i class="calibre2">İzleyerek peşimdeki bana aç,</i></p>

  <p class="heading"><i class="calibre2"><br class="calibre" /></i></p>

  <p class="heading"><i class="calibre2">Zamanın erittiği dağları.</i></p>

  <p class="heading"><i class="calibre2">Ve hızla yaklaşan serçeleri gördüm,</i></p>

  <p class="heading"><i class="calibre2">Saldıran kurtlardan daha cüretkar.</i></p>

  <p class="heading"><i class="calibre2">Gençliğimin ağacına kondular.</i></p>

  <p class="heading"><i class="calibre2">Ve duydum hepsi üşüştüler dallarıma.</i></p>

  <p class="heading"><i class="calibre2">Av oldum pençeleriyle gagalarına!</i></p>

  <p class="heading3">- Prenses Irulan'ın yazdığı "Arrakis'in Uyanışı"ndan</p>

  <p class="heading"><br class="calibre" /></p>

  <p class="heading">Adam sürünerek bir kumulun tepesine çıktı. Öğlen güneşinin göz kamaştırıcı ışığına yakalanmış bir toz zerreciğiydi. Üstünde yalnızca bir cüppeden kalan yırtık kumaş parçaları vardı, paçavraların arasındaki çıplak teni sıcağa maruz kalıyordu. Cüppenin kapüşonu yırtılmıştı ama adam giysiden yırttığı bir şeridi türban gibi başına bağlamıştı. Seyrek sakalı ve kalın kaşlarıyla aynı renkteki kumral saç tutamları türbanından dışarı çıkmıştı. Mavi içinde mavi gözlerinin altındaki koyu renk bir lekenin kalıntıları yanaklarına yayılıyordu. Bıyığının ve sakalının üstündeki keçeleşmiş bir yassılık, damıtıcı giysi borusunun burundan su ceplerine giden yolunu gösteriyordu.</p>

  <p class="heading">Adam kumulun tepesinde, kolları diğer taraftan aşağı sarkarak yayılıp kaldı. Sırtında, kollarında ve bacaklarında kan pıhtılaşmıştı. Sarı-yeşil kum parçaları yaralarına yapışmıştı. Ellerini yavaş yavaş gövdesinin altına soktu, ellerinden güç alarak ayağa kalktı ve sallanarak ayakta durdu. Ve bu neredeyse gelişigüzel harekette bile, bir zamanlar hareketlerine hakim olan o titizliğin izi vardı.</p>

  <p class="heading">"Ben Liet-Kynes," dedi kendini boş ufka tanıtarak, sesi o eski gücünün kötü bir kopyasıydı. "Ben İmparator Majestelerinin Gezegenbilimcisiyim," diye fısıldadı, "Arrakis'in gezegen ekolojisti. Bu diyar benden sorulur."</p>

  <p class="heading">Sendeledi ve rüzgar alan tarafın sert yüzeyine yanlamasına düştü. Elleri kumu hafifçe kazıdı.</p>

  <p class="heading"><i class="calibre2">Bu kum benden sorulur,</i> diye düşündü.</p>

  <p class="heading">Yarı çılgın bir halde olduğunu, kumu kazarak içine girip, nisbeten daha serin alt tabakayı bularak kendini bununla örtmesi gerektiğini fark etti. Ama bu kumun altında bir yerlerden ön-bahar cebinin keskin ve yarı tatlı kokusunu hala alabiliyordu. Bu olaydaki tehlikeyi diğer Fremenlerin hepsinden daha iyi biliyordu. Ön-bahar kütlesinin kokusunu alabiliyorsa, bu, kumun derinliklerindeki gazın patlama basıncına yaklaşmakta olduğu anlamına gelirdi. Buradan kaçmak zorundaydı.</p>

  <p class="heading">Elleri, kumulun yüzeyinde hafifçe eşelendi.</p>

  <p class="heading">Net ve belirli bir düşünce zihnine yayıldı: <i class="calibre2">Bir gezegenin gerçek serveti topraklarında yatar, uygarlığın bu temel kaynağında nasıl bir payımız vardır; tarım.</i></p>

  <p class="heading">Ve zihninin uzun süredir tek bir şeye sabitlenip bundan kurtulamamasının ne kadar garip olduğunu düşündü. Harkonnen askerleri, onu burada suyu ve damıtıcı giysisi olmadan bırakmışlardı; eğer çöl öldürmezse bir solucanın kapacağını düşünerek. Onu, kendi gezegeninin ıssız ellerinde yavaş yavaş ölmeye bırakmanın eğlenceli olduğunu düşünmüşlerdi.</p>

  <p class="heading"><i class="calibre2">Fremenleri öldürmek Harkonnenlere daima zor gelmiştir,</i> diye düşündü. <i class="calibre2">Biz kolay kolay ölmeyiz. Şu anda ölmüş olmalıydım... az sonra öleceğim... ama bir ekolojist olmayı bırakamıyorum.</i></p>

  <p class="heading">"Ekolojinin en büyük işlevi sonuçları anlamaktır."</p>

  <p class="heading">Ses onu çok şaşırttı çünkü sesi tanımıştı ve sahibinin ölü olduğunu biliyordu. Bu, kendisinden önce burada gezegen-bilimci olan babasının sesiydi; uzun zaman önce ölen, Sıva Havzası'ndaki mağarada öldürülen babasının.</p>

  <p class="heading">"Kendini büyük bir çıkmaza soktun, oğlum," dedi babası. "O Dük'ün oğluna yardım etmeye kalkışmanın sonuçlarını bilmeliydin."</p>

  <p class="heading"><i class="calibre2">Çıldırıyorum,</i> diye düşündü Kynes.</p>

  <p class="heading">Ses sağ tarafından geliyor gibiydi. Kynes o yöne bakmak için yüzünü kuma sürterek çevirdi; kumulun göz kamaştırıcı güneş ışığındaki hararet ifritleriyle dans eden bir kıvrımı dışında hiçbir şey yoktu.</p>

  <p class="heading">"Bir sistemde ne kadar çok yaşam varsa, yaşam için o kadar çok yer vardır," dedi babası.</p>

  <p class="heading">Ve ses bu sefer solundan arka taraftan geldi.</p>

  <p class="heading"><i class="calibre2">Niye dolaşıp duruyor?</i> diye sordu Kynes kendi kendine. <i class="calibre2">Onu görmemi istemiyor mu?</i></p>

  <p class="heading">"Yaşam, yaşamı desteklemek için ortamın kapasitesini artırır," dedi babası. "Yaşam ihtiyaç duyulan besinleri daha kolay bulunur hale getirir. Organizmadan organizmaya olan o harikulade kimyasal etkileşim yoluyla sisteme daha fazla enerji bağlar."</p>

  <p class="heading"><i class="calibre2">Niye aynı konudan bahsedip duruyor?</i> diye sordu Kynes kendi kendine. <i class="calibre2">Daha on yaşında bile değilken bunları biliyordum.</i></p>

  <p class="heading">Bu diyardaki çoğu vahşi hayvan gibi leş yiyici olan çöl atmacaları, üzerinde daireler çizmeye başlamıştı. Kynes elinin yanından bir gölgenin geçtiğini gördü, yukarı bakmak için kafasını daha fazla çevirmeye çabaladı. Kuşlar gümüş mavisi gökyüzünde bulanık bir lekeydi; uzakta Kynes'ın üzerinde yüzen kurum zerreleri.</p>

  <p class="heading">"Biz genelciyiz," dedi babası. "Gezegen genelindeki sorunların çevresine kesin sınırlar çizemezsin. Gezegenbilim bir deneme yanılma bilimidir."</p>

  <p class="heading"><i class="calibre2">Bana ne söylemeye çalışıyor acaba?</i> diye düşündü Kynes. <i class="calibre2">Benim anlayamadığım bazı sonuçlar mı var?</i></p>

  <p class="heading">Yanağı sıcak kumun üstüne düştü ve ön-bahar gazlarının altındaki yanık kaya kokusunu aldı. Aklının mantıklı bir köşesinde şu düşünce oluştu: <i class="calibre2">Şu tepemdekiler leş yiyici kuşlar. Belki Fremenlerimden bazıları onları görüp araştırmaya gelir.</i></p>

  <p class="heading">"Çalışan bir gezegenbilimcinin en önemli aracı insanlardır," dedi babası, "insanların arasına ekoloji bilgisini ekmelisin. Tamamen yeni bir ekoloji notasyonu yaratmamın nedeni budur."</p>

  <p class="heading"><i class="calibre2">Çocukken bana söylediği şeyleri tekrar ediyor,</i> diye düşündü Kynes.</p>

  <p class="heading">Serinlemeye başladı ama aklındaki o mantıklı köşe şöyle dedi: <i class="calibre2">Güneş tepende Damıtıcı giysin yok ve sıcaktan yanıyorsun; güneş vücudunun nemini alıp götürüyor.</i></p>

  <p class="heading">Parmakları güçsüz bir şekilde kumu kavradı.</p>

  <p class="heading"><i class="calibre2">Bana bir damıtıcı giysi bile bırakamadılar!</i></p>

  <p class="heading">"Havada nem olması, canlı bedenlerdeki aşırı hızlı buharlaşmayı önler," dedi babası.</p>

  <p class="heading"><i class="calibre2">Niye gün gibi aşikar şeyleri tekrarlayıp duruyor acaba"</i> diye düşündü Kynes.</p>

  <p class="heading">Havadaki nemi düşünmeye çalıştı: bu kumulu örten çim... altında bir yerlerde açık su, akarak çölü geçen uzun bir kanata ve iki yanında ağaçlar... Kitaplardaki çizimler dışında hiç gökyüzüne açık su görmemişti. Açık su... sulama suyu... bir hasat mevsiminde bir hektar araziyi sulamak için beş bin metre küp su gerekir, diye hatırladı.</p>

  <p class="heading">"Arrakis'teki ilk hedefimiz" dedi babası, "çayırlık arazilerdir. Mutasyona uğramış yokluk otlarıyla işe başlayacağız. Çayırlarda nem bloke ettiğimizde, yayla ormanlarına geçebiliriz. Ardından da rüzgarın çaldığını tekrar ele geçirmek için, sık sık esen rüzgarların yoluna sıra sıra dizilecek nem yoğuşturucu rüzgar kapanlarıyla birlikte birkaç açık su kütlesi yerleştirebiliriz; tabii bunlar başlangıçta küçük olacak. Gerçek bir siroko, bir nemli rüzgar yaratmalıyız. Ama rüzgar kapanlarının gerekliliğini de asla inkar edemeyiz."</p>

  <p class="heading"><i class="calibre2">Hep bana ders veriyor,</i> diye düşündü Kynes. <i class="calibre2">Neden çenesini kapamıyor? Ölmekte olduğumu göremiyor mu?</i></p>

  <p class="heading">"Sen de öleceksin," dedi babası, "eğer şu anda altındaki kumun derinliklerinde şekillenen balondan kaçmazsan. O orada ve sen bunu biliyorsun. Ön-bahar gazlarının kokusunu alabiliyorsun. Küçük yaratanların, sularının bir bölümünü kaybederek bu kütleye vermeye başladıklarını biliyorsun."</p>

  <p class="heading">Altında su olduğu düşüncesi deli ediciydi. Şimdi onu gözünün önüne getirebiliyordu; yarı bitki yarı hayvan olan derimsi küçük yaratanlar tarafından geçirgen kaya katmanlarında bloke edilmiş ve berrak, saf, sıvı, yatıştırıcı bir soğuk su akıntısını oraya döken o ince çatlak...</p>

  <p class="heading"><i class="calibre2">Bir ön-bahar kütlesine!</i></p>

  <p class="heading">Nefes alıp keskin tatlılığı kokladı. Çevresindeki koku öncekinden çok daha yoğundu.</p>

  <p class="heading">Kynes dizlerinin üstünde doğruldu, bir kuş çığlığı ve kanatların aceleyle çırpılışını duydu.</p>

  <p class="heading"><i class="calibre2">Burası bahar çölü,</i> diye düşündü. <i class="calibre2">Gündüz güneşinde bile etrafta Fremenler olmalı. Kesinlikle kuşları görüp araştırmaya gelebilirler.</i></p>

  <p class="heading">"Toprak boyunca hareket, hayvan yaşamı için bir ihtiyaçtır," dedi babası. "Göçebe insanlar da aynı ihtiyacı duyar. Geçtikleri yollar, su, yiyecek ve minerallere karşı duyulan fiziksel ihtiyaçlara uyum gösterir. Şimdi bu yolları kontrol etmeli, onu kendi amaçlarımız için düzenlemeliyiz."</p>

  <p class="heading">"Kapa çeneni, ihtiyar," diye mırıldandı Kynes.</p>

  <p class="heading">"Arrakis'te, daha önce bütün bir gezegen için hiç denenmemiş bir şey yapmalıyız," dedi babası. "Su döngüsünü sağlamak ve yeni bir tür toprak yapısı oluşturmak için insanı yapıcı bir ekolojik güç olarak kullanmalıyız; bu güç adapte olmuş terraform yaşamı getirecek: oraya bir bitki, buraya bir hayvan, şuraya bir insan"</p>

  <p class="heading">"Kapa çeneni!" dedi Kynes hırıltılı bir sesle.</p>

  <p class="heading">"Solucanlar ve bahar arasındaki ilişki hakkında bize ilk ipucunu veren geçtikleri yollar oldu," dedi babası.</p>

  <p class="heading"><i class="calibre2">Solucan,</i> diye düşündü Kynes anlık bir umutla. <i class="calibre2">Bu balon patladığında kesin bir yaratan gelir. Ama kancam yok. Kancalarım olmadan büyük bir yaratana nasıl tırmanırım?</i></p>

  <p class="heading">Kalan azıcık gücünü de yokeden bir hüsrana kapılabilirdi. Su öyle yakındı ki... yüz metre kadar altındaydı; bir solucanın geleceği kesindi, ama onu yüzeyde yakalaması ve ondan yararlanması mümkün değildi.</p>

  <p class="heading">Kynes, kumun üzerinde öne doğru atıldı, hareketlerinin açmış olduğu sığ çöküntüye kayarak geri döndü. Sol yanağını dayadığı kumun sıcaklığını hissediyordu, ama bu algı uzaktı.</p>

  <p class="heading">"Arrakis ortamı, yerli yaşam biçimlerinin evrimsel seyrinin ayrılmaz bir parçası haline gelmiştir," dedi babası. "Ne garip değil mi; çok az insan kafasını bahardan kaldırıp, geniş bitki örtüsü olmaksızın burada sağlanan ideale yakın azot-oksijen-C02 dengesini merak etmiştir. Gezegenin enerji küresi, görmek ve anlamak için oradadır; insafsız bir süreç ama yine de bir süreç. İçinde bir boşluk mu var? O zaman bir şey bu boşluğu doldurur. Bilim, açıklandıktan sonra gün gibi ortada olduğu anlaşılan o kadar çok şeyden oluşur ki. Küçük yaratanın orada olduğunu, kumun derinliklerinde olduğunu biliyordum, onu görmeden çok uzun zaman önce."</p>

  <p class="heading">"Lütfen bana ders vermeyi kes, baba," diye fısıldadı Kynes.</p>

  <p class="heading">Uzanmış duran elinin yakınına kumun üstüne bir atmaca kondu. Kynes, hayvanın kanatlarını kapadığını, kendisine bakmak için başını eğdiğini gördü. Haykırmak için enerji topladı. Kuş iki adım geriye sıçradı ama bakmaya devam etti.</p>

  <p class="heading">"Bundan önce, insanlar ve onların yaptıkları, gezegenlerinin yüzeyinde bir felaket olmuştur," dedi babası. "Doğa, felaketleri telafi etmeye, onları gidermeye ya da azaltmaya, kendi yöntemiyle onları sistemin içine dahil etmeye eğilimlidir."</p>

  <p class="heading">Atmaca kafasını içeri çekti, kanatlarını açıp tekrar kapadı. Dikkatini Kynes’ın uzanmış eline çevirdi.</p>

  <p class="heading">Kynes, artık ona haykıracak gücünün kalmadığını hissetti.</p>

  <p class="heading">"Ortak yağma ve gaspın tarihsel sistemi Arrakis'te işlemez," dedi babası. "Senden sonra gelecekleri düşünmeden ihtiyacın olan şeyleri çalmayı sonsuza dek sürdüremezsin. Bir gezegenin fiziksel nitelikleri, ekonomik ve politik kayıtlarında vardır. Kayıtlar önümüzde ve yolumuzun ne olduğu belli."</p>

  <p class="heading"><i class="calibre2">Asla ders vermeyi kesemeyecek</i> diye düşündü Kynes. <i class="calibre2">Ders, ders, ders... daima ders.</i></p>

  <p class="heading">Atmaca, Kynes'in uzanmış eline doğru sıçrayarak bir adım daha yaklaştı, açıkta duran eti incelemek için başını önce bir yöne sonra diğer yöne çevirdi.</p>

  <p class="heading">"Arrakis, tek ürünü olan bir gezegendir," dedi babası. "Tek ürün. Bu, yönetici sınıfların bugüne kadar hep yaşadığı gibi yaşayan bir yönetici sınıfı desteklemektedir, onların altında, artıklarla yaşayan yarı kölelerin oluşturduğu bir yarı insan kitlesi. Bizim ilgilendiğimiz kitleler ve artıklardır. Bunlar şimdiye kadar sanıldıklarından çok daha değerlidir."</p>

  <p class="heading">"Sana aldırmıyorum, baba," diye fısıldadı Kynes. "Git buradan."</p>

  <p class="heading">Ve şöyle düşündü: <i class="calibre2">Fremenlerimden bazıları kesinlikle yakınlarda olmalı. Yardım edemezler ama üzerimdeki kuşları görürler. Yalnızca, nem var mı diye bakmak için araştırma yapacaklardır.</i></p>

  <p class="heading">"Anakis'in kitleleri şunu bilmelidir ki; biz bu diyarda suyun akmasını istiyoruz," dedi babası. "Tabii ki çoğu, bunu nasıl yapmayı planladığımızı yalnızca yarı mistik bir şekilde anlayacak. Birçoğu, engelleyici kitle oranı problemini anlamadan, bizim su açısından zengin olan başka bir gezegenden su getireceğimizi bile düşünebilir. Bize inandıkları sürece ne isterlerse onu düşünsünler."</p>

  <p class="heading"><i class="calibre2">Biraz sonra ayağa kalkacağım ve hakkında ne düşündüğümü ona söyleyeceğim,</i> diye aklından geçirdi Kynes. <i class="calibre2">Bana yardım etmesi gerekirken orada durmuş bana ders veriyor.</i></p>

  <p class="heading">Kuş, bir kez daha sıçrayarak Kynes'in uzanmış eline doğru yaklaştı. İki atmaca daha onun arkasında kuma kondu.</p>

  <p class="heading">"Kitlelerimiz arasında, din ve hukuk, tek ve aynı olmalı," dedi babası. "İtaatsizlik etmek günah olmalı ve dinsel cezalar gerektirmeli. Hem daha fazla itaat hem de daha fazla cesaret sağlayacağından, bunun iki yönlü bir yararı olacaktır. Bireylerin cesaretine, bütün bir halkın cesaretine güvendiğimiz kadar çok güvenmemeliyiz."</p>

  <p class="heading"><i class="calibre2">En çok ihtiyacım olduğu şu anda halkım nerede?</i> diye düşündü Kynes. Tüm gücünü toplayıp elini en yakındaki atmacaya doğru bir santim kıpırdattı. Kuş, geriye arkadaşlarının arasına doğru sıçradı, hepsi uçmaya hazır bir halde durdular.</p>

  <p class="heading">"Programımız, bir doğa harikasının boyutlarına ulaşmayı başaracaktır," dedi babası. "Bir gezegenin yaşamı sıkı dokunmuş uçsuz bucaksız bir kumaştır. Bitkisel ve hayvansal değişiklikler, başlangıçta, bizim idare edeceğimiz doğal fiziksel güçler tarafından belirlenecektir. Onlar kendi kendilerini oluştururken bizim değişikliklerimiz onların kendi yararlarına olan etkileri kontrol edecektir; ve biz de onlarla ilgilenmek zorunda olacağız. Şunu da aklından çıkarma ki, tüm yapıyı bizim kendi varlığını sürdüren sistemimize yöneltmek için enerji yüzdesinin yalnızca yüzde üçünü kontrol etmemiz gerekiyor, yalnızca yüzde üçünü."</p>

  <p class="heading"><i class="calibre2">Niye bana yardım etmiyorsun acaba?</i> diye düşündü Kynes. <i class="calibre2">Hep aynı şey: ne zaman sana ihtiyacım olsa beni hayal kırıklığına uğratırsın.</i> Başını çevirmek; babasının sesinin geldiği yöne bakmak, yaşlı adamı utandırmak istedi. Kasları bu isteğine karşılık vermeyi reddetti.</p>

  <p class="heading">Kynes atmacanın hareket ettiğini gördü. Arkadaşları sahte bir kayıtsızlık içinde beklerken, o ihtiyatlı bir adım atarak eline yaklaştı. Yalnızca bir sıçramalık mesafede durdu.</p>

  <p class="heading">Kynes’ın zihnini engin bir berraklık doldurdu. Aniden, Arrakis için babasının hiç görmemiş olduğu bir potansiyeli gördü. Bu değişik yoldan kendisine doğru olasılıklar akıyordu.</p>

  <p class="heading">"Halkının başına bela olabilecek hiçbir felaket, bir Kahraman'ın eline düşmelerinden daha kötü olamaz," dedi babası.</p>

  <p class="heading"><i class="calibre2">Düşüncelerimi okuyor!</i> diye aklından geçirdi Kynes. <i class="calibre2">Peki... okusun.</i></p>

  <p class="heading"><i class="calibre2">Mesajlar çoktan siyeç köylerime gönderilmiştir,</i> diye düşündü. <i class="calibre2">Hiçbir şey onları durduramaz. Eğer Dük'ün oğlu yaşıyorsa onu bulacaklar ve emrettiğim gibi onu koruyacaklardır. Kadını, annesini harcayabilirler ama çocuğu koruyacaklardır.</i></p>

  <p class="heading">Atmaca sıçrayarak elini parçalayabileceği uzaklığa geldi. Kuş pelte gibi duran eti incelemek için başını eğdi. Aniden doğruldu, kafasını yukarıya uzattı, bir çığlık atarak havaya yükseldi ve arkasında arkadaşları, yan yatarak uzaklaştı.</p>

  <p class="heading"><i class="calibre2">Geldiler!</i> diye düşündü Kynes. <i class="calibre2">Fremenlerim beni buldular!</i></p>

  <p class="heading">Ardından kumun gürlediğini duydu.</p>

  <p class="heading">Her Fremen bu sesi bilir, solucanların ya da diğer çöl canlılarının gürültüsünden hemen ayırabilirdi. Altında bir yerlerdeki ön-bahar kütlesi, küçük yaratanlardan yeterli su ve organik madde toplamış, çılgınca büyüyüşünün kritik aşamasına ulaşmıştı. Kumun derinliklerinde, dev bir karbondioksit balonu oluşuyor ve merkezinde bir toz girdabı olan muazzam bir "püskürtü" halinde yukarıya yükseliyordu. Yüzeyde bulunan her şeyi, kumun derinliklerinde oluşmuş şeyle değiştirecekti.</p>

  <p class="heading">Atmacalar, hüsran çığlıkları atarak havada daireler çiziyorlardı. Ne olduğunu biliyorlardı. Hangi çöl yaratığı olsa bilirdi.</p>

  <p class="heading"><i class="calibre2">Ve ben bir çöl yaratığıyım,</i> diye düşündü Kynes. <i class="calibre2">Beni görüyor musun, baba? Ben bir çöl yaratığıyım.</i></p>

  <p class="heading">Kendisini kaldıran balonun patladığını ve toz girdabının onu yuttuğunu, soğuk karanlığın onu içine çektiğini hissetti. Bir an için soğukluk hissi ve nem lütuf gibi geldi. Ardından, gezegeni onu öldürürken, Kynes, babasının ve diğer bütün bilim adamlarının yanıldığını, evrenin en kalıcı ilkelerinin kaza ve hata olduğunu anladı.</p>

  <p class="heading">Atmacalar bile bu gerçeklerin farkındaydı.</p>
</body>
</html>
