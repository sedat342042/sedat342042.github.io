<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Dune Çöl Gezegeni</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <p class="heading"><i class="calibre2"><br class="calibre" /></i></p>

  <p class="heading"><i class="calibre2">Neyi hakir görürsün, işte tam da bununla tanınırsın.</i></p>

  <p class="heading3">- Prenses Irulan'ın yazdığı "Muad'Dib'i Anlamak"tan</p>

  <p class="heading"><br class="calibre" /></p>

  <p class="heading">"Öldüler, Baron," dedi muhafız yüzbaşısı Iakin Nefud. "Kadın da çocuk da kesinlikle öldü."</p>

  <p class="heading">Baron Vladimir Harkonnen özel dairesinin uyku süspansörlerinde oturuyordu. Bu dairenin ötesinde, Arrakis'e konuşlandırdığı, onu çok kabuklu bir yumurta gibi saran uzay firkateyni uzanıyordu. Oysa burada geminin sert metali, perdelerle, kumaş kaplamalarla ve nadide sanat eserleriyle gizlenmişti.</p>

  <p class="heading">"Bu kesin," dedi muhafız yüzbaşısı. "Öldüler."</p>

  <p class="heading">Baron süspansörlerin içindeki vücudunu kaydırdı, dikkatini karşı duvardaki bir nişin içinde duran ebalinden yapılmış sıçrayan oğlan çocuğu heykeline yoğunlaştırdı. Uykusu kaçmıştı. Boynunun yağlı kıvrımları altındaki yastıklı süspansörü düzeltti, yatak odasındaki tek ışıkürenin arkasına, penta-kalkan yüzünden içeri giremeyen Yüzbaşı Nefud'un durduğu kapı aralığına baktı.</p>

  <p class="heading">"Kesinlikle öldüler, Baron," diye tekrarladı adam.</p>

  <p class="heading">Baron, Nefud'un gözlerinde semuta donukluğunun izini fark etti. Adamın, raporu aldığında uyuşturucunun hazzıyla çok derinlere dalmış olduğu ve koşa koşa buraya gelmeden önce yalnızca panzehir almak için durduğu açıktı.</p>

  <p class="heading">"Ayrıntılı bir rapor aldım," dedi Nefud.</p>

  <p class="heading"><i class="calibre2">Azıcık terlesin,</i> diye düşündü Baron. <i class="calibre2">Devlet yöneliminin</i> <i class="calibre2">araçlarını daima keskin ve hazır tutmak gerekir. Güç ve korku. keskin ve hazır</i></p>

  <p class="heading">"Cesetlerini gördün mü?" diye gürledi Baron.</p>

  <p class="heading">Nefud bir an duraksadı.</p>

  <p class="heading">"Evet?"</p>

  <p class="heading">"Efendim... bir kum fırtınasının içine dalarken görülmüşler... sekiz yüz kilometrenin üzerinde esen rüzgarlar. Hiçbir şey böyle bir fırtınadan kurtulamaz, Efendim. Hiçbir şey! Kendi taşıtlarımızdan biri takip sırasında paramparça oldu."</p>

  <p class="heading">Baron gözlerini Nefud'a dikti; adamın, hatları makasa benzeyen çene kaslarındaki sinirli seyirmeyi ve yutkunurken çenesinin nasıl oynadığını fark etti.</p>

  <p class="heading">"Cesetleri gördün, değil mi?" diye sordu Baron.</p>

  <p class="heading">"Efendim..."</p>

  <p class="heading">"Ne diye zırhını şakırdatarak buraya geldin?" diye kükredi Baron. "Bana kesin olmayan bir şeyin kesin olduğunu söylemeye mi? Seni böyle bir salaklık için öveceğimi, seni tekrar terfi ettireceğimi mi sanıyorsun?"</p>

  <p class="heading">Nefud'un yüzü kağıt gibi oldu.</p>

  <p class="heading"><i class="calibre2">Şu korkak tavuğa bak,</i> diye düşündü Baron. <i class="calibre2">Bunun gibi yararsız ahmaklarla çevriliyim. Bu hayvanın önüne kumu savurup tahıl olduğunu söyleseydim gagalamaya başlardı.</i></p>

  <p class="heading">"O halde Idaho denen adam bizi onlara götürdü, öyle mi?" diye sordu Baron.</p>

  <p class="heading">"Evet, Efendim."</p>

  <p class="heading"><i class="calibre2">Bak nasıl pat diye cevap veriyor,</i> diye düşündü Baron. "Fremenlerin yanına kaçmaya çalışıyorlardı, öyle mi?"</p>

  <p class="heading">"Evet, Efendim."</p>

  <p class="heading">"Başka bir şey var mı bu... raporda?"</p>

  <p class="heading">"İmparatorluk Gezegenbilimcisi Kynes bu işin içinde, Efendim. Idaho, bu Kynes'la gizli kapaklı bir şekilde buluştu... Hatta <i class="calibre2">şüpheli</i> bir şekilde diyebilirim."</p>

  <p class="heading">"Eee?"</p>

  <p class="heading">"Onlar... ımm, birlikte, çölde bir yere doğru kaçtılar, belli ki çocuğun ve annesinin saklandığı yere. Kovalamacanın heyecanı içinde, gruplarımızdan bazıları lazer silahı-kalkan patlamasına yakalandılar."</p>

  <p class="heading">"Kaç kişi kaybettik?"</p>

  <p class="heading">"Ben... ımm, henüz emin değilim, Efendim."</p>

  <p class="heading"><i class="calibre2">Yalan söylüyor,</i> diye düşündü Baron. <i class="calibre2">Durum oldukça kötü olmalı.</i></p>

  <p class="heading">"Şu imparatorluk uşağı Kynes," dedi Baron, "ikili oynuyordu, öyle mi?"</p>

  <p class="heading">"Şerefim üzerine bahse girerim, Efendim."</p>

  <p class="heading"><i class="calibre2">Şerefi!</i></p>

  <p class="heading">"Adamı öldürt," dedi Baron.</p>

  <p class="heading">"Efendim! Kynes <i class="calibre2">imparatorluk</i> Gezegenbilimcisi, Majesteleri'nin kendi hizme..."</p>

  <p class="heading">"Kaza süsü ver o halde!"</p>

  <p class="heading">"Efendim, bu Fremen yuvası zaptedilirken bizim güçlerimizle birlikte Sardokarlar da vardı. Şu anda Kynes onların elinde."</p>

  <p class="heading">"Onu ellerinden kurtar. Sorgulamak istediğimi söyle."</p>

  <p class="heading">"Ya karşı çıkarlarsa?"</p>

  <p class="heading">"Doğru dürüst halledersen karşı çıkmazlar."</p>

  <p class="heading">Nefud yutkundu. "Başüstüne, Efendim."</p>

  <p class="heading">"Adam ölmeli," diye gürledi Baron. "Düşmanlarıma yardım etmeye çalıştı."</p>

  <p class="heading">Nefud, ağırlığını bir ayağından öbürüne verdi.</p>

  <p class="heading">"Evet?"</p>

  <p class="heading">"Efendim, Sardokarların... elinde, sizin ilginizi çekebilecek bir kişi daha var. Dük'ün Baş Suikastçi'sini yakalamışlar."</p>

  <p class="heading">"Hawat mı? Thufir Hawat mı?"</p>

  <p class="heading">"Tutsağı kendi gözlerimle gördüm, Efendim. Hawat."</p>

  <p class="heading">"Bunun olabileceğine inanmazdım!"</p>

  <p class="heading">"Bir bayıltıcıyla yere serildiğini söylüyorlar, Efendim. Çölde. Kalkanını kullanamamış. Hemen hemen hiç zarar görmemiş. Eğer onu ele geçirebilirsek çok eğleniriz."</p>

  <p class="heading">"O bahsettiğin bir Mentat," diye gürledi Baron. "Bir Mentat ziyan edilmez. Konuştu mu? Bozguna uğraması hakkında ne diyor? Peki biliyor mu boyutunu... ama hayır."</p>

  <p class="heading">"Yalnızca, hainin Leydi Jessica olduğuna inandığını ortaya çıkarmaya yetecek kadar konuştu, Efendim."</p>

  <p class="heading">"Yaaa."</p>

  <p class="heading">Baron geriye doğru gömülüp, düşündü; ardından: "Emin misin? Onu kızdıran Leydi Jessica mı?"</p>

  <p class="heading">"Ben oradayken söyledi, Efendim."</p>

  <p class="heading">"O zaman bırak onun yaşadığına inansın."</p>

  <p class="heading">"Ama, Efendim..."</p>

  <p class="heading">"Uzatma. Hawat'a kibar davranılmasını istiyorum. Ona gerçek hainin merhum Doktor Yueh olduğu hakkında hiçbir şey söylenmemeli. Doktor Yueh, Dük'ünü savunurken öldü, denilsin. Hatta bu bir açıdan doğru sayılabilir. Bunun yerine, onun Leydi Jessica'ya karşı olan şüphelerini körükleyeceğiz."</p>

  <p class="heading">"Efendim, ben..."</p>

  <p class="heading">"Bir Mentat'ı kontrol etmenin ve yönetmenin yöntemi, ona verilen bilgiler yoluyladır. Yanlış bilgiler... yanlış sonuçlar."</p>

  <p class="heading">"Evet, Efendim, ama..."</p>

  <p class="heading">"Hawat aç mı? Susuz mu?"</p>

  <p class="heading">"Efendim, Hawat hala Sardokarların elinde!"</p>

  <p class="heading">"Evet. Gerçekten de öyle. Ama Sardokarlar da Hawat'tan bilgi alma konusunda benim kadar isteklidir. Müttefiklerimiz hakkında bir şey fark ettim, Nefud. Pek üçkağıtçı değiller... siyasi bakımdan. Bunun kasıtlı bir şey olduğuna inanıyorum, İmparator böyle olmasını istiyor. Evet. Böyle olduğuna inanıyorum. Sardokarların komutanına, benim, bilgi vermeye gönüllü olmayan kişilerden bilgi almak konusundaki ünümü hatırlatacaksın"</p>

  <p class="heading">Nefud mutsuz görünüyordu. "Başüstüne, Efendim."</p>

  <p class="heading">"Sardokar komutanına, Hawat'la Kynes'ı aynı anda sorgulamak, birini diğerine karşı kullanmak istediğimi söyleyeceksin. Bu kadarını anlayacaktır, sanırım."</p>

  <p class="heading">"Başüstüne, Efendim."</p>

  <p class="heading">"Ve onları bir kez elimize geçirdik mi..." Baron başıyla onayladı.</p>

  <p class="heading">"Efendim, Sardokarlar her... sorgulamada sizinle birlikte bir gözlemci olmasını isteyecekler."</p>

  <p class="heading">"Eminim istenmeyen her gözlemciyi uzaklaştıracak bir acil durum yaratabiliriz, Nefud."</p>

  <p class="heading">"Anladım, Efendim. Bu durum, Kynes kaza geçirebileceği zaman ortaya çıkacak."</p>

  <p class="heading">"Demek ki, hem Kynes hem de Hawat kaza geçirecek, Nefud. Ama yalnızca Kynes gerçek bir kaza geçirecek. Benim istediğim Hawat. Evet. Ah, evet."</p>

  <p class="heading">Nefud gözlerini kırptı, yutkundu. Soru soracakmış gibi görünüyordu ama sessiz kaldı.</p>

  <p class="heading">"Hawat'a hem yiyecek hem de içecek verilecek," dedi Baron. "Kibar ve şefkatli davranılacak. Suyuna, merhum Piter de Vries'in geliştirdiği kalıcı zehiri karıştıracaksın. <i class="calibre2">Ve</i> bu noktadan sonra panzehirin, Hawat'ın beslenme rejiminin değişmez bir parçası haline gelmesini sağlayacaksın... ben aksini söylemediğim sürece."</p>

  <p class="heading">"Panzehir, evet." Nefud başını iki yana salladı. "Ama..."</p>

  <p class="heading">"Ahmaklık etme, Nefud. Dük, beni o zehir kapsüllü dişle neredeyse öldürüyordu. Bana üflediği gaz, beni en değerli Mentat'ım Piter'dan mahrum bıraktı. Onun yerini alacak birine ihtiyacım var."</p>

  <p class="heading">"Hawat mı?"</p>

  <p class="heading">"Hawat"</p>

  <p class="heading">"Ama..."</p>

  <p class="heading">"Hawat'ın Atreideslere tüm kalbiyle sadık olduğunu söyleyeceksin. Doğru, ama Atreidesler öldü. Onun gönlünü kazanacağız. Dük'ün ölümünden sorumlu olmadığına ikna edilmeli. Her şey o Bene Gesserit cadısının marifetiydi. Hawat’ın kötü bir efendisi vardı, duyguları mantığını gölgeleyen bir adam. Mentatlar duyguyu karıştırmadan hesap yapma yeteneğine hayrandır, Nefud. Heybetli Thufir Hawat'ın gönlünü kazanacağız."</p>

  <p class="heading">"Gönlünü kazanacağız. Evet, Efendim."</p>

  <p class="heading">"Maalesef Hawat'in efendisi, bir Mentat'ı hakkı olduğu halde mantığın yüce zirvelerine çıkaramayan, olanakları kısıtlı birisiydi. Hawat, bunda belirli bir doğruluk payı görecektir. Dük'ün parası, Mentat'ına gerekli bilgiyi sağlayacak en verimli casuslara yetmiyordu." Baron gözlerini Nefud'a dikti. "Asla kendimizi kandırmayalım, Nefud. Gerçek, güçlü bir silahtır. Atreidesleri nasıl yendiğimizi biliyoruz. Hawat da biliyor. Bunu servetle yaptık."</p>

  <p class="heading">"Servetle. Evet, Efendim."</p>

  <p class="heading">"Hawat'ın gönlünü kazanacağız," dedi Baron. "Onu Sardokarlardan saklayacağız. Ve zehirin panzehirini kesmek... bunu gerektiğinde kullanacağız. Kalıcı zehiri vücuttan atmanın hiçbir yolu yok. Ve, Nefud, Hawat asla şüphelenmeyecek. Bir zehirkoklar, panzehiri ele vermeyecek. Hawat isterse yiyeceğini inceleyebilir ve zehirin izine bile rastlayamaz."</p>

  <p class="heading">Durumu anlayan Nefud'un gözleri faltaşı gibi açıldı.</p>

  <p class="heading">"Bir şeyin yokluğu," dedi Baron, <i class="calibre2">"varlığı</i> kadar öldürücü olabilir. Mesela havanın yokluğu. Suyun yokluğu. Bağımlısı olduğumuz başka herhangi bir şeyin yokluğu." Baron başını onaylarcasına salladı. "Beni anladın mı, Nefud?"</p>

  <p class="heading">Nefud yutkundu. "Evet, Efendim."</p>

  <p class="heading">"O halde işinin başına. Sardokarların komutanını bul ve dediklerimi yap."</p>

  <p class="heading">"Derhal, Efendim." Nefud eğilerek selam verip döndü ve koşturarak uzaklaştı.</p>

  <p class="heading"><i class="calibre2">Hawat benim tarafımda!</i> diye düşündü Baron. <i class="calibre2">Sardokarlar onu bana verecek. Şüphelenecekleri bir şey varsa o da Mentat’a zarar vermek isteyeceğimdir Ve bu şüpheyi sağlamlaştıracağım! Aptallar! Tarihin en heybetli Mematlarından biri, öldürmek için eğitilmiş bir Mentat ve onu kırılacak salak bir oyuncakmış gibi benim kucağıma atacaklar. Onlara böyle bir oyuncaktan nasıl yararlanılabileceğini göstereceğim.</i></p>

  <p class="heading">Baron süspansörlü yatağının yanındaki perdenin altına uzanıp bir düğmeye basarak büyük yeğeni Rabban'ı çağırdı. Arkasına yaslanıp gülümsedi.</p>

  <p class="heading"><i class="calibre2">Ve tüm Atreidesler öldü!</i></p>

  <p class="heading">Salak muhafız yüzbaşısı haklıydı elbette. Arrakis'te kum fırtınasından tabii ki hiçbir şey kurtulamazdı. Ne bir ornitopter... ne de içindekiler. Kadın ve çocuk öldü. Doğru yerlere verilen rüşvetler, bir gezegene ezici bir askeri güç indirmek için yapılan <i class="calibre2">akla hayale sığmaz</i> harcama... yalnızca İmparator'un duyması için kurnazca hazırlanmış raporlar, bütün o dikkatli planlama sonunda şimdi tüm meyvelerini vermeye başlamıştı.</p>

  <p class="heading"><i class="calibre2">Güç ve korku... korku ve güç!</i></p>

  <p class="heading">Baron önünde uzanan yolu görebiliyordu. Bir gün bir Harkonnen, İmparator olabilirdi. Kendisi değil, kendi dölünden biri de değil. Ama bir Harkonnen. Yanına çağırdığı Rabban da değil kuşkusuz. Rabban'ın küçük kardeşi genç Feyd-Rautha. Çocukta Baron'un hoşlandığı bir sertlik... bir zalimlik vardı.</p>

  <p class="heading"><i class="calibre2">Güzel bir çocuk,</i> diye düşündü Baron. <i class="calibre2">Bir iki yıl sonra on yedi yaşında olduğunda, tahtı kazanmak için Harkonnen Evi’ne gereken aletin o olup olmadığını kesinlikle bileceğim.</i></p>

  <p class="heading">"Efendim Baron."</p>

  <p class="heading">Baron'un yatak odasının kapı alanının dışında duran adam, tıknaz yapılıydı, yüzü ve bedeni çok iriydi, Harkonnen erkeklerinin kısık gözlerine ve geniş omuzlarına sahipti. Gerçi yağları pek sarkmamıştı ama bir gün fazla kilolarını portatif süspansörlerle taşımak zorunda kalacağı gün gibi açıktı.</p>

  <p class="heading"><i class="calibre2">Aklı fikri kaba kuvvette olan bir kazan kafalı,</i> diye düşündü Baron. <i class="calibre2">Yeğenimin Mentat’lıkla alakası yok... bir Piter de Vries değil, ama bu görev için belki de biçilmiş kaftan. Eğer izin verirsem, yolundaki her şeyi ezip geçecektir. Ah, Arrakis’te ondan nasıl da nefret edecekler!</i></p>

  <p class="heading">"Sevgili Rabban," dedi Baron. Kapı alanını kaldırdı ama vücut kalkanını özellikle tam güçte tuttu. Kalkanın titreşiminin yatağın yanındaki ışıkürenin üstünde görülebileceğini biliyordu</p>

  <p class="heading">"Beni çağırmışsınız," dedi Rabban. Odaya girdi, vücut kalkanının havadaki parazitine bir bakış attı, süspansörlü bir sandalye arandı, bulamadı.</p>

  <p class="heading">"Yaklaş, seni rahatça görebileceğim bir yerde dur," dedi Baron.</p>

  <p class="heading">Rabban bir adım daha ilerlerken, lanet moruğun, ziyaretçileri ayakta durmaya zorlamak için kasıtlı olarak bütün sandalyeleri kaldırtmış olduğunu düşündü.</p>

  <p class="heading">"Atreidesler öldü," dedi Baron. "Hepsi öldü. Bu yüzden seni Arrakis'e çağırttım. Bu gezegen tekrar senin."</p>

  <p class="heading">Rabban gözlerini kırpıştırdı. "Ama ben sanmıştım ki Piter de Vries'i..."</p>

  <p class="heading">"Piter da öldü."</p>

  <p class="heading">"Piter mı?"</p>

  <p class="heading">"Piter."</p>

  <p class="heading">Baron kapı alanını tekrar çalıştırdı, bütün enerji girişlerine kapattı.</p>

  <p class="heading">"Sonunda ondan bıktınız, öyle mi?" diye sordu Rabban.</p>

  <p class="heading">Enerjiye kapalı odada sesi düz ve cansız çıktı.</p>

  <p class="heading">"Sana bunu sadece bir kez söyleyeceğim," diye gürledi Baron. "Benim, Piter'ı değersiz bir şeyi yok eder gibi yok ettiğimi ima ediyorsun." Şişman parmaklarını şaklattı. "Böyle, ha? Ben o kadar salak değilim, Yeğen. Eğer bir daha sözle ya da hareketle benim bu kadar salak olduğumu ima edersen bunu kabalık olarak kabul ederim."</p>

  <p class="heading">Rabban'ın kısılmış gözlerinde korku okundu. Belirli sınırlar içinde, yaşlı Baron'un, aile üyeleriyle nereye kadar ters düşebileceğini biliyordu. İşi ölüm raddesine pek getirmezdi, müthiş bir kâr ya da tahrik olmadığı sürece. Ama aile cezaları acı verici olabilirdi.</p>

  <p class="heading">"Bağışlayın, Efendim Baron," dedi Rabban. Hem kızgınlığını gizlemek hem de boyun eğdiğini göstermek için bakışlarını indirdi.</p>

  <p class="heading">"Beni kandıramazsın, Rabban."</p>

  <p class="heading">Rabban gözlerini kaldırmadan yutkundu.</p>

  <p class="heading">"Sana önemli bir şey söyleyeceğim," dedi Baron. "Bir toprak idaresinin yasal bir sürece uydurarak yapabileceği gibi, bir adamı düşünmeden yok etme sakın. Bunu daima çok önemli bir amaç için yap ve <i class="calibre2">amacının ne olduğunu bil."</i></p>

  <p class="heading">Rabban kızgınlık içinde konuştu: "Ama siz haini, Yueh'yi yok ettiniz. Dün gece gelirken cesedinin dışarı taşındığını gördüm."</p>

  <p class="heading">Gözlerini amcasına dikti, birden bu sözlerin yaratacağı etkiden korktu.</p>

  <p class="heading">Ama Baron gülümsedi. "Ben tehlikeli silahlar konusunda çok dikkatliyim," dedi. "Doktor Yueh bir haindi. Bana Dük'ü verdi." Baron'un sesi güçle doldu. "<i class="calibre2">Ben</i> bir Suk Okulu doktorunun aklını çeldim! <i class="calibre2">Ruhani</i> Okul! Duydun mu, evlat? Ama bu, öylece bırakılmayacak kadar vahşi bir silahtı. Ben onu dikkatsizlik sonucu yok etmedim."</p>

  <p class="heading">"Bir Suk doktorunun aklını çeldiğinizi İmparator biliyor mu?"</p>

  <p class="heading"><i class="calibre2">Bu zekice bir soruydu,</i> diye düşündü Baron. <i class="calibre2">Bu yeğenimi yanlış mı değerlendirdim acaba?</i></p>

  <p class="heading">"İmparator henüz bunu bilmiyor," dedi Baron. "Ama Sardokarı bunu kesinlikle ona bildirecektir. Yine de bundan önce ben kendi raporumun CHOAM şirketi kanallarıyla onun elinde olmasını sağlayacağım. Şartlandırılmış gibi yapan bir doktoru <i class="calibre2">şans eseri</i> keşfettiğimi açıklayacağım. Sahte bir doktor, anladın mı? Bir Suk Okulu'nun şartlandırmasına karşı konulamayacağını herkes bildiği için bu kabul edilecektir."</p>

  <p class="heading">"Haa, anladım," diye mırıldandı Rabban.</p>

  <p class="heading">Ve Baron şöyle düşündü: <i class="calibre2">Öyle mi, umarım anlıyorsundur. Bunun sır olarak kalmasının ne kadar hayati olduğunu umarım anlıyorsundur.</i> Baron aniden kendine hayret etti. <i class="calibre2">Bunu neden yaptım? Bu aptal yeğenime, kullanıp bir kenara atmak zorunda olduğum yeğenime neden böbürlendim?</i> Baron kendine kızdığını hissetti. Kendi kendini ele vermiş gibi hissetti.</p>

  <p class="heading">"Bu sır olarak kalmalı," dedi Rabban. "Anladım."</p>

  <p class="heading">Baron iç geçirdi. "Bu sefer sana Arrakis'le ilgili farklı talimatlar vereceğim, Yeğen. En son burayı yönettiğinde seni çok dizginlemiştim. Bu sefer tek bir isteğim var."</p>

  <p class="heading">"Nedir Efendim?"</p>

  <p class="heading">"Gelir."</p>

  <p class="heading">"Gelir mi?"</p>

  <p class="heading">"Atreideslerin tepesine binmek için böyle bir askeri güç getirmek bize kaça mal oldu, bir fikrin var mı, Rabban? Askeri nakliyat için Lonca'nın ne kadar ücret talep ettiği konusunda birazcık olsun bilgin var mı?"</p>

  <p class="heading">"Pahalı, değil mi?"</p>

  <p class="heading">"Pahalı!"</p>

  <p class="heading">Baron şişman kolunu Rabban'a doğru savurdu. "Arrakis'i altmış yıl boyunca son kuruşuna kadar sıkarsan ancak geri ödersin!"</p>

  <p class="heading">Rabban ağzını açtı, bir şey söylemeden kapattı.</p>

  <p class="heading">"Pahalı," diye alay etti Baron. "Bu harcamayı çok önceden planlamamış olsaydım, uzaydaki lanet olası Lonca tekeli bizi batırırdı. Şunu unutma ki Rabban. bütün yükü biz sırtladık. Sardokarların nakliyesini bile biz ödedik."</p>

  <p class="heading">Ve Baron, hep yaptığı gibi, Lonca'nın atlatılabileceği bir günün gelip gelmeyeceğini düşündü. Öyle kan emiciydiler ki, tam itiraz edeceği ana dek konakçıdan para sızdırarak avuçlarının içine alıp böylece onu ödemeye, ödemeye ve ödemeye zorlayabiliyorlardı.</p>

  <p class="heading">Askeri girişimlere karşılık daima olmayacak taleplerde bulunuyorlardı. "Riskin bedeli," diye açıklıyordu yılışık Lonca ajanları. Ve Lonca Bankası'na bekçi köpeği olarak sokmayı başardığın her ajana karşılık onlar senin sistemine iki ajan yerleştiriyorlardı. <i class="calibre2">Hiç çekilmez!</i></p>

  <p class="heading">"Demek tek isteğiniz gelir," dedi Rabban.</p>

  <p class="heading">Baron kolunu indirip yumruğunu sıktı. "Sıkmalısın."</p>

  <p class="heading">"Ve sıktığım sürece istediğim her şeyi yapabilirim, öyle mi?"</p>

  <p class="heading">"Her şeyi."</p>

  <p class="heading">"Getirdiğiniz toplar," dedi Rabban. "Acaba ben..."</p>

  <p class="heading">"Onları kaldırıyorum," dedi Baron.</p>

  <p class="heading">"Ama siz..."</p>

  <p class="heading">"Senin böyle oyuncaklara ihtiyacın yok. Onlar özel bir buluştu ve artık işe yaramaz. Metale ihtiyacımız var. O silahlar kalkanlara karşı kullanılamazlar, Rabban. Onlar sadece hiç beklenmedik şeylerdi. Bu iğrenç gezegende Dük'ün adamlarının kayalık mağaralara çekilecekleri tahmin ediliyordu. Toplarımız onların sadece dışarı çıkmalarını önledi."</p>

  <p class="heading">"Fremenler kalkan kullanmaz."</p>

  <p class="heading">"İstersen lazer silahlarından bazılarını alabilirsin."</p>

  <p class="heading">"Peki, Efendim. Ve sınırsız hareket özgürlüğüm var."</p>

  <p class="heading">"Sıktığın sürece."</p>

  <p class="heading">Rabban şeytanca gülümsedi. "Tamamen anladım, Efendim."</p>

  <p class="heading">"Sen hiçbir şeyi tamamen anlamazsın," diye homurdandı Baron. "Şunu baştan açıklığa kavuşturalım. Senin <i class="calibre2">anladığın</i> şey emirlerimi nasıl yerine getireceğin. Bu gezegende en azından beş milyon kişi olduğu hiç aklına geldi mi, yeğenim?"</p>

  <p class="heading">"Efendim daha önce burada kendisinin naip-siridarı olduğumu unutuyorlar mı? Ve Efendim bağışlarlarsa, tahmini biraz düşük olabilir. Buradaki gibi çanaklar ve tavalar arasına dağılmış bir nüfusu saymak zordur. Ve şunu da dikkate almak gerekir ki Fremenler..."</p>

  <p class="heading">"Fremenleri dikkate almaya değmez!"</p>

  <p class="heading">"Bağışlayın beni, Efendim; ama Sardokarlar aksine inanıyor."</p>

  <p class="heading">Baron bir an duraksadı, gözlerini yeğenine dikti. "Sen bir şeyler mi biliyorsun?"</p>

  <p class="heading">"Dün gece geldiğimde, Efendim dinleniyorlardı. Ben... ımm, subaylarımdan... ımm, eski subaylarımdan bazılarıyla bağlantı kurayım dedim. Sardokarlara rehberlik yapıyorlarmış. Bir Fremen grubunun, buranın güneydoğusunda bir yerlerde bir Sardokar birliğini pusuya düşürdüğünü ve kırıp geçirdiğini bildirdiler."</p>

  <p class="heading">"Bir Sardokar birliğini kırıp geçirdiğini mi?"</p>

  <p class="heading">"Evet, Efendim."</p>

  <p class="heading">"İmkansız!"</p>

  <p class="heading">Rabban omuz silkti.</p>

  <p class="heading">"Sardokarları yenilgiye uğratan Fremenler," diye alay etti Baron.</p>

  <p class="heading">"Ben yalnızca bana bildirileni tekrarlıyorum," dedi Rabban. "Bu Fremen birliğinin, Dük'ün korkunç Thufir Hawat'ını çoktan ele geçirmiş olduğunu söylediler."</p>

  <p class="heading">"Yaaa"</p>

  <p class="heading">Baron başını onaylar gibi sallayarak gülümsedi.</p>

  <p class="heading">"Rapora inanıyorum," dedi Rabban. "Fremenlerin ne büyük bir sorun olduğunu bilmiyorsunuz."</p>

  <p class="heading">"Belki, ama subaylarının gördükleri Fremen değildi. Onlar, Atreideslerin Hawat tarafından eğitilmiş ve Fremen kılığına girmiş adamları olmalı. Mümkün olan tek cevap bu."</p>

  <p class="heading">Rabban yine omuz silkti. "Şey, Sardokarlar onların Fremen olduğunu düşünüyor. Sardokarlar bütün Fremenleri yok etmek için bir soykırıma girişmişler bile."</p>

  <p class="heading">"Güzel!"</p>

  <p class="heading">"Ama..."</p>

  <p class="heading">"Bu Sardokarları meşgul eder. Ve yakında Hawat bizim olacak. Biliyorum! Hissedebiliyorum! Of, ne başarı ama! Sardokarlar birkaç işe yaramaz çöl çetesini avlarken biz gerçek ödülü alacağız!"</p>

  <p class="heading">"Efendim..." Rabban kaşlarını çatarak bir an duraksadı. "Fremenleri hafife aldığımızı her zaman hissettim, hem sayı olarak hem de..."</p>

  <p class="heading">"Aldırma onlara, oğlum! Onlar kuru kalabalık. Bizi ilgilendiren nüfusu çok olan kasabalar, şehirler ve köyler. Orada bir sürü insan var, değil mi?"</p>

  <p class="heading">"Bir sürü, Efendim."</p>

  <p class="heading">"Beni endişelendiriyorlar, Rabban."</p>

  <p class="heading">"Öyle mi?"</p>

  <p class="heading">"Eh... yüzde doksanı önemli değil. Ama her zaman birkaç... Minör Ev filan vardır, tehlikeli bir şeye kalkışabilecek hırslı insanlar. Eğer bunlardan biri, burada olanlarla ilgili hoş olmayan bir hikayeyle Arrakis'ten ayrılırsa, çok canım sıkılır. Canımın ne kadar sıkılacağı hakkında bir fikrin var mı?"</p>

  <p class="heading">Rabban yutkundu.</p>

  <p class="heading">"Elimizde her Minör Ev'den bir rehine tutmak için hemen önlem almalısın," dedi Baron. "Arrakis dışından herhangi birisinin öğrenip öğreneceği bunun Ev-Eve normal bir savaş olduğu olmalı. Sardokarların bunda hiçbir rolü yoktu, anladın mı? Dük'e her zamanki af ve sürgün teklif edildi ama o bunu kabul edemeden talihsiz bir kazada öldü. Ancak kabul etmek üzereydi. Hikaye bu. Ve Sardokarların burada olduğuna dair herhangi bir söylenti olursa buna gülünmeli."</p>

  <p class="heading">"İmparator'un istediği gibi," dedi Rabban.</p>

  <p class="heading">"İmparator'un istediği gibi."</p>

  <p class="heading">"Ya kaçakçılar ne olacak?"</p>

  <p class="heading">"Kimse kaçakçılara inanmaz, Rabban. Onlara müsamaha gösterilir ama inanılmaz. Ne olursa olsun o çevreye biraz rüşvet dağıtacaksın... ve düşünebileceğinden emin olduğum diğer önlemleri alacaksın."</p>

  <p class="heading">"Peki, Efendim."</p>

  <p class="heading">"O halde Arrakis'le ilgili iki şey var, Rabban; gelir ve merhametsiz bir yumruk. Burada hiç merhamet göstermemelisin. Bu ahmakları oldukları gibi düşünmelisin; efendilerini kıskanan ve yalnızca isyan etmek için fırsat kollayan köleler. Onlara en küçük bir acıma veya merhamet kırıntısı göstermemelisin."</p>

  <p class="heading">"Bir gezegendekilerin tümünün kökü kazınabilir mi?" diye sordu Rabban.</p>

  <p class="heading">"Kökünü kazımak mı?" Baron şaşkınlık içinde hızla kafasını çevirdi. "Kökünü kazımakla ilgili bir şey söyleyen oldu mu?"</p>

  <p class="heading">"Şey, ben sizin yeni işçiler getireceğinizi sanmıştım ve..."</p>

  <p class="heading">"Ben sık dedim, Yeğen, kökünü kazı demedim. Nüfusu ziyan etme, sadece mutlak bir teslimiyete zorla. Bir etobur olmalısın, oğlum." Gülümsedi, gamzeli şişman suratta bir bebeğin ifadesi. "Bir etobur asla durmaz. Hiç merhamet gösterme. Asla durma. Merhamet bir ejderhadır. Onu açlıktan guruldayan bir karın, susuzluktan haykıran bir boğaz mağlup edebilir. Daima aç ve susuz olmalısın." Baron süspansörlerin altındaki şişkinlikleri okşadı. "Benim gibi."</p>

  <p class="heading">"Anladım. Efendim."</p>

  <p class="heading">Rabban sağa sola bakındı.</p>

  <p class="heading">"Her şey açık, değil mi, Yeğen?"</p>

  <p class="heading">"Bir şey hariç, Amca; gezegenbilimci, Kynes."</p>

  <p class="heading">"Ha, evet, Kynes."</p>

  <p class="heading">"O İmparator'un adamı, Efendim, istediği gibi gidip gelebilir. Ve Fremenlerle pek samimi... biriyle evliydi."</p>

  <p class="heading">"Kynes yarın akşam ölmüş olacak."</p>

  <p class="heading">"Bu tehlikeli bir iş, Amca; bir imparatorluk hizmetkarını öldürmek"</p>

  <p class="heading">"Bu kadar kısa sürede bu kadar ileri gittiğimi nasıl düşünebiliyorsun?" diye sordu Baron. Sesi alçaktı, söylenemeyecek sıfatlarla yüklüydü. "Ayrıca, Kynes'ın Arrakis'i terk etmesinden korkmana hiç gerek yok. Onun bahar bağımlısı olduğunu unutuyorsun."</p>

  <p class="heading">"Elbette!"</p>

  <p class="heading">"Bunu bilenler, rezervlerini tehlikeye atacak hiçbir şey yapmazlar," dedi Baron. "Kynes kesinlikle biliyor olmalı."</p>

  <p class="heading">"Unutmuşum," dedi Rabban.</p>

  <p class="heading">Sessizlik içinde birbirlerine baktılar.</p>

  <p class="heading">Hemen sonra Baron şunları söyledi: "Aklıma gelmişken, ilk ilgileneceğin şeylerden biri benim kendi rezervimi sağlamak olacak. Epeyce kişisel bahar stoğum var ama Dük'ün adamlarının yaptığı şu intihar baskını satış için depoladığımız miktarın çoğunu götürdü."</p>

  <p class="heading">Rabban başıyla onayladı. "Evet, Efendim."</p>

  <p class="heading">Baron neşelendi. "Şimdi, yarın sabah buradaki teşkilattan geriye kim kaldıysa toplayacaksın ve onlara şöyle diyeceksin: ‘Yüce imparator Padişahımız beni bu gezegeni zaptetmek ve bütün anlaşmazlıkları sona erdirmekle görevlendirdi'"</p>

  <p class="heading">"Anladım. Efendim."</p>

  <p class="heading">"Bu sefer anladığından eminim. Yarın daha detaylı konuşuruz. Şimdi, bırak da uyumaya devam edeyim."</p>

  <p class="heading">Baron kapı alanını kaldırdı, yeğeninin gözden kayboluşunu izledi.'</p>

  <p class="heading"><i class="calibre2">Kazan kafalı,</i> diye düşündü Baron. <i class="calibre2">Aklı fikri kaba kuvvette olan bir kazan kafalı. Onlarla işi bittiği zaman kanlı birer pelte haline gelecekler. Sonra onları bu yükten kurtarmak için Feyd-Rautha'yı gönderdiğimde, kurtarıcılarını alkışlayacaklar. Sevgili Feyd-Rautha. Müşfik Feyd-Rautha, onları bir hayvandan kurtaran merhametli insan. Feyd-Rautha, arkasından gidilecek ve uğruna ölünecek bir adam. O gün geldiğinde, çocuk cezasını çekmeden nasıl zulmedileceğini biliyor olacak. İhtiyacımız olan kişinin o olduğuna eminim. Öğrenecek. Ve ne güzel bir vücut. Gerçekten güzel bir çocuk.</i></p>
</body>
</html>
