<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Dune Çöl Gezegeni</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <p class="heading"><i class="calibre2"><br class="calibre" /></i></p>

  <p class="heading"><i class="calibre2">Muhafazakar bir dinle politikanın karşılıklı etkileşimleri</i> <i class="calibre2">önlenemez. Bu güç mücadelesi, muhafazakar toplumun</i> <i class="calibre2">eğitimine, öğretimine ve yetiştirilmesine siner. Bu baskı</i> <i class="calibre2">nedeniyle böyle bir toplumun liderleri kaçınılmaz olarak şu</i> <i class="calibre2">nihai tercihle yüzleşmek zorunda kalırlar: Yönetimlerini</i> <i class="calibre2">sürdürmenin karşılığı olarak tam bir oportünizme teslim</i> <i class="calibre2">olmak ya da muhafazakar ahlak uğruna kendilerini feda etme</i> <i class="calibre2">riskini göze almak.</i></p>

  <p class="heading3">- Prenses Irulan'ın yazdığı "Muad'Dib:Dinsel Meseleler''den</p>

  <p class="heading"><br class="calibre" /></p>

  <p class="heading">Paul, kumda, dev yaratanın yaklaşma hattının dışında bekliyordu. <i class="calibre2">Bir kaçakçı gibi beklememeliyim... sabırsız ve tedirgin,</i> diye hatırlattı kendi kendine. <i class="calibre2">Çölün bir parçası olmalıyım.</i></p>

  <p class="heading">Yaratık artık yalnızca birkaç dakika uzaklıktaydı; yol alırken sürtünerek çıkardığı tıslama, sabahı dolduruyordu. Bir mağarayı andıran ağzındaki büyük dişleri dev bir çiçek gibi açılmıştı. Yaydığı bahar kokusu havaya hakim olmuştu.</p>

  <p class="heading">Paul'ün damıtıcı giysisi vücudunu hiç rahatsız etmiyordu, burun tıkaçlarıyla solunum maskesinin hemen hemen hiç farkında değildi. Stilgar’ın verdiği dersler, kumun üstündeki o zahmetli saatler, geri kalan her şeyi gölgede bırakıyordu.</p>

  <p class="heading">"Nohut büyüklüğündeki kum topaklarının üstünde, yaratanın yarıçapının ne kadar dışında durman gerekir?" diye sormuştu Stilgar ona.</p>

  <p class="heading">Ve o doğru yanıtı vermişti: "Yaratanın çapının her bir metresi için yarım metre."</p>

  <p class="heading">“Neden?"</p>

  <p class="heading">"Geçerken oluşturduğu girdaptan korunmak ama aynı zamanda da onu yakalayıp tırmanmak üzere yeterli zamana sahip olmak için."</p>

  <p class="heading">"Tohum ve Ab-ı Hayat için beslenen küçüklerine bindin," demişti Stilgar. "Ama sınavın için çağıracağın, vahşi bir yaratan, yani çölün ihtiyarı olacak. Bunun gibisine hak ettiği saygıyı göstermelisin"</p>

  <p class="heading">Gümlerin derin gümlemesi, artık yaklaşan solucanın tıslamasına karışıyordu Paul derin derin nefes aldı; kumun, filtrenin içinden bile duyulabilen sert, madensel kokusunu içine çekti. Vahşi yaratan, çölün ihtiyarı, neredeyse yanı başındaymış gibi görünüyordu. Yükselen ön dilimleri Paul'ün dizlerine çarpan bir kum dalgası savurdu.</p>

  <p class="heading"><i class="calibre2">Yukarı çık, sevgili canavar,</i> diye düşündü. <i class="calibre2">Yukarı. Seni çağırdığımı duyuyorsun. Yukarı çık! Yukarı çık!</i></p>

  <p class="heading">Dalga ayaklarını yukarı kaldırdı. Yüzeydeki toz ona çarptı. Ayaklarını yere sağlam bastı; kum bulutları içindeki bu kıvrık duvar, halka çizgilerinin açık bir şekilde belirli olduğu bu dilimli yamaç, dünyasına hakim oldu.</p>

  <p class="heading">Paul kancalarını kaldırdı, uzatıp nişan aldı ve sapladı. Kancaların gömüldüğünü ve kendisini çektiğini hissetti. Yukarı sıçradı, ayaklarını o duvara yerleştirdi, takılmış olan çengellere asıldı. Bu gerçek sınav anıydı: eğer kancaları bir halka diliminin ön kenarına doğru bir şekilde yerleştirmişse, dilim açılacak ve solucan yuvarlanıp onu ezmeyecekti.</p>

  <p class="heading">Solucan yavaşladı. Gümlere doğru süzüldü ve onu susturdu. O rahatsız edici çengelleri olabildiğince yükseğe kaldırıp, halka diliminin yumuşak iç kısmını tehdit eden kumdan uzaklaştırmak için yavaş yavaş yuvarlanmaya başladı.</p>

  <p class="heading">Paul kendisini solucanın tepesine çıkmış buldu. Sevinçten uçuyordu, dünyasını keşfe çıkmış bir imparator gibiydi. Hoplayıp zıplamak ve solucanı döndürüp bu yaratığa onun efendisi olduğunu göstermek için duyduğu ani isteği bastırdı.</p>

  <p class="heading">Stilgar'ın, bir gün onu, bu canavarlarla dans edip oynayan, onların sırtında amuda kalkan, kancaların ikisini de çıkarıp solucanın kendilerini düşürmesine fırsat kalmadan tekrar saplayan gözü kara gençler konusunda neden uyardığını birden anladı.</p>

  <p class="heading">Kancalardan birini yerinde bırakan Paul, diğerini çıkarıp yan tarafa, daha aşağıya sapladı. İkinci kancayı iyice yerleştirip sınayınca, ilkini aşağı indirdi, böylece yan taraftan aşağı doğru ilerlemeye devam etti. Yaratan yuvarlandı ve yuvarlanırken yön değiştirdi, diğerlerinin beklediği ince kumun yakınına geldi.</p>

  <p class="heading">Paul onların yaklaştıklarını, kancalarını kullanarak tırmandıklarını ama tepeye çıkana kadar dilimlerin hassas kenarlarından uzak durduklarını gördü. Sonunda onun arkasında, üçlü bir sıra halinde dizilip kancalarına asılarak sağlam bir şekilde durdular.</p>

  <p class="heading">Stilgar sıraların arasından yukarı doğru ilerledi, Paul'ün kancalarını nasıl yerleştirmiş olduğunu kontrol etti ve gülen suratına şöyle bir baktı.</p>

  <p class="heading">"Başardın, öyle mi?" diye sordu Stilgar sesini yolculuklarının tıslamasını bastıracak kadar yükselterek. "Böyle düşünüyorsun ha? Başardın demek?" Doğruldu. "Bak, bu çok salakça bir işti. Daha iyisini yapan oniki yaşında çocuklarımız var. Beklediğin yerin solunda kum davulu vardı. Eğer solucan o tarafa dönseydi, oraya kaçamazdın."</p>

  <p class="heading">Paul'ün yüzündeki gülümseme silindi. "Kum davulunu gördüm."</p>

  <p class="heading">"O zaman neden birimizin yardımcı pozisyon alması için işaret etmedin? Bu, sınavda bile yapabileceğin bir şeydi."</p>

  <p class="heading">Paul yutkundu, yüzünü yolculuklarının rüzgarına döndü. "Şimdi bunu söylememin kötü olduğunu düşünüyorsun," dedi Stilgar. "Bu benim görevim. Kabile için değerini düşünüyorum. Eğer tökezleyip o kum davulunun içine düşseydin, yaratan sana doğru dönerdi."</p>

  <p class="heading">İçinde bir kızgınlık dalgası yükselmesine rağmen, Paul, Stilgar'in doğru söylediğini biliyordu. Sakinleşmesi uzun sürdü ve bunun için annesinden aldığı tüm eğitimi kullanması gerekti. "Özür dilerim," dedi. "Bir daha olmayacak."</p>

  <p class="heading">"Sıkışık bir durumda, her zaman, bir yardımcı, sen yapamazsan yaratanı yakalayacak birini al," dedi Stilgar. "Unutma, biz birlikte çalışıyoruz. Bu şekilde emin oluruz. Birlikte çalışıyoruz, tamam mı?"</p>

  <p class="heading">Paul'ün omzuna hafifçe vurdu.</p>

  <p class="heading">"Birlikte çalışıyoruz," diye onayladı Paul.</p>

  <p class="heading">"Şimdi," dedi Stilgar, sesi sert çıktı, "Bir solucanla nasıl başa çıkacağını bildiğini göster bana. Hangi tarafın üstündeyiz?"</p>

  <p class="heading">Paul bastıkları kabuk kabuk olmuş halka yüzeyine şöyle bir baktı, kabukların tipine, büyüklüğüne ve sağa doğru büyüyüp sola doğru küçüldüklerine dikkat etti. Çoğu zaman aynı tarafları üstte hareket etmelerinin, solucanların tipik bir özelliği olduğunu biliyordu. Solucan yaşlandıkça, bu tipik üst taraf neredeyse sabit bir şey haline geliyordu. Alt kabuklar büyüyor, kalınlaşıyor ve kayganlaşıyordu. Büyük bir solucanın üst kabukları yalnızca büyüklüklerine bakılarak tanınabilirdi.</p>

  <p class="heading">Paul kancalarının yerini değiştirerek sola doğru kaydı. Yancılara, aşağıya inip yan taraftaki dilimleri açmalarını ve yuvarlanmakta olan solucanı sabit bir rotada tutmalarını işaret etti. Solucanı döndürdüğünde iki dümenciye sıradan çıkıp öndeki yerlerini almalarını işaret etti.</p>

  <p class="heading">"Akh, heyyyy-yo!" diye bağırarak geleneksel bir şekilde seslendi. Sol dümenci bir halka dilimi açtı.</p>

  <p class="heading">Yaratan, açılan dilimini korumak için büyük bir daire çizerek döndü. Dönüşünü tamamlayıp başını güneye çevirdiğinde Paul bağırdı: "Geyrat!"</p>

  <p class="heading">Dümenci kancasını çıkardı. Yaratan düz bir rotaya oturdu.</p>

  <p class="heading">Stilgar, "Çok iyi, Paul-Muad'Dib," dedi. "Çok çalışırsan günün birinde kum binicisi olabilirsin."</p>

  <p class="heading">Paul kaşlarını çatıp düşündü: <i class="calibre2">İlk tırmanan ben değil miydim?</i></p>

  <p class="heading">Arka taraftan ani bir gülüşme geldi. Birliktekiler tezahürat yapmaya, adını gökyüzüne doğru haykırmaya başladılar.</p>

  <p class="heading">"Muad'Dib! Muad'Dib! Muad'Dib! Muad'Dib!"</p>

  <p class="heading">Ve Paul, solucanın yüzeyinin ta gerilerinde üvendirecilerin kuyruk dilimlerine inen vuruşlarını duydu. Solucan hızını artırmaya başladı. Cüppeleri rüzgarda dalgalanıyordu. Yolculuklarının kulak tırmalayan sesi artmıştı.</p>

  <p class="heading">Paul geriye dönüp birliktekilere baktı, aralarında Chani'nin yüzünü seçti. Stilgar'la konuşurken kadına baktı. "Sonuç olarak, ben bir kum binicisiyim, değil mi Stil?"</p>

  <p class="heading">"Hal yavm! Bugün bir kum binicisisin."</p>

  <p class="heading">"O halde hedefimizi seçebilirim."</p>

  <p class="heading">"Adet böyle."</p>

  <p class="heading">"Ve ben, bugün Habbanya erginde doğan bir Fremenim. Bugünden önce hiç yaşamadım. Bugüne kadar bir çocuk gibiydim."</p>

  <p class="heading">"Pek de çocuk değil," dedi Stilgar. Kapüşonunun rüzgarda uçuşan ucunu tutturdu.</p>

  <p class="heading">"Ama yaşamımı mühürleyen bir tıpa vardı ve bu tıpa açıldı."</p>

  <p class="heading">"Artık tıpa yok."</p>

  <p class="heading">"Güneye gideceğim, Stilgar... yirmi gümler. Yarattığımız o diyarı göreceğim, yalnızca başkalarının gözlerinden gördüğüm o diyarı."</p>

  <p class="heading"><i class="calibre2">Ve oğlumla ailemi göreceğim,</i> diye düşündü. <i class="calibre2">Şimdi zihnimin içinde bir geçmiş olan geleceği gözden geçirmem gerek. Karışıklık geliyor ve onu çözebileceğim yerde olmazsam bu şey çılgın gibi yayılır.</i></p>

  <p class="heading">Stilgar, sabit ve ölçen bir bakışla ona baktı. Dikkatini Chani'den ayırmayan Paul, kadının yüzünde beliren ilgiyi gördü, sözlerinin birliktekiler arasında uyandırdığı heyecanı da fark etti.</p>

  <p class="heading">"Adamlar seninle birlikte Harkonnen çanaklarına baskın yapmak için sabırsızlanıyorlar," dedi Stilgar. "Çanaklar yalnızca bir gümler uzaklıkta."</p>

  <p class="heading">"Fedaykinler benimle birlikte baskın yaptılar," dedi Paul "Arrakis'in havasını soluyan hiçbir Harkonnen kalmayıncaya dek benimle birlikte baskın yapmayı sürdürecekler."</p>

  <p class="heading">Solucanın üstünde giderken Stilgar onu inceledi; ve Paul şunu fark etti; adam, bu anı değerlendirirken, Tabr siyeçinin yöneticiliğine ve Liet-Kynes öldüğü zaman Liderler Kurulu'nun liderliğine nasıl yükseldiğini hatırlıyordu.</p>

  <p class="heading"><i class="calibre2">Genç Fremenlerin arasındaki huzursuzluktan haberi var,</i> diye düşündü Paul.</p>

  <p class="heading">"Bir liderler toplantısı mı istiyorsun?" diye sordu Stilgar.</p>

  <p class="heading">Birlikteki bazı gençlerin gözlerinde kıvılcımlar çaktı. Eğilip baktılar. Ve Paul, Chani'nin bakışlarındaki huzursuzluğu ve bakışlarını amcası Stilgar'dan eşi Paul-Muad'Dib'e çevirişini gördü.</p>

  <p class="heading">"Ne istediğimi tahmin edemezsin," dedi Paul.</p>

  <p class="heading">Ve şöyle düşündü: <i class="calibre2">Vazgeçemem. Bu insanlar üzerindeki kontrolü elimde tutmam lazım</i></p>

  <p class="heading">"Bugün kum binişinin müdiri sensin," dedi Stilgar. Sesinde soğuk bir resmiyet tınladı: "Bu gücü nasıl kullanacaksın?"</p>

  <p class="heading"><i class="calibre2">Gevşemek ve soğukkanlı düşünmek için zamana ihtiyacımız var,</i> diye düşündü Paul.</p>

  <p class="heading">"Güneye gideceğiz," dedi Paul.</p>

  <p class="heading">"Bugün sona erdiğinde kuzeye geri döneceğimizi söylesem bile mi?</p>

  <p class="heading">"Güneye gideceğiz," diye tekrarladı Paul.</p>

  <p class="heading">Sıkıca cüppesine sarınırken kaçınılmaz bir ağırbaşlılık hissi Stilgar'ı sardı. "Bir Toplantı olacak," dedi. "Mesajları göndereceğim."</p>

  <p class="heading"><i class="calibre2">Ona meydan okuyacağımı sanıyor,</i> diye düşündü Paul. <i class="calibre2">Ve karşımda dayanamayacağını biliyor.</i></p>

  <p class="heading">Paul yüzünü güneye döndü, açıkta kalan yanaklarına çarpan rüzgarı hissetti, karar vermesi gereken şeyleri düşündü.</p>

  <p class="heading"><i class="calibre2">Nasıl olduğunu bilmiyorlar,</i> diye düşündü.</p>

  <p class="heading">Ama o biliyordu ki, hiçbir düşüncenin kendisini yoldan çıkarmasına izin veremezdi. Geleceğin içinde görebildiği zaman fırtınasının merkez hattında kalmak zorundaydı. Bunun çözülebileceği bir an gelecekti; ama Paul'ün, merkezi düğümü kesebileceği yerde olması gerekiyordu.</p>

  <p class="heading"><i class="calibre2">Eğer bir çaresi varsa ona meydan okumayacağım,</i> diye düşündü. <i class="calibre2">Eğer cihadı önlemenin başka bir yolu varsa...</i></p>

  <p class="heading">"Akşam yemeği ve dua için Habbanya Sırtının altındaki Kuşlar Mağarası'nda kamp kuracağız," dedi Stilgar. Yaratanın eğilmesine karşı, kancalardan biriyle kendini sağlama aldıktan sonra çölden yükselen alçak kayalık bir engeli işaret etti.</p>

  <p class="heading">Paul kayalığı ve onu dalgalar gibi kesen yol yol kayaları inceledi. Bu katı ufku yumuşatacak ne bir yeşillik ne bir çiçek vardı. Bunun ötesinde güney çölüne giden yol uzanıyordu... yaratanları ne kadar hızlı güderlerse gütsünler en az on gün on gece sürecek bir yol.</p>

  <p class="heading">Yirmi gümler.</p>

  <p class="heading">Bu yol Harkonnen devriyelerinin ulaşamayacağı kadar uzaklara gidiyordu. Nasıl olacağını biliyordu. Rüyalar ona göstermişti. Bir gün, giderlerken ta ufukta belli belirsiz bir renk değişikliği olacaktı... öyle hafif bir değişiklik ki, bunu umutları nedeniyle hayal ettiğini sanacaktı... ve orada yeni siyeç olacaktı.</p>

  <p class="heading">"Kararım Muad'Dib'e uyuyor mu?" diye sordu Stilgar. Sesinde belli belirsiz bir iğneleyicilik vardı; ama çevrelerindeki Fremenlerin, bir kuşun çığlığındaki veya bir silagonun taşıdığı mesajdaki her bir tonu duymak için tetikte olan kulakları, bu iğneleyiciliği duydular ve ne yapacağını görmek üzere Paul'ü seyretmeye başladılar.</p>

  <p class="heading">"Fedaykinleri kutsadığımız zaman, Stilgar, ona olan sadakatim üzerine yemin ettiğimi duymuştu," dedi Paul. "Ölüm komandolarım benim sözümün şeref sözü olduğunu bilir. Stilgar'in bundan şüphesi mi var?</p>

  <p class="heading">Paul'ün sesinde gerçek bir acı vardı. Bunu duyan Stilgar bakışlarını yere indirdi.</p>

  <p class="heading">"Usul, siyeçimin yoldaşı, asla şüphelenmediğim," dedi Stilgar. "Ama sen Paul-Muad'Dib'sin, Atreides Dükü; ve sen Lisan-ül-Gayb'sın, Dış Dünya'dan Gelen Ses. Bu adamları, tanımıyorum bile."</p>

  <p class="heading">Paul çölden çıkan Habbanya Sırtına bakmak için döndü. Altlarındaki yaratan hala güçlü ve istekliydi. Onları Fremenlerin daha önce bindiği diğer tüm yaratanların neredeyse iki katı kadar uzağa taşıyabilirdi. Bunu biliyordu. Çocuklara anlatılan hikayeler dışında, çölün bu ihtiyarına benzeyen hiçbir şey yoktu. Paul bunun yeni bir efsane malzemesi olduğunu anladı.</p>

  <p class="heading">Bir el omzunu sıktı.</p>

  <p class="heading">Paul ele baktı, kolu izleyip arkasındaki yüze ulaştı. Stilgar’ın filtre maskeyle damıtıcı giysi kapüşonunun arasından görünen koyu renk gözleri.</p>

  <p class="heading">"Benden önce Tabr siyeçine önderlik eden adam," dedi Stilgar, "arkadaşımdı. Birlikte tehlikelere göğüs gerdik. Birçok kez onun hayatını kurtardım... ve o da benimkini."</p>

  <p class="heading">"Ben senin dostunum, Stilgar," dedi Paul.</p>

  <p class="heading">"Kimse bundan şüphe etmez," dedi Stilgar. Elini çekti ve omuz silkti. "Adet böyle."</p>

  <p class="heading">Paul, Stilgar’ın başka herhangi bir olasılık düşünemeyecek kadar Fremen adetlerine saplanmış olduğunu anladı. Burada bir lider, dizginleri selefinin ölü ellerinden alırdı ya da selefi çölde öldüyse kabilesinin en güçlülerinden bazılarını katlederdi Stilgar naipliğe bu şekilde yükselmişti.</p>

  <p class="heading">"Bu yaratanı çölün derinliklerinde bırakmalıyız," dedi Paul</p>

  <p class="heading">"Evet," diye onayladı Stilgar. "Buradan mağaraya yürüyebiliriz</p>

  <p class="heading">"Ona o kadar uzun zamandır biniyoruz ki kendini gömüp bir iki gün hayata küsecektir," dedi Paul</p>

  <p class="heading">"Kum binişinin müdiri sensin," dedi Stilgar. "Sen söyle ne zaman..." Sustu ve gözlerini doğu semalarına dikti.</p>

  <p class="heading">Paul hızla döndü. Gözlerindeki bahar mavisi örtü gökyüzünü karanlık görmesine neden oldu, yoğun bir filtreden geçen gök mavisinin önündeki belirsiz, ritmik bir ışıltı keskin bir zıtlıkla göze çarpıyordu.</p>

  <p class="heading">Ornitopter!</p>

  <p class="heading">"Küçük bir topter," dedi Stilgar.</p>

  <p class="heading">"Bir gözcü olabilir," dedi Paul. "Ne dersin, bizi görmüş müdür?"</p>

  <p class="heading">"Bu uzaklıktan sadece yüzeyde bir solucanız," dedi Stilgar. Sol eliyle işaret verdi, "İnin. Kumda dağılın."</p>

  <p class="heading">Birliktekiler solucanın yan taraflarından inip aşağı atlamaya başladılar, cüppelerinin altında kuma karıştılar. Paul, Chani' nin düştüğü yeri belirledi. Çok geçmeden yalnızca o ve Stilgar kaldı.</p>

  <p class="heading">"İlk binen, son iner," dedi Paul.</p>

  <p class="heading">Stilgar başıyla onayladı, kancalarına dayanarak yan taraftan kendini aşağı bıraktı, kumun üstüne sıçradı. Yaratanın, dağılma alanından güvenli bir mesafeye kadar uzaklaşmasını bekleyen Paul kancalarını bıraktı. Bu, ustalık gerektiren bir andı çünkü solucan tamamen bitkin düşmemişti.</p>

  <p class="heading">Üvendirelerden ve kancalardan kurtulan koca solucan kuma girmeye başladı. Paul, yaratığın geniş yüzeyi boyunca ağırlığını vermeden geriye doğru koşmaya başladı, ineceği ana dikkatli bir şekilde karar verdi ve aşağı sıçradı. Koşarak yere indi, kendisine öğretildiği gibi bir kumulun kaygan yüzeyine atıldı ve cüppesinin üzerine dökülen kum şelalesinin altına gizlendi.</p>

  <p class="heading">Şimdi, bekleyiş...</p>

  <p class="heading">Paul yavaşça döndü, cüppesinin birleşme yerini bir yarık halinde açarak gökyüzüne baktı. Geldikleri yol boyunca geride kalan diğerlerinin de aynı şeyi yaptıklarını tahmin etti.</p>

  <p class="heading">Topteri görmeden önce kanatlarını çırptığını duydu. Jet motorlarının fısıltısı, bulunduğu yerin üstüne gelip sırta doğru geniş bir yay çizerek döndü.</p>

  <p class="heading">Paul bunun işaretsiz bir topter olduğunu fark etti.</p>

  <p class="heading">Habbanya Sırtı'nın ötesine uçarak görüş alanından çıktı.</p>

  <p class="heading">Çölün üstünde bir kuş çığlığı duyuldu. Bir daha.</p>

  <p class="heading">Paul üstündeki kumları silkeledi, kumulun tepesine tırmandı. Diğerleri sırttan uzaklaşan bir hat boyunca göründüler. Onların arasında Chani ve Stilgar'ı seçti.</p>

  <p class="heading">Stilgar sırtı işaret etti.</p>

  <p class="heading">Toplandılar ve hiçbir yaratanı rahatsız etmeyecek kesik bir ritmle yüzeyde süzülerek kum yürüyüşüne başladılar. Stilgar bir kumulun rüzgarla sıkışmış doruğu boyunca ilerleyerek Paul'ün yanına geldi.</p>

  <p class="heading">"Bir kaçakçı taşıtıydı," dedi Stilgar.</p>

  <p class="heading">"Öyle görünüyor," dedi Paul. "Ama burası kaçakçılar için çölün çok derin yerleri."</p>

  <p class="heading">"Onların da başı devriyelerle dertte," dedi Stilgar.</p>

  <p class="heading">"Bu kadar derine geliyorlarsa daha derinlere de gidebilirler," dedi Paul.</p>

  <p class="heading">"Doğru."</p>

  <p class="heading">"Eğer güneyin fazla derinliklerine gitmeye kalkışırlarsa görebilecekleri şeyleri görmeleri onlar için iyi olmaz. Kaçakçılar da bilgi satar."</p>

  <p class="heading">"Bahar avlıyorlar, sence de öyle değil mi?" diye sordu Stilgar.</p>

  <p class="heading">"Bir yerlerde bu topteri bekleyen bir kanat ve bir tırtıl olmalı." dedi Paul. "Baharımız var. Hadi kumun üstüne biraz yem atalım da birkaç kaçakçı yakalayalım. Burasının bizim toprağımız olduğunu öğrenmeliler, adamlarımızın da yeni silahlarla antrenman yapmaya ihtiyaçları var."</p>

  <p class="heading">"Şimdi, Usul konuşuyor," dedi Stilgar. "Usul Fremen gibi düşünüyor."</p>

  <p class="heading"><i class="calibre2">Ama Usul, bir korkunç amaca hizmet eden kararlara teslim olmak zorunda,</i> diye düşündü Paul.</p>

  <p class="heading">Ve fırtına başlıyordu.</p>
</body>
</html>
