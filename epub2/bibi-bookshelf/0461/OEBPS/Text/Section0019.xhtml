<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Dune Çöl Gezegeni</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <p class="heading"><i class="calibre2"><br class="calibre" /></i></p>

  <p class="heading"><i class="calibre2">Tedirginliğin bir bilimi olmalıdır insanların, ruhsal kaslarını</i> <i class="calibre2">geliştirmek için zor günlere ve baskıya ihtiyaçları vardır.</i></p>

  <p class="heading3">- Prenses Irulan'ın yazdığı "Muad'Dib'in Toplu Vecizeleri'nden</p>

  <p class="heading"><span class="calibre5"><br class="calibre" /></span></p>

  <p class="heading">Jessica karanlıkta uyandı, etrafındaki sessizlikte içine bir şeyler doğdu. Zihninin ve bedeninin neden böyle uyuşuk olduğunu anlayamadı. Korkunun teninde yol açtığı tırmalanma sinirleri boyunca yayıldı. Kalkıp ışığı açmayı düşündü ama bir şey bu kararı erteletti. Ağzı... bir garipti.</p>

  <p class="heading"><i class="calibre2">Lamp lamp lamp lamp!</i></p>

  <p class="heading">Boğuk bir sesti, karanlıkta nereden geldiği belli olmuyordu. Bir yerlerden.</p>

  <p class="heading">O an, duyduğu küçük çıtırtılarla uzadıkça uzadı.</p>

  <p class="heading">Vücudunu hissetmeye başladı, el ve ayak bileklerindeki bağlarla ağzındaki tıkacın farkına vardı. Yan yatıyordu, elleri arkasından bağlanmıştı. Bağları zorladı, krimskell ipi olduklarını anladı, çektiğinde yalnızca daha sıkılaşacaktı.</p>

  <p class="heading">Şimdi hatırlıyordu.</p>

  <p class="heading">Yatak odasının karanlığında bir hareket olmuş, ıslak ve keskin kokulu bir şey yüzüne bastırılmış, ağzını doldurmuş, eller onu tutmuştu. Nefesi kesilmişti, nefes almış ve ıslaklıktaki uyuşturucuyu algılamıştı. Dehşetin karanlık kucağına yuvarlanarak bilincini kaybetmişti.</p>

  <p class="heading"><i class="calibre2">İşte oldu,</i> diye düşündü. <i class="calibre2">Bene Gesserıt’i alt etmek ne kadar da basitmiş. İhanet yeterliymiş. Hawat haklıymış.</i></p>

  <p class="heading">Bağlarını çekiştirmemek için kendini zorladı.</p>

  <p class="heading"><i class="calibre2">Bu benim yatak odam değil,</i> diye düşündü. <i class="calibre2">Beni başka bir yere getirmişler.</i></p>

  <p class="heading">Yavaş yavaş iç sükunetini kazanmaya başladı.</p>

  <p class="heading">Korkunun, kimyasını değiştirdiği terinin ekşi ekşi koktuğunun farkına vardı.</p>

  <p class="heading"><i class="calibre2">Paul nerede?</i> diye sordu kendi kendine. <i class="calibre2">Oğlum, ona ne yaptılar?</i></p>

  <p class="heading"><i class="calibre2">Sükunet.</i></p>

  <p class="heading">Antik yöntemleri kullanarak kendini buna zorladı.</p>

  <p class="heading">Ama korku çok yakında duruyordu.</p>

  <p class="heading"><i class="calibre2">Leto? Neredesin, Leto?</i></p>

  <p class="heading">Karanlığın azaldığını algıladı. Gölgelerle başladı. Boyutlar ayrılıp yeni bilinç dikenleri haline geldiler. Beyaz. Bir kapının altında bir çizgi.</p>

  <p class="heading"><i class="calibre2">Yerde yatıyorum.</i></p>

  <p class="heading">Yürüyen insanlar. Bunu zeminden hissetti.</p>

  <p class="heading">Jessica korku fikrini bastırdı. <i class="calibre2">Sakin, tetikte ve hazırlıklı olmalıyım. Yalnızca tek bir şans yakalayabilirim.</i> Tekrar, iç sükunetini zorladı.</p>

  <p class="heading">Kalp atışlarının gümbürtüsü düzene girdi, zaman kavramını oluşturdu. Geriye doğru düşündü. <i class="calibre2">Yaklaşık bir saattir baygındım.</i> Gözlerini kapadı, bilincini yaklaşan ayak seslerine odakladı.</p>

  <p class="heading"><i class="calibre2">Dört kişi.</i></p>

  <p class="heading">Farklı adımları saydı.</p>

  <p class="heading"><i class="calibre2">Hala baygınmış gibi yapmalıyım.</i> Soğuk zeminin üzerinde gevşeyerek bedeninin hazır olup olmadığını sınadı, bir kapının açıldığını duydu, gözkapaklarının arasından ışığın arttığını algıladı.</p>

  <p class="heading">Ayaklar yaklaştı; tepesinde birisi duruyordu.</p>

  <p class="heading">"Uyanıksın," diye gürledi bas bir ses. "Numara yapma."</p>

  <p class="heading">Gözlerini açtı.</p>

  <p class="heading">Tepesinde Baron Vladimir Harkonnen duruyordu. Etrafa bakınca Paul'ün uyumuş olduğu mahzen odasını tanıdı, bir kenarda oğlunun portatif karyolasını gördü; boştu. Muhafızlar tarafından süspansörlü lambalar getirilip açık kapının yakınına yerleştirildi. Arkadaki koridorda gözlerini acıtan parlak bir ışık vardı.</p>

  <p class="heading">Başını kaldırıp Baron'a baktı. Giydiği sarı pelerinin altında portatif süspansörleri şişkinlik yapıyordu. Şişman yanakları, bir örümceğinki gibi kapkara olan gözlerinin altında iki masum tepeydi.</p>

  <p class="heading">"İlaç zaman ayarlıydı," diye gürledi. "Etkisinden kurtulacağın zamanı dakikasına kadar biliyorduk."</p>

  <p class="heading"><i class="calibre2">Acaba bu nasıl oldu?</i> diye düşündü Jessica. <i class="calibre2">Tam olarak ağırlığımı, metabolizmamı bilmeleri gereki... Yueh!</i></p>

  <p class="heading">"Ne yazık ki ağzında tıkaçla kalmak zorundasın," dedi Baron. "Çok ilginç bir konuşma yapabilirdik."</p>

  <p class="heading"><i class="calibre2">Bu yalnızca Yueh olabilir,</i> diye düşündü. <i class="calibre2">Nasıl?</i></p>

  <p class="heading">Baron, gözucuyla arkasındaki kapıya baktı, "içeri gel, Piter."</p>

  <p class="heading">İçeri girip Baron'un yanında duran adamı daha önce hiç görmemişti, ama bu yüz tanınıyordu, ve adam da: <i class="calibre2">Piter De Vries, Mentat-Suikastçi.</i> Jessica adamı inceledi: yüzünde atmaca hatları vardı ve bir Arrakis yerlisi olduğunu düşündüren mürekkep mavisi gözleri. Ama duruşu ve hareketlerindeki incelik adamın Arrakis'li olmadığını söylüyordu. Ve bedeni epeyce suyla doluydu. Uzun boylu, ince yapılıydı ve sanki kadınsı bir tavrı vardı.</p>

  <p class="heading">"Ne yazık ki seninle konuşamayacağız, sevgili Leydi Jessica," dedi Baron. "Yine de, yeteneklerinin farkındayım." Mentat'a şöyle bir baktı. "Doğru değil mi, Piter?"</p>

  <p class="heading">"Haklısınız, Baron," dedi adam.</p>

  <p class="heading">Ses tenordu. Jessica'nın omurgasına bir soğukluk yaydı. Daha önce böyle tüyler ürperten bir ses duymamıştı. Bene Gesserit eğitimi almış olan birisi için; bu ses, <i class="calibre2">Ben katilim!</i> diye bağırıyordu.</p>

  <p class="heading">"Piter'a bir sürprizim var," dedi Baron. "O, buraya ödülünü almaya geldiğini düşünüyor; seni, Leydi Jessica. Ama ben bir şey göstermek istiyorum; onun seni gerçekten istemediğini."</p>

  <p class="heading">"Benimle oyun mu oynuyorsunuz, Baron?" diye sordu Piter ve gülümsedi.</p>

  <p class="heading">Bu gülümsemeyi gören Jessica, Baron'un neden kendini bu Piter'dan korumaya kalkışmadığını merak etti. Sonra kendi düşüncesini düzeltti. Baron bu gülümsemeyi okuyamazdı. O, Eğitim almamıştı.</p>

  <p class="heading">"Piter, birçok açıdan oldukça saftır," dedi Baron. "Senin ne öldürücü bir yaratık olduğunu kabul etmiyor, Leydi Jessica. Ona gösterirdim ama bu aptalca bir risk olurdu. Baron, yüzünde bir bekleme maskesi olan Piter'a gülümsedi. "Piter’ın gerçekte ne istediğini biliyorum. Piter güç istiyor."</p>

  <p class="heading"><i class="calibre2">"Onu</i> alabileceğime dair söz vermiştin," dedi Piter. Tenor ses, soğukluğunu biraz kaybetmişti.</p>

  <p class="heading">Jessica adamın sesindeki ipucu içeren tonları duydu ve kendini ruhsal bir ürpertiye bıraktı. <i class="calibre2">Baron, bir Mentat'tan nasıl böyle bir hayvan ortaya çıkarabilmiş?</i></p>

  <p class="heading">"Sana bir seçim şansı veriyorum, Piter." dedi Baron.</p>

  <p class="heading">"Ne seçimi?"</p>

  <p class="heading">Baron şişman parmaklarını şaklattı. "Bu kadın ve İmparatorluk'tan sürgün; ya da adıma yaraşır bir şekilde yönetmek üzere, Arrakis'teki Atreides Dükalığı."</p>

  <p class="heading">Jessica, Baron'un bir örümceğinkine benzeyen gözlerinin Piter'ı incelemesini izledi.</p>

  <p class="heading">"Ünvan dışında burada tam anlamıyla Dük olabilirsin," dedi Baron</p>

  <p class="heading"><i class="calibre2">O halde, Leto’m öldü mü?</i> diye sordu Jessica kendi kendine. Zihninin içinde bir yerlerde, sessiz bir feryat koptuğunu hissetti.</p>

  <p class="heading">Baron dikkatini Mentat'tan ayırmadı. "Kendini anla, Piter. Onu, bir Dük'ün kadını, gücünün bir sembolü, güzel, yararlı ve rolü için mükemmel bir şekilde eğitilmiş olduğu için istiyorsun. Ama bütün bir dukalık, Piter! Bu bir sembolden daha öte, bu gerçeklik. Bununla birçok kadına sahip olabilirsin... ve daha fazlasına da."</p>

  <p class="heading">"Piter'a şaka yapmıyorsunuz, değil mi?"</p>

  <p class="heading">Baron, süspansörlerin ona verdiği dansçı hafifliğiyle döndü. "Şaka mı? Ben mi? Unutma; <i class="calibre2">ben</i> çocuktan vazgeçiyorum. Delikanlının eğitimiyle ilgili hainin ne söylediğini duydun. Bunlar aynı, bu anne ve oğul; öldürücü." Baron gülümsedi. "Şimdi gitmeliyim. Bu an için ayırdığım muhafızı içeri göndereceğim. Duvar gibi sağırdır. Aldığı emir, sizi sürgüne yapacağınız yolculuğun ilk etabına götürmek olacak. Eğer senin kontrolünü ele geçirdiğini görürse kadını denetim altına alacak. Arrakis'ten çıkana kadar onun ağzındaki tıkacı çıkarmana izin vermeyecek. Eğer gitmemeyi seçersen... aldığı başka emirler var."</p>

  <p class="heading">"Gitmenize gerek yok," dedi Piter. "Seçimimi yaptım."</p>

  <p class="heading">"Bak sen!" diyerek kıkır kıkır güldü Baron. "Böyle çabuk verilen bir karar tek bir anlama gelebilir."</p>

  <p class="heading">"Dükalığı alacağım," dedi Piter.</p>

  <p class="heading">Jessica düşündü: <i class="calibre2">Piter, Baron'un ona yalan söylediğini bilmiyor mu? Ama... nasıl bilebilir? O dönek bir Mentat.</i></p>

  <p class="heading">Baron, Jessica'ya şöyle bir baktı. "Piter'ı bu kadar iyi tanımam harika değil mi? Piter'in bunu seçeceğine dair Silah Ustası'yla bahse girdim. Hah ha! Güzel, şimdi gidiyorum. Bu çok daha iyi. Hı hı, çok daha iyi. Anladın mı, Leydi Jessica? Sana karşı hiçbir garezim yok. Bu bir zorunluluk. Böylesi çok daha iyi. Evet. Ve <i class="calibre2">aslında</i> senin yok edilmeni emretmedim. Sana ne olduğunu sordukları zaman, bilmiyorum derim ve bu da tam anlamıyla doğru olur."</p>

  <p class="heading">"O halde onu bana mı bırakıyorsunuz?" diye sordu Piter.</p>

  <p class="heading">"Sana göndereceğim muhafızlar emirleri senden alacak," dedi Baron. "Her ne yapılacaksa sana bırakıyorum." Gözlerini Piter'a dikti. "Evet. Benim ellerim kana bulaşmayacak. Bu senin kararın. Evet. Bu konuda hiçbir şey bilmiyorum. Yapmak zorunda olduğun şeyi yapmadan önce benim gitmemi bekleyeceksin. Evet. Şey... hı hı, evet. Evet. Güzel."</p>

  <p class="heading"><i class="calibre2">Bir Doğru Söyleten’in sorgulamasından korkuyor,</i> diye düşündü Jessica. <i class="calibre2">Kim? Ahhh tabii ki, Başrahibe Gaius Helen! Eğer onun sorularıyla karşılaşmak zorunda olduğunu biliyorsa, o halde kesinlikle İmparator da bu işin içinde. Ahhhh, zavallı Leto’m.</i></p>

  <p class="heading">Jessica'ya son bir kez göz atan Baron döndü, kapıdan çıkıp gitti. Jessica onu gözleriyle izlerken şöyle düşündü: <i class="calibre2">Başrahibe’nin uyardığı gibi... fazla güçlü bir hasım.</i></p>

  <p class="heading">İki Harkonnen askeri içeri girdi. Suratı yaralı bir maskeye benzeyen bir diğeri onları izledi ve elinde lazer silahı, kapı aralığında durdu.</p>

  <p class="heading"><i class="calibre2">Sağır olan,</i> diye düşündü Jessica yaralı suratı inceleyerek. <i class="calibre2">Baron, başka bir adamın üstünde Ses kullanabileceğimi biliyor.</i></p>

  <p class="heading">Yaralı Surat, Piter'a baktı. "Çocuk dışarıda bir sedyede yatıyor. Emirleriniz nedir?"</p>

  <p class="heading">Piter, Jessica'ya dönerek konuştu: "Oğlunu tehdit altında tutarak senin elini kolunu bağlamayı düşünmüştüm ama bunun işe yaramayacağını anlamaya başlıyorum. Duygunun mantığı gölgelemesine izin verdim. Bir Mentat'in yapacağı şey değil." ilk gelen iki askere baktı, sağır olanın dudaklarını okuyabilmesi için dönerek: "Hainin çocuk için önerdiği gibi, onları çöle götürün. Yaptığı plan iyiydi. Solucanlar bütün kanıtları yok edecektir. Cesetleri asla bulunmamalı."</p>

  <p class="heading">"Onları kendin haklamak istemiyor musun?" diye sordu Yaralı Surat.</p>

  <p class="heading"><i class="calibre2">Dudak okuyor,</i> diye düşündü Jessica.</p>

  <p class="heading">"Baron'umu örnek alıyorum," dedi Piter. "Onları hainin söylediği yere götür."</p>

  <p class="heading">Jessica, Piter’ın sesinde katı Mentat kontrolünü duyarak düşündü: <i class="calibre2">O da Doğru Söyleten’den korkuyor.</i></p>

  <p class="heading">Piter omuz silkti, döndü ve kapı aralığına çıktı. Orada bir an duraksadı, Jessica kendisine son kez bakmak için geri döneceğini düşündü ama o arkasına bakmadan gitti.</p>

  <p class="heading">"Ben, kendim, bu geceki işten sonra şu Doğru Söyleten'in karşısına çıkma fikrinden hoşlanmıyorum," dedi Yaralı Surat.</p>

  <p class="heading">"Muhtemelen o yaşlı cadıyla hiçbir zaman karşılaşmıycan," dedi askerlerden biri. Jessica'nın başına gitti, üzerine eğildi. "Burada durup gevezelik ederek işimizi halledemiycez. Ayaklarını tut da..."</p>

  <p class="heading">"Niye onnarı burda öldürmüyoz?" diye sordu Yaralı Surat.</p>

  <p class="heading">"Çok pis iş," dedi ilki. "Tabii onnarı boğmak istemiyosan. Ben kendim, güzelcene basit bir işi tercih ederim. Şu hainin söylediği gibi onnarı bi iki parçaya kesip çöle atmalı. Sonra da kanıtları solucanlara bırakmalı. Geride temizlenicek hiçbişi kalmamalı."</p>

  <p class="heading">"Hıı... şey, sanırım haklısın," dedi Yaralı Surat.</p>

  <p class="heading">Jessica onları, izleyerek ve kaydederek dinledi. Ama tıkaç Ses'ini engelliyordu; ayrıca sağır olanı da unutmamak gerekiyordu.</p>

  <p class="heading">Yaralı Surat, lazer silahını beline takıp Jessica'nın ayaklarını tuttu. Onu bir tahıl çuvalı gibi kaldırıp kapıdan çıkardılar; üstünde, bağlı birisinin daha bulunduğu, süspansörle havada duran bir sedyeye attılar. Onu sedyeye yerleştirmek için döndürdükleri zaman, yanındakinin yüzünü gördü. Paul! Bağlıydı ama ağzında tıkaç yoktu. Yüzü annesinin yüzünden en fazla on santimetre uzaktaydı, gözleri kapalı, nefesi düzenliydi.</p>

  <p class="heading"><i class="calibre2">Ona ilaç verdiler mi acaba?</i> diye düşündü.</p>

  <p class="heading">Askerler sedyeyi kaldırdı ve Paul'ün gözleri çok az aralandı: Jessica'ya dikilmiş iki karanlık çizgi.</p>

  <p class="heading"><i class="calibre2">Ne olur Ses’i denemesin!</i> diye dua etti Jessica. <i class="calibre2">Sağır muhafız!</i></p>

  <p class="heading">Paul'ün gözleri kapandı.</p>

  <p class="heading">Bilinç solumasını uyguluyordu, zihnini sakinleştiriyor, onları esir alanları dinliyordu. Sağır olan bir sorundu ama Paul ümitsizliğini kontrol altına aldı. Annesinin öğrettiği zihin sakinleştirici Bene Gesserit sistemi onu harekete ve her fırsatı değerlendirmeye hazır halde tutuyordu.</p>

  <p class="heading">Paul, annesinin yüzünü kısık gözleriyle tekrar inceledi. Zarar verilmemiş gibi görünüyordu. Gerçi ağzında tıkaç vardı.</p>

  <p class="heading">Onu kimin yakalayabildiğini merak etti. Kendisinin ele geçirilişi yeterince açıktı: Yueh'nin verdiği bir hapla uyumuş, uyandığında kendini bu sedyede bağlı bulmuştu. Belki onun başına da benzer bir şey gelmişti. Mantığı hainin Yueh olduğunu söylüyordu ama kesin kararını erteledi. Bunu anlamak mümkün değildi: bir Suk doktoru bir hain.</p>

  <p class="heading">Harkonnen askerleri sedyeyi bir kapı aralığından yıldızlı geceye çıkarırken sedye hafifçe eğildi. Bir süspansör şamandırası kapı aralığına sürtündü. Tepelerinde yıldızları örten bir topter kanat dikiliyordu. Sedye yere oturtuldu.</p>

  <p class="heading">Paul'ün gözleri kısık ışığa alıştı. Sağır askeri, topter kapısını açıp gösterge panosunun yarattığı yeşil karanlıkta içeriye göz atan adam olarak belirledi.</p>

  <p class="heading">Adam, "Bu bizim kullanıcaamız topter mi?" diye sorup arkadaşının dudaklarını izlemek için döndü.</p>

  <p class="heading">"Bu, hainin söylediği, çöldeki iş için ayrılan topter," dedi diğeri.</p>

  <p class="heading">Yaralı Surat başıyla onayladı. "Ama bu o küçük haberleşme işleri için kullanılanlardan. İçeri onlarla birlikte bizden anca iki kişi sığar.</p>

  <p class="heading">"İki kişi yeter," dedi sedyeyi taşıyan, dudaklarını okuması için yaklaşarak. "Bundan sonra bu işi biz halledebiliriz, Kinet."</p>

  <p class="heading">"Baron dedi ki bana, bu ikisine ne olduğundan emin ol," dedi Yaralı Surat.</p>

  <p class="heading">"Ne bu kadar endişeleniyosun?" diye sordu sedyeyi taşıyanın arkasındaki asker.</p>

  <p class="heading">"Kadın bir Bene Gesserit cadısı," dedi sağır olan. "Onların güçleri var."</p>

  <p class="heading">"Hm..." Sedyeyi taşıyan eliyle kulağında yumruk işareti yaptı. "Onlardan biri, öyle mi? Annadım."</p>

  <p class="heading">Arkasındaki asker homurdandı. "Çok yakında solucan yemi olacak. Bi Bene Gesserit cadısının bile büyük bi solucandan daha fazla gücü olduğunu sanmam. Öyle değil mi, Czigo?" Sedyeyi taşıyanı dürttü.</p>

  <p class="heading">"Ee-evet," dedi sedyeyi taşıyan. Sedyeye döndü, Jessica'yı omuzlarından tuttu. "Hadi Kinet. Nolduğundan emin olmak istiyosan gel."</p>

  <p class="heading">"Beni çağırman büyük incelik, Czigo," dedi Yaralı Surat.</p>

  <p class="heading">Jessica kaldırıldığını hissettti, tepesinde dönen kanat gölgesi... yıldızlar. Topterin arka tarafına itildi, <i class="calibre2">krimskell</i> ipinden bağları kontrol edildi ve kemeri bağlandı. Paul, annesinin yanına sıkıştırıldı, kemeri emniyetli bir şekilde bağlandı; Jessica onun bağlarının adi ipten olduğunu fark etti.</p>

  <p class="heading">Yaralı Surat, yani Kinet dedikleri sağır, öne oturdu. Sedyeyi taşıyan, Czigo dedikleri adam öbür tarafa dolaştı ve diğer ön koltuğa oturdu</p>

  <p class="heading">Kinet kapıyı kapadı, kumandalara eğildi. Kanatları kıvrılıp düzleşen topter havalandı, Kalkan Duvarı'nın üstünden güneye yöneldi. Czigo yol arkadaşının omzuna vurarak: "Ne diye arkana dönüp gözünü ikisinin üstünde tutmuyosun?"</p>

  <p class="heading">"Yolu bildiğine emin misin?" Kinet, Czigo'nun dudaklarını izledi.</p>

  <p class="heading">"Senin gibi ben de dinledim haini."</p>

  <p class="heading">Kinet koltuğunu döndürdü. Jessica, adamın elindeki lazer silahının üzerinde yıldızların parıltısını gördü. Gözleri alıştıkça, topterin ışıklı duvarları içeriyi aydınlatıyormuş gibi göründü; ama muhafızın yaralı suratı karanlıkta kaldı. Jessica emniyet kemerini zorladı, gevşek olduğunu anladı. Kemerin sol kolunun üstünden geçen yerinde bir sertlik hissetti, ayrılmak üzere olduğunu ve ani bir harekette kopacağını fark etti.</p>

  <p class="heading"><i class="calibre2">Acaba birisi bu toptere girip bunu bizim için mi hazırladı?</i> diye düşündü Jessica. <i class="calibre2">Kim?</i> Bağlı ayaklarını yavaş yavaş kıvırarak Paul'ün ayaklarından uzaklaştırdı.</p>

  <p class="heading">"Ben derim ki, bunun gibi güzel bir kadını harcamak kesin yazık," dedi Yaralı Surat. "Hiç böyle soylu bi tiple takıldın mı?" Pilota bakmak için döndü.</p>

  <p class="heading">"Bene Gesseritlerin hepsi soylu diildir," dedi Pilot.</p>

  <p class="heading">"Ama hepsi öyle görünüyo."</p>

  <p class="heading"><i class="calibre2">Beni açık seçik görebiliyor,</i> diye düşündü Jessica. Bağlı bacaklarını koltuğun üstüne çıkardı, yılan gibi kıvrıldı ve gözlerini Yaralı Surat'a dikti.</p>

  <p class="heading">"Gerçekten kadın güzel," dedi Kinet. Dudaklarını diliyle ıslattı. "Ben derim ki kesin yazık." Czigo'ya baktı.</p>

  <p class="heading">"Düşündüğünü düşündüğüm şeyi mi düşünüyosun?" diye sordu pilot.</p>

  <p class="heading">"Kim bilicek ki?" diye sordu muhafız. "Ondan sonra..." omuz silkti. "Ben hiç bi soylularla takılmadım. Bi daa asla bunun gibi bir şansım olmayabilir."</p>

  <p class="heading">"Anneme elini sürersen..." dedi Paul kulak tırmalayan bir sesle. Ters ters Yaralı Surat'a baktı.</p>

  <p class="heading">"Hey!" diye güldü Pilot. "Ufaklık havladı. Havlayan köpek ısırmaz."</p>

  <p class="heading">Ve Jessica şöyle düşündü: <i class="calibre2">Paul sesini çok tize ayarladı. Yine de işe yarabilir.</i></p>

  <p class="heading">Sessizlik içinde uçtular.</p>

  <p class="heading"><i class="calibre2">Zavallı salaklar,</i> diye düşündü Jessica, muhafızlarını inceleyip Baron'un sözlerini aklından geçirerek. <i class="calibre2">Görevlerini başardıklarını bildirir bildirmez öldürülecekler. Baron hiç tanık istemez.</i></p>

  <p class="heading">Topter, Kalkan Duvarının güney sınırının üzerinde yan yattı; ve Jessica, ay ışığının gölgelediği kumun, altlarında yayıldığını gördü.</p>

  <p class="heading">"Bura yeterince uzak olmalıi," dedi pilot. "Hain, onnarı Kalkan Duvarı'nın yakınında yere bırakın dedi." Gemiyi uzun, alçalan bir eğimle kumullara doğru indirdi, çöl yüzeyine dik bir şekilde yaklaştı.</p>

  <p class="heading">Jessica Paul'ün, sakinleşme egzersizinin ritmik nefeslerini almaya başladığını gördü. Paul gözlerini kapattı, açtı. Jessica, ona yardım etmekten aciz bir şekilde baktı. <i class="calibre2">Ses konusunda henüz ustalaşmadı,</i> diye düşündü, <i class="calibre2">başaramazsa...</i></p>

  <p class="heading">Topter yumuşak bir sarsıntıyla kuma değdi; ve geriye dönüp kuzeye, Kalkan Duvarı'nın arkasına doğru bakan Jessica, yukarıda görüş alanından çıkan bir kanat gölgesi gördü.</p>

  <p class="heading"><i class="calibre2">Birisi bizi izliyor!</i> diye düşündü. <i class="calibre2">Kim?</i> Sonra anladı: <i class="calibre2">Baron’un bu ikisini gözlemek için ayarladıkları. Ve gözcüler için de gözcüler olacaktır.</i></p>

  <p class="heading">Czigo kanat rotorlarını kapattı. Üzerlerine sessizlik çöktü.</p>

  <p class="heading">Jessica kafasını çevirdi. Yaralı suratın arkasındaki pencereden, yükselen bir ayın hafif ışıltısını ve çölden yükselen kayaların girintili çıkıntılı siluetini görebiliyordu. Rüzgarlarla gelen kumların yarattığı kabarıklıklar bunların yüzeyinde çizgiler oluşturmuştu.</p>

  <p class="heading">Paul hafifçe öksürdü.</p>

  <p class="heading">Pilot, "Eee, Kinet?" dedi.</p>

  <p class="heading">"Bilmiyom, Czigo."</p>

  <p class="heading">Czigo döndü ve "Ooo, bak," dedi. Jessica'nın eteğine uzandı.</p>

  <p class="heading">"Çıkar onun ağzındaki tıkacı," diye emretti Paul.</p>

  <p class="heading">Jessica sözlerin havada gümbürdediğini hissetti. Sesin tonu ve rengi mükemmeldi; emredici ve çok keskin. Birazcık düşük bir perde daha iyi olurdu; ama yine de bu, adamın ses aralığına denk düşebilirdi.</p>

  <p class="heading">Czigo elini Jessica'nın ağzındaki banta doğru kaldırdı ve tıkacın üstündeki düğümü kaydırdı.</p>

  <p class="heading">"Kes şunu!" diye emretti Kinet.</p>

  <p class="heading">"Eeh, Kapa çeneni," dedi Czigo. "Elleri bağlı." Düğümü çözdü ve bağ düştü. Jessica'yı süzerken gözleri parladı.</p>

  <p class="heading">Kinet pilotun kolunu tuttu. "Hey, Czigo, hiç gereği..."</p>

  <p class="heading">Jessica boynunu döndürüp tıkacı tükürüp attı. Sesini düşük, mahrem tonlara ayarladı. "Beyler! Benim için <i class="calibre2">dövüşmenize</i> gerek yok." Aynı zamanda, Kinet görsün diye yılan gibi kıvrıldı.</p>

  <p class="heading">Adamların arasında artan gerilimi gördü; o anda, onun için dövüşmek gerektiğine inandıklarını biliyordu. Tartışmaları için başka bir nedene gerek yoktu. <i class="calibre2">Zaten</i> kafalarının içinde onun için dövüşüyorlardı.</p>

  <p class="heading">Kinet'in, dudaklarını okuyabileceğinden emin olmak için yüzünü gösterge ışıklama doğru kaldırdı. "Tartışmamalısınız," dedi. Adamlar daha da ayrılarak gözucuyla birbirlerini süzdüler. "Uğruna dövüşmeye değecek bir kadın var mıdır?" diye sordu.</p>

  <p class="heading">Bu sözleri söyleyerek, orada olarak, onların dövüşmesi için kendisini son derece değerli kılmıştı.</p>

  <p class="heading">Paul, dudaklarını birbirine kenetledi, ses çıkarmamak için kendisini zorladı. Ses'le başarılı olması için tek şansı olmuştu. Artık her şey, tecrübesi kendisininkinin çok ötesinde olan annesine kalmıştı.</p>

  <p class="heading">"Evet," dedi Yaralı Surat. "Dövüşmeye hiç gerek..."</p>

  <p class="heading">Eli yıldırım hızıyla pilotun boynuna gitti. Kolu durdurup hamleyi karşılayan metal, aynı hareketle Kinet'in göğsüne çarptı.</p>

  <p class="heading">Yaralı Surat inledi, kapıya doğru yığıldı.</p>

  <p class="heading">"Benim bu numarayı yutacak bir dangalak olduğumu sandı," dedi Czigo. Elini geri çekip hançeri çıkardı. Hançer ay ışığını yansıtarak parladı.</p>

  <p class="heading">"Şimdi sıra ufaklıkta," dedi ve Paul'e doğru eğildi.</p>

  <p class="heading">"Buna gerek yok," diye mırıldandı Jessica. Czigo bir an duraksadı.</p>

  <p class="heading">"Sana yardımcı olmamı tercih etmez misin?" diye sordu Jessica. "Çocuğa bir şans ver." Dudakları alaycı bir biçimde kıvrıldı. "Kumda zaten çok az şansı olacak. Bu şansı ona verirsen..." Gülümsedi. "Kendini hakettiğin biçimde ödüllendirilmiş bulacaksın."</p>

  <p class="heading">Czigo sağa sola göz attı, dikkatini tekrar Jessica'ya çevirdi. "Bu çölde bir adamın başına neler gelebileceğini ben kendim duydum," dedi. "Hançer, çocuk için bir iyilik olabilir."</p>

  <p class="heading">"Çok şey mi istiyorum?" diye yalvardı Jessica.</p>

  <p class="heading">"Bana numara yapmaya çalışıyorsun," diye mırıldandı Czigo.</p>

  <p class="heading">"Oğlumu ölürken görmek istemiyorum," dedi Jessica. "Bu mu numara?"</p>

  <p class="heading">Czigo geriledi, kapı kolunu dirseğiyle açtı. Paul'ü tuttu, koltuktan sürükledi, yarı beline kadar kapıdan dışarı itti ve hançeri kaldırdı. "Bağlarını kesersem n'apcan ufaklık?"</p>

  <p class="heading">"Buradan hemen uzaklaşıp şu kayalara doğru gidecek," dedi Jessica.</p>

  <p class="heading">"Böyle mi yapcan, ufaklık?" diye sordu Czigo.</p>

  <p class="heading">Paul'ün sesi, olması gerektiği gibi aksiydi. "Evet."</p>

  <p class="heading">Hançer indi, Paul'ün bacaklarındaki bağları kesti. Paul, kendisini kumun üstüne yuvarlayacak olan eli sırtında hissetti, tutunmak için kapı çerçevesine doğru savruluyormuş taklidi yaptı, döndü ve sağ ayağıyla saldırdı.</p>

  <p class="heading">Uzun yıllar süren eğitimi sayesinde, ayağının ucu hatasız bir şekilde hedefini buldu; sanki tüm eğitimi bu ana odaklanmıştı. Vücudunun neredeyse bütün kasları, bu hareket için birlikte çalıştı. Czigo'nun göğüs kemiğinin hemen altına, karnının yumuşak bölgesine gelen bu hafif darbe, diyaframına ve ciğerinin üzerine korkunç bir kuvvet uygulayarak yukarı doğru baskı yaptı ve adamın kalbinin sağ karıncığını ezdi. Muhafız gurultulu bir çığlıkla sarsılarak geriye, koltukların karşısına düştü. Ellerini kullanamayan Paul, kumun üstüne devrildi. Kumun üstüne inerken, kuvvet alıp tek harekette tekrar ayağa kalkmasını sağlayacak şekilde yuvarlandı. Kabine geri döndü, hançeri buldu; dişleriyle tuttu. Jessica ellerini uzatarak bağlarını kesti, bıçağı alarak oğlunun ellerini de serbest bıraktı.</p>

  <p class="heading">"Onu ben halledebilirdim," dedi. "Bağlarımı kesmek zorunda kalacaktı. Bu aptalca bir riskti."</p>

  <p class="heading">"Fırsatı gördüm ve kullandım.</p>

  <p class="heading">Oğlunun sesindeki sert kontrolü duyarak: "Yueh'nin ev işareti kabinin tavanına çizilmiş," dedi.</p>

  <p class="heading">Paul başını kaldırıp baktı ve sarmal işareti gördü.</p>

  <p class="heading">"Çıkıp gemiyi inceleyelim," dedi Jessica. "Pilot koltuğunun altında bir çanta var. Bindiğimizde hissettim."</p>

  <p class="heading">"Bomba mı?"</p>

  <p class="heading">"Sanmam. Burada garip şeyler dönüyor."</p>

  <p class="heading">Önce Paul kuma atladı, ardından annesi. Jessica döndü, garip çantayı almak için koltuğun altına uzandığında burnunun dibinde Czigo'nun ayaklarını gördü. Çantayı aldığında ıslak olduğunu hissetti ve bunun pilotun kanı olduğunu anladı.</p>

  <p class="heading"><i class="calibre2">Nem israfı,</i> diye aklından geçirdi, bunun Arrakis'e özgü bir düşünce tarzı olduğunu biliyordu.</p>

  <p class="heading">Paul etrafa bakındı, denizden yükselen bir sahil gibi, çölden çıkan kayalık yamacı, ötesinde rüzgarın oyduğu kayalık uçurumu gördü. Annesi çantayı topterden alırken, Paul arkasını döndü, gözlerini Kalkan Duvarı'na doğru uzanan kumullara dikmiş olduğunu gördü. Annesinin dikkatini neyin çektiğini anlamak için baktı, başka bir topterin hızla üzerlerine geldiğini gördü. Cesetleri topterden atıp kaçmak için zaman olmayacağını fark etti.</p>

  <p class="heading">"Koş, Paul!" diye bağırdı Jessica. "Harkonnenler!"</p>
</body>
</html>
