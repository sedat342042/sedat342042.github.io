<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Dune Çöl Gezegeni</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <h2 class="heading2"><b class="calibre3"><br class="calibre4" /></b></h2>

  <h2 class="heading2"><b class="calibre3">EKLER</b></h2>

  <p class="heading1"><b class="calibre1">I</b>.<b class="calibre1">Ek: Dune'un Ekolojisi</b></p>

  <p class="heading"><i class="calibre2">Sonlu bir uzayda, kritik bir noktadan sonra, sayılar arttıkça</i> <i class="calibre2">özgürlük azalır. Bu, kapalı bir kaptaki gaz molekülleri için</i> <i class="calibre2">olduğu kadar, bir gezegenin eko-sisteminin sonlu uzayındaki</i> <i class="calibre2">insanlar için de doğrudur, insanı ilgilendiren soru, sistem</i> <i class="calibre2">içinde muhtemelen kaç kişinin sağ kalabileceği değil, sağ</i> <i class="calibre2">kalanlar için ne tür bir varoluşun mümkün olduğudur.</i></p>

  <p class="heading3"><i class="calibre2">-</i> Pardot Kynes, Arrakis'in İlk Gezegenbilimcisi</p>

  <p class="heading"><br class="calibre" /></p>

  <p class="heading">Arrakis'in yeni gelen birisi üzerindeki etkisi, çoğunlukla çorak toprağın dayanılmazlığıdır. Yabancı, burada hiçbir şeyin açıkta yaşayamayacağını ya da yetişemeyeceğini; buranın hiç üretken olmamış ve asla olmayacak gerçek bir çorak diyar olduğunu düşünebilir.</p>

  <p class="heading">Pardot Kynes'a göre, gezegen başlı başına enerjinin bir ifadesi, güneşinin çalıştırdığı bir makineydi, ihtiyacı olan şey, insanın ihtiyaçlarına uyacak biçimde yeniden şekillendirilmekti. Aklı hemen, özgürce hareket eden insan nüfusuna, Fremenlere gitti. Ne zor iş! Ne kadar iyi bir alet olabilirlerdi! Fremen; neredeyse sınırsız potansiyeli olan ekolojik ve jeolojik bir güç.</p>

  <p class="heading">Birçok yönden amacına yönelmiş, basit bir adam: Pardot Kynes. Harkonnen sınırlamalarından mı kaçmak zorundasın? Güzel. O zaman bir Fremen kadınıyla evlenirsin. Kadın bir Fremen oğul verdiğinde, işe onunla başlarsın, Liet-Kynes'la; ve diğer çocuklarla; onlara ekolojiyi anlamayı öğretir; iklimiyle, mevsimlerin olanaklarıyla tüm toprakları kullanmak ve sonunda bütün baskıcı fikirleri aşıp <i class="calibre2">düzen'in</i> o göz kamaştırıcı bilincine ulaşmak için aklı donatan sembollerle yeni bir dil yaratırsın "insanların yaşamasına uygun herhangi bir gezegende, hareket ve dengenin içten içe fark edilen bir güzelliği vardır," dedi Kynes. "Bu güzelliğin içinde, tüm yaşamlar için gerekli bir dinamik dengeleme etkisi görürsün. Bunun amacı basittir: çeşitliliği gittikçe artan uyumlu örnekleri korumak ve üretmek. Yaşam, yaşamı desteklemek için kapalı sistemlerin kapasitesini artırır. Yaşam, tüm yaşam, yaşamın hizmetindedir. Yaşamın çeşitliliği arttıkça, yaşam için gerekli besinler <i class="calibre2">yaşam</i> tarafından gittikçe artan bir zenginlikle sağlanır, ilişkilerle ve ilişkiler içindeki ilişkilerle dolan tüm topraklar canlanır."</p>

  <p class="heading">Bu sözler, bir siyeç bölgesi sınıfına ders veren Pardot Kynes'a aitti.</p>

  <p class="heading">Ancak derslerden önce Fremenleri ikna etmek zorundaydı. Bunun nasıl gerçekleştiğini anlamak için, önce o müthiş tek amaca adanmışlığı ve onun herhangi bir soruna nasıl bir saflıkla yaklaştığını anlamanız gerekir. Toy değildi, sadece başka şeylerin dikkatini dağıtmasına izin vermezdi.</p>

  <p class="heading">Sıcak bir öğleden sonra, tek kişilik arazi arabasıyla Arrakis topraklarını keşfe çıktığında, acınacak derecede yaygın bir sahneyle karşılaştı. Kalkanlı ve tepeden tırnağa silahlı altı Harkonnen eşkıyası, Windsack köyünün yakınında, Kalkan Duvarı'nın arkasındaki açıklıkta üç Fremen gencini tuzağa düşürmüştü. Kynes'a göre bu, gürültülü patırtılı bir kavga, gerçek değil düpedüz bir güldürüydü; ta ki Harkonnenlerin Fremenleri öldürmeyi amaçladığının farkına varana kadar. Bu sırada, gençlerden biri atardamarı kesilmiş halde yere düştü, eşkıyalardan ikisi de yerdeydi, ama hala iki delikanlıya karşı dört silahlı adam vardı.</p>

  <p class="heading">Kynes cesur değildi, sadece o tek amaca adanmışlığı vardı ve tedbirliydi. Harkonnenler Fremenleri öldürüyordu. Gezegeni yeniden kurarken kullanmayı tasarladığı aletleri yokediyorlardı! Kalkanını çalıştırdı, kavgaya daldı ve Harkonnenlerden ikisini, arkalarında birisinin olduğunu fark etmelerine fırsat kalmadan bir ince-uçla öldürdü. Hızla yana çekilerek diğerlerinden birinin salladığı kılıçtan kurtuldu, şık bir entrisseur'le adamın boğazını kesti ve tek başına kalan eşkıyayı iki genç Fremen'e bırakıp bütün dikkatini yerdeki delikanlıyı kurtarmaya verdi. Ve gerçekten de delikanlıyı kurtardı... altıncı Harkonnen haklanırken.</p>

  <p class="heading">İşte şimdi ortada tatsız bir durum vardı! Fremenler Kynes'ı ne yapacaklarını bilmiyorlardı. Onun kim olduğunu biliyorlardı tabii ki. Arrakis'e gelen herkes hakkında Fremenlere ayrıntılı bir dosya gidiyordu. Onu tanıyorlardı; o bir imparatorluk hizmetkarıydı.</p>

  <p class="heading">Ama Harkonnenleri öldürdü!</p>

  <p class="heading">Yetişkinler olsa omuz silker ve biraz pişmanlıkla, onun ruhunu da yerde yatan altı ölü adamın ruhunun yanına gönderirlerdi. Ancak bu Fremenler deneyimsiz gençlerdi ve tüm görebildikleri bu imparatorluk hizmetkarına bir can borçları olduğuydu.</p>

  <p class="heading">Kynes iki gün sonra kendini Rüzgar Geçidi'ne yukarından bakan bir siyeçte buldu. Ona göre her şey çok doğaldı. Fremenlere, sudan, ot bürümüş kumullardan, hurma ağaçlarıyla dolu palmiyeliklerden, çöl boyunca akan açık kanatalardan bahsetti. Konuştu, konuştu, konuştu...</p>

  <p class="heading">Kynes'ın çevresinde, hiç farkında olmadığı, şiddetli bir tartışma hüküm sürüyordu. Bu çılgını ne yapmalı? Büyük bir siyeçin yerini biliyor. Ne yapmalı? Ya söylediklerine ne demeli? Bu çılgın, Anakis'te bir cennetten bahsediyor! Sırf laf. Çok fazla şey biliyor. Ama Harkonnenleri öldürdü! Peki ya su yükü? İmparatorluğa ne zaman bir şey borçlandık ki? Harkonnenleri öldürdü. Herkes Harkonnenleri öldürebilir. Ben de öldürmüştüm.</p>

  <p class="heading">Amaya Arrakis'i çiçeklendirmekle ilgili bu konuşma?</p>

  <p class="heading">Çok basit: Bunun için su nerede?</p>

  <p class="heading">O, su burada diyor! Ve bizlerden üç kişinin suyunu kurtardı.</p>

  <p class="heading">Kendini Harkonnen yumruğunun önüne atmış üç aptalı kurtardı! Hançer-i figanları da görmüş!</p>

  <p class="heading">Gerekli karar, dile getirilmeden saatler önce biliniyordu. Bir siyeçin tausu, üyelerine ne yapmak zorunda olduklarını söyler; en yabanıl ihtiyaç bile bilinir. Deneyimli bir savaşçı, kutsanmış bir hançerle işi halletmek için gönderildi. İki su görevlisi, cesetten suyu almak için onu izledi. Yabanıl ihtiyaç. Kynes'ın, müstakbel celladının farkına vardığı bile şüpheliydi. Çevresine ihtiyatlı bir mesafeyle dağılmış bir gruba hitap ediyordu. Konuşuyordu, konuşurken dolaşıyordu: küçük bir çember çiziyor, elleriyle işaretler yapıyordu. Açık su, diyordu Kynes. Açık havada damıtıcı giysiler olmadan yürümek. Kovayı daldırıp bir göletten su almak! Portakallar! Hançerli adam karşısına geçti.</p>

  <p class="heading">"Çekil oradan" dedi Kynes ve gizli rüzgar kapanları hakkında konuşmayı sürdürdü. Adamla ilgilenmeden yanından geçti. Kynes'ın sırtı törensel darbeye açık duruyordu.</p>

  <p class="heading">Müstakbel celladın aklından neler geçtiği şimdi bilinemez. Sonunda Kynes'ı dinledi ve inandı mı? Kim bilir? Ama yaptığı şey kayda değerdi. Uliet'ti adı, <i class="calibre2">Yaşlı</i> Liet. Uliet üç adım attı ve bile bile kendi hançerinin üzerine düştü, böylece kendi kendine "çekildi" oradan. İntihar mı? Bazıları onu Şeyh-hulud'un çektiğini söylerler.</p>

  <p class="heading">Kehanetler işte...</p>

  <p class="heading">O andan itibaren, Kynes'ın sadece "Oraya gidin," diye göstermesi yeterli oldu. Bütün Fremen kabileleri gitti. Erkekler öldü, kadınlar öldü, çocuklar öldü. Ama gittiler.</p>

  <p class="heading">Kynes, İmparatorluk görevine, Biyolojik Deney İstasyonları'nı yönetme işine geri döndü. Ve İstasyon personeli arasında Fremenler görülmeye başladı. Fremenler birbirlerine baktılar. "Sistem"in içine sızıyorlardı, bu hiç akıllarına gelmeyecek bir olasılıktı. İstasyondaki aletler, siyeç bölgelerinin yolunu tutmaya başladılar; özellikle de yeraltı su havzalarını ve gizli rüzgar kapanlarını kazmakta kullanılan kesen-ışınlar. Su havzalarda toplanmaya başladı.</p>

  <p class="heading">Fremenler Kynes'ın tam anlamıyla çılgın bir adam olmadığını, sadece kutsal olmaya yetecek kadar çılgın olduğunu anlamaya başladılar. O ummadan, kahinler topluluğundan biriydi. Uliet'in ruhu sadulara, semavi yargıçlar topluluğuna yükseldi.</p>

  <p class="heading">Kynes, amacına yönelmiş, acımasızca kararlı Kynes, iyi düzenlenmiş bir araştırmanın yeni bir şey üretmemeyi garantilediğini biliyordu. Hızlı bir Tansley etkisi için, verilerin düzenli bir şekilde değiş tokuş edildiği küçük birimli deneyler düzenleyip her grubu kendi yolunu bulması için bıraktı. Milyonlarca küçücük olgu toplamak zorundaydılar. Karşılarındaki zorlukları görebilmelerini sağlamak için, yalnızca izole edilmiş, kabataslak prova deneyler düzenledi.</p>

  <p class="heading">Bledin her yerinde yeraltından örnekler alındı. Hava durumunun, iklim adı verilen uzun vadedeki eğilimleriyle ilgili haritalar geliştirildi. 70° kuzey ve 70° güney enlemleri arasındaki geniş kuşakta sıcaklığın binlerce yıldan beri 254°-332° (mutlak*) aralığının dışına çıkmadığını ve bu kuşakta, sıcaklığın 284° ila 302° mutlak arasında değiştiği uzun süreli mevsimlerin hüküm sürdüğünü buldu; terra-form yaşam için "verimli" aralık... su sorununu çözdüklerinde.</p>

  <p class="heading3"><i class="calibre2"><sup class="calibre9">*Mutlak sıcaklıkta, suyun donma noktası 273°’dir. ç.n.</sup></i></p>

  <p class="heading">Ne zaman çözeceğiz? diye sordu Fremenler. Ne zaman Arrakis'i bir cennet olarak göreceğiz?</p>

  <p class="heading">Kynes, 2 artı 2'nin kaç ettiğini soran bir çocuğa yanıt veren bir öğretmen edasıyla şöyle dedi: "Üçyüz ila beşyüz yıl."</p>

  <p class="heading">Başka bir kavim olsa umutsuzluk içinde haykırabilirdi. Ama Fremenler sabretmeyi kırbaçlı adamlardan öğrenmişlerdi. Bu, beklediklerinden biraz daha uzun bir süreydi ama hepsi kutsal günün gelmekte olduğunu görebiliyorlardı. Kuşaklarını sıkıp işlerinin başına döndüler. Hayal kırıklığı, her nasılsa cennet düşünü daha gerçek kıldı.</p>

  <p class="heading">Arrakis'in sorunu su değil nemdi. Evcil hayvanlar neredeyse bilinmiyordu, çiftlik hayvanları ise çok azdı. Bazı kaçakçılar evcilleştirilmiş çöl eşeğini, yani kulonu kullanıyordu; ancak hayvanların değiştirilmiş damıtıcı giysilerle ortama uyum göstermesi sağlansa bile suyun fiyatı yüksekti.</p>

  <p class="heading">Kynes, gezegendeki kayalarda tutulmuş hidrojen ve oksijenden su elde etmek için indirgeyici fabrikalar kurmayı düşündü ama enerji-maliyet faktörü alabildiğine yüksekti. Kutup bölgelerinin tuttuğu su (piyonlara suyla ilgili sahte bir güvenlik hissi vermelerini gözardı edersek), projesi için çok çok azdı... ve suyun nerede olduğu konusunda zaten şüpheleri vardı. Orta yüksekliklerde ve belirli rüzgarlarda tutarlı nem artışı vardı. Esas ipucu havanın bileşimindeydi; yüzde 23 oksijen, yüzde 75,4 azot, yüzde 0,023 karbon-dioksit ve kalanı eser miktarda diğer gazlar.</p>

  <p class="heading">Kuzeyin ılıman bölgelerinde, 2.500 metre yüksekliğin üzerinde yetişen az bulunur yerli bir kök bitkisi vardı. İki metre uzunluğunda bir yumru kök, yarım litre su sağlıyordu. Terraform çöl bitkileri de vardı; çiy yoğuşturucuları ile kaplanmış çukurlara dikildiğinde dayanıklı olanları büyüme belirtileri gösteriyordu.</p>

  <p class="heading">Ardından Kynes tuz tavasını gördü.</p>

  <p class="heading">Bled üzerinde, uzaktaki istasyonlar arasında uçan topteri bir fırtına yüzünden rotasının dışına sürüklendi. Fırtına geçtiğinde, tava oradaydı, uzun ekseni üçyüz kilometre kadar olan dev oval bir çöküntü, açık çölde parıldayan beyaz bir sürpriz. Kynes topteri indirdi, tavanın fırtına tarafından temizlenmiş yüzeyini tattı.</p>

  <p class="heading">Tuz</p>

  <p class="heading">Artık emindi.</p>

  <p class="heading">Arrakis'te açık su varmış... bir zamanlar. Su sızıntılarının göründüğü ve asla dönmemek üzere kaybolduğu kurumuş kaynakların izlerini yeniden incelemeye başladı.</p>

  <p class="heading">Kynes yeni eğittiği Fremen gölbilimcilerini işe koştu; ellerindeki başlıca ipucu, bazen bir püskürtü sonrası bahar kütlesiyle birlikte bulunan deriye benzer parçacıklardı. Bunu, Fremen halk hikayelerindeki hayali "kumbalığı"na yordular. Olgular kanıt haline dönüştükçe, bu deriye benzer parçacıkları açıklayacak bir yaratık ortaya çıktı; sıcaklığı 280° (mutlak) sınırının altında olan geçirgen alt tabakalardaki üretken kabarcıklar içinde su bloke eden bir kum yüzücüsü.</p>

  <p class="heading">Her bahar püskürtüsünde, bu "su hırsızlarından milyonlarcası ölüyordu. Sıcaklıktaki beş derecelik bir değişim onu öldürmeye yetiyordu. Sağ kalan birkaçı, altı yıl içinde küçük (yaklaşık üç metre uzunluğunda) kum solucanları olarak çıkmak üzere yarıpasif bir kese uykusuna giriyordu. Bunlardan yalnızca birkaçı, daha büyük kardeşlerinden ve ön-bahar su kabarcıklarından kurtulup dev şeyh-huludlar olarak olgunluğa erişiyordu. (Ab-ı Hayat diye adlandırdıkları bilinç spektrumu uyuşturucusunu üretmek için Küçük Erg'in az bulunur "bodur solucanı"nı boğan Fremenler, suyun şeyh-hulud için zehirli olduğunu uzun süredir bilmekteydiler. "Bodur solucan", şeyh-huludun yalnızca dokuz metre uzunluğa erişen ilkel bir formudur.)</p>

  <p class="heading">İşte şimdi çevrimsel ilişkiyi elde etmişlerdi: küçük yaratan ön-bahar kütlesine; küçük yaratan şeyh-huluda; şeyh-huludun, kum planktonu denen mikroskobik yaratıkların üzerine onları besleyen baharı saçması; kum planktonu, şeyh-hulud için yiyecek, büyüme, tünel kazma, küçük yaratanlar haline gelme.</p>

  <p class="heading">Daha sonra, Kynes ve halkı dikkatini bu büyük ilişkiden mikro-ekolojiye çevirip bu konu üzerine yoğunlaştı. Önce iklim; kum yüzeyinin (mutlak) sıcaklığı çoğu zaman 344° ila 350°'ye ulaşıyordu. Zeminin otuz santim altında 55°, otuz santim üstünde 25° daha soğuk olabilirdi. Yapraklar veya tam gölge bir 18° daha soğuma sağlayabilirdi. Ardından, besinler: Arrakis kumu çoğunlukla solucan sindiriminin ürünüydü; toz (orada gerçekten her yerde var olan sorun) sabit yüzey sürünmesi, yani kumun "sıçrama" hareketiyle üretilirdi. Kumulların rüzgar almayan taraflarında kaba tanecikler bulunurdu. Rüzgar alan tarafın yüzeyi pürüzsüz ve sertti. Yaşlı kumullar sarı (oksitlenmiş), genç kumullar ise altındaki kayanın renginde, yani çoğunlukla griydi.</p>

  <p class="heading">Yaşlı kumulların rüzgar almayan tarafları ilk plantasyon alanları olarak kullanıldı. Fremenler öncelikle, rüzgarı, büyük silahı olan hareketli taneciklerden yoksun bırakarak kumulları sarmak, keçeleştirmek ve sabitlemek için turba benzeri kılımsı uzuvları olan yokluk otunun çevrimini kullanmayı amaçladılar.</p>

  <p class="heading">Uygulamanın yapılabileceği bölgeler Harkonnen gözcülerinden uzakta, iyice güneyde yer almaktaydı. Başkalaşım geçirmiş yokluk otu önce, batıdan sürekli esen rüzgarların güzergahı üzerinde seçilmiş kumulların rüzgar almayan (kaygan yüzlü) taraflarına ekildi. Rüzgar almayan yüzü ot bürüdüğünde, rüzgar alan yüz yükseldi, yükseldi ve otlar da aynı hızla ilerletildi. Yüksekliği 1.500 metreden fazla olan dev şifler (yılankavi doruğu olan uzun kumullar) bu şekilde ortaya çıkarıldı.</p>

  <p class="heading">Çit kumulları yeterli yüksekliğe ulaştığında, rüzgar alan yüzlere daha dayanıldı kılıç otları dikildi. Kalınlığı yüksekliğinin yaklaşık altı katı olan bir temel üzerindeki her yapı otla tutturuldu, yani "sabitlendi".</p>

  <p class="heading">Sıra daha derin bitkileri dikmeye geldi: kısa ömürlüler (başlangıçta ıspanakgiller, kazayağı ve horozibiği); sonra katırtırnağı, acı bakla, sarılgan okaliptüs (Caladan’ın kuzey bölgelerine adapte edilmiş tipi), cüce ılgın, sahil çamı; daha sonra gerçek çöl bitkileri: kandelila, saguaro (dev kaktüs) ve bisnaga, yani fıçı kaktüsü. Deve adaçayı, soğan otu, gobi iğne otu, yabani kaba yonca, eşekotu, kumcul mine çiçeği, akşam çuhaçiçeği, günlük çalısı, sarı ağaç ve katran ruhu çalısı büyüyecekleri yerlere getirildiler.</p>

  <p class="heading">Ardından gerekli olan hayvan yaşamına yöneldiler, toprağı açıp havalandırmak için tünel kazan yaratıklar; tilki yavrusu, kanguru faresi, yabani çöl tavşanı, kum kaplumbağası... ve bunları kontrol altında tutmak için yırtıcı hayvanlar; çöl atmacası, cüce baykuş, kartal ve çöl baykuşu; ve bunların ulaşamadığı oyukları dolduracak böcekler; akrep, kırkayak, yuvası kapaklı örümcek, yaban arısı ve kurtsineği ve bunlara bekçilik etmek üzere çöl yarasası.</p>

  <p class="heading">Sıra can alıcı teste geldi; hurma ağaçları, pamuk, kavun, karpuz, kahve, şifalı bitkiler; test edilip adaptasyonu gerçekleştirilmek üzere seçilmiş 200'den fazla yenilebilir bitki türü.</p>

  <p class="heading">"Ekoloji konusunda bilgisiz olanların ekosistem hakkında fark etmedikleri şey," dedi Kynes, "onun bir sistem olduğudur. Bir sistem! Bir sistem tek bir oyukta atılan yanlış bir adımla yok edilebilecek belirli akışkan bir dengeyi korur. Bir sistemin düzeni, yani noktadan noktaya bir akışı vardır. Bir şey bu akışın önüne set çekerse düzen çöker. Eğitilmemiş biri bu çöküşü fark etmeyebilir, ta ki iş işten geçinceye kadar. Bu yüzden ekolojinin en büyük işlevi sonuçları anlamaktır."</p>

  <p class="heading">Bir sistem oluşturabilmişler miydi?</p>

  <p class="heading">Kynes ve halkı gözledi... bekledi. Fremenler artık onun beşyüz yıla uzanan bir tahminle ne demek istediğini biliyorlardı.</p>

  <p class="heading">Palmiyeliklerden bir rapor geldi:</p>

  <p class="heading">Plantasyonların çöl sınırında, kum planktonları yeni yaşam formlarıyla etkileştikçe zehirleniyordu. Sebep: protein uyumsuzluğu. Orada, Arrakis yaşamının dokunamadığı zehirli su oluşuyordu. Plantasyonları çorak bir bölge çevreliyordu. Şeyh-hulud bile buraya giremiyordu.</p>

  <p class="heading">Kynes yirmi gümlerlik bir yolculuğa çıkarak (hiçbir zaman bir kum binicisi olmadığı için yaralı bir adam ya da bir Başrahibe gibi tahtırevanla) palmiyeliklere gitti. Çorak bölgede (leş gibi kokuyordu) testler yaptı ve bir ödülle, Arrakis'ten bir armağanla çıkageldi.</p>

  <p class="heading">Sülfür ve kararlı azotun eklenmesi çorak bölgeyi terra-form yaşam için zengin bir bitki yatağına dönüştürdü. Plantasyonlar istendiği gibi geliştirilebilirdi!</p>

  <p class="heading">"Bu, zamanlamayı değiştirir mi?" diye sordu Fremenler.</p>

  <p class="heading">Kynes gezegenle ilgili formüllerine geri döndü. Artık rüzgar kapanı hesapları oldukça güvenilirdi. Ekolojik sorunların sınırlarını belirgin bir şekilde çizemeyeceğini bildiğinden toleransları konusunda cömertti. Belirli bir miktar bitki örtüsü, kumulları yerinde tutmak için; belirli bir miktar, yiyecek ihtiyacını karşılamak (hem insanlar hem hayvanlar) için; belirli bir miktar ise kök sistemlerinde nem tutmak ve çevredeki susuzluktan kavrulmuş alanlara su vermek için bir kenara ayrılmalıydı. Bu arada, açık bled üzerinde dolaşan soğuk noktaların haritasını çıkardılar. Bunların formüllerde hesaba katılması lazımdı. Şeyh-huludun bile tablolarda bir yeri vardı. Onun asla yok edilmemesi gerekiyordu, yoksa bahar bolluğu sona ererdi. Ancak, şeyh-huludun içindeki sindirim "fabrikası", muazzam aldehit ve asit konsantrasyonlarıyla dev bir oksijen kaynağıydı. Orta büyüklükte (yaklaşık 200 metre uzunlukta) bir solucan, on kilometre karelik yeşil bitki yüzeyinin yaptığı fotosentezin açığa çıkardığı kadar oksijeni atmosfere boşaltıyordu.</p>

  <p class="heading">Bir de dikkate aldığı Lonca vardı. Arrakis semalarındaki hava durumu uyduları ve diğer gözcüler için Lonca'ya verilen bahar rüşveti çoktan büyük oranlara ulaşmıştı.</p>

  <p class="heading">Fremenler de gözardı edilemezdi. Özellikle, rüzgar kapanları ve su stoğu etrafında kurulmuş düzensiz yerleşimleriydi Fremenler; yeni ekolojik bilgileri ve Arrakis'in uçsuz bucaksı alanlarının bir çayırlık ova evresinden geçerek ormanla kaplanması rüyalarıyla Fremenler.</p>

  <p class="heading">Tablolardan bir sayı çıktı. Kynes bunu bildirdi. Yüzde üç. Eğer Arrakis'teki yeşil bitkilerin yüzde üçünün karbon bileşikleri oluşturmasını sağlayabilirlerse, kendi varlığını sürdüren çevrimlerine kavuşacaklardı.</p>

  <p class="heading">"Ama ne kadar sürecek?" diye ısrar etti Fremenler.</p>

  <p class="heading">"Ha, bu, yaklaşık üçyüzelli yıl."</p>

  <p class="heading">Demek bu ummanın başlangıçta söylediği doğruymuş: bu; ne şu an hayatta olan herhangi birisi, ne de onun sekiz kuşak sonraki torunları yaşarken gerçekleşmeyecekti.</p>

  <p class="heading">Çalışma devam etti; inşa etme, bitkilendirme, kazma, çocukları eğitme.</p>

  <p class="heading">Sonra Umma Kynes, Sıva Havzası'ndaki göçükte öldü.</p>

  <p class="heading">Bu sırada, oğlu Liet-Kynes ondokuz yaşında, yüzden fazla Harkonneni öldürmüş tam bir Fremen ve bir kum binicisiydi. Baba Kynes'ın zaten oğlu adına tahsis etmiş olduğu İmparatorluk görevi doğal olarak ona devredildi. Bu, faufreluches'in katı sınıf yapısının iyi düzenlenmiş planının sonucuydu. Oğlu babasını izlemek üzere eğitilmişti.</p>

  <p class="heading">Bu sırada işler rayına oturmuştu: Ekolojik-Fremenler yollarına devam ediyordu. Liet-Kynes'ın tek yapması gereken Harkonnenleri gözlemek ve onlara yaklaşıp casusluk yapmaktı... ta ki gezegeninin başına bir Kahraman bela olana kadar.</p>

  <p class="heading"><b class="calibre1"><br class="calibre" /></b></p>

  <p class="heading1"><b class="calibre1">II.Ek: Dune'un Dini</b></p>

  <p class="heading">Arrakis'teki Fremenleri inceleyen her alim, onların, Muad'Dib'in gelişinden önce, kökleri Maometh Saari'ye uzanan bir dini uyguladıklarını görecektir. Birçok alim bu dinde diğer dinlerden geniş ölçüde alıntılar olduğunu ortaya çıkardı. En yaygın örnek, doğrudan Orange Katolik Dualar Kılavuzu'ndan kopya edilmiş olan ve Arrakis'in hiç görmemiş olduğu yağmur bulutlarını çağıran Su İlahisi'dir. Ama Fremenlerin Kitab-ül-Ibar'ının, İncil, İlm ve Fıkhın öğretileriyle örtüştüğü daha temel noktalar vardır.</p>

  <p class="heading">Muad'Dib'in zamanına kadar İmparatorluk'ta hakim olan dinsel inançlar arasında yapılacak bir karşılaştırmaya, bu inançları şekillendiren başlıca güçlerle başlanmalıdır:</p>

  <p class="heading">1.Kitabı, Orange Katolik İncili olan ve görüşleri Tefsirler ile Ekümenik Tercümanlar Komisyonu'nun (E.T.K.) ürettiği diğer literatürde ifade edilen On Dört Bilge'nin takipçileri;</p>

  <p class="heading">2.Dinsel bir kurum olduklarını inkar eden ama neredeyse akıl erdirilemez bir ritüel gizemcilik perdesinin arkasında faaliyet gösteren ve eğitimi, sembolizmi, örgütlenmesi ve içsel öğreti yöntemleri neredeyse tamamen dinsel olan Bene Gesserit;</p>

  <p class="heading">3.Dini, halkı oyalamak ve yumuşak başlı tutabilmek için bu çeşit kukla gösterisi olarak gören ve temelde bütün olguların hatta dinsel olguların bile mekanik açıklamalara indirgenebileceğine inanan agnostik yönetici sınıf (Lonca dahil);</p>

  <p class="heading">4. Antik Öğretiler olarak adlandırılanlar; birinci, ikinci ve üçüncü İslami hareketlerden Zensünni Gezginleri'nin sürdürdükleri; Chusuk'un Navahristiyanlığı, Lankiveil ve Sikun'da hakim olan grupların Budislami Çeşitlemeleri, Mahayana Lankavatara'nın Karma Kitapları, Delta Pavonis III'ün Zen Hekiganşuları, Salusa Secundus'ta varlığını sürdüren Tevrat ve Talmudi Zebur, yaygın Obeah Ritüeli, Caladan'ın pundi pirinci çiftçileri arasında sürdürülen saf İlm ve Fıkh'ıyla birlikte Muadh Kur'an, evrenin her yerinde izole edilmiş küçük piyon bölgelerinde bulunan Hindu modelleri ve son olarak Butleryan Cihat.</p>

  <p class="heading">Dinsel inancı şekillendiren beşinci bir güç vardır; ama etkisi o kadar evrensel ve derindir ki ayrı tutulmayı hakeder.</p>

  <p class="heading">Bu, tabii ki uzay yolculuğudur ve herhangi bir din tartışmasında şu şekilde yazılmayı hakeder:</p>

  <p class="heading">UZAY YOLCULUĞU!</p>

  <p class="heading">İnsanoğlunun uzayın derinliklerine doğru hareketi, Butleryan Cihat'tan önceki yüz on yüzyıl boyunca dine damgasını vurmuştur. Başlangıçta, ilk uzay yolculukları yaygın olmasına karşın oldukça düzensiz, yavaş ve belirsizdi; Lonca tekelinden önce karmakarışık yöntemlerle gerçekleştirilmişti. Kulaktan kulağa aktarılırken çok fazla çarpıtılmış ilk uzay deneyimleri, gizemli spekülasyonlara çok açıktı.</p>

  <p class="heading">Hemen sonra, uzay, Yaratılış fikirlerine farklı bir renk ve anlayış getirmiştir. Bu fark, dönemin en büyük dinsel başarılarında bile görülmektedir. Din boyunca, kutsal his dış karanlığın anarşisi tarafından etkilenmiştir.</p>

  <p class="heading">Bu sanki Jüpiter'in, bütün torunlarının vücudunda ana rahmine geri dönüp yerini, içi hırsla dolu, dehşet saçan dişi bir varlığa bırakmasıydı.</p>

  <p class="heading">Antik formüller, yeni fetihlerin ve yeni hanedan sembollerinin ihtiyaçlarına uygun olacak şekilde örülür, birbirine düğümlenirdi. Bu, bir tarafta zebanilerin, diğer tarafta eski ibadet ve duaların olduğu bir mücadele zamanıydı.</p>

  <p class="heading">Kesin bir karar asla verilmedi.</p>

  <p class="heading">Denir ki; Yaratılış, bu süreç boyunca, Tanrı'nın şöyle söylediği kabul edilerek tekrar yorumlanmıştır:</p>

  <p class="heading">"Çoğalın ve üreyin; ve <i class="calibre2">evreni</i> doldurun; ve ona hakim olun; ve sonsuz göklerde, sonsuz toprakların üstünde ve altında yaşayan her tür acayip hayvana ve canlı yaratığa hükmedin".</p>

  <p class="heading">Güçleri gerçek olan kadın büyücülerin zamanıydı. Kışkırtıcıları nasıl avuçlarının içine aldıkları hakkında hiç böbürlenmemeleri, ne kadar güçlü olduklarını göstermektedir.</p>

  <p class="heading">Ardından Butleryan Cihat geldi; iki kuşak boyunca kaos. Halk arasında makine-mantığın tanrısı devrildi ve yeni bir görüş doğdu:</p>

  <p class="heading">"İnsanın yerini hiçbir şey alamaz".</p>

  <p class="heading">İki kuşak süren bu şiddet, bütün insanlık için bir talamus duraksamasıydı. insanlar tanrılarına ve ritüellerine baktılar ve her ikisinin de tüm denklemlerin en korkuncuyla doldurulduğunu gördüler; korku bölü hırs.</p>

  <p class="heading">Takipçileri milyarların kanını döken din liderleri, görüş alışverişinde bulunmak üzere toplantı yapmaya ikircikli bir şekilde başladılar. Bu, tüm yıldızlararası yolculuklar üzerinde tekelini kurmaya başlamış olan Uzay Loncası ve kadın büyücüleri kendisine bağlamakta olan Bene Gesserit tarafından cesaretlendirilen bir hareketti.</p>

  <p class="heading">Bu ilk ekümenik toplantılardan iki önemli gelişme ortaya çıktı:</p>

  <p class="heading">1. Bütün dinlerin en azından ortak bir emri olduğunun kavranması: "Özünü bozmayacaksın".</p>

  <p class="heading">2. Ekümenik Tercümanlar Komisyonu</p>

  <p class="heading">E.T.K, ana dinlerin üretken toprağı olan Yaşlı Dünya'nın tarafsız bir adasında toplandı. "Evrende bir ilahi Öz'ün mevcut olduğu şeklindeki yaygın inanç"ta buluştular. Bir milyondan fazla takipçisi olan her inanç temsil edildi ve bir ortak hedef bildirisi üzerinde şaşırtıcı bir şekilde ani bir uzlaşmaya vardılar:</p>

  <p class="heading">"Biz, birbiriyle anlaşamayan dinlerin ellerinden temel bir silahı almak için buradayız. Bu silah, biricik vahiye sahip olma iddiasıdır."</p>

  <p class="heading">"Temel uzlaşmanın imzalanması"ndaki zafer şenliği havasının zamanından önce yapıldığı ortaya çıktı. Bir standart yıldan uzun bir süre, E.T.K. bu bildiri dışında hiç duyuru yapmadı. İnsanlar bu gecikmeden üzüntüyle bahsettiler. Ozanlar, yüz yirmi bir "Edepsiz İhtiyar" (E.T.K. delegeleri böyle adlandırılıyordu) hakkında nükteli, iğneleyici şarkılar bestelediler. (Bu isim, E.T.K. kısaltmasının baş harfleriyle oynanarak yapılan adi bir şakadan çıkmakta ve delegeleri "Edepsizler, Tekerlek Küfürbazlar" diye adlandırmaktadır.) Şarkılardan biri olan "Bronz Tatil" dönem dönem yenilenmiştir ve bugün bile popülerdir:</p>

  <p class="heading"><br class="calibre" /></p>

  <p class="heading">"Düşün leyleri.1</p>

  <p class="heading">Bronz tatili; ve</p>

  <p class="heading">Trajedisini</p>

  <p class="heading">Bütün o</p>

  <p class="heading">Edepsizlerin!</p>

  <p class="heading">Tüm o Edepsizler!</p>

  <p class="heading">O rehavet, rehavet</p>

  <p class="heading">Günler boyunca.</p>

  <p class="heading">Zaman çalıyor çanlarını</p>

  <p class="heading">Efendim Sandviç için!"2</p>

  <p class="heading"></p>

  <p class="heading"><sup class="calibre9"><br class="calibre" /></sup></p>

  <p class="heading"><sup class="calibre9">1</sup> Ley. Havai 'de bir selamlama biçimi olarak insanların boynuna takılan çiçeklerden yapılmış çelenk.</p>

  <p class="heading"><sup class="calibre9">2</sup> Sandviç. Havai Adaları’nın eski adı-ç.n.</p>

  <p class="heading"><br class="calibre" /></p>

  <p class="heading">E.T.K. oturumlarından arada sırada dedikodular sızıyordu. Metinleri karşılaştırdıkları söyleniyordu ve fütursuzca bunların isimleri açıklanıyordu. Bu tür dedikodular kaçınılmaz bir şekilde ekümenizm karşıtı ayaklanmaları kışkırtıyor ve tabii ki yeni esprilere esin kaynağı oluyordu.</p>

  <p class="heading">İki yıl geçti... üç yıl.</p>

  <p class="heading">Aralarından dokuz tanesi ölen ve yenilenen Komisyon üyeleri, yenilenmenin resmi düzenlemesini incelemek için çalışmalarına ara verdiler ve dinsel geçmişin "tüm patalojik belirtilerinden arındırılmış bir kitap ortaya çıkarmak için çalıştıklarını duyurdular.</p>

  <p class="heading">"Her şekilde çalınacak bir Aşk enstrümanı üretiyoruz" dediler.</p>

  <p class="heading">Birçokları, bu bildirinin ekümenizme karşı şiddet içeren en kötü ayaklanmaları kışkırtmasını garip karşıladılar. Yirmi delege dinsel örgütleri tarafından geri çağrıldı. Bunlardan biri, bir uzay firkateyni çalıp güneşe dalarak intihar etti.</p>

  <p class="heading">Tarihçiler ayaklanmaların seksen milyon cana mal olduğunu tahmin etmekteler. Bu, o sırada Landsraad İttifakı'na dahil olan her bir dünyadan yaklaşık altıbin kişi ediyordu. Kesin sayıda yapılmış herhangi bir sahtekarlık, tam anlamıyla sahtekarlıktır; yine de zamanın kargaşası göz önüne alındığında, bu abartılı bir tahmin olmayabilir. Dünyalar arasındaki iletişim çok kötü bir durumdaydı.</p>

  <p class="heading">Doğal olarak ozanlar bayram ediyordu. Dönemin popüler bir müzikal komedisinde, bir E.T.K. delegesi, beyaz bir kumsalda, bir palmiyenin altına oturmuş şu şarkıyı söylüyordu:</p>

  <p class="heading"><br class="calibre" /></p>

  <p class="heading">"Tanrı, kadın ve aşkın ihtişamı şerefine</p>

  <p class="heading">Oyalanıyoruz burada korkusuz ve endişesiz.</p>

  <p class="heading">Ozan! Ozan, bir başka şarkı söyle</p>

  <p class="heading">Tanrı, kadın ve aşkın ihtişamı şerefine!"</p>

  <p class="heading"><br class="calibre" /></p>

  <p class="heading">Ayaklanmalar ve komedi, çağın açıklayıcı özelliklerinden başka bir şey değildir. Psikolojik havayı, derin belirsizlikleri... ve daha iyi bir şeyler uğruna çabaların yanısıra, bütün bunlardan hiçbir şey çıkmayacağı korkusunu da belli ederler.</p>

  <p class="heading">Bu zamanlarda anarşinin önüne çekilen başlıca setler, olgunlaşmamış Lonca, Bene Gesserit ve en sert engellemelere karşın 2.000 yıllık toplantı yapma rekorunu sürdüren Landsraad'dır. Lonca'nın rolü açıkça görülmektedir; tüm Landsraad ve E.T.K. işleri için ücretsiz taşıma hizmeti verdiler. Bene Gesserit'in rolü ise daha belirsizdir. Bu kesinlikle, kadın büyücüler üzerindeki egemenliklerini güçlendirdikleri, şeytani uyuşturucuları araştırdıkları, prana-bindu eğitimini geliştirdikleri ve Koruyucu Misyon'u, yani batıl inancın o kara gücünü tasarladıkları zamandır. Ama bu dönem aynı zamanda, Korku'ya karşı Dua'nın yayılmasına, Azhar Kitabı'nın, yani en antik inançların büyük gizlerini koruyan bibliyografi mucizesinin toplanmasına da tanık olmuştur.</p>

  <p class="heading">Ingsley'in yorumu belki de olası tek yorumdur: "Bu, derin paradokslar çağıydı."</p>

  <p class="heading">Bu arada, E.T.K. neredeyse yedi yıl çalıştı. Ve yedinci yıldönümleri yaklaşırken, insan evrenini çok önemli bir duyuruya hazırladılar. Bu yedinci yıldönümünde Orange Katolik İncili'ni ilan ettiler.</p>

  <p class="heading">"İşte değerli ve anlamlı bir çalışma" dediler, "işte insanlığın, Tanrı'nın tam bir yaratımı olarak kendisinin bilincine varmasını sağlayacak bir yol."</p>

  <p class="heading">E.T.K. üyeleri, yeniden keşfin görkeminde, Tanrı'dan ilham alan fikir arkeologlarına benzetildi. Onların, "yüzyılların tortusuyla örtülmüş büyük ideallerin gücünü" gün ışığına çıkarmış oldukları ve "dinsel bir vicdanın sonucu olan ahlaki yükümlülükleri keskinleştirmiş" oldukları söylendi.</p>

  <p class="heading">E.T.K., O.K. İncili'yle birlikte, yalnızca kısa (O.K. İncili'nin yarısından daha kısa) olduğundan değil, aynı zamanda açıksözlü olduğu ve hem kendine acıyıp hem de kendini haklı gördüğü için de birçok açıdan daha dikkate değer bir çalışma olan "Toplu Dua Kılavuzu ve Tefsirler"i de sundu.</p>

  <p class="heading">Başlangıç bölümü agnostik yöneticilere açık bir yakarıştır. "Sünnete [Şeriattan onbin dinsel soru] hiçbir yanıt bulamayan insanlar, şimdi kendi uslamlamalarını uyguluyorlar. Bütün insanlar aydınlatılmak istiyor. Din, insanların Tanrı'nın evreninden anlam çıkarmaya çabaladığı en antik ve onurlu yoldur. Bilimadamları olayların meşruluğunu araştırır, insanı bu meşruluğa uydurmak ise Din'in görevidir."</p>

  <p class="heading">Oysa sonuç bölümünde Tefsirler, kaderlerini önceden söylermiş gibi sert bir tarz kullanmaktadır.</p>

  <p class="heading">"Din diye adlandırılanların çoğu, hayata karşı bilinçsiz olarak düşmanca bir tavır taşımıştır. Gerçek din, yaşamın Tanrı'nın gözüne hoş görünen hazlarla dolu olduğunu ve eylemsiz bilginin boş olduğunu öğretmelidir. Herkes, dinin kurallar ve ezbere dayalı öğretisinin büyük ölçüde aldatmaca olduğunu görmelidir. Doğru öğretiyi kolayca fark edersiniz. Onu yanılmaksızın tanırsınız çünkü içinizde, bunun daima bildiğiniz bir şey olduğu duygusunu uyandırır."</p>

  <p class="heading">Basımlar ve şigateli kayıtları rulo yapılıp O.K. İncili dünyalara yayılırken tuhaf bir sükunet duygusu hakimdi. Bazıları bunu Tanrı'dan bir işaret ve bir birlik kehaneti olarak yorumladı.</p>

  <p class="heading">Ancak, her biri kendi toplantısına dönerken E.T.K. delegeleri bile bu sükunet masalına ihanet ettiler, iki ay içinde on sekiz tanesi linç edildi. O yıl içinde elli üç tanesi sözünü geri aldı.</p>

  <p class="heading">O.K. İncili "aklın kibri" tarafından üretilmiş bir çalışma olarak suçlandı. Sayfalarının mantığa karşı duyulan baştan çıkarıcı bir ilgiyle doldurulduğu söylendi. Popüler bağnazlığı dikkate alan düzeltmeler görülmeye başladı. Bu düzeltmeler kabul edilmiş sembolllere (Haç, Hilal, Tüylü Çıngırak, On iki Aziz, Zayıf Buda ve benzerleri) güvendi ve kısa sürede antik batıl inançların ve inanışların yeni ekümenizm tarafından ö<i class="calibre2">zümsenmemiş</i> olduğu açığa çıktı.</p>

  <p class="heading">E.T.K.'nın yedi yıllık çabası için Halloway'in koyduğu "Astrofazik Belirlenimcilik" isminin üstüne milyarlarca hevesli atladı ve ismin başharfleri olan A.B.'yi "Allahın Belası" olarak yorumladılar.</p>

  <p class="heading">Zensünni Ulema'sından, asla sözünü geri almayan on dört delegeden (popüler tarihin "On Dört Bilge"si) biri olan E.T.K. Başkanı Toure Bomoko, sonunda E.T.K.'nın yanılmış olduğunu kabul eder göründü.</p>

  <p class="heading">"Yeni semboller yaratmaya çalışmamalıydık," dedi. "Kabul edilen inanca belirsizlikler getirmemizin ve Tanrı hakkında merak uyandırmamızın beklenmediğini fark etmiş olmalıydık. Günlük hayatta bütün insani şeylerin dehşet verici kararsızlığıyla karşı karşıya kalsak da, dinlerimizin daha katı ve kontrollü, daha boyun eğdirici ve acımasız olmasına izin veririz. İlahi Emir'in yolundaki bu gölge nedir? Bu, anlamları kaybolsa da kurumlar ile sembollerin varlığını sürdürdüğüne ve tüm erişilebilir bilginin bir özeti olmadığına dair bir uyarıdır." Bu itiraftaki acı çift yanlılık onu eleştirenlerin gözünden kaçmadı ve hemen ardından Bomoko sürgüne gitmeye zorlandı. Yaşamı Lonca'nın gizlilik yeminine bağlıydı. Rivayete göre Tupile'de saygı ve sevgi görerek öldü. Son sözleri şöyleydi: "Din, kendi kendine 'Olmak istediğim gibi biri değilim' diyen insanlar için bir çıkış noktası olarak kalmalıdır. Hiçbir zaman kendini beğenmişlerden oluşan bir topluluğun içinde boğulmamalıdır."</p>

  <p class="heading">Bomoko'nun, "kurumların varlığını sürdürmesi" sözündeki kehaneti anladığını düşünmek memnuniyet veriddir. Doksan kuşak sonra, O.K. İncili ve Tefsirler, dinsel evrenin her noktasına yayılmıştır.</p>

  <p class="heading">Paul Muad'Dib, sağ elini (lanetli sol el değil kutsal sağ el) babasının kafatasının bulunduğu kaya mezarın üzerine koyduğu zaman, "Bomoko'nun Vasiyeti"nden alıntı yaparak kelimesi kelimesine şunları söyledi:</p>

  <p class="heading">"Siz, bizi mağlup etmiş olanlar, kendi kendinize Babil'in düştüğünü ve oradaki her şeyin yerle bir olduğunu söyleyin. Size diyorum ki; insan hala yargılanıyor, her insan kendi sanık sandalyesinde. Her insan bir küçük savaştır."</p>

  <p class="heading">Fremenler Muad'Dib'den, firkateyni Lonca'ya meydan okuyan ve bir gün <i class="calibre2">oraya</i> gidip geri dönen Abu Zide gibiydi, diye bahsettiler. Bu şekilde kullanılan <i class="calibre2">ora,</i> doğrudan Fremen mitolojisinden, ruhun ülkesi, bütün sınırlamaların ortadan kalktığı alem al-mital olarak tercüme edilir.</p>

  <p class="heading">Bununla Kuisatz Haderah arasındaki paralellik kolayca görülür. Rahibeler topluluğunun çiftleştirme programı yoluyla elde etmeye çalıştıkları Kuisatz Haderah, "Yolun kısalması" veya "Aynı anda iki yerde birden olabilen" şeklinde yorumlanmıştır.</p>

  <p class="heading">Ancak her iki yorumun da doğrudan doğruya Tefsirler'den kaynaklandığı gösterilebilir: "Hukuk ve dinsel görevler bir olduğu zaman, benliğin evreni sarar".</p>

  <p class="heading">Muad'Dib kendisi hakkında diyor ki: "Ben zaman denizinde bir ağım, geleceği ve geçmişi tarayabilen. Ben hiçbir olasılığın kaçamayacağı hareketli bir perdeyim."</p>

  <p class="heading">Bu düşüncelerin tümü bir ve aynıdır; ve O.K. İncili'nde "Dile getirilsin ya da getirilmesin bir düşünce, gerçek bir şeydir ve gerçeğin gücüne sahiptir" diyen Kalima 22'ye kulak verirler.</p>

  <p class="heading">Muad'Dib'in, rahipleri Kizara Tafvid tarafından yorumlandığı şekliyle "Evrenin Sütunları’nda yer alan kendi tefsirlerine geldiğimizde, onun E.T.K. ve Fremen-Zensünnilere olan gerçek borcunu görürüz.</p>

  <p class="heading"><i class="calibre2">Muad'Dib: "Hukuk ve görev birdir, öyle olsun. Ancak şu sınırlamaları hatırla: Bu yüzden asla tam anlamıyla bilinçli olamazsın. Bu yüzden komünal tauya dalmış vaziyette kalamazsın. Bu yüzden her zaman bir bireyden daha azsın. "</i></p>

  <p class="heading">O.K. İncili: Aynı anlatım. (Vahiy 61)</p>

  <p class="heading"><i class="calibre2">Muad'Dib: "Din çoğu zaman, bizi belirsiz bir geleceğin dehşetinden koruyan bir ilerleme miti niteliğindedir. "</i></p>

  <p class="heading">E.T.K. Tefsirleri: Aynı anlatım (Azhar Kitabı bu ifadenin kökenini, bir yeniden yazım sayesinde, birinci yüzyılda yaşamış dindar yazar Neshou'da bulur.)</p>

  <p class="heading"><i class="calibre2">Muad'Dib: "Eğer bir çocuk, eğitimsiz biri, cahil biri ya da bir deli bir soruna yol açarsa, bu, o sorunu önceden görmediği ve önlemediği için otoritenin hatasıdır. "</i></p>

  <p class="heading">O.K. İncili: "Herhangi bir günah, en azından kısmen, doğal bir kötü eğilime yüklenirse, bu Tanrı nazarında kabul edilebilir bir hafifletici sebeptir." (Azhar Kitabı bunun kökenini antik Sami Tevrat'ında bulur.)</p>

  <p class="heading"><i class="calibre2">Muad'Dib: "Uzat elini ileri ve Rabbin sana bahşettiklerini ye; ve doyduğun zaman Tanrı’ya dua et. "</i></p>

  <p class="heading">O.K. İncili: aynı anlamı olan bir yeniden yazım. (Azhar Kitabı bunun kökenini hafif farklı biçimde İlk İslam'da bulur.)</p>

  <p class="heading"><i class="calibre2">Muad'Dib: "Şefkat zulmün başlangıcıdır. "</i></p>

  <p class="heading">Fremenlerin Kitab-ül-Ibar'ı: "Şefkatli bir Tanrı’nın ağırlığı korkutucu bir şeydir. Yanan güneşi (Al-Lat) bize Tanrı vermedi mi? Nem'in Rahibelerini (Başrahibeler) bize Tanrı vermedi mi? Şeytan'ı (iblis) bize Tanrı vermedi mi? Hızın zararını Şeytan'dan öğrenmedik mi?"</p>

  <p class="heading">(Bu, "Hız Seylan'dan gelir" şeklindeki Fremen deyişinin kaynağıdır. Düşünün: egzersizle [hız] üretilen her yüz kalori ısı için bedenden yaklaşık 186 gram ter alılır. Fremenlerin terleme için kullandıkları sözcük bakka veya gözyaşıdır ve bir söyleniş şeklinde, "Şeytanın ruhunuzu sıkarak çıkardığı yaşam özü" olarak tercüme edilir.)</p>

  <p class="heading">Muad'Dib'in gelişi, Honeywell tarafından "dinsel olarak zamanında" diye adlandırılır ama zamanlamanın bununla çok az ilgisi vardır. Muad'Dib'in kendisinin de dediği gibi: "Ben buradayım; öyleyse..."</p>

  <p class="heading">Bununla birlikle, Muad'Dib'in dinsel etkisini anlamak için, şu gerçeği asla gözden kaçırmamak hayali önem taşır: Fremenler, bütün ataları düşman topraklara alışık olan bir çöl halkıydı. Açık bir düşmanlığın üstesinden gelerek her saniye sağ kalabilmeye çalışıyorsanız gizemci olmak zor değildir. "Sen oradasın; öyleyse..."</p>

  <p class="heading">Böyle bir gelenekle, acıya razı olunur; belki de bilinçsiz bir ceza olarak ama razı olunur. Ve Fremen ritüelinin suçluluk duygusundan neredeyse tamamen arınmış olduğuna dikkat çekmek gerekir. Bu, hukuklarının ve dinlerinin, itaatsizliği günah saymakla özdeş oluşundan kaynaklanmamaktadır. Kendilerini suçtan kolaylıkla arındırdıklarını çünkü günlük varoluşlarının, daha yumuşak bir toprakta insanlara dayanılmaz suç yükleyecek yabanıl (çoğu zaman ölümcül) yargılar gerektirdiğini söylemek konuya iyi bir yaklaşım getirir.</p>

  <p class="heading">Bu, muhlemelen Fremenlerin batıl inanca verdikleri önemin köklerinden biridir (Koruyucu Misyon'un görevlerini gözardı edersek). Islık çalan kumların bir kehanet olması ne önem taşır? ilk Ayı ilk kez gördüğünde yumruk işareti yapmak zorunda kalmak ne önem taşır? Bir insanın bedeni kendisinindir ve suyu kabileye aittir; ve yaşamın sırrı çözülecek bir problem değil tecrübe edilecek bir gerçekliktir. Kehanetler bunu hatırlamana yardım eder. Ve sen <i class="calibre2">burada</i> olduğun için, <i class="calibre2">dine</i> sahip olduğun için, sonunda zafer senden kaçamaz.</p>

  <p class="heading">Fremenlerle anlaşmazlığa düşmeden çok önce, yüzyıllar boyunca Bene Gesserit'in öğrettiği gibi:</p>

  <p class="heading">"Din ve politika aynı arabaya bindiğinde; ve bu arabayı, yaşayan kutsal bir adam (baraka) sürdüğünde, onların yolunda hiçbir şey duramaz."</p>

  <p class="heading"><b class="calibre1"><br class="calibre" /></b></p>

  <p class="heading1"><b class="calibre1">III. Ek: Bene Gesserit'in Güdüleri ve Amaçları Üzerine Rapor</b></p>

  <p class="heading"><i class="calibre2">Arrakis Olayı’ndan hemen sonra Leydi Jessica’nın isteğiyle kendi ajanları tarafından hazırlanmış olan "Özet"ten bir pasaj aşağıda yer almaktadır. Bu raporun açık sözlülüğü, değerini sıradan bir raporun çok ötesine taşır.</i></p>

  <p class="heading">Bene Gesseritler, insanlar arasında seçici çiftleştirme programlarını yürütürken, yüzyıllar boyunca yarı mistik bir okul perdesi arkasında çalıştıkları için, onları hakediyor göründüklerinden daha fazla statüyle ödüllendirme eğilimindeyiz. Arrakis Olayı üzerine yaptıkları "bilgi yargılamasının analizi, okulun kendi rolünü hiç dikkate almadığını ele veriyor.</p>

  <p class="heading">Bene Gesseritlerin sadece ellerine ulaşan gerçekleri inceleyebildikleri ve Kahin Muad'Dib'in kendisine doğrudan erişemedikleri iddia edilebilir. Ancak okul daha büyük engellerin üstesinden gelmiştir ve buradaki hatası daha derinlere gitmektedir.</p>

  <p class="heading">Bene Gesserit programı, "aynı anda birçok yerde olabilen" anlamına gelen "Kuisatz Haderah" terimiyle ifade ettikleri kişinin üretilmesini hedef almıştır. Daha basit bir ifadeyle, elde etmeye çalıştıkları; zihinsel güçleri, yüksek dereceli boyutları anlamasına ve kullanmasına olanak sağlayan bir insandı</p>

  <p class="heading">Çiftleştirme programları bir süper-Mentat, yani Lonca'nın kaptanlarında bulunan önsezi yeteneklerinden bazılarına sahip bir insan bilgisayar elde etmek içindi. Şimdi şu bilgilere dikkat edin:</p>

  <p class="heading">Asıl adı Paul Atreides olan Muad'Dib, soyu bin yıldan uzun bir zamandır dikkatle izlenmiş olan bir adamın, Dük Leto'nun oğluydu. Kahin'in annesi Leydi Jessica, Baron Vladimir Harkonnen'in öz kızıydı ve gen özelliklerinin çiftleştirme programı için büyük önem taşıdığı neredeyse ikibin yıldır biliniyordu. Üretilmiş ve eğitilmiş bir Bene Gesserit'ti ve <i class="calibre2">projenin gönüllü bir aleti olmuş olmalıydı.</i></p>

  <p class="heading">Leydi Jessica'ya, bir Atreides kızı doğurması emredilmişti. Plan, bu kızı Baron Vladimir'in yeğeni olan Feyd-Rautha Harkonnen'le çiftleştirmekti. Büyük bir olasılıkla bu birleşmeden Kuisatz Haderah ortaya çıkacaktı. Ancak, hiçbir zaman tam olarak anlayamadığını itiraf etttiği sebeplerden dolayı, odalık Leydi Jessica emirlere karşı geldi ve bir oğul doğurdu.</p>

  <p class="heading">Tek başına bu bile, Bene Gesserit'i, planlarına kararsız bir değişkenin girmiş olma olasılığına karşı alarma geçirmeliydi. Ama aslında dikkate almadıkları çok daha önemli belirtiler vardı:</p>

  <p class="heading">1.Paul Atreides gençken geleceği önceden görme yeteneği gösterdi. Kusursuz, keskin ve dört boyutlu tanımlamanın ötesine geçen önsezi görüntülerine sahip olduğu bilinirdi.</p>

  <p class="heading">2.Onbeş yaşındaki Paul'ün insanlığını sınayan Bene Gesserit Gözetmeni Başrahibe Gaius Helen Mohiam, onun kayda geçen diğer bütün insanlardan daha fazla ıstıraba dayandığını ifade eder. Yine de raporuna bununla ilgili özel bir not koymayı ihmal etmiştir!</p>

  <p class="heading">3.Atreides Ailesi, Arrakis gezegenine taşındığında, Fremen halkı genç Paul'ü bir kahin, "dış dünyadan gelen ses" olarak selamladı. Bene Gesseritler, bütün o çöl toprakları, açık suyun mutlak yokluğu ve sağ kalabilmek için gereken en ilkel ihtiyaçlar üzerindeki etkisiyle Arrakis gibi bir gezegenin insafsızlığının, engellenemez bir şekilde çok sayıda duyarlı insan ortaya çıkardığının gayet iyi farkındaydılar. Ancak bu Fremen tepkisi ve yüksek dozda bahar içeren Arrakis beslenme rejiminin belirgin payı, Bene Gesserit gözlemcileri tarafından gizlendi.</p>

  <p class="heading">4.Harkonnenler ve imparator Padişah'in fanatik askerleri, Paul'ün babasını ve Atreides askerlerinin çoğunu öldürerek Arrakis'i yeniden işgal ettikleri zaman, Paul ve annesi ortadan kayboldular. Ancak hemen ardından Fremenler arasında yeni bir dinsel lider, yine "dış dünyadan gelen ses" olarak selamlanan Muad'Dib adında bir adam olduğu rapor edildi. Raporlar, yeni bir Sayyadina Riti Başrahibesi'nin, "onu doğuran kadın"ın ona eşlik ettiğini açıkça ifade ediyordu. Bene Gesseritlerin ulaşabildiği kayıtlar, Fremenlerin Kahinle ilgili efsanelerinin şu sözleri içerdiğini açıkça ifade ediyordu: "O bir Bene Gesserit cadısından doğacak".</p>

  <p class="heading">(Bu noktada, Bene Gesseritlerin Koruyucu Misyonlarını, Arrakis'te tuzağa düşüp sığınağa ihtiyaç duyacak kimi okul üyelerine güvence olarak, efsaneye benzer bu şeyin tohumunu atmak üzere, yüzyıllar önce oraya gönderdiği ve standart bir Bene Gesserit oyunu gibi göründüğü için, bu "dış dünyadan gelen ses" efsanesinin haklı olarak gözardı edildiği iddia edilebilir. Bu ancak, Bene Gesseritlerin, Paul Muad'Dib hakkındaki diğer ipuçlarını gözardı etmekte haklı olduklarını kabul etmeniz şartıyla doğrudur.)</p>

  <p class="heading">5.Arrakis Olayı başladığında Uzay Loncası Bene Gesserit'e önerilerde bulundu. Lonca, boşlukta uzay gemilerine kılavuzluk etmek için gerekli olan sınırlı önseziyi elde etmek üzere Arrakis'in bahar uyuşturucusunu kullanan kaptanların "gelecek hakkında endişelendiklerini" veya "ufukta sorunlar" gördüklerini ima etti. Bu yalnızca, ötesindeki yolu öngöremedikleri bir bağlantıyı, sayısız hassas kararın buluştuğu bir yeri gördükleri anlamına gelebilirdi. Bu, bir şeylerin daha üst boyutlara müdahale ettiğinin açık bir belirtisiydi!</p>

  <p class="heading">(Az sayıda Bene Gesserit, Lonca'nın hayati bahar kaynağına doğrudan müdahale edemeyeceğinin uzun zamandır farkındaydı; çünkü zaten Lonca kaptanları, en azından Arrakis'te atacakları en küçük yanlış bir adımın felakete yol açabileceğinin ayırdına varacak kadar yüksek dereceli boyutlarla, kendi acemice yöntemlerini kullanarak uğraşıyorlardı. Lonca kaptanlarının, aynen böyle bir bağlantı oluşturmaksızın, baharın kontolünü ele geçirmelerinin mümkün olmadığını önceden sezebildikleri bilinen bir gerçekti. Bene Gesserit bu noktayı tamamen gözden kaçırmış olsa da, belirgin olan sonuç, yüsek dereceli güçleri olan birisinin bahar kaynağının kontrolünü <i class="calibre2">ele geçirmekte</i> olduğuydu!)</p>

  <p class="heading">Bu gerçekler yüzünden, Bene Gesserit'in bu olaydaki etkisiz tavrının, hiç farkında olmadıkları çok daha yüksek bir planın ürünü olduğu şeklindeki kaçınılmaz sonuca varılabilir!</p>

  <p class="heading"><br class="calibre" /></p>

  <p class="heading1"><b class="calibre1">IV. Ek: Almanak en-Eşraf (Soylu Evler'den Seçilmiş Pasajlar)</b></p>

  <p class="heading"><i class="calibre2">IV. ŞADDAM (10.118-10.202)</i></p>

  <p class="heading">İmparator Padişah, Altın Aslan Tahtı'nı elinde bulunduran soyun (Corrino Evi) 81. üyesi, 10.156'dan (babası IX. Elrood'un çomurkiyle öldürüldüğü tarih), en büyük kızı Irulan'ın adına kurulan 10.196 Saltanat'ına kadar hükümdarlığını sürdürdü. Birçok tarihçi tarafından Saray'ın işleriyle ve iktidarın şaşaasıyla oyalanmakla suçlanan IV. Şaddam'ın dönemi esas olarak Arrakis İsyanı'yla tanınır. Döneminin ilk onaltı yılında Burseglerin sayısı iki katına çıkarıldı. Arrakis İsyanı'ndan önceki son otuz yılda Sardokarların eğitimi için ayrılan ödenek düzenli bir şekilde azaldı. Beş kızı (Irulan, Chalice, Wensicia, Josifa ve Rugi) vardı ve yasal oğlu yoktu. İnzivaya çekildiğinde dört kızı ona eşlik etti. Gizli Rütbeli bir Bene Gesserit olan karısı Anirul 10.176'daöldü.</p>

  <p class="heading"><i class="calibre2">LETO ATREIDES(10.140-10.191)</i></p>

  <p class="heading">Anne tarafından Corrinoların kuzeni, çoğu zaman Kızıl Dük olarak anılır. Atreides Evi, Arrakis'e taşınmaya zorlanana kadar yirmi kuşak boyunca Caladan'ı siridar-idareci olarak yönetti. Esas olarak, Umma Naip Dük Paul Muad'Dib'in babası olarak bilinir. Dük Leto'dan kalanlar Arrakis'teki "Kafatası Mezarı"ndadır. Ölümü bir Suk doktorun ihanetine ve Siridar- Baron Vladimir Harkonnen'in eylemine yüklenmiştir.</p>

  <p class="heading"><i class="calibre2">LEYDI JESSICA (Fahri Atreides) (10.154-10.256)</i></p>

  <p class="heading">Siridar-Baron Vladimir Harkonnen'in öz kızı (Bene Gesserit kaynaklarına göre). Dük Paul Muad'Dib'in annesi. IX. Wallach B.G. Okulu'ndan mezundur.</p>

  <p class="heading"><i class="calibre2">LEYDİ ALİA ATREIDES (10.191-</i></p>

  <p class="heading">Dük Leto Atreides ile resmi odalığı Leydi Jessica'nın yasal kızı. Leydi Alia, Dük Leto'nun ölümünden yaklaşık sekiz ay sonra Arrakis'te doğdu. Genellikle Bene Gesserit kaynaklarında "Lanetli" olarak geçmesinin nedeni doğum öncesinde bir bilinç- spektrumu uyuşturucusuna maruz kalmasıdır. Popüler tarihte Azize Alia veya Hançerin Azizesi Alia olarak bilinir. (Ayrıntılı bir tarihçe için, Pander Oulson'un <i class="calibre2">Azize Alia, Bir Milyar Dünyanın</i> <i class="calibre2">Avcısı</i> adlı eserine bakınız.)</p>

  <p class="heading"><i class="calibre2">VLADIMIR HARKONNEN (10.110-10.193)</i></p>

  <p class="heading">Genellikle Baron Harkonnen olarak anılır, resmi olarak unvanı Siridar (gezegen valisi) Baron'dur. Baba tarafından soyu, Corrin Savaşı'ndan sonra korkaklığı nedeniyle sürgüne gönderilen Başar Abulurd Harkonnen'e dayanmaktadır. Harkonnen Evi'nin iktidarı yeniden ele geçirmesi, genellikle balina kürkü pazarının ustalıkla idare edilmesine ve daha sonra Arrakis'ten gelen melanj serveti takviyesine bağlanmaktadır. Siridar-Baron, isyan sırasında Arrakis'te öldü. Ünvanı hemen na-Baron Feyd-Rautha Harkonnen'e geçti.</p>

  <p class="heading"><i class="calibre2">KONT HASIMIR FENRİNG (10.117-10.225)</i></p>

  <p class="heading">Anne tarafından Corrino Evi'nin kuzeni, IV. Şaddam'ın çocukluk arkadaşıydı. (Pek güvenilir bulunmayan <i class="calibre2">Corrino'nun Korsan</i> <i class="calibre2">Tarihi,</i> Fenring'in, IX. Elrood'un işini bitiren çomurkiden sorumlu olduğuna dair şüpheli hikayeyle ilgilidir.) Bütün rivayetler, Fenring'in IV. Şaddam'ın en yakın arkadaşı olduğu doğrultusundadır. Kont Fenring tarafından yürütülen İmparatorluk işleri, Harkonnen rejimi süresince Arrakis'te İmparatorluk Temsilciliğini ve daha sonra Caladan'ın Siridar- Absentia'lığını içeriyordu. IV. Şaddam'ın Salusa Secundus'taki inzivasına katıldı.</p>

  <p class="heading"><i class="calibre2">KONT GLOSSU RABBAN (10.132-10.193)</i></p>

  <p class="heading">Lankiveil Kontu GIossu Rabban, Vladimir Harkonnen'in en büyük yeğeniydi. GIossu Rabban ve (Siridar-Baron'un ailesi için seçildiği zaman Harkonnen adını alan) Feyd-Rautha Rabban, Siridar-Baron'un en küçük yan kardeşi Abulurd'un meşru oğullarıdır. Abulurd, kendisine Rabban-Lankiveil'in altbölge valiliği verildiği zaman, Harkonnen adından ve unvanın getirdiği tüm haklardan feragat etti. Rabban anne tarafından gelen bir isimdi.</p>
</body>
</html>
