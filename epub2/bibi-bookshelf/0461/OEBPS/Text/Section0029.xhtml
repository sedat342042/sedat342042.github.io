<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Dune Çöl Gezegeni</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <p class="heading"><i class="calibre2"><br class="calibre" /></i></p>

  <p class="heading"><i class="calibre2">Sarayda Doğanların aile yaşamını anlamak birçok insan</i> <i class="calibre2">için zordur ama ben size bunun bir özetini vermeye</i> <i class="calibre2">çalışacağım. Babamın yalnızca bir tane gerçek dostu vardı</i> <i class="calibre2">bence Kont Hasimir Fenring, genetik-hadım ve</i> <i class="calibre2">imparatorluğun en amansız savaşçılarından biri. Zarif ve ufak</i> <i class="calibre2">tefek, çirkin bir adam olan Kont, bir gün babama yeni bir</i> <i class="calibre2">halayık getirdi ve ben annem ta</i><i class="calibre2">rafından gelişmeleri gözetlemekle görevlendirildim. Hepimiz</i> <i class="calibre2">bir nefsi müdafaa meselesi olarak babamı gözetlerdik. Bene</i> <i class="calibre2">Gesserit-Lonca anlaşmasıyla babama bırakılan halayıklardan</i> <i class="calibre2">biri tabii ki bir imparatorluk Varisi doğuramazdı ama</i> <i class="calibre2">entrikalar hep aynıydı ve birbirlerine olan benzerlikleri can</i> <i class="calibre2">sıkıcıydı. Annem, kız kardeşlerim ve ben şeytani ölüm</i> <i class="calibre2">aletlerinden sakınmakta ustalaşmıştık. Bunu söylemek</i> <i class="calibre2">korkunç bir şey gibi görünebilir; ama babamın tüm bu</i> <i class="calibre2">girişimler konusunda masum olduğundan hiç de emin değilim.</i> <i class="calibre2">Bir İmparatorluk Ailesi diğer ailelere benzemez, işte yeni bir</i> <i class="calibre2">halayık gelmişti; babam gibi kızıl saçlıydı, ince ve zarifti. Bir</i> <i class="calibre2">dansçının kaslarına sahipti ve nöro-cazibe eğitimi aldığı</i> <i class="calibre2">açıkça görülüyordu. Babam, önünde çıplak duran kıza uzun</i> <i class="calibre2">uzun baktı. Nihayet şöyle dedi "Çok fazla güzel. Onu bir hediye</i> <i class="calibre2">olarak saklayacağız. "Bu kısıtlamanın Sarayda Doğanlar</i> <i class="calibre2">arasında ne büyük bir şaşkınlık yarattığını bilemezsiniz. Ne de</i> <i class="calibre2">olsa, kurnazlık ve oto-kontrol hepimiz için en ölümcül</i> <i class="calibre2">tehlikeydi.</i></p>

  <p class="heading3">- Prenses Irulan'ın yazdığı "Babamın Evinde"</p>

  <p class="heading"><br class="calibre" /></p>

  <p class="heading">Paul, akşamüstüne doğru damıtıcı çadırın dışında duruyordu. Kamp kurdukları yarık, koyu gölgelerin içindeydi. Açık kumun ötesindeki uzak ve sarp kayalığa bakarken çadırda uyumakta olan annesini uyandırması gerekip gerekmediğini düşündü.</p>

  <p class="heading">Barınaklarının ötesinde kat kat kumullar yayılıyordu. Batan güneşin uzağında, kumulların yağ sürülmüş gibi görünen gölgeleri öyle siyahtı ki, gecenin kırıntıları gibiydiler.</p>

  <p class="heading">Ve düzlük.</p>

  <p class="heading">Zihni bu manzarada yüksek bir şey aradı. Ama hararetin bozduğu havada göze çarpan hiçbir yükselti yoktu, sadece ufuk... esintinin geçtiğini gösterecek ne bir çiçek ne de hafifçe salınan bir şey... yalnızca kumullar ve parlak gümüş mavisi gökyüzünün altındaki o uzak sarp kayalık.</p>

  <p class="heading"><i class="calibre2">Ya karşıda terk edilmiş bir deney istasyonu yoksa?</i> diye düşündü. <i class="calibre2">Ya Fremenler de yoksa ve bu gördüğümüz bitkiler yalnızca bir tesadüfse?</i></p>

  <p class="heading">Çadırın içinde, Jessica uyandı, sırtüstü döndü ve yan gözle saydam taraftan dışarı, Paul'e baktı. Oğlu arkası ona dönük duruyordu, duruşundaki bir şey Jessica'ya Dük'ü hatırlatıyordu, içinde bir üzüntü dalgasının kabardığını hissetti ve arkasını döndü.</p>

  <p class="heading">Hemen ardından damıtıcı giysisini ayarladı, çadırın su cebindeki suyla biraz serinledi, dışarı süzülüp ayağa kalktı ve gerindi.</p>

  <p class="heading">Paul arkasına dönmeden konuştu: "Buradaki sessizliğin hoşuma gittiğini fark ettim."</p>

  <p class="heading"><i class="calibre2">Zihin kendini çevresine nasıl da ayarlıyor,</i> diye düşündü Jessica ve bir Bene Gesserit aksiyomunu hatırladı: <i class="calibre2">"Zihin baskı altında iki yönden birine gidebilir; artı ya da eksi yöne, açık ya da kapalı. Bunu eksi ucunda bilinçsizlik ve artı ucunda aşırı bilinçlilik olan bir spektrum olarak düşünün. Zihnin baskı altında hangi yöne gideceği büyük ölçüde eğitimin etkisiyle belirlenir. "</i></p>

  <p class="heading">"Burada yaşamak güzel olabilir," dedi Paul.</p>

  <p class="heading">Jessica, bu gezegenin olağan kabul ettiği tüm acımasız şartları anlamaya çabalayıp Paul'ün görebilmiş olduğu olası gelecekleri merak ederek çölü oğlunun gözlerinden görmeye çalıştı, <i class="calibre2">insan bu açıklıkta yalnız olabilir,</i> diye düşündü, <i class="calibre2">arkanda birisi olmasından korkmadan, avcı korkusu olmadan.</i></p>

  <p class="heading">Paul'ün yanından geçti, dürbününü kaldırdı, yağ merceklerini ayarladı ve karşılarındaki dik yamacı inceledi. Evet, kuru vadilerdeki saguarolar ve diğer dikenli bitkiler... ve kısa otların oluşturduğu, gölgelerin içinde sarı-yeşil görünen bir örtü.</p>

  <p class="heading">"Çadırı toplayacağım," dedi Paul.</p>

  <p class="heading">Jessica başıyla onayladı, çölü tarayabilmek için çatlağın ağzına yürüdü ve dürbününü sola döndürdü. Baktığı yerde, kenarlarına kirli bir bejlik bulaşmış bir tuz tavası bembeyaz ışıldıyordu. Beyazın ölüm olduğu bu yerde bembeyaz bir alan. Ama tava başka bir şeyin işaretiydi; <i class="calibre2">su.</i> Bir zamanlar bu ışıltılı beyazlığın üstünde sular akmıştı. Dürbününü indirdi, cüppesini düzeltti ve bir an Paul'ün hareketlerinin sesini dinledi.</p>

  <p class="heading">Güneş alçaldı. Gölgeler tuz tavasının üstünde uzadılar. Gün batımında ufkun üstüne çizgiler halinde çılgın renkler yayılmıştı. Karanlığın kumu yoklayan ayağına bir renk seli akıyordu. Kömür karası gölgeler yayıldı, gecenin çöküşü çölü örttü.</p>

  <p class="heading">Yıldızlar!</p>

  <p class="heading">Başını kaldırıp bakarken, yanına yaklaşan Paul'ün hareketlerini algıladı. Çöl gecesi, yıldızlara doğru kalkıyormuş hissi vererek yukarıya odaklanmıştı. Gündüzün ağırlığı çekildi. Anlık bir esinti yüzüne çarptı.</p>

  <p class="heading">"İlk ay birazdan çıkacak," dedi Paul. "Çanta hazır. Gümleri yerleştirdim."</p>

  <p class="heading"><i class="calibre2">Bu cehennemde sonsuza dek kaybolabiliriz,</i> diye düşündü. <i class="calibre2">Ve kimsenin haberi olmaz.</i></p>

  <p class="heading">Tarçın kokusu getiren gece rüzgarı yüzünü tırmalayan kum serpintileri saçt;: karanlığın içinde bir koku banyosu.</p>

  <p class="heading">"Kokla şunu," dedi Paul.</p>

  <p class="heading">"Kokusunu filtreden bile alabiliyorum," dedi Jessica. "Zenginlik. Ama su satın alır mı?" Havzanın karşı tarafını gösterdi. "Orada hiç yapay ışık yok."</p>

  <p class="heading">"Fremenler şu kayaların arkasındaki bir siyeçte gizleniyor olmalı," dedi Paul.</p>

  <p class="heading">Sağ taraflarında ufkun üstüne gümüşten bir sikke çıktı; ilk ay. Yüzeyindeki belirgin el şekliyle tam olarak görünür hale geldi. Jessica, ışıkta ortaya çıkan kumun gümüş beyazlığını inceledi.</p>

  <p class="heading">"Gümleri yarığın en derin yerine yerleştirdim," dedi Paul. "Fitilini ateşlediğim zaman bize yaklaşık otuz dakika verecektir."</p>

  <p class="heading">"Otuz dakika mı?"</p>

  <p class="heading">"Bir... solucan... çağırmaya başlamadan önce."</p>

  <p class="heading">"Oo! Ben gitmeye hazırım"</p>

  <p class="heading">Paul annesinin yanından sessizce uzaklaştı ve Jessica, onun geriye, çatlağın yukarısına doğru ilerleyişini duydu.</p>

  <p class="heading"><i class="calibre2">Gece bir tüneldir,</i> diye düşündü Jessica, <i class="calibre2">yarına açılan bir delik... tabii bir yarınımız olursa.</i> Başını iki yana salladı. <i class="calibre2">Neden böyle sağlıksız şeyler düşünmek zorundayım? Daha iyi eğitilmiştim!</i></p>

  <p class="heading">Paul döndü, çantayı aldı ve ilk kumula doğru aşağıya yöneldi. Annesi ardından gelirken durup çevreyi dinledi. Annesinin yumuşak bir şekilde ilerleyişini ve her bir soğuk kum taneciğinin düşüşünü duydu; çölün güvenlik önlemini açık bir şekilde ortaya koyan kendi şifresi.</p>

  <p class="heading">"Ritmsiz yürümeliyiz," diyen Paul, kumda yürüyen adamları hatırladı... hem önsezi anısını hem de gerçek anısını.</p>

  <p class="heading">"Benim nasıl yaptığımı izle," dedi. "Fremenler kumda böyle yürüyor."</p>

  <p class="heading">Kumulun eğrisini izleyerek rüzgar alan tarafına geçti, ayaklarını sürükleyerek ilerledi.</p>

  <p class="heading">Jessica on adım boyunca oğlunun ilerleyişini inceledi ve onu taklit etti. Olayın özünü kavramıştı: kumun doğal kayışı gibi ses çıkarmalıydılar... rüzgar gibi. Ama kaslar bu doğal olmayan, kesik kesik yürüyüş tarzına isyan ediyordu: Adım. . . sürüme. . . sürüme. . .adım. . . adım. . . bekleme. . . sürüme. . . adım...</p>

  <p class="heading">Zaman hiç geçmiyor gibiydi, ilerdeki kayanın yüzeyi sanki hiç yaklaşmıyordu. Arkalarındaki kaya hala kule gibi yükseliyordu.</p>

  <p class="heading">"Güm! Güm! Güm! Güm!"</p>

  <p class="heading">Bu, arkalarındaki sarp kayalıktan gelen bir davul sesiydi.</p>

  <p class="heading">"Gümler," diye tısladı Paul.</p>

  <p class="heading">Aletin güm güm atışı sürüyordu ve yürüyüşlerini bu ritmden kurtarmakta güçlük çekiyorlardı.</p>

  <p class="heading">"Güm... güm... güm... güm..."</p>

  <p class="heading">Gümlemenin yankılanarak patladığı, ay ışığıyla aydınlanmış bir kasenin içinde hareket ediyorlardı. Yayvan kumulların arasında bir aşağı bir yukarı; adım. . . sürüme . . . bekleme . . . adım. . . Ayaklarının altında yuvarlanan nohut büyüklüğündeki kum topaklarına basarak; sürüme... bekleme... adım…</p>

  <p class="heading">Ve kulakları hep o özel tıslamayı bekliyordu.</p>

  <p class="heading">Ses, geldiğinde öyle yavaş başladı ki kendi ayak sürüme sesleri bile onu bastırabiliyordu. Ama gittikçe... yükseldi, yükseldi... batıdan geliyordu.</p>

  <p class="heading">"Güm... güm... güm... güm..." diye gümlüyordu gümler.</p>

  <p class="heading">Tıslama geceyi geçerek arkalarından yaklaşıyordu. Yürürken kafalarını çevirince hızla ilerleyen solucanın kabartısını gördüler.</p>

  <p class="heading">"Yürümeye devam et," diye fısıldadı Paul. "Arkaya bakma"</p>

  <p class="heading">Geride bıraktıkları kayaların gölgesinden kulak tırmalayan bir yıkım sesi patladı. Bu her şeyi yerle bir eden bir çığ gürültüsüydü.</p>

  <p class="heading">"Yürümeye devam et," diye tekrarladı Paul.</p>

  <p class="heading">Biri önlerinde diğeri arkalarında olan iki kaya yüzeyinin eşit uzaklıkta göründüğü işaretlenmemiş bir noktaya erişmiş olduklarını gördü.</p>

  <p class="heading">Ve hala arkalarında, kayaların o kamçılayıcı, çıldırtıcı yırtılması geceye hakimdi.</p>

  <p class="heading">Yürüdüler, yürüdüler, yürüdüler... Kasları, sonsuza dek sürecekmiş gibi görünen mekanik bir ağrıma aşamasına erişmişti ama Paul onları çağıran dik yamacın daha da yükseldiğini gördü.</p>

  <p class="heading">Jessica konsantrasyonunun verdiği boşlukta ilerliyordu, yürümeye devam etmesini sağlayanın yalnızca iradesinin baskısı olduğunun farkındaydı. Ağzının içi kuruluktan acıyordu ama arkadaki sesler damıtıcı giysisinin su ceplerinden bir yudum çekmek için durmaya dair tüm umudunu alıp götürüyordu.</p>

  <p class="heading">"Güm... güm..."</p>

  <p class="heading">Uzaktaki sarp kayalıktan püsküren yeni bir cinnet gümleri boğdu.</p>

  <p class="heading">Sessizlik!</p>

  <p class="heading">"Daha hızlı," diye fısıldadı Paul.</p>

  <p class="heading">Jessica başıyla onayladı, oğlunun bu hareketini görmediğini biliyordu ama zaten sınırına dayanmış olan kaslarından daha da fazlasını istemenin gerekli olduğunu kendi kendine söylemek için bu hareketi yapmaya ihtiyaç duymuştu... o doğal olmayan ilerleme...</p>

  <p class="heading">Önlerindeki güvenli kaya yüzeyi yıldızlara tırmanıyordu ve Paul tabanda kumdan bir düzlüğün uzandığını gördü. Düzlüğe çıktı, bitkinlik içinde sendeledi ve ayağının isteksiz bir hareketiyle doğruldu.</p>

  <p class="heading">Tınlayan bir gümbürdeme çevrelerindeki kumu sarstı.</p>

  <p class="heading">Paul sendeleyerek yana doğru iki adım attı.</p>

  <p class="heading">"Bam! Bam!"</p>

  <p class="heading">"Kum davulu!" diye tısladı Jessica.</p>

  <p class="heading">Paul dengesini sağladı. Bakışlarıyla çevrelerindeki kumu taradı, kayalık dik yamaç hemen hemen ikiyüz metre uzaktaydı.</p>

  <p class="heading">Arkalarında bir tıslama duydu; rüzgar gibi, suyun olmadığı bu yerde çırpıntılı bir gelgit gibi.</p>

  <p class="heading">"Koş!" diye çığlık attı Jessica. "Paul, koş!"</p>

  <p class="heading">Koştular.</p>

  <p class="heading">Ayaklarının altında davul sesi gümbürdedi. Kurtuldular ve nohut büyüklüğündeki çakıllara çıktılar. Koşmak, alışık olmadıkları ritmsiz kullanımdan ağrıyan kaslarını bir an için rahatlatmıştı, işte bu anlaşılabilir bir hareketti, işte bu ritmdi. Ama kum ve çakıl adımlarını yavaşlatıyordu. Ve solucanın yaklaşan tıslaması çevrelerinde yükselen bir fırtına sesiydi.</p>

  <p class="heading">Jessica tökezleyerek dizlerinin üstüne düştü. Tüm düşünebildiği bitkinlik ve ses ve dehşetti.</p>

  <p class="heading">Paul annesini sürükleyerek ayağa kaldırdı.</p>

  <p class="heading">El ele koşmaya devam ettiler.</p>

  <p class="heading">Önlerindeki kumdan ince bir kazık çıkmıştı. Onu geçtiler, bir tane daha gördüler.</p>

  <p class="heading">Bu kazıkları geçinceye kadar Jessica'nın zihni onları çözümleyememişti.</p>

  <p class="heading">Bir tane daha vardı; kayadaki bir çatlaktan yükselen rüzgarla kazınmış bir yüzey.</p>

  <p class="heading">Bir tane daha.</p>

  <p class="heading"><i class="calibre2">Kaya!</i></p>

  <p class="heading">Daha sağlam basınca yeni bir güç kazanan yüzeyin, yürüyüşünü zorlaştırmamasının yarattığı şoku ayağıyla hissetti.</p>

  <p class="heading">Derin bir çatlak dikey gölgesini önlerindeki sarp kayalığın içine uzatmıştı. Ona doğru son sürat koştular ve dar deliğe sığıştılar.</p>

  <p class="heading">Arkalarından gelen solucan sesi kesilmişti.</p>

  <p class="heading">Jessica ve Paul dönüp çöle baktılar.</p>

  <p class="heading">Kumulların başladığı yerde, kayalık bir sahilin eteklerinden belki de elli metre uzakta, gümüş grisi bir kavis, dört bir yana kum ve toz nehirleri saçarak çölden çıktı. Daha yukarı çıktı, avını arayan dev bir ağıza dönüştü. Bu, kenarları ay ışığında parıldayan yuvarlak ve karanlık bir delikti.</p>

  <p class="heading">Ağız, Paul ve Jessica'nın tıkıştığı dar çatlağa doğru kıvrıldı. Tarçın burun deliklerini yaktı. Kristal dişlerde ayışığı ışıldadı.</p>

  <p class="heading">Koskoca ağız sağa sola mekik dokuyordu.</p>

  <p class="heading">Paul nefesini düzenledi.</p>

  <p class="heading">Jessica gözlerini ayırmadan çömeldi.</p>

  <p class="heading">Zihnini doldurma tehdidi taşıyan, genetik hafızasındaki dehşeti alt ederek ilkel korkularını bastırması için Bene Gesserit eğitiminin yoğun konsantrasyonunu kullanması gerekti.</p>

  <p class="heading">Paul bir tür coşku hissetti. Son birkaç saniyede, bir zaman engelini aşıp daha bilinmeyen bir bölgeye girmişti. Önünde karanlığı algılıyabiliyordu, iç gözü hiçbir şey göremiyordu. Sanki atmış olduğu bir adım, onu bir kuyuya ya da geleceğin görünmez olduğu bir dalga çukuruna düşürmüştü. Manzara derin bir değişime uğramıştı.</p>

  <p class="heading">Zamanın karanlığını algılamak, onu ürkütmek yerine, diğer duyularını aşırı hızlanmaya zorladı. Kendini, kumdan çıkmış onu arayan o şeyin mevcut bütün özelliklerini çözümlerken buldu. Ağzı hemen hemen seksen metre çapındaydı... kenarında hançer-i figanların kıvrık şekline sahip kristal dişler parıldıyordu... körüklediği tarçın nefesi, belli belirsiz aldehitler... asitler...</p>

  <p class="heading">Solucan, tepelerindeki kayaları sıyırıp geçerken ayışığını örttü. Gizlendikleri dar yere, küçük taşlar ve kumlar yağdı.</p>

  <p class="heading">Paul annesini daha geriye itti.</p>

  <p class="heading">Tarçın!</p>

  <p class="heading">Kokusu Paul'ün etrafını sardı.</p>

  <p class="heading"><i class="calibre2">Solucanın baharla, melanjla ne ilgisi var?</i> diye sordu kendi kendine. Ve Liet-Kynes'ın, solucanla bahar arasında bir bağlantı olduğuna dair üstü örtülü bir bilgiyi ele verdiğini hatırladı.</p>

  <p class="heading">"Baammm!"</p>

  <p class="heading">Bu ses, sağ taraftan, çok uzaklardan gelen kuru bir gök gürültüsü gibiydi.</p>

  <p class="heading">Tekrar: "Baammm!"</p>

  <p class="heading">Solucan tekrar kuma çekildi, bir an orada kaldı, kristal dişleri ayışığını yansıtıyordu.</p>

  <p class="heading">"Güm... güm... güm... güm..."</p>

  <p class="heading"><i class="calibre2">Başka bir gümler!</i> diye düşündü Paul.</p>

  <p class="heading">Ses yine sağ taraflarından geldi.</p>

  <p class="heading">Solucan boydan boya titredi, iyice kumun içine çekildi. Bir çanın ağzının yarısı gibi yukarıya doğru kabarmış bir kıvrım kaldı yalnızca, kumulların üstünde gerileyen bir tünelin kıvrımı.</p>

  <p class="heading">Kum gıcırdadı.</p>

  <p class="heading">Yaratık geri çekilerek, dönerek gömüldü. Kumulların arasındaki bir bel boyunca kıvrılan, kumdan bir kabartı.</p>

  <p class="heading">Paul çatlaktan çıktı, kum dalgasının bomboş araziyi geçerek, yeni gümlerin çağrısına doğru uzaklaşmasını izledi.</p>

  <p class="heading">Arkasından gelen Jessica sesi dinliyordu: "Güm... güm... güm... güm... güm..."</p>

  <p class="heading">Çok geçmeden ses kesildi.</p>

  <p class="heading">Paul damıtıcı giysisinin borusunu buldu, yeniden kullanılır hale gelmiş sudan bir yudum çekti.</p>

  <p class="heading">Jessica kendini bu harekete odakladı; ama zihni, bitkinlikten ve yaşadığı dehşetin ardından bomboş gibiydi.</p>

  <p class="heading">"Kesin gitti mi?" diye fısıldadı.</p>

  <p class="heading">"Birileri onu çağırdı," dedi Paul. "Fremenler."</p>

  <p class="heading">Jessica kendine gelmeye başladığını hissetti. "Amma büyüktü!"</p>

  <p class="heading">"Topterimizi kapan solucan kadar büyük değildi."</p>

  <p class="heading">"Fremenler olduğundan emin misin?"</p>

  <p class="heading">"Gümler kullandılar."</p>

  <p class="heading">"Neden bize yardım etsinler ki?"</p>

  <p class="heading">"Belki de bize yardım etmiyorlardı. Belki de sadece bir solucan çağırıyorlardı."</p>

  <p class="heading">"Neden?"</p>

  <p class="heading">Bir yanıt, bilincinin eşiğinde hazır bekliyor ama gelmeyi reddediyordu. Zihninde, çantalarının içindeki ucu çengelli, açılır kapanır çubuklarla ilgili bir görüntü vardı; "yaratan kancaları."</p>

  <p class="heading">"Neden bir solucan çağırsınlar ki?" diye sordu Jessica.</p>

  <p class="heading">Zihnine korkunun nefesi değip geçti ve annesine arkasını dönerek sarp kayalığa bakmak için kendini zorladı. "En iyisi gün ışımadan önce yukarıya bir yol bulalım." Eliyle işaret etti. "Şu geçtiğimiz kazıklar... onlardan daha çok var."</p>

  <p class="heading">Jessica oğlunun gösterdiği yere bakınca, dar bir platformun, tepelerindeki bir yarığa doğru bükülen gölgesini işaret eden kazıkları gördü; üstü rüzgarla kazınmış direkler.</p>

  <p class="heading">"Sarp kayanın üstüne giden bir yolu işaret ediyorlar," dedi Paul. Çantayı omuzlarına yerleştirdi, platformun altına gelip yukarı doğru tırmanmaya başladı.</p>

  <p class="heading">Jessica bir an durup dinlendi ve gücünü topladı, sonra oğlunu izledi.</p>

  <p class="heading">Yol gösteren kazıkları izleyerek yukarı tırmandılar ve sonunda platform küçülerek karanlık bir yarığın ağzında dar bir dudağa dönüştü.</p>

  <p class="heading">Paul gölgeli yere bakabilmek için kafasını eğdi. Dar kayanın üstüne basınca düşecekmiş gibi oldu ama kendisini yavaş ve tedbirli olmaya zorladı. Yarığın içinde yalnızca karanlığı görebildi. Yukarı doğru uzuyor, tepede yıldızlara açılıyordu. Kulakları araştırdı, yalnızca beklediği sesleri buldu; kumun azıcık dökülüşü, bir böceğin pırrr diye uçuşu, koşan küçük bir hayvanın pıtırtısı. Yarığın içindeki karanlığı bir ayağıyla yokladı, gıcırdayan yüzeyin altında kaya olduğunu anladı. Yavaşça köşeyi dolaşıp Jessica'ya kendisini izlemesi için işaret etti. Cüppesinin eteğini tutarak köşeyi dönmesine yardıma oldu.</p>

  <p class="heading">Kafalarını kaldırıp kayadan iki dudağın çevrelediği yıldızlara baktılar. Paul yanı başında duran annesini bulanık gri bir kıpırtı olarak gördü. "Keşke bir ışık yakmayı göze alabilseydik," diye fısıldadı.</p>

  <p class="heading">"Gözlerimizden başka duyularımız da var."</p>

  <p class="heading">Paul bir adım daha atıp ağırlığını o ayağına kaydırdı, diğer ayağıyla önünü yokladı ve bir engele çarptı. Ayağını kaldırdı, bir basamak bulup kendisini onun üstüne çekti. Geriye uzanıp annesinin koluna dokundu, izlesin diye cüppesini çekiştirdi.</p>

  <p class="heading">Bir adım daha</p>

  <p class="heading">"Tepeye kadar böyle gidiyor," diye fısıldadı Paul.</p>

  <p class="heading"><i class="calibre2">Alçak ve düzenli basamaklar,</i> diye düşündü Jessica. <i class="calibre2">Hiç şüphesiz insan eliyle oyulmuş.</i></p>

  <p class="heading">Basamakları yoklayarak Paul'ün bir gölge gibi ilerleyişini takip etti. Kaya duvarlar neredeyse Jessica'nın omuzlarına sürtünecek kadar daraldı. Basamaklar, yaklaşık yirmi metre uzunluğunda dar bir geçidin taban seviyesinde son buluyordu. Bu geçit ay ışığının aydınlattığı sığ bir havzaya açılıyordu.</p>

  <p class="heading">Paul havzanın kıyısına çıkarak fısıldadı: "Ne güzel bir yer."</p>

  <p class="heading">Jessica onun bir adım arkasından sessiz bir onaylama içinde bakakaldı.</p>

  <p class="heading">Bitkinliğine, döngü boruları ve burun tıkaçlarının yol açtığı kaşıntıya, damıtıcı giysinin verdiği sıkıntıya, korku ve dinlenme isteğine rağmen; bu havzanın güzelliği, duyularını doldurup onu durmaya ve buna hayranlık duymaya zorladı.</p>

  <p class="heading">"Peri padişahının ülkesi gibi," diye fısıldadı Paul.</p>

  <p class="heading">Jessica başıyla onayladı.</p>

  <p class="heading">Önünde çöl bitkileri uzanıyordu: çalılar, kaktüsler, küçücük yaprak kümeleri; hepsi ayışığında titreşiyordu. Çevreyi saran duvarlar solunda karanlıktı, sağında ise ay ışığıyla donmuş gibi görünüyordu.</p>

  <p class="heading">"Burası bir Fremen mekanı olmalı," dedi Paul.</p>

  <p class="heading">"Bu kadar çok bitkinin yaşayabilmesi için insanlar olmalı," diye onayladı Jessica. Damıtıcı giysisinin su ceplerine giden borunun ağzını açtı ve yudumladı. Hık, hafif buruk bir ıslaklık geçti boğazından. Suyun kendisini nasıl ferahlattığını fark etti. Jessica boruyu kapatırken, kapak, kum taneciklerine sürtünerek gıcırdadı.</p>

  <p class="heading">Sağında, ayaklarının altından aşağı doğru kıvrılan havzanın tabanındaki bir hareket Paul'ün dikkatini çekti. Sarı ağaçların ve yabani otların arasından, kumun yüzeyinde ay ışığının aydınlattığı, küçücük bir <i class="calibre2">hoplama zıplama</i> hareketinin olduğu dar alana baktı.</p>

  <p class="heading">"Fareler!" diye tısladı.</p>

  <p class="heading"><i class="calibre2">Hop zıp zıp!</i> gittiler, gölgelere girip çıkarak.</p>

  <p class="heading">Bir şey gözlerinin önünden geçerek farelerin arasına düştü. İnce bir çığlık geldi, bir kanat çırpışı ve pençelerinde küçük karanlık bir gölgeyle havzadan havalanan hayalet gibi gri bir kuş.</p>

  <p class="heading"><i class="calibre2">Bu uyarıya ihtiyacımız vardı,</i> diye düşündü Jessica.</p>

  <p class="heading">Paul havzaya bakmaya devam etti. Nefes aldı, geceye tırmanan adaçayının yumuşak bir şekilde içe işleyen kontralto kokusunu algıladı. Bu yırtıcı kuş... Paul onu bu çölün tarzı olarak düşündü. Havzaya öylesine tarifsiz bir sessizlik getirmişti ki, mavi-beyaz ay ışığının nöbetçi saguaro ve dikenli boya çalısına doğru akışı neredeyse duyulabiliyordu. Işık, Paul'ün evrenindeki bütün müziklerden daha temel bir armoni içeren hafif bir vızıltıya sahipti.</p>

  <p class="heading">"Çadırı kurmak için bir yer bulsak iyi olacak," dedi. "Yarın o Fremenleri bulmaya..."</p>

  <p class="heading">"Burada davetsiz misafirlerin çoğu Fremenleri bulduğuna pişman olur!"</p>

  <p class="heading">Bu, Paul'ün sözlerini kesen, anı paramparça eden, son derece erkeksi bir sesti. Ses yukarıdan, sağ taraflarından gelmişti.</p>

  <p class="heading">Paul dar geçide çekilmeye kalkışınca, ses: "Lütfen kaçmayın davetsiz misafirler," dedi. "Eğer kaçarsınız yalnızca bedeninizin suyunu ziyan edersiniz."</p>

  <p class="heading"><i class="calibre2">Bizi vücudumuzun suyu için istiyorlar!</i> diye düşündü Jessica. Kasları, bütün yorgunluğunu umursamaksızın hiçbir şey belli etmeden maksimum hazırlığa ulaştı. Sesin nereden geldiğini kesin olarak belirledi ve şöyle düşündü: <i class="calibre2">Nasıl da sessizce geldi! Hiç duymadım.</i> Ve sesin sahibinin yalnızca küçük sesleri, çölün doğal seslerini çıkardığını anladı.</p>

  <p class="heading">Sol taraflarından, havzanın kenarından başka bir ses geldi. "Çabuk ol, Stil. Sularını al da yola koyulalım. Şafak sökmeden önce oldukça az zamanımız var."</p>

  <p class="heading">Acil durumda karşılık vermeye annesinden daha az şartlanmış olan Paul, kaskatı kesilip geri çekilmeye çalıştığı ve anlık bir panikle yeteneklerini gölgelediği için düş kırıklığına uğradı. Şimdi kendisini annesinin öğrettiklerini uygulamaya zorluyordu; rahatla, ardından rahatlamış görün, sonra kasların herhangi bir yönde saklayabilecek bir kırbaç gibi olsun.</p>

  <p class="heading">Hala içinde belli belirsiz bir korku hissedebiliyordu ve bunun kaynağını biliyordu. Bu, kör bir zamandı; hiçbir gelecek görememişti... ve sadece iki kalkansız vücudun taşıdığı suyla ilgilenen vahşi Fremenler tarafından yakalanmışlardı.</p>
</body>
</html>
