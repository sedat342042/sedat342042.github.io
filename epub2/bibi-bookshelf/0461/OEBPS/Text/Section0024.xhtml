<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Dune Çöl Gezegeni</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <p class="heading"><i class="calibre2"><br class="calibre" /></i></p>

  <p class="heading"><i class="calibre2">Bir keresinde babam bana demişti ki; doğruya gösterilen</i> <i class="calibre2">saygı, dürüstlüğün temeli sayılır. "Hiçbir şey yoktan var</i> <i class="calibre2">olamaz," demişti. 'Doğru’nun nasıl değişken olabildiğini</i> <i class="calibre2">anlarsanız, bu çok derin bir düşüncedir.</i></p>

  <p class="heading3">- Prenses Irulan'ın yazdığı "Muad'Dib'le Sohbetler"den</p>

  <p class="heading"><br class="calibre" /></p>

  <p class="heading">"Her zaman, şeyleri, gerçekte oldukları gibi görmekle övünürdüm," dedi Thufir Hawat. "Bu bir Mentat olmanın kaçınılmaz sonucu. Verilerini analiz etmekten vazgeçemezsin."</p>

  <p class="heading">Kayış gibi olmuş yaşlı yüzü, şafak öncesi loşlukta konuşurken sakin görünüyordu. Safoyla lekelenmiş dudakları, yukarıya doğru küçük kırışıklıkların yayıldığı düz bir çizgi halini aldı.</p>

  <p class="heading">Bu sözlerin karşısında hiç tepki vermeyen cüppeli bir adam kumun üstüne, Hawat’ın karşısında çömelmiş sessizce oturuyordu.</p>

  <p class="heading">İkisi, geniş ve sığ bir çanağa bakan bir kaya çıkıntısının altına çömelmişlerdi. Şafak, havzanın karşısındaki sarp kayalıkların kırık profilinin üstünde, dokunduğu her şeyi pembeye boyayarak yayılıyordu. Çıkıntının altı soğuktu; kuru, insanın içine işleyen, geceden kalma bir ürperti. Şafaktan hemen önce ılık bir rüzgar esiyordu ama şimdi soğuktu. Hawat, arkasındaki birkaç askerin dişlerinin takırdadığını duyabiliyordu. Emrindeki güçlerden geriye bu birkaç kişi kalmıştı.</p>

  <p class="heading">Hawat’ın karşısında çömelmiş oturan adam, sahte şafağın ilk ışıklarında, kumun üzerinde kayıp, kumullara karışıp, hareketleri zorlukla seçilerek çanağı geçmiş olan bir Fremen'di.</p>

  <p class="heading">Fremen, parmağını uzatıp aralarındaki kuma bir şekil çizdi. Şekil, içinden ok çıkan bir kaseye benziyordu. "Birçok Harkonnen devriyesi var," dedi adam. Parmağını kaldırıp Hawat'la adamlarının inmiş olduğu karşılarındaki sarp kayalıkları işaret etti.</p>

  <p class="heading">Hawat başıyla onayladı.</p>

  <p class="heading"><i class="calibre2">Birçok devriye. Evet.</i></p>

  <p class="heading">Ama bu Fremen'in ne istediğini ve neden böyle sinirli olduğunu hala bilmiyordu. Mentat eğitiminin, insana güdüleri görme gücü vermesi gerekirdi.</p>

  <p class="heading">Bu, Hawat'ın yaşamındaki en kötü gece olmuştu. Saldırı raporları gelmeye başladığında, eski başkent Carthag için tampon olarak kullanılan ileri karakolda, garnizon köyü Tsimpo' daydı. Önce şöyle düşünmüştü: <i class="calibre2">Bu bir baskın Harhonnenler bizi yokluyor.</i></p>

  <p class="heading">Ama rapor raporu izledi... gitgide hızlanarak.</p>

  <p class="heading">Carthag'a iki lejyon indi.</p>

  <p class="heading">Beş lejyon... elli tugay! Dük'ün Arrakeen'deki ana üssüne saldırıyordu.</p>

  <p class="heading">Arsunt'ta bir lejyon.</p>

  <p class="heading">Kıymıklı Kaya'da savaşçı iki grup.</p>

  <p class="heading">Ardından raporlar daha ayrıntılı gelmeye başladı; saldıranlar arasında İmparatorluk Sardokarları vardı, büyük olasılıkla iki lejyon. Ve işgalcilerin kuvvetlerinin ne kadarını nereye göndereceklerini tam olarak bildikleri anlaşıldı. Tam olarak! Muhteşem bir istihbarat.</p>

  <p class="heading">Çok şaşıran Hawat'ın öfkesi, Mentat yeteneklerinin düzgün bir biçimde işleyişini tehdit edene kadar tırmandı. Saldırının boyutu, zihnini fiziksel bir darbe gibi sarstı.</p>

  <p class="heading">Şimdi, bir parça çöl kayasının altında saklanırken, sanki soğuk gölgeleri savuşturur gibi yırtık ve harap ceketine sarınarak başını sallayıp kendi kendini onaylıyordu. <i class="calibre2">Saldırının boyutu.</i></p>

  <p class="heading">Düşmanlarının baskın yapmak için, arada sırada Lonca'dan küçük gemiler kiralamasını hep beklemişti, iki Ev'in karşı karşıya geldiği böyle bir savaşta bu, oldukça sıradan bir gambitti. Küçük gemiler, Atreides Evi için bahar taşımak üzere Arrakis'e düzenli olarak inip kalkıyorlardı. Hawat, sahte bahar gemileriyle yapılacak rasgele baskınlara karşı önlemler almıştı. Tam bir saldırı için bekledikleri on tugaydan fazla değildi.</p>

  <p class="heading">Ama son saydıklarında Arrakis'e inen gemilerin sayısı iki binden fazlaydı; yalnızca küçük gemiler değil, firkateynler, keşif gemileri, monitörler, eziciler, birlik taşıyıcıları, boşaltma kutuları...</p>

  <p class="heading">Yüz tugaydan fazla; on lejyon!</p>

  <p class="heading">Böyle bir maceranın maliyetini, Arrakis'in elli yıllık bahar gelirinin tümü ancak karşılayabilirdi.</p>

  <p class="heading"><i class="calibre2">Ancak.</i></p>

  <p class="heading"><i class="calibre2">Baron’un bize saldırmak için göze aldığı harcamayı hafife aldım,</i> diye düşündü Hawat. <i class="calibre2">Dük’ümü hayal kırıklığına uğrattım.</i></p>

  <p class="heading">Bir de şu hain meselesi vardı.</p>

  <p class="heading"><i class="calibre2">O karının boğazlandığını görmeye yetecek kadar uzun yaşayacağım!</i> diye düşündü. <i class="calibre2">Elime fırsat geçmişken o Bene Gesserit cadısını öldürmeliydim.</i> Onlara kimin ihanet etmiş olduğu konusunda hiçbir kuşkusu yoktu: Leydi Jessica. Mevcut bütün özelliklere uyuyordu.</p>

  <p class="heading">"Adamınız Gurney Halleck ve emrindekilerin bir bölümü kaçakçı arkadaşlarımızla birlikte emniyetteler," dedi Fremen.</p>

  <p class="heading">"Güzel."</p>

  <p class="heading"><i class="calibre2">Demek Gurney bu cehennem gezegenden kaçıp kurtulacak. Daha hepimiz ölmedik.</i></p>

  <p class="heading">Hawat döndü, biraraya toplanmış adamlarına şöyle bir baktı. Biraz önce sona eren geceye en iyi adamlarından üç yüz tanesiyle başlamıştı. Bunlardan ancak yirmi kişi kalmıştı ve yarısı da yaralıydı. Şimdi adamların bazıları uyuyordu; kimi ayakta, kimi kayaya yaslanmış, kimi de kayanın altında kuma yayılmış yatıyordu. Yaralılarını taşımak için hava yastıklı bir taşıt olarak kullanmış oldukları son topterleri şafaktan hemen önce bozulmuştu. Lazer silahlarıyla topteri kesip parçalarını gizlemiş ve sonra havzanın ağzındaki bu gizli yere doğru ilerlemişlerdi.</p>

  <p class="heading">Nerede oldukları konusunda Hawat'ın yalnız kabaca bir fikri vardı: Arrakeen'in yaklaşık iki yüz kilometre güney- doğusundaydılar. Kalkan Duvarı'nda yer alan siyeç topluluklarının arasındaki ana yollar onların biraz daha güneyindeydi.</p>

  <p class="heading">Hawat'ın karşısındaki Fremen, kapüşonunu ve damıtıcı giysisinin başlığını geriye atınca kumral saçıyla sakalı ortaya çıktı. Saçları yüksek ve ince alnından geriye doğru taranmıştı. Baharlı yiyeceklerin neden olduğu, ifadesi anlaşılamayan tamamen mavi gözleri vardı. Ağzının bir tarafında, sakalının ve bıyığının üzerinde bir iz vardı, oradaki kıllar burun tıkaçlarından çıkan düğümlü toplama borusunun basıncıyla keçeleşmişti.</p>

  <p class="heading">Adam tıkaçlarını çıkarıp yeniden ayarladı. Burnunun yanındaki yara izini ovuşturdu.</p>

  <p class="heading">"Bu gece çanağı geçecekseniz," dedi Fremen, "kalkanları kullanmamalısınız. Duvarda bir yarık var..."</p>

  <p class="heading">Topuklarının üstünde dönerek güneyi gösterdi, "...orada; erge kadar açık kumda yol alacaksınız. Kalkanlar..."</p>

  <p class="heading">Bir an duraksadı, "...solucanı çeker. Çoğu zaman buraya kadar gelmezler ama bir kalkan her zaman bir tane getirir."</p>

  <p class="heading"><i class="calibre2">Solucan dedi,</i> diye düşündü Hawat. <i class="calibre2">Başka bir şey söyleyecekti. Ne? Ve bizden ne istiyor?</i> Hawat iç geçirdi.</p>

  <p class="heading">Daha önce hiç bu kadar yorulduğunu hatırlamıyordu. Bu, enerji haplarının bile rahatlatamayacağı bir kas yorgunluğuydu. Şu lanet Sardokarlar!</p>

  <p class="heading">Kendi kendini suçlayıp acı çekerek, fanatik askerlerin ve temsil ettikleri İmparatorluk ihanetinin düşüncesiyle yüzleşti. Kendi Mentat veri değerlendirmesi, adaletin yerine getirilebileceği Landsraad Yüksek Kurulu'na bu ihanetin kanıtlarını sunması için ne kadar az şansı olduğunu söylüyordu.</p>

  <p class="heading">"Kaçakçılara ulaşmak istiyor musunuz?" diye sordu Fremen.</p>

  <p class="heading">"Bu mümkün mü?"</p>

  <p class="heading">"Yol uzun."</p>

  <p class="heading"><i class="calibre2">"Fremenler hayır demekten hoşlanmıyor,"</i> demişti Idaho bir keresinde.</p>

  <p class="heading">Hawat, "Halkının yaralı adamlarıma yardım edip etmeyeceğini hala söylemedin," dedi.</p>

  <p class="heading">"Onlar yaralı."</p>

  <p class="heading"><i class="calibre2">Her seferinde aynı lanet olası cevap!</i></p>

  <p class="heading">"Yaralı olduklarını biliyoruz," dedi Hawat sertçe. "Konu bu değ..."</p>

  <p class="heading">"Sakin ol, dostum," diye uyardı Fremen. "Yaralılar ne diyor? Aralarında kabilenizin su ihtiyacını anlayabilen var mı?"</p>

  <p class="heading">"Sudan bahsetmiyoruz," dedi Hawat. "Bahsettiğimiz..."</p>

  <p class="heading">"Gönülsüz olmanı anlayabilirim," dedi Fremen. "Onlar senin dostun, kabilenin adamları. Suyunuz var mı?"</p>

  <p class="heading">"Yetersiz."</p>

  <p class="heading">Fremen Hawat’ın ceketini ve altından görünen tenini işaret etti. "Giysileriniz olmadan siyeç dışında kaldınız. Bir su kararı vermeniz şart, dostum."</p>

  <p class="heading">"Karşılığını versek yardım eder misin?"</p>

  <p class="heading">Fremen omuz silkti. "Hiç suyunuz yok." Hawat’ın arkasındaki gruba baktı. "Yaralı adamlarından kaç kişiyi gözden çıkarırsın?"</p>

  <p class="heading">Hawat gözlerini adama dikip sustu. Bir Mentat olarak iletişimlerinin kopuk olduğunu görebiliyordu. Burada, kelimelerle anlamları arasındaki bağlantı normal değildi.</p>

  <p class="heading">"Ben Thufir Hawat," dedi. "Dük'üm adına konuşabilirim. Şimdi bize edeceğiniz yardımın karşılığını vereceğimizi taahhüt ederim. Kendisinden intikam alınamayacağını zanneden bir haini öldürene kadar adamlarımı yaşatabilmek için sınırlı bir yardım istiyorum."</p>

  <p class="heading">"Bir kan davasında sizin tarafınızı tutmamızı mı istiyorsun?"</p>

  <p class="heading">"Kan davasını kendim halledeceğim. Bir yolunu bulursam yaralı adamlarımın sorumluluğundan kurtulmak istiyorum."</p>

  <p class="heading">Fremen suratını astı. "Yaralı adamlarından nasıl sorumlu olabilirsin? Onlar kendi sorumluluklarını kendileri taşır. Söz konusu olan su, Thufir Hawat. Bu kararın yükünü üstünden almamı ister misin?"</p>

  <p class="heading">Adam cüppesinin altındaki gizli bir silahı tuttu.</p>

  <p class="heading">Hawat gerildi: <i class="calibre2">Bu bir ihanet mi acaba?</i> diye düşündü.</p>

  <p class="heading">"Neden korkuyorsun?" diye sordu Fremen</p>

  <p class="heading"><i class="calibre2">Bu insanlar ve onların şaşırtıcı açık sözlülükleri!</i> Hawat ihtiyatlı bir şekilde konuştu. "Benim başıma konmuş bir ödül var."</p>

  <p class="heading">"Yaa." Fremen elini silahından çekti. "Bizde Bizans yozlaşması olduğunu düşünüyorsun. Bizi tanımıyorsun. Harkonnenlerin suyu aramızdaki en ufak çocuğu bile satın almaya yetmez."</p>

  <p class="heading"><i class="calibre2">Ama iki binden fazla savaş gemisi için Lonca yolculuğunun ücretini ödeyecek paraları var,</i> diye düşündü Hawat. Bu ücretin büyüklüğü onu hala sersemletiyordu.</p>

  <p class="heading">"Her ikimiz de Harkonnenlerle savaşıyoruz," dedi Hawat. "Savaş konusundaki ortak sorunları ve yöntemleri paylaşmamız gerekmez mi?"</p>

  <p class="heading">"Paylaşıyoruz," dedi Fremen. "Harkonnenlerle savaştığınızı gördüm. İyisiniz. Senin ordunun yanımda olmasını isteyeceğim zamanlar oldu."</p>

  <p class="heading">"Ordumun nasıl yardımcı olabileceğini söylemen yeterli," dedi Hawat.</p>

  <p class="heading">"Kim bilir?" diye sordu Fremen. "Her yerde Harkonnen güçleri var. Ama hala ne su kararını verdin ne de bunu yaralı adamlarına bıraktın."</p>

  <p class="heading"><i class="calibre2">İhtiyatlı olmalıyım,</i> dedi Hawat kendi kendine. <i class="calibre2">Burada anlaşılmayan bir şey var.</i></p>

  <p class="heading">"Bana yönteminizi, Arrakis yöntemini gösterecek misin?"</p>

  <p class="heading">"Yabancı düşünüşü," dedi Fremen, sesinin alaycı bir tonu vardı. Sarp kayalığın karşısını, kuzeybatıyı gösterdi. "Dün gece kumu geçişinizi izledik." Kolunu indirdi. "Adamlarını kumulların kaygan yüzeyinde tutuyorsun. Bu kötü. Damıtıcı giysiniz yok, suyunuz yok. Çok dayanmazsınız."</p>

  <p class="heading">"Arrakis'in yöntemleri kolay görünmüyor," dedi Hawat.</p>

  <p class="heading">"Doğru. Ama biz Harkonnenleri öldürdük."</p>

  <p class="heading">"Kendi yaralılarınızı ne yapıyorsunuz?" diye sordu Hawat.</p>

  <p class="heading">"Bir adam kurtarılmaya değer olduğunda bunu bilmez mi?" diye sordu Fremen. "Yaralı adamların suyunuz olmadığını biliyorlar." Kafasını kaldırıp Hawat'ın omuzlarının üstünden baktı. "Su kararı vermenin tam zamanı. Hem yaralılar hem de yaralı olmayanlar, kabilenin geleceğini düşünmeli."</p>

  <p class="heading"><i class="calibre2">Kabilenin geleceği,</i> diye düşündü Hawat. <i class="calibre2">Atreides kabilesi Bu anlamlıydı işte.</i> Kendini, kaçındığı soruyu sormaya zorladı.</p>

  <p class="heading">"Dük'üm ya da oğluyla ilgili bilgin var mı?"</p>

  <p class="heading">İfadesi anlaşılamayan mavi gözler Hawat'ın gözlerinin içine baktı. "Bilgi mi?"</p>

  <p class="heading">"Kaderleri!" dedi Hawat sertçe.</p>

  <p class="heading">"Kader herkes için aynıdır," dedi Fremen. "Söylendiğine göre, Dük'ün, eceline kavuşmuş. Lisan-ül-Gayb'ın, yani oğlunun kaderine gelince, bu Liet'e kalmış. Liet bir şey demedi."</p>

  <p class="heading"><i class="calibre2">Daha sormadan yanıtı biliyordum,</i> diye düşündü Hawat.</p>

  <p class="heading">Arkasına dönüp adamlarına bir göz attı. Şu anda hepsi uyanıktı. Duymuşlardı. Gözlerini uzağa, kuma dikmişlerdi, ifadelerinden her şeyi kavradıkları anlaşılıyordu; onlar için Caladan'a dönüş yoktu ve artık Arrakis de yitirilmişti.</p>

  <p class="heading">Hawat, Fremen'e döndü. "Duncan Idaho hakkında bir şey duydun mu?"</p>

  <p class="heading">"Kalkan indiğinde, büyük evdeymiş. Tüm duyduğum bu... başka bir şey bilmiyorum."</p>

  <p class="heading"><i class="calibre2">Kalkanı indirip Harkonnenleri içeri aldı,</i> diye düşündü. <i class="calibre2">Kapıya arkası dönük oturan benmişim. Bu, kendi oğluna da sırt çevirmek anlamına gelirken nasıl böyle bir şey yapabildi? Ama... Bir Bene Gesserit cadısının nasıl düşündüğünü kim bilebilir ki ?... Eğer buna düşünmek denirse...</i></p>

  <p class="heading">Boğazı kuruyan Hawat yutkunmaya çalıştı. "Çocuktan ne zaman haber alacaksın?"</p>

  <p class="heading">"Arrakeen'de ne olduğundan pek haberimiz olmaz," dedi Fremen. Omuz silkti. "Kim bilir?"</p>

  <p class="heading">"Öğrenmek için yöntemleriniz var, değil mi?"</p>

  <p class="heading">"Belki." Fremen, burnunun yan tarafındaki yara izini ovuşturdu. "Söylesene, Thufir Hawat, Harkonnenlerin kullandığı büyük silahlar hakkında bilgin var mı?"</p>

  <p class="heading"><i class="calibre2">Ağır silahlar,</i> diye düşündü Hawat acı acı. <i class="calibre2">Bu kalkan çağında ağır silahlar kullanacakları kimin aklına gelirdi?</i></p>

  <p class="heading">"İnsanlarımızı mağaralarda kapana kıstırmak için kullandıkları ağır silahlardan bahsediyorsun," dedi. "Benim... bu tür patlayıcı silahlar hakkında teorik bilgim var."</p>

  <p class="heading">"Tek çıkışı olan bir mağaraya kaçan herkes ölmeyi hak eder," dedi Fremen.</p>

  <p class="heading">"Neden silahları sordun?"</p>

  <p class="heading">"Liet istedi."</p>

  <p class="heading"><i class="calibre2">Bizden istediği bu mu acaba?</i> diye düşündü Hawat. "Buraya büyük silahlarla ilgili bilgi toplamak için mi geldin?" diye sordu.</p>

  <p class="heading">"Liet bu silahlardan birisini görmek istedi."</p>

  <p class="heading">"O halde gidip bir tane alıvermeniz lazım," diye alay etti Hawat.</p>

  <p class="heading">"Evet," dedi Fremen. "Bir tane aldık. Stilgar’ın, Liet için onu inceleyebileceği ve Liet'in dilerse görebileceği bir yere sakladık. Ama isteyeceğinden şüpheliyim; silah çok iyi değil. Arrakis için zayıf bir tasarım."</p>

  <p class="heading">"Bir tane... aldınız mı?" diye sordu Hawat.</p>

  <p class="heading">"İyi bir çarpışmaydı," dedi Fremen. "Yalnızca iki adamımızı kaybettik ve onların yüz tanesinden fazlasının suyunu akıttık."</p>

  <p class="heading"><i class="calibre2">Her silahın başında Sardokarlar vardı,</i> diye düşündü Hawat. <i class="calibre2">Bu çılgın çöl adamı, Sardokarlara karşı yalnızca iki adam kaybetmekten, sıradan bir şeymiş gibi bahsediyor.</i></p>

  <p class="heading">"Harkonnenlerin yanında çarpışan diğerleri olmasaydı o iki adamı da kaybetmezdik," dedi Fremen. "Onlardan bazıları iyi savaşçı."</p>

  <p class="heading">Hawat’ın adamlarından biri topallayarak yaklaştı, çömelmiş oturan Fremen'e baktı. "Sen Sardokarlardan mı bahsediyorsun?"</p>

  <p class="heading">"Sardokarlardan bahsediyor," dedi Hawat.</p>

  <p class="heading">"Sardokarlar!" dedi Fremen, sesinde coşku var gibiydi. "Eveet, demek onlardı! Gerçekten iyi bir geceydi. Sardokarlar. Hangi lejyon? Biliyor musunuz?"</p>

  <p class="heading">"Biz... bilmiyoruz," dedi Hawat.</p>

  <p class="heading">"Sardokarlar," dedi Fremen düşünceli bir tavırla. "Ama Harkonnen giysisi giyiyorlar. Garip değil mi?"</p>

  <p class="heading">"İmparator, bir Büyük Ev'e karşı savaştığının bilinmesini istemiyor," dedi Hawat</p>

  <p class="heading">"Ama <i class="calibre2">sen</i> onların Sardokar olduğunu biliyorsun."</p>

  <p class="heading">"Ben kimim ki?" diye sordu Hawat acı bir şekilde.</p>

  <p class="heading">"Sen Thufir Hawat'sin," dedi adam gerçekçi bir tavırla. "Imm, bunu zamanında öğrenebilirdik. Üçünü esir alıp sorgulanmaları için Liet'in adamlarına gönderdik."</p>

  <p class="heading">Hawat’ın yaveri söylediği hiçbir sözcüğe inanmadan yavaş yavaş konuştu: "Siz Sardokarları... <i class="calibre2">esir</i> mi aldınız?"</p>

  <p class="heading">"Yalnızca üçünü," dedi Fremen. "iyi dövüşüyorlardı."</p>

  <p class="heading"><i class="calibre2">Keşke Fremenlerle bağlantı kuracak zamanımız olsaydı,</i> diye düşündü Hawat. Zihninde buruk bir keder vardı. <i class="calibre2">Keşke onları eğitip silahlandırabilseydik. Ana Tanrıça, ne büyük bir savaş gücüne sahip olurduk!</i></p>

  <p class="heading">"Belki de Lisan-ül-Gayb için endişelenmeniz geç kalmanıza neden oldu," dedi Fremen. "Eğer gerçekten Lisan-ül-Gayb'sa, hiçbir şey ona zarar veremez, ispatlanmamış bir mesele üzerinde boşuna düşünme."</p>

  <p class="heading">"Ben... Lisan-ül-Gayb'a hizmet ediyorum," dedi Hawat. "Onun sağlığı, beni ilgilendiriyor. Bunun için yemin ettim."</p>

  <p class="heading">"Onun suyu için mi yemin ettin?"</p>

  <p class="heading">Hawat, hala Fremen'e bakmakta olan yaverine bir göz atıp dikkatini çömelmiş oturan adama çevirdi. "Onun suyu için, evet"</p>

  <p class="heading">"Arrakeen'e, onun suyunun mekanına dönmek istiyorsun, öyle mi?"</p>

  <p class="heading">"Evet... onun suyunun mekanına."</p>

  <p class="heading">"Neden bunun bir su meselesi olduğunu baştan söylemedin?" Fremen ayağa kalktı, burun tıkaçlarını sıkıca yerleştirdi.</p>

  <p class="heading">Hawat başıyla yaverine diğerlerinin yanına dönmesini işaret etti. Adam yorgun bir şekilde omuz silkerek onun dediğini yaptı. Hawat, adamların alçak sesle aralarında konuşmaya başladıklarını duydu.</p>

  <p class="heading">Fremen şöyle dedi: "Su için daima bir yol vardır."</p>

  <p class="heading">Hawat’ın arkasındaki bir adam küfretti. Yaveri seslendi: "Thufir! Arkie öldü."</p>

  <p class="heading">Fremen yumruğunu kulağına koydu. "Su bağı! Bu bir işaret!" Gözlerini Hawat'a dikti. "Yakınlarda suyu alabileceğimiz bir yerimiz var. Adamlarımı çağırayım mı?"</p>

  <p class="heading">Yaveri Hawat’ın yanına dönerek konuştu: "Thufir, adamlardan birkaçı Arrakeen'de kanlarını bıraktılar. Imm... böyle zamanlarda nasıldır bilirsin."</p>

  <p class="heading">Fremen yumruğunu hala kulağında tutuyordu. "Su bağı mı, Thufir Hawat," diye sordu.</p>

  <p class="heading">Hawat’ın kafasında düşünceler birbirini kovalıyordu. Fremen'in sözlerinin ne ifade ettiğini şimdi algılıyordu ama kaya çıkıntısının altındaki yorgun adamların, bunu anladıklarında gösterecekleri tepkiden korkuyordu.</p>

  <p class="heading">"Su bağı," dedi Hawat.</p>

  <p class="heading">"Kabilelerimiz birleşsin," dedi Fremen ve yumruğunu indirdi.</p>

  <p class="heading">Sanki bu bir işaretmiş gibi kayalardan aşağıya kayarak dört adam indi. Çıkıntının altına doğru ok gibi atıldılar, ölü adamı bol bir cüppeye sardılar, kaldırıp kayalık duvar boyunca onunla birlikte sağa doğru koşmaya başladılar. Koşarken ayaklarının çevresinden toz bulutları kalkıyordu.</p>

  <p class="heading">Hawat’ın yorgun adamları ne olduğunu anlayamadan bütün bunlar olup bitmişti. Kendini saran cüppenin içinde bir çuval gibi sarkan cesedi taşıyan topluluk, sarp kayalığın içine doğru dönerek kayboldu.</p>

  <p class="heading">Hawat’ın adamlarından biri bağırdı: "Arkie'yi almış nereye gidiyorlar? O..."</p>

  <p class="heading">"Onu... gömmeye götürüyorlar," dedi Hawat.</p>

  <p class="heading">"Fremenler ölülerini gömmez," diye bağırdı adam. "Bize numara yapmaya kalkışma, Thufir. Ne yapacaklarını biliyoruz. Arkie bir.."</p>

  <p class="heading">"Lisan-ül-Gayb'ın hizmetinde ölen birisinin cennete gideceği kesindir," dedi Fremen. "Eğer dediğiniz gibi hizmet ettiğiniz Lisan-ül-Gayb'sa, neden yas çığlıkları yükseliyor? Bu şekilde ölen birisinin anısı, insanlığın hafızasında daima yaşayacaktır."</p>

  <p class="heading">Ancak Hawat'ın adamları yüzlerinde kızgın bakışlarla ilerledi. Bir tanesi bir lazer silahı ele geçirmişti. Onu çekmeye kalkıştı.</p>

  <p class="heading">"Olduğun yerde kal!" diye bağırdı Hawat. Kaslarını saran hastalıklı bitkinliği bastırdı. "Bu insanlar ölülerimize saygı gösteriyorlar. Gelenekler farklı ama anlamı aynı."</p>

  <p class="heading">"Arkie'yi suyu için eritecekler," diye terslendi elinde lazer silahı olan adam.</p>

  <p class="heading">"Adamların törene mi katılmak istiyorlar?" diye sordu Fremen.</p>

  <p class="heading"><i class="calibre2">Problemin ne olduğunu bile anlamıyor,</i> diye düşündü Hawat. Fremen'in naifliği korkutucuydu.</p>

  <p class="heading">"Saygı duydukları bir arkadaşları için kaygılanıyorlar," dedi Hawat.</p>

  <p class="heading">"Arkadaşınıza, kendi arkadaşlarımıza gösterdiğimiz hürmetin aynısını göstereceğiz," dedi Fremen. "Bu su bağıdır. Töreleri biliyoruz. Bir insanın bedeni kendisinindir, suyu kabileye aittir."</p>

  <p class="heading">Lazer silahını tutan adam bir adım daha ilerlerken, Hawat çabuk çabuk konuştu. "Şimdi yaralılarımıza yardım edecek misiniz?"</p>

  <p class="heading">"Bağ sorgulanmaz," dedi Fremen. "Bir kabile kendi üyeleri için ne yaparsa biz de sizin için onu yapacağız. Önce hepinizi giydirmeli ve ihtiyaçlarınızı gidermeliyiz."</p>

  <p class="heading">Elinde lazer silahı olan adam bir an duraksadı.</p>

  <p class="heading">Hawat'ın yaveri şöyle dedi: "Arkie'nin... suyuyla yardım mı satın alıyoruz?"</p>

  <p class="heading">"Satın almıyoruz," dedi Hawat. "Bu insanlarla birleşiyoruz."</p>

  <p class="heading">"Gelenekler farklı," diye mırıldandı adamlarından biri.</p>

  <p class="heading">Hawat rahatlamaya başladı.</p>

  <p class="heading">"Peki Arrakeen'e gitmemize yardım edecekler mi?"</p>

  <p class="heading">"Harkonnenleri öldüreceğiz," dedi Fremen. Sırıttı. "Ve Sardokarları." Geriye doğru birkaç adım attı, ellerini kulaklarına koydu ve başını arkaya atarak dinledi. Hemen ardından ellerini indirdi ve konuştu: "Bir hava taşıtı geliyor. Kayanın altına gizlenin ve hareket etmeyin."</p>

  <p class="heading">Hawat'ın bir hareketiyle adamlar söyleneni yaptılar.</p>

  <p class="heading">Fremen, Hawat'ı kolundan tutup onu diğerleriyle birlikte geriye itti. "Çarpışma zamanı geldiğinde çarpışacağız," dedi adam. Elini cüppesinin altına soktu, küçük bir kafes çıkarıp içindeki hayvanı aldı.</p>

  <p class="heading">Hawat, bunun küçücük bir yarasa olduğunu fark etti. Yarasa kafasını çevirdi ve Hawat hayvanın mavi içinde mavi gözlerini gördü.</p>

  <p class="heading">Fremen yarasayı okşadı, sakinleştirdi ve kulağına bir şeyler mırıldandı. Hayvanın kafasının üzerine eğildi, yukarıya dönük ağzının içine dilinden bir damla tükürük akıttı. Yarasa kanatlarını açtı ama Fremen'in açık duran elinin üzerinde kaldı. Adam küçücük bir boru aldı, yarasanın kafasının yanında tuttu ve borunun içine konuştu; sonra hayvanı kaldırıp yukarı doğru fırlattı.</p>

  <p class="heading">Yarasa sarp kayalığın yanından hızla uçtu ve gözden kayboldu.</p>

  <p class="heading">Fremen kafesi katladı, cüppesinin altına soktu. Tekrar başını eğip dinledi. "Bütün yüksek yerleri araştırıyorlar," dedi, "insan oralarda kimi aradıklarını merak ediyor."</p>

  <p class="heading">"Bizim bu yöne doğru çekildiğimiz biliniyor," dedi Hawat.</p>

  <p class="heading">"İnsan, asla bir avın tek hedefinin kendisi olduğunu sanmamalıdır," dedi Fremen. "Havzanın öbür tarafına bak, bir şey göreceksin."</p>

  <p class="heading">Bir süre geçti.</p>

  <p class="heading">Hawat'in adamlarından bazıları kıpırdanıp fisıldaştılar.</p>

  <p class="heading">"Ürkmüş hayvanlar kadar sessiz olun," diye tısladı Fremen.</p>

  <p class="heading">Hawat, karşılarındaki kayalığın yakınında bir hareket seçti... bej üstünde bejin uçuşan titreşimleri.</p>

  <p class="heading">"Küçük dostum mesajını taşıdı," dedi Fremen. "İyi bir habercidir... gece gündüz fark etmez. Bunu kaybedersem çok üzülürüm"</p>

  <p class="heading">Çanağın öbür tarafındaki hareket yavaş yavaş sona erdi. Dört beş kilometrelik kum alanının üzerinde günün sıcaklığının artan baskısından başka hiçbir şey kalmadı; yükselen havanın oluşturduğu titreşen kolonlar.</p>

  <p class="heading">"Şimdi çok sessiz olun," diye fısıldadı Fremen.</p>

  <p class="heading">Zorlukla yürüyen bir sıra insan, karşı kayalıklardaki bir yarıktan çıkar çıkmaz çanağın içine yöneldi. Hawat'a Fremenmiş gibi geldiler ama şüphe uyandıracak kadar acemi bir topluluktu. Kumulların üzerinde ağır ağır hareket eden altı kişi saydı.</p>

  <p class="heading">Ornitopter kanatlarının çıkardığı "fop-fop" sesi Hawat'ın grubunun hemen arkasında sağ taraftan yükseldi. Taşıt tepelerindeki sarp kayalık duvarın üzerinden çıktı; üstüne Harkonnen savaş renkleri yalap şap sıvanmış bir Atreides topteriydi. Topter çanağı geçen adamlara doğru dalış yaptı.</p>

  <p class="heading">Gruptakiler bir kumulun tepesinde durup el salladılar.</p>

  <p class="heading">Topter onların üzerinde küçük bir daire çizdi, geri döndü ve Fremenlerin önüne iniş yaparken kalkan tozlar taşıtı örttü. Topterden beş adam indi; Hawat tozları püskürten kalkanların titreşimini ve adamların hareketlerinde Sardokarların acımasız gücünü gördü.</p>

  <p class="heading">"Iyyhh! Salak kalkanlarını kullanıyorlar," diye tısladı Hawat'ın yanındaki Fremen. Çanağın açık güney duvarına doğru şöyle bir baktı.</p>

  <p class="heading">"Bunlar Sardokar," diye fısıldadı Hawat.</p>

  <p class="heading">"İyi."</p>

  <p class="heading">Sardokarlar, orada bekleyen Fremen grubuna, onları kuşatan bir yarım daire halinde yaklaştılar. Güneş hazır tutulan bıçakların üzerinde parıldadı. Fremenler sıkışık bir grup halinde, gözle görülür bir kayıtsızlık içinde duruyorlardı.</p>

  <p class="heading">Birdenbire, iki grubun çevresindeki kumdan Fremenler ortaya çıktı. Ornitopterin yanındaydılar, ardından içinde. Bir toz bulutu, iki grubun karşılaştığı kumulun tepesindeki çatışmanın görünmesini kısmen engelledi.</p>

  <p class="heading">Çok geçmeden toz yatıştı. Sadece Fremenler ayakta kaldı.</p>

  <p class="heading">"Topterlerinde yalnızca üç adam bıraktılar," dedi Hawat’ın yanmdaki Fremen. "Şanslıydık. Taşıtı ele geçirirken zarar vermek zorunda kalmadık sanırım."</p>

  <p class="heading">Adamlarından biri Hawat’ın arkasından fısıldadı: "Bunlar Sardokar'dı!"</p>

  <p class="heading">"Ne kadar iyi dövüştüklerine dikkat ettiniz mi?" diye sordu Fremen.</p>

  <p class="heading">Hawat derin bir nefes aldı. Çevresindeki yanık toz kokusunu duydu, sıcaklığı ve kuruluğu hissetti. Bu kuruluğa uyan bir sesle konuştu: "Evet, gerçekten iyi dövüştüler."</p>

  <p class="heading">Ele geçirilen topter, ani kanat çırpışlarıyla kalktı, kanatları kapalı dik bir tırmanışla güneye doğru döndü.</p>

  <p class="heading"><i class="calibre2">Demek bu Fremenler topterleri de kullanabiliyorlar,</i> diye düşündü Hawat.</p>

  <p class="heading">Uzaktaki kumulun üstündeki bir Fremen, kare şeklinde yeşil bir kumaşı salladı; bir kez... iki kez.</p>

  <p class="heading">"Başkaları da geliyor!" diye bağırdı Hawat’ın yanındaki Fremen. "Hazır olun. Daha fazla sıkıntı çekmeden buradan uzaklaşabilmeyi umuyordum."</p>

  <p class="heading"><i class="calibre2">Sıkıntı!</i> diye düşündü Hawat.</p>

  <p class="heading">Batıda, görünürdeki Fremenlerin aniden kayboldukları kumluk alanın üzerine dalan iki topter daha gördü. Çatışma sahnesinde yalnızca sekiz mavi leke, Harkonnen üniformaları içindeki Sardokarlar kalmıştı.</p>

  <p class="heading">Hawat'ın tepesindeki kayalık duvarın üzerine başka bir topter süzüldü. Onu gördüğünde ani bir nefes aldı; bu bir birlik taşıyıcıydı. Açık kanatlarında tam yükün verdiği ağırlıkla yavaş yavaş uçuyordu, yuvasına gelen dev bir kuş gibi.</p>

  <p class="heading">Uzaktan dalışa geçen topterlerden birinden lazer ışınının mor parmağı uzandı, ince bir toz bulutu kaldırarak kumu boydan boya karıştırdı.</p>

  <p class="heading">"Korkaklar!" dedi Hawat'ın yanındaki Fremen sert bir sesle.</p>

  <p class="heading">Birlik taşıyıcı, mavi giysili cesetlerin oluşturduğu lekeye doğru alçaldı. Kanatları tam uzunluğa erişti ve ani bir duruş için aşağı doğru kıvrılma hareketine başladı.</p>

  <p class="heading">Güneşin metal üstündeki yansıması Hawat’ın dikkatini güneye çekti; kanatları iki yanına yapışmış, jetleri gökyüzünün koyu gümüş renginin önünde altın bir alev oluşturan bir topter gaz kesmeden dimdik dalıyordu. Çevresindeki lazer silahı etkinliği nedeniyle kalkanını indirmiş olan birlik taşıyıcıya doğru bir ok gibi atıldı. Dalmakta olan topter dosdoğru taşıyıcıya saplandı.</p>

  <p class="heading">Alevli bir kükreme havzayı sarstı. Çevredeki sarp kayalık duvardan kayalar düştü. Taşıyıcıyla yanındaki topterlerin olduğu yerde, kumdan gökyüzüne doğru kırmızı-turuncu bir gayzer fışkırdı; oradaki her şey alevler içinde kalmıştı.</p>

  <p class="heading"><i class="calibre2">0 ele geçirilen topteri havalandıran Fremen'di,</i> diye düşündü Hawat. <i class="calibre2">Taşıyıcıyı havaya uçurmak için bile bile kendisini feda etti. Ana Tanrıça!</i> Nedir <i class="calibre2">bu Fremenler?</i></p>

  <p class="heading">"Makul bir değiş tokuş," dedi Hawat’ın yanındaki Fremen. 'O taşıyıcının içinde üç yüz adam olmalı. Şimdi, onların sularıyla ilgilenmeli ve başka bir hava taşıtı ele geçirmek için plan yapmalıyız." Gizlendikleri kaya gölgesinden çıktı.</p>

  <p class="heading">Kayalık duvarın üzerinden adamın önüne mavi bir üniforma yağmuru boşandı, düşük ayarlı süspansör yavaşlığıyla düşüyorlardı. O kısacık anda Hawat, onların Sardokar olduğunu görme fırsatı buldu; savaş cinneti içindeki sert suratlar, kalkanlar kapalı ve her birinin bir elinde hançer diğerinde bayıltıcı.</p>

  <p class="heading">Fırlatılan bir hançer Hawat'ın Fremen arkadaşının boğazına saplandı, adam geriye doğru savrularak yüzüstü yere kapaklandı. Hawat, bir bayıltıcının karanlığı onu yere sermeden önce hançerini çekmeye ancak fırsat bulabildi.</p>
</body>
</html>
