<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Dune Çöl Gezegeni</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <p class="heading"><i class="calibre2"><br class="calibre" /></i></p>

  <p class="heading"><i class="calibre2">Muad'Dib gerçekten de Gelecek'i görebiliyordu: ama bu</i> <i class="calibre2">gücün sınırlarını anlamalısınız. Görmeyi düşünün. Gözleriniz</i> <i class="calibre2">var ama ışık olmazsa göremezsiniz. Eğer bir vadinin</i> <i class="calibre2">tabanında iseniz, vadinin ötesini göremezsiniz. Aynı şekilde,</i> <i class="calibre2">Muad'Dib de her istediğinde gizemli alana bakamıyordu. Bize,</i> <i class="calibre2">tek bir belirsiz kehanet hükmünün, belki de bir kelime yerine</i> <i class="calibre2">diğerinin seçilmesinin, geleceğin bütün akışını</i> <i class="calibre2">değiştirebileceğini söyler. Bize der ki; "Zamanın görüntüsü</i> <i class="calibre2">geniştir ama içinden geçtiğinizde, zaman dar bir kapı haline</i> <i class="calibre2">gelir."</i></p>

  <p class="heading"><i class="calibre2">Ve "o yol atalete kadar gider" diye uyararak belirgin ve</i> <i class="calibre2">güvenli bir yol seçme isteğiyle daima mücadele etti.</i></p>

  <p class="heading3">- Prenses Irulan'ın yazdığı "Arrakis'in Uyanışı"ndan</p>

  <p class="heading"><br class="calibre" /></p>

  <p class="heading">Gecenin içinden gelen ornitopterler üzerlerine süzülürken, Paul annesinin kolunu tutarak "Kıpırdama!" dedi.</p>

  <p class="heading">Ardından ayışığında en öndeki taşıtı, iniş için fren yapmak üzere kanatlarının aşağıya kıvrılışını ve kumandadaki ellerin cüretkar hamlesini gördü.</p>

  <p class="heading">"Bu Idaho," diye fısıldadı.</p>

  <p class="heading">Bu taşıt ve yanındakiler, yuvaya gelen bir kuş sürüsü gibi havzaya indiler. Idaho, tüplerinden çıktı ve toz yatışmadan onlara doğru koşmaya başladı. Fremen cüppesi giymiş iki kişi onu izliyordu. Paul onlardan birini tanıdı; uzun boylu, kumral sakallı Kynes.</p>

  <p class="heading">"Bu taraftan!" diye seslendi Kynes ve sola döndü.</p>

  <p class="heading">Kynes'ın arkasında kalan diğer Fremenler ornitopterlerinin üstlerine kumaş örtüler atıyorlardı. Taşıtlar bir sıra alçak kumul haline geldi.</p>

  <p class="heading">Idaho, Paul'ün önünde kayarak durdu ve selam verdi. "Efendim, Fremenlerin hemen şurada geçici bir saklanma yerleri var, biz orada..."</p>

  <p class="heading">"Şurada neler oluyor?"</p>

  <p class="heading">Paul uzaktaki kayalığın üzerindeki çatışmayı gösterdi; jet alevlerini ve lazer silahlarının çölü dantel gibi süsleyen mor ışınlarını.</p>

  <p class="heading">Idaho'nun yuvarlak, yumuşak yüzünde olağandışı bir gülümseme belirdi. "Efendim... Efendimiz, onlara küçük bir sürp..."</p>

  <p class="heading">Göz kamaştıran beyaz bir ışık çölü doldurdu; bir güneş kadar parlaktı, gölgelerini platformun zeminine kazıdı. Idaho, tek bir hareketle, bir eliyle Paul'ü kolundan, diğeriyle Jessica'yı omzundan tutarak onları platformdan havzanın içine doğru savurdu. Bir patlamanın kükremesi üzerlerinde gürlerken hep birlikte kumun içine yattılar. Şok dalgası ayrıldıkları kayalık platformdan parçalar koparıp yuvarladı.</p>

  <p class="heading">Idaho doğrulup oturdu ve üzerindeki kumları silkeledi.</p>

  <p class="heading">"Ailenin atom silahları olamaz!" dedi Jessica. "Oysa ben..."</p>

  <p class="heading">"Oraya bir kalkan yerleştirdin," dedi Paul.</p>

  <p class="heading">"Tam güce ayarlanmış büyük bir kalkan," dedi Idaho. "Bir lazer silahının ışını ona değdi ve..." Omuz silkti.</p>

  <p class="heading">"Atomaltı füzyon," dedi Jessica. "Tehlikeli bir silah."</p>

  <p class="heading">"Silah değil, Leydim, savunma. Bu süprüntüler bir dahaki sefere lazer silahı kullanmadan önce iyice bir düşünürler."</p>

  <p class="heading">Ornitopterlerden inen Fremenler tepelerinde duruyordu, içlerinden biri alçak sesle konuştu: "Açıkta durmamalıyız, dostlar."</p>

  <p class="heading">Idaho, Jessica'nın kalkmasına yardım ederken Paul ayağa kalktı.</p>

  <p class="heading">"Bu patlama epeyce dikkat <i class="calibre2">çekecektir,</i> Efendimiz," dedi Idaho.</p>

  <p class="heading"><i class="calibre2">Efendimiz,</i> diye düşündü Paul.</p>

  <p class="heading">Kendisine yöneltildiği zaman bu sözcüğün öyle garip bir tınısı vardı ki. Efendimiz daima babası olmuştu.</p>

  <p class="heading">Kısa bir süre için önsezi güçlerinin etkisi altında kaldığını hissetti ve insan evrenini kaosa doğru sürükleyen ilkel kalıtsal bilincin kendisine bulaştığını gördü. Bu görüntü onu sarstı; Idaho'nun, bir kaya çıkıntısına doğru havzanın kıyısı boyunca kendisine yol göstermesine izin verdi. Oradaki Fremenler, sıkıştırma aletleriyle kumun içinde aşağıya doğru bir yol açıyorlardı.</p>

  <p class="heading">"Çantanızı alabilir miyim, Efendimiz," diye sordu Idaho.</p>

  <p class="heading">"Ağır değil, Duncan," dedi Paul.</p>

  <p class="heading">"Vücut kalkanınız yok," dedi Idaho. "Benimkini ister misiniz?" Uzaktaki sarp kayalığa şöyle bir baktı. "Büyük olasılıkla çevrede daha fazla lazer silahı kullanılmayacak."</p>

  <p class="heading">"Kalkanın sende kalsın, Duncan. Senin sağ kolun benim için yeterli bir kalkandır."</p>

  <p class="heading">Jessica bu övgünün nasıl etkisini gösterdiğini ve Idaho'nun Paul'e nasıl yaklaştığını görerek şöyle düşündü: <i class="calibre2">Oğlumun, insanları üzerinde ne kadar da güçlü bir etkisi var.</i></p>

  <p class="heading">Fremenler, çölün doğal yeraltı kompleksine inen bir geçidi ortaya çıkaran kaya kapağı kaldırdılar. Geçidin ağzını kamufle etmek için bir örtü örtülmüştü.</p>

  <p class="heading">"Bu taraftan," dedi Fremenlerden biri, karanlığa inen kaya basamaklarda onlara yol gösterdi.</p>

  <p class="heading">Örtü, arkalarından gelen ay ışığını kapattı. Önlerinde kısık yeşil bir ışık yandı, basamaklarla kaya duvarları ve sola doğru bir dönüşü aydınlattı. Şimdi dört bir yanlarını saran cüppeli Fremenler onları aşağı doğru sürüklüyorlardı. Köşeyi döndüler ve aşağıya doğru eğimli başka bir geçit olduğunu fark ettiler. Bu geçit kabaca oyulmuş bir mağara odasına açılıyordu.</p>

  <p class="heading">Kynes önlerinde duruyordu, cüppesinin kapüşonunu geriye doğru atmıştı. Damıtıcı giysisinin yakası yeşil ışıkta parıldıyordu. Uzun saçları ve sakalı karmakarışıktı. Akı olmayan mavi gözleri, kalın kaşlarının altında bir karanlıktı.</p>

  <p class="heading">Karşılaşma anında Kynes kendi kendine şaştı: <i class="calibre2">Niçin bu insanlara yardım ediyorum? Şimdiye kadar yaptığım en tehlikeli şey bu. Beni de onlarla birlikte ölüme sürükleyebilir.</i></p>

  <p class="heading">Kynes, dosdoğru Paul'e baktı; çocuğun erkekliğin sorumluluğunu yüklenmiş; kederini gizlemiş; şu anda üstlenilmesi gereken mevki, yani düklük dışında her şeyi bastırmış olduğunu gördü. Ve Kynes o anda, düklüğün sırf bu genç nedeniyle hala var olduğunu ve bunun hafife alınacak bir şey olmadığını anladı.</p>

  <p class="heading">Jessica odaya bir kez göz gezdirip Bene Gesserit yöntemiyle duyularına kaydetti; bir laboratuvar, antik tarzda keskin hatlarla dolu medeni bir yer.</p>

  <p class="heading">"Bu babamın ileri üs olarak istediği, İmparatorluk'un Ekolojik Deney İstasyonlarından biri," dedi Paul.</p>

  <p class="heading"><i class="calibre2">Babasının istediği!</i> diye düşündü Kynes.</p>

  <p class="heading">Ve tekrar kendine hayret etti. <i class="calibre2">Bu kaçaklara yardım edecek kadar aptal mıyım? Bunu niçin yapıyorum? Şimdi onları öldürüp Harkonnenlerin güvenini satın almak ne kadar kolay olurdu...</i></p>

  <p class="heading">Paul annesini örnek alıp odayı bir bütün olarak inceledi, bir duvar boyunca uzanan tezgahı ve hiçbir özelliği olmayan kaya duvarları gördü. Tezgahın üstünde aletler diziliydi; ışıltılı kadranlar, içinden cam tüpler çıkan tel ızgaralı planyalar. İçeriye bir ozon kokusu sinmişti.</p>

  <p class="heading">Fremenlerden bazıları odanın görünmeyen bir köşesinde toplandılar ve oradan yeni sesler gelmeye başladı; makine öksürükleri, dönen kayışların ve çoklu mekanizmaların kişnemeleri.</p>

  <p class="heading">Paul odanın öbür ucuna baktı; duvara dizilmiş, içinde küçük hayvanlar olan kafesleri gördü.</p>

  <p class="heading">"Buranın ne olduğunu doğru tahmin ettiniz," dedi Kynes. "Böyle bir yeri ne için kullanırdınız, Paul Atreides?"</p>

  <p class="heading">"Bu gezegeni insan yaşamına elverişli bir yer haline getirmek için," dedi Paul.</p>

  <p class="heading"><i class="calibre2">Belki de bu yüzden onlara yardım ediyorum,</i> diye düşündü Kynes.</p>

  <p class="heading">Makine sesleri ani bir vızıltıyla yerini sessizliğe bıraktı. Bu boşlukta, kafeslerden çok tiz bir hayvan sesi geldi. Sanki hayvan utanmış gibi, ses aniden kesildi.</p>

  <p class="heading">Paul dikkatini tekrar kafeslere çevirdi, hayvanların kahverengi kanatlı yarasalar olduğunu gördü. Kafeslerin arkasındaki yan duvardan otomatik bir yemlik çıktı.</p>

  <p class="heading">Odanın gizli bölümünden çıkan bir Fremen Kynes'a şunları söyledi: "Liet, alan jeneratörü donanımı çalışmıyor. Kendimizi yakınlık dedektörlerinden saklayamıyorum."</p>

  <p class="heading">"Tamir edebilir misin?" diye sordu Kynes.</p>

  <p class="heading">"Hemen yapamam. Parçalar..." Adam omuz silkti.</p>

  <p class="heading">"Peki," dedi Kynes. "O halde, makineler olmadan idare edeceğiz. Havayı yüzeye atmak için bir el pompası bulun."</p>

  <p class="heading">"Derhal." Adam koşturarak uzaklaştı.</p>

  <p class="heading">Kynes tekrar Paul'e döndü. "İyi bir yanıt verdin."</p>

  <p class="heading">Jessica adamın sesindeki rahat gürlemenin farkına vardı. Bu <i class="calibre2">soylu</i> bir sesti, emretmeye alışıktı. Ve ona Liet diye hitap edildiğini de kaçırmadı. Liet, adamın gizli Fremen kişiliğiydi, uysal gezegenbilimcinin diğer yüzü.</p>

  <p class="heading">"Yardımınız için size minnettarız, Doktor Kynes," dedi.</p>

  <p class="heading">"Hımmm, göreceğiz," dedi Kynes. Adamlarından birine başıyla işaret etti. "Daireme bahar kahvesi getir, Şamir."</p>

  <p class="heading">"Derhal, Liet," dedi adam.</p>

  <p class="heading">Kynes odanın yan duvarındaki kemerli girişi işaret etti. "Lütfederseniz."</p>

  <p class="heading">Jessica kabul etmeden önce asil bir şekilde başıyla onayladı. Paul'ün, Idaho'ya, orada nöbet tutmasını söyleyen bir el işareti yaptığını gördü.</p>

  <p class="heading">Derinliği iki adım olan geçit, ağır bir kapıyla kare şeklinde bir ofise açılıyordu. Ofis altın rengi ışıkürelerle aydınlatılmıştı. Jessica içeri girerken elini kapıya sürttü, plasçelik olduğunu anlayarak şaşırdı.</p>

  <p class="heading">Paul odanın ortasına doğru üç adım attı, çantasını yere bıraktı. Arkasından kapının kapandığını duydu, mekanı inceledi; bir kenar yaklaşık sekiz metreydi, doğal kayadan köri renkli duvarları sağdaki metal dosya dolapları bölüyordu. Üst kısmı, sarı baloncuklarla dolu buzlu camdan yapılmış, alçak bir çalışma masası odanın merkezine yerleştirilmişti. Masanın çevresinde dört tane süspansörlü sandalye vardı.</p>

  <p class="heading">Kynes, Paul'ün çevresinden dolaşıp Jessica için bir sandalye tuttu. Jessica otururken, oğlunun odayı inceleyişini fark etti.</p>

  <p class="heading">Paul bir an daha ayakta kaldı. Odanın hava akımlarındaki belli belirsiz bir sapma, ona, sağ taraflarındaki dosya dolaplarının arkasında gizli bir çıkış olduğunu söyledi.</p>

  <p class="heading">"Oturmaz mısınız, Paul Atreides?" diye sordu Kynes.</p>

  <p class="heading"><i class="calibre2">Nasıl da özenle ünvanımı söylemekten kaçınıyor,</i> diye düşündü Paul. Ama sandalyeyi kabul etti ve Kynes otururken sessiz kaldı.</p>

  <p class="heading">"Arrakis'in bir cennet olabileceğini algıladınız," dedi Kynes. "Yine de, gördüğünüz gibi, İmparatorluk buraya yalnız kendi fedailerini, kendi bahar arayıcılarını gönderiyor."</p>

  <p class="heading">Paul dukalık mührünün takılı olduğu başparmağını kaldırdı. "Bu yüzüğü görüyor musunuz?"</p>

  <p class="heading">"Evet."</p>

  <p class="heading">"Anlamını biliyor musunuz?"</p>

  <p class="heading">Jessica oğluna bakmak için hızla döndü.</p>

  <p class="heading">"Babanız Arrakeen yıkıntıları içinde cansız yatıyor," dedi. "Teknik olarak Dük'sünüz."</p>

  <p class="heading">"Ben bir İmparatorluk askeriyim," dedi Paul, <i class="calibre2">"teknik olarak</i> bir fedai."</p>

  <p class="heading">Kynes’ın yüzü karardı. "İmparator'un Sardokarları babanızın ölüsü üstünde dikilirken bile mi?"</p>

  <p class="heading">"Sardokarlar başka bir şey, benim yasal yönetme gücümün kaynağı başka," dedi Paul.</p>

  <p class="heading">"Yönetme sorumluluğunu kimin üstleneceğini belirlemek için Arrakis'in kendine özgü bir yolu vardır," dedi Kynes.</p>

  <p class="heading">Ve Jessica, ona bakmak için dönerken düşündü: <i class="calibre2">Bu adamın çelik gibi sinirleri var, kimse onu öfkelendiremiyor... ve bizim çeliğe ihtiyacımız var. Paul tehlikeli bir şey yapıyor.</i></p>

  <p class="heading">Paul şöyle dedi: "Arrakis'teki Sardokarlar, sevgili İmparator'umuzun babamdan nasıl korktuğunun bir göstergesi. Şimdi, <i class="calibre2">ben</i> imparator Padişah'ın korkması için sebep..."</p>

  <p class="heading">"Delikanlı," dedi Kynes, "öyle şeyler var ki sen..."</p>

  <p class="heading">"Bana Efendimiz ya da Efendim diye hitap edeceksin," dedi Paul.</p>

  <p class="heading"><i class="calibre2">Daha nazik,</i> diye düşündü Jessica.</p>

  <p class="heading">Kynes gözlerini Paul'e dikti ve Jessica gezegenbilimcinin yüzündeki hayranlık pırıltısını ve hafif gülümsemeyi fark etti.</p>

  <p class="heading">"Efendimiz," dedi Kynes.</p>

  <p class="heading">"Ben, İmparator için bir sıkıntı kaynağıyım," dedi Paul. "Ben, Arrakis'i ganimet olarak bölüşecek herkes için bir sıkıntı kaynağıyım. Yaşadığım sürece, boğazlarına takılıp onları öldürecek bir sıkıntı kaynağı olmaya devam edeceğim!"</p>

  <p class="heading">"Sözler," dedi Kynes.</p>

  <p class="heading">Paul gözlerini ona dikip konuşmaya başladı: "Burada bir efsaneniz var; Lisan-ül-Gayb, Dış Dünya'dan gelen Ses, Fremenlere cennetin yolunu gösterecek olan kişi. Adamlarınız..."</p>

  <p class="heading">"Batıl inanç!" dedi Kynes.</p>

  <p class="heading">"Belki öyle," diye onayladı Paul. "Belki de değil. Batıl inançların bazen garip kökleri ve daha garip dalları vardır."</p>

  <p class="heading">"Bir planınız var," dedi Kynes. "Bu kadarı belli... <i class="calibre2">Efendimiz. "</i></p>

  <p class="heading">"Fremenleriniz, Sardokarların Harkonnen üniforması içinde burada olduğuna dair bana kesin kanıtlar getirebilirler mi?"</p>

  <p class="heading">"Çok büyük olasılıkla."</p>

  <p class="heading">"İmparator, buranın yönetimine yeniden bir Harkonnen getirecek," dedi Paul. "Hatta belki de Hayvan Rabban'ı. Getirsin bakalım. Bir kez kendi suçundan kaçma telaşına düştüğünde, bırakalım İmparator, Landsraad'ın önünde duran bir Suç Duyurusu olasılığıyla yüzyüze kalsın. Bırakalım orada yanıt..."</p>

  <p class="heading">"Paul!" dedi Jessica.</p>

  <p class="heading">"Landsraad Yüksek Kurulu'nun senin savını kabul ettiğini farzetsek bile," dedi Kynes, "oradan tek bir sonuç çıkabilir: İmparatorluk ve Büyük Evler arasında genel savaş."</p>

  <p class="heading">"Kaos," dedi Jessica.</p>

  <p class="heading">"Ama ben kendi savımı İmparator'a sunacağım," dedi Paul, "ve ona kaosa karşı bir alternatif önereceğim."</p>

  <p class="heading">Jessica kuru bir sesle konuştu: "Şantaj mı?"</p>

  <p class="heading">"Senin de söylemiş olduğun gibi bu devlet yönetiminin araçlarından biri," dedi Paul; ve Jessica onun sesindeki iğneleyiciliği duydu. "İmparator'un oğlu yok, yalnızca kızları var."</p>

  <p class="heading">"Tahta geçmeyi mi amaçlıyorsun?" diye sordu Jessica.</p>

  <p class="heading">"İmparator, toplu bir savaşla İmpartorluk'un parçalanması riskini göze almayacaktır," dedi Paul. "Mahvolmuş gezegenler, her yerde kargaşa; bu riski göze almayacaktır."</p>

  <p class="heading">"Bu planladığın umutsuz bir kumar," dedi Kynes.</p>

  <p class="heading">"Landsraad'ın Büyük Evleri en çok neden korkar?" diye sordu Paul. "Şu anda Arrakis'te olanlardan; Sardokarların onları tek tek avlamasından <i class="calibre2">Bu yüzden</i> bir Landsraad var. Büyük Sözleşme'nin harcı işte bu. Yalnızca birlik olurlarsa imparatorluk güçlerine karşı koyabilirler."</p>

  <p class="heading">"Ama onlar..."</p>

  <p class="heading">"Korktukları bu," dedi Paul. "Arrakis, bir birleşme çığlığı haline gelecek. Her biri babamda kendisini görecek; sürüden kopartılmış ve öldürülmüş."</p>

  <p class="heading">Kynes, Jessica'ya: "Planı başarılı olur mu?" diye sordu.</p>

  <p class="heading">"Ben Mentat değilim," dedi Jessica.</p>

  <p class="heading">"Ama Bene Gesserit'sin."</p>

  <p class="heading">Jessica adama soru dolu bir bakış savurarak şöyle dedi: "Planının iyi yönleri de var kötü yönleri de... bu aşamadaki her plan gibi. Bir planın başarısı içeriğine olduğu kadar uygulanmasına da bağlıdır."</p>

  <p class="heading">"‘Kanun en yüce bilimdir,' " diye alıntı yaptı Paul. "İmparator'un kapısının üstünde yazdığı gibi. Ona kanunun ne olduğunu göstereceğim."</p>

  <p class="heading">"Ben bu planı tasarlayan birisine güvenebileceğimden emin değilim," dedi Kynes." Arrakis'in kendi planı var ve biz..."</p>

  <p class="heading">"Tahta geçince," dedi Paul, "elimin tek bir hareketi Arrakis'i cennet haline getirmeye yeter. Desteğiniz için önerdiğim karşılık bu."</p>

  <p class="heading">Kynes kaskatı kesildi. "Sadakatim satılık değildir, <i class="calibre2">Efendim.”</i></p>

  <p class="heading">Paul, gözlerini karşısındaki adama dikti, mavi içinde mavi gözlerin soğuk bakışıyla karşılaştı, sakallı yüzünü ve otoriter görünüşünü inceledi. Paul'ün dudaklarında sert bir gülümseme belirdi ve: "Doğru söylüyorsunuz. Özür dilerim," dedi.</p>

  <p class="heading">Kynes Paul'ün bakışına karşılık verip hemen ardından: "Bugüne kadar hiçbir Harkonnen, hatasını kabul etmedi. Belki de siz onlar gibi değilsiniz, Atreides."</p>

  <p class="heading">"Bu eğitimlerindeki bir hata olabilir," dedi Paul. "Satılık olmadığınızı söylediniz ama size kabul edeceğiniz bir karşılık verebileceğime inanıyorum. Sadakatinize karşılık <i class="calibre2">kendi</i> sadakatimi öneriyorum... tam anlamıyla."</p>

  <p class="heading"><i class="calibre2">Oğlumda Atreides samimiyeti var,</i> diye aklından geçirdi Jessica. <i class="calibre2">O harikulade ve neredeyse naif onura sahip ve bu gerçekten çok güçlü bir kuvvet.</i></p>

  <p class="heading">Paul'ün sözlerinin Kynes'ı sarstığını gördü.</p>

  <p class="heading">"Saçma," dedi Kynes. "Sen daha bir çocuksun ve..."</p>

  <p class="heading">"Ben Dük'üm," dedi Paul. "Ben bir Atreides'im. Bugüne kadar hiçbir Atreides böyle bir sözden dönmedi."</p>

  <p class="heading">Kynes yutkundu.</p>

  <p class="heading">"Ben tam anlamıyla dediğimde," dedi Paul, "bu hiçbir koşul olmadan demektir. Sizin için canımı veririm."</p>

  <p class="heading">"Efendimiz!" dedi Kynes ve bu sözcük ağzından zorlanarak çıktı; ama Jessica adamın artık on beş yaşında bir çocuğa değil, bir erkeğe, kendisinden üstün birisine hitap ettiğini anladı. Şimdi Kynes, sözcüğü gerçek anlamıyla kullanmıştı.</p>

  <p class="heading"><i class="calibre2">Şu anda Paul için canını verir,</i> diye düşündü Jessica. <i class="calibre2">Atreidesler bunu nasıl, böylesine hızlı, böylesine kolaylıkla başarıyorlar?</i></p>

  <p class="heading">"Gerçekten bunu demek istediğinizi biliyorum," dedi Kynes. "Ama Harkon..."</p>

  <p class="heading">Paul'ün arkasındaki kapı sertçe açıldı. Hızla arkasına bakınca orada dönen çatışmayı gördü; bağrışmalar, çelik şakırtıları, geçitte acıyla buruşup donmuş yüzler.</p>

  <p class="heading">Paul, yanında annesiyle kapıya doğru atıldı, geçidi kapayan Idaho'yu, bir kalkanın titreşiminin gerisindeki kan çanağına dönmüş gözlerini, arkasındaki pençe gibi elleri, boş yere kalkana çarpan çeliğin çizdiği yayları gördü Kalkanın geri püskürttüğü bir bayıltıcının ateş eden turuncu ağzı göründü. Idaho'nun kılıçları her yerdeydi, savruluyor savruluyor, uçlarından kırmızı damlalar düşüyordu</p>

  <p class="heading">Sonra Kynes, Paul'ün yanına geldi ve ağırlıklarını kapıya verdiler.</p>

  <p class="heading">Paul, Harkonnen üniformalarının oluşturduğu bir yığının önünde duran Idaho'yu son bir kez gördü: sarsılışını, kontrollü sendeleyişini, kara bir keçinin postunu andıran, içinde ölümün kırmızı çiçeği açmış saçlarını. Ardından kapı kapandı ve Kynes sürgüleri itince klik diye bir ses geldi.</p>

  <p class="heading">"Kararımı verdim gibi görünüyor," dedi Kynes.</p>

  <p class="heading">"Kapatılmadan önce birisi makinelerinizi saptamış," dedi Paul. Annesini kapıdan uzaklaştırdı, gözlerindeki umutsuzluğu gördü</p>

  <p class="heading">"Kahve gelmeyince bir terslik olduğundan şüphelenmeliydim," dedi Kynes.</p>

  <p class="heading">"Burada gizli bir geçidiniz var," dedi Paul. "Onu kullanalım mı?"</p>

  <p class="heading">Kynes derin bir nefes alarak: "Bu kapının, bir lazer silahı dışında her şeye en az yirmi dakika dayanması lazım."</p>

  <p class="heading">"Bu tarafta kalkanlarımız olduğu korkusuyla lazer silahı kullanmayacaklardır," dedi Paul.</p>

  <p class="heading">"Bunlar Harkonnen üniforması giymiş Sardokarlar," diye fısıldadı Jessica.</p>

  <p class="heading">Artık kapıya ritmik darbelerle vurulduğunu duyabiliyorlardı.</p>

  <p class="heading">Kynes sağ taraftaki duvara dayalı dolapları göstererek," Bu taraftan."</p>

  <p class="heading">İlk dolaba yöneldi, çekmecelerden birini açtı, içindeki bir kolu oynattı. Dolaplar olduğu gibi dönerek bir tünelin karanlık ağzını ortaya çıkaracak şekilde açıldı. "Bu kapı da plasçeliktir," dedi Kynes.</p>

  <p class="heading">"İyi hazırlanmışsınız," dedi Jessica.</p>

  <p class="heading">"Seksen yıl Harkonnen idaresi altında yaşadık," dedi Kynes. Onları karanlığa doğru yöneltti, kapıyı kapattı.</p>

  <p class="heading">Jessica, aniden oluşan karanlıkta, önündeki zeminin üstünde parlak bir ok gördü.</p>

  <p class="heading">Arkalarından Kynes’ın sesi geldi: "Burada ayrılıyoruz. Bu duvar daha sağlamdır. En azından bir saat dayanır. Şu zemindekine benzeyen okları izleyin. Siz geçtikçe sönecekler. Sizi bir labirentten geçirip bir topter gizlediğim başka bir çıkışa götürecekler. Bu gece çölde bir fırtına var. Tek umudunuz bu fırtınayı yakalamak, tepesine dalmak ve onunla gitmek. Halkım topter çalarken böyle yapar. Fırtınanın içinde yüksekte kalırsanız, kurtulursunuz."</p>

  <p class="heading">"Ya sen?" diye sordu Paul.</p>

  <p class="heading">"Ben başka bir yoldan kaçmaya çalışacağım. Eğer yakalanırsam... şey, ben hala İmparatorluk Gezegenbilimcisiyim. Sizin esiriniz olduğumu söyleyebilirim."</p>

  <p class="heading"><i class="calibre2">Korkaklar gibi kaçmak,</i> diye düşündü Paul. <i class="calibre2">Ama babamın intikamını almak için başka nasıl hayatta kalabilirim ki?</i> Kapıya bakmak için döndü.</p>

  <p class="heading">Jessica onun hareket ettiğini duyarak şöyle dedi: "Duncan öldü, Paul. Yarayı gördün. Onun için hiçbir şey yapamazsın."</p>

  <p class="heading">"Bir gün bütün bunların hesabını soracağım," dedi Paul.</p>

  <p class="heading">"Eğer şimdi acele ederseniz," dedi Kynes.</p>

  <p class="heading">Paul omzunda adamın elini hissetti.</p>

  <p class="heading">"Nerede buluşacağız, Kynes?" diye sordu Paul.</p>

  <p class="heading">"Sizi aramaları için Fremenleri yollayacağım. Fırtınanın güzergahı biliniyor. Şimdi acele edin. Ana Tanrıça size hız ve şans versin."</p>

  <p class="heading">Onun gittiğini duydular, karanlığın içinde hızlı bir hareket.</p>

  <p class="heading">Jessica uzanıp Paul'un elini buldu, onu hafifçe çekti. "Ayrılmamalıyız," dedi.</p>

  <p class="heading">"Evet."</p>

  <p class="heading">Annesini izleyerek ilk oku geçti, üzerine bastıkları zaman okun nasıl karardığını gördü, ileride başka bir ok onlara işaret veriyordu.</p>

  <p class="heading">Onu geçtiklerinde okun kendi kendine söndüğünü ve ileride başka bir ok daha olduğunu gördüler.</p>

  <p class="heading">Artık koşuyorlardı.</p>

  <p class="heading"><i class="calibre2">Planların içindeki planların içindeki planların içinde planlar,</i> diye düşündü Jessica. <i class="calibre2">Şimdi de bir başkasının planının parçası haline mi geldik?</i></p>

  <p class="heading">Soluk ışıkta yalnızca belli belirsiz algılanan dönüşlerde ve geçtikleri yan yollarda oklar onlara yol gösterdi. Yol bir süre aşağıya doğru meyletti, sonra yukarı, hep yukarı. Sonunda basamaklara geldiler, bir köşeyi döndüler ve karşılarına merkezinde koyu renk bir kol olan parlak bir duvar çıktı.</p>

  <p class="heading">Paul kola bastırdı.</p>

  <p class="heading">Duvar kavis çizerek onlardan uzaklaştı. Parlayan ışık, ortasında bir ornitopter bulunan, kayadan yontulmuş bir mağarayı gözler önüne serdi. Hava taşıtının ötesinde, üzerinde kapı olduğuna dair bir işaret bulunan düz gri bir duvar görünüyordu</p>

  <p class="heading">"Kynes nereye gitti?" diye sordu Jessica.</p>

  <p class="heading">"Her iyi gerilla liderinin yapacağını yaptı," dedi Paul. "Bizi iki gruba ayırdı ve eğer yakalanırsa nerede olduğumuzu söyleyemeyeceği şekilde her şeyi düzenledi. Nerede olduğumuzu gerçekten bilmeyecek."</p>

  <p class="heading">Paul annesini odanın içine doğru çekti ve ayaklarının zeminden nasıl toz kaldırdığını fark etti.</p>

  <p class="heading">"Uzun süredir buraya kimse gelmemiş," dedi Paul.</p>

  <p class="heading">"Fremenlerin bizi bulabileceğinden emin görünüyordu."</p>

  <p class="heading">"Ben de eminim."</p>

  <p class="heading">Paul annesinin elini bıraktı, ornitopterin sol kapısına yaklaştı, açtı ve çantayı arka tarafa yerleştirdi. "Yakınlık dedektörleri bu gemiyi algılayamaz," dedi Paul. "Gösterge panosunda kapı ve ışık için uzaktan kumanda var. Harkonnen idaresi altında geçirdikleri seksen yıl onlara dikkatli olmayı öğretmiş."</p>

  <p class="heading">Jessica taşıtın diğer tarafına yaslanıp soluklandı.</p>

  <p class="heading">"Harkonnenlerin bu alan üzerinde bir gözetleme gücü vardır," dedi. "Aptal değiller." Yön duygusunu dikkate alarak sağ tarafı gösterdi. "Gördüğümüz fırtına bu tarafta."</p>

  <p class="heading">Paul, hareket etmesini engelleyen ani bir isteksizlikle mücadele ederek başıyla onayladı. Bunun sebebini biliyordu ama bunu bilmek bir işe yaramıyordu. Bu gece bir ara, bir karar-bağlantısını geçip derin bilinmeyene girmişti. Onları çevreleyen zaman-alanını biliyordu ama burası-ve-şimdi gizemli bir yer olarak kalmıştı. Sanki kendisini bir vadinin içine doğru gözden kaybolurken uzaktan görmüştü. Bu vadiden çıkan sayısız yoldan bazıları bir Paul Atreides'i tekrar görüş alanına sokabilirdi, ama birçoğu sokamazdı.</p>

  <p class="heading">"Ne kadar çok beklersek o kadar iyi hazırlanacaklardır," dedi Jessica.</p>

  <p class="heading">"Binip kemerini bağla," dedi Paul.</p>

  <p class="heading">Kendisi de ornitoptere binerken, buranın hiçbir önsezi görüntüsünde görülemeyen bir <i class="calibre2">kör</i> alan olduğu düşüncesiyle boğuşuyordu. Ve ani bir şokla, önsezi hafızasına gitttikçe daha fazla bel bağladığını ve bu olağandışı acil durumda bunun kendisini zayıflattığını fark etti.</p>

  <p class="heading">"Eğer yalnızca gözlerine bel bağlarsan, diğer duyuların zayıflar." Bu bir Bene Gesserit aksiyomuydu. O an bunu kafasına yerleştirip bir daha hiçbir zaman bu tuzağa düşmemeye söz verdi, tabii bundan sağ çıkarsa.</p>

  <p class="heading">Paul emniyet kemerini bağladı, annesinin de bağlamış olduğunu gördü ve taşıtı kontrol etti. Tam açık durumda olan kanatların ince metal kirişleri uzamıştı, içeri çekme koluna dokundu, Gurney Halleck'in öğrettiği jet-itişli kalkış için kanatların kısalmasını izledi. Marş düğmesi kolayca hareket etti. Jet motorları çalışmaya başlarken gösterge panosundaki kadranlar harekete geçti. Türbinler kısık ıslık seslerini çıkarmaya başladılar.</p>

  <p class="heading">"Hazır mısın?" diye sordu Paul.</p>

  <p class="heading">"Evet."</p>

  <p class="heading">Paul ışıkların uzaktan kumandasına dokundu.</p>

  <p class="heading">Karanlık onları bir battaniye gibi örttü.</p>

  <p class="heading">Kapının uzaktan kumandasını çalıştırırken elleri ışıklı kadranların önünde bir gölgeydi. Önlerinde kulak tırmalayıcı hır ses yükseldi. Bir kum şelalesinin hışırtısı sessizliğe karıştı. Tozlu bir esinti Paul'ün yanaklarına değdi. Kapısını kapatınca ani bir basınç hissetti.</p>

  <p class="heading">Biraz önce kapı-duvarın olduğu yerde, karanlığın çizdiği keskin köşeli bir çerçevenin içinde, kumun bulanıklaştırdığı yıldızlardan oluşan geniş bir yama göründü. Yıldızların ışığı, ötede bir platformu, kum dalgacıklarının oluşturduğu bir izi gözler önüne seriyordu.</p>

  <p class="heading">Paul panoda parlayan seri-hareket düğmesine bastı. Kanatlar geriye ve aşağıya doğru kırılarak topteri yuvasından dışarıya savurdu. Kanatlar kalkış konumuna kilitlenirken jet motorlarından güç akın etti.</p>

  <p class="heading">Jessica ellerini hafifçe ikili kumandaların üstüne koydu ve oğlunun hareketlerindeki kendine güveni hissetti. Korkmuştu ama coşku doluydu. <i class="calibre2">Artık tek umudumuz Paul'ün eğitimi,</i> diye düşündü. <i class="calibre2">Onun gençliği ve çevikliği.</i></p>

  <p class="heading">Paul jet motorlarına daha fazla güç verdi, ilerdeki yıldızların önünden karanlık bir duvar kalkarken topter yana yatarak onları koltuklarına gömdü. Taşıtın kanatlarını daha fazla açıp güç verdi. Kalkışı sağlayan kanat çırpışların tekrar artmasıyla, dışarıya, kayaların ve yıldızların ışığında gümüş donukluğunda görünen sivri kaya çıkıntılarının üstüne çıktılar. Tozların kızıla boyadığı ikinci ay, sağ taraflarında ufkun üstünde kendini göstererek fırtınanın kurdele şeklindeki bulutunu gözler önüne seıdi</p>

  <p class="heading">Paul'ün elleri kumandaların üstünde dans ediyordu. Kanatlar kapanarak yerlerine oturdular. Taşıt, sabit bir şekilde yana yatıp dönerken G kuvveti bedenlerini diğer tarafa çekti.</p>

  <p class="heading">"Arkamızda jet alevleri var!" dedi Jessica.</p>

  <p class="heading">"Gördüm."</p>

  <p class="heading">Güç kolunu hızla ileri itti.</p>

  <p class="heading">Topter, korkmuş bir hayvan gibi ileriye atıldı, fırtınaya ve Çölün büyük kıvrımına doğru güneybatı yönünde ilerledi. Paul, yakın mesafede, kaya hattının nerede bittiğini ve kumulların altına gömülü yeraltı kompleksinin nerede olduğunu gösteren dağınık gölgeler gördü. Ay ışığında uzayan tırnak şeklindeki gölgelerin ötesinde kumulun biri alçalırken biri yükseliyordu.</p>

  <p class="heading">Ve fırtınanın enginliği, yıldızların önüne çekilmiş bir duvar gibi ufkun üstüne tırmanıyordu.</p>

  <p class="heading">Bir şey topteri sarstı.</p>

  <p class="heading">"Top ateşi!" dedi Jessica nefes nefese. "Bir çeşit fırlatıcı silah kullanıyorlar."</p>

  <p class="heading">Paul'ün yüzünde aniden beliren hayvansı bir sırıtış gördü. "Lazer silahlarını kullanmaktan kaçınıyor gibiler," dedi Paul.</p>

  <p class="heading">"Ama kalkanımız yok ki!"</p>

  <p class="heading">"Onlar bunu biliyorlar mı?"</p>

  <p class="heading">Topter tekrar titredi.</p>

  <p class="heading">Paul geriye bakmak için döndü. "İçlerinden sadece bir tanesi bize ayak uydurabilecek kadar hızlı görünüyor."</p>

  <p class="heading">Dikkatini rotaya çevirdi ve önlerinde yükselen fırtına duvarını izledi. Elle tutulabilecek katılıkta görünüyordu.</p>

  <p class="heading">"Fırlatma rampaları, roketler, bütün bu antik silahlar... bu Fremenlere vereceğimiz şeylerden biri," diye fısıldadı Paul.</p>

  <p class="heading">"Fırtına," dedi Jessica. "Dönsen daha iyi olmaz mıydı?</p>

  <p class="heading">"Arkamızdaki gemi ne durumda?"</p>

  <p class="heading">"Yetişiyor."</p>

  <p class="heading">"Şimdi!"</p>

  <p class="heading">Paul kanatları kapattı, topteri sertçe sola doğru yatırarak, aldatıcı bir şekilde yavaş yavaş kaynaşan fırtına duvarının içine daldı ve G kuvvetinin yanaklarını çektiğini hissetti.</p>

  <p class="heading">Çölü ve ayı örtecek kadar yoğunlaşarak yavaş yavaş bulut haline gelen tozun içine süzülüyormuş gibiydiler. Hava taşıtı, yalnızca gösterge panosunun yeşil ışığının aydınlattığı uzun ve yatay bir karanlık fısıltısı haline geldi.</p>

  <p class="heading">Jessica'nın aklından bu tür fırtınalarla ilgili tüm uyarılar şimşek hızıyla geçti; metali tereyağını keser gibi kesebilir, etleri kemiklerinden sıyırabilir ve kemikleri kemirebilirlerdi. Tozun bir battaniye gibi örttüğü rüzgarın çarpışını hissetti. Oğlu kumandalarla boğuşurken rüzgar onları döndürdü. Paul'ün gücü kestiğini gördü, geminin kıç tarafının kalktığını hissetti. Çevrelerindeki metal tısladı ve titredi.</p>

  <p class="heading">"Kum!" diye bağırdı Jessica.</p>

  <p class="heading">Panodan gelen ışıkta, oğlunun kafasını olumsuz anlamda salladığını gördü. "Bu yükseklikte bu kadar çok kum olmaz."</p>

  <p class="heading">Ama girdabın derinliklerine gömüldüklerini hissedebiliyordu.</p>

  <p class="heading">Paul kanatları tam yükselme açıklığına getirdi, gerilme nedeniyle gıcırdadıklarını duydu. İçgüdüsel olarak süzülüp irtifa için mücadele ederken gözlerini göstergelerden bir an olsun ayırmadı.</p>

  <p class="heading">İçinde oldukları geçitte ses azaldı.</p>

  <p class="heading">Topter sola doğru yatmaya başladı. Paul dikkatini konum eğrisinin içinde ışıldayan küreye odakladı, taşıtını yeniden dengeli uçuşa getirmeye çabaladı.</p>

  <p class="heading">Jessica, kendilerinin durduğu, dışardaki her şeyin hareket ettiği hissine kapılarak ürktü. Belirsiz bir bej rengi pencerelere çarparak akarken, gürleyen bir ıslık sesi ona çevrelerindeki güçleri hatırlattı.</p>

  <p class="heading"><i class="calibre2">Saatte yedi ya da sekiz yüz kilometreye varan rüzgarlar,</i> diye düşündü. Adrenalinin yol açtığı sinirlilik onu kemiriyordu. <i class="calibre2">Korkmamalıyım,</i> dedi kendi kendine, Bene Gesserit duasının sözlerini tekrarlayarak. <i class="calibre2">Korku akıl katilidir.</i></p>

  <p class="heading">Uzun yıllar süren eğitimi yavaş yavaş başarılı oldu.</p>

  <p class="heading">Sükunet geri döndü.</p>

  <p class="heading">"Kaplanı kuyruğundan yakaladık," diye fısıldadı Paul. "Aşağıya inemeyiz, konamayız... ve bizi bundan çıkarabileceğimi sanmıyorum. Bunu atlatmak zorunda kalacağız."</p>

  <p class="heading">Sükunet Jessica'yı terk etti. Jessica takırdayan dişlerini birbirine kenetledi. Ardından Paul'ün duayı okuyan alçak ve kontollü sesini duydu:</p>

  <p class="heading">"Korku akıl katilidir. Korku toptan yok oluşu getiren küçük ölümdür. Korkumla yüzleşeceğim. Üzerimden ve içimden geçmesine izin vereceğim. Ve geçip gittiği zaman geçtiği yolu görmek için içimdeki göze döneceğim. Korkunun gittiği yerde hiçbir şey olmayacak. Yalnızca ben kalacağım."</p>
</body>
</html>
