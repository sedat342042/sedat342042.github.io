<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Dune Çöl Gezegeni</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <p class="heading"><i class="calibre2"><br class="calibre" /></i></p>

  <p class="heading"><i class="calibre2">Kanunla görev bir olduğu, din tarafından birleştirildiği</i> <i class="calibre2">zaman, asla tam olarak bilinçli hale gelemez ve kendinizin</i> <i class="calibre2">tam olarak farkına varamazsınız. Daima bir bireyden biraz</i> <i class="calibre2">noksan olursunuz.</i></p>

  <p class="heading3">- Prenses Irulan'ın yazdığı "Muad’Dib:Evrenin Doksan Dokuz Harikasından</p>

  <p class="heading"><span class="calibre5"><br class="calibre" /></span></p>

  <p class="heading">Kaçakçıların bahar fabrikası, kraliçesini izleyen bir böcek sürüsü gibi, ana taşıyıcısı ve çevresindeki uzaktan yönetilen ornitopterleri ile birlikte bir kumul yükseltisini aşarak geldi. Koloninin önünde, çöl tabanından, Kalkan Duvarı'nın küçük taklitleri gibi yükselen alçak kaya sırtlarından biri uzanıyordu. Sırtın kuru sahilleri yakın zamandaki bir fırtına tarafından temizlenmişti.</p>

  <p class="heading">Fabrikanın şeffaf seyir kubbesinin içindeki Gurney Halleck öne doğru eğildi, dürbününün yağ merceklerini ayarladı ve manzarayı inceledi. Sırtın ötesinde bir bahar püskürtüsü olabilecek koyu renk bir leke gördü ve çevrede uçan ornitopterlerden birine araştırmaya gitmesi için işaret verdi.</p>

  <p class="heading">Topter işareti aldığını belirtmek için kanatlarını açıp kapadı. Koloniden ayrılıp koyu renkli kuma doğru hızla alçaldı, dedektörlerini yüzeye doğru sarkıtarak alanın üstünde daireler çizmeye başladı.</p>

  <p class="heading">Bir an sonra kanatlarını katlayıp alçaldı ve beklemekte olan fabrikaya bahar bulmuş olduğunu belli etmek için daireler çizdi.</p>

  <p class="heading">Gurney dürbününü kılıfına soktu, diğerlerinin de işareti görmüş olduğunu biliyordu. Bu bölgeyi sevmişti. Sırt bir ölçüde koruma ve muhafaza sağlıyordu. Burası çölün derinliklerindeydi, pusuya düşme olasılığı pek yoktu... yine de… Gurney ekiplerden birine sırtın üstünde dolaşıp orayı taramaları için işaret verdi, yedek kuvvetleri bu alanın üstünde mevzilenmeleri için gönderdi... çok yüksekte durmamalarını istedi, aksi halde uzaktaki Harkonnen dedektörleri tarafından görülebilirlerdi.</p>

  <p class="heading">Ama Harkonnen devriyelerinin bu kadar güneye geleceklerinden şüpheliydi. Burası hala Fremen ülkesiydi.</p>

  <p class="heading">Gurney silahlarını kontrol etti, kalkanları burada yararsız hale getiren kadere lanet etti. Bir solucanı çağıracak her şeyden ne pahasına olursa olsun kaçınılmalıydı. Çevreyi incelerken çenesi boyunca uzanan mürekkep sarmaşığı yarasını ovuşturdu, bir yer ekibinin başında sırta gitmenin en güvenli yol olacağına karar verdi. Hala en emin yöntem incelemeyi yayan yapmaktı. Fremenler ve Harkonnenler birbirlerinin boğazına sarılmışken ne kadar dikkat edilse azdı.</p>

  <p class="heading">Burada onu endişelendiren Fremenlerdi. Alabileceğin kadar bahar almanı umursamazlardı ama eğer gitmeni yasakladıkları bir yere adım atarsan, savaşa hazır şeytanlar haline gelirlerdi. Ve son zamanlarda öyle şeytanca bir ustalığa sahiplerdi ki...</p>

  <p class="heading">Bu yerlilerin savaştaki ustalığı ve becerisi canını sıkıyordu. Evrenin en iyi dövüşçüleri tarafından eğitilmiş ve sonra yalnızca en iyi olan birkaç kişinin sağ kaldığı savaşlarda tecrübe kazanmış olan Gurney'in şimdiye kadar karşılaştıklarına kıyasla çok başarılı ve karmaşık bir savaş tekniği sergiliyorlardı.</p>

  <p class="heading">Gurney tekrar manzarayı taradı ve neden içinde bir huzursuzluk olduğunu merak etti. Belki de bunun nedeni görmüş oldukları solucandı... ama o sırtın öbür tarafındaydı.</p>

  <p class="heading">Seyir kubbesinde, Gurney'in yanında birden bir kafa beliriverdi: fabrika komutanı... baharlı yiyecekler nedeniyle gözleri mavi, dişleri bembeyaz olan, kaba sakallı ve tek gözlü, yaşlı bir korsan.</p>

  <p class="heading">"Zengin bir parçaya benziyo, efendim," dedi fabrika komutanı. "Gemiyi indiriim mi?"</p>

  <p class="heading">"Şu sırtın eteğine in," diye emretti Gurney. "Adamlarımla birlikte dışarı çıkmamı bekle. Baharı oradan çekebilirsin. O kayaya bir bakacağız."</p>

  <p class="heading">"Baş üstüne."</p>

  <p class="heading">"Bir mesele çıkarsa," dedi Gurney, "fabrikayı kurtar. Topterler bizi alır."</p>

  <p class="heading">Fabrika komutanı selam verdi. "Baş üstüne, efendim" Kapaktan aşağı çekiliverdi.</p>

  <p class="heading">Gurney tekrar ufku taradı. Burada Fremenler olması olasılığını ve buraya izinsiz girdiğini göz önünde tutmak zorundaydı. Fremenler onu endişelendiriyordu, dayanıklılıkları ve ne yapacaklarının belli olmaması. Bu işle ilgili birçok şey onu endişelendiriyordu ama ödüller çok büyüktü. Gözcüleri çok yükseğe gönderememesi de onu endişelendiriyor, telsizleri susturmak zorunda olmaları huzursuzluğunu artırıyordu.</p>

  <p class="heading">Fabrika tırtıl döndü ve inmeye başladı. Sırtın eteğinde kuru sahile doğru hafifçe süzüldü. Paletlerinin dişleri kuma değdi.</p>

  <p class="heading">Gurney şeffaf kubbeyi açtı, emniyet kemerini çıkardı. Fabrika durduğu anda dışarı çıktı, kubbeyi çarparak kapattı kuma, acil durum ağlarının ötesine atlamak için palet muhafazalarının üstüne indi. Kişisel muhafızlarından beş tanesi burundaki kapaktan çıktı. Diğerleri fabrikanın taşıyıcı kanadını serbest bıraktılar. Kanat ayrıldı, havalandı ve alçakta daire çizerek uçmaya başladı.</p>

  <p class="heading">Hemen sonra büyük fabrika tırtıl öne atıldı ve sırttan uzaklaşıp kumun üstündeki koyu renk bahar lekesine doğru sallanarak ilerledi.</p>

  <p class="heading">Yakına inen bir topter kayarak durdu. Bir başkası ona izledi ve bir başkası. Gurney'in müfrezesini boşalttılar ve havalanıp dolaşmaya başladılar.</p>

  <p class="heading">Gurney damıtıcı giysisinin içinde gerinerek kaslarını yokladı. Yüzündeki filtre maskesini çıkardı, daha önemli bir ihtiyaç için nem kaybediyordu... bağırarak emir vermek zorunda kalırsa sesinin güçlü çıkması için. Kayaların arasına tırmanıp çevreyi kontrol etti... ayağının altında çakıllar ve nohut büyüklüğünde kum topakları, havada bahar kokusu.</p>

  <p class="heading"><i class="calibre2">Bir acil durum üssü için iyi bir yer,</i> diye düşündü. <i class="calibre2">Buraya biraz erzak gömmek iyi olabilir.</i></p>

  <p class="heading">Arkaya bir göz atıp kendisini izleyen adamlarının çevre dağılışını seyretti. Adamlar iyiydi, henüz sınamak için zaman bulamadığı yeni adamlar bile. Adamlar iyiydi. Sürekli ne yapacaklarını söylemek zorunda kalmıyordu. Hiçbirinin üstünde kalkanın titrek ışığı yoktu. Bu grupta, bir solucanın kalkan alanını hissedip buldukları baharı çalmaya geleceğini bile bile kalkanını yanında taşıyacak kadar ödlek kimse yoktu.</p>

  <p class="heading">Gurney, kayaların arasındaki bu hafif yükseltiden, yarım kilometre ötedeki bahar lekesini ve onun kıyısına yaklaşmakta olan tırtılı görebiliyordu. Siper uçuşu yapan taşıtlara şöyle bir baktı, irtifayı fark etti... çok yüksek değildi. Kendi kendine onayladı, sırta tırmanmaya devam etmek için döndü.</p>

  <p class="heading">O anda sırt püskürdü.</p>

  <p class="heading">Kükreyen on iki alev hattı yukarıda dolaşıp duran topterlere ve taşıyıcı kanatlara doğru hızla yükseldi. Fabrika tırtıldan bir metal patlaması sesi duyuldu ve Gurney'in çevresindeki kayalar kapüşonlu savaşçılarla doldu.</p>

  <p class="heading">Gurney'in düşünecek zamanı oldu: <i class="calibre2">Hay Ana Tanrıça'nın boynuzları! Roketler! Roket kullanmaya cesaret ediyorlar!</i></p>

  <p class="heading">O sırada hançer-i figanı elinde, dizlerini kırarak eğilmiş, kapüşonlu biriyle yüz yüze geldi. Kayaların üstünde, solda ve sağda iki adam daha bekliyordu. Gurney, önündeki savaşçının, kum rengi cüppesinin kapüşonuyla peçesi arasından yalnızca gözlerini görebiliyordu; ama eğilişi ve saldırmaya hazır oluşu karşısındakinin eğitimli bir savaşçı olduğunu söylüyordu. Bu gözler derin çöl Fremenlerinin mavi içinde mavi gözleriydi.</p>

  <p class="heading">Gurney, gözlerini karşısındakinin hançerinden ayırmadan elini kendi hançerine doğru uzattı. Eğer roket kullanmaya cesaret ediyorlarsa başka fırlatıcı silahları da olmalıydı. Bu an büyük bir dikkat gerektiriyordu. Yalnız sesi duyarak bile hava siperinin bir kısmının düştüğünü söyleyebilirdi. Ve homurtular, arkasındaki boğuşmaların gürültüsü...</p>

  <p class="heading">Gurney'in önündeki savaşçının gözleri hançere uzanan elin hareketini izledi, sonra Gurney'in gözlerine dik dik bakmaya devam etti.</p>

  <p class="heading">"O hançeri kınından çıkarma, Gurney Halleck," dedi adam.</p>

  <p class="heading">Gurney bir an duraksadı. Bu ses bir damıtıcı giysi filtresinden geçmesine rağmen garip bir şekilde tanıdık gelmişti.</p>

  <p class="heading">"Adımı biliyor musun?" dedi.</p>

  <p class="heading">"Karşımda hançere ihtiyacın yok, Gurney," dedi adam. Doğruldu, hançer-i figanını cüppesinin altındaki kınına soktu. "Adamlarına yararsız direnişlerine son vermelerini söyle."</p>

  <p class="heading">Adam kapüşonunu geriye atıp filtreyi yana çekti.</p>

  <p class="heading">Gurney gördüğü şeyin yarattığı şaşkınlıkla donakaldı. Önce Dük Leto Atreides'in hayaletine baktığını sandı. Karşısındakinin kim olduğunu yavaş yavaş anladı.</p>

  <p class="heading">"Paul," diye fısıldadı. Sonra daha yüksek bir sesle konuştu: "Paul, gerçekten sen misin?"</p>

  <p class="heading">"Gözlerinle gördüğüne inanmıyor musun?" diye son Paul.</p>

  <p class="heading">"Öldüğünü söylemişlerdi," dedi Gurney çatlak bir sesle. Öne doğru yarım adım attı.</p>

  <p class="heading">"Adamlarına teslim olmalarını söyle," diye emretti Paul. Eliyle sırtın eteklerini işaret etti.</p>

  <p class="heading">Gurney döndü, gözlerini Paul'den ayırmak istemiyordu. Yalnızca birkaç grubun boğuştuğunu gördü. Kapüşonlu adamlar her yerdeydiler. Üzerinde Fremenlerin durduğu fabrika tırtıl sessizliğe gömülmüştü. Tepede hiçbir taşıt yoktu.</p>

  <p class="heading">"Dövüşmeyi kesin," diye bağırdı Gurney. Derin bir nefes aldı, ellerini bir megafon gibi ağzının iki yanına koydu "Gurney Halleck konuşuyor! Dövüşü kesin!"</p>

  <p class="heading">Dövüşenler yavaş yavaş, ihtiyatlı bir şekilde ayrıldılar, ona doğru dönen gözler soru doluydu.</p>

  <p class="heading">"Onlar dost," diye seslendi Gurney.</p>

  <p class="heading">"Ne iyi dostlar!" diye bağırarak yanıtladı birisi. "Bizimkilerin yarısını öldürdüler."</p>

  <p class="heading">"Bu bir hataydı," dedi Gurney. "Bir hata da siz yapmayın.</p>

  <p class="heading">Tekrar Paul'e döndü, gözlerini delikanlılım masmavi Fremen gözlerinin içine dikti.</p>

  <p class="heading">Paul'ün dudaklarında bir gülümseme belirdi; ama ifadesinde, Gurney'e Yaşlı Dük'ü, Paul'ün büyükbabasını hatırlatan bir sertlik vardı. Sonra Gurney, Paul'de, daha önce hiçbir Atreides'te görülmemiş olan o güçlü acımasızlığı gördü... teninin kayış gibi görünüşü, gözlerinde bir kısıklık ve görünürde her şeyi tarıyormuş gibi görünen bakışlarında bir ihtiyat.</p>

  <p class="heading">"Öldüğünü söylemişlerdi," diye tekrarladı Gurney.</p>

  <p class="heading">"Onların böyle sanmasına izin vermek, korunmak için iyi yol gibi göründü," dedi Paul.</p>

  <p class="heading">Gurney, avunacağı hiçbir şey olmadan tek başına kalmasına ve genç Dük'ünün... dostunun ölmüş olduğuna inanmak zorunda bırakılmasına karşılık duyup duyacağı tek özrün bu olduğunu anladı. Sonra tanıdığı ve bir savaşçı olarak yetiştirdiği o çocuktan bir şeyler kalıp kalmadığını merak etti.</p>

  <p class="heading">Paul, Gurney'e bir adım yaklaştı, adamın gözlerindeki acıyı fark etti. "Gurney..."</p>

  <p class="heading">Birdenbire, güven duydukları bir insana dokunmanın verdiği rahatlıkla sarmaş dolaş olup birbirlerinin sırtına vurmaya başladılar.</p>

  <p class="heading">"Seni ufaklık! Seni ufaklık!" deyip duruyordu Gurney.</p>

  <p class="heading">Paul ise: "Gurney! Gurney!"</p>

  <p class="heading">Hemen ardından, ayrılıp birbirlerine baktılar. Gurney derin bir nefes aldı. "Demek Fremenlerin savaş taktiklerinde bu kadar usta oluşlarının nedeni sensin. Tahmin etmeliydim. Birçok şeyi benim planlamış olabileceğim gibi yapıp duruyorlardı. Keşke bilseydim..." Başını iki yana salladı. "Keşke bana bir haber uçursaydın, delikanlı. Hiçbir şey beni durduramazdı. Koşar gelirdim ve..."</p>

  <p class="heading">Paul'ün gözlerindeki bir bakış onu susturdu... sert, inceleyen bir bakış.</p>

  <p class="heading">Gurney iç çekti. "Doğru... Gurney Halleck'in neden koşturduğunu merak edenler çıkardı ve bazıları soru sormaktan daha ileri giderdi. Yanıtların peşine düşerlerdi."</p>

  <p class="heading">Paul başıyla onayladı, çevrelerinde bekleyen Fremenlere bir göz atü... Fedaykinlerin yüzlerinden merakla durumu anlamaya çalıştıkları belli oluyordu. Bakışlarını ölüm komandolarından tekrar Gurney'e çevirdi. Eski kılıç ustasının içini coşkuyla doldurduğunu fark etti. Bunun iyiye alamet olduğunu düşündü; her şeyin iyi olduğu bir geleceğin yolunda ilerlediğine dair bir işaret.</p>

  <p class="heading"><i class="calibre2">Gurney benim tarafımda...</i></p>

  <p class="heading">Sırtın aşağısına, Fedaykinlerin ötesine bir göz atıp Halleck'le birlikte gelen kaçakçı ekibini inceledi.</p>

  <p class="heading">"Adamların hangi tarafta, Gurney?" diye sordu.</p>

  <p class="heading">"Hepsi kaçakçı," dedi Gurney. "Kâr neredeyse o taraftalar."</p>

  <p class="heading">"Bizim maceramızda çok az kâr var," dedi Paul ve Gurney'in kendisine sağ eliyle çaktığı gizli parmak işaretini fark etti... geçmişlerine ait o eski el şifresi. Kaçakçı ekibinde korkulacak ve güvenilmeyecek adamlar vardı.</p>

  <p class="heading">Paul anladığını göstermek için dudağını tuttu, tepelerindeki kayalarda nöbet tutan adamlara baktı. Stilgar'ı gördü. Stilgar'la arasındaki çözülmemiş sorunu hatırlamak Paul'ün coşkusunu biraz gölgeledi.</p>

  <p class="heading">"Stilgar," dedi, "bu daha önce bahsetttiğim Gurney Halleck. Babamın silah ustası, beni eğiten kılıç ustalarından biri, eski bir dost. Her tür maceraya girilebilecek biri."</p>

  <p class="heading">"Duydum," dedi Stilgar. "Onun Dük'üsün."</p>

  <p class="heading">Paul tepesindeki adamın esmer çehresine baktı, Stilgar'a bunu söyleten sebepleri merak etti. <i class="calibre2">Onun Dük'ü.</i> Stilgar'ın sesinde tuhaf ve gizli bir tonlama vardı... sanki başka bir şey söylemiş olmayı tercih eder gibi. Ve bu her zamanki Stilgar değildi; bir Fremen lideri, aklından geçeni söyleyen bir adam olan Stilgar değildi.</p>

  <p class="heading"><i class="calibre2">Dük'üm!</i> diye düşündü Gurney. Paul'e yeni bir gözle baktı.</p>

  <p class="heading"><i class="calibre2">Evet, Leto’nun ölümüyle unvanı üstlenmek Paul’e düşmüştü.</i></p>

  <p class="heading">Arrakis'teki Fremen savaşının seyri Gurney'in kafasında yeni bir şekil almaya başladı. <i class="calibre2">Dük'üm!</i> içinde ölmüş olan bir parça canlanmaya başladı. Bilincinin yalnızca bir kısmı, kaçakçı ekibinin silahlarının sorgulanıncaya kadar alınmasını emreden Paul'e yoğunlaştı.</p>

  <p class="heading">Adamlarından bazılarının karşı çıktığını duyunca Gurney'in düşünceleri tekrar emre kaydı. Başını iki yana salladı. Hızla döndü. "Sağır mısınız?" diye bağırdı adamlarına. "Yasal olarak o Arrakis Dük'ü. Ne emrediyorsa yapın."</p>

  <p class="heading">Kaçakçılar söylene söylene teslim oldular.</p>

  <p class="heading">Paul, Gurney'in yanına yaklaşıp alçak bir sesle konuştu. "Bu tuzağa düşmeni beklemezdim, Gurney."</p>

  <p class="heading">"İyi bir ders aldım," dedi Gurney. "Şuradaki bahar lekesinin kalınlığının bir kum tanesinden fazla olmadığına bahse girerim; bizi tuzağa düşürmek için bir yem."</p>

  <p class="heading">"Bahsi kazandın," dedi Paul. Aşağıya, silahları alınan adamlara baktı. "Ekibinde babamın adamlarından kimse kaldı mı?"</p>

  <p class="heading">"Yok. Darmadağın olduk. Serbest tüccarların arasında birkaç kişi var. Birçoğu kazandığını buradan gitmek için harcadı."</p>

  <p class="heading">"Ama sen kaldın."</p>

  <p class="heading">"Kaldım."</p>

  <p class="heading">"Çünkü Rabban burada," dedi Paul.</p>

  <p class="heading">"İntikam dışında hiçbir şeyimin kalmadığını düşündüm," dedi Gurney.</p>

  <p class="heading">Sırtın tepesinden garip bir şekilde aniden kesilen bir çığlık duyuldu. Gurney yukarı bakınca tülbentini sallayan bir Fremen göldü.</p>

  <p class="heading">"Bir yaratan geliyor," dedi Paul. Arkasından gelen Gurney'le birlikte bir kayanın ucuna çıktı, güneybatıya doğru baktı. Orta mesafede bir solucanın kabaran kovuğu, kumulların arasından dosdoğru sırta gelen, tepesi tozla örtülü bir iz görülüyordu.</p>

  <p class="heading">"Oldukça büyük," dedi Paul.</p>

  <p class="heading">Aşağılarındaki fabrika tırtıldan bir tangırtı yükseldi. Paletlerinin üstünde dev bir böcek gibi dönüp kayalara doğru lambur tumbur gitti.</p>

  <p class="heading">"Kaptıkaçtıyı kurtaramamamız çok kötü oldu," dedi Paul.</p>

  <p class="heading">Gurney, Paul'e bir göz attıktan sonra bakışlarını, Fremen roketlerinin düşürdüğü, dumanı tüten kaptıkaçtı ve ornitopter enkazına çevirdi. Birden orada ölen adamlara... adamlarına acıdı ve şöyle dedi: "Baban olsaydı daha çok kurtaramadığı adamları düşünürdü."</p>

  <p class="heading">Paul adama sert bir bakış savurdu, gözlerini yere indirdi. Hemen ardından şöyle dedi: "Onlar senin dostundu, Gurney. Anlıyorum. Oysa bizim için onlar, buraya izinsiz girip görmemeleri gereken şeyleri gören birileriydi. Bunu anlamalısın."</p>

  <p class="heading">"Bunu gayet iyi anlıyorum," dedi Gurney. "Şimdi görmemem gereken şeyleri görmek için sabırsızlanıyorum."</p>

  <p class="heading">Paul, Halleck'in yüzündeki o eski ve çok iyi hatırladığı kurt gibi sırıtışa, mürekkep sarmaşığı yarasının çenesi boyunca dalgalanışına bakmak için kafasını kaldırdı.</p>

  <p class="heading">Gurney aşağıdaki çöle bakarak başını onaylarcasına salladı. Etrafa dağılmış olan Fremenler işleriyle uğraşıyorlardı. Yaklaşan solucanın hiçbirini endişelendirmiyor görünmesi onu hayrete düşürdü.</p>

  <p class="heading">Yem olarak kullanılan bahar lekesinin ötesinden, açıklardaki kumullardan bir gümleme duyuldu... ayaklarının altında hissettikleri derin bir gümbürdeme. Gurney, Fremenlerin kuma, solucanın yolu üzerine dağıldıklarını gördü.</p>

  <p class="heading">Solucan, halkaları dalgalanıp bükülerek ve yüzeyi kabartarak büyük bir kum balığı gibi geldi. Bir an sonra Gurney, çölün üstündeki hakim noktadan solucanın yakalanışını gördü... ilk kancacının gözüpek sıçrayışını, yaratığın dönüşünü ve tüm grubun solucanın kabuk kabuk olmuş parıldayan yan tarafına çıkışını gördü.</p>

  <p class="heading">"İşte görmemen gereken şeylerden biri," dedi Paul.</p>

  <p class="heading">"Hikayeler ve söylentiler duymuştum," dedi Gurney. "Ama bu görmeden kolay kolay inanılacak bir şey değil." Başını iki yana salladı. "Arrakis'te herkesin korktuğu yaratığa bir binek hayvanı gibi davranıyorsunuz."</p>

  <p class="heading">"Babamın çöl gücünden bahsettiğini duymuştun," dedi Paul. "İşte çöl gücü. Bu gezegenin yüzeyi bizim. Hiçbir fırtına, hiçbir yaratık, hiçbir koşul bizi durduramaz."</p>

  <p class="heading"><i class="calibre2">Bizi,</i> diye düşündü Gurney. <i class="calibre2">Fremenleri kastediyor. Kendisinden onlardan biriymiş gibi bahsediyor.</i> Gurney bir kez daha Paul'ün gözlerindeki bahar mavisine baktı. Rengin kendi gözlerine de bulaştığını biliyordu ama kaçakçılar gezegen dışı yiyecekler bulabiliyorlardı ve onların gözlerinin tonu gizli bir sınıf göstergesi gibiydi. Bir adamın fazla yerlileştiğini anlatmak için "bahar fırçasının dokunuşu"ndan bahsederlerdi. Ve bu düşüncede her zaman bir güvensizlik belirtisi vardı.</p>

  <p class="heading">"Bir zamanlar bu enlemlerde gün ışığında yaratana binmiyorduk," dedi Paul. "Ama Rabban'ın o kadar az hava gücü kaldı ki bunu da kumdaki birkaç noktaya bakmak için harcayamıyor." Gurney'e baktı. "Burada hava taşıtınızla karşılaşmak bizi çok şaşırttı."</p>

  <p class="heading"><i class="calibre2">Bizi... bizi...</i></p>

  <p class="heading">Gurney bu düşünceleri uzaklaştırmak için başını salladı. "Sizi, sizin bizi şaşırttığınız kadar şaşırtmadık," dedi.</p>

  <p class="heading">"Çanaklarda ve köylerde Rabban hakkında ne diyorlar?" diye sordu Paul.</p>

  <p class="heading">"Graben köylerini onlara zarar veremeyeceğiniz kadar korunaklı hale getirdiklerini söylüyorlar. Siz boşu boşuna saldırıp kendinizi yorarken, onların yalnızca savunma hatlarının arkasında oturacaklarını söylüyorlar."</p>

  <p class="heading">"Yani," dedi Paul, "hareketsiz kaldılar."</p>

  <p class="heading">"Oysa siz istediğiniz yere gidebiliyorsunuz," dedi Gurney.</p>

  <p class="heading">"Bu senden öğrendiğim bir taktik," dedi Paul, "inisiyatifi kaybettiler, demek ki savaşı kaybettiler."</p>

  <p class="heading">Gurney, durgun ve anlayışlı bir ifadeyle gülümsedi.</p>

  <p class="heading">"Düşmanımız tam da olmasını istediğim yerde," dedi Paul. Gurney'e şöyle bir baktı. "Peki, Gurney, bu işi bitirmek için benimle çalışacak mısın?"</p>

  <p class="heading">"Çalışmak mı?" Gurney gözlerini ona dikti. "Efendim, ben sizin hizmetinizden hiç çıkmadım ki. Öldüğünüzü sanmama siz neden oldunuz. Ve kaderine terk edilmiş olan ben, günah çıkarabileceğim kadar çıkardım, yaşamımı, değecek bir şey için... Rabban'ın ölümü için vereceğim anı bekleyerek..."</p>

  <p class="heading">Paul'ün üstüne utanç dolu bir sessizlik çöktü.</p>

  <p class="heading">Bir kadın kayalardan tırmanarak onlara doğru geldi, damıtıcı giysisinin kapüşonuyla yüzündeki maskenin arasından görünen gözleri Paul ve arkadaşı arasında mekik dokuyordu. Paul'ün önünde durdu. Gurney kadındaki sahiplenme havasını ve Paul'e nasıl sokulduğunu fark etti.</p>

  <p class="heading">"Chani," dedi Paul, "bu Gurney Halleck. Sana ondan bahsetmiştim."</p>

  <p class="heading">Chani, Hallck'e bakıp tekrar Paul'e döndü. "Evet, bahsetmiştin."</p>

  <p class="heading">"Adamlar yaratanın üstünde nereye gittiler?" diye sordu Paul.</p>

  <p class="heading">"Sadece donanımları kurtaralım diye zaman kazandırmak için onu başka bir yere götürdüler."</p>

  <p class="heading">"İyi o zaman..." Paul sustu, havayı kokladı.</p>

  <p class="heading">"Rüzgar geliyor," dedi Chani.</p>

  <p class="heading">Yukarıdan, sırtın tepesinden bir ses geldi: "Hey, işte orada... rüzgar!"</p>

  <p class="heading">Gurney, Fremenler arasında bir hareketlenme olduğunu gördü... bir koşuşturma ve telaş. Solucanın ateşlemediği bir şey rüzgar korkusuyla ortaya çıkmıştı. Fabrika tırtıl altlarındaki kum sahile geldi, kayaların arasında onun için bir yol açıldı... ve arkasından kayalar öyle düzgün kapandı ki Gurney geçidin yerini kaybetti.</p>

  <p class="heading">"Bu gizli yerlerden daha çok var mı?" diye sordu Gurney.</p>

  <p class="heading">"Hem de çok fazla," dedi Paul. Chani'ye baktı. "Korba'yı bul. Bu kaçakçı ekibi arasında güvenilmeyecek adamlar olduğu konusunda Gurney'in beni uyardığını söyle ona."</p>

  <p class="heading">Kadın Gurney'e bir baktı, sonra Paul'e döndü, başıyla onayladı ve ceylan gibi sekerek kayalardan aşağı indi. "Senin kadının," dedi Gurney.</p>

  <p class="heading">"İlk çocuğumun annesi," dedi Paul. "Atreidesler arasında bir Leto daha var."</p>

  <p class="heading">Gurney buna yalnızca gözlerini açarak karşılık verdi.</p>

  <p class="heading">Paul çevrelerindeki hareketi dikkatli bir gözle izliyordu.</p>

  <p class="heading">Güney semalarına bir köri rengi hakim olmuştu ve tozun kafalarının üstüne kamçı gibi çarpmasına yol açan düzensiz patlamalar ve şiddetli rüzgarlar başlamıştı.</p>

  <p class="heading">"Giysini kapat," dedi Paul. Maskesini ve kapüşonunu yüzünün çevresine bağladı.</p>

  <p class="heading">Gurney onun dediğini yaptı ve filtrelere şükretti. Paul konuşunca filtreden geçen sesi boğuk çıktı: "Ekibinden kimlere güvenmiyorsun, Gurney?"</p>

  <p class="heading">"Bazıları yeni geldi," dedi Gurney. "Dünya dışından..." Aniden kendi kendine hayret ederek duraksadı. <i class="calibre2">Dünya dışından.</i> Bu sözleri öyle rahat söylemişti ki.</p>

  <p class="heading">"Eee?" dedi Paul.</p>

  <p class="heading">"O hep gelen servet avcılarına benzemiyorlar," dedi Gurney. "Bunlar daha dayanıklı."</p>

  <p class="heading">"Harkonnen ajanları mı?" diye sordu Paul.</p>

  <p class="heading">"Sanırım Harkonnenlere rapor vermiyorlar, Efendim. İmparatorluk'un hizmetinde olduklarından şüpheleniyorum. Onlarda Salusa Secundus'u hatırlatan bir şeyler var."</p>

  <p class="heading">Paul sert bir bakış savurdu. "Sardokarlar mı?"</p>

  <p class="heading">Gurney omuz silkti. "Olabilir, ama iyi gizliyorlar."</p>

  <p class="heading">Paul başını onaylarcasına sallarken Gurney'in Atreides hizmetkarı rolüne ne kadar kolay geri döndüğünü düşündü... ama belli belirsiz şüpheler... ve farklarla. Arrakis onu da değiştirmişti.</p>

  <p class="heading">Kapüşonlu iki Fremen altlarındaki kırık kayadan çıkıp yukarı tırmanmaya başladı. Bir tanesi omzunda büyük siyah bir paket taşıyordu.</p>

  <p class="heading">"Ekibim şimdi nerede?" diye sordu Gurney.</p>

  <p class="heading">"Altımızdaki kayaların içinde güvendeler," dedi Paul. "Burada bir mağaramız var, Kuşlar Mağarası. Onları ne yapacağımıza fırtınadan sonra karar vereceğiz."</p>

  <p class="heading">Tepelerinden birisi seslendi: "Muad'Dib!"</p>

  <p class="heading">Paul sese doğru döndü, mağaraya inmelerini işaret eden bir Fremen muhafız gördü. Duyduğunu gösteren bir el hareketi yaptı.</p>

  <p class="heading">Yüzünde yeni bir ifade beliren Gurney, Paul'ü inceledi. "Sen Muad'Dib misin?" diye sordu. "Sen kumun-azmi misin?"</p>

  <p class="heading">"Bu benim Fremen adım," dedi Paul.</p>

  <p class="heading">Gurney bunaltıcı bir önsezi hissiyle başını çevirdi. Ekibinin yarısı ölmüş, kumun üstünde yatıyordu, diğerleri tutsak edilmişti. Yeni gelenleri, şüphelendiklerini umursamıyordu ama diğerlerinin arasında iyi adamlar, dostlar, kendini sorumlu hissettiği insanlar vardı. <i class="calibre2">"Onları ne yapacağımıza fırtınadan son</i><i class="calibre2">ra karar vereceğiz."</i> Paul böyle söylemişti, Muad'Dib böyle söylemişti. Ve Gurney, Muad'Dib, Lisan-ül-Gayb hakkında anlatılan hikayeleri hatırladı: bir Harkonnen subayının derisini nasıl yüzüp davuluna gerdiğini, ölüm komandolarının, dudaklarında ölüm çığlıklarıyla savaşa atılan Fedaykinlerin çevresinde nasıl etten bir duvar oluşturduğunu.</p>

  <p class="heading"><i class="calibre2">O.</i></p>

  <p class="heading">Kayalara tırmanan iki Fremen Paul'ün önündeki platforma hafifçe sıçradı. Esmer yüzlü olan şöyle dedi: "Güvenlik sağlandı, Muad'Dib. Artık aşağı insek iyi olacak."</p>

  <p class="heading">"Tamam."</p>

  <p class="heading">Gurney adamın ses tonuna dikkat etti; yarı emir yarı rica. Bu Stilgar denen adamdı, yeni Fremen efsanelerinin başka bir kahramanı.</p>

  <p class="heading">Paul diğer adamın taşıdığı pakete bakarak şöyle dedi: "Korba, pakette ne var?"</p>

  <p class="heading">Stilgar yanıtladı: "Tırtılda duruyordu. Üstünde dostunun adının baş harfleri var ve içinde de bir baliset. Gurney Halleck'in baliset konusundaki müthiş yeteneğinden bahsettiğini defalarca duydum."</p>

  <p class="heading">Gurney konuşan adamı inceledi, damıtıcı giysi maskesinin üstünden görünen siyah sakalının sınırını, atmaca bakışlarını ve yontulmuş gibi duran burnunu gördü.</p>

  <p class="heading">"Düşünceli bir arkadaşınız var, Efendim," dedi Gurney.</p>

  <p class="heading">"Teşekkür ederim, Stilgar."</p>

  <p class="heading">Stilgar yanındaki adama paketi Gurney'e vermesini işaret ederek: "Efendin Dük'e teşekkür et," dedi. "Onun himayesi buraya kabul edilmeni sağladı."</p>

  <p class="heading">Gurney paketi aldı, bu sözlerin altındaki kaba ima kafasını karıştırmıştı. Adamın meydan okuyormuş gibi bir havası vardı ve Gurney bunun Fremenin kıskançlığından kaynaklanıp kaynaklanmadığını düşündü. Daha Arrakis'e gelmeden önce Paul'ü tanıyan, onunla, Stilgar'ın asla kuramayacağı bir dostluğu paylaşan bir adam, Gurney Halleck denen birisi ortaya çıkmıştı.</p>

  <p class="heading">"İkinizin dost olmasını istiyorum," dedi Paul.</p>

  <p class="heading">"Fremen Stilgar şanlı bir isimdir," dedi Gurney. "Harkonnenleri öldüren birinin dostum olması bana onur verir."</p>

  <p class="heading">"Dostum Gurney Halleck'le el sıkışır mısın, Stilgar?" diye sordu Paul.</p>

  <p class="heading">Stilgar yavaşça elini uzattı, Gurney'in kılıç tutan nasırlı elini sıktı. "Gurney Halleck'in adını duymayan pek yoktur," dedi ve adamın elini bıraktı. Paul'e döndü. "Fırtına hızla yaklaşıyor."</p>

  <p class="heading">"Hadi hadi," dedi Paul.</p>

  <p class="heading">Stilgar döndü, kayaların arasında kıvrılıp bükülen patikada onlara yol gösterip gölgelerin içindeki çatlaktan geçirerek bir mağaranın alçak girişine götürdü. Adamlar arkalarından kapı contasını kapamak için koşturdular. Işıkürelerin aydınlattığı tavanı kubbeli, geniş mekanın bir tarafında yükseltilmiş bir platform vardı ve bu platformun sonunda bir geçit başlıyordu.</p>

  <p class="heading">Paul hemen arkasından gelen Gurney'le birlikte platformun üstüne sıçradı ve geçide doğru ilerledi. Diğerleri girişin karşısındaki başka bir geçide doğru yöneldiler. Paul, Gurney'i bir sofadan geçirip duvarlarında bordo perdeler olan bir odaya soktu.</p>

  <p class="heading">"Burada bir süre yalnız kalabiliriz," dedi Paul. "Diğerleri buna saygı..."</p>

  <p class="heading">Dış salonda bir alarm zili çınladı, ardından bağırışlar ve silahların şakırtısı duyuldu. Paul hızla geri döndü, koşarak sofayı geçti ve dış salona yukarıdan bakan çıkıntıya ulaştı. Silahını çekmiş olan Gurney hemen arkasındaydı.</p>

  <p class="heading">Altlarında, mağaranın zemininde boğuşan insanların oluşturduğu bir güruh dönüp duruyordu. Paul bir an durup sahneyi inceledi, Fremen cüppelerini ve hırkalarını rakiplerinin giysilerinden ayırt etti. Annesi tarafından en gizli ipuçlarını saptamak için eğitilmiş duyuları önemli bir gerçeği gördü: Fremenler kaçakçı cüppesi giymiş adamlarla dövüşüyordu ama kaçakçılar üçlüler halinde dizlerini kırarak eğilmiş, sıkıştıkları yerlerde üçgenler oluşturarak sırt sırta vermişlerdi.</p>

  <p class="heading">Bu yakın dövüş alışkanlığı imparatorluk Sardokarlarına ait bir özellikti.</p>

  <p class="heading">Kalabalığın içindeki bir Fedaykin Paul'ü gördü ve attığı savaş çığlığı salonda yankılandı: "Muad'Dib! Muad'Dib! Muad'Dib!"</p>

  <p class="heading">Başka bir göz daha Paul'ü seçmişti. Kara bir hançer hızla ona doğru geldi. Paul ani bir hareketle yana çekildi, hançerin arkasındaki taşta çıkardığı tangırtıyı duydu, gözucuyla bakınca Gurney'in onu aldığını gördü.</p>

  <p class="heading">Üçgen topluluklar şimdi geriye doğru sıkıştırılıyordu</p>

  <p class="heading">Gurney hançeri kaldırıp Paul'ün gözlerinin önünde tuttu; imparatorluk'un rengini taşıyan çok ince sarı sargıyı, altın aslan armasını ve kabzanın topuzundaki her yöne bakan gözleri gösterdi.</p>

  <p class="heading">Kesinlikle Sardokar.</p>

  <p class="heading">Paul platformun ucuna geldi. Yalnızca üç Sardokar kalmıştı. Sardokar ve Fremenlerin yırtık pırtık olmuş kanlı elbise yığınları kıvrılıp bükülerek salonun bir tarafından öbür tarafına uzanan bir desen oluşturuyordu.</p>

  <p class="heading">"Durun!" diye bağırdı Paul. "Dük Paul Atreides durmanızı emrediyor!"</p>

  <p class="heading">Dövüşenler bocaladı ve duraksadı.</p>

  <p class="heading">"Siz Sardokarlar!" Paul kalan gruba seslendi. "Kimin emriyle hüküm süren bir Dük'ü tehdit ediyorsunuz?" Ve adamları Sardokarları sıkıştırmaya başlayınca hemen bağırdı: "Durun dedim!"</p>

  <p class="heading">Köşeye sıkıştırılmış üçlüden bir kişi doğruldu. "Bizim Sardokar olduğumuzu kim söylüyor?" diye sordu.</p>

  <p class="heading">Paul hançeri Gurney'den alıp havaya kaldırdı. "Bu söylüyor."</p>

  <p class="heading">"Peki senin hüküm süren bir Dük olduğunu kim söylüyor?" diye sordu adam.</p>

  <p class="heading">Paul Fedaykinleri işaret etti. "Bu adamlar söylüyor. Sizin kendi İmparatorunuz, Arrakis'i Atreides Evi'ne verdi. <i class="calibre2">Ben</i> Atreides Evi'yim."</p>

  <p class="heading">Kıpırdanan Sardokar sesini çıkarmadı.</p>

  <p class="heading">Paul adamı inceledi: uzun boylu ve basık suratlıydı, sol yanağının yarısında soluk bir yara izi uzanıyordu. Tavırları kızgınlığını ve şaşkınlığını ele veriyordu ama bir Sardokarın onsuz çıplak, çıplakken ise onunla tepeden tırnağa giyinik gibi görüneceği kibir hala yerli yerindeydi.</p>

  <p class="heading">Paul gözucuyla Fedaykin subaylarından birine bakarak konuştu: "Korba, bu adamlar nasıl silahlı olabiliyor?"</p>

  <p class="heading">"Damıtıcı giysilerinin içindeki hileli ceplerde gizli hançerleri varmış," dedi subay.</p>

  <p class="heading">Paul salonun bir tarafından öbür tarafına uzanan ölü ve yaralıları inceledi, dikkatini tekrar subaya yöneltti. Bir şey söylemeye gerek yoktu. Subay bakışlarını indirdi.</p>

  <p class="heading">"Chani nerede?" diye sordu Paul ve nefesini tutarak yanıtı bekledi.</p>

  <p class="heading">"Stilgar onu şu tarafa götürdü." Adam başıyla diğer geçidi işaret etti, ölü ve yaralılara bir göz attı. "Bu hatadan kendimi sorumlu tutuyorum, Muad’Dib."</p>

  <p class="heading">"Bu Sardokarlardan kaç tane vardı, Gurney?" diye sordu Paul.</p>

  <p class="heading">"On."</p>

  <p class="heading">Paul salonun zeminine yavaşça atladı, uzun adımlarla yürüdü ve Sardokar sözcüsünün vuruş mesafesinde durdu.</p>

  <p class="heading">Fedaykinlerin üstüne gergin bir hava çöktü. Onun bu şekilde tehlikeyle karşı karşıya kalmasından hoşlanmıyorlardı. Bunu önlemek için yemin etmişlerdi çünkü Fremenler Muad’Dib’in bilgeliğini korumak istiyorlardı.</p>

  <p class="heading">Paul arkasını dönmeden subayına sordu: "Kaç zayiatımız var?"</p>

  <p class="heading">"Dört yaralı, iki ölü, Muad’Dib."</p>

  <p class="heading">Paul, Sardokar’ın arkasında bir hareket gördü, Chani ve Stilgar diğer geçidin içinde duruyordu. Dikkatini tekrar Sardokar’a çevirdi, gözlerini sözcünün gözlerinin gezegen dışı aklarına dikti. "Sen, adın ne?" diye sordu Paul.</p>

  <p class="heading">Adam kıpırdandı, sağa sola göz attı.</p>

  <p class="heading">"Aklına bile getirme," dedi Paul. "Sana Muad'Dib'i bulup yok etmen emredilmiş, bu benim için gün gibi aşikar. Bahse girerim çölün derinliklerinde bahar aramak sizin fikrinizdi."</p>

  <p class="heading">Arkasındaki Gurney'in nefesinin kesilmesi Paul'ün hafifçe gülümsemesine neden oldu.</p>

  <p class="heading">Sardokar'ın yüzüne kan hücum etti.</p>

  <p class="heading">"Karşında gördüğün Muad'Dib'in de ötesinde," dedi Paul.</p>

  <p class="heading">"İki kişiye karşılık sizden yedi kişi öldü. Üçe bir. Sardokarlara karşı oldukça iyi, öyle değil mi?"</p>

  <p class="heading">Adam parmak uçlarında yükseldi, Fedaykinler öne doğru çıkınca geriledi.</p>

  <p class="heading">"Adını sordum," dedi Paul ve Ses'in inceliklerini kullanarak emretti: "Bana adını söyle!"</p>

  <p class="heading">"Yüzbaşı Aramşam, İmparatorluk Sardokarı!" dedi adam bir çırpıda. Ağzı açık kaldı. Kafası karışmış bir halde Paul'e baktı. Adamın bu mağarayı tarihe karışmış bir barbarlar bölgesi olarak gören tavrı bir anda yok oldu.</p>

  <p class="heading">"Pekala Yüzbaşı Aramşam," dedi Paul, "şu anda senin bildiklerini öğrenmek için Harkonnenler çok şey verirdi. Ve İmparator... ihanetine rağmen bir Atreides'in hala yaşadığını öğrenmek için neler vermezdi."</p>

  <p class="heading">Yüzbaşı gözucuyla sağa sola, kendisine kalan iki adama baktı. Paul adamın kafasının içinde dolaşan düşünceleri neredeyse görebiliyordu. Sardokar teslim olmazdı ama imparator bu tehdidi öğrenmek <i class="calibre2">zorundaydı</i></p>

  <p class="heading">Ses'i kullanmaya devam eden Paul şöyle dedi: "Teslim ol, yüzbaşı."</p>

  <p class="heading">Yüzbaşının sol tarafındaki adam hiçbir uyarıda bulunmadan Paul'e doğru atıldı, kendi yüzbaşısının hançeri yıldırım hızıyla göğsüne saplandı. Saldırgan, göğsünde hançer, sırılsıklam bir yığın halinde zemine çarptı.</p>

  <p class="heading">Yüzbaşı kalan tek arkadaşına döndü. "Majestelerine en iyi hizmetin ne olduğuna ben karar veririm," dedi. "Anladın mı?"</p>

  <p class="heading">Diğer Sardokar'ın omuzları çöktü.</p>

  <p class="heading">"İndir silahını," dedi yüzbaşı.</p>

  <p class="heading">Sardokar emre uydu.</p>

  <p class="heading">Yüzbaşı dikkatini tekrar Paul'e çevirdi. "Sizin için bir dostumu öldürdüm," dedi. "Bunu hiç unutmayalım."</p>

  <p class="heading">"Benim esirimsiniz," dedi Paul. "Bana teslim oldunuz. Yaşamanızın ya da ölmenizin hiçbir önemi yok." Muhafızına iki Sardokar'ı almalarını işaret etti, esirlerin üstünü aramış olan subayını çağırdı.</p>

  <p class="heading">Muhafız geldi ve Sardokarları itip kakarak götürdü.</p>

  <p class="heading">Paul subayına doğru eğildi.</p>

  <p class="heading">"MuadDib," dedi adam "Seni hayal kırıklığına..."</p>

  <p class="heading">"Benim hatamdı, Korba," dedi Paul. "Ne araman gerektiği konusunda seni uyarmalıydım. Gelecekte, Sardokarları ararken bunu unutma. Ayrıca, her Sardokar'ın, etkili bir verici yapmak için vücutlarına gizlenmiş diğer parçalarla birleştirilebilen bir iki sahte ayak tırnağı olabileceğini de unutma. Bir sahte dişten daha fazlasına sahip olabilirler. Saçlarında şiga teli bobinleri taşırlar... çok zor tespit edebileceğin incelikteki bu tel bir adamı boğarken kafasını koparabilecek kadar güçlüdür. Karşında Sardokarlar varsa, onları taramadan geçirmeli, hem yansımalı hem de sert ışınlarla incelemeli, vücudundaki kılların her bir telini kesmelisin. Ve işini bitirdiğinde emin ol ki hala keşfedemediğin bir şeyler vardır."</p>

  <p class="heading">Onları dinlemek için yaklaşmış olan Gurney'e baktı.</p>

  <p class="heading">"O halde en iyisi onları öldürelim," dedi subay.</p>

  <p class="heading">Hala Gurney'e bakmakta olan Paul başını iki yana salladı. "Hayır. Kaçmalarını istiyorum."</p>

  <p class="heading">Gurney gözlerini ona dikti. "Efendimiz..." diye fısıldadı.</p>

  <p class="heading">"Evet?"</p>

  <p class="heading">"Adamınız haklı. Bu esirleri derhal öldürün. Onlarla ilgili tüm kanıtları yok edin, ;mparatorluk Sardokarlarını rezil ettiniz! İmparator bunu öğrendiği zaman, sizi ağır ağır yanan bir ateşin üstünde pişirmedikçe rahat etmeyecektir."</p>

  <p class="heading">"İmparator'un benim üstümde böyle bir gücü olacağını sanmıyorum," dedi Paul. Yavaş yavaş soğuk bir şekilde konuşmuştu. Sardokarla yüz yüze geldiğinde içinde bir şeyler olmuş, bilincinde birçok karar birikmişti. "Gurney," dedi, "Rabban'ın çevresinde Lonca'nın çok üyesi var mı?"</p>

  <p class="heading">Gurney doğruldu, gözlerini kıstı. "Sorunuz hiç..."</p>

  <p class="heading">"Var mı?" diye bağırdı Paul.</p>

  <p class="heading">"Arrakis Lonca ajanlarıyla kaynıyor. Sanki evrendeki en değerli şeymiş gibi bahar satın alıyorlar. Niye bu kadar uzaklara gelmeye kalkıştık..."</p>

  <p class="heading">"Bahar evrendeki en değerli şey," dedi Paul. "Onlar için."</p>

  <p class="heading">Salonu geçerek ona doğru yaklaşan Stilgar ve Chani'ye baktı. "Ve onu biz kontrol ediyoruz, Gurney."</p>

  <p class="heading">"Harkonnenler kontrol ediyor!" diye karşı çıktı Gurney.</p>

  <p class="heading">"Bir şeyi, onu yok edebilen insanlar kontrol eder," dedi Paul. Gurney'e daha fazla bir şey söylememesini işaret etti ve yanında Chani'yle birlikte önünde duran Stilgar'ı selamladı.</p>

  <p class="heading">Paul, Sardokar hançerini sol eline alıp Stilgar'a sundu. "Kabilenin iyiliği için yaşarsın," dedi Paul. "Bu hançerle canımı alabilir misin?"</p>

  <p class="heading">"Kabilenin iyiliği için," diye homurdandı Stilgar.</p>

  <p class="heading">"O zaman kullan şu hançeri," dedi Paul.</p>

  <p class="heading">"Bana meydan mı okuyorsun?" diye sordu Stilgar.</p>

  <p class="heading">"Eğer meydan okusaydım," dedi Paul, "silahsız durur beni öldürmene izin verirdim."</p>

  <p class="heading">Stilgar hızlı ve sert bir nefes aldı.</p>

  <p class="heading">Chani "Usul," dedi, sonra Gurney'e bir göz atıp Paul'e döndü</p>

  <p class="heading">Stilgar hala onun sözlerini değerlendirirken, Paul şunları söyledi. "Sen Stilgar'sın, bir savaşçısın. Sardokarlar burada dövüşmeye başladığında, çarpışmaların ön saflarında değildin. Senin ilk düşündüğün Chani'yi korumak oldu."</p>

  <p class="heading">"O benim yeğenim," dedi Stilgar. "Eğer Fedaykinlerin bu süprüntülerin hakkından gelemeyeceğine dair bir şüphen varsa..."</p>

  <p class="heading">"Neden ilk düşündüğün Chani oldu?" diye sordu Paul.</p>

  <p class="heading">"O değildi!"</p>

  <p class="heading">"Öyle mi?"</p>

  <p class="heading">"Sendin," diye itiraf etti Stilgar.</p>

  <p class="heading">"Bana el kaldırabileceğini mi düşünüyorsun?" diye sordu Paul.</p>

  <p class="heading">Stilgar titremeye başladı. "Adet böyle," diye mırıldandı.</p>

  <p class="heading">"Adet, çölde bulunan gezegen dışından gelmiş yabancıları öldürmek ve onların suyunu Şeyh-hulud'un hediyesi olarak almaktır," dedi Paul. "Ama bir gece böyle iki kişinin, annemle benim yaşamamıza izin verdin."</p>

  <p class="heading">Stilgar sesini çıkarmadan titreyerek ona bakarken Paul şöyle dedi: "Adetler değişir, Stil. Onları sen kendin değiştirdin."</p>

  <p class="heading">Stilgar elinde tuttuğu hançerin sarı amblemine baktı.</p>

  <p class="heading">"Ben yanımda Chani'yle Arrakeen'de Dük olduğum zaman, Tabr siyeçi yönetiminin tüm ayrıntılarıyla ilgilenmeye zaman bulabilir miyim sanıyorsun?" diye sordu Paul. "Sen her ailenin iç sorunlarıyla bizzat mı ilgilenirsin?"</p>

  <p class="heading">Stilgar gözlerini hançerden ayırmadı.</p>

  <p class="heading">"Sağ kolumu kesmek isteyeceğimi mi sanıyorsun," diye sordu Paul.</p>

  <p class="heading">Stilgar yavaşça kafasını kaldırıp ona baktı.</p>

  <p class="heading">"Sen!" dedi Paul. "Kendimi ve kabileyi senin bilgeliğinden ve gücünden mahrum bırakmak istediğimi mi sanıyorsun?"</p>

  <p class="heading">Stilgar alçak bir sesle konuştu: "Kabilemin, adı tarafımdan bilinen gencini, meydan okuma alanında Şeyh-hulud'un rızasıyla öldürebilirim. Lisan-ül-Gayb'a ise, işte ona zarar veremem. Bu hançeri bana verirken bunu biliyordun."</p>

  <p class="heading">"Biliyordum," diye onayladı Paul.</p>

  <p class="heading">Stilgar avucunu açtı. Hançer taş zemine çarparak tangırdadı. "Adetler değişir," dedi.</p>

  <p class="heading">"Chani," dedi Paul, "anneme git ve onu buraya gönder ki kurulunu hazır..."</p>

  <p class="heading">"Ama güneye gideceğimizi söylemiştin!" diye itiraz etti kadın.</p>

  <p class="heading">"Yanılmışım... Harkonnenler orada değil. Savaş orada değil."</p>

  <p class="heading">Chani derin bir nefes aldı, ölümü içeren bir yaşamın ortasında tüm şartları kabul eden bir çöl kadını olarak bunu kabullendi.</p>

  <p class="heading">"Anneme sadece onun duyacağı bir mesaj ileteceksin," dedi Paul. "Stilgar'ın beni Arrakis Dük'ü ilan edeceğini ama dövüş olmadan gençlerin bunu kabullenmesi için bir yol bulunması gerektiğini söyle ona."</p>

  <p class="heading">Chani gözucuyla Stilgar'a baktı.</p>

  <p class="heading">"Ne diyorsa yap," diye homurdandı Stilgar. "İkimiz de onun beni yenebileceğini biliyoruz... ve ben ona el kaldıramam... kabilenin iyiliği için."</p>

  <p class="heading">"Annenle birlikte döneceğim," dedi Chani.</p>

  <p class="heading">"Onu gönder," dedi Paul. "Stilgar'ın içgüdüsü doğruydu. Sen güvende olduğunda ben daha güçlü oluyorum. Siyeçte kalacaksın."</p>

  <p class="heading">Chani tam itiraz edecekken vazgeçti.</p>

  <p class="heading">"Sihaya," dedi Paul, kadına verdiği mahrem adı kullanarak. Hızla sağa döndü, Gurney'in dik dik bakan gözleriyle karşılaştı.</p>

  <p class="heading">Paul annem dediğinden beri, onunla yaşlı Fremen arasındaki diyalog, Gurney'e bir sis bulutunun içinde geçiyormuş gibi geliyordu.</p>

  <p class="heading">"Annen," dedi Gurney. "Baskın gecesi Idaho bizi kurtardı," dedi Paul, Chani'den ayrıldığı için dikkati dağılmış bir halde. "Biz hemen şimdi..."</p>

  <p class="heading">"Duncan Idaho'ya ne oldu, Efendim," diye sordu Gurney.</p>

  <p class="heading">"Öldü... bize kaçalım diye birazcık zaman sağlamak için yaşamını verdi."</p>

  <p class="heading"><i class="calibre2">O cadaloz karı yaşıyor!</i> diye düşündü Gurney. <i class="calibre2">İntikam almak için yemin ettiğim kadın yaşıyor! Ve Dük Paul’ün, kendisini nasıl bir yaratığın doğurduğunu bilmediği aşikar. Uğursuz karı! Paul'ün babasını Harkonnenlere sattı!</i></p>

  <p class="heading">Paul, onunla ilgilenmeden yanından geçti, platforma sıçradı. Arkasına bir göz attı, yaralıların ve ölülerin kaldırılmış olduğunu fark etti ve bunun Paul-Muad'Dib efsanesinde yeni bir bölüm olduğunu düşündü alaycı bir şekilde. <i class="calibre2">Hançerimi bile</i> <i class="calibre2">çekmedim ama bugün tek başıma yirmi Sardokar öldürdüğüm söylenecek.</i></p>

  <p class="heading">Gurney Stilgar'la birlikte onu izledi, sanki bastığı yeri hissetmiyordu. Öfke, ışıkürelerin sarı ışığıyla aydınlanan bu mağarayı düşüncelerinden uzaklaştırmıştı. <i class="calibre2">İhanet ettiklerinin kemikleri mezarlarında sızlarken o cadı karı yaşıyor. Onu öldürmeden önce ne yapıp yapıp Paul’ün onunla ilgili gerçeği öğrenmesini sağlamalıyım.</i></p>
</body>
</html>
