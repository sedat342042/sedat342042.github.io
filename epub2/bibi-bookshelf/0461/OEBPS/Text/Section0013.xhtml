<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Dune Çöl Gezegeni</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <p class="heading"><i class="calibre2"><br class="calibre" /></i></p>

  <p class="heading"><i class="calibre2">Muad'Dib'in ailesiyle birlikte Arrakeen sokaklarından</i> <i class="calibre2">geçtiği o ilk gün, yoldaki insanlardan bazıları efsaneleri ve</i> <i class="calibre2">kehaneti hatırladılar; ve şöyle bağırdılar: "Mehdi!"</i></p>

  <p class="heading"><i class="calibre2">Ama bağırışları bir ifadeden çok bir soruydu; çünkü onun,</i> <i class="calibre2">kehanetteki Lisan-ül-Gayb, yani Dış Dünya’dan Gelen Ses</i> <i class="calibre2">olmasını yalnızca umut ediyorlardı. Dikkatleri aynı zamanda</i> <i class="calibre2">annede yoğunlaşmıştı çünkü onun bir Bene Gesserit olduğunu</i> <i class="calibre2">duymuşlardı ve onun diğer Lisan-ül-Gayb gibi olduğu onlar</i> <i class="calibre2">için açıktı.</i></p>

  <p class="heading3">- Prenses Irulan'ın yazdığı "Muad'Dib'i Anlamak"tan</p>

  <p class="heading"><br class="calibre" /></p>

  <p class="heading">Dük, Thufir Hawat'ı, bir muhafızın kendisine gösterdiği köşe odada tek başına buldu. Bitişikteki odadan iletişim donanımını kuran adamların sesleri geliyordu ama burası oldukça sessizdi. Hawat, üzerinde darmadağınık kağıtların bulunduğu masadan kalkarken, Dük odaya göz gezdirdi. Yeşil duvarlı odada, masanın dışında, Harkonnen "<i class="calibre2">H"</i> si kötü bir iz bırakarak aceleyle üzerinden sökülmüş üç tane süspansörlü sandalye vardı.</p>

  <p class="heading">"Sandalyeler özgürlüğüne kavuşturuldu ve oldukça güvenli," dedi Hawat. "Paul nerede, Efendimiz?"</p>

  <p class="heading">"Onu toplantı odasında bıraktım. Ben orada olup dikkatini dağıtmazsam biraz dinleneceğini umuyorum."</p>

  <p class="heading">"Hawat başıyla onayladı, bitişik odanın kapısına doğru gitti, kapıyı kapatarak statik seslerin ve elektronik kıvılcımların gürültüsünü kesti.</p>

  <p class="heading">"Thufir," dedi Leto, "İmparatorluk'un ve Harkonnenlerin bahar stokları dikkatimi çekiyor."</p>

  <p class="heading">"Anlayamadım, efendim."</p>

  <p class="heading">Dük dudaklarını büzdü. "Ambarlar yıkılabilir." Tam Hawat konuşmaya başlayacakken elini kaldırdı. "İmparator'un gizli depolarını hesaba katma. Eğer Harkonnenler utandırılırsa bundan gizli gizli keyif alacaktır. Peki Baron sahip olduğunu açıkça kabul edemeyeceği bir şeyin yok edilmesine itiraz edebilir mi?"</p>

  <p class="heading">Hawat başını iki yana salladı. "Bu işe ayıracak az adamımız var, Efendimiz."</p>

  <p class="heading">"Idaho'nun adamlarından bazılarını kullan. Ve belki de gezegen dışı bir gezi Fremenlerden bazılarına eğlenceli gelecektir. Giedi Prime'a bir baskın, böyle bir şaşırtma hareketinin taktik avantajları var, Thufir."</p>

  <p class="heading">"Nasıl isterseniz, Efendim." Hawat arkasını döndü ve Dük yaşlı adamda sinirlilik belirtileri gördü. <i class="calibre2">Belki de ona güvenmediğimden şüpheleniyor. Hainler hakkında bana özel raporlar verildiğini bilmeli. Imm, en iyisi onun korkularını hemen yatıştırmak.</i></p>

  <p class="heading">"Thufir," dedi, "sen tam olarak güvenebileceğim birkaç kişiden biri olduğun için tartışmamız gereken başka bir mesele var. Hainlerin kuvvetlerimizin arasına sızmasını önlemek amacıyla her zaman tetikte olmamız gerektiğini ikimiz de biliyoruz... ancak elime iki yeni rapor geçti."</p>

  <p class="heading">Hawat döndü, gözlerini ona dikti.</p>

  <p class="heading">Ve Leto, Paul'ün anlattıklarını tekrarladı.</p>

  <p class="heading">Raporlar Hawat’ın güçlü Mentat konsantrasyonunu ortaya çıkaracağına yalnızca sıkıntısını artırdı.</p>

  <p class="heading">Leto yaşlı adamı inceledi ve hemen ardından konuşmaya başladı: "Bir şeyler saklıyorsun, yaşlı dostum. Kurmay toplantısı boyunca çok sinirli olmandan şüphelenmeliydim. Bütün toplantının önüne geçecek kadar acil olan nedir?"</p>

  <p class="heading">Hawat'in safoyla lekeli dudakları, küçük kırışıklıkların yayıldığı düz bir çizgi halini aldı. Konuşurken kırışık katılıklarını korudular: "Efendim, bu konuyu nasıl açacağımı gerçekten bilmiyorum."</p>

  <p class="heading">"Birbirimiz için yaptığımız birçok fedakarlık var, Thufir," dedi Dük. "Bana <i class="calibre2">her</i> konuyu açabileceğini biliyorsun."</p>

  <p class="heading">Hawat ona bakmayı sürdürdü: <i class="calibre2">En hoşuma giden hali bu.</i></p>

  <p class="heading"><i class="calibre2">İşte, benim sadakat ve hizmetimi son damlasına kadar hak eden onurlu adam. Neden onu incitmek zorundayım ki?</i> "Evet?" diye ısrar etti Leto.</p>

  <p class="heading">Hawat omuz silkti. "Konu, yırtık bir not parçası. Bunu bir Harkonnen kuryesinden aldık. Not, Pardee adında bir ajana yazılmıştı. Pardee'nin buradaki Harkonnen yeraltı teşkilatının başındaki adam olduğuna inanmamız için geçerli nedenler var. Not... büyük sonuçları olabilecek ya da hiçbir sonucu olmayacak bir şey. Çeşitli yorumlara açık."</p>

  <p class="heading">"Bu notun hassas içeriği nedir?"</p>

  <p class="heading">"Notun parçası, Efendim. Tam değil. Her zamanki imha kapsülü bağlanmış minimik tel üzerindeydi. Tamamı silinmeden hemen önce asit etkimesini durdurduk, yalnızca bir parça kaldı. Yine de bu parça fazlasıyla anlamlı."</p>

  <p class="heading">"Evet?"</p>

  <p class="heading">Hawat dudaklarını ovuşturdu. "Diyor ki: '...eto asla şüphelenmeyecek ve bu bela başına çok sevdiği birinin eliyle açıldığında, tek başına bu bile onu yıkmaya yetecektir.' Not Baron'un kendi mührünün altındaydı ve ben mührün sahte olmadığını belirledim."</p>

  <p class="heading">"Neden şüphelendiğin açık," dedi Dük. Sesi aniden donuklaşmıştı.</p>

  <p class="heading">"Sizi incitmektense kollarımı keserim," dedi Hawat. "Efendim, ama ya..."</p>

  <p class="heading">"Leydi Jessica," dedi Leto ve bir kızgınlığın içini yakmaya başladığını hissetti. "Bu Pardee'den gerçekleri söküp alamadınız mı?"</p>

  <p class="heading">"Maalesef, kuryeyi yakaladığımızda Pardee artık yaşayanların arasında değildi. Eminim, kurye ne taşıdığını bilmiyordu."</p>

  <p class="heading">"Anlıyorum."</p>

  <p class="heading">Leto başını iki yana sallarken düşündü: <i class="calibre2">Ne pis bir iş bu. Bunun altında hiçbir şey olamaz. Ben kadınımı tanırım.</i></p>

  <p class="heading">"Efendim, eğer..."</p>

  <p class="heading">"Hayır!" diye bağırdı Dük. "Bunda bir hata var..."</p>

  <p class="heading">"Bunu göz ardı edemeyiz, Efendim."</p>

  <p class="heading">"Onaltı yıldır benimle birlikte o! Sayısız fırsatı oldu... Okulu ve kadını sen kendin soruşturmuştun!"</p>

  <p class="heading">Hawat acı bir ses tonuyla konuştu: "Kaçırdığım şeyler olduğu bilinmekte."</p>

  <p class="heading">"Bu olanaksız, sana söylüyorum! Harkonnenler, Atreides <i class="calibre2">soyunu</i> yok etmek istiyorlar, Paul de dahil. Bir kez denediler bile. Bir kadın kendi oğluna karşı suikast düzenleyebilir mi?"</p>

  <p class="heading">"Belki o, oğluna karşı suikast düzenlemiyor. Dünkü girişim zekice bir hile olabilir."</p>

  <p class="heading">"Bir hile olamaz."</p>

  <p class="heading">"Efendimiz, anne babasını tanımıyor olması gerekiyor, ama ya tanıyorsa? Ya o bir yetimse, mesela bir Atreides tarafından yetim bırakıldıysa?"</p>

  <p class="heading">"Çok önce harekete geçebilirdi, içkimde bir zehir... geceleyin küçük bir hançer. Kimin eline daha iyi fırsat geçti?"</p>

  <p class="heading">"Harkonnenler sizi <i class="calibre2">yok etmek</i> istiyorlar, Efendim. Amaçları yalnızca öldürmek değil. Kanlıda birçok nüans vardır. Kan davaları arasında bu bir sanat eseri olabilir."</p>

  <p class="heading">Dük'ün omuzları çöktü. Gözlerini kapadı, yaşlı ve yorgun görünüyordu. <i class="calibre2">O olamaz,</i> diye düşündü. <i class="calibre2">O kadın bana kalbini açtı.</i></p>

  <p class="heading">"Beni yok etmek için, sevdiğim kadınla ilgili içime şüphe tohumları atmaktan daha iyi bir yol olabilir mi?"</p>

  <p class="heading">"Hesaba katmış olduğum bir yorum," dedi Hawat. "Yine de..."</p>

  <p class="heading">Dük gözlerini açarak Hawat'a dikti: <i class="calibre2">Bırak şüphelensin. Şüphelenmek onun işi, benim değil. Belki de buna inanmış görünürsem, bu başka bir adamın dikkatsiz davranmasını sağlar.</i></p>

  <p class="heading">"Ne öneriyorsun?" diye fısıldadı Dük.</p>

  <p class="heading">"Şu an için sürekli gözetim, Efendim. Her an gözlenmeli. Göze batmayacak bir şekilde yapılmasını sağlayacağım. Bu iş için Idaho ideal bir seçim olur. Belki bir iki hafta içinde onu geri getirebiliriz. Idaho'nun birliğinde eğitmekte olduğumuz genç bir adam, onun yerine Fremenlere göndermek için ideal. Diplomasiye doğuştan yeteneği var."</p>

  <p class="heading">"Bizi Fremenlere götüren basamağı tehlikeye atma."</p>

  <p class="heading">"Elbette, Efendimiz."</p>

  <p class="heading">"Peki ya Paul?"</p>

  <p class="heading">"Herhalde Dr. Yueh'yi uyarabiliriz."</p>

  <p class="heading">Leto, Hawat'a sırtını döndü. "Bunu sana bırakıyorum."</p>

  <p class="heading">"Takdir hakkımı kullanacağım, Efendim."</p>

  <p class="heading"><i class="calibre2">En azından buna güvenebilirim</i> diye düşünen Leto şöyle dedi: "Biraz dolaşacağım. Bana ihtiyacın olursa buralardayım. Muhafızlar..."</p>

  <p class="heading">"Efendim, gitmeden önce okumanız gereken bir telklip var. Bu, Fremenlerin dini üzerine bir ilk tahmin analizi. Bu konuda bir rapor istemiştiniz hatırlarsanız."</p>

  <p class="heading">Dük durakladı, arkasını dönmeden konuştu. "Bekleyemez mi?"</p>

  <p class="heading">"Tabii, Efendim. Ancak, ne diye bağırdıklarını sormuştunuz. "Mehdi!" diye bağırıyorlardı. Bu terimi genç efendi için kullanıyorlardı. Onlar..."</p>

  <p class="heading">"Paul için mi?"</p>

  <p class="heading">"Evet, Efendim. Burada bir efsane var; bir Bene Gesserit'in çocuğunun, bir liderin gelip onları gerçek özgürlüğe götüreceğine dair bir kehanet. O bildik mesih seyrini izliyor."</p>

  <p class="heading">"Paul'ün bu şey olduğunu mu düşünüyorlar... bu..."</p>

  <p class="heading">"Yalnızca umut ediyorlar, Efendim." Hawat bir telklip kapsülünü uzattı.</p>

  <p class="heading">Dük alıp cebine koydu." Sonra bakarım."</p>

  <p class="heading">"Elbette, Efendim."</p>

  <p class="heading">" Şimdi zamana ihtiyacım var... düşünmek için."</p>

  <p class="heading">"Peki, Efendim."</p>

  <p class="heading">Dük, iç geçirerek derin bir nefes aldı, uzun adımlarla kapıdan çıktı. Holde sağa döndü, elleri arkasında, nerede olduğuna pek dikkat etmeden yürümeye başladı. Koridorlar ve basamaklar ve balkonlar ve holler... yana çekilip onu selamlayanlar.</p>

  <p class="heading">Toplantı odasına geri döndüğü zaman, odanın karanlık olduğunu; ve Paul'ün, üzerine bir muhafızın cüppesi atılmış halde, kafasının altında bir torbayla masada uyuduğunu gördü. Dük, sessizce odanın öbür ucuna yürüyüp iniş alanına bakan balkona çıktı. Balkonun köşesinde duran bir muhafız, alandan hafifçe yansıyan ışıkta Dük'ü tanıdı, hazırola geçti.</p>

  <p class="heading">"Rahat," diye mırıldandı Dük. Balkon demirinin soğuk metaline dayandı.</p>

  <p class="heading">Çöl havzasına şafak öncesi sessizliği çökmüştü. Yukarı baktı. Kafasının tam üstünde, yıldızlar, lacivertin üstüne atılmış payetli bir şal gibiydi. Güney ufkunun hemen üstünde, ince bir toz bulutunun arasından gecenin ikinci ayı görünüyordu, ona alaycı bir ışıkla bakan inanmaz bir ay.</p>

  <p class="heading">Ay, Kalkan Duvarı'nın sarp kayalıklarının altına, onları adeta buzla kaplayarak gömülürken, onu seyreden Dük'ü, karanlığın ani yoğunluğunda bir ürperti sardı. Titredi.</p>

  <p class="heading">İçini bir kızgınlık kapladı.</p>

  <p class="heading"><i class="calibre2">Harkonnerıler beni son kez engelledi ve izledi ve avladı,</i> diye düşündü. <i class="calibre2">Köylü kurnazı gübre yığınları! İşte kararımı veriyorum!</i> Ve hafif üzüntülü bir şekilde düşündü: <i class="calibre2">Göz ve pençeyle yönetmeliyim... tıpkı başka kuşların arasındaki atmaca gibi.</i> Eli, bilinçsizce, ceketinin üzerindeki atmaca amblemine gitti.</p>

  <p class="heading">Doğuya doğru gece, parlak gri bir demete, sonra da yıldızları sönük bırakan bir deniz kabuğu yanar dönerliğine dönüştü. Kırık bir ufka karşı söken şafağın uzun ve ağır hareketi başladı.</p>

  <p class="heading">Öylesine güzel bir sahneydi ki, Dük'ün bütün dikkatini üstünde topladı.</p>

  <p class="heading"><i class="calibre2">Bazı şeyler benzersiz oluyor,</i> diye düşündü.</p>

  <p class="heading">Burada, bu paramparça kırmızı ufuk ile mor ve pas rengi kayalıklar kadar güzel bir şey olabileceğini asla hayal etmemişti. Gecenin belli belirsiz çiyinin, Arrakis'in aceleci tohumlarına yaşam verdiği iniş alanının ötesinde, büyük kırmızıçiçek gölcükleri ve bunların içinden geçen, dev ayak izlerini andıran düzenli menekşe adımlarını gördü.</p>

  <p class="heading">"Güzel bir sabah, Efendimiz," dedi muhafız.</p>

  <p class="heading">"Evet, öyle."</p>

  <p class="heading">Dük başıyla onaylarken düşündü: <i class="calibre2">Belki bu gezegen kendini yavaş yavaş sevdirir. Belki oğlum için iyi bir vatan olur.</i></p>

  <p class="heading">Ardından, çiçek tarlalarına girip tırpan benzeri acayip aygıtlarla onları süpüren insan figürlerini, çiy toplayıcılarını gördü. Su burada öyle değerliydi ki, çiyin bile toplanması gerekiyordu.</p>

  <p class="heading"><i class="calibre2">Ürkütücü bir yer de olabilir,</i> diye düşündü Dük.</p>
</body>
</html>
