<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Dune Çöl Gezegeni</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <p class="heading"><i class="calibre2"><br class="calibre" /></i></p>

  <p class="heading"><i class="calibre2">Can düşmanı Harkonnenleri anlamadan Muad'Dib'i</i> <i class="calibre2">anlamaya kalkışmak, Yalan'ı bilmeden Doğru'yu görmeye</i> <i class="calibre2">kalkışmaktır. Karanlık'ı bilmeden Işık'ı görmeye</i> <i class="calibre2">kalkışmaktır. Bu imkansızdır.</i></p>

  <p class="heading3">- Prenses Irulan'ın yazdığı "Muad'Dib'i Anlamak"tan</p>

  <p class="heading"><br class="calibre" /></p>

  <p class="heading">Parlak yüzükler takılmış tombul bir elin döndürdüğü, kısmen gölgeler içinde, kabartmalı bir dünya küresiydi. Küre, üç duvarı çeşitli renklerde rulolar, telkitaplar, bantlar ve bobinlerle kaplı penceresiz bir odanın diğer duvarındaki serbest şekilli bir rafta duruyordu. Hareketli süspansör alanlarında asılı altın kürelerden odaya ışık yayılıyordu.</p>

  <p class="heading">Odanın ortasında, üstü yeşim pembesi taşlaşmış elakka odunundan, elipsoit bir masa duruyordu. Masanın çevresindeki süspansörlü silindirik sandalyelerden ikisi doluydu. Birinde onaltı yaşlarında, yuvarlak yüzlü, melankolik gözlü ve siyah saçlı bir genç oturuyordu. Diğerinde ince, kısa boylu, kadınsı yüzlü bir adam vardı.</p>

  <p class="heading">Her ikisi de küreye bakıyorlardı ve gölgelerin yarı yarıya gizlediği adam küreyi döndürüyordu.</p>

  <p class="heading">Kürenin arkasından bir kıkırdama duyuldu. Kıkırdamanın arasından bas bir ses gürledi: "İşte bu, Piter; tarihin en büyük insan kapanı. Ve Dük kapanın ağzına doğru yöneldi. Benim, Baron Vladimir Harkonnen'in yaptığı muhteşem bir şey değil mi?"</p>

  <p class="heading">"Kesinlikle Baron," dedi adam. Tenor sesi tatlı bir müzikaliteyle çıktı.</p>

  <p class="heading">Tombul el kürenin üstüne indi, dönüşünü durdurdu. Şimdi, odadaki bütün gözler hareketsiz yüzeye odaklanabilir; ve bunun, İmparatorluk'un varlıklı koleksiyoncuları ya da gezegen valileri için yapılan türden bir küre olduğunu görebilirdi. Küre, İmparatorluk'un el işçiliğinin havasını taşıyordu. Enlem ve boylam çizgileri olarak saç inceliğinde platin teller yerleştirilmişti. Kutup bölgelerine en kaliteli bulut beyazı elmaslar kakılmıştı.</p>

  <p class="heading">Tombul el, yüzeydeki detayları izleyerek hareket etti. "Sizi gözleme davet ediyorum," diye gürledi bas ses. "Yakından gözle Piter; ve sen de Feyd-Rautha, hayatım: Altmış derece kuzeyden yetmiş derece güneye kadar bu enfes dalgacıkları. Renkleri size tatlı karamelleri hatırlatmıyor mu? Ve hiçbir yerde göllerin ya da nehirlerin ya da denizlerin mavisi görülmüyor. Ve şu sevimli kutup bölgeleri, öyle küçükler ki. Herhangi birinin burayı tanıyamaması mümkün mü? Arrakis! Gerçekten eşsiz. Eşsiz bir zafer için şahane bir dekor."</p>

  <p class="heading">Piter’ın dudaklarına bir gülümseme değdi geçti. "Ve düşünün Baron: İmparator Padişah sizin bahar gezegeninizi Dük'e verdiğine inanıyor. Ne dokunaklı."</p>

  <p class="heading">"Anlamsız bir laf," diye gürledi Baron. "Bunu genç Feyd-Rautha'yı kandırmak için söylüyorsun ama yeğenimi kandırmaya gerek yok."</p>

  <p class="heading">Melankolik yüzlü genç, sandalyesinde kıpırdandı, bedenini saran esnek siyah giysideki bir kırışıklığı düzeltti. Arkasındaki duvarda bulunan kapıdan ihtiyatlı bir tıklama sesi gelince doğruldu</p>

  <p class="heading">Piter sandalyesinden kalktı, kapıya gitti ve kapıyı bir mesaj rulosunu almaya yetecek kadar açtı. Kapıyı kapattı, ruloyu açtı ve mesaja göz attı. Kıkırdadı. Ardından bir daha.</p>

  <p class="heading">"Eee?" dedi Baron.</p>

  <p class="heading">"Aptal herif bizi yanıtladı Baron!"</p>

  <p class="heading">"Bir Atreides ne zaman jest yapma fırsatını tepti ki?" diye sordu Baron. "Eee, ne diyor?"</p>

  <p class="heading">"Son derece kaba, Baron. Size 'Harkonnen' diye hitap ediyor; ne ‘Efendimiz ve Aziz Kuzen' ne ünvan, hiçbir şey."</p>

  <p class="heading">"İyi bir hitap," diye homurdandı Baron, sesi sabırsızlığını ele verdi. "Ne diyor sevgili Leto?"</p>

  <p class="heading">"Diyor ki: Toplantı isteğiniz reddedilmiştir. Sık sık ihanetinizle karşılaştım ve bu herkesçe biliniyor.'"</p>

  <p class="heading">"Ve?..."</p>

  <p class="heading">"Diyor ki: 'İmparatorlukta hala kanlı sanatının hayranları var.' 'Arrakis Dükü Leto' diye de imzalamış." Piter gülmeye başladı. "Arrakis Dükü! Vay vay vay! Aman ne komik!"</p>

  <p class="heading">Baron "Kes sesini, Piter," dedi ve gülüş bıçakla kesikmişçesine durdu. "Kanlı, öyle mi?" diye soru Baron. "Kan davası, ha? Ve neyi kastettiğini bildiğimden emin olmak için böylesine geleneksel olan bu eski nazik sözcüğü kullanıyor.”</p>

  <p class="heading">"Siz barış jestini yaptınız," dedi Piter. "Formalitelere uyulmuş oldu."</p>

  <p class="heading">"Bir Mentat için fazla gevezesin Piter," dedi Baron. Ve düşündü: <i class="calibre2">Bundan bir an önce kurtulmalıyım. Neredeyse yararlılık süresini doldurdu.</i> Baron odanın öbür ucunda duran suikastçi Mentat'ına baktı, birçok kişinin ilk bakışta fark ettiği özelliğini gördü; gözler, mavi içinde mavi tonlarının yer aldığı yarıklar, hiç mi hiç akı olmayan gözler.</p>

  <p class="heading">Piter'ın yüzünde bir sırıtma peydah oldu. Bu, delik gibi gözlerinin altında bir maskenin sırıtışına benzedi. "Fakat Baron! İntikam asla bundan daha güzel olmamıştı. En enfes ihanet planını tasarlamak: Leto'nun, Caladan'la Dune'u değiş tokuş etmesini <i class="calibre2">sağlamak;</i> hem de İmparator emrettiği için hiçbir alternatifi olmadan. Ne kadar da muzipsiniz!"</p>

  <p class="heading">Baron soğuk bir sesle: "Çene ishali oldun, Piter," dedi.</p>

  <p class="heading">"Ama mutluyum, Baronum. Bu arada siz... siz de için için kıskanıyorsunuz."</p>

  <p class="heading">"Piter!"</p>

  <p class="heading">"Ah, Baron! Bu nefis entrikayı kendi başınıza tasarlayamamış olmanız ne kadar da kötü değil mi?"</p>

  <p class="heading">"Bir gün seni gırtlaklatacağım Piter."</p>

  <p class="heading">"Eminim Baron Ve son! Ancak iyi bir oyunculuk asla unutulmaz, öyle değil mi?</p>

  <p class="heading">"Piter, sen hakika, semuta falan mı çiğnedin?"</p>

  <p class="heading">"Gerçek, korkuyla birlikte olmadığında Baron'u şaşırtıyor," dedi Piter. Yüzü sırıtan bir maskenin çizgilerini aldı. "Yaa! Ama anlarsınız ya Baron, bir Mentat olarak, celladı ne zaman yollayacağınızı bilirim. Yararlı olduğum sürece kendinizi dizginleyeceksiniz. Erken harekete geçmek müsriflik olur, daha uzun süre işe yararım. Sevgili Dune gezegeninden ne öğrenmiş olduğunuzu biliyorum; israf etme! Doğru değil mi, Baron?"</p>

  <p class="heading">Baron Piter'a bakmayı sürdürdü.</p>

  <p class="heading">Feyd-Rautha sandalyesinde kıpırdandı. <i class="calibre2">Şu dalaşıp duran aptallar!</i> diye düşündü. <i class="calibre2">Amcam Mentat'ıyla tartışmadan konuşamıyor. Tartışmalarını dinlemekten başka yapacak işim olmadığını mı sanıyorlar?</i></p>

  <p class="heading">"Feyd," dedi Baron. "Seni buraya çağırdığım zaman dinlemeni ve öğrenmeni söylemiştim. Öğreniyor musun?"</p>

  <p class="heading">"Evet, Amca." Yaranmaya çalıştığı sesinden belli oluyordu.</p>

  <p class="heading">"Bazen Piter'a hayret ediyorum," dedi Baron. "Ben gerektiği için acıya neden oluyorum ama o... kalıbımı basarım o bundan zevk alıyor. Kendi adıma ben zavallı Dük Leto'ya acıyabilirim. Dr. Yueh yakında ona karşı harekete geçecek ve bu tüm Atreideslerin sonu olacak. Ancak tabii ki Leto uysal doktoru hangi elin yönlendirdiğini bilecek... ve bunu bilmek korkunç bir şey olacak."</p>

  <p class="heading">"O zaman, neden doktoru Dük'ün kaburgalarının arasına etkili ve sessiz bir şekilde bir kincal sokması için yönlendirmiyorsunuz?" diye sordu Piter. "Acımaktan bahsediyorsunuz ama..."</p>

  <p class="heading">"Ben Dük'ü eceline yollarken o bunu <i class="calibre2">bilmeli,"</i> dedi Baron. "Ve diğer Büyük Evler de bunu öğrenmeli. Bu bilgi onları duraklatacak. Manevra yapmak için biraz daha yer kazanacağım. Ne gerektiği açık ama ben bundan hoşlanmak zorunda değilim."</p>

  <p class="heading">"Manevra yapmak için yer," diye alay etti Piter. "Zaten İmparator'un gözleri üzerinizde Baron. Çok gözü pek davranıyorsunuz. Bir gün imparator buraya, Giedi Prime'a, Sardokarlarından bir iki lejyon gönderecek; ve bu, Baron Vladimir Harkonnen'in sonu olacak."</p>

  <p class="heading">"Bunu görmek hoşuna gider, değil mi Piter?" diye sordu Baron. "Sardokar Birliklerinin şehirlerimi yağmaladığını ve bu kaleyi yıktığını görmekten zevk alırsın. Bundan gerçekten zevk alırsın."</p>

  <p class="heading">"Baron bunu sormaya gerek mi duyuyor?" diye fısıldadı Piter.</p>

  <p class="heading">"Sen bir Birlik Başarı olmalıydın," dedi Baron. "Kan ve acıyla çok fazla ilgileniyorsun. Belki de Arrakis ganimetleriyle ilgili olarak söz vermekte acele ettim."</p>

  <p class="heading">Piter garip bir biçimde kırıtarak odanın ortasına doğru beş adım attı, Feyd-Rautha'nın tam arkasında durdu. Odada son derece gergin bir hava vardı. Genç çocuk kafasını kaldırıp kaşlarını çatarak endişeyle Piter'a baktı.</p>

  <p class="heading">"Piter'la oyun oynamayın Baron," dedi Piter. "Bana Leydi Jessica'yı vadettiniz. Onu bana vadettiniz."</p>

  <p class="heading">"Ne için Piter?" diye sordu Baron. "Acı için mi?"</p>

  <p class="heading">Piter gözlerini Baron'a dikip sessizliği gereksizce uzattı.</p>

  <p class="heading">Feyd-Rautha süspansörlü sandalyesini yana çekerek konuştu: "Amca, kalmak zorunda mıyım? Demiştin ki..."</p>

  <p class="heading">"Sevgili Feyd-Rautha sabırsızlanıyor," dedi Baron. Kürenin arkasındaki gölgelerin içine doğru yürüdü. "Sabırlı ol, Feyd." Ve dikkatini yeniden Mentat'a yöneltti. "Küçük Dük Paul'den ne haber sevgili Piter?"</p>

  <p class="heading">"Tuzak onu size getirecek Baron," diye mırıldandı Piter.</p>

  <p class="heading">"Onu sormadım," dedi Baron. "Hatırlarsan, Bene Gesserit cadısının Dük'e bir kız çocuk doğuracağını öngörmüştün. Yanıldın, değil mi Mentat?"</p>

  <p class="heading">"Pek sık yanılmam Baron," dedi Piter ve sesinde ilk kez korku vardı. "Hakkımı verin: Pek sık yanılmam. Ve siz de biliyorsunuz ki bu Bene Gesseritler çoğunlukla kız doğururlar. İmparator'un karısı bile yalnızca kız çocuk doğurmuştu."</p>

  <p class="heading">"Amca," dedi Feyd-Rautha, "burada benim için önemli bir şeyler olacağını söylemiş..."</p>

  <p class="heading">"Yeğenime bak," dedi Baron. "Baronluğumu idare etmeye kalkışıyor ama daha kendisini bile idare edemiyor." Baron kürenin yanında kıpırdandı, gölgelerin arasında bir gölge. "Pekala Feyd-Rautha Harkonnen, seni buraya bir parça bilgi edinmen umuduyla çağırdım. Değerli Mentat'ımızı gözledin mi? Bu fikir alışverişinden bir şeyler öğrenmiş olmalısın."</p>

  <p class="heading">"Ama Amca..."</p>

  <p class="heading">"Çok işe yarar bir Mentat bu Piter, sence de öyle değil mi Feyd?</p>

  <p class="heading">"Evet, ama..."</p>

  <p class="heading">"Hah, hakikaten <i class="calibre2">ama!</i> Ama çok fazla bahar tüketiyor, şeker gibi yiyor. Şunun gözlerine bak! Arrakis işçi ekibinden çıkıp buraya gelmiş gibi. Piter işe yarar <i class="calibre2">ama</i> yine de duygusal; ve ihtiraslı taşkınlıklara eğilimli. Piter işe yarar <i class="calibre2">ama</i> yine de hata yapabiliyor."</p>

  <p class="heading">Piter, düşük ve melankolik bir tonla konuştu: "Beni buraya eleştirerek yararlılığımı azaltmak için mi çağırdınız, Baron?"</p>

  <p class="heading">"Yararlılığını azaltmak mı? Beni tanırsın Piter. Yalnızca, yeğenimin bir Mentat'ın sınırlarını anlamasını istiyorum."</p>

  <p class="heading">"Şimdiden benim yerime geçecek birini mi eğitiyorsunuz?" diye sordu Piter.</p>

  <p class="heading"><i class="calibre2">"Senin</i> yerine mi? Neden, Piter, senin maharet ve zehrine sahip başka bir Mentat'ı nereden bulabilirim?"</p>

  <p class="heading">"Beni bulduğunuz yerden, Baron."</p>

  <p class="heading">"Belki de bu konuyla ilgilenmeliyim," dedi Baron düşünceli bir şekilde. "Son zamanlarda biraz dengesiz görünüyorsun. Ve yediğin bahar!"</p>

  <p class="heading">"Zevklerim çok mu masraflı, Baron? Bunlara itirazınız mı var?"</p>

  <p class="heading">"Sevgili Piter, seni bana bağlayan şey zevklerin. Buna nasıl itiraz edebilirim? Sadece yeğenimin bu konuda seni gözlemesini istiyorum."</p>

  <p class="heading">"Demek gösteriye çıktım," dedi Piter. "Dans edeyim mi? Çeşitli işlevlerimi sergileyeyim mi yüce Feyd-Rau..."</p>

  <p class="heading">"Kesinlikle," dedi Baron. "Gösteridesin. Şimdi kes sesini." Feyd-Rautha'ya şöyle bir baktı, yeğeninin hazla hafifçe kıvrılan dudaklarının dolgun ve sarkık görünüşünü, genetik Harkonnen <i class="calibre2">izini</i> fark etti. "Bu bir Mentat, Feyd. Belirli görevleri yerine getirmek için eğitildi ve şartlandırıldı. Yine de insan bedeniyle kaplandığı gerçeği göz ardı edilmemeli. Bu ciddi bir dezavantaj. Bazen atalarımızın düşünen makineleri hakkında yanılmadıklarını düşünüyorum."</p>

  <p class="heading">"Onlar benimle kıyaslandığında oyuncak gibi kalır," diye terslendi Piter. "Siz kendiniz de Baron, o <i class="calibre2">makinelerden</i> daha iyisini başarırsınız."</p>

  <p class="heading">"Belki de," dedi Baron. "Pekala..." Derin bir nefes aldı ve geğirdi. "Şimdi Piter, Atreides Evi'ne karşı kampanyamızın önemli özelliklerini yeğenime anlat. Bir Mentat olarak görevini yap, eğer lütfedersen."</p>

  <p class="heading">"Baron, bu bilgiyle ilgili böyle genç birine güvenmemeniz konusunda sizi uyarmıştım. Gözlemlerim bu..."</p>

  <p class="heading">"Buna ben karar veririm," dedi Baron. "Sana bir emir verdim Mentat. Çeşitli işlevlerinden birini sergile."</p>

  <p class="heading">"Öyle olsun," dedi Piter. Garip bir ağırbaşlılıkla doğruldu; sanki başka bir maske takmış gibiydi, maske bu sefer bütün bedenini sarıyordu. "Birkaç Standart gün içinde, Dük Leto'nun tüm ev halkı Arrakis'e gitmek üzere bir Uzay Loncası gemisine binecek. Lonca onları bizim Carthag şehri yerine Arrakeen şehrine bırakacak. Dük'ün Mentat'ı Thufir Hawat, haklı olarak Arrakeen'in daha kolay savunulacağı sonucuna varmış olmalı."</p>

  <p class="heading">"Dikkatle dinle, Feyd," dedi Baron. "Planların içindeki planların içindeki planları gözle."</p>

  <p class="heading">Feyd-Rautha başıyla onaylarken düşündü; <i class="calibre2">işte sadede geldi.</i></p>

  <p class="heading"><i class="calibre2">Yaşlı canavar sonunda sırlarını öğrenmeme izin veriyor. Gerçekten varisi olduğumu söylemeye çalışıyor olmalı.</i></p>

  <p class="heading">"Birçok dolaylı olasılık var," dedi Piter. "Atreides Evi'nin Arrakis'e gideceğini belirtmiştim. Yine de Dük'ün, kendisini Sistem'in dışında güvenli bir yere götürmesi için Lonca'yla anlaşması olasılığını göz ardı etmemeliyiz. Başkaları, benzer şartlar altında, ailenin atom silahlarını ve kalkanlarını alıp İmparatorluk'un ötesine firar ederek kaçak Evler haline gelmişlerdi."</p>

  <p class="heading">"Dük bunun için fazla gururlu bir adam," dedi Baron. "Bu bir olasılık," dedi Piter. "Yine de sonuç bizim için aynı olacaktır."</p>

  <p class="heading">"Hayır olmayacak!" diye homurdandı Baron. "Onu öldürtmeli ve soyunu sona erdirmeliyim."</p>

  <p class="heading">"Bu yüksek bir olasılık," dedi Piter. "Bir Ev'in kaçacağını gösteren belirli hazırlıklar vardır. Dük bunlardan hiçbirini yapıyor gibi görünmüyor."</p>

  <p class="heading">"Öyleyse," diye göğüs geçirdi Baron. "Devam et, Piter."</p>

  <p class="heading">"Arrakeen'de," dedi Piter "Dük ve ailesi son olarak Kont ve Leydi Fenring'in evi olan Konut'a yerleşecekler."</p>

  <p class="heading">"Kaçakçılar Büyükelçisi," diye kıkırdadı Baron.</p>

  <p class="heading">"Ne Büyükelçisi?" diye sordu Feyd-Rautha.</p>

  <p class="heading">"Amcanız espri yapıyor," dedi Piter. "İmparator'un Arrakis'teki kaçakçılık işleriyle ilgisini belirtmek için Kont Fenring'e Kaçakçılar Büyükelçisi diyor."</p>

  <p class="heading">Feyd-Rautha şaşkın bakışlarını amcasına çevirdi. "Niçin?"</p>

  <p class="heading">"Ahmaklık etme, Feyd," dedi Baron sertçe. "Lonca etkin bir şekilde imparatorluk'un kontrolü dışında kaldığı sürece, başka türlüsü nasıl olabilir? Yoksa casuslar ve suikastçiler nasıl ortalıkta dolaşabilir?"</p>

  <p class="heading">Feyd-Rautha sessizce, "Haa," dedi.</p>

  <p class="heading">"Konutta şaşırtmacalar düzenledik," dedi Piter. "Atreides varisine bir suikast girişiminde bulunulacak; başarılı olabilecek bir girişim."</p>

  <p class="heading">"Piter," diye gürledi Baron "diyorsun ki..."</p>

  <p class="heading">"Kazalar olabilir diyorum," dedi Piter. "Ve suikast girişimi gerçekçi görünmeli."</p>

  <p class="heading">"Yaaa, ama delikanlının öyle tatlı ve genç bir vücudu var ki," dedi Baron. "Tabii ki potansiyel olarak babasından daha tehlikeli... onu eğiten cadı annesiyle birlikte. Uğursuz kadın! Neyse, lütfen devam et Piter."</p>

  <p class="heading">"Hawat, onun peşine bir ajan taktığımızı sezecek," dedi Piter. "Belirgin şüpheli gerçekten de ajanımız olan Dr. Yueh. Ama Hawat soruşturdu ve doktorumuzun, İmparator'a bile hizmet etmeye yetecek kadar güvenilir olduğu düşünülen İmparatorluk Şartlandırmalı Suk Okulu mezunlarından biri olduğunu buldu. İmparatorluk Şartlandırması'na çok değer verilir. Nihai şartlandırmanın özne öldürülmeksizin yok edilemeyeceği varsayılır. Bununla birlikte, bir zamanlar birisinin gözlemlediği gibi, doğru kaldıraç verilirse bir gezegeni bile yerinden oynatabilirsin. Biz de doktoru oynatacak kaldıracı bulduk."</p>

  <p class="heading">"Nasıl?" diye sordu Feyd-Rautha. Bu konuyu çekici bulmuştu, İmparatorluk Şartlandırmasının yıkılamayacağını <i class="calibre2">herkes</i> bilirdi!</p>

  <p class="heading">"Başka zaman," dedi Baron. "Devam et Piter."</p>

  <p class="heading">"Hawat'ın yoluna," dedi Piter. "Yueh'nin yerine en ilginç şüpheliyi çıkaracağız. Bu şüphelinin aşırı derecede gözü pek olması Hawat'ın dikkatini kadına yöneltecek."</p>

  <p class="heading">"Kadına mı?" diye sordu Feyd-Rautha.</p>

  <p class="heading">"Leydi Jessica'nın ta kendisi," dedi Baron.</p>

  <p class="heading">"Şaşırtıcı, değil mi?" diye sordu Piter. Hawat'ın zihni bu olasılıkla öyle dolacak ki, bir Mentat olarak işlevini zayıflatacak. Onu öldürmeye bile kalkışabilir." Piter kaşlarını çatarak konuştu: "Ama öldürebileceğini zannetmiyorum."</p>

  <p class="heading">"Öldürmesini istemiyorsun değil mi?" diye sordu Baron.</p>

  <p class="heading">"Dikkatimi dağıtmayın," dedi Piter. "Hawat, Leydi Jessica'yla meşgulken, birkaç garnizon kentinde ayaklanma falan çıkarıp ilgisini başka yönlere çekeceğiz. Bunlar bastırılacak Dük güvenliği kontrol altına almış olduğuna inanmalı. Sonra, zamanı geldiğinde Yueh'ye işaret vereceğiz ve bütün gücümüzle saldıracağız... yaa..."</p>

  <p class="heading">"Devam et, her şeyi anlat ona," dedi Baron. "Harkonnen üniforması giymiş iki lejyon Sardokar'la güçlenerek saldıracağız."</p>

  <p class="heading">"Sardokar!" diye fısıldadı Feyd-Rautha. Zihni, korkunç İmparatorluk birliklerine, merhametsiz katillere, İmparator Padişah'ın fanatik askerlerine odaklandı.</p>

  <p class="heading">"Görüyorsun sana nasıl güveniyorum Feyd," dedi Baron. "Bununla ilgili hiçbir ipucu, asla başka bir Büyük Ev'e ulaşmamalı; yoksa Landsraad, İmparatorluk Evine karşı birleşebilir ve kaos oluşur."</p>

  <p class="heading">"Asıl konu şu," dedi Piter "Harkonnen Evi, İmparatorluk'un pis işlerini yapmakta kullanılıyor olduğundan gerçek bir avantaj kazanıyoruz. Emin olun tehlikeli bir avantaj ama dikkatli kullanılırsa Harkonnen Evi'ne, İmparatorluk'un diğer bütün Evlerinin sahip olduğundan daha büyük bir servet getirecek."</p>

  <p class="heading">"Ne kadar çok servetin söz konusu olduğunu tahayyül edemezsin Feyd," dedi Baron, "en çılgın hayallerinde bile. Başlangıç olarak, CHOAM şirketinde sabit yöneticilik alacağız."</p>

  <p class="heading">Feyd-Rautha başıyla onayladı. Konu servetti. CHOAM servetin anahtarıydı; her soylu Ev, şirket kasasından yöneticilik gücü oranında pay alıyordu. CHOAM yöneticilikleri İmparatorluk'taki siyasal gücün gerçek kanıtıydı; bu siyasal güç, kendisini İmparator ve <i class="calibre2">onun</i> destekçilerine karşı dengelerken, Landsraad'ın içindeki oyların kaymasıyla el değiştirirdi.</p>

  <p class="heading">"Dük Leto," dedi Piter, "çölün kıyısındaki Fremen süprüntülerinin arasına kaçmaya yeltenebilir. Veya ailesini bu hayali güvenliğin içine yollamaya çalışabilir. Ancak bu yol Majesteleri'nin ajanlarından biri tarafından kesiliyor: gezegen ekolojisti. Onu hatırlayacaksınız: Kynes."</p>

  <p class="heading">"Feyd onu hatırlar," dedi Baron. "Devam et."</p>

  <p class="heading">"Memnuniyetinizi pek hoş bir şekilde belirtmiyorsunuz Baron," dedi Piter.</p>

  <p class="heading">"Devam et, sana emrediyorum!" diye kükredi Baron.</p>

  <p class="heading">Piter omuz silkti. "Eğer her şey planlandığı gibi giderse," dedi, "bir Standart yıl içinde Harkonnen Evi, Arrakis üzerinde bir alt toprak idaresi elde edecek. Amcanız bu toprak idaresinin dağıtımına sahip olacak. Kendi <i class="calibre2">kişisel</i> temsilcisi Arrakis'i yönetecek."</p>

  <p class="heading">"Daha fazla kâr," dedi Feyd-Rautha.</p>

  <p class="heading">"Gerçekten öyle," dedi Baron. Ve şöyle düşündü: <i class="calibre2">Ancak kurtarır. Bizler Arrakis'i evcilleştirecek olanlarız... çölün eteklerinde saklanan birkaç melez Fremen... ve gezegene neredeyse yerli işçi ekipleri kadar sıkı bir biçimde bağlı olan bazı evcil kaçakçılar dışında.</i></p>

  <p class="heading">"Ve Büyük Evler, Baron'un Atreidesleri yok ettiğini bilecekler," dedi Piter.</p>

  <p class="heading">"Bilecekler."</p>

  <p class="heading">"Bilecekler," diye fısıldadı Baron.</p>

  <p class="heading">"En güzeli ise," dedi Piter, "Dük'ün de bunu bilecek olması. Şu anda biliyor. Tuzağı şimdiden hissedebiliyor."</p>

  <p class="heading">"Dük'ün bildiği doğru," dedi Baron, sesinin üzüntülü bir tınısı vardı. "Bilmek dışında hiçbir şey yapamaz... ne yazık ki."</p>

  <p class="heading">Baron, Arrakis küresinden uzaklaştı. Gölgelerden çıktığında şekli boyut kazandı; iğrenç bir şekilde ve fazlasıyla şişmandı. Koyu renk giysisinin katları altındaki gizli şişkinlikler, bütün bu şişmanlığın kısmen, vücuduna bağlanmış portatif süspansörlerle taşındığını gösteriyordu. Aslında iki yüz Standart kilo ağırlığında olabilirdi ama ayakları bu ağırlığın elli kilodan fazlasını taşımıyordu.</p>

  <p class="heading">"Acıktım," diye gürledi Baron ve yüzüklü eliyle şişkin dudaklarını ovuşturdu, yağla çevrili gözlerinin arasından Feyd-Rautha'ya baktı. "Yiyecek gönder bize hayatım. Yatmadan önce yemek yiyeceğiz."</p>
</body>
</html>
