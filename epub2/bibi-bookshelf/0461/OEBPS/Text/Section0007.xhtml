<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Dune Çöl Gezegeni</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <p class="heading"><i class="calibre2"><br class="calibre" /></i></p>

  <p class="heading"><i class="calibre2">Bene Gesserit'in, aşı-efsanelerin tohumlarını Koruyucu</i> <i class="calibre2">Misyon yoluyla atma sistemi, Leydi Jessica ve Arrakis’le</i> <i class="calibre2">birlikte meyvelerini vermeye başladı Bilinen evreni B.G.</i> <i class="calibre2">elemanlarının korunması için bir kehanet örneğiyle işleme</i> <i class="calibre2">bilgeliği uzun zamandır takdir edilmekteydi; ama bundan</i> <i class="calibre2">daha ideal insan-hazırlık eşleşmesi olan bir uç durum hiç</i> <i class="calibre2">görmemiştik. Kehanet efsaneleri, aynen kullanılan isimlere</i> <i class="calibre2">varana kadar (Başrahibe, Şeria törensel kehanetinin çoğu,</i> <i class="calibre2">kanto ve karşılığı dahil) Arrakis’te kabul görmüştür. Ve şimdi,</i> <i class="calibre2">Leydi Jessica'nın gizli yeteneklerinin büyük ölçüde hafife</i> <i class="calibre2">alındığı genellikle kabul edilmektedir</i></p>

  <p class="heading3">- Prenses Irulan’ın yazdığı "Analiz: Arrakis Krizi"nden [özel dağıtım: B.G. dosya no. AR-81088587]</p>

  <p class="heading"><br class="calibre" /></p>

  <p class="heading">Leydi Jessica'nın dört bir yanında yaşamlarının paketlenmiş yükleri, Arrakeen büyük salonunun köşelerine istiflenmiş, boş yerlere yığılmış duruyordu; bazısı kısmen açılmış kutular, sandıklar, koliler ve kasalar. Lonca mekiğinin kargo taşıyıcılarının girişe başka bir yükü boşalttığını duydu.</p>

  <p class="heading">Jessica salonun ortasında duruyordu. Çevresinde bulunan gölgeler içindeki oymalara, çatlaklara ve derin girintili pencerelere bakarak yavaşça döndü. Odanın bu muazzam çağdışılığı ona Bene Gesserit okulundaki Rahibeler Salonu'nu hatırlattı. Ama okulun bıraktığı etki sıcaktı. Burada ise, sadece soğuk ve kasvetli taşlar.</p>

  <p class="heading">Mimarın biri bu payandalı duvarlar, koyu renk perdeler için, tarihin derinliklerine dalmış diye düşündü, iki kat yukarıda duran kemerli tavandaki büyük kirişlerin, anormal bir maliyet karşılığı uzayı geçerek Arrakis'e taşınmış olduğundan emindi. Bu sistemin hiçbir gezegeninde, bunun gibi kirişlerin yapılacağı ağaçlar yetişmiyordu. Belki de kirişler ahşap taklidiydi.</p>

  <p class="heading">Taklit değil diye düşündü.</p>

  <p class="heading">Burası Eski imparatorluk günlerinde valilik konağıydı. O zamanlar maliyetler daha önemsizdi. Bu, Harkonnenlerden ve yeni megalopolleri Carthag'dan önceydi. Carthag, Kırık Diyar'ın yaklaşık iki yüz kilometre kuzeydoğusunda yer alan bayağı ve frapan bir yerdi. Leto, kendine yönetim merkezi olarak Arrakeen'i seçmekle akıllılık etmişti, isminin geleneksel, güzel bir sesi vardı: Arrakeen. Ve burası, sterilize edilmesi ve savunulması daha kolay olan küçük bir şehirdi.</p>

  <p class="heading">Yeniden, girişe boşaltılan kutuların tangırtısı geldi. Jessica iç çekti.</p>

  <p class="heading">Dük'ün babasının tablosu sağ taraftaki bir koliye dayalı duruyordu. Üzerinden yıpranmış bir süs gibi paket sicimi sarkıyordu. Jessica, sicimin bir parçasını hala sol elinde tutuyordu. Tablonun yanında, cilalı bir panonun üzerine monte edilmiş siyah bir boğa kafası vardı. Kafa, kağıt tomarı denizinin ortasında karanlık bir adaydı. Levha, zeminde dümdüz yatıyordu ve boğanın parlak ağzıyla burnu, hayvan sanki seslerin yankılandığı bu odaya hodri meydan diye böğürmeye hazırmış gibi tavana bakıyordu.</p>

  <p class="heading">Jessica, ilk önce bu iki şeyin, kafanın ve tablonun paketini açmaya kendisini hangi dürtünün ittiğini merak etti. Bu harekette sembolik bir şeyler olduğunu biliyordu. Dük'ün mübayaacılarının onu okuldan aldığı günden beri bu kadar korku ve kendine güvensizlik hissetmemişti.</p>

  <p class="heading">Kafa ve tablo.</p>

  <p class="heading">Bunlar duygularındaki karmaşayı artırdı. Tüyleri ürperdi ve taa tepedeki dar pencerelere göz attı. Burada hala öğle sonrasının ilk saatleriydi ve bu enlemlerde gökyüzü siyah ve soğuk, Caladan'ın sıcak mavi semalarından çok daha karanlık görünüyordu. Vatan hasretinin sızısı her yanını sardı.</p>

  <p class="heading"><i class="calibre2">Öyle uzaktı ki Caladan</i></p>

  <p class="heading">"İşte geldik!"</p>

  <p class="heading">Bu, Dük Leto'nun sesiydi.</p>

  <p class="heading">Hızla döndü, Dük'ün kemerli geçitten yemek salonuna doğru uzun adımlarla yürüdüğünü gördü. Göğsünde kırmızı atmaca sorgucu arması olan siyah üniforması tozlu ve buruşuk görünüyordu</p>

  <p class="heading">"Bu ürkütücü yerde tek başına kaybolabilirsin diye düşündüm," dedi.</p>

  <p class="heading">"Soğuk bir ev," dedi Jessica. Adamın boyunun uzunluğuna; ve zeytin ağaçlarıyla mavi suların üstündeki altın rengi güneşi düşünmesine neden olan koyu tenine baktı. Gözlerinin grisi dumanlıydı; ama yüzü yırtıcıydı; inceydi, sert hatlı ve köşeliydi.</p>

  <p class="heading">Ona karşı duyduğu ani bir korku, kadının göğsünü sıkıştırdı. İmparator'un emrine boyun eğme kararından bu yana öylesine zalim ve sert bir insan haline gelmişti ki.</p>

  <p class="heading">"Bütün şehir insana üşüme duygusu veriyor," dedi Jessica.</p>

  <p class="heading">"Pis, tozlu ve küçük bir garnizon kenti," diye onayladı Dük. "Ama biz bunu değiştireceğiz." Salona bakındı. "Bunlar tören günleri için halka açık odalar. Biraz önce güney kanadındaki aile bölmelerinden bazılarına bir göz attım. Onlar çok daha sevimli." Kadına yaklaştı, asaletine hayranlık duyarak koluna dokundu.</p>

  <p class="heading">Ve yine, kadının bilinmeyen atalarını merak etti; kim bilir belki de kaçak Evler... Ya da kara listeye alınmış soylular... İmparator'un kendi kanından olanlardan daha asil görünüyor.</p>

  <p class="heading">Jessica, Dük'ün bakışlarının baskısı yüzünden profili görünecek şekilde döndü. Ve Dük, dikkati onun güzelliğine çeken şeyin, tek ve belirgin bir nokta olmadığını fark etti. Cilalı bronz rengi saçlarının oluşturduğu siperin altındaki yüzü ovaldi. İri gözleri Caladan’ın sabah semaları kadar yeşil ve berraktı. Burnu küçük, ağzı geniş ve asildi. Uzun vücudu zayıflığa varan kıvrımlarıyla güzel ama fazla inceydi.</p>

  <p class="heading">Dük, mubayaacılarının söylediklerini hatırladı; okuldaki hizmetçi rahibeler Jessica'ya çiroz diyorlardı. Ama bu fazlasıyla basite indirgenmiş bir tanımlamaydı. Atreides soyuna asil bir güzelliği geri getirmişti. Paul'ün ona benzemesinden mutluydu.</p>

  <p class="heading">"Paul nerede?"diye sordu Dük.</p>

  <p class="heading">"Evin bir yerinde, Yueh'yle ders çalışıyor."</p>

  <p class="heading">"Büyük olasılıkla güney kanadında," dedi Dük. "Yueh'nin sesini duyduğumu sandım ama gidip bakmaya vaktim olmadı."</p>

  <p class="heading">Bir an duraksayarak başını eğip Jessica'ya baktı. "Yalnızca, Caladan Kalesi'nin anahtarını yemek salonuna asmak için buraya geldim."</p>

  <p class="heading">Kadın nefesini tuttu, uzanıp ona dokunma isteğini bastırdı. Anahtarı asmak... bu harekette katiyet vardı. Ama tesellinin ne yeri ne de zamanıydı. "Girerken evin üstünde sancağımızı gördüm," dedi Jessica.</p>

  <p class="heading">Dük babasının tablosuna bir göz attı. "Bunu nereye asacaksın?"</p>

  <p class="heading">"Burada bir yere."</p>

  <p class="heading">"Hayır." Sözcük düz ve kati bir ifadeyle çınladı; kadına, ikna etmek için hileye başvurabileceğini ama açık açık tartışmanın yararsız olduğunu anlatıyordu. Bu tavrın tek işlevi ona hile yapamayacağını hatırlatmak bile olsa, Jessica yine de denemek zorundaydı.</p>

  <p class="heading">"Efendim," dedi, "eğer siz yalnızca..."</p>

  <p class="heading">"Yanıt hayır olarak kalacak. Seni çoğu şeyde utanılacak biçimde şımarttım ama bu onlardan biri değil. Yemek salonundan geliyorum, orada..."</p>

  <p class="heading">"Efendim! Lütfen."</p>

  <p class="heading">"Seçim senin sindiriminle benim atalarımın itibarı arasında, hayatım. Yemek salonuna asılacaklar."</p>

  <p class="heading">Jessica iç çekti. "Peki, Efendim."</p>

  <p class="heading">"Mümkün olur olmaz odalarında yemek yeme alışkanlığına geri dönebilirsin. Senden yalnızca resmi törenlerde asıl yerinde olmanı bekleyeceğim."</p>

  <p class="heading">"Teşekkür ederim, Efendim."</p>

  <p class="heading">"Ve bana sürekli olarak soğuk ve resmi davranmayı bırak! Seninle hiç evlenmediğim için de bana minnettar ol, hayatım. Evlenmiş olsaydım, her yemekte bana katılmak <i class="calibre2">görevin</i> olurdu."</p>

  <p class="heading">Jessica, yüzündeki ifadeyi değiştirmeksizin başıyla onayladı</p>

  <p class="heading">"Hawat, yemek masasının üzerine kendi zehirkoklarımızı çoktan getirmiş," dedi. "Odanda da portatif bir tane var."</p>

  <p class="heading">"Demek önceden tahmin etmiştiniz bu... anlaşmazlığı," dedi Jessica.</p>

  <p class="heading">"Hayatım, aynı zamanda senin rahatını da düşünüyorum. İşe hizmetkarlar aldım. Yerliler ama Hawat onları onayladı... hepsi Fremen. Kendi insanlarımız diğer görevlerinden kurtulana kadar bize hizmet edecekler."</p>

  <p class="heading">"Buralı olan herhangi biri gerçekten güvenilir olabilir mi?"</p>

  <p class="heading">"Eğer Harkonnenlerden nefret ediyorsa. Hatta baş kahya olan kadını alıkoymak bile isteyebilirsin; adı Shadout Mapes."</p>

  <p class="heading">"Shadout," dedi Jessica. "Bir Fremen unvanı mı?</p>

  <p class="heading">“Kuyu kepçesi' anlamına geldiğini söylediler; burada oldukça önemli gizli anlamlar taşıyor. Hawat, Duncan'ın raporuna dayanarak onun hakkında çok olumlu konuşuyor ama yine de seni bir hizmetkar tipi olarak etkilemeyebilir. İkisi de onun hizmet etmek istediğine, özellikle sana hizmet etmek istediğine ikna olmuşlar."</p>

  <p class="heading">"Bana mı?"</p>

  <p class="heading">"Fremenler senin Bene Gesserit olduğunu öğrenmişler," dedi. "Burada Bene Gesseritler hakkında efsaneler var."</p>

  <p class="heading"><i class="calibre2">Koruyucu Misyon,</i> diye düşündü Jessica. <i class="calibre2">Onlardan hiçbir yer kaçmaz.</i></p>

  <p class="heading">"Bu, Duncan'ın başarılı olduğu anlamına mı geliyor?" diye sordu. "Fremenler müttefikimiz olacak mı?"</p>

  <p class="heading">"Kesin bir şey yok," dedi Dük. "Duncan'a göre bir süre bizi gözlemek istiyorlar. Bununla birlikte, bir ateşkes dönemi süresince, merkezden uzaktaki köylerimize baskın yapmayı kesmeye söz verdiler. Bu, göründüğünden daha büyük bir kazanç. Hawat, bana Fremenlerin Harkonnenler için büyük bir başbelası olduğunu ve verdikleri zararın boyutlarının dikkatle gizlenen bir sır olduğunu söyledi. Harkonnen ordusunun etkisizliğini öğrenmenin İmparator'a hiçbir faydası olmayacaktır."</p>

  <p class="heading">Jessica, Shadout Mapes konusuna dönerek, "Bir Fremen kahya," dedi düşünceli bir tavırla. "Tamamen mavi gözleri olacak."</p>

  <p class="heading">"Bu insanların görünüşünün seni yanıltmasına izin verme," dedi. "İçlerinde derin bir dayanma gücü ve sağlıklı bir canlılık var. Sanırım ihtiyacımız olan her şey onlarda bulunuyor."</p>

  <p class="heading">"Bu tehlikeli bir kumar."</p>

  <p class="heading">"Yine başlamayalım buna," dedi Dük.</p>

  <p class="heading">Jessica zorla gülümsedi. <i class="calibre2">"Kıstırıldık</i> hiç şüphesiz." Hızlı sükunet sistemim uyguladı; iki derin nefes, ritüel düşünce, ardından: "Odaları tahsis ederken, sizin için ayırmam gereken özel bir şey var mı?"</p>

  <p class="heading">"Bir gün bunu nasıl yaptığını bana da öğretmelisin," dedi, "endişelerini bir kenara itip pratik meselelere dönme yöntemini. Bu Bene Gesseritlere özgü bir şey olmalı."</p>

  <p class="heading">"Bu kadınlara özgü bir şey."</p>

  <p class="heading">Dük gülümsedi. "Imm, odaların tahsis edilmesi: yattığım mekanın bitişiğinde kesinlikle büyük bir çalışma odam olsun. Burada, Caladan'da olduğundan daha fazla büro işi var. Bir de nöbetçi odası tabii ki. Güvenliği sağlasın diye. Evin güvenliği hakkında ise endişelenme. Hawat'in adamları bu işi etraflıca hallettiler."</p>

  <p class="heading">"Eminim halletmişlerdir."</p>

  <p class="heading">Dük kolundaki saate göz attı. "Ve bütün saatlerimizin Arrakeen yerel saatine göre ayarlanmakta olduğunu fark etmişsindir. Bununla ilgilenmesi için bir teknisyen tayin ettim. Birazdan burada olacak." Jessica’nın alnına düşen bir tutam saçı düzeltti. "Şimdi iniş alanına dönmek zorundayım, ikinci mekik, yedek personelimle birlikte her an gelebilir."</p>

  <p class="heading">"Onları Hawat karşılayamaz mı, Efendim? Öyle yorgun görünüyorsunuz ki."</p>

  <p class="heading">"Yardımsever Thufir benden bile daha yoğun. Bu gezegeni Harkonnen entrikalarının kapladığını biliyorsun. Bunun yanı sıra, eğitilmiş bahar avcılarından bazılarını ayrılmamaya ikna etmeye çalışmalıyım. Toprak idaresinin değişmesiyle seçme hakkı elde ediyorlar; ve İmparatorla Landsraad’ın Değişim Yargıcı olarak görevlendirdiği şu gezegen bilimci satın alınamıyor. Seçim yapılmasına izin veriyor. Yaklaşık sekiz yüz eğitilmiş el uzay mekiğiyle gitmeyi bekliyor ve Lonca'nın yedek bir kargo gemisi var."</p>

  <p class="heading">"Efendim..." duraksayarak sustu.</p>

  <p class="heading">"Evet?"</p>

  <p class="heading"><i class="calibre2">Bu gezegeni bizim için güvenli hale getirmeye çalışmaması için ikna edilemeyecek. Ve ben hilelerimi onun üzerinde kullanamam</i></p>

  <p class="heading">"Yemeği saat kaçta yemeyi arzu edersiniz?" dedi Jessica.</p>

  <p class="heading"><i class="calibre2">Söyleyeceği şey bu değildi</i> diye düşündü Dük. <i class="calibre2">Ahh Jessica'm, başka bir yerde olmak isterdim, bu korkunç yerden uzakla herhangi bir yerde, yalnız ikimiz, endişesiz.</i></p>

  <p class="heading">"Alandaki subay yemekhanesinde yiyeceğim," dedi. "Çok geç saate kadar beni bekleme. Ve... ımm, Paul için bir muhafız arabası yollayacağım. Strateji toplantımıza katılmasını istiyorum."</p>

  <p class="heading">Bir şey daha söyleyecekmiş gibi boğazını temizledi, sonra, hiçbir şey demeden döndü ve Jessica'nın yeni kutuların boşaltıldığını duyduğu girişe doğru uzaklaştı. Sesi bir kez de orada duyuldu; buyurucu ve kibirli, acelesi olduğu zaman hizmetkarlarla hep konuştuğu şekilde: "Leydi Jessica Büyük Salon'da. Derhal yanına gidin."</p>

  <p class="heading">Dış kapı gürültüyle kapandı. Jessica döndü, Leto'nun babasının tablosuna baktı. Yaşlı Dük'ün döneminin ortalarında ünlü ressam Albe tarafından yapılmıştı. Sol kolunun üstüne atılmış morumsu kırmızı bir pelerinle matador kostümü içinde resmedilmişti. Yüzü genç görünüyordu, Leto'nun şimdiki halinden çok az yaşlıydı ve yüzünde aynı atmaca çizgileri, aynı gri bakış vardı. Yumruklarını sıkıp tabloya ters ters baktı.</p>

  <p class="heading">"Lanet olsun sana! Lanet olsun! Lanet olsun!" diye fısıldadı.</p>

  <p class="heading">"Emirleriniz, Asildoğan?" ince ve cılız bir kadın sesiydi.</p>

  <p class="heading">Jessica hızla döndü, çuval gibi şekilsiz, koyu kahverengi bir elbise giymiş, gri saçlı, yamrı yumru kadına baktı. Kadın, o sabah iniş alanından gelirken yolda onları karşılayan güruhtaki herkes gibi kırış kırış ve kupkuru görünüyordu. Jessica, bu gezegende rastladığı bütün yerlilerin kara kuru ve az beslenmiş göründüğünü düşündü. Fakat Leto onların güçlü ve canlı olduklarını söylemişti. Ve tabii ki gözleri; en yoğun, koyu maviyle kaplanmış, hiç akı olmayan, sır saklayan, gizemli gözleri vardı. Jessica kendini bakmamak için zorladı.</p>

  <p class="heading">Kadın boynunu eğmeden selam verdi: "Adım Shadout Mapes, Asildoğan. Emirleriniz?"</p>

  <p class="heading">"Bana 'Leydim' diye hitap edebilirsin," dedi Jessica. "Asil doğmuş değilim. Ben Dük Leto'nun bağlı kadınıyım."</p>

  <p class="heading">Yine o garip selam... Ve kadın sorgu dolu, kurnaz bir ifadeyle Jessica'ya baktı.</p>

  <p class="heading">"O halde, bir zevce var?"</p>

  <p class="heading">"Yok, hiçbir zaman da olmadı. Ben Dük'ün tek... eşi ve müstakbel varisinin annesiyim."</p>

  <p class="heading">Konuşurken kendi sözlerinin ardındaki kibire içten içe gülüyordu. <i class="calibre2">Ne demişti Azize Augustine?</i> diye sordu kendi kendine. <i class="calibre2">"Akıl vücuda emreder ve vücut itaat eder Akıl</i> <i class="calibre2">kendisine emreder ve dirençle karşılaşır. " Evet... son zamanlarda daha fazla dirençle karşılaşıyorum. Kendi kendime sessiz bir geri çekiliş uygulayabilirim.</i></p>

  <p class="heading">Evin dışındaki yoldan tuhaf bir çığlık duyuldu. Tekrarlandı: "Suu-suu-Suuk! Suu-suu-Suuk!" Ardından: "Ikhat-eyy! Ikhat-eyy!" Ve tekrar: "Suu-suu-Suuk!"</p>

  <p class="heading"><i class="calibre2">"Nedir</i> bu?" diye sordu Jessica. "Bu sabah sokaklardan geçtiğimiz sırada defalarca duydum."</p>

  <p class="heading">"Yalnızca bir su satıcısı Leydim. Ama sizin bunun gibilerle ilgilenmenize gerek yok. Buradaki sarnıç elli bin litre su alıyor ve her zaman dolu tutulur." Üzerindeki elbiseye şöyle bir baktı. "Bu yüzden Leydim, burada damıtıcı giysimi bile giymek zorunda değilim!" Kesik kesik güldü. "Üstelik ölü bile değilim!"</p>

  <p class="heading">Kendisine yol gösterecek bilgilere ihtiyaç duyan ve bu Fremen kadınını sorgulamak isteyen Jessica duraksadı. Ama kaledeki karmaşaya bir düzen getirilmesi daha acildi. Buna rağmen, burada servetin temel göstergesinin su olduğu fikrini tedirgin edici buldu.</p>

  <p class="heading">"Kocam bana unvanın Shadout'tan bahsetti," dedi Jessica. "Sözcüğü tanıdım. Antik bir sözcük."</p>

  <p class="heading">"Demek antik dilleri biliyorsunuz, öyle mi?" diye sordu Mapes ve garip bir gerginlikle bekledi.</p>

  <p class="heading">"Bene Gesseritlerin ilk öğrendiği şey dillerdir," dedi Jessica. "Bhotani CM, Çakobsa'yı, bütün avlanma dillerini biliyorum"</p>

  <p class="heading">Mapes başıyla onayladı. "Aynen efsanenin söylediği gibi."</p>

  <p class="heading">Jessica, <i class="calibre2">Neden bu oyunu sürdürüyorum acaba?</i> diye düşündü. Ama Bene Gesserit yöntemleri dolambaçlı ve zorlayıcıydı.</p>

  <p class="heading">"Karanlık Şeyler'i ve Ana Tanrıça'nın yöntemlerini biliyorum," dedi Jessica. Mapes'in hareketlerindeki ve görünüşündeki daha açık işaretleri, küçük belirtileri okudu. "Miseces prejia," dedi Çakobsa dilinde. "Andral t're pera! Trada cik bus-cakri miseces perakri..."</p>

  <p class="heading">Mapes bir adım geriledi, kaçmaya hazırlanıyormuş gibi göründü</p>

  <p class="heading">"Çok şey biliyorum," dedi Jessica. "Çocuklar doğurduğunuzu, sevdiklerinizi kaybettiğinizi, korku içinde saklandığınızı, şiddet uyguladığınızı ve daha da fazla şiddet uygulayacağınızı biliyorum. Çok şey biliyorum."</p>

  <p class="heading">Mapes alçak bir sesle konuştu: "Sizi gücendirmek istemezdim Leydim."</p>

  <p class="heading">"Efsaneden bahsediyorsun ve yanıt arıyorsun," dedi Jessica. "Bulacağın yanıtlara dikkat et. Korsajının içinde bir silahla şiddete hazırlıklı olarak geldiğini biliyorum."</p>

  <p class="heading">"Leydim, ben..."</p>

  <p class="heading">"Küçük bir olasılıkla canımı alabilirsin," dedi Jessica "ama bunu yaparak, en vahşi korkularının bile hayal edemeyeceği kadar çok yıkıma neden olursun. Ölmekten daha kötü şeyler vardır, bütün bir halk için bile."</p>

  <p class="heading">"Leydim!" diye yalvardı Mapes. Dizlerinin üzerine çökecek gibi görünüyordu. "Silah <i class="calibre2">size</i> bir hediye olarak gönderildi; eğer O olduğunuz anlaşılırsa."</p>

  <p class="heading">"Ve beni öldürecek alet olarak; eğer aksi anlaşılırsa," dedi Jessica. Bene Gesserit eğitimi almış olanları dövüşte dehşet verici hale getiren o rahat görünüş içinde bekledi.</p>

  <p class="heading"><i class="calibre2">Şimdi göreceğiz bakalım karar hangi yönde olacak,</i> diye düşündü.</p>

  <p class="heading">Mapes yavaşça elini elbisesinin boynuna uzattı ve koyu renkli bir kın çıkardı. Derin parmak yerleri olan siyah bir sap kından dışarı taşmıştı. Bir eliyle kını, diğer eliyle sapı tuttu; sütbeyaz bir bıçak çıkarıp havaya kaldırdı. Bıçak kendinden bir ışıkla parlıyor ve ışıldıyor gibi görünüyordu. Bir kincal gibi iki tarafı da keskindi ve bıçak yaklaşık yirmi santimetre uzunluğundaydı.</p>

  <p class="heading">"Bunun ne olduğunu biliyor musunuz Leydim?" diye sordu Mapes.</p>

  <p class="heading">Jessica bunun yalnızca tek bir şey olabileceğini biliyordu, Arrakis'in efsanevi "hançer-i figan"ı, asla gezegen dışına çıkarılmamış, yalnızca söylenti ve ilkel dedikodularla tanınan bıçak.</p>

  <p class="heading">"Bu bir hançer-i figan," dedi.</p>

  <p class="heading">"Bu kadar hafife almayın," dedi Mapes. "Anlamını biliyor musunuz?"</p>

  <p class="heading">Ve Jessica şöyle düşündü: <i class="calibre2">Bu sorunun gizli bir anlamı vardı. İşte, bu Fremen’in hizmetime girmesinin nedeni bu soruyu sormak. Yanıtım şiddeti çabuklaştıracak ya da... ne? Benden bir yanıt istiyor; bir hançerin anlamını. Kadının adı Çakobsa dilinde Shadout. Hançer, Çakobsa'da "Ölüm Yaratan"dır. Yerinde duramamaya başladı. Hemen yanıt vermeliyim. Gecikme de yanlış yanıt kadar tehlikeli.</i></p>

  <p class="heading">Jessica: "Bu bir yaratan..."</p>

  <p class="heading">"Ayyy!" diye feryat etti Mapes. Bu hem kederin hem de sevincin sesiydi. Kadın öyle şiddetle titriyordu ki, hançerin ağzı odanın dört bir yanında parlak yansımalara neden oluyordu Jessica harekete hazır, bekliyordu. Hançerin bir <i class="calibre2">ölüm yaratan</i> olduğunu söylemeyi ve ardından antik sözcüğü eklemeyi planlamıştı; ama şimdi en sıradan kas seyirmesinin anlamını ortaya çıkaran bütün o derin uyanıklık eğitimi ve her bir duyusu onu uyarıyordu.</p>

  <p class="heading">Anahtar sözcük buydu..<i class="calibre2">. yaratan.</i></p>

  <p class="heading"><i class="calibre2">Yaratan? Yaratan.</i></p>

  <p class="heading">Mapes, bıçağı hala kullanmaya hazırmış gibi tutuyordu.</p>

  <p class="heading">Jessica, "Ana Tanrıça'nın gizemlerini bilen ben, Yaratan'ı bilmiyor olabilir miyim sandın?" dedi.</p>

  <p class="heading">Mapes hançeri indirdi. "Leydim, insan bu kadar zaman kehanetle yaşayınca, açıklama anı sarsıcı oluyor."</p>

  <p class="heading">Jessica kehaneti düşündü... Şeria ve bütün törensel kehanet; Koruyucu Misyon'un, uzun yüzyıllar önce buraya bırakılan Bene Gesserit'i… hiç şüphesiz öleli çok olmuştu ama amacı başarıya ulaşmıştı; bir Bene Gesserit'in ihtiyaç duyacağı gün için bu insanların içine atılan koruyucu efsaneler tohumu.</p>

  <p class="heading">Evet, o gün gelmişti.</p>

  <p class="heading">Mapes hançeri kınına soktu. "Bu kararsız bir bıçak Leydim. Bunu yanınızda tutun. Bir haftadan fazla tenden uzak kalırsa parçalanmaya başlar. Bu, şeyh-huludun dişi, yaşadığınız sürece sizin."</p>

  <p class="heading">Jessica sağ elini uzattı, bir kumar oynadı: "Mapes, bıçağı can dökmeden kınına soktun"</p>

  <p class="heading">Nefesi kesilen Mapes, kınına soktuğu bıçağı Jessica'nın eline bıraktı, kahverengi korsajını yırtarcasına açtı, "Yaşam suyumu alın!" diye feryat etti.</p>

  <p class="heading">Jessica bıçağı kınından çekti. Nasıl da parıldıyordu! Ucunu Mapes'e doğrulttu, ölüm paniğinden daha büyük bir korkunun kadını sardığını gördü. <i class="calibre2">Ucunda zehir mi var acaba?</i> diye düşündü Jessica. Ucunu yukarı kaldırdığı bıçağın ağzıyla Mapes'in sol göğsünün üzerini hafifçe çizdi. Yoğun bir şekilde akmaya başlayan kan hemen durdu. <i class="calibre2">Aşırı hızlı pıhtılaşma,</i> diye düşündü Jessica. <i class="calibre2">Nem tutucu bir mutasyon mu?</i></p>

  <p class="heading">Bıçağı kınına soktu, "Düğmelerini ilikle Mapes," dedi.</p>

  <p class="heading">Mapes titreyerek itaat etti. Akı olmayan gözler Jessica'ya dikilmişti. "Sen bizimsin" diye mırıldandı. "Sen O'sun."</p>

  <p class="heading">Girişten bir başka yük boşaltma sesi geldi. Mapes kınına sokulmuş hançeri hızla kapıp Jessica'nın korsajının içine sakladı. "Bu hançeri gören arındırılmalı ya da katledilmeli" diye homurdandı. "Bunu <i class="calibre2">biliyorsunuz</i> Leydim!"</p>

  <p class="heading"><i class="calibre2">Artık biliyorum,</i> diye düşündü Jessica.</p>

  <p class="heading">Kargo taşıyıcıları Büyük Salon'a girmeden gittiler.</p>

  <p class="heading">Mapes sakinleşti ve "Bir hançer-i figanı görüp de arındırılmayan Arrakis'ten canlı ayrılamaz. Bunu asla unutmayın Leydim. Size bir hançer-i figan emanet edildi." Derin bir nefes aldı. "Artık iş olacağına varmalı. Aceleye getirilemez." Çevrelerindeki yığılmış kutulara ve istiflenmiş eşyalara bir göz attı. "Ve burada geçireceğimiz zaman süresince yapılacak bir sürü iş var."</p>

  <p class="heading">Jessica duraksadı. <i class="calibre2">"İş olacağına varmalı."</i> Bu Koruyucu Misyon'un büyülü sözler stoğundan kendine özgü bir deyişti:</p>

  <p class="heading"><i class="calibre2">Başrahibe’nin sizi özgür kılmak için gelişi.</i></p>

  <p class="heading"><i class="calibre2">Ama ben bir Başrahibe değilim,</i> diye düşündü Jessica. Ve ardından: <i class="calibre2">Ana Tanrıça! Buraya</i> onun <i class="calibre2">tohumlarını atmışlar! Burası korkunç bir yer olmalı!</i></p>

  <p class="heading">Mapes sıradan bir ses tonuyla, "Önce ne yapmamı istersiniz Leydim?" dedi.</p>

  <p class="heading">İçgüdüsü, Jessica'yı aynı şekilde kayıtsız bir ses tonuyla karşılık vermesi için uyardı. "Yaşlı Dük'ün şuradaki tablosu, yemek salonunun bir tarafına asılacak. Boğa kafası ise tablonun karşısındaki duvara."</p>

  <p class="heading">Mapes boğa kafasının yanına gitti. "Böyle bir kafayı taşıdığına göre çok büyük bir hayvan olmalı," dedi ve eğildi. "Önce bunu temizlemem gerekecek, değil mi Leydim?"</p>

  <p class="heading">"Hayır."</p>

  <p class="heading">"Ama boynuzlarının üstünde kir birikmiş."</p>

  <p class="heading">"O kir değil Mapes. Dük'ümüzün babasının kanı. Hayvan, Yaşlı Dük'ü öldürdükten birkaç saat sonra, bu boynuzların üstüne saydam bir sabitleyici sıkıldı."</p>

  <p class="heading">Mapes doğruldu ve "Haa, tamam!" dedi.</p>

  <p class="heading">"Sadece kan," dedi Jessica. "Üzerinde kurumuş kan. Şimdi bunları asmak için yardım getir. Bu hayvani şeyler çok ağırdır."</p>

  <p class="heading">"Kanın beni rahatsız ettiğini mi sandınız?" diye sordu Mapes. "Ben çöle aitim ve çok kan gördüm."</p>

  <p class="heading">"Ben... anlıyorum," dedi Jessica.</p>

  <p class="heading">"Ve bir kısmı kendi kanımdi," dedi Mapes. "Sizin o cılız çizikle akıttığınızdan daha fazla."</p>

  <p class="heading">"Daha derin kesmemi mi tercih ederdin?"</p>

  <p class="heading">"Yo hayır! Vücudun suyu, havaya fışkırtıp ziyan edilmeden de yeterince kıt. Doğrusunu yaptınız."</p>

  <p class="heading">Ve Jessica, sözlerden ve tavırlardan, "vücudun suyu” deyimindeki derin imaları yakaladı. Yine Arrakis'te suya verilen önemin baskısını algıladı.</p>

  <p class="heading">"Bu şirin şeylerden hangisini yemek salonunun hangi tarafına asayım, Leydim?" diye sordu Mapes.</p>

  <p class="heading"><i class="calibre2">Amma pratik şu Mapes,</i> diye düşündü Jessica. "Sen karar ver Mapes. Hiç fark etmez," dedi.</p>

  <p class="heading">"Nasıl isterseniz, Leydim." Mapes eğildi, boğa kafasını paket kağıtları ve sicimlerden temizlemeye başladı. "Yaşlı bir dükü öldürdün, öyle mi?" diye mırıldandı.</p>

  <p class="heading">"Sana yardım etmesi için bir taşıyıcı çağırayım mı? diye sordu Jessica.</p>

  <p class="heading">"Ben başa çıkarım Leydim."</p>

  <p class="heading"><i class="calibre2">Evet başa çıkar,</i> diye düşündü Jessica. <i class="calibre2">Bu Fremen yaratıklarında işte bu var; başa çıkma dürtüsü.</i></p>

  <p class="heading">Bir halkasını da burada şekillendirmiş olan Bene Gesserit planının uzun zincirini düşünen Jessica, korsajının altındaki hançer-i figanın soğuk kınını hissetti. Bu plan sayesinde ölümcül bir krizi atlatmıştı. "Aceleye getirilemez," demişti Mapes. Yine de buraya alelacele koşuşturmuşlardı; ve bu, Jessica'nın içini kötü bir şeyler olacağı hissiyle dolduruyordu. Ve ne Koruyucu Misyon'un tüm o hazırlıkları, ne de Hawat'ın bu kale gibi istiflenmiş kayalarla ilgili şüpheci denetimi bu duyguyu gideremiyordu.</p>

  <p class="heading">"Bunları asmayı bitirdiğinde, kutuları açmaya başla," dedi Jessica. "Girişteki kargo işçilerinden birinde bütün anahtarlar var ve neyin nereye konulacağını biliyor. Anahtarları ve listeyi ondan al. Soracağın herhangi bir şey olursa, güney kanadında olacağım"</p>

  <p class="heading">"Emredersiniz, Leydim," dedi Mapes.</p>

  <p class="heading">Jessica arkasını dönerken düşündü: <i class="calibre2">Hawat bu konutu güvenli bulmuş olabilir; ama burada yanlış olan bir şeyler var. Hissedebiliyorum.</i></p>

  <p class="heading">Oğlunu acilen görme ihtiyacı Jessica'yı sardı. Yemek salonuna ve aile kanatlarına giden geçide açılan kemerli antreye doğru yürümeye başladı. Gittikçe hızlanarak yürüyordu, sonunda neredeyse koşmaya başladı.</p>

  <p class="heading">Mapes, boğa kafasındaki paket kağıtlarını temizlemeye ara verdi ve uzaklaşan kadının arkasından baktı. "Bu kesinlikle O," diye mırıldandı. "Zavallı."</p>
</body>
</html>
