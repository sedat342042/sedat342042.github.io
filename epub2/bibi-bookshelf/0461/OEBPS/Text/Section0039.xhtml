<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Dune Çöl Gezegeni</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <p class="heading"><i class="calibre2"><br class="calibre" /></i></p>

  <p class="heading"><i class="calibre2">İnsanın bilinçaltının derinliklerinde, bir anlam ifade eden,</i> <i class="calibre2">mantıklı bir kainata duyulan yaygın bir ihtiyaç vardır. Lâkin</i> <i class="calibre2">hakiki kainat daima mantığın bir adım ötesindedir.</i></p>

  <p class="heading3">- Prenses Irulan'ın yazdığı "Muad'Dib'in Vecizeleri"nden</p>

  <p class="heading"><span class="calibre5"><br class="calibre" /></span></p>

  <p class="heading"><i class="calibre2">Birçok Büyük Ev yöneticisiyle karşılıklı oturdum ama bundan daha iğrenç ve tehlikeli bir domuz hiç görmemiştim,</i> dedi Thufir Hawat kendi kendine.</p>

  <p class="heading">"Benimle açık açık konuşabilirsin, Hawat," diye gürledi Baron. Süspansörlü koltuğunda arkasına yaslandı, yağ katlarının arasındaki gözleriyle Hawat'a delici bakışlar savurdu.</p>

  <p class="heading">Yaşlı Mentat, kendisiyle Baron Vladimir Harkonnen arasında duran masaya baktı, masanın dokusunun ne kadar muhteşem olduğunu fark etti. Bu bile Baron'u değerlendirirken göz önünde bulundurulması gereken bir faktördü; tıpkı bu özel konferans odasının kırmızı duvarları ve daha ağır bir misk kokusunu gizleyen havadaki hafif, tatlı ot kokusu gibi.</p>

  <p class="heading">"Rabban'a o uyarıyı göndermemi sağlaman boşuna değildi," dedi Baron.</p>

  <p class="heading">Hawat'in kayış gibi olmuş yaşlı suratındaki kayıtsızlık değişmedi ve duyduğu tiksintiyi hiçbir şekilde ele vermedi. "Birçok şeyden şüpheleniyorum, Efendim." dedi.</p>

  <p class="heading">"Evet. Imm, Salusa Secundus'la ilgili şüphelerinde Arrakis'in nasıl bir yer tuttuğunu öğrenmek istiyorum. Bana, İmparator'un, Arrakis'le kendi gizemli hapis gezegeni arasındaki benzerlikler yüzünden telaşlandığını söylemen yeterli değil. Bak, Rabbanı uyarmak için acele etmemin tek nedeni, kuryenin bu Heighliner'la gitmek zorunda olması. Sen hiçbir gecikme olamaz dedin. Kabul. Ama şimdi bir açıklama bekliyorum."</p>

  <p class="heading"><i class="calibre2">Lafı ağzında geveleyip duruyor,</i> diye düşündü Hawat. <i class="calibre2">Bir kaşını kaldırarak ya da bir el hareketiyle bana bir şey anlatabilen Leto gibi değil. Tek bir sözcüğü söyleyiş tarzıyla tüm bir cümleyi ifade eden Yaşlı Dük gibi de değil. Bu bir ahmak! Onu yok etmek insanlığa bir hizmet olur.</i></p>

  <p class="heading">"Bana tam ve eksiksiz bir açıklama yapmadan buradan ayrılmayacaksın," dedi Baron.</p>

  <p class="heading">"Salusa Secundus'tan çok sıradan bir şeymiş gibi bahsediyorsunuz," dedi Hawat.</p>

  <p class="heading">"Orası mahkumların gönderildiği bir sürgün yeri," dedi.</p>

  <p class="heading">Baron. "Galaksideki en berbat serseriler Salusa Secundus'a gönderilir. Başka ne bilmemiz gerekiyor?"</p>

  <p class="heading">"Hapis gezegenindeki koşullar hiçbir yerde olmadığı kadar acımasızdır," dedi Hawat. "Yeni gelen mahkumlar arasında ölüm oranının yüzde altmıştan yüksek olduğunu duydunuz. İmparator'un orada her çeşit baskıyı uyguladığını duydunuz. Tüm bunları duydunuz ve hiç soru sormadınız, ha?"</p>

  <p class="heading">"İmparator, hapishanesinin Büyük Evler tarafından incelenmesine izin vermez," diye homurdandı Baron, "Ama o da benim zindanlarımı görmedi."</p>

  <p class="heading">"Ve Salusa Secundus'u merak etmek ise... ı-ıhh..." Hawat kemikli parmaklarından birini dudaklarına götürdü, "...engellenir."</p>

  <p class="heading">"Demek, orada yapmak zorunda kaldığı bazı şeylerle pek gurur duymuyor!"</p>

  <p class="heading">Hawat'ın dudaklarına belli belirsiz bir gülümseme değdi geçti. Baron'a bakarken, ışıtübün ışığında gözleri parladı. "İmparator'un Sardokarlarını nereden bulduğunu hiç merak etmediniz mi?"</p>

  <p class="heading">Baron dolgun dudaklarını büzdü. Yüz hatları dudağını sarkıtmış bir bebeğe benzedi, huysuz bir ses tonuyla konuştu: "Niye... asker topluyor... yani, devşirmeleri varken ve askere..."</p>

  <p class="heading">"Hah!" dedi Hawat sertçe. "Sardokarların kahramanlıkları hakkında duyduğunuz hikayeler söylenti değil, öyle değil mi? Bunları, Sardokarlara karşı savaşıp da sağ kalabilen birkaç kişi anlattı, öyle değil mi?"</p>

  <p class="heading">"Sardokarlar mükemmel savaşçılardır şüphesiz," dedi Baron. "Ama bence, benim lejyonlarım..."</p>

  <p class="heading">"Onların yanında bir turist kafilesi gibi kalırlar!" diye terslendi Hawat. "İmparator'un, Atreides Evi'ne neden düşman olduğunu bilmediğimi mi sanıyorsunuz?"</p>

  <p class="heading">"Bu senin yorumuna açık bir konu değil," diye uyardı Baron.</p>

  <p class="heading"><i class="calibre2">Bu konuda İmparator'u harekete geçirenin ne olduğunu</i> <i class="calibre2">onun bile bilmemesi mümkün mü acaba?</i> diye sordu Hawat kendi kendine.</p>

  <p class="heading">"Beni hangi iş için kiraladıysanız o işle ilgili her alan benim yorumuma açıktır," dedi Hawat. "Ben bir Mentat'ım. Bir Mentat’ın bilgi alma ve hesaplama yollarını tıkamamalısınız."</p>

  <p class="heading">Baron uzun bir süre gözlerini ona dikti ve sonra şöyle dedi: "Ne söylemen gerekiyorsa söyle, Mentat."</p>

  <p class="heading">"İmparator Padişah, Atreides Evi'ne düşman oldu; çünkü Dük'ün Başsavaşçıları Gurney Halleck ve Duncan Idaho, Sardokarlar kadar iyi olan savaşçı bir birlik, <i class="calibre2">küçük</i> bir savaşçı birlik eğitmişlerdi. Hatta bazıları onlardan daha iyiydi. Dük birliğini büyütebilecek ve her parçasını İmparator'un birlikleri kadar güçlü kılabilecek durumdaydı."</p>

  <p class="heading">Baron bu açıklamayı kafasında tarttı, ardından: "Arrakis'in bununla ne ilgisi var?" diye sordu.</p>

  <p class="heading">"Arrakis, en acımasız sağ kalma eğitiminden geçmiş askerler sağlayan bir kaynak."</p>

  <p class="heading">Baron başını iki yana salladı. "Fremenleri kastediyor olamazsın, öyle değil mi?"</p>

  <p class="heading">"Fremenleri kastediyorum."</p>

  <p class="heading">"Pöh! O halde neden Rabban'ı uyarıyoruz ki? Sardokarların soykırımı ve Rabban'ın zulmünden sonra bir avuçtan fazla Fremen kalmış olamaz."</p>

  <p class="heading">Hawat sessizce bakmaya devam etti.</p>

  <p class="heading">"Bir avuçtan fazla olamazlar," diye tekrarladı Baron, "Rabban sırf geçen sene altı bin Fremen öldürdü!"</p>

  <p class="heading">Hawat hala ona bakıyordu.</p>

  <p class="heading">"Ve bir önceki yıl dokuz bin," dedi Baron. "Sardokarlar da gitmeden önce en az yirmi bin tanesinin hesabını görmüş olmalı."</p>

  <p class="heading">"Son iki yılda Rabban'ın birliğinin kayıpları ne kadar?" diye sordu Hawat.</p>

  <p class="heading">Baron gerdanını ovuşturdu. "Şey, tabii, oldukça yoğun biri şekilde asker topluyordu. Ajanları oldukça büyük vaatlerde bulunuyor ve..."</p>

  <p class="heading">"Yuvarlak hesap otuz bin diyebilir miyiz?" diye sordu Hawat.</p>

  <p class="heading">"Bu birazcık yüksek gibi," dedi Baron.</p>

  <p class="heading">"Bilakis," dedi Hawat. "Rabban'ın raporlarının satır aralarını ben de sizin kadar okuyabiliyorum. Ve ajanlarımızdan bana gelen raporları siz de mutlaka anlamışsınızdır."</p>

  <p class="heading">"Arrakis zalim bir gezegen," dedi Baron. "Fırtınaların yol açtığı kayıplar..."</p>

  <p class="heading">"Bu sayıya fırtınanın kaç kişi eklediğini ikimiz de biliyoruz," dedi Hawat.</p>

  <p class="heading">"Ne olmuş otuz bin kişi kaybettiyse?" diye sordu Baron ve yüzüne kan hücum etti.</p>

  <p class="heading">"Sizin hesabınıza göre," dedi Hawat, "iki yılda on beş bin kişi öldürürken, bu sayının iki katı kadar kayıp verdi. Sardokarların da yirmi bin kişi, belki de biraz daha fazlasını öldürdüğünü söylediniz. Arrakis'ten dönüşleri için hazırlanan nakliye manifestolarını gördüm. Eğer yirmi bin kişi öldürmüşlerse, onların kaybı nerdeyse bire beş oranında. Neden bu sayılarla yüzleşmiyor ve ne ifade ettiklerini anlamıyorsunuz?"</p>

  <p class="heading">Baron buz gibi bir ahenkle konuştu: "Bu senin işin, Mentat. Ne ifade ediyorlar?"</p>

  <p class="heading">"Duncan Idaho'nun gittiği siyeçte kaç kişi olduğunu size söylemiştim," dedi Hawat. "Her şey uyuyor. Eğer bu siyeç topluluklarından sadece iki yüz elli tane varsa, nüfusları beş milyon civarında olmalı. Benim tahminime göre bu topluluklardan en az bunun iki katı kadar var. Böyle bir gezegende nüfus dağınık olur."</p>

  <p class="heading">"On milyon mu?"</p>

  <p class="heading">Baron'un gerdanı şaşkınlıkla titreşti.</p>

  <p class="heading">"En azından."</p>

  <p class="heading">Baron dolgun dudaklarını büzdü. Boncuk gibi gözlerini kırpmadan Hawat'a baktı. <i class="calibre2">Bu gerçek Mentat hesaplaması mı acaba?</i> diye düşündü. <i class="calibre2">Nasıl böyle bir şey olur da kimse şüphelenmez?</i></p>

  <p class="heading">"Doğum oranlarının artış miktarını bile etkili bir şekilde düşüremedik," dedi Hawat. "Biz sadece daha az başarılı örneklerini ayıkladık, güçlü olanları daha da güçlenmeleri için bıraktık... tıpkı Salusa Secundus'taki gibi."</p>

  <p class="heading">"Salusa Secundus!" diye bağırdı Baron. "İmparator'un hapis gezegeniyle bunun ne ilgisi var?"</p>

  <p class="heading">"Salusa Secundus'ta sağ kalan biri diğerlerinin çoğundan daha dayanıklı olmaya başlar," dedi Hawat. "Buna en iyi askeri eğitim de eklendiği zaman..."</p>

  <p class="heading">"Saçmalık! Senin iddiana göre, yeğenimin onlara yaptığı bu zulümden sonra, <i class="calibre2">ben</i> Fremenlerin arasından asker toplayabilirim."</p>

  <p class="heading">Hawat yumuşak bir sesle konuştu: "Siz kendi birliklerinize hiç zulmetmiyor musunuz?"</p>

  <p class="heading">"Şey... ben... ama..."</p>

  <p class="heading">"Zulüm göreceli bir şeydir," dedi Hawat. "Sizin savaşçılarınız çevrelerindeki savaşçılardan çok daha iyiler, değil mi? Baron'un askeri olmanın alternatifinin hoş bir şey olmadığını görüyorlar, değil mi?"</p>

  <p class="heading">Sessiz kalan Baron'un gözleri dalmıştı. Olasılıklar... Yoksa Rabban bilmeden Harkonnen Evi'ne en güçlü silahı mı sağlamıştı?</p>

  <p class="heading">Hemen ardından şöyle dedi: "Bu askerlerin sadakatinden nasıl emin olabilirsin?"</p>

  <p class="heading">"Onları, müfrezeden büyük olmayan küçük gruplar halinde alırdım," dedi Hawat. "Bu zulmün etkisinden çıkarır ve alt yapılarını anlayan, tercihen onlarla aynı zulmü yaşamış insanlardan oluşan eğitici bir kadroyla birlikte izole ederdim. Ondan sonra da, gezegenlerinin kendileri gibi üstün canlılar üreten gizli bir eğitim alanı olduğu sırrını kulaklarına fısıldayıp onları dolduruşa getirirdim. Ve bütün bunlar olup biterken, onlara böyle üstün canlıların neler kazanabileceğini gösterirdim, zengin bir yaşam, güzel kadınlar, şık konaklar... ne isterlerse."</p>

  <p class="heading">Baron başını onaylarcasına sallamaya başladı. "Sardokarların kendi yurtlarında yaşadıkları gibi."</p>

  <p class="heading">"Askerler, zamanla, Salusa Secundus gibi bir yerin onları… seçkinleri ürettiği için mazur görülebileceğine inanmaya başlarlar. En sıradan Sardokar askeri, birçok açıdan bir Büyük Ev'in herhangi bir üyesinin yaşamı kadar haşmetli bir yaşam sürer."</p>

  <p class="heading">"Olağanüstü bir fikir!" diye fısıldadı Baron.</p>

  <p class="heading">"Benim şüphelerimi paylaşmaya başladınız," dedi Hawat.</p>

  <p class="heading">"Böyle bir şey nerede başladı?" diye sordu Baron.</p>

  <p class="heading">"Ha, evet: Corrino Evi nereden geldi? İmparator ilk mahkum gruplarını göndermeden önce Salusa Secundus'ta kimse var mıydı? Anne tarafından kuzen olan Dük Leto bile bunu asla kesin olarak bilemedi. Böyle sorular sorulması engellenirdi."</p>

  <p class="heading">Baron'un gözleri düşünceyle donuklaştı. "Evet, çok dikkatlice korunmuş bir sır. Her aracı kullanarak..."</p>

  <p class="heading">"Hem orada gizleyecek ne var ki?" diye sordu Hawat. "İmparator Padişah'ın bir hapis gezegeni olması mı? Bunu herkes biliyor. Onun..."</p>

  <p class="heading">"Kont Fenring!" dedi Baron pat diye.</p>

  <p class="heading">Konuşmayı kesen Hawat, şaşkınlık içinde kaşlarını çatarak Baron'u inceledi: "Ne olmuş Kont Fenring'e?"</p>

  <p class="heading">"Birkaç yıl önce yeğenimin doğum gününde," dedi Baron. "Şu İmparatorluk züppesi Kont Fenring, resmi gözlemci olarak ve... ımm, imparatorla aramda bir iş anlaşmasını sonuçlandırmak için geldi."</p>

  <p class="heading">"Eee?"</p>

  <p class="heading">"Ben... ımm, konuşurken, sanırım Arrakis'i bir hapis gezegeni haline getirmekle ilgili bir şeyler söyledim. Fenring..."</p>

  <p class="heading">"Tam olarak ne söylediniz?" diye sordu Hawat.</p>

  <p class="heading">"Tam olarak mı? Bu uzun bir zaman önceydi ve..."</p>

  <p class="heading">"Efendim Baron, hizmetlerimden en iyi şekilde yararlanmak istiyorsanız, bana yeterli bilgi vermelisiniz. Bu konuşma kaydedilmedi mi?"</p>

  <p class="heading">Kızgınlıktan Baron'un yüzüne kan hücum etti. "Sen de Piter kadar kötüsün! Hiç hoşlanmam böyle..."</p>

  <p class="heading">"Piter artık yanınızda değil, Efendim," dedi Hawat. "Hazır laf açılmışken, Piter’ın başına <i class="calibre2">ne</i> gelmişti?"</p>

  <p class="heading">"Benimle fazla içli dışlı olmuştu, benden çok şey istemeye başlamıştı."</p>

  <p class="heading">"Yararlı bir adamı ziyan etmeyeceğinize dair beni ikna etmiştiniz," dedi Hawat. "Tehditler savurup kaçamak cevaplar vererek beni ziyan mı edeceksiniz? Kont Fenring'e ne söylediğinizden bahsediyorduk."</p>

  <p class="heading">Baron'un yüzü yavaş yavaş sakinleşti. <i class="calibre2">Zamanı gelince,</i> diye düşündü. <i class="calibre2">Bana karşı tavrını hatırlayacağım. Evet Hatırlayacağım.</i></p>

  <p class="heading">"Bir dakika," dedi Baron ve büyük salondaki konuşmayı düşündü. Durdukları sessizlik konisini gözünün önüne getirmesi işe yaradı.</p>

  <p class="heading">"Şöyle bir şeyler söylemiştim," dedi Baron. "‘İmparator, belli sayıda ölümün her zaman işin bir parçası olduğunu bilir. İş gücü kayıplarımızdan bahsediyordum. Sonra Arrakis sorununa başka bir çözüm düşünmekle ilgili bir şeyler söyledim ve İmparator'un hapis gezegeninin onu taklit etmek için bana ilham verdiğini söyledim."</p>

  <p class="heading">"Cadı soyu!" dedi Hawat sertçe. "Fenring ne dedi?"</p>

  <p class="heading">"İşte o zaman beni seninle ilgili sorguya çekmeye başladı."</p>

  <p class="heading">Hawat arkasına yaslanıp düşünceli bir şekilde gözlerini kapadı. "Demek bu yüzden Arrakis'le ilgilenmeye başladılar," dedi. "Neyse, olan olmuş." Gözlerini açtı. "Şimdiye kadar Arrakis'in her yerine casuslarını yerleştirmişlerdir. İki yıl!"</p>

  <p class="heading">"Ama benim masum önerim kesinlikle..."</p>

  <p class="heading">"Bir İmparator'un gözünde hiçbir şey masum değildir! Rabban'a ne talimat verdiniz?"</p>

  <p class="heading">"Sadece, Arrakis'e bizden korkmayı öğretecekti."</p>

  <p class="heading">Hawat başını iki yana salladı. "Şimdi iki seçeneğiniz var, Baron. Ya yerlileri öldürüp onları kırıp geçirirsiniz ya da..."</p>

  <p class="heading">"Bir iş gücünü olduğu gibi ziyan mı edeyim?"</p>

  <p class="heading">"İmparator'un hala arkasına takabildiği şu Büyük Evler'le buraya gelip Giedi Prime'ı kabak gibi oymasını mı tercih ederdiniz?"</p>

  <p class="heading">Baron, Mentat'ını inceledi, ardından: "Bunu yapmaya kalkışamaz!"</p>

  <p class="heading">"Kalkışamaz mı?"</p>

  <p class="heading">Baron'un dudakları titredi. "Alternatifin nedir?"</p>

  <p class="heading">"Sevgili yeğeniniz Rabban'a sırt çevirin."</p>

  <p class="heading">"Sırt çev..." Baron susup gözlerini Hawat'a dikti.</p>

  <p class="heading">"Ona ne birlik gönderin ne de herhangi bir şekilde yardım. Arrakis'te işleri nasıl berbat bir şekilde yürüttüğünü duyduğunuzu ve en kısa sürede bunu düzeltmeye yönelik önlemler almayı plandığınızı bildirmek dışında mesajlarına yanıt vermeyin. Mesajlarınızdan bazılarının İmparatorluk casuslarının eline geçmesini ayarlarım."</p>

  <p class="heading">"Peki ya bahar ne olacak, kazançlar.</p>

  <p class="heading">"Kârdan Baronluk payınızı talep edin ama taleplerinizin şekli konusunda dikkatli olun. Rabban'dan sabit tutarlar isteyin. Biz..."</p>

  <p class="heading">Baron ellerini avuçları yukarı gelecek şekilde çevirdi. "Ama nasıl emin olabiliriz ki o sinsi yeğenimin..."</p>

  <p class="heading">"Arrakis'te hala casuslarımız var. Rabban'a koyduğunuz bahar kotalarını karşılamasını yoksa görevden alınacağını söyleyin."</p>

  <p class="heading">"Ben yeğenimi tanırım," dedi Baron. "Bu yalnızca onun halka daha fazla zulmetmesine yol açacaktır."</p>

  <p class="heading">"Tabii ki öyle olacak!" dedi Hawat sertçe. "Bunun şu anda kesilmesini istemiyorsunuz! Siz sadece kendi ellerinizin temiz kalmasını istiyorsunuz. Bırakın Rabban sizin için Salusa Secundus'unuzu yaratsın. Ona mahkum göndermeye bile gerek yok. Gereken nüfusa sahip. Eğer Rabban bahar kotanızı karşılamak için halkını çalışmaya zorlarsa, o zaman İmparator'un şüphelenip başka bir sebep aramasına gerek kalmayacaktır. Bu, gezegene işkence çektirmek için yeterli bir sebep. Ve siz Baron, herhangi bir söz ya da hareketle bunun için başka bir sebep olduğunu belli etmeyeceksiniz."</p>

  <p class="heading">Baron, ses tonundaki şakayla karışık hayranlığı engelleyemedi. "Ay, Hawat, çok üçkağıtçısın. Peki Arrakis'e gidip Rabban'ın hazırladığı şeyden nasıl yararlanacağız?"</p>

  <p class="heading">"En basiti bu, Baron. Her yıl kotayı biraz artırırsanız, yakında orada bir çıban başı oluşur. Üretim düşer. Rabban'ı görevden alıp... karışıklığı düzeltmek için kendiniz başa geçersiniz."</p>

  <p class="heading">"Uyar," dedi Baron. "Ama bütün bunlardan bıktım usandım. Arrakis'i benim için ele geçirecek başka birini hazırlıyorum"</p>

  <p class="heading">Hawat karşısındaki toparlak suratı incedi. Yaşlı asker-casus başını onaylarcasına yavaş yavaş sallamaya başladı. "Feyd-Rautha," dedi. "Demek şu andaki zulmün sebebi bu. Siz de çok üçkağıtçısınız, Baron. Belki de bu iki entrikayı birleştirebiliriz. Evet. Sizin Feyd-Rautha Arrakis'e gidip onların kurtarıcısı olabilir. Halkın gönlünü kazanabilir. Evet."</p>

  <p class="heading">Baron gülümsedi. Ve gülümserken kendi kendine sordu: <i class="calibre2">Peki bunun, Hawat’ın kişisel planıyla ne ilgisi var?</i></p>

  <p class="heading">Çıkmasına izin verildiğini anlayan Hawat, kalkıp kırmızı duvarlı odadan ayrıldı. Yürürken, Arrakis'le ilgili hesaplamaların hepsinde ortaya çıkan rahatsız edici bilinmeyenleri bastıramıyordu. Kaçakçıların arasında saklanan Gurney Halleck'in bildirdiği şu yeni dinsel lider, şu Muad'Dib.</p>

  <p class="heading"><i class="calibre2">Belki de Baron’a, bırakın bu din istediği yerde, tava ve graben halkları arasında bile gelişsin dememeliydim,</i> diye düşündü kendi kendine. <i class="calibre2">Ama baskının dinlerin gelişmesine neden olduğu bilinen bir şeydir.</i></p>

  <p class="heading">Ve Halleck'in Fremen savaş taktikleriyle ilgili raporlarını düşündü. Bu taktikler Halleck'i hatırlatıyordu... ve Idaho'yu... ve hatta Hawat'ı.</p>

  <p class="heading"><i class="calibre2">Idaho kurtuldu mu acaba?</i> diye sordu kendi kendine.</p>

  <p class="heading">Ama bu boş bir soruydu. Henüz kendine Paul'ün kurtulup kurtulamadığını sormamıştı. Baron'un bütün Atreideslerin öldüğüne inandığını biliyordu. Baron, Bene Gesserit cadısının kendi silahı olduğunu itiraf etmişti. Ve bu tek bir anlama gelebilirdi; hepsinin sonu... kadının öz oğlunun bile.</p>

  <p class="heading"><i class="calibre2">Kadının Atreideslere karşı ne zehirli bir nefreti varmış,</i> diye düşündü. <i class="calibre2">Benim bu Baron’a karşı duyduğum nefret gibi bir şey. Benim darbem de onunki kadar kesin ve mükemmel olacak mı?</i></p>
</body>
</html>
