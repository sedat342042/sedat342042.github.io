<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Dune Çöl Gezegeni</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <p class="heading"><i class="calibre2"><br class="calibre" /></i></p>

  <p class="heading"><i class="calibre2">Elleri kımıldar, dudakları kımıldar...</i></p>

  <p class="heading"><i class="calibre2">Sözlerinden fikirler taşar,</i></p>

  <p class="heading"><i class="calibre2">Ve esir eder gözleri!</i></p>

  <p class="heading"><i class="calibre2">O bir Eşsizlik abidesi</i></p>

  <p class="heading3">- Prenses Irulan’ın yazdığı "Muad'Dib'i Anlamak"tan tasvir</p>

  <p class="heading"><br class="calibre" /></p>

  <p class="heading">Mağaranın uzaktaki yüksek kısımlarında duran fosfor tüpleri, içerdeki kalabalığın üstüne solgun bir ışık saçıyor, kayaların kuşattığı bu mekanın ne kadar büyük olduğunu belli ediyordu... Jessica buranın Bene Gesserit okulundaki Toplantı Salonu'ndan bile büyük olduğunu fark etti. Stilgar'la birlikte durduğu platformun altında beş binden fazla insan toplandığını tahmin etti.</p>

  <p class="heading">Ve daha da gelenler vardı.</p>

  <p class="heading">Hava insanların uğultusuyla doluydu.</p>

  <p class="heading">"Oğlun dinlendiği yerden çağrıldı, Sayyadina," dedi Stilgar. "Kararını paylaşmasını ister misin?"</p>

  <p class="heading">"Kararımı değiştirebilir mi?"</p>

  <p class="heading">"Tabii ki, konuştuğun hava kendi ciğerlerinden gelir ama..."</p>

  <p class="heading">"Kararım geçerli," dedi Jessica.</p>

  <p class="heading">Ama kuşkuları vardı, tehlikeli bir yoldan geri dönmek için Paul'ü bir mazeret olarak kullanmalı mıydım acaba diye düşünüyordu. Bir de düşünmesi gereken doğmamış bir kız vardı. Annenin vücudunu tehlikeye atan şey kızın vücudunu da tehlikeye atardı.</p>

  <p class="heading">Dürülmüş halılar taşıyan adamlar, sırtlandıkları ağırlığın altında homurdanarak geliyordu. Yükler platformun zeminine bırakıldıkça toz kalkıyordu.</p>

  <p class="heading">Stilgar, Jessica'nın koluna girdi, onu geriye, platformun arka sınırını oluşturan akustik boynuza doğru götürdü. Boynuzun içinde bulunan bank şeklindeki bir kayayı gösterdi. "Başrahibe buraya oturacak ama o gelinceye kadar oturup dinlenebilirsin."</p>

  <p class="heading">"Ayakta durmayı tercih ederim," dedi Jessica.</p>

  <p class="heading">Halıları açıp platforma yayan adamları izledi, sonra kalabalığa doğru baktı. Kayalık zeminde şimdi en az on bin kişi vardı.</p>

  <p class="heading">Ve hala geliyorlardı.</p>

  <p class="heading">Biliyordu ki, dışarıda gün batımı çölü çoktan kızıla boyamıştı ama bu mağara salonda bitmez tükenmez bir alacakaranlık vardı; yaşamını tehlikeye atışını görmeye gelen insanlarla dolu uçsuz bucaksız bir grilik.</p>

  <p class="heading">Sağ tarafında kalabalığın arasından bir yol açıldı ve Paul'ün, yanında iki küçük oğlan çocuğuyla yaklaştığını gördü. Çocukların kendini beğenmiş, kasıntı bir havası vardı. Elleri hançerlerinde, kaşlarını çatmış, iki yandaki insan duvarına bakıyorlardı.</p>

  <p class="heading">"Jamis'in oğulları, artık Usul'un oğulları," dedi Stilgar. "Eskorttuk görevini pek ciddiye alıyorlar." Jessica'ya gülümsemeye çalıştı.</p>

  <p class="heading">Jessica kendisini neşelendirme çabasını fark etti ve buna şükran duydu ama zihnini karşı karşıya olduğu tehlikeden uzaklaştıramıyordu.</p>

  <p class="heading"><i class="calibre2">Bunu yapmaktan başka seçeneğim yok</i>, diye düşündü. <i class="calibre2">Eğer Fremenler arasındaki yerimizi sağlama almak istiyorsak hızlı hareket etmeliyiz.</i></p>

  <p class="heading">Paul çocukları aşağıda bırakarak platforma tırmandı. Annesinin önünde durdu, gözucuyla Stilgar'a bakıp tekrar Jessica'ya döndü. "Neler oluyor? Kurula çağrıldığımı sanıyordum."</p>

  <p class="heading">Stilgar sessizliği sağlamak için elini kaldırdı, sol tarafında kalabalığın içinde açılmış başka bir yolu işaret etti.</p>

  <p class="heading">Açılan geçitten Chani geliyordu, ince yüzünde kederin izleri vardı. Damıtıcı giysisini çıkarmıştı, üzerinde ince kollarını açıkta bırakan, önden açık, zarif, mavi bir giysi vardı. Sol koluna, omzunun hemen altına yeşil bir tülbent bağlamıştı.</p>

  <p class="heading"><i class="calibre2">Yas için yeşil,</i> diye düşündü Paul.</p>

  <p class="heading">Bu, Jamis'in oğullarının, onu koruyucu babaları olarak kabul ettikleri için yeşil giymediklerini söyleyerek dolaylı yoldan açıklamış oldukları bir gelenekti.</p>

  <p class="heading">"Sen Lisan-ül-Gayb mısın?" diye sormuşlardı. Ve Paul bu sözlerde cihadı algılamış, soruyu kendi sorduğu bir soruyla geçiştirmişti; böylece daha büyük olan Kaleff’in on yaşında olduğunu ve Geoff un öz oğlu olduğunu öğrenmişti. Küçük olan Orlop sekiz yaşındaydı ve Jamis'in öz oğluydu.</p>

  <p class="heading">İsteği üzerine meraklıları uzak tutup, ona düşüncelerini ve önsezi anılarını toparlaması ve cihadı önlemek üzere bir yol planlaması için zaman sağlayarak kendisini koruyan bu ikisiyle birlikte garip bir gün geçirmişti.</p>

  <p class="heading">Şimdi, mağara platformunda annesinin yanında durmuş kalabalığa bakarken, herhangi bir planın fanatik lejyonların vahşi akınlarını önleyip önleyemeyeceğini düşünüyordu.</p>

  <p class="heading">Platforma yaklaşan Chani'yi, dört kadının taşıdığı bir sedyede yatan başka bir kadın takip ediyordu.</p>

  <p class="heading">Jessica, Chani'nin yaklaşmasını umursamadan tüm dikkatini sedyedeki kadına yöneltti... bir kocakarı, sıkıca topuz yapılmış gri saçlarını ve ip gibi boynunu ortaya çıkaracak şekilde kapüşonu arkaya atılmış siyah bir cüppenin içinde kırış kırış olmuş ve porsumuş antik bir şey.</p>

  <p class="heading">Sedyeyi taşıyanlar yüklerini paltformun üstüne, yukarı çıkmadan nazikçe bıraktılar ve Chani yaşlı kadının ayağa kalkmasına yardım etti.</p>

  <p class="heading"><i class="calibre2">Demek Başrahibeleri bu,</i> diye düşündü Jessica.</p>

  <p class="heading">Siyah cüppenin içinde bir kürdan yığını gibi görünen yaşlı kadın, Jessica'ya doğru zar zor yürürken bütün ağırlığını vererek Chani'ye yaslanıyordu. Jessica'nın önünde durdu, boğuk bir sesle fısıldamaya başlamadan önce uzun uzun onu süzdü.</p>

  <p class="heading">"Demek o sensin." Yaşlı kafa ince boynunun üstünde sanki düşecekmiş gibi bir kez sallandı. "Shadout Mapes sana acımakta haklıymış."</p>

  <p class="heading">Jessica aşağılayıcı bir tavırla hızlı hızlı konuştu: "Hiç kimsenin merhametine ihtiyacım yok."</p>

  <p class="heading">"Göreceğiz bakalım," dedi yaşlı kadın boğuk bir sesle. Şaşırtıcı bir hızla kalabalığa döndü. "Söyle onlara, Stilgar."</p>

  <p class="heading">-Şart mı?" diye sordu adam.</p>

  <p class="heading">"Biz Mısr halkıyız," dedi yaşlı kadın çatlak bir sesle. "Sünni atalarımız Nilotic al-Ourouba'dan kaçtığından bu yana, bozgunu ve ölümü biliriz. Halkımız yok olmasın diye görevi gençler devralacak."</p>

  <p class="heading">Stilgar derin bir nefes aldı, iki adım öne çıktı.</p>

  <p class="heading">Jessica kalabalık mağaraya çöken sessizliği hissetti... şimdi yaklaşık yirmi bin kişi neredeyse hiç kıpırdamadan sessizce duruyordu. Bu, kendisini aniden küçülmüş gibi hissetmesine ve içinin ihtiyatla dolmasına neden oldu.</p>

  <p class="heading">"Bu gece, bize uzun zamandır barınak olan bu siyeçten ayrılmak ve güneye, çölün içine gitmek zorundayız," dedi Stilgar. Sesi, platformun arkasındaki akustik boynuzun verdiği güçle yankılanarak yukarı kalkmış yüzlere doğru gürledi.</p>

  <p class="heading">Ama kalabalık sessiz kaldı.</p>

  <p class="heading">"Başrahibe bana bir hacraya daha dayanamayacağını söyledi," dedi Stilgar. "Daha önce Başrahibe'miz olmadan yaşadık ama bu, yeni bir yurt arayan zor durumdaki insanlar için iyi bir şey değil."</p>

  <p class="heading">Bunun üzerine, kalabalık, fısıltılarla ve huzursuzluk akıntılarıyla dalgalanarak kıpırdandı.</p>

  <p class="heading">"Yine de bu başımıza gelmeyebilir," dedi Stilgar, "yeni Sayyadinamız Sihramiz Jessica, şimdi ayine girmeyi kabul etti. Başrahibe'mizin gücünü kaybetmeyelim diye bunu başarmayı deneyecek."</p>

  <p class="heading"><i class="calibre2">Sihramiz Jessica,</i> diye düşündü Jessica. Paul'ün soru dolu gözlerle kendisine baktığını ama etraflarında olup biten tüm bu acayiplikler karşısında ağzını açmadığını gördü.</p>

  <p class="heading"><i class="calibre2">Eğer bunu denerken ölürsem, ona ne olacak?</i> diye sordu Jessica kendi kendine. Kuşkuların yine zihnini doldurduğunu hissetti.</p>

  <p class="heading">Chani yaşlı Başrahibe'yi akustik boynuzun derinliklerinde duran bank şeklindeki kayaya götürüp Stilgar’ın yanına döndü</p>

  <p class="heading">"Sihramiz Jessica başarısız olursa yine de her şeyi kaybetmeyebiliriz," dedi Stilgar. "Liet'in kızı Chani, şimdi Sayyadina olarak kutsanacak." Bir adım yana çekildi.</p>

  <p class="heading">Akustik boynuzun derinliklerinden yaşlı kadının sesi onlara kadar geldi, kulak tırmalayan ve insanın içine işleyen güçlendirilmiş bir fısıltı: "Chani hacrasından döndü... Chani suları gördü."</p>

  <p class="heading">Kalabalıktan fısıltı halinde bir karşılık yükseldi: "O suları gördü."</p>

  <p class="heading">"Liet'in kızını Sayyadina olarak kutsuyorum," dedi yaşlı kadın boğuk bir sesle.</p>

  <p class="heading">"Kabul edildi," diye karşılık verdi kalabalık.</p>

  <p class="heading">Paul, töreni pek dinleyemiyordu; dikkati, annesi için söylenen şeye yoğunlaşmıştı.</p>

  <p class="heading"><i class="calibre2">Başarısız olursa?</i></p>

  <p class="heading">Döndü ve Başrahibe dediklerine baktı, kurumuş kocakarı hatlarını, gözlerinin dipsiz bucaksız mavi sabitliğini inceledi. Sanki bir esintide uçup gidecekmiş gibi görünüyordu ama kadında öyle bir şey vardı ki insana bir coriolis fırtınasının yolunda zarar görmeden dikilebileceğini düşündürüyordu. Onu, gom cabbar yolunda ıstırapla sınayan Başrahibe Gaius Helen Mohiam'dan hatırladığı güç aurasının aynısını taşıyordu.</p>

  <p class="heading">"Ben, sesi bir kitlenin sesi olan Başrahibe Ramallo, size; sesleniyorum," dedi yaşlı kadın. "Chani, Sayyadina olmaya; uygundur."</p>

  <p class="heading">"Uygundur," diye karşılık verdi kalabalık.</p>

  <p class="heading">Yaşlı kadın başıyla onaylayıp fısıldadı: "Ona gümüş semaları, altın çölle parlak kayalarını ve geleceğin yeşil alanlarını bahşediyorum. Bunları, Sayyadina Chani'ye bahşediyorum. Ve hepimizin hizmetkarı olduğunu unutmasın diye, Tohum Seremonisi'nde, hizmetçilere yaraşır işler ona düşüyor. Şeyh-hulud nasıl dilerse öyle olsun."</p>

  <p class="heading">Kahverengi kürdan gibi kolunu kaldırdı, aşağı bıraktı.</p>

  <p class="heading">Jessica, onu her türlü geri dönüşün ötesine sürükleyen bir akışla, törenin kendisine yaklaşmaya başladığını hissetti ve Paul'ün soru dolu yüzüne bir göz attı, ardından kendini zorlu sınav için hazırladı.</p>

  <p class="heading">"Su ustaları öne çıksın," dedi Chani, kararsızlığın kız çocuğu sesine verdiği son derece hafif bir titremeyle.</p>

  <p class="heading">Kalabalığın tetikte bekleyişinden ve sessizliğinden tehlikenin mevcut olduğunu anlayan Jessica, şimdi bu tehlikenin merkezinde olduğunu hissetti.</p>

  <p class="heading">Bir grup adam, kalabalığın içinde yılan gibi kıvrılan bir yol açarak, çiftler halinde gerilerden geliyordu. Her çift küçük birer deri tulum taşıyordu. Bir insan kafasının yaklaşık iki katı büyüklüğünde olan tulumlar ağır ağır çalkalanıyordu.</p>

  <p class="heading">En öndeki çift yüklerini platformun üstüne, Chani'nin ayaklarının dibine bırakıp çekildiler.</p>

  <p class="heading">Jessica tulumlara, ardından adamlara baktı. Kapüşonlarını, enselerinde bir ruloyla toplanmış uzun saçlarını sergileyecek şekilde geriye atmışlardı. Gözlerinin kara çukurları tereddütsüz ona dikiliydi.</p>

  <p class="heading">Tulumlardan yumuşacık bir tarçın kokusu yükseldi, Jessica'ya doğru yayıldı. <i class="calibre2">Bahar mı acaba?</i> diye düşündü.</p>

  <p class="heading">"Su var mı?" diye sordu Chani.</p>

  <p class="heading">Burun kemiğinin üstünde mor bir yara izi olan, sol taraftaki su ustası başını bir kez salladı. "Su var, Sayyadina," dedi adam, "ama biz onu içemeyiz."</p>

  <p class="heading">"Tohum var mı?" diye sordu Chani.</p>

  <p class="heading">"Tohum var," dedi adam.</p>

  <p class="heading">Chani diz çöküp ellerini çalkalanan tuluma koydu. "Bu su ve onun tohumu kutsaldır."</p>

  <p class="heading">Ayin Jessica'ya tanıdık gelmişti, dönüp Başrahibe Ramallo'ya baktı. Yaşlı kadının gözleri kapalıydı ve sanki uyuyormuş gibi kamburunu çıkarmıştı.</p>

  <p class="heading">"Sayyadina Jessica," dedi Chani.</p>

  <p class="heading">Jessica kendisine bakan kızı görmek için döndü.</p>

  <p class="heading">"Kutsal suyu hiç tattın mı?" diye sordu Chani.</p>

  <p class="heading">Jessica yanıt vermeye fırsat bulamadan Chani konuştu:</p>

  <p class="heading">"Kutsal suyu tatmış olman mümkün değil. Sen bir dış dünyalısın ve ayrıcalıklı değilsin."</p>

  <p class="heading">Kalabalığın iç geçirmesi ve cüppelerin hışırtısı Jessica'nın ensesindeki tüylerin diken diken olmasına neden oldu.</p>

  <p class="heading">"Hasat büyüktü ve yaratan yok edildi," dedi Chani. Çalkalanan tulumun ağzına takılı olan sarılmış boruyu açmaya başladı.</p>

  <p class="heading">Jessica şimdi çevresinde kaynaşan tehlike hissini algılıyordu. Paul'e şöyle bir baktı ve onun kendini ayinin gizemine kaptırmış olduğunu ve gözlerinin yalnızca Chani'yi gördüğünü fark etti.</p>

  <p class="heading"><i class="calibre2">Zamanın bu anını görmüş müydü acaba?</i> diye düşündü Jessica. Doğmamış kızını düşünerek elini karnına koydu kendi kendine şu soruyu sordu: <i class="calibre2">Her ikimizi de tehlikeye atmaya hakkım var mı ?</i></p>

  <p class="heading">Chani boruyu Jessica'ya doğru kaldırarak şöyle dedi: "İşte Ab-ı Hayat, sudan daha yüce olan su... Kan, ruhu özgür kılan su. Eğer bir Başrahibe'ysen, sana evreni açacaktır. Şimdi Şeyh hulud karar versin."</p>

  <p class="heading">Jessica, kendisini, doğmamış çocuğuna karşı olan görevi ile Paul'e karşı olan görevi arasında ikiye bölünmüş gibi hissetti. Biliyordu ki, Paul için boruyu alıp tulumun içindekini içmesi gerekiyordu ama sunulan boruya doğru eğildiğinde hisleri ona bunun tehlikeli olduğunu söyledi.</p>

  <p class="heading">Tulumun içindeki maddenin buruk kokusu bildiği birçok zehirin kokusuna hafifçe benziyordu ama aynı zamanda onlardan farklıydı da.</p>

  <p class="heading">"Onu şimdi içmelisin," dedi Chani.</p>

  <p class="heading"><i class="calibre2">Geri dönüş yok,</i> diye hatırlattı Jessica kendi kendine. Ama şu anda aklına, bütün Bene Gesserit eğitiminden ona yardım edecek hiçbir şey gelmiyordu.</p>

  <p class="heading"><i class="calibre2">Nedir bu?</i> diye sordu Jessica kendi kendine, <i class="calibre2">içki mi? Uyuşturucu mu?</i></p>

  <p class="heading">Boruya doğru eğildi, tarçın kokusunu aldı, sonra Dune Idaho'nun sarhoşluğunu hatırladı. <i class="calibre2">Bahar likörü mü?</i> diye sordu kendi kendine. Sifon boruyu ağzını aldı, alabileceği en küçük yudumu aldı. Bahar tadındaydı, dilinin üstünde belli belirsiz acı bir burukluk.</p>

  <p class="heading">Chani deri keseye bastırdı. Jessica büyük bir yudum ağzına dolunca engel olamadan sıvıyı yuttu, sükunetini ve ağırbaşlılığını korumaya çalıştı.</p>

  <p class="heading">"Birazcık ölüm ölümün kendisinden daha kötüdür," dedi Chani. Gözlerini Jessica'ya dikip bekledi.</p>

  <p class="heading">Ve Jessica da ona baktı, boruyu hala ağzında tutuyordu. Tulumun içindekinin tadını burun deliklerinde, damağında, yanaklarının içinde ve gözlerinde hissetti... sonra acıtan bir tatlılık.</p>

  <p class="heading"><i class="calibre2">Serin.</i></p>

  <p class="heading">Chani tekrar sıvıyı Jessica'nın ağzına fışkırttı.</p>

  <p class="heading"><i class="calibre2">Hoş.</i></p>

  <p class="heading">Jessica, Chani'nin yüzünü inceledi... ince yüz hatlarını... Liet-Kynes'ın henüz oturmamış olan izlerini gördü.</p>

  <p class="heading"><i class="calibre2">Bana verdikleri bu şey bir uyuşturucu,</i> dedi Jessica kendi kendine.</p>

  <p class="heading">Ama bu denediği hiçbir uyuşturucuya benzemiyordu oysa Bene Gesserit eğitimi birçok uyuşturucunun tadını içeriyordu.</p>

  <p class="heading">Chani'nin yüz hatları ne kadar netti, sanki ışıkta belirginleştirilmiş gibi.</p>

  <p class="heading"><i class="calibre2">Bir uyuşturucu.</i></p>

  <p class="heading">Fırıl fırıl dönen sessizlik Jessica'nın çevresine çöktü. Vücudunun her bir lifi, başına derin bir şeyler geldiği gerçeğini kabul etti. Jessica, kendisinin, bir atomaltı parçacıktan daha küçük bilinçli bir zerre olduğunu hissetti ama yine de hareket edebiliyor ve çevresindekileri algılayabiliyordu. Ani bir vahiy gibi, perdeler açılıvermişti, kendisinin psikokinestezik bir uzantısının bilincine varmaya başlamış olduğunu farkına vardı. Zerreydi ama yine de zerre değildi.</p>

  <p class="heading">Mağara çevresinde duruyordu... insanlar da. Onları algılıyordu: Paul, Chani, Stilgar, Başrahibe Ramallo. <i class="calibre2">Başrahibe!</i></p>

  <p class="heading">Okulda, bazılarının Başrahibe sınavından sağ kurtulamadıklarına, uyuşturucunun onları öldürdüğüne dair söylentiler duymuştu.</p>

  <p class="heading">Jessica dikkatini Başrahibe Ramallo'ya yoğunlaştırdı, tüm bunların zamanın dondurulmuş bir anında, yalnızca onun için askıda olan bir zamanda olup bittiğinin artık farkındaydı.</p>

  <p class="heading"><i class="calibre2">Zaman neden askıda?</i> diye sordu kendi kendine. Çevresindeki donmuş ifadelere baktı, Chani'nin başının üzerinde bir toz zerreciği gördü, havada duruyordu.</p>

  <p class="heading">Bekleyiş.</p>

  <p class="heading">Bu anın yanıtı bilincinde bir patlama gibi ortaya çıktı; kişisel zamanı, hayatını kurtarmak için askıya alınmıştı.</p>

  <p class="heading">Dikkatini, psikokinestezik uzantısına yoğunlaştırıp içine baktı ve hemen o anda gözenekli bir çekirdekle, irkilmesine neden olan karanlık bir çukurla karşı karşıya kaldı.</p>

  <p class="heading"><i class="calibre2">Bu bizim bakamayacağımız yer,</i> diye düşündü, <i class="calibre2">işte Başrahibelerin bahsetmekten kaçındıkları o yer... yalnızca bir Kuisatz Haderah’ın bakabileceği o yer</i></p>

  <p class="heading">Bunu fark etmek kendine güvenini biraz artırdı ve kendi içindeki tehlikeyi araştıran bir zerre-benlik haline gelerek tekrar psikokinestezik uzantıya odaklanmaya çalıştı.</p>

  <p class="heading">Onu, yutmuş olduğu uyuşturucunun içinde buldu.</p>

  <p class="heading">Madde, Jessica'nın içinde parçacıklar halinde dans ediyordu, hareketleri öyle hızlıydı ki dondurulmuş zaman bile onları durduramıyordu. Dans eden parçacıklar. Bildik yapıları, atomik bağlantıları tanımaya başladı; işte şurada bir karbon atomu... şu sarmal salınım... bir glikoz molekülü. Büyük bir molekül zinciriyle karşılaştı ve bir proteini tanıdı... bir meti protein grubunu.</p>

  <p class="heading"><i class="calibre2">Ahhh!</i></p>

  <p class="heading">Bu, zehirin yapısını gördüğünde içinde oluşan sessiz zihinsel bir iç çekişti.</p>

  <p class="heading">Psikokinestezik sondasıyla onun içine girdi, bir oksijen zerresinin yerini değiştirdi, başka bir karbon zerresinin bağlan-masını sağladı, bir oksijen... hidrojen bağlantısını iliştirdi.</p>

  <p class="heading">Dönüşüm yayıldı... katalize edilen tepkime temas yüzeyini artırarak gittikçe hızlandı.</p>

  <p class="heading">Zamanın askısı, üzerindeki baskıyı gevşetince Jessica hareketi algıladı. Tulumdan çıkan boru ağzına değdirildi... nazikçe, bir nem damlasını topladı.</p>

  <p class="heading"><i class="calibre2">Chani, o tulumdaki zehiri dönüştürmek için vücudumdan katalizör alıyor,</i> diye düşündü. <i class="calibre2">Neden?</i></p>

  <p class="heading">Birisi onu rahat bir şekilde oturur pozisyona getirdi. Yaşlı Başrahibe Ramallo'nun halıyla kaplı platformda yanına oturması için getirilmekte olduğunu gördü. Kuru bir el boynuna dokunda</p>

  <p class="heading">Ve bilincinin içinde başka bir psikokinestezik zerre vardı! Jessica onu uzaklaştırmaya çalıştı ama zerre hızla yaklaştı... yaklaştı.</p>

  <p class="heading">Birbirlerine değdiler!</p>

  <p class="heading">Bu, en üst düzeyde bir <i class="calibre2">duygudaşlık</i> gibiydi, aynı anda iki insan olmak; telepati değil ortak bilinç.</p>

  <p class="heading"><i class="calibre2">Yaşlı Başrahibe’yle birlikte!</i></p>

  <p class="heading">Ama Jessica, Başrahibe'nin kendi kendini yaşlı olarak düşünmediğini anladı. Ortak zihnin gözünün önünde bir suret belirdi; canlı bir ruha ve sevecen bir mizaca sahip bir genç kız.</p>

  <p class="heading">Genç kız ortak bilincin içinde şöyle dedi: "Evet, işte ben böyleyim."</p>

  <p class="heading">Jessica yalnızca sözleri duyabildi, karşılık veremedi.</p>

  <p class="heading">"Yakında bunların hepsi senin olacak, Jessica," dedi ruhsal suret.</p>

  <p class="heading"><i class="calibre2">Halüsinasyon bu,</i> dedi Jessica kendi kendine.</p>

  <p class="heading">"Olmadığını gayet iyi biliyorsun," dedi ruhsal suret. "Şimdi çabuk ol, benimle mücadele etme. Fazla zaman yok. Biz..."</p>

  <p class="heading">Uzun bir duraklama oldu, sonra: "Hamile olduğunu bize söylemeliydin!"</p>

  <p class="heading">Jessica ortak bilincin içinde konuşan sesi buldu. "Neden?"</p>

  <p class="heading">"Bu ikinizi de değiştiriyor. Kutsal Tanrıça, ne yaptık biz?"</p>

  <p class="heading">Jessica ortak bilinçte zoraki bir yer değiştirme hissetti, içe dönük gözle başka bir zerre-varlık gördü. Bu diğer zerre çılgınca oraya buraya savruluyor, dönüyordu. Saf dehşet; yayıyordu.</p>

  <p class="heading">"Güçlü olmak zorundasın," dedi yaşlı Başrahibe'nin suret varlığı. "Karnındaki bir kız olduğu için şükret. Bu, erkek bir cenini öldürürdü. Kızın olan o varlığa dokun... hadi... dikkatlice, yavaşça. Sen, o kız-varlık ol. Korkuyu em... yatıştır... cesaretini ve gücünü kullan... hadi... yavaşça... yavaşça."</p>

  <p class="heading">Fırıl fırıl dönen zerre hızla yaklaştı ve Jessica kendisini ona dokunmaya zorladı.</p>

  <p class="heading">Dehşet onu hakimiyeti altına almakla tehdit etti. Jessica ona karşı bildiği tek yolla mücadele etti: <i class="calibre2">"Korkmayacağım. Korku akıl katilidir.. "</i></p>

  <p class="heading">Dua onu hiç olmazsa birazcık sakinleştirdi. Diğer zerre karşısında hareketsiz yatıyordu.</p>

  <p class="heading"><i class="calibre2">Sözler işe yaramıyor,</i> dedi Jessica kendi kendine.</p>

  <p class="heading">Kendisini temel duygusal tepkilere indirgedi, sevgi ve huzur yaydı, koruyacak sıcak bir kucak.</p>

  <p class="heading">Dehşet uzaklaştı.</p>

  <p class="heading">Başrahibe'nin varlığı kendini tekrar hissettirdi ama şimdi üçlü bir ortak bilinç vardı... ikisi aktif, biri sessizce yatıp emen.</p>

  <p class="heading">"Zaman beni zorluyor," dedi Başrahibe bilincin içinde. "Sana vereceğim çok şey var. Ve kızının bütün bunları delirmeden alıp alamayacağını bilmiyorum. Ama bu olmak zorunda; kabilenin ihtiyaçları her şeyin üstündedir."</p>

  <p class="heading">"Ne..."</p>

  <p class="heading">"Sesini çıkarma ve al!"</p>

  <p class="heading">Tecrübeler Jessica'nın önüne serilmeye başladı. Bene Gesserit okulundaki bilinçaltına seslenen eğitim projektörünün ders bandına benziyordu... ama daha hızlıydı... göz kamaştırıcı bir hızdaydı.</p>

  <p class="heading">Yine de... açık seçikti.</p>

  <p class="heading">Her bir tecrübeyi sanki başından geçmiş gibi biliyordu; aşık vardı... iktidarlı, sakallı, koyu renk Fremen gözleri olan ve Jessica onun gücünü ve şefkatini, hakkındaki her şeyi Başrahibe'nin hafızası yoluyla göz açıp kapayıncaya kadar gördü.</p>

  <p class="heading">Artık bunun kız cenine ne yapabileceğini düşünecek zaman yoktu, yalnızca almak ve kaydetmek için zaman vardı. Tecrübeler Jessica'nın üstüne boşaldı... doğum, yaşam, ölüm... önemli meseleler, önemsiz meseleler, tek bir gözden görülen zamanın taşması.</p>

  <p class="heading"><i class="calibre2">Sarp bir zirveden dökülen kumlar neden hafızaya kazınmalı?</i> diye sordu kendi kendine.</p>

  <p class="heading">Jessica ne olup bittiğini çok geç anladı; yaşlı kadın ölüyordu ve ölürken bir kaba su döker gibi, tecrübelerini Jessica'nın bilincine boşaltıyordu. Jessica diğer zerreyi izlerken, o, doğum öncesi bilince doğru çekilerek silikleşti. Ve düşüncede ölürken, yaşlı Başrahibe yaşamını bir iç çekişle bulanıklaşan son sözlerle Jessica'nın hafızasına bıraktı.</p>

  <p class="heading">"Seni uzun zamandır bekliyordum," dedi kadın, "işte yaşamım."</p>

  <p class="heading">Tümü sıkıştırılmış bir halde oradaydı.</p>

  <p class="heading">Hatta ölüm anı bile.</p>

  <p class="heading"><i class="calibre2">Arlık bir Başrahibe’yim,</i> diye düşündü Jessica.</p>

  <p class="heading">Ve genelleşmiş bir bilinçle biliyordu ki, gerçekten, Bene Gesseritlerin sözcüğü tam olarak kullandıkları anlamda bir Başrahibe haline gelmişti. Zehirli uyuşturucu onu dönüştürmüştü.</p>

  <p class="heading">Bunun, Bene Gesserit okulunda yapılanın tıpatıp aynısı olmadığını biliyordu. Hiç kimse ona bunun gizemlerini anlatmamıştı ama biliyordu.</p>

  <p class="heading">Sonuç aynıydı.</p>

  <p class="heading">Jessica kız-zerrenin hala iç bilincine dokunduğunu algıladı, karşılık vermeden onu inceledi.</p>

  <p class="heading">Ona ne olduğunu fark eden Jessica'yı korkunç bir yalnızlık hissi sardı. Seyri yavaşlamış bir halde kendi yaşamını; ve dans eden etkileşimi daha açık hale getirecek kadar hızlanmış olan çevresindeki diğer yaşamları gördü.</p>

  <p class="heading">Zerre-bilinci hissi hafifçe silikleşti, vücudu zehirin tehdidinden kurtulup rahatlayınca onun yoğunluğu da azaldı ama hala o diğer zerreyi, başına gelmesine izin verdiği şeyin suçluluk duygusuyla ona dokunarak hissediyordu.</p>

  <p class="heading"><i class="calibre2">Bunu ben yaptım, zavallı, şekillenmemiş, sevgili küçük kızım, seni bu evrene getirdim ve bilincini savunmasızca evrenin bütün çeşitliliğine açtım.</i></p>

  <p class="heading">Diğer zerreden, Jessica'nın onun içine boşalttığı şeyin bir yansıması gibi küçücük bir sevgi-huzur seli geldi.</p>

  <p class="heading">Jessica karşılık vermeye fırsat bulamadan, baskın hafızanın adab varlığını hissetti. Yapılması gereken bir şey vardı. Ne olduğunu aradı, duyularına sinen dönüşmüş uyuşturucunun yol açtığı sersemliğin kendisini engellediğini fark etti.</p>

  <p class="heading"><i class="calibre2">Bunu dönüştürebilirim,</i> diye düşündü. <i class="calibre2">Uyuşturucu etkisini azaltabilir ve onu zararsız hale getirebilirim.</i> Ama bunun bir hata olacağını hissetti. <i class="calibre2">Bir birleşme ayinindeyim.</i> Artık ne yapması gerektiğini biliyordu. Jessica gözlerini açtı, başının üzerinde Chani'nin tuttuğu su tulumunu işaret etti.</p>

  <p class="heading">"Kutsandı," dedi Jessica. "Suları karıştır, hepsi dönüşsün, böylece insanlar bu kutsamaya katılıp onu paylaşsınlar."</p>

  <p class="heading"><i class="calibre2">Katalizör işini yapsın,</i> diye düşündü. <i class="calibre2">İnsanlar onu içsin ve birbilerine yönelik bilinçleri bir süre için yükselsin. Artık, uyuşturucu güvenli... bir Başrahibe onu dönüştürdü.</i></p>

  <p class="heading">Hala baskın hafıza onun üstünde faaliyet halindeydi, hamle yapmayı sürdürüyordu. Yapması gereken başka bir şey vardı, bunun farkındaydı ama uyuşturucu dikkatini yoğunlaştırmasını zorlaştırıyordu.</p>

  <p class="heading"><i class="calibre2">Ahhh... yaşlı Başrahibe.</i></p>

  <p class="heading">"Başrahibe Ramallo'yla, tanıştım," dedi Jessica. "O gitti ama kaldı. Anısı ayinde onurlansın."</p>

  <p class="heading"><i class="calibre2">Şimdi nereden bulup çıkardım bu sözleri acaba?</i> diye düşündü Jessica.</p>

  <p class="heading">Ve bunların, başka bir hafızadan ona verilen ve artık onun bir parçası olan <i class="calibre2">yaşamdan</i> geldiğini fark etti. Bununla birlikte bu yetenekte eksik bir şeyler vardı.</p>

  <p class="heading"><i class="calibre2">"Bırak orjilerini yapsınlar,"</i> dedi içindeki diğer hafıza. "Yaşamda zaten çok az zevkleri var. Evet; ve ben geri çekilip hafızalarından akıp gitmeden önce birbirimizi yakından tanımak için senin ve benim bu kısa süreye ihtiyacımız var. Zaten benliğimin senin parçalarına bağlanmaya başladığını hissediyorum. Ooo, ilginç şeylerle dolu bir zihnin var. Hayal bile etmediğim birçok şey."</p>

  <p class="heading">Ve içindeki sıkıştırılmış hafıza-zihin, kendini Jessica'ya açarak; hiç bitmeyeceklermiş gibi görününceye kadar diğer Başrahibelerin içindeki diğer Başrahibelerin içindeki diğer Başrahibelere inen, geniş bir koridoru gösterdi.</p>

  <p class="heading">Jessica, bu birlik okyanusunda kaybolacağı korkusuyla geriledi. Ama koridor orada kaldı, Jessica'ya Fremen kültürünün onun sandığından çok daha eski olduğunu gösterdi.</p>

  <p class="heading">Poritrin'de Fremenlerin yaşamış olduğunu gördü, rahat bir gezegende çoğalan narin bir halk: İmparatorluk akınalarının Bela Tegeuse'la Salusa Secundus'ta insan kolonileri kurmak üzere devşirmesi için kolay bir hedef.</p>

  <p class="heading">Ooo, Jessica <i class="calibre2">bu</i> ayrılış sırasında yükselen feryatları hissetti.</p>

  <p class="heading">Koridorun çok aşağılarından bir suret-ses haykırdı: "Bizi Hac'dan mahrum ettiler!"</p>

  <p class="heading">Jessica içindeki koridorun aşağılarında Bela Tegeuse'deki köle ambarlarını gördü, adamları Rossak ve Harmonthep'e dağıtan ayıklamayı ve seçmeyi gördü. Vahşi zulüm sahneleri, önünde korkunç bir çiçeğin taç yaprakları gibi açıldı. Ve geçmişin, Sayyadina'dan Sayyadinaya taşınan seyrini gördü: önce ağızdan çıkan sözlerle kum heyamolalarında gizlendi, sonra Rossak'da zehirli uyuşturucunun keşfiyle kendi Başrahibeleri tarafından arıtıldı... ve şimdi Ab-ı Hayat keşfedildiğinde Arrakis'te gizli gücüne kavuştu.</p>

  <p class="heading">Koridorun çok aşağılarından başka bir ses haykırdı: "Asla bağışlanmayacak! Asla unutulmayacak!"</p>

  <p class="heading">Ama Jessica'nın dikkati Ab-ı Hayat'ın açıklaması üzerine yoğunlaştı, onun kaynağını gördü; ölen bir kum solucanının, bir yaratanın sıvı nefesi. Ve yeni hafızasında onun öldürülüşünü görünce nefesini tuttu.</p>

  <p class="heading">Yaratık boğuluyordu!</p>

  <p class="heading">"Anne, iyi misin?"</p>

  <p class="heading">Paul'ün sesi ona müdahale etti ve Jessica oğluna bakmak için iç bilinciyle mücadele etti, ona karşı olan görevinin bilincindeydi ama orada olmasına kızmıştı.</p>

  <p class="heading"><i class="calibre2">Elleri bilincinin ilk anından beri uyuşuk ve hissiz bırakılmış biri gibiyim... ta ki bir gün hissetme yeteneği onların içine zorla tıkılana kadar.</i></p>

  <p class="heading">Bu düşünce zihninde asılı kaldı, onu kuşatan bir bilinç.</p>

  <p class="heading"><i class="calibre2">Ve ben dedim ki. "Bakın! Ellerim var!" Ama dört bir yanımdaki insanlar bana dedi ki: "El nedir? "</i></p>

  <p class="heading">"İyi misin?" diye tekrarladı Paul.</p>

  <p class="heading">"Evet."</p>

  <p class="heading">"Bu içmem için uygun mu?" Chani'nin elindeki tulumu işaret etti. "Benim içmemi istiyorlar."</p>

  <p class="heading">Jessica onun sözlerindeki gizli anlamı işitti, Paul'ün orijinal, dönüştürülmemiş maddedeki zehiri saptamış olduğunu fark etti. Oğlu onun için kaygılanıyordu. Ardından Paul’ün önsezisinin sınırlarını merak etti. Sorduğu soru çok şeyi açıklıyordu.</p>

  <p class="heading">"İçebilirsin," dedi. "Dönüştürüldü." Ve oğlunun arkasına, gözlerini kendisine dikmiş olan Stilgar'a baktı, inceleyen kapkara gözler.</p>

  <p class="heading">"Artık sana güvenebileceğimizi biliyoruz," dedi adam.</p>

  <p class="heading">Bundaki gizli anlamı hissetti ama uyuşturucunun verdiği: sersemlik duyularını fazlasıyla etkiliyordu. Ne kadar sıcak ve yatıştırıcıydı. Onu böyle bir arkadaşlığın varolduğu bu topluluğa getiren bu Fremenler ne kadar hayırseverdiler.</p>

  <p class="heading">Paul annesinin uyuşturucunun etkisi altında olduğunu anladı.</p>

  <p class="heading">Hafızasını araştırdı... sabit geçmişi ve olası geleceklerin akış çizgilerini. Bu, zamanın durdurulmuş anlarını taramak, iç gözünün merceğini şaşırtmak gibiydi. Akıştan çekip alınca parçaları anlamak zordu.</p>

  <p class="heading">Bu uyuşturucu... onun hakkında bilgi toplayabiliyor, annesine ne yaptığını anlayabiliyordu ama bilgi doğal bir ritmden ortak bir düşünüş sisteminden yoksundu.</p>

  <p class="heading">Şimdiyi kapsayan geçmişi görmenin önemli bir şey olduğunu; ama gerçek önsezi sınavının geleceğin içindeki geçmişi görmek olduğunu aniden fark etti.</p>

  <p class="heading">Şeyler göründükleri gibi olmamakta diretiyorlardı, "iç," dedi Chani. Bir su tulumunun boynuz şeklindeki borusunu burnunun dibinde salladı.</p>

  <p class="heading">Paul doğruldu, gözlerini Chani'ye dikti. Havada bir karnaval heyecanı hissetti. Kendisinin değişmesine neden olan maddenin en mükemmel örneğini içeren bu bahar uyuşturucusunu içerse ne olacağını biliyordu. Saf zaman görüntüsüne, mekana dönüşen zaman görüntüsüne geri dönecekti. Bu, onu baş döndürücü zirveye konduracak ve anlaması için ona meydan okuyacaktı.</p>

  <p class="heading">Stilgar, Chani'nin arkasından şöyle dedi: "İç, delikanlı. Ayini geciktiriyorsun."</p>

  <p class="heading">Bunun üzerine Paul kalabalığı dinledi, seslerindeki çılgınlığı duydu..."Lisan-ül-Gayb," diyorlardı. "Muad'Dib!" Başını eğip annesine baktı. Oturur pozisyonda, huzurlu bir şekilde uyuyor gibi görünüyordu... nefes alıp verişi düzenli ve derindi. Aklına, kendisinin yalnız geçmişi olan gelecekten bir söz geldi: <i class="calibre2">"O, Ab-ı Hayatların içinde uyur.</i> Chani elbisesinin kolunu çekiştirdi. Paul boynuz şeklindeki boruyu ağzına alınca insanların bağırdığını duydu. Chani tuluma bastırınca boğazına fışkıran sıvıyı hissetti, başının dumanlar içinde döndüğünü algıladı. Chani boruyu çekti, tulumu mağaranın zemininden uzanan ellere verdi. Paul'ün gözleri kızın koluna, oradaki yeşil yas bandına odaklandı.</p>

  <p class="heading">Chani doğrulurken Paul'ün nereye baktığını gördü ve şöyle dedi: "Suyun mutluluğu içinde bile onun için yas tutabilirim. Bu, bize onun verdiği bir şey."</p>

  <p class="heading">Paul'ün elini tutup onu platform boyunca çekiştirdi. "Bir konuda birbirimize benziyoruz, Usul: İkimiz de babalarımızı Harkonnenlere kurban verdik."</p>

  <p class="heading">Paul onu izledi. Başının vücudundan ayrılmış olduğunu ve garip bağlantılarla yeniden yerleştirildiğini hissetti. Bacakları lastik gibi esneyip uzaklaşmıştı.</p>

  <p class="heading">Dar bir yan geçite girdiler, duvarlar havada salınan ışıkürelerle loş bir şekilde aydınlatılmıştı. Paul, uyuşturucunun eşsiz etkisini göstermeye başladığını, zamanı bir çiçek gibi açtığını hissetti. Gölgeler içindeki başka bir tünele doğru dönerlerken sallanmamak için Chani'ye yaslanmak ihtiyacı hissetti. Kızın cüppesinin üstünden hissettiği sıkılıkla yumuşaklığın karışımı kanını tutuşturdu. Bu his uyuşturucunun etkisiyle karıştı, gelecekle geçmişi şimdinin içine katlayıp ona üçlü odağın en dar marjını bıraktı.</p>

  <p class="heading">"Seni tanıyorum, Chani," diye fısıldadı. "Kumun üstündeki bir platformda otururken ben senin korkularını yatıştırırdım. Siyeçin karanlığında seviştik. Biz..." Odağı kaybetmekte olduğunu anladı, başını sallamaya çalıştı, tökezledi.</p>

  <p class="heading">Chani onu tuttu, kalın perdelerin arasından geçirerek özel bir dairenin sarı sıcaklığına soktu... alçak masalar, minderler, üstüne turuncu bir örtü serilmiş bir şilte.</p>

  <p class="heading">Paul durmuş olduklarının, Chani'nin yüzünün ona dönük olduğunun ve kızın gözlerinin sessiz bir dehşeti ele verdiğinin bilincine vardı.</p>

  <p class="heading">"Bana söylemelisin," diye fısıldadı Chani.</p>

  <p class="heading">"Sen Sihaya'sın," dedi Paul, "çölün ilkbaharı."</p>

  <p class="heading">"Kabile Su'yu paylaşırken," dedi Chani, "biz birlikte oluruz... hepimiz. Biz... paylaşırız. Ben, benimle birlikte diğerlerini... hissedebilirim ama seninle paylaşmaktan korkuyorum."</p>

  <p class="heading">"Neden?"</p>

  <p class="heading">Paul dikkatini kızın üstünde toplamaya çalıştı ama geçmiş ve gelecek birleşip şimdinin içine karışarak kızın suretini bulanıklaştırdı. Onu sayısız yolda, konumda ve dekorda gördü.</p>

  <p class="heading">"Senin içinde korku verici bir şeyler var," dedi Chani. "Seni diğerlerinden uzaklaştırdığımda... bunu yaptım çünkü diğerlerinin ne istediğini hissedebiliyordum. Sen... insanları zorluyorsun. Sen… bizim bir şeyleri <i class="calibre2">görmemizi</i> sağlıyorsun."</p>

  <p class="heading">Paul kendisini mesafeli bir şekilde konuşmaya zorladı: "Ne görüyorsun?"</p>

  <p class="heading">Kız başını eğip ellerine baktı. "Bir çocuk görüyorum... kollarımda. Bizim çocuğumuz, senin ve benim." Eliyle ağzını kapattı. "Senin bütün özelliklerini nasıl bilebiliyorum?"</p>

  <p class="heading"><i class="calibre2">Bu yeteneğin birazına sahipler,</i> dedi aklı Paul'e. <i class="calibre2">Ama bunu bastırıyorlar çünkü bu onları korkutuyor.</i></p>

  <p class="heading">Bir anlık netlikte Chani'nin nasıl titrediğini gördü.</p>

  <p class="heading">"Ne söylemek istiyorsun?"</p>

  <p class="heading">"Usul" diye fısıldadı, hala titriyordu.</p>

  <p class="heading">"Geleceğe dönemezsin," dedi Paul.</p>

  <p class="heading">Kıza karşı duyduğu derin bir şefkat içine yayıldı. Onu kendisine doğru çekti, saçlarını okşadı. "Chani, Chani, korkma."</p>

  <p class="heading">"Usul, yardım et bana," diye haykırdı Chani.</p>

  <p class="heading">Kız konuşurken, Paul uyuşturucunun içindeki etkisini tamamladığını, geleceğinin uzaktaki gri karışıklığını görmesini sağlamak için perdeleri açtığını hissetti.</p>

  <p class="heading">"Çok sessizsin," dedi Chani.</p>

  <p class="heading">Kendisini bilincin içinde harekete hazır tuttu, zamanın kendi tuhaf boyutunda uzadığını gördü; zaman, hassas bir dengedeydi ama yine de fırıl fırıl dönüyordu; dardı ama yine de sayısız dünyaları ve güçleri bir araya toplayan bir ağ gibi yayılıyordu; yürüyüp geçmesi gereken bir cambaz ipiydi ama yine de üzerinde dengede durduğu bir tahterevalliydi.</p>

  <p class="heading">Bir tarafta imparatorluğu görebiliyordu; öldürücü bir bıçak gibi yıldırım hızıyla ona doğru gelen Feyd-Rautha adlı bir Harkonnen; Arrakis'te bir soykırım yapmak için gezegenlerini kasıp kavuran Sardokarlar; suç ortaklığı yapan ve komplolar hazırlayan Lonca; seçici üreme planlarıyla Bene Gesserit. Bunlar Paul'ün ufkunda, fırtına habercisi olan bir bulut yığını gibi toplanmışlardı. Onları zapteden Fremenler ve onların Muad'Dib'inden başkası değildi; evrendeki vahşi cihatları için harekete hazır bir şekilde uyuyan Fremen devi.</p>

  <p class="heading">Paul kendisini bütün yapının çevresinde döndüğü bir merkezde, bir eksende; yanında Chani'yle, inçe bir barış ipinin üstünde biraz mutlu yürüdüğünü hissetti: Önünde uzayıp gittiğini görebiliyordu, gizli bir siyeçte nisbeten sessiz bir zaman, şiddet dönemleri arasında bir barış anı. "Barışın olduğu başka bir yer yok," dedi.</p>

  <p class="heading">"Usul, ağlıyorsun," diye mırıldandı Chani. "Usul, kuvvetim, ölüye nem mi veriyorsun? Kimin ölüsüne?"</p>

  <p class="heading">"Henüz ölmeyenlere."</p>

  <p class="heading">"O halde varsın ömürlerini sürsünler."</p>

  <p class="heading">Paul uyuşturucu sisinin arasından kızın ne kadar haklı olduğunu hissetti, onu kendine doğru çekip sıkıca sarıldı. "Sihaya!" dedi.</p>

  <p class="heading">Chani avucunu Paul'ün yanağına koydu, "Artık korkmuyorum, Usul. Bak bana. Bana böyle sarıldığında senin gördüklerini ben de görüyorum."</p>

  <p class="heading">"Ne görüyorsun?"</p>

  <p class="heading">"Fırtınalar arasındaki bir sessizlik döneminde birbirimize aşkımızı sunduğumuzu görüyorum. Bizden bunu yapmamız bekleniyor."</p>

  <p class="heading">Uyuşturucu Paul'ü tekrar etkisi altına aldı ve şöyle düşündü: <i class="calibre2">Bana öyle çok kez huzur verip her şeyi unutturdun ki.</i> Aşırı aydınlanmayı zamanın o çok net hayaliyle birlikte bir daha hissetti, geleceğin anılar haline geldiğini algıladı... fiziksel aşkın şefkat dolu utancı, benliklerin paylaşılması ve birleşmesi, huzur ve şiddet."</p>

  <p class="heading">"Sen kuvvetli olansın, Chani," diye mınldandı. "Yanımda kal."</p>

  <p class="heading">"Daima," dedi kız ve onu yanağından öptü.</p>
</body>
</html>
