<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Dune Çöl Gezegeni</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <p class="heading"><i class="calibre2"><br class="calibre" /></i></p>

  <p class="heading"><i class="calibre2">Şöyle konuştu Hançerin Azizesi Alia: "Başrahibe bir</i> <i class="calibre2">fahişenin baştan çıkarıcı dolaplarıyla bakire bir tanrıçanın</i> <i class="calibre2">dokunulmaz gözalıcılığını birleştirmek zorundadır,</i> <i class="calibre2">gençliğinin güçleri sürdüğü müddetçe bu nitelikleri dengede</i> <i class="calibre2">tutmak suretiyle. Çünkü gençlik ve güzellik gittiği zaman fark</i> <i class="calibre2">edecek ki; ikisi arasında bir zamanlar dengeyle dolu olan o</i> ara yer, <i class="calibre2">maharet ve be</i><i class="calibre2">cerinin tükenmez bir kaynağı haline gelir.</i></p>

  <p class="heading3">- Prenses Irulan'ın yazdığı "Muad'Dib, Aile Tefsirleri"nden</p>

  <p class="heading"><br class="calibre" /></p>

  <p class="heading">"Peki, Jessica, kendinle ilgili ne söyleyeceksin?" diye sordu Başrahibe.</p>

  <p class="heading">Paul'ün zorlu sınav gününün akşamı Caladan Kalesi'nde gün batmak üzereydi. Paul bitişikteki ses geçirmez Meditasyon Hücresi'nde beklerken, iki kadın Jessica'nın sabah odasında yalnızdı.</p>

  <p class="heading">Jessica, güneye bakan pencerelerin karşısında ayakta duruyordu. Akşamın, çimenlik ve nehir boyunca kümelenmiş renklerini görüyor ama görmüyordu. Başrahibe'nin sorusunu duyuyor ama duymuyordu.</p>

  <p class="heading">Başka bir zorlu sınav olmuştu uzun yıllar önce. Vücudunun biçimi ergenlik rüzgarlarıyla bozulmuş, saçları bronz rengi, zayıf bir kız, Wallach IX'daki Bene Gesserit okulunun Baş Gözetmeni olan Başrahibe Gaius Helen Mohiam’ın çalışma odasına girmişti. Jessica sağ eline baktı, acıyı, dehşeti ve kızgınlığı hatırlayarak parmaklarını oynattı. "Zavallı Paul," diye fısıldadı.</p>

  <p class="heading">"Sana bir soru sordum Jessica!" Yaşlı kadının sesi sert ve ısrarcıydı.</p>

  <p class="heading">"Ne? Haa..." Jessica dikkatini geçmişten zorla uzaklaştırdı, iki batı penceresinin arasındaki taş duvara arkasını dönerek oturmuş olan Başrahibe'ye döndü. "Ne söylememi istiyorsunuz?"</p>

  <p class="heading">"Ne söylemeni mi istiyorum? Ne söylemeni mi istiyorum?" Yaşlı seste zalimce bir taklit tonu vardı.</p>

  <p class="heading">"Evet bir oğul doğurdum!" diye parladı Jessica. Ve bu kızgınlığa kasıtlı olarak itilmiş olduğunu biliyordu.</p>

  <p class="heading">"Atreideslere yalnızca kız çocuklar doğurman söylenmişti sana"</p>

  <p class="heading">"Bu onun için çok şey ifade ediyordu," diye savundu kendini Jessica.</p>

  <p class="heading">"Ve sen kendinle övünmek için Kuisatz Haderah'ı yaratabileceğini düşündün!"</p>

  <p class="heading">Jessica çenesini kaldırdı. "Olasılığı sezdim."</p>

  <p class="heading">"Sen yalnızca Dük'ünün erkek çocuk arzusunu düşündün," dedi yaşlı kadın sertçe. "Onun arzularının bu planda yeri yok. Bir Atreides kızı bir Harkonnen varisiyle evlenebilir ve boşluğu kapatabilirdi. Meseleleri karmaşıklaştırıp umutsuz bir hale getirdin. Şimdi her iki soyu da kaybedebiliriz."</p>

  <p class="heading">"Sen de hatasız değilsin," dedi Jessica. Yaşlı gözlerin sabit bakışlarını karşıladı.</p>

  <p class="heading">Hemen ardından yaşlı kadın mırıldandı: "İş işten geçti."</p>

  <p class="heading">"Kararımdan dolayı asla pişman olmayacağıma yemin ettim," dedi Jessica.</p>

  <p class="heading">"Ne soylu," diye alay etti Başrahibe. "Pişmanlık yok. Başına ödül konmuş bir kaçak haline gel, seni ve oğlunu öldürmek için herkes sana düşman olsun o zaman görürüşüz."</p>

  <p class="heading">Jessica sarardı. "Hiç alternatif yok mu?"</p>

  <p class="heading">"Alternatif mi? Bir Bene Gesserit bunu sorar mı?"</p>

  <p class="heading">"Yalnızca üstün yeteneklerinizle gelecekte ne gördüğünüzü soruyorum."</p>

  <p class="heading">"Geçmişte ne gördüysem gelecekte de onu görüyorum. İlişkilerimizin nasıl olduğunu, iyi bilirsin Jessica. Irk kendi faniliğini bilir ve kalıtımındaki gelişimin durmasından korkar. Genetik kuşakları plansızca karışmaya zorlamak kan akımının içinde vardır. İmparatorluk, CHOAM Şirketi ve bütün Büyük Evler; bunlar sadece selin yolundaki enkaz parçalarıdır."</p>

  <p class="heading">"CHOAM," diye mınldandı Jessica. "Onların, Arrakis'in ganimetlerini nasıl bölüşeceklerine çoktan karar verildiğini sanıyorum."</p>

  <p class="heading">"CHOAM çağımızın rüzgar fırıldağından başka bir şey değildir," dedi yaşlı kadın. "İmparator ve arkadaşları şimdi CHOAM yöneticilik oylarının yüzde elli dokuz nokta altmış beşini idare ediyor. Kesinlikle kâr kokusu alıyorlar ve diğerleri de aynı kârın kokusunu aldığı sürece onun oy gücü muhtemelen artacak. Tarihin seyri budur, kızım."</p>

  <p class="heading">"Tam da şu anda ihtiyacım olan şey buydu," dedi Jessica. "Tarihe kısa bir bakış."</p>

  <p class="heading">"Alaycı olma, kızım! Hangi güçlerin bizi çevrelediğini sen de benim kadar iyi biliyorsun. Üç köşeli bir uygarlığımız var: Landsraad'ın Federe Büyük Evlerine karşı dengeyi koruyan İmpatorluk Ailesi ve bunların arasında yıldızlararası ulaşım üzerindeki lanet olası tekeliyle Lonca. Siyasette sacayağı bütün yapıların en kararsızıdır. Çoğu bilim dalına arkasını dönen feodal bir ticaret kültürünün karmaşıklığı olmasaydı da bu yeterince kötü olurdu."</p>

  <p class="heading">Jessica iğneleyici bir şekilde konuştu: "Akımın yolundaki kırıntılar; ve buradaki bu kırıntı, bu Dük Leto'dur ve bu onun oğludur ve bu..."</p>

  <p class="heading">"Aaa, kapa çeneni, kızım. Yürüdüğün hassas sınırla ilgili her şeyi bilerek buna giriştin."</p>

  <p class="heading">" 'Ben Bene Gesserit'im: yalnızca hizmet etmek için varım,'" diye alıntı yaptı Jessica.</p>

  <p class="heading">"Doğru," dedi yaşlı kadın. "Şu an için tüm ümit edebileceğimiz, bunun büyük bir yangın haline gelmesini engellemek ve anahtar soylardan ne kurtarabiliyorsak kurtarmaktır."</p>

  <p class="heading">Jessica gözkapaklarının altında gözyaşlarının baskısını hissederek gözlerini kapadı, içinin titremesiyle, dışının titremesiyle, düzensiz solumasıyla, gürültülü nabız atışıyla ve avuçlarının terlemesiyle mücadele etti. Hemen ardından "Kendi hatamın cezasını çekeceğim," dedi.</p>

  <p class="heading">"Oğlun da seninle birlikte çekecek."</p>

  <p class="heading">"Yapabildiğim kadarıyla onu koruyacağım."</p>

  <p class="heading">"Korumak!" dedi yaşlı kadın sertçe. "Bunun yol açacağı zayıflığı iyi bilirsin. Oğlunu çok fazla korursan Jessica, <i class="calibre2">herhangi bir</i> yazgıyı gerçekleştirmeye yetecek kadar güçlenemez."</p>

  <p class="heading">Jessica döndü, pencereden dışarı, kararan havaya baktı. "Bu Arrakis gezegeni gerçekten bu kadar berbat mı?"</p>

  <p class="heading">"Oldukça kötü ama tamamen kötü değil. Koruyucu Misyon oradaydı ve gezegeni bir dereceye kadar yumuşattı." Başrahibe ayağa kalktı, cüppesindeki bir kırışıklığı düzeltti. "Çocuğu buraya çağır. Biraz sonra gitmek zorundayım."</p>

  <p class="heading">"Mecbur musunuz?"</p>

  <p class="heading">Yaşlı kadının sesi yumuşadı. "Jessica, kızım, keşke senin yerinde ben olsaydım da bu acıları ben çekseydim. Ama her birimiz kendi yolumuzu kendimiz çizmeliyiz."</p>

  <p class="heading">"Biliyorum."</p>

  <p class="heading">"Sen, benim için kendi kızlarımdan biri kadar değerlisin ama bunun görevi engellemesine izin veremem."</p>

  <p class="heading">"Anlıyorum... gereklilikler."</p>

  <p class="heading">"Ne yaptığını ve neden yaptığını ikimiz de biliyoruz Jessica. Ama iyi yürekliliğim beni, çocuğunun Bene Gesserit Bütünü olması şansının az olduğunu söylemeye zorluyor. Çok fazla umuda kapılmamalısın."</p>

  <p class="heading">Jessica gözlerinin ucundaki yaşları sildi. Bu hareket kızgınlığını gösteriyordu. "İlk dersimi tekrarlayarak yeniden küçük bir kız gibi hissetmeme neden oldun." Sözcükler ağzından zorla çıktı: " 'İnsanlar asla hayvanlara teslim olmamalı.' " Kuru bir hıçkırıkla sarsıldı. Alçak bir sesle konuştu. "Öyle yalnızdım ki."</p>

  <p class="heading">"Bu, sınavlardan biri olmalı," dedi yaşlı kadın. "İnsanlar neredeyse her zaman yalnızdır. Şimdi çocuğu çağır. Uzun ve korkutucu bir gün geçirdi. Ama düşünmek ve hatırlamak için zamanı oldu. Şu rüyaları hakkında başka sorular sormalıyım."</p>

  <p class="heading">Jessica başıyla onayladı ve Meditasyon Hücresi'ne giderek kapıyı açtı. "Paul, hemen içeri gel lütfen."</p>

  <p class="heading">Paul inadına yavaş yavaş çıktı. Annesine bir yabancıya bakarmış gibi baktı. Bakışlarını Başrahibeye çevirdiğinde ihtiyatlılık gözlerini örtüyordu; ancak bu sefer eşit birine verilen selamı verdi. Annesinin, onun arkasından kapıyı kapattığını duydu.</p>

  <p class="heading">"Genç adam," dedi yaşlı kadın, "hadi şu rüya meselelerine dönelim"</p>

  <p class="heading">"Ne istiyorsun?"</p>

  <p class="heading">"Her gece rüya görüyor musun?"</p>

  <p class="heading">"Hatırlamaya değecek rüyalar değil. Her rüyayı hatırlayabilirim ama bazıları hatırlamaya değer bazıları değmez."</p>

  <p class="heading">"Farkı nasıl biliyorsun?"</p>

  <p class="heading">"Biliyorum işte."</p>

  <p class="heading">Yaşlı kadın Jessica'ya göz atıp, Paul'e döndü. "Dün gece rüyanda ne gördün? Hatırlamaya değer bir şey miydi?"</p>

  <p class="heading">"Evet." Paul gözlerini kapattı. "Rüyamda bir mağara gördüm... ve su... ve bir kız; büyük gözleri olan çok zayıf bir kız. Gözleri tamamen mavi, hiç akı yok. Onunla konuşuyorum ve ona senden bahsediyorum, Caladan'da Başrahibe'yi gördüğümü anlatıyorum." Paul gözlerini açtı.</p>

  <p class="heading">"Ve beni görmenle ilgili bu tuhaf kıza söylediğin şey... bugün gerçekleşti mi?"</p>

  <p class="heading">Paul bunun üzerine düşündü ve sonra: "Evet. Kıza senin geldiğini ve bana bir acayiplik damgası vurduğunu söylüyorum," dedi.</p>

  <p class="heading">"Acayiplik damgası," diye fısıldadı yaşlı kadın ve yine Jessica'ya bir bakış savurdu, dikkatini tekrar Paul'e çevirdi. "Şimdi açık açık söyle Paul, rüyanda sık sık sonradan aynen gerçekleşen şeyler görüyor musun?"</p>

  <p class="heading">"Evet. Ve bu kızı daha önce de rüyamda görmüştüm."</p>

  <p class="heading">"Öyle mi? Onu tanıyor musun?"</p>

  <p class="heading">"Tanışacağım."</p>

  <p class="heading">"Bana ondan bahset."</p>

  <p class="heading">Paul yine gözlerini kapattı. "Kayaların arasında korunaklı küçük bir yerdeyiz. Neredeyse gece ama sıcak; ve kayalardaki bir açıklıktan kumluk yerleri görebiliyorum. Biz... bir şeyi bekliyoruz... gidip bazı insanlarla buluşmamı. Ve o korkmuş ama bunu benden gizlemeye çalışıyor ve ben heyecanlıyım. Ve şöyle diyor: 'Usul gezegeninin sularından bahsetsene bana.'" Paul gözlerini açtı, "ilginç değil mi? Benim gezegenim Caladan. Usul diye bir gezegenin adını bile hiç duymadım."</p>

  <p class="heading">"Bu rüyanın devamı var mı?" diyerek teşvik etti Jessica.</p>

  <p class="heading">"Evet. Ama belki de Usul diye <i class="calibre2">bana</i> hitap ediyordu," dedi Paul. "Bu şimdi aklıma geldi." Yine gözlerini kapattı. "Ona sulardan söz etmemi istiyor. Ve elini tutuyorum. Ve ona bir şiir okuyacağımı söylüyorum. Ve şiiri okuyorum ama bazı sözcükleri açıklamak zorunda kalıyorum; kumsal ve dalga ve su yosunu ve martılar gibi."</p>

  <p class="heading">"Ne şiiri?" diye sordu Başrahibe.</p>

  <p class="heading">Paul gözlerini açtı. "Gurney Halleck'in hüzünlü durumlarda okuduğu senfonik şiirlerden biri sadece."</p>

  <p class="heading">Paul'ün arkasında duran Jessica şiiri okumaya başladı:</p>

  <p class="heading"><br /></p>

  <p class="heading">"Tuzlu dumanı hatırlıyorum</p>

  <p class="heading">Bir kumsal ateşinden yükselen</p>

  <p class="heading">Ve çamların altındaki gölgeleri:</p>

  <p class="heading">Yoğun, temiz... kımıltısız;</p>

  <p class="heading">Martılar kondu tepeye</p>

  <p class="heading">Beyaz, yeşilin üstünde...</p>

  <p class="heading">Ve bir rüzgar esiyor çamların arasından</p>

  <p class="heading">Eğmek için gölgeleri;</p>

  <p class="heading">Martılar kanatlarını açtılar,</p>

  <p class="heading">Havalandılar</p>

  <p class="heading">Ve gökyüzünü çığlıklarla doldurdular.</p>

  <p class="heading">Ve rüzgarı duyuyorum</p>

  <p class="heading">Kumsalımız boyunca esen,</p>

  <p class="heading">Ve dalgaları,</p>

  <p class="heading">Ve görüyorum ki ateşimiz</p>

  <p class="heading">Yosunları yaktı."</p>

  <p class="heading"><br /></p>

  <p class="heading">"Evet bu," dedi Paul.</p>

  <p class="heading"><span style="text-indent: 1.5em; font-size: 1em;">Yaşlı kadın gözlerini Paul'e dikti: "Genç adam, ben bir Bene Gesserit Gözetmeni olarak, Kuisatz Haderah'ı arıyorum; yani gerçekten bizden biri olabilecek erkeği. Annen sende bu olasılığı görüyor ama o bir annenin gözleriyle görüyor. Ben de bir olasılık görüyorum ama hepsi bu."</span><br /></p>

  <p class="heading">Sustu ve Paul anladı ki kadın onun konuşmasını istiyor. Açıklamasını bekledi.</p>

  <p class="heading">Az sonra kadın konuştu: "Nasıl istersen o zaman. İçinde derinlikler var, bunu kabul ediyorum."</p>

  <p class="heading">"Şimdi gidebilir miyim?" diye sordu Paul.</p>

  <p class="heading">"Başrahibe'nin Kuisatz Haderah hakkında sana anlatacaklarını duymak istemiyor musun?" diye sordu Jessica.</p>

  <p class="heading">"Buna kalkışanların öldüğünü söyledi."</p>

  <p class="heading">"Ama neden başarısız oldukları hakkında birkaç ipucu vererek sana yardımcı olabilirim," dedi Başrahibe.</p>

  <p class="heading"><i class="calibre2">İpuçlarından söz ediyor,</i> diye düşündü Paul. <i class="calibre2">Aslında hiçbir şey bilmiyor.</i> Ve şöyle dedi: "Ver bakalım."</p>

  <p class="heading">"Ve bana lanet olsun ha?" Yüzünü ekşiterek gülümsedi; yaşlı yüzde çapraz kırışıklıklar. "Öyle olsun: 'Boyun eğen hükmeder.'"</p>

  <p class="heading">Paul hayret etti: anlamın içindeki gerilim gibi öyle temel şeylerden bahsediyordu ki. Annesinin ona hiçbir şey öğretmemiş olduğunu mu düşünüyordu? "Bu bir ipucu mu?" diye sordu.</p>

  <p class="heading">"Burada olmamızın nedeni ağız dalaşına girmek veya sözcüklerin anlamları üzerine tartışmak değil," dedi yaşlı kadın. "Söğüt rüzgara boyun eğer ve gelişir, ta ki bir gün rüzgarın karşısında bir duvar gibi duran birçok söğüt haline gelene kadar. Söğüdün amacı budur."</p>

  <p class="heading">Paul gözlerini Başrahibe'ye dikti. <i class="calibre2">Amaç</i> demişti ve bu sözcüğün kendisini sarstığını, korkunç amacı ona tekrar bulaştırdığını hissetti. Kadına karşı ani bir kızgınlık duydu; ağzı basmakalıp laflarla dolu bu salak yaşlı cadıya.</p>

  <p class="heading">"Benim şu Kuisatz Haderah olabileceğimi düşünüyorsun," dedi. "Benden söz ediyorsun ama babama yardım etmek için ne yapabileceğimizle ilgili tek bir şey bile söylemedin. Annemle konuşurken seni duydum. Sanki babam ölmüş gibi konuşuyorsun. Ama o ölmedi!"</p>

  <p class="heading">"Onun için yapılabilecek bir şey olsaydı, yapardık," diye homurdandı yaşlı kadın. "Seni kurtarabiliriz. Şüpheli ama mümkün. Ama baban için hiçbir şey yapamayız. Bunu bir gerçek olarak kabul etmeyi öğrendiğin zaman, <i class="calibre2">gerçek</i> bir Bene Gesserit dersini öğrenmiş olacaksın."</p>

  <p class="heading">Paul bu sözlerin annesini nasıl sarstığını gördü. Yaşlı kadına ters ters baktı. Babası hakkında nasıl böyle bir şey söyleyebilirdi? Bu kadar emin olmasının nedeni neydi? Hiddetten köpürdü.</p>

  <p class="heading">Başrahibe Jessica'ya baktı. "Onu Yöntem'le eğitiyorsun, bunun işaretlerini gördüm. Senin yerinde olsam aynı şeyi yapardım ben de, Kurallar’ın canı cehenneme."</p>

  <p class="heading">Jessica başıyla onayladı.</p>

  <p class="heading">"Bak, seni uyarıyorum," dedi yaşlı kadın, "eğitimin her zamanki sırasını dikkate alma. Onun kendi güvenliği için Ses gerekiyor. Zaten iyi bir başlangıç yapmış ama ikimiz de ne kadar fazlasına ihtiyacı olduğunu... ve bunun ne kadar ciddi olduğunu biliyoruz." Birkaç adım atıp Paul'e yaklaştı ve başını eğerek gözlerini ona dikti. "Hoşçakal genç insan. Umarım başarırsın. Ama sen beceremezsen; eh ne yapalım, günün birinde biz başaracağız."</p>

  <p class="heading">Bir kez daha Jessica'ya baktı. Aralarında bir anlaşma kıvılcımı geçti. Ardından, yaşlı kadın, bir kez daha arkasına bakmaksızın, giysisi tıslayarak rüzgar gibi çıktı odadan. Oda ve odanın içindekiler çoktan kadının düşüncelerinden çıkmıştı.</p>

  <p class="heading">Ama Başrahibe dönüp gittiği sırada Jessica onun yüzünde bir ifade yakalamıştı. Damarlı yanaklarında gözyaşları vardı. Gözyaşları, o gün aralarında geçmiş olan diğer bütün sözler veya işaretlerden daha cesaret kırıcıydı.</p>
</body>
</html>
