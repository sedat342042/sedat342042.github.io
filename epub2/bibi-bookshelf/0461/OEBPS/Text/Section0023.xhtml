<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Dune Çöl Gezegeni</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <h2 class="heading2"><b class="calibre3"><br class="calibre4" /></b></h2>

  <h2 class="heading2"><b class="calibre3">II</b></h2>

  <p class="heading"><i class="calibre2">Babam İmparator Padişah, Dük Leto’nun ölümünü</i> ve <i class="calibre2">ölüm</i> <i class="calibre2">şeklini duyduğu zaman, daha önce asla görmemiş olduğumuz</i> <i class="calibre2">türden bir öfkeye kapıldı. Annemi</i> ve <i class="calibre2">sözleşmeyi, bir Bene</i> <i class="calibre2">Gesserit'i tahta geçirmek için kendisini zorlamakla suçladı.</i> <i class="calibre2">Lonca’yı ve uğursuz yaşlı Baron’u suçladı. Görünürdeki</i> <i class="calibre2">herkesi suçladı. Ben bile bundan payımı aldım; tüm diğerleri</i> <i class="calibre2">gibi benim de bir cadı olduğumu söyledi. Ve ben, bunun en</i> <i class="calibre2">antik yöneticilerin bile bağlı olduğu eski bir nefsi müdafaa</i> <i class="calibre2">kanununa göre yapıldığını söyleyerek onu teselli etmeye</i> <i class="calibre2">çalıştığım zaman, benimle alay ederek onun zayıf biri</i> <i class="calibre2">olduğunu mu düşündüğümü sordu. Bunun üzerine bu</i> <i class="calibre2">hiddetin, ölen Dük'</i>e <i class="calibre2">değil, bu ölümün bütün soylulara ifade</i> <i class="calibre2">ettikleriyle ilgili olarak ortaya çıktığını gördüm. Geriye dönüp</i> <i class="calibre2">baktığımda, Muad’Dib'in soyuyla ortak ataları olduğu için</i> <i class="calibre2">babamın da bazı önsezilere sahip olabileceğini düşünüyorum.</i></p>

  <p class="heading3">- Prenses Irulan'ın yazdığı "Babamın Evinde"</p>

  <p class="heading"><br class="calibre" /></p>

  <p class="heading">"Artık, Harkonnen Harkonnen'i öldürecek," diye fısıldadı Paul. Karanlık çökmeden hemen önce uyanan Paul, izole edilmiş ve karartılmış damıtıcı çadırda oturuyordu. Konuştuğu sırada, çadırın karşı duvarına yaslanmış uyuyan annesinin hafifçe kıpırdandığını duydu.</p>

  <p class="heading">Karanlığın içinde fosfor tüpleriyle aydınlanan kadranları inceleyerek zeminde duran yakınlık dedektörüne bir göz attı.</p>

  <p class="heading">"Az sonra gece olacak," dedi annesi. "Neden çadırın gölgeliklerini kaldırmıyorsun?"</p>

  <p class="heading">O zaman Paul, annesinin nefes alıp verişinin bir süredir farklı olduğunu ve onun uyandığından emin olana kadar karanlıkta sessizce yattığını fark etti.</p>

  <p class="heading">"Gölgelikleri kaldırmanın bir yararı olmaz," dedi. "Fırtına çıkmış. Kum çadırı örtmüş. Birazdan kazarım çıkarız."</p>

  <p class="heading">"Duncan'dan hiç ses seda yok mu?"</p>

  <p class="heading">"Yok."</p>

  <p class="heading">Paul, dalgın bir biçimde başparmağındaki dukalık mührüne dokundu ve babasının ölümünde payı olan bu gezegene karşı aniden duyduğu öfkeyle titredi.</p>

  <p class="heading">"Fırtınanın başladığını duydum," dedi Jessica.</p>

  <p class="heading">Bu sözlerin yanıt gerektirmeyen boşluğu, Paul'ün biraz sakinleşmesine yardıma oldu. Zihni, başladığını çadırın şeffaf tarafından görmüş olduğu fırtınaya odaklandı; havzayı geçen soğuk kum zerreleri; ardından gökyüzünde iz bırakan oluklar ve çizgiler. Kafasını kaldırıp sivri bir kayaya baktı ve kayanın şeklinin rüzgar altında değişip küçük bir çedar dilimine benzediğini gördü. Bulundukları havzaya akan kum, gökyüzüne donuk bir köri rengi vermiş, sonra da çadırı örterek bütün ışığı kapatmıştı.</p>

  <p class="heading">Çadırın yayları basınçla karşılaşınca bir kez gıcırdadı; daha sonra, sessizlik yalnızca yüzeyden hava pompalayan kum şnorkelinin körüğünden gelen kısık hırıltıyla bozuldu.</p>

  <p class="heading">"Alıcıyı tekrar dene," dedi Jessica.</p>

  <p class="heading">"Yararı yok."</p>

  <p class="heading">Elini boynundaki pense uzatıp damıtıcı giysisinin su borusunu tuttu, ılık bir yudum çekti ve o anda Arrakis'te gerçekten var olmaya başladığını düşündü; kendi nefesinin ve bedeninin, yeniden kullanılır hale getirilmiş nemine bağlı olarak yaşamak. Su yavan ve tatsızdı ama boğazını yumuşattı.</p>

  <p class="heading">Jessica, Paul'ün su içtiğini duydu, bedenini saran kendi damıtıcı giysisinin kayganlığını hissetti ama susuzluğunu kabullenmeyi reddetti. Bunu kabullenmek, çadırın su ceplerindeki birkaç damlayı depolayıp, açık havada israf edilen bir nefesi çok görerek, nemin zerresini bile korumak durumunda oldukları bu yerin, Arrakis'in korkunç zorunluluklarını, tam olarak fark etmeyi gerektiriyordu.</p>

  <p class="heading">Yeniden uykuya dalmak çok daha kolaydı.</p>

  <p class="heading">Ama bu gündüz uykusunda bir rüya görmüştü ve bu rüyanın anısıyla ürperiyordu. Rüyasında, <i class="calibre2">Dük Leto Atreides</i> yazısının üstüne akan kumu, elleriyle tutmaya çalışmıştı. Kum ismi bulanıklaştırmış, o kumu temizlemeye uğraşmıştı ama daha sonuncuya başlamadan ilk harf doluyordu.</p>

  <p class="heading">Kum durmuyordu.</p>

  <p class="heading">Rüyası gittikçe yükselen bir feryat haline geliyordu. Bu saçma feryat... zihninin bir bölümü, bunun, bir bebekten birazcık daha büyük bir çocuk sesi gibi çıkan kendi sesi olduğunu fark etti. Hafızasında tam olarak görünmeyen bir kadın uzaklaşıyordu.</p>

  <p class="heading"><i class="calibre2">Kim olduğu bilinmeyen annem,</i> diye düşündü Jessica. <i class="calibre2">Kendisine öyle emredildiği için beni doğurup Rahibelere veren Bene Gesserit. Bir Harkonnen çocuğundan kurtulduğu için mutlu muydu?</i></p>

  <p class="heading">"Onları vuracağımız nokta bahar," dedi Paul.</p>

  <p class="heading"><i class="calibre2">Böyle bir zamanda nasıl oluyor da saldırmayı düşünebiliyor?</i> diye sordu Jessica kendi kendine.</p>

  <p class="heading">"Bütün gezegen bahar dolu," dedi. "Onları bu noktadan nasıl vurabilirsin?"</p>

  <p class="heading">Paul'ün kıpırdanmasını ve çadırın zemininde sürüklenen çantanın sesini duydu.</p>

  <p class="heading">"Caladan'da deniz ve hava gücü vardı," dedi Paul. "Burada <i class="calibre2">çöl gücü v</i>ar. Anahtar Fremenler."</p>

  <p class="heading">Sesi çadırın contasının yakınından geldi. Jessica'nın Bene Gesserit eğitimi, oğlunun sesinde kendisine karşı kararsız bir iğneleyicilik algıladı.</p>

  <p class="heading"><i class="calibre2">Bütün yaşamı boyunca Harkonnenlerden nefret etmesi için eğitildi,</i> diye düşündü Jessica. <i class="calibre2">Şimdi bir Harkonnen olduğunu anlıyor... benim yüzümden. Beni ne kadar az tanıyor! Ben Dük'ümün tek kadınıydım. Onun yaşamını ve değerlerini, bana verilen Bene Gesserit emirlerine karşı çıkacak kadar kabullendim.</i></p>

  <p class="heading">Paul çadırın ışık şeridini yaktı ve yayılan yeşil ışık kubbemsi mekanı doldurdu. Contaya doğru eğildi; damıtıcı giysinin kapüşonu, açık çöle göre ayarlanmıştı; alnı örtülü, ağız filtresi yerinde, burun tıkaçları takılı. Yalnızca koyu renk gözleri görünüyordu; ona dönüp bakan ve uzaklaşan yüzünde dar bir şerit.</p>

  <p class="heading">"Dışarı çıkmak için hazırlan," dedi Paul, sesi filtrenin ardından boğuk geliyordu.</p>

  <p class="heading">Jessica filtreyi ağzına doğru çekti, Paul'ün çadır contasını açışını izlerken kapüşonunu ayarladı.</p>

  <p class="heading">Kum, Paul'ün açtığı contaya sürtünerek geçti ve bir statik sıkıştırma aletiyle durduruncaya kadar, çadırın içine uğuldayan tanecikler doldu. Alet tanecikleri yeniden düzenledikçe kum duvarında bir delik oluştu. Paul dışarı süzüldü ve annesinin kulakları onun yüzeye doğru ilerleyişini izledi.</p>

  <p class="heading"><i class="calibre2">Orada ne bulacağız acaba?</i> diye düşündü Jessica. <i class="calibre2">Harkonnen birlikleri ve Sardokarlar... bunlar karşılaşabileceğimiz tehlikeler. Ama ya bilmediğimiz tehlikeler?</i></p>

  <p class="heading">Sıkıştırma aletini ve çantadaki diğer acayip aletleri düşündü. Bu aletlerin her biri, zihninde aniden gizemli tehlikelerin işaretleri haline geldi.</p>

  <p class="heading">Yanaklarının filtrenin üstündeki açık kısmına, yüzey kumundan gelen sıcak bir esintinin değdiğini hissetti.</p>

  <p class="heading">"Çantayı uzat." Bu, Paul'ün sesiydi, alçak ve tedbirli. Dediğini yapmak üzere çantayı zeminin üzerinde ittiğinde su litrejonlarının çalkalandığını duydu. Yukarıya baktı ve yıldızların oluşturduğu fonun önünde Paul'ü gördü.</p>

  <p class="heading">"Buraya," dedi Paul ve aşağıya uzandı, çantayı yüzeye çekti.</p>

  <p class="heading">Jessica şimdi yalnızca yıldızlarla dolu daireyi görüyordu. Yıldızlar, ona yönelmiş silahların parlak uçları gibiydiler. Gecenin oluşturduğu yamadan bir meteor yağmuru geçti. Meteorlar, gözüne bir uyarı, bir kaplanın çizgileri, kanını donduran sıra sıra parlak mezarlar gibi göründüler. Ve başlarına konan ödülün kendisini ürperttiğini hissetti.</p>

  <p class="heading">"Acele et," dedi Paul. "Çadırı toplamak istiyorum."</p>

  <p class="heading">Yüzeyden gelen bir kum yağmuru sol elini yalayıp geçti. <i class="calibre2">El ne kadar kum tutacak?</i> diye sordu kendi kendine.</p>

  <p class="heading">"Yardım edeyim mi?" diye sordu Paul.</p>

  <p class="heading">"Hayır."</p>

  <p class="heading">Boğazı kuruyan Jessica yutkundu, deliğin içine süzüldü, statik olarak sıkıştırılmış kumun ellerinin altına sürtündüğünü hissetti. Paul uzandı, kolunu tuttu. Jessica, yıldızların aydınlattığı çölün düzlük bir kısmında oğlunun yanında durdu, etrafına bakındı. Kum, bulundukları havzayı, çevrelerindeki kayalardan oluşan belirsiz bir dudak bırakarak neredeyse ağzına kadar doldurmuştu. Eğitimli duyularıyla ötedeki karanlığı inceledi.</p>

  <p class="heading">Küçük hayvanların sesleri.</p>

  <p class="heading">Kuşlar.</p>

  <p class="heading">Kumun yerinden oynaması ve içindeki hayvanların belli belirsiz sesleri.</p>

  <p class="heading">Paul çadırı toplayıp delikten yukarı çekti.</p>

  <p class="heading">Yıldızların ışığı, geceyi, her gölgenin tehlikeyle dolmasına neden olacak kadar aydınlattı. Jessica karanlığın oluşturduğu yamalara baktı.</p>

  <p class="heading"><i class="calibre2">Karanlık, kör bir hatıradır,</i> diye düşündü. <i class="calibre2">Sürülerin seslerini, yalnızca en ilkel hücrelerinin hatırlayabildiği kadar eski bir geçmişte atalarını avlayanların çığlıklarını dinlersin. Kulaklar görür. Burun delikleri görür.</i></p>

  <p class="heading">Yanına gelen Paul şunları söyledi: "Duncan, eğer yakalanırsa... bu kadar dayanabileceğini söylemişti. Şimdi buradan ayrılmalıyız." Çantayı omzuna aldı, havzanın sığ dudağını geçti, açık çöle yukarıdan bakan bir platforma tırmandı.</p>

  <p class="heading">Jessica, düşünmeden onu izledi ve artık oğlunun yörüngesinde yaşadığını fark etti.</p>

  <p class="heading"><i class="calibre2">Şu anda acım denizlerin kumlarından daha ağır,</i> diye düşündü. <i class="calibre2">Bu dünya beni bomboş bıraktı, en eski amaç dışında yarınki yaşam. Artık genç Dük’üm ve henüz doğmamış kızım için yaşayacağım.</i></p>

  <p class="heading">Oğlunun yanına tırmanırken, ayaklarını çeken kumu hissetti.</p>

  <p class="heading">Kuzeydeki bir kaya sırasına bakan Paul, uzaktaki dik bir yamacı inceledi.</p>

  <p class="heading">Yıldızların çevrelediği, uzaklardaki kaya profili, denizlerde kullanılmış antik bir savaş gemisini andırıyordu. Bumerang şeklindeki antenleri, geriye doğru kavisli bacaları, pi şeklindeki kıç yapısı gibi detayları bile belli olan geminin görünmez bir dalganın üstünde yükselirken çıkardığı uzun fısırtı.</p>

  <p class="heading">Siluetin üstünde turuncu bir ışık patladı ve aşağı inen parlak mor bir çizgi ışığı ikiye böldü. Başka bir mor çizgi!</p>

  <p class="heading">Ve kabararak patlayan başka bir turuncu ışık! Top ateşlerini hatırlatan antik bir deniz savaşı gibiydi ve bu manzaraya bakakaldılar.</p>

  <p class="heading">"Ateş sütunları," diye fısıldadı Paul.</p>

  <p class="heading">Uzaktaki kayanın üzerinde kırmızı bir ışık halkası yükseldi. Mor çizgiler gökyüzünü dantel gibi süsledi.</p>

  <p class="heading">"Jet alevleri ve lazer silahları," dedi Jessica.</p>

  <p class="heading">Sol taraflarında, ufkun üstünde, tozların kızıla boyadığı, Arrakis'in ilk ayı yükseliyordu ve orada bir fırtına bulutu gördüler; çölün üstünde kurdeleye benzeyen bir hareket.</p>

  <p class="heading">"Bunlar peşimize düşen Harkonnen topterleri olmalı," dedi Paul. "Çölü tarama yöntemleri... sanki oradaki her şeyi yok ettiklerinden emin olmak ister gibi... bir böcek yuvasının kökünü kurutur gibi."</p>

  <p class="heading">"Ya da bir Atreides yuvasını," dedi Jessica.</p>

  <p class="heading">"Korunacak bir yer bulmalıyız," dedi Paul. "Güneye yönelip kayalara sığınacağız. Bizi açıkta yakalarlarsa..." Çantayı omzuna yerleştirerek döndü. "Hareket eden her şeyi öldürüyorlar."</p>

  <p class="heading">Platformun üstünde bir adım attığı anda, süzülen hava taşıtlarının çıkardığı ıslığı duydu ve üzerlerindeki ornitopterlerin karanlık siluetlerini gördü.</p>
</body>
</html>
