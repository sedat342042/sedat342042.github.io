<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title>BÖLÜM 17</title>
</head>

<body>
  <h1 class="h11">BÖLÜM 17</h1>

  <p class="p13"><span class="t6">TA</span><span class="t6">Ş</span> <span class="t6">G</span><span class="t6">İ</span><span class="t6">B</span><span class="t6">İ</span> <span class="t6">CANSIZ</span></p>

  <p>&nbsp;</p>

  <p>Birlikte kapıları geçip kuleye girdikten sonra basamakları çıkıp taht odasına vardık. Lizzie bizi tahtında bekliyordu, kendinden emin görünüyordu. Etrafta ne Alice ne de Hayalet vardı.</p>

  <p>Daniel Stanton onu görünce hafifçe öne eğilerek selam verdi. "Emrinizdeyim hanımefendi," dedi.</p>

  <p>Yapılması gereken en doğru şey buydu; cadı sanki ışıl ışıl parlıyordu. "Senin adın ne?" diye sordu.</p>

  <p>"Stanton efendim. Greeba Muhafız Birliği'nin komutanıydım. Lord Barrule'ye neredeyse on beş yıl hizmet ettim."</p>

  <p>"Eh, Komutan Stanton, her ne kadar hâlâ birliğinin kumandanı olsan da artık benim yardımcımsın. Adamlarını derhâl yerlerine al, diğer hizmetkârları da, özellikle de aşçıları. Yarın akşam benim şerefime bir ziyafet verilecek. Kaledeki en büyük oda hangisi? Kaç kişi alıyor?"</p>

  <p>"Büyük salon efendim. Kulenin yanındaki binada. Yaklaşık iki yüz kişi alıyor."</p>

  <p>"O halde davetiye gönder," diye emretti Lizzie. "O salonun dolmasını istiyorum. Ayak takımı olmasın ama. Toprak sahiplerinin gelmesini istiyorum, zengin, önemli insanların. Bana İdare Heyeti ve Tynwald üyelerini de getir. Getirebildiğin kadarını..."</p>

  <p>"Hemen gidip ilgileneceğim efendim," dedi Stanton.</p>

  <p>Lizzie onu azat etti. Stanton gittikten sonra ayağa kalkıp basamaklardan inerek bana yaklaştı. "Bu adayı ben yöneteceğim. Buna şüphen mi var evlat?" diye sordu.</p>

  <p>Temkinli bir ifadeyle ona baktım. "Görünüşe bakılırsa her şey plana göre ilerliyor."</p>

  <p>"Hatta düşündüğünden de iyi," dedi Lizzie dudaklarını büzerek. "Her ortaya çıkabilecek sürprizlere hazırlıklı olmadığımı da sanma. Daniel Stanton'ın ağzı iyi laf yapıyor ama onun bu yağlamalarının altında yatan gerçekleri görebiliyorum. Yarın akşamdan sonra öyle bir dehşete kapılacak ki bana karşı çıkmayı aklının ucundan dahi geçiremeyecek. Ve sana gelince, bir süre daha hayatta kalmana izin vereceğim, işime yarayabilirsin. Ama attığın tek bir yanlış adım kan kabının sonu olur. Böylece Şeytan seni yakalayabilir. Yeterince açık mı?"</p>

  <p>Başımı evet anlamında salladım.</p>

  <p>"Pekâlâ, şimdi asanı ver. Ona artık ihtiyacın olmayacak."</p>

  <p>Karşı koymaya çabaladıysam da dürtü hâlâ çok güçlüydü ve bir anda asamı onun ayaklarının dibine bırakıverdim. Asama dokunmak istemeyeceğini biliyordum. Cadılar üvez ahşabından nefret eder.</p>

  <p>"Şimdi gözüm görmesin seni," diye emretti, "ama benden emir almadan kaleyi terk etme ve zindanlardan uzak dur. Ustanın yanına gidecek olursan bu her ikiniz için de kötü olur. Yukarıdaki odalardan birinde uyuyacaksın," diyerek basamakları işaret etti, "böylece gözüm her an üzerinde olacak."</p>

  <p>&nbsp;</p>

  <p>Bir saat içinde kalede hummalı bir çalışma başladı: Muhafızlar yerlerini almışlardı ve aşçılar yarın akşamki ziyafet için hazırlık yapıyorlardı.</p>

  <p>Basamaklardan yukarı çıkıp yatak odalarından birini seçmek dışında yapılabilecek başka bir şey yoktu; sonraki birkaç saati pencere kenarına oturup avludaki hareketliliği izleyerek geçirdim, bir yandan da durum değerlendirmesi yaparak izlenebilecek en uygun hareket planının ne olabileceğini düşündüm. Durum kötü görünüyordu ve ustam için endişeleniyordum. Peki ya Alice neredeydi? Lizzie ondan bahsetmemişti. Acaba o da zindana mı kapatılmıştı? Eğer öyleyse kan kabının koruma alanının dışında kalıyor demekti.</p>

  <p>Durum sahiden kötüydü. Sinekler gibi Lizzie'nin ağına yapışmıştık ve bir çıkış yolu göremiyordum. Bir fırsat kollayıp, vakti geldiğinde tüm risklere karşı değerlendirmeye çalışmaktan başka çarem yoktu.</p>

  <p>Neyse ki hava kararmadan önce Alice odamın kapısında belirdi. Elinde soğuk jambon, peynir ve bisküvi olan bir tepsi vardı.</p>

  <p>"Benimle akşam yemeği paylaşmak isteyebileceğini düşündüm," dedi bana yaklaşarak.</p>

  <p>"Hayalet nerede?" diye sordum.</p>

  <p>"Zindanların birinde Tom. Lizzie benden onu aşağı taşımak için yardım etmemi istedi."</p>

  <p>Birlikte pencere kenarında oturup lokmaları isteksizce çiğnemeye başladık. "Fazla yeme," dedi Alice gülümseyerek. "Kraliçenin yarınki ziyafeti için yer ayır."</p>

  <p>"Lizzie ciddi olabilir mi?" diye sordum. "Ne elde etmeyi umuyor?"</p>

  <p>"Greeba Kalesi'ndeki tüm tutukluları serbest bırakıp hepsini ziyafete davet edecek. Tabii Yaşlı Gregory hariç. Bunu ne için yaptığını bilmiyorum. Sence çıkarı ne Tom?"</p>

  <p>"Tutsakları neden serbest bırakacağını kestirmek güç ama sahiden de bu adayı yönetmek istiyorsa yarınki ziyafet, misafirlerini etkileyip dehşete düşürmek için iyi bir fırsat olur. Onlara, direnmenin anlamsız olduğunu gösterir. Ama bizim tarafımızda biri var; yardımcısı olarak atadığı Daniel Stanton. Eline fırsat geçtiği takdirde cadıyı gözünü kırpmadan öldürür. Yıllarca Barrule'ye hizmet etmiş ama şimdi yeni efendisi için çalışacak. Tynwald muhtemelen önümüzdeki hafta birini atar. İyi de Bay Gregory ne olacak? Onu buggane'e yem yapmayacak, öyle değil mi?"</p>

  <p>"Henüz değil Tom. Lizzie önce onun büyük acılar çekmesini istiyor, iyice eğlendikten sonra sıra buggane'e gelecek."</p>

  <p>"Benim asıl anlamadığım şey beni neden öldürmediği ya da buggane'e vermek üzere bir zindana atmadığı. Neden bir hayalet çırağının etrafta dolaşmasına izin veriyor?"</p>

  <p>"Sana zarar vermedi, çünkü ona bunu yapmaması için yalvardım," dedi Alice. "Ve bana zarar vermedi çünkü benim günün birinde Pendle klanlarını birleştireceğime dair söylediklerinde ciddi. Beni Karanlık'a çekebileceğine inanıyor. Bunu yapamaz ama onun istediği gibi düşünmesini sağlamanın zararı olmaz. Hâlâ hayatta olmanın tek sebebi bu Tom. Ondan bir de köpekleri serbest bırakmasını istedim ya da en azından beslenmelerini sağlamasını. Ama bunu duymak bile istemedi. Şimdiye açlıktan ölüyor olmalılar."</p>

  <p>Üzgün bir ifadeyle başımı salladım. Pençe, Kan ve Kemik çok acı çekmişti, fakat en azından diğer bazı köpeklerin aksine hâlâ hayattaydılar. Onlarla ilgili bir şeyler yapmam gerekiyordu. Hem de vakit kaybetmeden...</p>

  <p class="p13">* * *</p>

  <p>Ertesi sabah merdivende Stanton'la karşılaştım. Elindeki misafir listesini uzattı. Listede çok sayıda isim yazılıydı.</p>

  <p>"Bunlar davetiye gönderilenler. Hepsi de önemli insanlar fakat çoğu gelmeyecek. Kemikli Lizzie'nin bir katil ve cadı olduğunu düşünüyorlar ve onunla ilgilenmek üzere planlar yapacaklardır, hatta kaleye karşı bir askeri birlik bile oluşturabilirler. Tabii Parlamento önümüzdeki hafta toplanmadan önce fazla bir şey yapamazlar."</p>

  <p>Başını iki yana sallayarak "Fakat katılmayı kabul edenler de var. Nedenini bilemiyorum," diye devam etti komutan "ancak içlerinden bazıları -özellikle de Tynwald'da işlerini istedikleri gibi yürümeyenler- cadıyı güce uzanan yolda bir basamak olarak görüyor. Bazılarıysa sadece onun nasıl bir tehdit oluşturduğunu görmeye geliyor. Toplantı cadının aleyhine dönecek olursa karmaşayı fırsat bilip onu oracıkta öldürebilirim. Söylesene evlat, bir cadıyı öldürmenin en iyi yolu nedir?"</p>

  <p>"Kalbine saplanan gümüş alaşımlı bir bıçak en etkili yöntemdir," dedim. "Hayalet asasında böyle bir bıçak olur, ama Lizzie benim ve ustamın asalarımıza el koydu. Yine de kalbine saplanacak her tür bıçak işe yarayacaktır. En azından bir süreliğine..."</p>

  <p>Ona sonrasında cadının kalbini sökmesi gerektiğini söylemedim. Bu yapılmadığı takdirde çok daha ölümcül ve güçlü bir Kemikli Lizzie ile savaşmamız gerekirdi... Ama her şeyin bir sırası var diye düşünüyordum.</p>

  <p>&nbsp;</p>

  <p>Güneş battıktan kısa bir süre sonra misafirler kaleye gelmeye başladı. Kapıda karşılanıp büyük salona kadar eşlik ediliyorlardı. Çoğu erkekti, yalnız ya da grup halinde gelmişlerdi, fakat aralarında birkaç çift de vardı.</p>

  <p>Yüksek çatısı tıpkı en büyük Eyalet kiliselerinde olduğu gibi kalın ahşap direklerle desteklenen salon oldukça büyük ve görkemliydi. Çok daha ufak olmasına rağmen burası bana Priestown Katedrali'ni anımsatıyordu. Duvarlara asılmış işlemeli halıların üzerinde adanın tarihinden birtakım olaylar resmedilmişti: Uzun kayıklar ve boynuzlu miğferleriyle sert görünümlü birtakım adamlar; kayalık sahillere yanaşan tekneler; yanan evler ve ceset dolu tarlalar... Duvarlara asılı düzinelerce meşale etrafı aydınlatıyordu.</p>

  <p>Hizmetkârlar tepsi tepsi şarap getirip misafirlere ikram ederken salon aynı anda konuşan kalabalıklara özgü bir uğultuyla doldu. Masalar birbirlerine paralel yerleştirilmişti; Lizzie'nin oturacağı baş masaysa diğerlerinin tam karşısındaydı. Alice ve ben cadının hemen solundaki sandalyede oturacaktık, Daniel Stanton ise onun sağındaydı. Mızraklı yeomen askerleri arka duvarın dibinde hazır bekliyordu.</p>

  <p>Misafirlerin tümü geldikten sonra başka bir grup yeomen askeri tutukluları getirip onları en arkada, kapıya yakın bir masaya oturttu. Adriana'nın da aralarında olduğunu görebiliyordum.</p>

  <p>Lizzie ancak ondan sonra odaya girip yavaşça ilerleyerek masasındaki yerini aldı. Misafirler onu gördükçe konuşmalar da kesilmeye başladı. Lord Barrule'nin ölü eşinin dolabını karıştırdığı çok açıktı; bu kez kadının mücevherlerini de takmıştı. Parmaklarında altın yüzükler, bileklerindeyse ışıltılı ve zarif bilezikler vardı, temizlenmiş saçlarınaysa görkemli bir elmas taç takılmıştı.</p>

  <p>Lizzie sandalyesine ulaşınca durup bakışlarını salonda gezdirdi. Ardından son derece soğuk bir tavırla gülümsedi. Gücünden son derece emin birinin acımasız, sinsi gülümsemesiydi bu; savunmasız kurbanlarına işkence yapmak üzere olan bir zorbanın sadist gülümsemesi.</p>

  <p>"Çatlayıncaya kadar yiyin!" diye emretti. "Önce yemek yiyip ardından konuşacağız."</p>

  <p>Hemen ardından salona özel pişirilmiş etlerle dolu tepsiler taşıyan garsonlar girdi. Aşçılar çok uğraşmışlardı ve ortaya gerçekten kraliçelere yaraşır bir ziyafet çıkmıştı. Fakat misafirler yemeklerini sessizce yiyorlardı ve ara sıra korkuya yahut belli belirsiz bir huzursuzluğa kapıldıklarını görmek mümkündü. Lizzie'nin neler yapabileceğinin farkındaydılar. Güçlü Lord Barrule'yi alt ettiğini ve yeomen askerlerini uzaktan öldürdüğünü biliyorlardı. Hatta bir hayaleti dahi yenmişti.</p>

  <p>En sonunda masalar toplanıp kadehler bir kez daha doldurulunca Stanton ayağa kalkıp herkesten sessiz olmalarını istedi. Kemikli Lizzie ayağa kalkıp endişeli misafirlerine bakarken salona meraklı bir sessizlik çöktü.</p>

  <p>Cadı uzun bir süre hiçbir şey demeden dudaklarını büzerek öylece misafirlere baktı. Aniden havada bir soğukluk hissettim. Karanlık'a ait bir şey kullanmaya başlamıştı bile.</p>

  <p>"Artık eski yöntemler geçerli değil!" diye bağırdı. "Değişim vakti geldi!"</p>

  <p>Sesinde gerçek bir hâkimiyet vardı. Artık karşımızdaki kişi, buggane'nin tünellerine saklanan üstü başı çamur içinde olan Lizzie değildi. Hâlâ dudağını büzüp ağır bir Pendle aksanıyla konuşmasına rağmen...</p>

  <p>"Doğuda, denizin öte yakasında düşmanlarınız var. Eyaleti ele geçirdiler ve sıra buraya gelmek üzere. Topraklarınızı ele geçirip hepinizi köle yapmak isteyeceklerine dair şüpheniz olmasın. Boş konuşma ya da oyalanma vakti değil. Şu anda bir parlamentoya ihtiyaç yok. İhtiyacımız olan şey, harekete geçmekken bizi konuşturup durmaktan başka işe yaramayan parlamentoyu ne yapalım? Tek bir güçlü ses istiyorsunuz, evet. Farklı bir yönetim şekli istiyorsunuz, öyle değil mi? İhtiyacınız olan benim! Kraliçeniz olacağım. Sizi koruyacağım. Bana destek olun ve özgürlüğünüzden vazgeçmeyin. Bu <span class="t19">sizin</span> seçiminiz."</p>

  <p>'Siz' kelimesini iyice vurgularken sol elini kaldırıp yavaşça daire çizerek işaret parmağıyla seyircileri işaret etti. Parmaklarındaki yüzüklerle, tacındaki elmaslar parlıyordu. Şimdi sahiden bir kraliçe gibi hareket ediyordu. Asil, güçlü ve etkili biri gibi. Bu insanlara kendisine itaat etmekten başka seçenekleri olmadığını söylüyordu.</p>

  <p>Kalabalıktan uzun süren bir homurtu yükseldi. İçlerinden bir iki tanesiyse sırıtıp başlarını sallıyordu. Acaba onu sahiden yeni liderleri, onları da peşinden sürükleyebilecek biri olarak mı görüyorlardı?</p>

  <p>Lizzie bu homurtuları duymazdan geldi. "Artık buradaki herkesin hayatı değişti. Tutukluları serbest bıraktım. Onlar Lord Barrule'nin tutsaklarıydı, benim değil. Ve Lord Barrule'nin dönemi sona erdiğine göre zindanlar boşaldı. Tabii hayaletinki dışında. Ve bana karşı gelen diğerleri de onun yanındaki yerlerini alacaklar."</p>

  <p>Bu kez homurtular iyice artarak bir tür hoşnutsuzluk ifadesi halini aldı.</p>

  <p>"Ya benimlesiniz ya da bana karşı!" Lizzie'nin sesi gürültüyü bastırdı.</p>

  <p>Bunun üzerine, yanında en az Lizzie'ninki kadar görkemli bir elbise giymiş gümüş-gri saçlı bir kadın olan şık bir adam ayağa kalktı. Adamın eşi paniğe kapılmış bir ifadeyle kocasını kolundan yakalayıp oturtmaya çabaladı. Fakat adam kadından kurtulup kürsüye kadar ilerledi.</p>

  <p>Kırmızı yüzlü ve hafif toplu olan adam zengin ve kendinden emin görünüyordu. Fakat kendi deneyimlerini aşan bir durumla karşı karşıyaydı.</p>

  <p>Parmağını Lizzie'ye doğrultup ağzını iki kez açıp kapadıktan sonra konuşmaya başladı. "Adamıza yabancısın," dedi titrek bir sesle, "bir mütecaviz, bir mülteci, üstüne üstlük bir de cadı! Ne cüretle önümüze çıkıp böyle bir unvan alabilirsin? Kendini soyluymuş gibi göstermeye ne hakkın var?"</p>

  <p>Lizzie pis pis sırıttı. "Bir hükümdarın güçlü olması gerekir ve burada en güçlü benim!" dedi öne eğilerek. "Sen benim hükmetme hakkımı sorguluyorsun yaşlı adam. Ve bunu canınla ödeyeceksin!"</p>

  <p>Ayağını üç kez yere vurup bir şeyler mırıldanarak sol elinin işaret parmağıyla korkudan büzüşen adamı işaret etti.</p>

  <p>Adam ellerini boğazına götürdü. Gözleri yuvalarından fırlamak üzereydi. Hiç ses çıkarmadı ama her iki burun deliğinden sızmaya başlayan kanlar önce ağzına oradan da yere damladı. Sonra öne doğru sendeleyip yere düşerek başını sert zemine çarptı. Orada öylece hareketsiz yatıyordu.</p>

  <p>Lizzie adamı taş gibi cansız bir halde yere serivermişti.</p>

  <p>&nbsp;</p>
</body>
</html>
