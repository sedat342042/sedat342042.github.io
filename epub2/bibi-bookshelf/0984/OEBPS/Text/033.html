<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title>BÖLÜM 22</title>
</head>

<body>
  <h1 class="h11">BÖLÜM 22</h1>

  <p class="p13"><span class="t6">TYNWALD TEPES</span><span class="t6">İ</span><span class="t6">'NDEK</span><span class="t6">İ</span> <span class="t6">SAVA</span><span class="t6">Ş</span></p>

  <p>&nbsp;</p>

  <p>Daniel Stanton yetenekli bir komutandı ve adamlarının ona güvenip emirlerini sorgusuz sualsiz yerine getirdikleri açıktı. Saldırının ilk bölümü iyi gitti.</p>

  <p>Ağaçların arasından St. Johns'a doğru ince bir yarım daire çizerek ilerledik, yeomen askerleriyse düşman gözcüleriyle ilgilenmek üzere dağıldılar. Üç gözcüyle karşılaştılar: İkisi direnmeden teslim oldu, üçüncüyse çok az direnebildi. Eğer bu basit bir askeri saldırı olsaydı şaşkınlık avantajı bizim elimizde olurdu. Fakat Lizzie farklıydı.</p>

  <p>Hayalet'in yanına çırak olarak geldiğim ilk zamanlarda Lizzie, Chipenden bölgesine taşınmış ve köyden birkaç kilometre ötedeki bir kulübeye yerleşmişti. Kemiklerini almak için bir çocuğu kaçırmıştı. Çocuğu kurtarmayı başardım ve öfkeden deliye dönen köy halkı, ellerinde sopalarla onun peşine düştüler. Ama Lizzie uzak sezgi sayesinde tehlikeyi öngörerek kaçtı. Öfkeli kalabalıksa bunun üzerine Lizzie'nin kulübesini yakarak yerle bir etti.</p>

  <p>Ama bu kez Lizzie güçlü olan taraftı. Oluşturduğumuz tehdidin farkına varacak ve üstün güçlerini kullanarak bizi tıpkı bir sinek gibi savurup atacaktı. Buna engel olmak için dosdoğru cadıyı hedef alarak onu hazırlıksız yakalamamızı sağlayacak bir yıldırım saldırı planladık.</p>

  <p>Stanton'un emrindeki yeomen askerleri yeniden toplanınca ince hilal, bu kez kalın bir kama halini alarak önlerine çıkacak her türlü direnişi delip geçmek üzere cadıya doğru yola koyuldu. St. Johns'a yaklaşırken Hayalet, Alice, Simon ve ben yeomen askerlerinin arkasındaydık.</p>

  <p>Ustam bana ve Alice'e döndü. "Mümkün olduğunca askerlerin arkasında görünmeden ilerleyip dosdoğru cadıya saldırın!"</p>

  <p>Başımı salladım ve ikimiz de asalarımızın ucundaki bıçakları çıkardık. Alice genelde silah taşımaktan hoşlanmazdı ama bu kez Simon ona da bir bıçak vermişti. Şimdi bıçağı belinde taşıyordu. Onu annesine karşı kullanıp kullanamayacağını merak ediyordum. Lizzie hakkında sarf ettiği onca sert ifadeye rağmen ben yine de bundan emin değildim.</p>

  <p>"Yanımdan ayrılma!" dedim ona, çatışmanın birbirimizden ayrılmamıza ve onun kan kabının koruma alanından çıkmasına neden olacağından endişeleniyordum.</p>

  <p>Ağzım korku ve heyecandan kurumuştu. Artık ağaçların bittiği yere iyice yaklaşmıştık. Binaları ve ilerideki yemyeşil açıklığı görebiliyordum. Orada elleri silahlı bir kalabalık vardı. Yeomen askerlerimiz kendi silahlarını hazırladılar.</p>

  <p>"Şimdi!" diye bağırdı Stanton ve öne atıldı. Kama düzenini bozmadan koşmaya devam ettik. Önümüzdeki askerler yüzünden pek fazla şey göremiyordum ama uzakta Parlamento'nun toplandığını ve Tynwald Tepesi'ni seçebiliyordum. Hatta Lizzie şu anda onlara konuşma yapıyor olabilirdi; yakında bir yerde olmalıydı.</p>

  <p>Sonra yeomen askerlerimiz düşmanla çarpışınca acı dolu haykırış ve çığlıklar duydum. Direniş arttıkça ilerleme hızımız azalıyordu.</p>

  <p>O çimenlik alanın ortasına ulaşabilir miydik asla bilemeyeceğim, çünkü tam o esnada Lizzie, beklediğimiz gibi <span class="t19">ürkü</span> büyüsü yaptı. Aniden çok güçlü bir korkuya kapıldım; arkamı dönüp bize doğru görünmeden yaklaşan tehlikeden kaçmak için dayanılmaz bir istek duydum. Alice ve ustamın da aynısını yapacağını bildiğimden bu isteğe karşı koydum. Fakat yeomen askerlerimiz böylesine bir büyü karşısında güçsüzlerdi ve anında dört bir yana kaçışmaya başladılar. Simon Sulby de öyle. Elinden başka ne gelirdi ki? Daha önce böylesine yoğun bir korkuya kapılmamıştı.</p>

  <p>Ama durum o kadar da kötü değildi. Bu tür büyülere hedef gösterilemez, yani Lizzie'nin askerleri de tıpkı bizimkiler gibi büyüden etkilenmişti. Yoksa bunun olacağını düşünememiş miydi? Yaptığı büyü ona hiçbir avantaj sağlamadı, diye düşündüm. Belki de edindiği güç doğru düşünmesine engel olmuştu.</p>

  <p>Çok sayıda yeomen askerinin yanı sıra Parlamento üyeleri ve diğer ileri gelenler de cübbelerini savura savura çimenlik alanda sağa sola kaçışıyordu. Peki ama Lizzie neredeydi?</p>

  <p>"İşte orada!" diye bağırdı Hayalet asasıyla işaret ederek.</p>

  <p>Lizzie tepenin kenarında kötücül bir ifadeyle bize bakıyordu. Bir an için bakışlarımız kesişti ve yeni bir korku dalgasının vücudumu sardığını hissettim. Az önce aldırış etmediğim <span class="t19">ürkü</span> büyüsünden çok daha güçlü bir şeyle karşı karşıyaydım. Lizzie bizi uzaktan öldürme gücüne sahipti ve bunun için en olası kurban bendim. Hayalet'i bu şekilde öldürmezdi; onun için uzun ve acı verici bir ölüm planlıyordu. Alice ise kızıydı ve ona ne yapacağını bilmiyordum. Fakat ben yoluna çıkan bir taş parçasından farksızdım. Lizzie'nin büyükannesi Malkin Ana'nın ölümüne neden olan biri...</p>

  <p>Sayıca gitgide azalan yeomen askerlerinin arasından Lizzie'ye doğru koşmaya devam ediyorduk ki bir anda hava karardı. Batıdan gelen bulutlar güneşi kapattı ve ağaçlar titreyip sallanmaya başladı. Aniden başlayan sağanak yağmur, yüzlerimize çarparak önümüzü görmeyi güçleştiriyordu. Lizzie kara büyü yapmaya devam ediyordu.</p>

  <p>Başımı öne eğip sol elimdeki asayı sımsıkı kavrayarak gözlerimi sildim. Artık ona iyice yaklaşmıştım ve başımı kaldırdığımda suratını yamultarak büyük bir zafer kazanmış gibi pis pis sırıttığını gördüm. Tam o esnada en başından beri istediğinin bu olduğunun farkına vardım. Yaptığı büyü yüzünden kendi ordusunun dağılması umurunda değildi. Tek istediği Hayalet, Alice ve benimle yüzleşerek intikam almaktı. Gerçekten de üçümüze karşı durabilecek güce sahip olduğuna inanıyordu.</p>

  <p>Ben Hayalet'in önündeydim, Alice de onun arkasından geliyordu; yirmi otuz adım daha atabilirsem Lizzie'ye asamla vurabilecek kadar yaklaşacaktım. Asamı mızrak gibi havaya kaldırdım. Lizzie'nin elinde, yanına yaklaşacak ilk kişiye doğru savurmaya hazırlandığı iki uzun kılıç vardı.</p>

  <p>Tam üzerine atılacağım sırada yanımdan eli kılıçlı biri geçti.</p>

  <p>"O benim!" diye bağırdı Daniel Stanton. Her nasılsa cesaretiyle cadının büyüsünü alt etmeyi başarmıştı.</p>

  <p>Fakat Stanton kılıcını cadının kalbine doğru savurarak ona yaklaşırken Lizzie sol elindeki kılıçla bu saldırıyı karşılayıp diğer elindeki kılıcın kabzasıyla Stanton'ın kafasına vurdu. Stanton sendeleyip yere düşerek yuvarlanmaya başladığında kılıcı da elinden fırladı.</p>

  <p>Lizzie kılıcı neden kullanmadı acaba? diye düşündüm. Sorum anında yanıtlandı, çünkü cadı beynimin içinde konuşuyordu:</p>

  <p><span class="t19">Onunki de yava</span><span class="t19">ş</span> <span class="t19">ve ac</span><span class="t19">ı</span> <span class="t19">dolu bir ölüm olacak; t</span><span class="t19">ı</span><span class="t19">pk</span><span class="t19">ı</span> <span class="t19">senin ve ustan</span><span class="t19">ı</span><span class="t19">nki gibi!</span></p>

  <p>Aniden üzerine atıldım. Asamı cadıya doğru savurduysam da son anda ıslak çimenlerin üzerinde kayınca kılıcının kabzasıyla bu kez bana vurdu. Başımda şimşekler çaktı. Yere düştüğümü anımsamıyorum bile.</p>

  <p>Kısa süreli bir baygınlık geçirmiş olmalıyım, çünkü kendime geldiğimde Hayalet'in, asasını havaya kaldırmış, Lizzie'ye doğru yaklaştığını gördüm. Alice de kenara çekilmiş, korku dolu bir ifadeyle cadı ve ustam arasındaki mücadeleyi izliyordu. Lizzie yine sırıtmaya başlamıştı, hatta neredeyse keyifle izliyor bile denebilirdi. Hayalet'e bakınca korkusunu gördüm. Hayır, bundan çok daha fazlası vardı. Gözleri seğiriyordu ve bakışlarından yenilgiyi kabullendiğini anlayabiliyordum. Lizzie onun zihninin içinde konuşup kendisine karşı hiçbir şansı olmadığını söylüyor ve onu yakaladıktan sonra neler yapacağını anlatıyor olmalıydı.</p>

  <p>Ustamın durumu beni dehşete düşürdü. Benim için hep bir güç timsah olmuştu. Karanlık karşısında anlık bir yenilgi yaşadığında dahi her zaman cesur ve iyimser olmuştu. Oysa şimdi tüm bunlardan eser yoktu. Ustamın düştüğü duruma dayanamayarak başımı çevirdim.</p>

  <p>Hayalet aniden asasını indirip Lizzie'nin önünde dizlerinin üzerine çöktü. Lizzie gülümseyip ustamı da bayıltmak üzere kılıcını havaya kaldırdı. Doğrulup ayağa kalkmaya çalıştıysam da başım döndü ve midem bulandı. Araya girmek istiyordum, fakat ustamın yardımına yetişemeyeceğimin farkındaydım.</p>

  <p>Ama <span class="t19">araya giren</span> biri oldu. Bir anda Alice bağırdı. Kadim Dil'de bir kelimeydi bu. Ne anlama geldiğini bilmiyordum, bir tür büyü olmalıydı. Alice'le Lizzie arasında bir şey uçtu; ufak ve siyah bir şey. Bu her neyse Alice atmamıştı, dosdoğru yarı aralık ağzından fırlamıştı.</p>

  <p>Cadının üzerindeki etkisi çok aniydi. Lizzie geriye doğru sendeledi ve elindeki kılıcı yere düştü. Ve sonra Alice bıçağını havaya kaldırıp saldırıya geçti, ama Lizzie'yi bıçaklamadı. Diğer elini kullanarak Lizzie'nin yüzünü tırnaklarıyla çizdi. Lizzie haykırıp arkaya düştü.</p>

  <p>Bu benim için bir fırsattı ve öne atılıp havaya kaldırdığım asamı kalbine saplamaya hazırlandım. Fakat tüm gücümle denememe rağmen ona Alice'in yaptığı gibi acı vermeyi başaramadım. Gücüm yeterli değildi. Asa elimde donakaldı.</p>

  <p>"Çabuk ol Tom!" diye bağırdı Alice, Hayalet'i ayağa kaldırırken. Hayalet'in asasını alıp diğer koluna girdim ve onu çekmeye başladık. Arkama bakınca Lizzie'nin hâlâ yüzünü tuttuğunu gördüm. Alice her ne yaptıysa etkisinin fazla uzun sürmeyeceğini biliyordum.</p>

  <p>Dehşete kapılmış kalabalığın içinde kaybolarak bir şekilde kaçmayı başardık. Ağaçların arasından geldiğimiz yöne doğru ilerlerken sersemlemiş insanlar görmeye devam ettik, hem yeomen askerleri hem de Tynwald mensupları yüzlerinde şaşkınlık ve dehşet ifadeleriyle kaçışmaktaydı. Simon Sulby'dense iz yoktu.</p>

  <p>Ormana girerken Hayalet neredeyse öfkeli bir şekilde bizi iki yana itti. "Kendim yürüyebilirim! Çekiştirmenize gerek yok!" diye çıkışarak önümüzden yürümeye başladı. Önce yalpalıyor gibi göründüyse de çok geçmeden daha sert adımlar atmaya başladı. Alice ve ben konuşabilmek için biraz yavaşlayarak geride kaldık.</p>

  <p>"Bize değil, kendine kızgın," dedim Alice'e.</p>

  <p>"Yaşlı Gregory'nin gururu incindi," dedi Alice. "Lizzie onu yine alt etti. Orası kesin."</p>

  <p>"Ama sen de Lizzie'yi alt ettin. O bu kadar güçlüyken bunu nasıl başardın?"</p>

  <p>"Bir zamanlar teyzem Agnes'in öğrettiği bir büyüydü bu. Bazı cadılar buna <span class="t19">pençe</span> der. İşaret parmağının tırnağından ufak bir parçayı ısırarak kopardıktan sonra düşmanına tükürüyorsun. Sonra yüzünü çizerek onu sersemletiyorsun. Lizzie'yi hazırlıksız yakaladım. Bunu yapabileceğimi bilmiyordu. Ama bu bize sadece birkaç dakika kazandırdı. Üstelik bir daha bu büyüyü tekrarlayamam. Hazırlıklı olacaktır."</p>

  <p>Alice'in bahsettiği teyzesi, bir zamanlar benim de kısa bir süre yanında yaşadığım Agnes Sowerbutts'tu.</p>

  <p>"Ama Agnes'in iyi huylu bir cadı, bir şifacı olduğunu söylediğini anımsıyorum?" dedim.</p>

  <p>"Öyle Tom. Sana yalan söylemem. Ama Pendle'da yaşayan her cadı, kendini savunmak için bazı büyülere ihtiyaç duyar. Başka bir cadının bu büyüleri üzerinde ne zaman kullanacağını asla bilemezsin. Agnes de buna benzer bir büyüyü kendini savunmak için kullanırdı. Aynı şey benim için de geçerli."</p>

  <p>&nbsp;</p>

  <p>Çok geçmeden St. Johns'tan epey uzaklaştık ve ışıl ışıl parlayan güneş yeniden belirdi. Akşam geç vakit değirmene vardığımızda Simon'ın kaybolma haberi, Adriana'yı perişan etti. En kötüsünden endişe ediyordu.</p>

  <p>Ama neyse ki Simon ertesi gün öğleden önce döndü. Ancak getirdiği haberlerin çoğu kötüydü. Bir saat geçmeden Tynwald yeniden toplanarak Lizzie'yi adanın hâkimi ilan etmişti; Parlamento feshedilerek kontrolü tamamen ona bırakmıştı.</p>

  <p>"Her şey öyle hızlı olup bitti ki," dedi Simon. "Herkes ondan korkuyordu. Sadece istediklerini yapıp eve gittiler. Onları kim suçlayabilir ki?"</p>

  <p>Hayalet başını aşağı yukarı salladı. "Peki ya sonra? Lizzie, St. Johns'ta mı kaldı?"</p>

  <p>"Hayır, hemen Greeba Kalesi'ne doğru yola koyuldu."</p>

  <p>"Peki ya Daniel Stanton'un askerleri? Onları esir aldı mı?"</p>

  <p>"Sadece birini: Stanton'ı. Cadı bir an önce gitmek için sabırsızlanıyordu. Sanki onu heyecanlandıran bir şeyler vardı ve bunun Mona'nın hâkimiyetini ele geçirmek olmadığına eminim. Başka esir almadı. Olan bitenlerin içinde tek güzel haber şu: Yeomen askerleri bir zamanlar aynı tarafta olduklarından birbirleriyle savaşmaya istekli değillerdi, o yüzden ölen de olmadı. Sadece yarım düzine kadar yaralı var ve hiçbiri ağır değil. Lizzie'yle birlikte Greeba'ya dönmeyenler evlerine dağıldı.</p>

  <p>"Neden bu kadar acele ettiğini merak ediyorum doğrusu," diye mırıldandı Hayalet, düşünceli bir şekilde.</p>

  <p>"Mağarayı ve içindekileri öğrendi mi sizce?"</p>

  <p>"Olabilir evlat. Eğer öyleyse onu durdurmak sahiden güç olacaktır." Masada tam karşısında oturan Simon ve Adriana'ya baktı. "Sanırım siz ikiniz burada yeterince güvende olursunuz," dedi. "Ama Kemikli Lizzie şu güç zulasını bulur bulmaz üçümüzün peşine düşecektir. Köpekleri de alıp ortadan kaybolalım."</p>

  <p>"Buranın güneyinde, Glenmaye'de terk edilmiş bir kulübe var," dedi Adriana. "Yıllardır içinde yaşayan yok, ama en azından başınızın üzerinde bir çatı olur." Bir anda yüzü kızardı. "Simon'la orada buluşurduk; babamın bilmediği bir yer. Simon gidip beni orada beklerdi ve ben de değirmenden ayrılabilirsem oraya giderdim. Orada güvende olursunuz, inanın bana."</p>

  <p>&nbsp;</p>
</body>
</html>
