<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title>BÖLÜM 18</title>
</head>

<body>
  <h1 class="h11">BÖLÜM 18</h1>

  <p class="p13"><span class="t6">KAYIP B</span><span class="t6">İ</span><span class="t6">R RUH</span></p>

  <p>&nbsp;</p>

  <p>Gri saçlı kadın ayağa kalkıp acı içinde haykırarak kocasına yardım etmek için öne atıldı. Ama adama ulaşamadı.</p>

  <p>Lizzie havada eliyle bir şekil çizerek başka bir büyü mırıldanmaya başladı. Kadın dizlerinin üzerine çöktü, bir yandan da dehşet verici bir şeyi başından savmak istermişçesine kollarını savurup duruyordu.</p>

  <p>Tutsakların bulunduğu salonun arka tarafında bir karmaşa çıktığını fark ettim. Kalabalığı aşarak bize doğru gelmeye çalışan biri yeomen askerleri tarafından engelleniyordu. Bu Adriana'ya benziyordu. Sorun neydi? Eğer daha dikkatli olmazsa zindana geri gönderilirdi.</p>

  <p>Fakat Lizzie'nin işi henüz bitmemişti. Ona bir daha kimsenin karşı koymaması için gücünü açık bir şekilde sergiliyordu. Ayağını üç kez yere vurup yüksek, otoriter bir sesle Kadim Dil'de daha birtakım kelimeler mırıldanmaya devam etti. Ben hâlâ bu dili öğrenme aşamasındaydım ve kelimeleri o kadar hızlı söylüyordu ki anlamamın imkânı yoktu. Ne var ki büyünün etkisi ani ve korkunçtu.</p>

  <p>Salondaki tüm meşaleler aynı anda titreyip sönünce kendimizi zifiri karanlığın içinde bulduk. Kalabalıktan korku dolu inlemeler yükseldi. Sonra Lizzie'nin üzerinde bir adam silüeti belirmeye başladı. Görünüşe bakılırsa bu Limbo'da sıkışıp kalmış bir ruhtu. Önce yine Bill Arkwright'i çağırdığını düşündüysem de silüet belirginleştikçe bunun Lizzie'nin az önce öldürdüğü adam olduğunu gördüm. Limbo'nun gri sisi adamı çevrelemişti.</p>

  <p>"<span class="t19">Kayboldum!</span>" diye bağırdı ruh. "<span class="t19">Neredeyim? Bana ne oldu?</span>"</p>

  <p>"Sen öldün ve bu dünyayla işin bitti," diye çıkıştı Lizzie. "Bundan böyle başına gelecekler bana bağlı. Seni o sisin içinde sonsuza dek tutabilirim ya da gitmene izin verebilirim."</p>

  <p>"<span class="t19">Gitmek mi? Nereye gidece</span><span class="t19">ğ</span><span class="t19">im?</span>" diye sordu ruh.</p>

  <p>"Ya aydınlığa ya da karanlığa, bu dünyada geçirdiğin hayatın hangisine uygunsa. Adın ne? Bu dünyada yaşarken ne yaptın?"</p>

  <p>"<span class="t19">Ben Peel'de ba</span><span class="t19">ş</span> <span class="t19">de</span><span class="t19">ğ</span><span class="t19">irmenciyim, çal</span><span class="t19">ı</span><span class="t19">ş</span><span class="t19">kan bir adam</span><span class="t19">ı</span><span class="t19">m.</span> <span class="t19">İ</span><span class="t19">smim Patrick Lonan ve Tynwald üyesiyim</span>..."</p>

  <p>Adriana'nın verdiği tepkiye şaşmamalı. Lizzie az önce babasını öldürmüştü.</p>

  <p>Cadı acımasız bir kahkaha attı. "Tynwald üyesi idin. Artık sadece kayıp bir ruhsun. Bana hizmet ediyorsun ve ne istersem yapacaksın. Sise geri dön ve çağrımı bekle!"</p>

  <p>Patrick Lonan'ın hayaleti korku dolu bir çığlık atarak silikleşmeye başladı. Meşaleler bir kez daha canlanarak misafirlerin dehşet dolu yüzlerini ortaya çıkardı. Çoğu ayağa kalkmış, salondan çıkmaya çalışıyordu. Yeomen askerleri de onlar kadar korkmuş görünüyordu ve kaçmaya çalışanları durdurabileceğe benzemiyorlardı. Fakat Lizzie vakit kaybetmeden kontrolü ele aldı.</p>

  <p>"Oturun!" diye emretti. "Hepiniz. Hemen şimdi yoksa ölü değirmenciye katılırsınız!"</p>

  <p>Saniyeler içinde herkes tekrar yerine geçti. Dönüp arka tarafta masanın bulunduğu yere baktım, ancak Adriana'yı göremedim. Annesi olduğunu düşündüğüm kadın, hâlâ dizlerinin üzerinde görünmeyen bir saldırganı savuşturmaya çalışıyordu. Yüzü titriyor, bedeni kasılıyordu. Lizzie'nin yaptığı büyü tarafından aklını yitirme noktasına gelen kadın anlamsız birtakım sözler mırıldanıyordu.</p>

  <p>Daniel Stanton'a baktım. O da en az kalabalığın geri kalanı kadar dehşete kapılmıştı ve Lizzie'nin canına kast edecek bir girişimde bulunabilecek durumda değildi.</p>

  <p>"Neler yapabildiğimi gördünüz!" diye bağırdı cadı. "Bana karşı koyanların sonu ölüm olur. Tabii ölümden sonra yaşayacakları korku ve çekecekleri acı da cabası. Bir kez daha toplanıp İdare Konseyi'ni feshederek beni bu adanın hükümdarı ilan etmesi için Tynwald'ın son bir kez daha toplanmasına izin vereceğim. Şimdi gidin buradan! Hepiniz! Bana hizmet etmek isteyenleri, yarın gece aynı saatte kalede kabul edeceğim."</p>

  <p>Salon hızla boşaldı ve Lizzie'nin yüzünde zaferiyle övünen bir ifade belirdiğini gördüm. Muhafızlardan ikisini çağırarak değirmencinin karısını işaret etti.</p>

  <p>"Şunu evine götürün, orada ölsün!" diye emretti. "Canımı sıkanlara ne olduğuna dair bir örnek teşkil etsin."</p>

  <p>Halen acı içinde bağıran Adriana'nın annesini sürükleyerek uzaklaştırdılar.</p>

  <p>"Siz ikiniz, gözüme gözükmeyin!" diyerek beni ve Alice'i işaret etti. "Kuleye geri dönün. Yardımcımla özel olarak konuşmak istiyorum."</p>

  <p>Önce misafirlerle birlikte büyük salondan çıkıp hendeği aşmayı düşündüm. Fakat sonra Hayalet'i kurtarmak için kuleye bir daha geri giremezdik. Hem Lizzie'nin buna izin vereceğine emin değildim. Üzerimdeki etkisi hâlâ çok güçlüydü. Ben de Alice'in peşinden kuleye geri gittim. Odama çıkıp pencere kenarındaki yuvaya oturduk. Dışarıda hava kararmıştı ve ne ay ne de yıldızlar görünüyordu; sadece uzaktaki kale duvarının üzerinde titrek birkaç kandil vardı.</p>

  <p>"Lizzie'nin öldürdüğü adam Adriana'nın babasıydı..." diye mırıldandım.</p>

  <p>Alice başını aşağı yukarı salladı. "Ve şimdi Adriana da Yaşlı Gregory'nin yanına, zindana atılmış olsa gerek. Lizzie'nin bu zindanları yeniden doldurmaya başlaması fazla uzun sürmedi, değil mi? Öylece istediği herkesi öldürmesine izin veremeyiz. Bir şey yapmalıyız Tom."</p>

  <p>"Ona saldırırsak büyülerinden birini kullanarak bizi anında öldürebilir. Değirmenciye ne yaptığını gördün. Bana iradem dışında bir şeyler yaptırabiliyor. Hatta kan kabını bile kırdırabilir. Birkaç gün içinde adanın kontrolünü ele geçirecek ve sonra Hayalet'ten intikam almayı düşünecektir. Lizzie ona gerçek anlamda zarar vermeye başlamadan önce Hayalet'i zindandan çıkarmamız gerek. Riskli olduğunu biliyorum ama bu kaleden çıkmanın tek yolu buggane tünelleri."</p>

  <p>Cesurca konuşuyordum fakat buggane'i düşünmek bile içten içe dehşete kapılmama neden oluyordu. Bu ecinniyle kendi evinde yüzleşmek kesin ölüm anlamına gelirdi.</p>

  <p>"Haklısın Tom, ama gözünün üzerimizde olmadığı bir anı kollamalıyız. Lizzie kaçtığımızı öğrenir öğrenmez onu peşimize salacaktır. Şu anda yeni yardımcısına emirler yağdırarak buradaki otoritesini sağlamlaştırmakla meşgul. Ve tüm muhafızlar da görev başında. Yani muhafız odası boş olmalı! Harekete geçmenin tam vakti!" diye bağırdı.</p>

  <p>Alice haklıydı. Harekete geçmeliydik ve hemen, yani Lizzie'nin hiç beklemeyeceği anda. Yapmaya kalkıştığımız şeyin ne kadar riskli olduğunu düşünmemeye çalışarak Alice'i Lord Barrule'nin animizm üzerine çalıştığı odaya götürdüm. Kapıyı açıp Hayalet'le benim asalarımızı aldım. Gitmek üzereyken Alice şamanın defterini de aldı.</p>

  <p>"Onu niye alıyorsun Alice?" diye sordum, Lizzie gelmeden önce odadan çıkmak için sabırsızlanıyordum.</p>

  <p>"Bu defterden kim bilir neler öğrenebiliriz Tom. İşe yarayabilir. Hem bunu alarak Lizzie'nin ulaşmasını önlemiş oluruz."</p>

  <p>Başımı aşağı yukarı salladım. Bu doğruydu. Hızla taht odasından geçip basamaklardan zindanlara doğru inmeye başladık. Muhafız odasını sorunsuzca geçip duvara asılı meşalelerden birini alarak dar ve nemli koridor boyunca zindanlara ilerledik.</p>

  <p>Çok sayıda zindan vardı ama boş olanların kapıları açık olduğundan hepsine tek tek bakmamıza gerek yoktu. En sonunda iki kilitli zindana geldik. Anahtarımla ilkini açınca Adriana'yı başını ellerinin arasına alıp bir köşeye kıvrılmış halde bulduk. Bizi görünce fırlayıp yanımıza geldi.</p>

  <p>"Anneme ne oldu?" diye sordu ağlayarak.</p>

  <p>"Onu eve götürdüler," dedim. "Baban için gerçekten çok üzgünüm Adriana."</p>

  <p>"Babamı öldürdü öyle mi? Neler olup bittiğini görmeme kalmadan beni salondan çıkardılar." Bana baktı, koyu renk gözlerinde derin bir üzüntü vardı.</p>

  <p>"Evet, onu öldürdü," diye itiraf ettim başımı öne eğerek. Lizzie'nin zavallı adamın ruhunu Limbo'dan çağırdığından bahsetmedim, acısını arttırmaktan başka bir işe yaramazdı bu.</p>

  <p>"Annem için onsuz yaşamak çok zor olacak," dedi hıçkıra hıçkıra ağlamaya başlayarak. "Babam sözünü hiç sakınmazdı."</p>

  <p>"Çok cesur davrandı," dedim, "fakat neyle karşı karşıya olduğunu bilmesine imkân yoktu; Lizzie'nin ne kadar güçlü olduğunu tahmin edemezdi..."</p>

  <p>"Tünelleri kullanarak kaleden kaçmayı deneyeceğiz," dedi Alice, şefkatli bir şekilde Adriana'nın omuzlarını okşayarak. "Tehlikeli olacak ama burada kalmaktan iyidir."</p>

  <p>Zindanından çıktık ve anahtarımı diğer zindanın kilidine soktum. Kaskatıydı ve bir süre anahtarı çevirmeye çalıştım. En sonunda oynadı ve kapıyı açabildim. Alice feneri havaya kaldırdı ve birlikte içeri baktık.</p>

  <p>Toprak duvarla tüneli gördüm. Sonra bir şey hareket etti. Yüreğim ağzıma geldi ve geriye doğru sıçradım. Önce bunun buggane olduğunu sandıysam da Hayalet'in gözlerini ışıktan korumak için tek elini havaya kaldırarak bize doğru ilerlediğini gördüm. Ne de olsa uzun süredir karanlıktaydı.</p>

  <p>"Eh evlat, yüzünü gören cennetlik!"</p>

  <p>Gülümseyerek asasını uzattım. "Size anlatacağım çok şey var ama biraz beklememiz gerekecek. Muhafızlar her an peşimizden gelebilir. Buggane tünellerini kullanarak kaçmaya çalışacağız. Ya da merdivenlerden yukarı çıkıp Lizzie'yle çarpışacağız. Üstelik artık yeomen askerleri de onun emrinde."</p>

  <p>Hayalet başını aşağı yukarı salladı. "O halde seçme şansımız çok az. Tünellerin nereye açıldığını bilmediğimize göre şurayı deneyebiliriz," diyerek zindan duvarında karanlığa açılan deliği işaret etti.</p>

  <p>Bir an için neden daha önce bu tünelden kaçmayı denemediğini düşündüm. Ben zindandayken bu riski almamaya karar vermiştim. Ama ben hâlâ bir çıraktım, o ise Hayalet; işkence edilip öldürülmekten kurtulmak için tek şansının bunu denemek olduğunu düşünmüş olsa gerekti. Yoksa tünele tek başına girecek güç ve cesareti mi yoktu? Alice söze girince bu konu üzerinde daha fazla düşünemedim.</p>

  <p>"Tünellerden birinin nereye açıldığını <span class="t19">biliyoruz</span>," dedi. "Köpeklerin dövüştüğü uzun odadaki tünel, şu içi oyuk ağaca gidiyor..."</p>

  <p>"Ama ağacın etrafı kemik tarlası Alice," diye anımsattım.</p>

  <p>"Çok tehlikeli, farkındayım ama Lizzie'nin gizli patikasını bulmayı deneyebilirim."</p>

  <p>"Tek bir hata yaparsan saniyeler içinde ezilip ölürsün kızım," dedi Hayalet başını iki yana sallayarak.</p>

  <p>"Daha iyi bir seçenek yok," diye karşılık verdi Alice. "Yoksa nereye gittiğimizi bilmeden buggane'nin tünellerine girmemiz gerekecek."</p>

  <p>Hayalet göğüs geçirdikten sonra başını aşağı yukarı sallayarak onayladı. "Pekâlâ, önden sen git o halde..."</p>

  <p>Zindanından çıkıp koridor boyunca ilerlemeye başladık; çok geçmeden yol daraldı. Bulunduğumuz yerde zemin artık taş döşeliydi. Duvardan birkaç meşale daha aldık, tünelde mümkün olduğunca fazla ışığa ihtiyacımız olacaktı. Uzun odaya yaklaşırken köpek havlamaları duyduk; ölüm ve hayvan dışkısı kokusu dayanılmazdı. Üç kurt köpeği de hâlâ kafeste kilitliydi, Lord Barrule'nin çürüyen bedeniyse tahtın yanında, düştüğü yerde duruyordu.</p>

  <p>"Köpekleri çıkarmalıyız," dedim. "Hiç beslenmemişler. Birileri onlarla ilgileninceye dek günler geçebilir."</p>

  <p>"Dikkatli ol evlat," diye uyardı Hayalet. "Onlara çok kötü davranılmış, nasıl tepki vereceklerini bilemeyiz."</p>

  <p>Dikkatli bir şekilde köpekleri serbest bıraktık. Ama köpekler ne bize ne de birbirlerine saldırdı. İçlerinden ikisi anında odadan çıktı ama çoğu etrafta öylece dolaşmaya başladı. Pençe, Kemik ve Kan'sa beni gördüklerine memnun olmuş gibi görünüyorlardı. Onları yeniden okşamak ve kuyruklarının heyecan içinde sallandığını görmek çok güzeldi; neşeli tavırları boğazıma bir şeylerin düğümlenmesine neden oldu. Açlıktan ölmek üzereydiler ve çok pislerdi, onlara kötü davranıldığı için çok kızgındım ama en azından şamanın üzerlerindeki hâkimiyeti sona ermişti ve tekrar eski benliklerine kavuşmuşlardı. Odanın sonundaki tünele girince peşimizden geldiler.</p>

  <p>Ben önden gidiyordum, Alice ve Adriana hemen arkamdaydı, Hayalet'se olası bir saldırı ihtimaline karşılık en arkadaydı. Tünel topraktan ibaretti ve maden ocakları gibi ahşap payandaları olmadığından üzerimizde onca toprağın yığılı olduğunu düşünmek korkutucuydu. Burada pekâlâ diri diri gömülebilirdik, ne de olsa tünelin bazı bölümleri zaman içinde çöküyor olmalıydı. Etrafta kökler de vardı ve bunlardan bazıları uzaktan yılana benzediğinden cansız olduklarını kendi kendime hatırlatmam gerekiyordu.</p>

  <p>Fenerler buraya Alice ve Lizzie'yle ilk kez geldiğimizde kullandığımız mumlardan daha etkiliydi ve çok geçmeden ilk kemikleri gördük. Bunlar kemik cadılarının inlerindeki gibi yığın haline getirilmemişti ama neredeyse her on metrede bir insan iskeleti görüyorduk. Kimi zaman tünelin yan duvarına gömülmüş bir kafatası ya da bir bacak yahut kol kemiğinin parçası, kimi zamansa birkaç ayak yahut el parmağı. Ancak burada herhangi bir arada kalan ruh yoktu; sadece insanlardan geriye kalanlar vardı. Neredeyse eksiksiz bir insan ayağının yanında durdum; sadece küçük parmağı yoktu. Hemen solunda bir kafatası vardı ve bir ağaç kökü bu kafatasının sol göz boşluğundan geçip sağ göz boşluğundan çıkarak toprak boyunca ilerlemeye devam ediyordu.</p>

  <p>"Neden bu kadar çok kemik var?" diye seslendim Hayalet'e. "Zindanlardan kaçmaya çalışan tutsaklara mı ait?"</p>

  <p>"Birkaçı belki öyledir," diye yanıtladı. "Ama buggane yediklerinin bir kısmını daha sonra kusar."</p>

  <p>Ayak ve kafatasının buggane'nin midesinden çıkmış olduğunu düşünerek irkildim.</p>

  <p>Beş dakika boyunca hızla ilerledikten sonra bir sorunla karşılaştık. Önümüzdeki kalın ağaç kökleri, ana tüneli tamamen kapıyordu. Kıvrılarak aşağıya uzanan başka bir tünel daha vardı. Daha yeni kazılmıştı ve bu hiç hoşuma gitmiyordu.</p>

  <p>&nbsp;</p>
</body>
</html>
