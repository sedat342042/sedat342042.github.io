<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title>BÖLÜM 29</title>
</head>

<body>
  <h1 class="h11">BÖLÜM 29</h1>

  <p class="p13"><span class="t6">B</span><span class="t6">İ</span><span class="t6">R, KEDER</span> <span class="t6">İ</span><span class="t6">Ç</span><span class="t6">İ</span><span class="t6">N</span></p>

  <p>&nbsp;</p>

  <p>Adriana ve Simon'un yanına döndüğümüzde Hayalet Kemikli Lizzie'nin peşine düşmek için vakit kaybetmedi.</p>

  <p>Usta bir iz sürücü olduğunu biliyordum, ama Alice koklayarak bile Lizzie'nin ne yöne gittiğini kestiremezken ustam sadece ay ışığının altında onun izini sürebilecek miydi? Ara ara duruyor, yere çömelip toprağı inceliyordu. Belki de bulacak bir şey yoktu. Belki Lizzie hâlâ tünellerde saklanıyordu.</p>

  <p>Bir saat kadar sonra ustam bir şey bulup bizi yanına çağırdı. Çamurlu zeminde üç tane ayak izi vardı, izler tazeydi ve sivri burunlu ayakkabılara ait oldukları belliydi.</p>

  <p>"Benim izlerim olmadığı kesin," dedi Alice. "Lizzie'nin ayakları büyüktür. Benimkilerden çok daha büyük."</p>

  <p>"Demek güneybatıya gidiyor," dedi Hayalet. "Biz de o yöne gitmeliyiz."</p>

  <p>"Bir şey bilmek istiyorum..." diye araya girdi Alice.</p>

  <p>"Nedir kızım?" dedi Hayalet sabırsız bir şekilde. "Fazla vaktimiz yok, hemen konuşsan iyi edersin!"</p>

  <p>"Lizzie'yi bağlamayacaksınız, onu öldüreceksiniz değil mi?" diye sordu. Bu aslında bir soru değildi. Yüz ifadesinden yanıtı bildiği belliydi ve pek mutlu görünmüyordu.</p>

  <p>Hayalet ciddi bir ifadeyle başım aşağı yukarı salladı. "Başka çarem yok kızım. Çok fazla masum insan öldürdü. Onun gibi bir cadının hayatta kalmasına izin veremem. Özellikle de onun gibi hırslıysa. Amacına ulaşabilseydi bütün ada onun zalim yönetimi altına girecekti. Gelecekte daha başka nelere kalkışabileceğini kim bilebilir? Biz dönünceye kadar burada kalman en iyisi. Ne de olsa o senin annen. Bizimle gelmene gerek yok. Yeterince yardım ettin. Adriana'yla birlikte değirmene dönüp bizi orada bekle."</p>

  <p>Fakat Alice'in buna itiraz edeceğini biliyordum. Öz annesinin ölümüne tanık olmak istemediğini biliyordum, fakat burada bekleyecek olursa kan kabının etki alanının dışında kalırdı. Benimle gelmesi gerekiyordu.</p>

  <p>Başını iki yana salladı. "Gelmem gerek," dedi usulca.</p>

  <p>"Ben de Lizzie'nin peşine düşeceğim," dedi Adriana. "Yardımıma ihtiyacınız olabilir. Sen de geliyor musun Simon?"</p>

  <p>Simon Sulby başını sallayarak onayladı. "Evet," dedi kararlı bir şekilde. "Hayatımızın geri kalanını birlikte geçireceğimize göre bu işte de birlikteyiz."</p>

  <p>&nbsp;</p>

  <p>Olabildiğince hızlı ilerlememize rağmen yarım saat sonra hâlâ cadının izine rastlamayınca ustam endişelenmeye başladı.</p>

  <p>"Kemikli Lizzie'yi yakalamalıyız evlat," dedi Hayalet, "ve onu haklamalıyız."</p>

  <p>"Köpekleri almak için değirmene dönmemiz iyi olabilir," diye önerdim. "Cadının izini kolaylıkla bulabilirler."</p>

  <p>"Vaktimiz yok. Zaten arayı epey açmış." Ustam eğilip toprağı inceledikten sonra başını iki yana salladı. "Burada bekleyin. İzini tekrar bulmaya çalışacağım..."</p>

  <p>Ağaçların arasına daldı. Daha önce yaptığı gibi ara ara durup yere bakıyordu, ama bu kez hava daha bulutlu olduğundan ay ışığı gidip geliyordu.</p>

  <p>"Onu tekrar bulabilir mi?" diye sordu Adriana.</p>

  <p>"Ustam mükemmel bir iz sürücüdür, ama şu anda durum gerçekten çok güç," dedim. "Pendle cadıları kara büyü kullanarak izlerini kaybettirebilirler. Yedinci oğulların yedinci oğulları buna rağmen izlerini sürebilir, fakat bu hiç de kolay değildir. Yakında bir iz bulamazsa onu elimizden kaçıracağız."</p>

  <p>Hayalet gözden kaybolmuştu ama beş dakika geçmeden bir sıra ağacın arasından belirip yanına gitmemizi işaret etti. Yanına vardığımızda o nadir gülümsemelerinden birini takınıp yakındaki ağaç kütüklerinden birinin etrafındaki çamurlu toprağı işaret etti. İki bariz iz vardı. Sivri burunlu ayakkabılar...</p>

  <p>"En azından gittiği yönü doğruladık. Hâlâ güneybatıya gidiyor," dedi. "Deniz yoluyla kaçmak istediği kesin. Zavallı balıkçılardan birini onu İrlanda'ya götürmeye ikna edecek."</p>

  <p>Daha da hızlandık. Hayalet iki kez daha Lizzie'nin izini bulup sonra yine kaybetti.</p>

  <p>Adriana, cadının ya Erin ya da Aziz Mary Limanı'na gittiğini düşünüyordu, fırtınalı denizi aşıp bu yolculuğu yapabilecek gemiler oradaydı.</p>

  <p>Karanlığın içinde mümkün olduğunca hızlı ilerlerken aniden çakan bir şimşek etrafı gündüz gibi aydınlattı. Ardından gök gürledi ve rüzgâr artmaya başladı. Bir fırtına yaklaşıyordu. Hem de ne fırtına! Birkaç dakika içinde kendimizi sağanak yağmurun altında bulunca sık ağaçların arasına daldık ki tam o sırada yeni bir gök gürültüsü duyuldu.</p>

  <p>"Mümkün olmadığını bilmesem bu fırtınayı Lizzie yolladı derdim!" dedi Hayalet, fırtınanın dinmesini beklerken.</p>

  <p>Anima zulasına erişimi yokken böylesine güçlü bir fırtına çıkarabilmesi mümkün değildi, ama hâlâ güçlüydü ve bunu çok geçmeden öğrenecektik.</p>

  <p>Fırtına çıktığı gibi aniden dindi. Bulutlar doğuya doğru ilerliyordu ve kendimizi bir anda ay ışığının altında bulduk.</p>

  <p>Tam ağaçların arasından çıkmak üzereydik ki fırtına sonrası sessizliğinde batıdan gelen bir dizi ciyaklama ve çığlık duyduk.</p>

  <p>"Sıçanlar!" diye bağırdı Simon.</p>

  <p>Çok geçmeden haklı olduğu anlaşıldı. Uzun bıyıkları ve kıvrım kıvrım kuyruklarıyla saldırgan ve dev gibi sıçanlardan oluşan bir sürü önümüze çıkıverdi. Kendimizi bir anda canımızı kurtarmak için dövüşürken bulduk. Asamızı savuruyor, sıçanları ezmeye çabalarken boğazımıza ve yüzümüze saldırmak için üstümüze tırmanmaya çalışan kemirgenleri çaresizlik içinde savuşturmayı deniyorduk.</p>

  <p>Alice'in çığlık attığını duyup arkamı dönünce onu sıçanlarla kaplı bir halde buldum. Başını korumaya çalışıyor ama mücadeleyi kaybediyordu. Başının üstünden kocaman bir sıçanı çekip aldıktan sonra yere atıp ayağımın altında ezdim.</p>

  <p>Bu gri kemirgenler bitmek bilmiyordu ama sonra aniden kaçışıp arkalarında ölü bir sıçan yığını bırakarak uzaklaştılar.</p>

  <p>Neyse ki yaralanmaktan ziyade yorulmuştuk. "Bu Lizzie'nin başının altından çıktı," dedim.</p>

  <p>"Evet evlat, buna şüphem yok," diye yanıtladı Hayalet. "Ama neden böyle bir anda bırakıp kaçtılar anlayamadım doğrusu. Belki de Lizzie gücünü boşa harcamak istemiyordur. En kötüsünü sona saklıyor olabilir."</p>

  <p>&nbsp;</p>

  <p>Şafak sökerken durup birkaç saat dinlendik. Geri kalanımız uyurken Simon nöbet tutmayı teklif etti. Aramızda bir tek Hayalet uyuyabildi. Onun uykusu da fazla uzun sürmedi; kan ter içinde homurdanarak uyandı. Lizzie yine beyninin içinde onunla konuşmuştu.</p>

  <p>Adriana aniden titremeye başladı; Simon endişeli bir şekilde dönüp ona sarıldı.</p>

  <p>"Sorun ne sevgilim?" diye sordu.</p>

  <p>"Yine o aynı his," dedi Adriana. "Bu dünyada fazla vaktim kalmadığına dair bir önsezi."</p>

  <p>"Ama seni fıçının içinde tepeden aşağı yuvarladıklarında da aynı şeyi hissetmiştin ve kurtulmayı başardın, öyle değil mi?" dedi Simon.</p>

  <p>"Öyle, ama bu kez çok daha güçlü bir his. Çok yakında öleceğime eminim."</p>

  <p>Gücümüzü toparlayabilmek için yakındaki kulübelerin birinden peynirle ekmek aldık, işte Adriana tam o esnada güçlerini kullanmamızı önerdi. Hayalet bundan hoşlanmamıştı ama daha iyi bir önerisi de yoktu.</p>

  <p>Adriana ellerini kavuşturup tiz bir çığlık attı. Birkaç dakika geçmeden çağrısına karşılık veren iki atmaca omuz başlarına kondu. Onları parmak uçlarıyla hafifçe okşadıktan sonra öyle alçak bir sesle fısıldadı ki, hemen yanında olmama rağmen ben bile ne dediğini duyamadım.</p>

  <p>Kuşlar uçup bir saat geçmeden döndüler. Bu kez tepemizde bir daire çizdikten sonra başka bir yöne uçtular. Aynı manevrayı yinelediklerinde Adriana onların gittiği yönü işaret etti.</p>

  <p>"Onu bulmuşlar," dedi. "Şu taraftan. Erin Limanı'na gidiyor."</p>

  <p>Adriana tam bir kuş cadısıydı. Yaptığı büyü sayesinde Kemikli Lizzie'nin izini bulmayı başarmıştık.</p>

  <p>Çok geçmeden Hayalet yolda birkaç sivri burunlu ayakkabı izi daha buldu. Cadının izini bulmuştuk. Ve ardından Alice de onayladı: Annesinin kokusunu alabiliyordu. En sonunda alacakaranlık çökerken uzakta Lizzie'yi gördük ve tüm yorgunluğumuza rağmen hızlandık.</p>

  <p>Çöken karanlığın içinde, önümüzde bir yerdeydi. Onu bir kez daha gördüğümüzde yaklaşık bir kilometre ötedeydi fakat artık hava neredeyse tamamen kararmıştı ve aniden başlayan sağanak yağmur beş dakika içinde bizi sırılsıklam etmeyi başardı.</p>

  <p>Adriana ve Simon yanımda koşuyorlardı; Alice ile Hayalet'se hemen arkamızdaydılar ve her adımda cadıyla aramız kapanıyordu. Çok geçmeden uzakta köpürerek sahildeki kayalıkları döven dalgaların sesini duydum. En sonunda ay bulutların arkasından çıkıp gümüşî ışığıyla her yeri aydınlatınca Lizzie'yle aramızda iki yüz metreden daha az bir mesafe kaldığını gördüm. O esnada Simon yerde bir şey gördü: otların arasında duran bir çift sivri burunlu ayakkabı. Lizzie hızlanabilmek için çaresizlik içinde ayakkabılarını çıkarıp atmıştı.</p>

  <p>"Dosdoğru burna gidiyor. Liman yolunu kesmeyi başardık. Artık gidebileceği tek yer denizin dibi!" diye bağırdı Hayalet.</p>

  <p>Haklıydı. Lizzie kayalıklara doğru koşuyordu. Çok geçmeden gücünün son demleriyle yüzleşecektik. Acaba ne kadar güçlüydü? Beşimiz birden onu alt edebilir miydik? Buna emin değildim ama denememiz gerekiyordu.</p>

  <p>İşte tam o esnada bir felaket oldu. Alice ıslak otların üzerinde kayıp düştü. Ona yardım etmek için durdum ama ağırlığını sol ayağına vermeye çalışınca ayağı büküldü ve dizlerinin üzerine düştü. Hayalet hızla yanımızdan geçerken, "Kızı bırak evlat!" diye bağırdı. "Onu almak için geri döneriz. Şimdi sana ihtiyacım var! Hemen!" Kayalıklara doğru koşmaya devam etti.</p>

  <p>"Evet, beni bırak Tom! Bileğim burkulmuş. O haklı, Lizzie'yi yenmek için yardıma ihtiyacı olacak. Lizzie hâlâ çok güçlü."</p>

  <p>"Hayır Alice, birlikte kalacağız," dedim kolumu sol omzunun altından geçirip onu tekrar ayağa kaldırmaya çalışırken. "Neden ayrılamayacağımızı biliyorsun..."</p>

  <p>Alice acı içinde inliyor ve ancak sekerek ilerleyebiliyordu.</p>

  <p>Cadının kaçacak yeri kalmamıştı. Sırtını denize verip Hayalet, Adriana ve Simon'a döndü. Artık koşmayı bırakıp yürümeye başlamışlardı ama denize doğru çıkıntı yapan dar kayalığa doğru ilerlemeye devam ettiler. Aşağıda dalgalar kayaları dövüyordu.</p>

  <p>Önce hiçbir şey olmadı; sonra, aniden, Lizzie'nin gücünü yeniden hissettim. Soluğum kesildi, hatta neredeyse kalbim duracaktı. Fakat bu korku büyüsü ya da bizi bıçağıyla öldürünceye kadar olduğumuz yere mıhlayacak türden bir büyü değildi. Koşup kendimi kayalıklardan aşağıya atmak için dayanılmaz bir istek duyuyordum. Kayaların üzerine düşüp paramparça olmak, sanki hiç doğmamış gibi yok olmak istiyordum.</p>

  <p>Direnmeye çalıştım ama çok güçlüydü. Aşağıdaki dalgaları gördüm. Hiçbir şeyi bu kadar çok istememiştim.</p>

  <p>Hayalet az ileride, asası sol elinde olduğu halde yere çökmüştü. Sanki bu onu tepenin üzerinde tutmaya yetecekmiş gibi sağ eliyle yerdeki otlara yapışmıştı. Ama sonra dehşet içinde Simon'un tepenin ucuna doğru koşmaya başladığını gördüm. Kendini aşağıya atacaktı!</p>

  <p>Adriana'nın acı içinde haykırdığını duydum. Simon boşluğa atlayıp gözden kaybolmuştu. Lizzie'nin kara büyüsünün etkisine kapılarak kendini ölüme bırakmıştı.</p>

  <p>Adriana'ysa havaya kaldırdığı kollarını başının üzerinde çeviriyor, tıpkı Lizzie'nin az önce yaptığı gibi öne eğilip duruyordu. Sonra gök kubbeye doğru mırıldanarak büyü yapmaya başladı. Kadim Dil'de çok hızlı konuştuğundan neler dediğini anlayabilmem mümkün değildi.</p>

  <p>Yanıt olarak gök gürültüsüyle birlikte bir dizi şimşek çaktı ve aniden gökyüzü kuşlarla doldu. Kargalar, kuzgunlar, sakalar, karatavuklar, kırlangıçlar... Ve tek bir saksağan... bir keder için.*</p>

  <p class="p18"><span class="t12">* Eski bir çocuk tekerlemesi. Buna göre havada görülen saksa</span><span class="t12">ğ</span><span class="t12">an say</span><span class="t12">ı</span><span class="t12">s</span><span class="t12">ı</span> <span class="t12">ki</span><span class="t12">ş</span><span class="t12">inin kaderini belirler. Tekerleme</span> <span class="t12">ş</span><span class="t12">öyle ba</span><span class="t12">ş</span><span class="t12">lar:</span></p>

  <p class="p18"><span class="t12">Bir, keder için</span></p>

  <p class="p18"><span class="t12">İ</span><span class="t12">ki ise ne</span><span class="t12">ş</span><span class="t12">e</span></p>

  <p class="p18"><span class="t12">Üç, k</span><span class="t12">ı</span><span class="t12">z çocuk</span></p>

  <p class="p18"><span class="t12">Dört ise o</span><span class="t12">ğ</span><span class="t12">lan</span></p>

  <p class="p18"><span class="t12">Be</span><span class="t12">ş</span><span class="t12">, gümü</span><span class="t12">ş</span> <span class="t12">için</span></p>

  <p class="p18"><span class="t12">Alt</span><span class="t12">ı</span><span class="t12">ysa alt</span><span class="t12">ı</span><span class="t12">n</span></p>

  <p class="p18"><span class="t12">...</span></p>

  <p>Alice ve ben neredeyse tepeye varmak üzereydik ki Adriana'nın dört kelime daha söylediğini açık ve net bir şekilde duydum. Kadim Dil'i çok iyi bilmememe rağmen ne dediğini anlayabildim. Bu bir emirdi: "Gözlerini çıkarın!"</p>

  <p>En küçüğünden en büyüğüne tüm kuşlar emre itaat ederek cadıya saldırmak üzere alçaldılar. Çılgına dönen kuşlarla çevrelenen Lizzie bir an için gözden kayboldu.</p>

  <p>Ama onu alt etmek bu kadar kolay değildi. Şiddetli bir ışık çakması ve beni gözlerimi kapamak zorunda bırakan bir sıcak hava patlaması oldu. Gözlerimi tekrar açtığımda kanatları yanan kuşlar çığlık çığlığa gökten yere düşüyordu. Kapkara olan bazıları tepeye çakılıp düştükleri yerde titreyerek can verirken bazıları arkalarında dumandan bir iz bırakarak denize düşüyordu.</p>

  <p>Adriana bağırarak cadıya doğru koşmaya başladı fakat cadı onu boğazından yakaladığı gibi havaya kaldırdı.</p>

  <p>Neler olacağını biliyordum. Alice'i bırakıp Adriana'ya yardım etmek üzere öne atıldım fakat başım hâlâ dönüyordu ve kendimi tepeden aşağı atmamak için dizlerimin üzerine çökmem gerekti.</p>

  <p>Dehşet içinde olanları izlerken Lizzie, Adriana'yı tepeden aşağı fırlattı. Adriana kayalara doğru düşerken kuşlarınkine benzer tiz bir çığlık attı. Ve sonra gözden kayboldu.</p>

  <p>&nbsp;</p>
</body>
</html>
