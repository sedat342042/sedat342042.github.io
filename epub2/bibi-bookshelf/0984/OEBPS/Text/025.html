<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title>BÖLÜM 14</title>
</head>

<body>
  <h1 class="h11">BÖLÜM 14</h1>

  <p class="p13"><span class="t6">ÖLÜMÜNE DÖVÜ</span><span class="t6">Ş</span></p>

  <p>&nbsp;</p>

  <p>Uzakta köpek havlamaları duyuncaya kadar beni o toprak tünellerde sürükleyip durdular ve en sonunda kafeslerin bulunduğu o uzun odaya çıktık. Kendimi kötü hissediyordum ve öfkeliydim. Lizzie'yi alt etmek için onca çabalayıp sonunda kaçmayı başarmama rağmen, başladığım yere geri dönmüştüm.</p>

  <p>Mızraklı ve sopalı çok sayıda yeomen askeri vardı ama saman balyalarının üzerinde sadece birkaç bahisçi oturuyordu. Lord Barrule kollarını göğsünde kavuşturmuş, odanın ortasındaki kana bulanmış talaşla kaplı zeminin üzerinde, öylece bekliyordu.</p>

  <p>"Bahis oynatıyor olmasaydım hiç düşünmeden canını alırdım evlat ve bunu çok yavaş yapardım," dedi. "Ama iyi bir dövüş çıkarmak için ödüle ihtiyacın var, bu yüzden kazanırsan her şeye rağmen seni serbest bırakacağım. Tabii bu kez köpeklerini yanında götüremeyeceksin. Çünkü onları öldürmüş olacaksın. Ne diyorsun?"</p>

  <p>Söyledikleri üzerine dehşete kapılarak başımı öne eğdim.</p>

  <p>"İstediğini yapabilirsin, ama kendini korumak için dövüşeceğini düşünüyorum. Kim öyle yapmazdı ki? Her neyse, düşünmek için yeterince vaktin olacak. Birkaç kişinin daha gelmesini bekliyorum. Paralarını alma fırsatını kaçıramam ve benim için asıl önemli olan şey paradan ziyade alma kısmı. Peki sence <span class="t19">kendi</span> paramı bu kez kime yatırdım?"</p>

  <p>Yine yanıt vermedim. Bahisten aldıkları keyif bitmeyecek ve tam da bu noktada şimdiye dek şahit oldukları ölümler artarak devam edecekti. Acaba şaman ve bahisçileri bunu kaç yıldır sürdürüyorlar? diye düşündüm.</p>

  <p>"Paranın büyük kısmı sana oynanacak, çünkü cadıyı nasıl yendiğini gördüler. Fakat ben onlara katılmıyorum. Fikrimi değiştirdim çünkü çok yumuşaksın. Bunu artık görebiliyorum. Cadıyı öldüremediysen kendi köpeklerini kesinlikle öldüremezsin. Boğazını parçalarlar. Bu yüzden paramı köpeklere oynuyorum!"</p>

  <p>Şaman uzaklaştı ve iki adam beni kenara sürükleyip dövüşün başlamasını beklerken dizlerimin üzerine çökmeye zorladılar. Diğer bahisçilerin tek tek gelip bahislerini oynamaları bir saatten uzun sürdü. Kimdi bu insanlar? Böyle kötü bir alışkanlığı olan namuslu vatandaşlar kimdi? Buradakilerin hepsi aynı coşkuya sahip değildi. Çoğunun Barrule'den korktuğu ve oraya gelmekten başka seçeneklerinin olmadığı söylenebilirdi; bazılarıysa en az Barrule kadar şevkli görünüyordu.</p>

  <p>Şevkli olanlardan birkaçı köpekleri değerlendirmek üzere yanlarına gitti; hatta içlerinden bazısı benim yanıma bile geldi.</p>

  <p>"Ayağa kaldırın onu," dedi içlerinden biri. "Yaralı değil, öyle değil mi?"</p>

  <p>"Ayağa kalk evlat!" diye emretti yeomen askeri. Duraksadığımı görünce saçlarımdan tuttuğu gibi beni ayağa kaldırdı.</p>

  <p>"Geçen seferki gibi silahlı mı olacak?" diye sordu bir diğeri.</p>

  <p>"Asası falan olacak! Ama gümüş zinciri köpeklere karşı pek işe yaramaz!" Muhafız kahkaha atıp beni tekrar dizlerimin üzerine oturttu. "Dinlenebildiğin kadar dinlen," dedi alaycı bir ses tonuyla. "Buna ihtiyacın olacak. Yakında şu dişler seni paramparça edecek. Yumuşak yerlerinden başlayarak..."</p>

  <p>Kafesteki köpekler havlayıp inliyordu ve Arkwright'ın üç köpeğinin tutulduğu kafese baktım. Ne yapacaktım? Onları nasıl öldürebilirdim? Anneleri olan Pençe daha önce hayatımı kurtarmıştı ve şamanın karanlık gücü olmasa yavrularıyla birlikte benim tarafımda olurdu. Kazanırsam neler olacağını kestirebiliyordum. Şaman sözünü tutmazdı. Beni ya öldürür ya da acı çekeceğim başka bir bahis oyununda kullanırdı.</p>

  <p>Kemikli Lizzie'nin adadan gitmesine izin vereceğine inanmakta da güçlük çekiyordum. Kemik tarlasından çıkıp kıyı şeridine ulaşmak üzere batıya ilerlemeye başlayıncaya kadar adamlarını geri çekerdi. Fakat sahile ulaşmadan onu yakalayıp haklardı. Zavallı Alice de cadının kaderini paylaşacaktı. Tabii eğer Şeytan onu daha önce bulmazsa.</p>

  <p>Peki ya Hayalet? Acaba o nerede? diye düşündüm. Kendi iyiliği için beni kurtarmaya kalkmamasını umdum. Ne şansı olabilirdi ki? Ve eğer Lizzie'nin eline geçecek olursa hayal edilebilecek en yavaş ve acı verici şekilde öldürüleceğine emindim.</p>

  <p>Daha önce pek çok tehlikeli durumla karşı karşıya kalmıştım fakat bu içlerinde en kötüsüydü: İki güçlü rakibin, bir cadıyla şamanın arasında kalmıştım ve her ikisine karşı vereceğim mücadeleyi nasıl kazanabileceğimi kestiremiyordum.</p>

  <p>Bu karamsar düşüncelerim metalik bir gong sesiyle kesildi. Aralıklı havlamalar yerini inlemelere bıraktı. Pençe, Kan ve Kemik kafesten çıkarılarak dövüş alanına doğru tasmalarından sürüklenmeye başladılar.</p>

  <p>"Ayağa kalk evlat!" diye bağırdı muhafızlardan biri, yine saçımdan tutup çekerek.</p>

  <p>Sessiz bir bekleyiş başlayınca üç köpeğin önüne iteklendim. Üzüntü içinde onlara baktım. Tüyleri kir içindeydi ve günlerdir doğru dürüst beslenmedikleri belliydi. Hiçbiri benimle göz göze gelemiyordu. Daha dövüş başlamadan perişan ve yılgın görünüyorlardı. Tabii şamanın ne yaptığını biliyordum, kısa bir süre sonra onları dövüşmeye hazır hale getirecekti.</p>

  <p>Bu kez etrafımızda mızraklı yeomen askerleri olmadığını fark ettim. Geçen sefer cadı onları endişelendirmiş olsa gerekti. Hem zaten köpekler benimle ölümüne dövüşecekti, nereye kaçabilirdim ki?</p>

  <p>Barrule ahşap tahtına çıktı ve ayağa kalkıp ellerini üç kez çırpmasını umutsuzluğa kapılarak izledim. Köpekler anında değişim geçirdi: bakışlarını bana çevirerek ısırıp koparmaya hazır dişlerini göstere göstere hırlamaya başladılar. Onları kontrol etmeye çalışan tedirgin askerler tasmalarını bırakıverince üç köpek de ok gibi üzerime atıldı.</p>

  <p>Yana çekilip asamı savurarak onları uzak tutmaya çabaladım. Asamdaki bıçağı henüz çıkarmamıştım; onu burada kullanmaya niyetim yoktu. Kan ve Kemik dosdoğru üzerime geldi ve ilk kez asamı kullanarak onları savuşturdum. Fazla sert davranmamaya çalışarak Kan'ın ensesine, Kemik'inse başına vurdum. Fakat tam o esnada Pençe arkadan saldırdı. Ağırlığı yüzünden dizlerimin üzerine çöktüm ve neredeyse asamı elimden düşürecektim. Dövüşü izleyen kalabalıktaki birkaç gruptan homurtular yükseldi.</p>

  <p>Anında ayağa kalkıp çaresizlik içinde asamı savurarak köpeklerin üçünü de uzak tutmaya çalıştım. Ama bu köpekler cesur birer avcıydı, Caster'ın kuzeyindeki bataklıklarda yaşayan su yaratıklarını avlamak üzere Bill Arkwright tarafından özel olarak eğitilmişlerdi. Ölümcül pençelerine rağmen bir su cadısına saldırabilen bu köpeklerin benden korkacak halleri yoktu. Ölümüne dövüşüyorduk. Ya onlar ya ben.</p>

  <p>Sonra kendimi bile şaşırtarak asamın ucundaki bıçağı çıkardım. Bu bilinçli bir karar değildi. İçgüdüsel olarak ölmemeye karar vermiştim. Burada değil. Şimdi değil.</p>

  <p>Yaptığım bu hareket beni şaşkına uğratmıştı. Gerçekten de bu üç köpeği öldürebilir miydim? Beynimde bu içgüdüsel davranışımı haklı çıkaran düşünceler dönüp durmaya başladı...</p>

  <p>Daha çok çalışmam ve Eyalet'i savunmam gerekiyordu. Sonra yeni bir korkuya kapıldım. Şimdi burada ölecek olursam Şeytan ruhumu ele geçirecekti! Ölmeden önce onu yok etmeliydim, yoksa kaderim sonsuza dek Karanlık'ta acı çekmek olurdu.</p>

  <p>Üç köpek de aynı anda öne atıldı ve daha asamı kullanamadan üzerime çullandılar. Üçünün toplam ağırlığıyla kendimi yine dizlerimin üzerinde buldum. Asam elimden fırladı. Kemik dişlerini ayak bileğime geçirdi; Pençe omzumu yakaladı, Kan'sa dosdoğru boğazıma saldırdı. O dev çeneye karşı kendimi korumak için sağ elimi havaya kaldırınca dişlerini elime geçirip sertçe ısırdı. Ayağa kalkmalıydım yoksa işim bitecekti...</p>

  <p>Fakat tam o esnada köpekler aniden beni bıraktı. Aynı anda da seyircilerden korku dolu bir çığlık yükseldiğini ve etrafı aydınlatan meşale alevlerinin titrediğini fark ettim. Sürünerek ilerleyip asamı aldım.</p>

  <p>Meşaleler her an sönebilirdi. Çöken karanlıkta parlak bir silüetin belirdiğini fark ettim. Bir insan şeklindeydi ama normal bir insandan en az iki kat daha büyüktü ve kan kırmızı bir ışık saçıyordu.</p>

  <p>Hayranlık içinde silüete baktım ancak bu duygu çok geçmeden yerini şaşkınlığa bıraktı. Bu, sol eliyle asasını kavramış -asa yanmış ve kapkara olmuştu; silüetin yüzünün sol yanı da aynı durumdaydı- bir hayalet silüetiydi. Yüzü yanık içindeydi ve gözlerinden biri yoktu. Cübbesi lime lime olmuştu, elleriyse kabarmıştı.</p>

  <p>Bu, Bill Arkwright'ın hayaletiydi!</p>

  <p>&nbsp;</p>
</body>
</html>
