<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title>BÖLÜM 23</title>
</head>

<body>
  <h1 class="h11">BÖLÜM 23</h1>

  <p class="p13"><span class="t6">KÂBUSLAR</span></p>

  <p>&nbsp;</p>

  <p>Adriana bize bir çuval erzak verdi: domuz jambonu, patates, havuç ve peynir. Öyle ağırdı ki çantalarımızı Alice'e verip çuvalı sırtımda taşımam gerekti. Adriana aynı zamanda değirmen işçisi genç bir çocuktan da yol göstermek için bize eşlik etmesini istedi.</p>

  <p>Kulübe vadinin hemen kenarındaki bir ormanın içindeydi; ağaçların yapraklarının çoğu dökülmüştü ama yine de gözden uzaktı ve sadece tepelerin arasından kıvrıla kıvrıla ilerleyen bir patikayla ulaşılabiliyordu. Karanlık çökmeden kısa bir süre önce kulübeye varıp nemli mutfak zeminine uzanarak rahatsız bir uykuya daldık. Ertesi sabah daha rahat edebilmek için çalışmaya başladık. Basit bir kulübeydi, iki oda yukarıda, iki oda aşağıda. Ve her oda çöp doluydu: kırık mobilyalar, küflenmiş battaniyeler ve açık kapıdan -ön kapı, menteşelerinden çıkmıştı- girerek bir yığın haline gelen yapraklar...</p>

  <p>Alice çalı çırpıdan bir süpürge yaparak etrafı süpürmeye başladı. Ben de odaların her birinde ateş yaktım, böylece çok geçmeden ısındık ve kulübe de biraz biraz kurumaya başladı. Kapıyı menteşelere takmama yarayacak alet edevatım olmadığından kapıyı eşiğe dayayıp birkaç ağır taşla destekledim, içeri hâlâ hava girse de, esintinin büyük bölümünü engelliyordu.</p>

  <p>Ama en rahat ettiğimiz yer mutfaktı. O gece haşlanmış jambon ve patates yedikten sonra ateşin yanında yer döşemelerinin üzerine bağdaş kurup oturduk. Hepimiz yorgunduk ve Hayalet'in başı önüne düşüp duruyordu. Çok geçmeden uyuyakaldı. Bir süre sonra kendi kendine homurdanıp mırıldanmaya başladı. Sesi korkmuş gibi çıkıyordu. En sonunda gözlerini açıp dehşet içinde uyandı.</p>

  <p>"Ne oldu, yine kâbus mu?" diye sordum.</p>

  <p>"Kâbustan da öte bir şey evlat. Lizzie beynimin içinde benimle alay edip tehditler savuruyordu. Beni tekrar eline geçirdiğinde yapacaklarını anlatıyordu."</p>

  <p>Ustamı bu vaziyette görmek ve ona yardım edememek beni çok üzüyordu. "Endişelenmenize gerek yok," dedim iyimser olmaya çalışarak. "Zihninize işkence edebilir ama bizden çok uzakta. Şu anda güvendeyiz."</p>

  <p>Hayalet öfke içinde bana baktı. "Endişelenmeye gerek yok öyle mi? Endişelenmek için her türlü sebebim var. Bir hayalet olarak çalıştığım bunca yıldır ilk defa kendimi bu kadar güçsüz ve yenilgiye yakın hissediyorum. Artık kütüphanem ve evim yok ve burada, her geçen gün daha da güçlenecek olan bir cadının hükmettiği bir adada sürgündeyim. Daha önce bir cadıyı gümüş zincirimle bağlamaya çalıştığımda hiç ıskalamamıştım. Ve şimdi bir değil, iki kez ıskaladım. Lizzie benim için fazla güçlü. Yıllardır üzerinde çalıştığım her şey altüst oldu. İşlerin bu raddeye varacağı hiç aklıma gelmemişti."</p>

  <p>"Lizzie'yle baş etmenin bir yolunu buluruz," dedi Alice. "Şamanın defterlerinde işimize yarayacak bir şey olabilir. Ne de olsa şu büyü zulasını inşa etmek için buggane ile birlikte çalıştı."</p>

  <p>"Karanlıkla mücadele etmek için yine Karanlık'ı mı kullanacaksın?" Ustam üzgün üzgün başını iki yana salladı.</p>

  <p>"Hayır," diye itiraz etti Alice. "Hayır, hiç öyle değil. Bir keresinde Tom kâğıda geçirebilsin diye benden Lizzie'den öğrendiklerimi anlatmamı istemiştiniz. Bunu anımsıyorsunuz, öyle değil mi?"</p>

  <p>Hayalet başını evet anlamında salladı.</p>

  <p>"Eh, işte bu da aynı şey. Ben sadece bilgi edinmeye çalışıyorum. Sabahın ilk ışıklarıyla birlikte okumaya başlayacağım."</p>

  <p>"Sadece okumayla kalacaksa sorun değil," diye uyardı. "Unutma, büyü falan yapmak yok, aksi takdirde karşında beni bulursun!"</p>

  <p>Ertesi sabah kahvaltıdan sonra Alice şamanın defterini okumaya başladı. Ama bu, hiç de kolay değildi. Yazıların bazıları şifreliydi ve çözmek imkânsızdı. Okunabilen bölümleri bile daha önce hiç duymadığı terimlerle doluydu. Görünüşe bakılırsa animizm, Kemikli Lizzie'nin öğrettiğinden çok daha farklı bir büyü türüydü. Ne var ki Alice öyle hemen pes edecek biri değildi ve defteri incelemeye tekrar tekrar geri döndü. Bazen yol kat etmiş gibi heyecanlı görünüyor fakat ona nasıl gittiğini sorduğumda başını iki yana sallayıp konuşmak istemiyordu.</p>

  <p>&nbsp;</p>

  <p>Hayalet'in kâbusundan üç gün sonra ben de bir kâbus gördüm.</p>

  <p>Karanlık bir ormanda tek başıma ve silahsızdım. Asam yakınlarda bir yerdeydi ama bulamıyordum. Çaresizdim, çünkü birkaç dakika sonra gece yarısı olduğunda bir şey peşime düşecekti. Hem de korkunç bir şey.</p>

  <p>Sonra uyanınca bunun ne olduğunu anımsayamadım -rüyalar bazen böyledir- ama ona yaptığım bir şeyden dolayı intikam almak isteyen bir cadı tarafından gönderildiğini biliyordum.</p>

  <p>Rüyamda, uzaktan kilise çanları duyuldu. Dehşete kapılarak duraksadım, fakat on ikinci vuruştan sonra, sesin geldiği yöne doğru koşmaya başladım. Çaresizlik içinde ağaçların arasında koşarken dallar yüzüme çarpıyordu. Bir şey peşime düşmüştü, fakat duyduğum şey ayak sesi değildi, kanat çırpmasıydı.</p>

  <p>Omzumun üzerinden arkaya bakınca peşime düşenin iri bir karga olduğunu gördüm. Bu görüntü karşısında dehşete kapıldıysam da ancak kilisede güvende olabileceğimi biliyordum. Neden böyle düşündüğümü bilmiyorum. Genellikle kiliseler Karanlık'tan kaçarken sığınılacak yerlerden değildir. Hayaletler ve çırakları bilgi ve deneyimlerine güvenirler. Yine de kâbusta her nedense kiliseye ulaşmam gerektiğini, yoksa öleceğimi düşünüyordum.</p>

  <p>Aniden bir ağaç köküne takılıp boylu boyunca yere uzandım. Soluk soluğa dizlerimin üzerinde doğrulmaya çalışırken dallardan birine konan kargaya baktım. Hava sanki titreşip duruyordu ve görüşümü netleştirmek için gözlerimi hızlı hızlı kırpmam gerekti. Tekrar net görebildiğimde karşımda uzun, siyah elbiseli birini gördüm. Boynundan aşağısı bir kadın vücuduydu, ancak omuzlarının üzerinde devasa bir karga kafası taşıyordu.</p>

  <p>Ben bakarken karga başı dönüşmeye başladı. Gagası ufaldı ve gözleri birer insan gözü oluncaya dek değişim geçirdi. Bu yüzü tanıyordum. Ölmüş bir cadının yüzüydü bu.</p>

  <p>Bu kâbustan çığlık çığlığa uyanmış olmalıyım. Hayalet hâlâ derin bir uykudaydı ama yattığım yerde doğrulmuş titrerken Alice'in kollarının omzuma dolandığını hissettim.</p>

  <p>"İyi misin Tom?" diye fısıldadı.</p>

  <p>Başımı salladım. "Sadece bir kâbus, hepsi bu."</p>

  <p>"Anlatmak ister misin?"</p>

  <p>Alice'e kâbusta olan bitenleri kısaca anlattım. "Sanırım karga, Morrigan'dı, hani Kelt cadılarının taptığı şu karanlıklar tanrıçası," diye ekledim. "Bill Arkwright'la birlikte Eyalete gelmiş olan Kelt cadılarından biriyle yüzleştiğimiz anı hatırlamış olmalıyım. Cadı Morrigan'ı çağırmış, o da bana bir karga biçiminde saldırmıştı. Bu saldırıyı savuşturmayı başarmıştım. Cadı bir daha İrlanda'ya asla gelmemem konusunda beni uyarmıştı. Morrigan'ın orada çok daha güçlü olduğunu ve oraya gidecek olursam intikam alacağını söylemişti."</p>

  <p>"Eh, bu da kâbusunu açıklıyor Tom. Endişelenme, İrlanda'da değiliz. Lizzie'yi yendikten sonra Eyalet'e döneceğiz."</p>

  <p>Alice'in sadece beni rahatlatmaya çalıştığını biliyordum, ancak yine de geleceğe dair endişelerim vardı. "Hâlâ düşmanın elindeyken bu pek mümkün görünmüyor," dedim.</p>

  <p>"Yaşlı Gregory'nin bir zamanlar söylediği gibi, savaşlar sonsuza dek sürmez," dedi Alice neşeli bir şekilde. "Her neyse, şu Kelt cadısına ne oldu?"</p>

  <p>"Bill Arkwright onu bıçağıyla öldürdü. Kâbusumun sonuna doğru da karganın yüzü cadının ölü yüzüne dönüştü. En korkuncu da buydu."</p>

  <p>Hayalet oldukça sessiz ve içine kapalı bir hal almıştı, bütün gün sadece bir saat Kadim Dil dersi verdi. Sonra hep çantasında taşıdığı büyük defterini çıkarıp vaktinin geri kalanını yazarak geçirdi. Aynı zamanda bazı çizimler de yaptığını gördüm.</p>

  <p>"Ne yapıyorsunuz?" diye sordum merakıma yenilerek.</p>

  <p>"Bir yerden başlamam gerek evlat," dedi. Konuşkan olduğu ender anlardan biriydi. "Kütüphanemden geriye sadece Yaratıklar Kitabı kaldı, bu yüzden kaybolan diğer kitaplardan bazılarını yeniden yazmayı deneyeceğim. Her şeyi unutmadan önce bunu yapmam lazım. <span class="t19">Karanl</span><span class="t19">ı</span><span class="t19">k'</span><span class="t19">ı</span><span class="t19">n Tarihçesi</span> ile başlıyorum. Tarihten alacağımız dersler önemlidir, geçmişteki hataları tekrarlamamıza engel olur."</p>

  <p>Bu zamanı Lizzie'yi nasıl alt edebileceğimizi düşünerek geçirmemiz gerektiğini düşünüyordum. Çoğu gün bundan kısaca bahsederdik, ama Hayalet düşünceli görünür ve konuşmaya çok az katılırdı. Evet, kitaplar yeniden yazılmalıydı, fakat kendini asıl sorundan, yani gitgide güçlenen cadıdan uzaklaştırıyor gibime geliyordu.</p>

  <p>Kulübeye gelişimizden tam yedi gün sonra bir ziyaretçimiz oldu. Alice yemek artıklarını dökmek üzere mutfak kapısını açmıştı ki bir kuş -gri renkli bir güvercin- içeri daldı. Ama paniğe kapılarak deli gibi kanat çırpmak yerine masanın üzerine kondu.</p>

  <p>"Odaya kuş girmesi kötü şanstır!" dedi Alice. "Yakında birinin öleceği anlamına gelir."</p>

  <p>"Eh, her zaman haklı çıkmıyorsun kızım. Üstelik sanırım bu bize bir mesaj getirdi," dedi Hayalet, güvercinin ayağına bağlı ufak kâğıt parçasını işaret ederek.</p>

  <p>Elini uzatınca güvercin koluna konuverdi. Kuşu dikkatlice kavrayıp bana doğru uzattı. "Notu çıkar evlat. Olabildiğince nazik davran..."</p>

  <p>Dediğini yaptım. Ufak kâğıt parçası sıkıca bağlanmış olduğundan kolay çıkmadı ama yine de ipin ucunu hafifçe çekince kâğıt avucumun içine düştü. Hayalet kuşa ekmek kırıntısıyla su verirken ben de kâğıt parçasını masanın üzerinde açıp düzleştirdim. Yazı karakterleri çok ufak ve okunaksızdı.</p>

  <p>"Adriana'dan geliyor," dedim. "Artık dönebileceğimiz kadar güvenli olduğunu yazmış ama bir de kötü haber verecekmiş."</p>

  <p>"E hadi okusana evlat!"</p>

  <p>Ustamın dediğini yaptım:</p>

  <p class="p6">&nbsp;</p>

  <p class="p6"><span class="t23">Sevgili Bay Gregory, Tom ve Alice,</span></p>

  <p class="p6"><span class="t23">Siz gittikten k</span><span class="t23">ı</span><span class="t23">sa bir süre sonra yeomen askerleri etraf</span><span class="t23">ı</span> <span class="t23">arad</span><span class="t23">ı</span><span class="t23">lar ama ben evin yak</span><span class="t23">ı</span><span class="t23">n</span><span class="t23">ı</span><span class="t23">nda bir yere gizlendi</span><span class="t23">ğ</span><span class="t23">imden beni bulamad</span><span class="t23">ı</span><span class="t23">lar.</span></p>

  <p class="p6"><span class="t23">Cad</span><span class="t23">ı</span> <span class="t23">hala Greeba Kalesi'nde. Orada olan bitenlere dair tuhaf duyumlar al</span><span class="t23">ı</span><span class="t23">yorum ve size anlatacak çok</span> <span class="t23">ş</span><span class="t23">eyim var, o yüzden lütfen vakit kaybetmeden gelin.</span></p>

  <p class="p6"><span class="t23">Size bir de kötü haberim var: Be</span><span class="t23">ş</span> <span class="t23">gün önce annem öldü. Yani böylece cad</span><span class="t23">ı</span> <span class="t23">hem annemi hem de babam</span><span class="t23">ı</span> <span class="t23">öldürmü</span><span class="t23">ş</span> <span class="t23">olmal</span><span class="t23">ı</span><span class="t23">. Cad</span><span class="t23">ı</span><span class="t23">ya bunu ödetmek istiyorum.</span></p>

  <p class="p6"><span class="t23">Sayg</span><span class="t23">ı</span><span class="t23">lar...</span></p>

  <p class="p6"><span class="t23">Adrianna</span></p>

  <p class="p6">&nbsp;</p>

  <p>"Zavallı kız," dedi Hayalet. "O halde hemen değirmene gidip en son haberler neymiş öğrenelim. En kötüsünden korkuyorum."</p>

  <p>Bir saat geçmeden Peel'e doğru yola koyulmuştuk bile.</p>

  <p>&nbsp;</p>
</body>
</html>
