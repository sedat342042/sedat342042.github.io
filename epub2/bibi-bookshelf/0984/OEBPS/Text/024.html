<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title>BÖLÜM 13</title>
</head>

<body>
  <h1 class="h11">BÖLÜM 13</h1>

  <p class="p13"><span class="t6">EYALETE HED</span><span class="t6">İ</span><span class="t6">YEM</span></p>

  <p>&nbsp;</p>

  <p>"Cesedimi çiğnemelisin!" diye bağırdı Alice öfkeyle ayağa kalkarak.</p>

  <p>Kemikli Lizzie pis pis sırıttı. "Umalım da bu gerekmesin kızım. Sakin ol. Oğlandan bir süre daha nefes alıp vermesini sağlayabilecek başka bir şekilde faydalanabilirim; tabii işler yolunda giderse!"</p>

  <p>Cadı oturup farelerden birini kenara ayırdıktan sonra diğerini uzun kuyruğundan tutup havaya kaldırdı. Başını ısırıp yana tükürdü ve boynundan kanını emmeye başladı; içemediği kanlar ağzıyla çenesinden aşağıya akıyordu. Gürültülü bir şekilde içiyordu ve çıkan iğrenç sesler midemi bulandırdı. Titredim ve Alice uzanıp elimi sıktı.</p>

  <p>Lizzie kenetlenen ellerimize baktıktan sonra fareyi indirip sırıttı. "Ne kadar aptalsın kızım!" dedi Alice'e. "Erkekler ikinci bir bakışı dahi hak etmezler. Onlara yanaşmasan iyi edersin. Bu oğlan senin sonun olacak. Seni bitirecek. Pek çok iyi cadı erkekler yüzünden mahvoldu."</p>

  <p>"Tom ve ben iyi arkadaşız," diye çıkıştı Alice. "Bu senin anlayabileceğin bir şey değil. Fare yiyip insan öldürmek, tek bildiğin bu! Neden senin gibi bir annem oldu ki? Şeytan'la ne işin vardı? Normal bir adam bulamadın mı?"</p>

  <p>Lizzie'nin ifadesi sertleşti ve öfkeyle Alice'e baktı. "Bir sürü adam buldum ama hiçbiri uzun sürmedi. Genç ve güzellerden hoşlanıyorlardı. Neden biliyor musun? Çünkü korkaklar. En olgun dönemini yaşayan gerçek bir kadından korkuyorlar. Bana bakıp ne olduğumu görünce koşa koşa annelerine dönüyorlar. Kaç yaşında olduğumu biliyor musun kızım?"</p>

  <p>Alice başını iki yana sallayıp yeniden elimi sıktı.</p>

  <p>"Bir hafta önce kırkıma girdim, Yaşlı Gregory'nin evi yandıktan ve o çukurdan kurtulduktan sonraki gün. Bir Pendle cadısı kırkında en olgun dönemine girer ve tam gücüne erişir. Artık herkesle başa çıkabilecek kadar güçlüyüm. Sense günün birinde çok daha güçlü olabilirsin kızım." Lizzie gözlerimin içine bakarak pis pis güldü. "Alice'in ne olduğunu biliyor musun evlat? O benim Eyalet'e hediyem..."</p>

  <p>Bu son cümleyi sarf ettikten sonra anlamlı bir şekilde gülümsedi. Annem de Hayalet'e yazdığı mektuplardan birinde benim için aynı ifadeyi kullanmıştı. Acaba Lizzie aklımı okuyor olabilir miydi? Yarı aralık bir çekmeceyi karıştırır gibi beynimi mi yokluyordu?</p>

  <p>"O benim Pendle klanlarına verdiğim özel bir hediye," diye devam etti cadı, kısa bir duraksamanın ardından. "Günün birinde onları sonsuza dek birleştirecek ve işte o zaman dünya kendini kollasa iyi olur!"</p>

  <p>Farenin kanını içmeye devam etti. İlkini bitirince bu kez son damlasına kadar ikincisini emmeye başladı. Üçüncüye dokunmadığımızı görünce onu da aldı.</p>

  <p>Ağaç kabuğunun içi yavaş yavaş aydınlanıyordu, şafak yaklaşıyor olmalıydı.</p>

  <p>"Susadın mı?" diye sordum Alice'e.</p>

  <p>Başını aşağı yukarı salladı. "Boğazım kurudu."</p>

  <p>"Yakında yağmur başlar," dedi Lizzie kahkaha atarak. "O zaman istediğiniz kadar su içebilirsiniz!"</p>

  <p>Haklıydı. Bir saat geçmeden yağmur başladı. Önce ağaç kabuğuna tek tük düşen damlalar çok geçmeden sağanağa dönüştü. Yağmur saatlerce devam etti ve sular ağacın içine akmaya başladı.</p>

  <p>Lizzie akan sudan hoşlanmadığı için ağaç kabuğundan uzaklaştı. Alice ve ben ellerimizi kavuşturup susuzluğumuzu bastırdık. Yağmur durduğunda akşamın erken saatleriydi. İşte o sırada köpekleri duyduk.</p>

  <p>Lizzie sinsice gülümseyip ağaca yaslandı. "Köpekler kokumuzu aldı," dedi. "Tabii onlar için pek hoş olmayacak. Tarlaya girdiklerinde yani..."</p>

  <p>Zihnimde köpeklerin kemik tarlasının ortasındaki ağaca doğru koştuklarını canlandırdım. Hızları sayesinde basınç onları ezmeden önce ağaca epey yaklaşabilirlerdi.</p>

  <p>"Pençe ve yavruları..." dedim üzüntü içinde Alice'e bakarak.</p>

  <p>"Onları kullanmayacaktır evlat, merak etme. O köpekler için başka planları var," dedi Lizzie. "Onlarla dövüşmeni isteyecektir, hem de ölümüne!"</p>

  <p>"Bunu nasıl bilebilirsin?" diye sordum öfkelenerek.</p>

  <p>Sırıtmakla yetindi. "Yapacaklarını kestirmek kolay. Dün akşam için planladığı şey buydu. Önce benimle dövüşecektin, kazanırsan da Alice'le. En sonundaysa köpeklerinle. Bunu kokladım, öyle değil mi? Buna üçlü bahis derler. Her galibiyet seni bir sonraki aşamaya taşır. Üçünü de kazanırsan ödül büyük olur. Durum senden yana değildi ama bu, şamanın hoşuna gidiyordu. Fakat beklediği gibi olmadı, değil mi? Yine de fırsatını bulur bulmaz seni yine o köpeklerin önüne atacaktır. Bekle ve gör..."</p>

  <p>Havlamalar giderek yaklaşıyordu, ama tarlaya giren ilk köpek Lizzie'nin kara büyüsünün etkisini hissetmeye başlayınca inleyip ulumaya başladı.</p>

  <p>"Fazla yaklaşamazlar, dolayısıyla tam olarak nerede saklandığımızı bilmelerine imkân yok," dedi. "Bilseler de fark etmez zaten. Burada güvendeyiz; en azından onlar gibilerden."</p>

  <p>Uzaktan bağırarak köpeklerini geri çağıran adamların seslerini duydum. Sonra bir anda çok daha yüksek bir çığlık sesi geldi. Bu kez bir insan sesiydi ve Lizzie gülümsedi. Böyle uzunca bir süre devam etti ve Alice elleriyle kulaklarını kapadı. En sonunda, yağmurun pıtırtısından başka ses kalmadı.</p>

  <p>&nbsp;</p>

  <p>Zaman geçmek bilmiyordu oysa zihnim tam gaz çalışıyordu. Çaresizlik içinde buradan çıkış yolu düşünmeye çabalıyordum. Asam ve zincirim hâlâ elimdeydi fakat Lizzie'yi yeniden bağlamayı başarsam bile Alice'le birlikte buggane'e karşı ne şansımız olurdu ki?</p>

  <p>Hava kararmaya başlayınca tünellerden bir ses geldiğini duyduk. Yoksa şamanın adamları yerimizi bulmuş muydu? Fakat sesler yaklaştıkça daha rahatsız edici bir hal aldı. Bu sesleri daha önce duymuştum.</p>

  <p>"En sonunda bizi buldu," dedi Lizzie. "Uzun sürdüğü kesin."</p>

  <p>Şimdi koklama sesi duyabiliyordum: Buggane gelmişti. Lizzie içi oyuk ağacın ortasına kadar sürünüp siyah mumunun ucunu çekiştirirken bir şeyler mırıldandı. Mum tam zamanında yanarak tünelin ağzından o devasa kıllı başını içeri doğru uzatan buggane'i aydınlattı. İri, acımasız gözlerini tek tek üzerimizde gezdirdikten sonra Kemikli Lizzie'de karar kıldı. Cadı gerilemek yerine dizlerinin üzerinde ilerleyerek yavaşça elini uzattı.</p>

  <p>Buggane ağzını iyice açıp hırlayarak dişlerini gösterdiyse de Lizzie elini uzatmaya devam etti.</p>

  <p>"İşte, işte, cici oğlum benim," dedi yumuşak bir sesle. "Sen ne güzel bir şeysin böyle, postun yumuşacık ve parlak..."</p>

  <p>Sol eli sahiden de buggane'e değiyordu; bu korkunç yaratığın burnunu okşuyordu.</p>

  <p>"İşte böyle, tatlım benim," dedi. "Birbirimize yardım edebiliriz..."</p>

  <p>Bu sözler üzerine Lizzie sol elini havaya kaldırıp sağ işaret parmağının sivri tırnağını sol bileğine batırdı. Bunu tam yaratığın üzerinde yapmıştı ve akan kan damlaları burnuna damladı. Bir anda o keskin, üçgen şeklindeki dişlerin arasından uzun ve mor renkli dili belirerek rahatsız edici şapırtılarla kanı yalamaya başladı.</p>

  <p>Cadı buggane'i besleyerek onu hizmetçi cini yapmaya çalışıyordu.</p>

  <p>"Güzel! İşte böyle! Yala hepsini. Daha çok var. Şimdi efendine gidip ona tam olarak nerede olduğumuzu söyle. Kısa bir sohbet etmemizin zamanı geldi..."</p>

  <p>Buggane yavaşça tünele gerileyince Lizzie de zafer kazanmış edalarıyla bize döndü. "Bu iyi bir başlangıç! Çok geçmeden onu deneriz. Ama bir sonraki ziyaretçimiz karanlığı tercih eder. Ona uysak iyi ederiz!"</p>

  <p>Bunun üzerine mumu söndürüp bizi karanlığa gömdü.</p>

  <p>Çok geçmeden tünelin ön kısmında parlak bir silüet belirdi. Bu, şamanın ince uzun silüetiydi.</p>

  <p>"Sonunda seni buldum," dedi öfke dolu bakışları Lizzie'nin üzerindeydi. "Beni bunca uğraştırmanın hesabını soracağım!"</p>

  <p>"Öfkeli sözlere lüzum yok," diye yanıtladı Lizzie kurnaz bir bakışla.</p>

  <p>"Öyle mi? Bir başka iyi adam daha öldü, en iyi köpeklerimin beşi de. Bunu sana ödeteceğim!"</p>

  <p>"Peki ya senin bana yaptıkların," diye çıkıştı cadı. "Dudaklarımı diktin. Daha önce kimse böyle bir şeye kalkışmamıştı. Seni bunun için öldürmeliyim ama eğer bunu halletmenin başka bir yolunu bulabilirsek eski defterleri kapatacağım."</p>

  <p>"Eski defterler kapanacak, merak etme. Bir saat içinde sana neler yapabileceğimi göstereceğim. Buggane'i göndereceğim. Ama bu kez ruh biçiminde gelecek. Önce evcilin olan kızdan başlayacağım. Gecenin sonunda ölmekten beter olacak. Sonra sıra oğlana gelecek. Seni sona bırakacağım ki başına neler geleceğini düşünecek vaktin olsun?"</p>

  <p>"Ya buggane <span class="t19">beni</span> dinlerse!" diye bağırdı Lizzie. "Ya <span class="t19">senin</span> beynine fısıldarsa? Belki o zaman pazarlık yapmayı kabul edersin..."</p>

  <p>Şaman suratını asıp küçümser bir ifadeyle baktı; ardından silüeti soluklaştı ve bir süre sonra gözden kayboldu.</p>

  <p>"Bunu yapabilir misin?" diye sordu Alice karanlıkta. Sesi korkmuş gibi çıkıyordu.</p>

  <p>"Henüz onun beynine fısıldamasını sağlayamam ama o bunu bilmiyor, öyle değil mi? Yine de düşünmesini sağlayacak kadar kafasını bulandırdım. Korkmana gerek yok kızım. Yaptıklarım onu bizden uzak tutmaya yeter. Bir süre ne yapması gerektiğini bilemeyecek. Lord Barrule emirlerini yerine getirmediğini öğrendiğindeyse geri gelecek, demedi deme!"</p>

  <p>Alice'in eli karanlıkta bir kez daha benimkini bulunca onu rahatlatmak için yavaşça sıktım. Sonra uzunca bir süre kimse konuşmadı. Lizzie'nin gücü teste tabi tutuluyordu. Buggane'i gerçekten Alice'ten uzak tutabilir mi? diye düşündüm.</p>

  <p>Birkaç saat sonra şamanın silüeti tekrar belirdi.</p>

  <p>"Çabuk döndün!" dedi Lizzie böbürlenerek. "Kızım, beyninde fısıldama falan yok değil mi tatlım?" dedi Alice'e dönerek.</p>

  <p>"Hiçbir şey duymadım," dedi Alice.</p>

  <p>"Ne istiyorsun cadı?"</p>

  <p>"Canlarımızı ve Mona'ya sağ salim geçmeyi. Önce batıya, İrlanda'ya sonra da denizi aşıp Emerald Adası'na... Gitmek istediğimiz yer orası."</p>

  <p>"Benim çıkarım ne? Pazarlıktan bahsetmiştin. Benim kazancım ne olacak?"</p>

  <p>"Öncelikle buggane'e hükmetmeye devam edebileceksin. Ben burada ne kadar uzun süre kalırsam onun kontrolünün bana geçme olasılığı da o kadar artar. Yani beni bu adadan çıkarmak <span class="t19">senin</span> de yararına. Sonra sana oğlanı vereceğim. En son isteğim bir hayalet çırağıyla yolculuk etmek olur. Bahis oynatıyorsun, öyle değil mi? İşte oğlanı köpeklerinle dövüştür. Ölümüne... Bu ilginç olur!"</p>

  <p>"Hayır!" diye bağırdı Alice.</p>

  <p>"Bunu kabul etmem!" diye itiraz ettim.</p>

  <p>"Kapa çeneni kız! Sessiz ol! İkiniz de sessiz olun!"</p>

  <p>Ve sonra Lizzie Kadim Dil'de bir şeyler mırıldandı. Boğazımın sıkıştığını hissettim ve bir an için nefes alamadım. Güç bela soluk almayı başardıysam da konuşamıyordum. Karanlık'a karşı belli bir dayanıklılığım vardı, yedinci oğlun yedinci oğlu olduğumdan; fakat Lizzie'nin kara büyüleri karşısında çaresiz kalıyordum. Ayağa kalkmayı denediysem de bacaklarım tepki vermedi. Sanki taş kesilmiştim. Alice'in bana doğru uzandığını gördüm ama o da çok geçmeden bir kara büyünün etkisi altına girdi.</p>

  <p>"Karşılığında bütün adamlarını buradan geri çekeceksin," diye devam etti dikkatini şamanın ruhuna vererek. "Onları kaleye geri çağır. Oğlan dövüşmeye başlar başlamaz ben de bu ağaç kovuğundan çıkacağım. Fakat ancak ben sağ salim adayı terk ettikten sonra buggane senin emrine geri girer. Anlaştık mı?"</p>

  <p>Silüet bir süre hiçbir şey demeden cadıya baktıktan sonra başını belli belirsiz salladı.</p>

  <p>Lizzie gülümsedi. "Mantıklı bulacağını biliyordum. Buna pek rastlanmaz. Etrafta mantıklı insan bulmak zor. Şimdi oğlanı almak üzere iki mantıklı adamını da tünelden buraya gönder; tabii öyle birilerini bulabilirsen. Mantıklı değillerse ölürler! Oyun oynamak yok..."</p>

  <p>Birkaç dakika geçmeden şamanın adamlarının tünel boyunca içi oyuk ağaca doğru süründüklerini duydum. Alice'in sol elini hâlâ tutuyordum ve güçlükle soluk alıp veriyordum.</p>

  <p>Lizzie mumunu bir kez daha yakıp tünelden çıkan ilk adamı görebilmek için havaya kaldırdı. Adam korkmuş görünüyordu ve ne yapacağını bilemeden doğruldu. Ama cadı vakit kaybetmeden kontrolü ele geçirdi.</p>

  <p>"Almaya geldiğin çocuk şu!" diye bağırdı beni işaret ederek.</p>

  <p>Beni tünelin karanlık ağzına doğru sürüklediler. Büyünün etkisi azalıyor, yerini iğne gibi batan sızılara bırakıyordu fakat hâlâ güçsüzdüm ve karşı koyamıyordum.</p>

  <p>"Asasını unutmayın!" diye bağırdı Lizzie. "Ona ihtiyacı olacak! Ölü köpek ya da ölü oğlan! Birinden biri!"</p>

  <p>&nbsp;</p>
</body>
</html>
