<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title>BÖLÜM 28</title>
</head>

<body>
  <h1 class="h11">BÖLÜM 28</h1>

  <p class="p13"><span class="t6">BUGGANE</span></p>

  <p>&nbsp;</p>

  <p>"Onun peşinden gitmeliyiz Alice," dedim tünelin girişine yönelerek. "Kaçmasına izin veremeyiz. Onu bağlamak benim görevim."</p>

  <p>Alice başını iki yana salladı. "Kaçmasına izin verdiğim için üzgünüm Tom. Onu öldürebilirdim ama tüm bu söylediklerime rağmen bunu yapabilecek kadar güçlü değilim. Ne de olsa o benim annem. Bir insan kendi annesini nasıl öldürebilir ki?"</p>

  <p>"Onu tünelde takip etmek pek güvenli değil. Şu anda ondan güçlü olmama rağmen buggane'nin kontrolü hâlâ Lizzie'de. Yüzeye çıkmanın bir yolunu bulacaktır ama kaleye geri dönemez. Geri dönmesine engel olmak için tüm zindan kapılarını kilitledim. Kendi odasının kapısını da kilitleyeceğim," dedi elinde tuttuğu bir anahtarı havaya kaldırarak.</p>

  <p>"O halde Adriana ve Simon'ı bıraktığımız yere gidip onun önüne çıkmaya çalışmalıyız!"</p>

  <p>Alice başını aşağı yukarı salladı ama bakışlarından korktuğu anlaşılıyordu.</p>

  <p>"Sorun nedir?" diye sordum.</p>

  <p>"Greeba Kalesi'nden uzaklaştıkça zulanın enerjisine erişimim de o denli azalacak. Birkaç kilometre sonra yine Lizzie'yle yüzleşmem gerekir ki bu sefer o benden çok daha güçlü olacaktır."</p>

  <p>"Bu işi uzaklaşmasına izin vermeden halletmek için bir neden daha," dedim.</p>

  <p>Alelacele kaleden çıktık; etraf terk edilmiş gibiydi ve dosdoğru Adriana ile Simon'dan ayrıldığımız yere yöneldik. Ağaçların sonlandığı yerde bekliyorlardı ve vakit kaybetmeden olup bitenleri anlattıktan sonra acaba Lizzie bir yerden çıkıverecek mi diye düşünerek birlikte şapele doğru ilerledik.</p>

  <p>Ama tüm bu beklentimiz boşunaydı. İki saat sonra hâlâ cadıdan iz yoktu ve moralimiz bozulmaya başladı. Yoksa kaçmayı başarabilmiş miydi?</p>

  <p>"Kokusunu alamıyor musun Alice?" diye sordum.</p>

  <p>Başını iki yana salladı. "Daha önce buradan geçmiş, o yüzden kokusu her yere sinmiş durumda. Yani hangisinin yeni hangisinin eski olduğunu ayırt edemiyorum."</p>

  <p>İşte tam o esnada, güneş batmak üzereyken uzaktan bize doğru yaklaşan bir silüet gördüm ve kendimi çok kötü hissettim. Asıl yüzleşme şimdi başlayacaktı.</p>

  <p>Gelen Hayalet'ti ve bize yaklaştıkça yüzündeki sinirli ifadeyi görebildim.</p>

  <p>Söze başlayan Adriana oldu. Öne çıkıp Hayalet'le aramıza girdi. "Bu benim fikrimdi," dedi. "Bir şekilde Lizzie'yi alt etmeyi denememiz gerekiyordu. Buna asla izin vermeyeceğinizi biliyordum. Hepsi benim suçum."</p>

  <p>Hayalet başını aşağı yukarı salladı. "Evet," dedi öfkeli bir şekilde, "başıma bir sürü iş açtın. Ama bu konuya daha sonra döneriz." Suratı asık bir şekilde bana döndü. "Şimdi durum değerlendirmesi yapmalıyız; vakit kaybetmeden neler olup bittiğini anlat..."</p>

  <p>Sözümü bitirdiğimde ustam başını iki yana sallıyordu. "Durum çok kötü. Cadıyı takip edip bu işi bitirmeliyiz. Ama şu anda buradan uzaklaştığına ve kaledeki güce erişimi olmadığına göre önceliğimiz buggane. Bir süredir düşünüyorum. Eğer onu haklayabilirsek tünellerin hepsi çöker ve şu güç zulası da toprağın altında kalır. Böylelikle Karanlık'ın hizmetkârları oraya ruh halinde doğrudan erişemezler. Ve buna sen de dâhilsin kızım!" diyerek Alice'e döndü.</p>

  <p>"Bu adil değil! Alice yaptıklarını yapmasaydı şimdiye çoktan ölmüş olurdum," diye bağırdım.</p>

  <p>"Yine de kara güçlere başvurdu, üstelik senin de bildiğin gibi bu ilk kez olmuyor. Ama şimdilik bu konuyu bir kenara bırakacağız. Dosdoğru şapele gideceğiz. Orası buggane'nin etki alanının tam ortasında. Geldiğimizi hissedip saldırıya geçecektir."</p>

  <p>"Peki ya köpekler, bize yardımları olamaz mı?" diye sordum ustama.</p>

  <p>"Şimdi buna vakit yok evlat. Onları değirmende bıraktım ve bu yaratıkla ilgilenmem gerekiyor."</p>

  <p>Hayalet arkasını dönüp yürümeye başladı. Alice ve ben hemen arkasındaydık, Adriana ile Simon'sa peşimizden geliyorlardı. Ustam aniden durup bize döndü.</p>

  <p>"Bu hayalet işi," dedi elini kaldırarak. "Sadece çocukla benim ilgilenmemiz gereken tehlikeli bir iş. İblisi haklayıncaya dek burada beklemeniz en iyisi olur. Bu söylediklerim senin için de geçerli!" dedi öfke içinde Alice'e bakarak. Alice itiraz etmek için ağzını açacak olduysa da başını aşağı yukarı sallamakla yetindi. Olanlardan sonra ustamla tartışmanın bir anlamı olmazdı.</p>

  <p>Böylelikle Hayalet ile birlikte şapele gittik. Ustamın talimatlarına rağmen Alice'in de peşimizden gelmiş olmasını umuyordum. Kan kabından uzaklaşmayı göze alamazdı. Yıkıntılara varınca kapkara taş duvarları gözden yitirmeden ağaçların arasına girip beklemeye başladık. Her geçen saniye Lizzie'nin daha da uzaklaştığını düşünüyordum.</p>

  <p>Soğuk, açık ve berrak bir geceydi ve otları kırağı çalmıştı. Yarım ayın ışığında uzayıp kısalan gölgeler beliriyordu. Ara sıra bir baykuş ötüyordu ama onun dışında her yer sessizdi; en ufak bir rüzgâr dahi esmiyordu.</p>

  <p>"Buggane neden saldırmıyor?" diye sordum.</p>

  <p>"Yakında... Onu kemiklerimde bile hissedebiliyorum, ama ortaya çıkmıyor," diye yanıtladı Hayalet. "Muhtemelen şu bayırın dibindeki nehrin kıyısındadır. Uzak durmamız gereken bir yer. Bataklık zeminde solukan biçimini alacaktır ve wormeleri öldürmek çok güçtür. Ama başka çaremiz var mı? Hadi, bitirelim şu işi!"</p>

  <p>Ustamın peşi sıra tepeden aşağı inen patikaya doğru ilerledim. Asamı endişeli bir şekilde sımsıkı tutuyordum. Tekrar bir solukanla karşılaşmak, istediğim en son şeydi. Zehir tükürüp sıra sıra keskin dişleriyle tek seferde insanın kolunu ya da bacağını koparabileceklerini hatırladım.</p>

  <p>Çamurlu zeminde bata çıka ilerlerken bayır gitgide dikleşti. Çok geçmeden ayakta durmakta dahi güçlük çekmeye başladım. Aşağıda, henüz ağaçların arasından göremediğim nehrin sesi giderek yükseliyordu. Burada ağaçlar iyice sıklaşmıştı ve aralarındaki çalılık ve otlar yüzünden oldukça zor ilerliyor, sık sık yön değiştirmek zorunda kalıyorduk.</p>

  <p>"Ayrılalım!" diye bağırdı Hayalet. "Ona birden çok hedef sunarsak dikkati dağılacaktır."</p>

  <p>Hiç soru sormadan dediğini yapıp sola doğru ilerledim. Aramızda deneyimli olan ustamdı ve daha önce bir solukanla yüzleştiğimden Bill Arkwright da olsa benden aynı şeyi yapmamı isteyeceğini biliyordum. Ne de olsa bataklık ve nehirlerde yaşayan yaratıklar konusunda uzman olan oydu.</p>

  <p>Artık nehrin kıyısına iyice yaklaşmıştık ve Hayalet çalılıklarla uzun sazlıkların arasında gözden kaybolmuştu ama hâlâ botlarının çamurlu zeminde çıkardığı sesleri duyabiliyordum.</p>

  <p>Tam o esnada sazlıkların arasından gelen bir başka ses daha duydum; sanki biri sırtüstü yere düşmüş de nehre doğru bayır aşağı kayıyormuş gibi tok, ıslak bir ses. Ama ses gitgide yükseliyor ve yaklaşıyordu. Tepeden yukarı, bize doğru geliyordu. Yüreğim ağzıma geldi.</p>

  <p>Aniden sazlıkların arasından bir şey fırlayıp başıma doğru atıldı. Can havliyle yana atlarken üzerimden geçip tekrar sazlıkların arasında gözden kaybolan bir şey gördüm: Yılanlarınkine benzeyen uzun bir gövde, öfkeli bakan ufak gözler ve ağız dolusu keskin diş.</p>

  <p>Bu kesinlikle bir solukan değildi, en azından benim daha önce dövüştüğüme hiç benzemiyordu ve o ana dek gördüğüm yılan türleri ufak ot yılanlarıyla engereklerdi. Bu, buggane olmalıydı ve devasa bir yılan şeklini almıştı.</p>

  <p>Paniğe kapılarak dizlerimin üzerinde doğruldum. Bunu tam zamanında yapmıştım. Yaratık yine saldırdı ve bu kez ona asamla vurdum. Tıslayıp tekrar geriledi. Tedirgin bir şekilde ayağa kalktım ve sağ tarafımda bir hışırtı duydum. Ardından Hayalet bağırarak bir şeyler söyledi. Önce ne dediğini anlamadım ama tekrar edince beni uyardığını anladım.</p>

  <p>"Hidra!"</p>

  <p>Ustamın bana öğrettiklerine göre başımız ciddi anlamda beladaydı. <span class="t19">Hidralar</span> farklı şekiller alabiliyordu ve bunlardan bazıları gerçekken bazıları masalcıların uydurduğu fantastik hikâyelerden ibaretti. Hayalet'in <span class="t19">Yarat</span><span class="t19">ı</span><span class="t19">klar Kitab</span><span class="t19">ı</span>'nda bahsi geçen yaratığın adı Scylla idi ve yedi başlıydı. Hidraların hepsinin birden çok başı vardı ve hem ustama hem de bana aynı anda saldırıyordu.</p>

  <p>Hışırtıyı tekrar duydum ve yılan başlı yaratık sazlıkların arasından çıkıp boğazıma doğru saldırdı. Fakat bu kez hazırlıklıydım ve asamı bir mızrak gibi kullanarak sivri kısmını var gücümle boğazına hatırdım. Çığlık atıp kasıldı ve sivri dişli ağzından fışkırdı. Öyle hızlı geriye çekildi ki neredeyse asamı da götürecekti ama neyse ki asamı sımsıkı tutuyordum. Kan içinde kalan yaratık geriledi.</p>

  <p>Sazlıklar boyunca nehrin kıyısına doğru yaratığın peşi sıra ilerledim. Kıyıya ulaşınca buggane'i ay ışığında gördüm. Bedeni suyun altındaydı fakat dönüp duran çok sayıdaki başıyla bana saldırmaya hazırlanıyordu. Hızlı bir şekilde dokuz baş saydım ama sonra vazgeçtim. Çünkü çok hızlı hareket ediyorlardı. Bana en yakın olan cansız başın açık ağzından akan koyu renk kan, nehrin akıntısına karışıyordu. Az önce mızrağımla hakladığım bu olmalıydı. Hayalet de nehrin kıyısına inmiş, kızgın şekilde asasını savurup duruyordu. Fakat yaratığın çok fazla sayıda başı vardı ve hepsi de kükreyip ürkütücü sesler çıkarıyordu. Hepsiyle birden nasıl başa çıkabilirdik?</p>

  <p>"Buraya gel evlat!" diye bağırdı Hayalet, nehrin güçlü akıntısına atlarken. "Kalbi. Kalbini sökmeliyiz! Ben bedenine saldıracağım, sen de başlarını hallet!"</p>

  <p>Yanma koşup suya atladım. Su belimize geliyordu ve ayakta durmak epey çaba gerektiriyordu. Hidranın gri bedeni bir süre su yüzüne çıktıktan sonra tekrar suyun altında gözden kayboldu. Bu görüntü beni umutlandırdı, çünkü solukanlarınki gibi sert pulları olmadığından bıçaklarımız karşısında savunmasızdı. Yaratık sivri dişli, çok sayıda başın saldırı avantajı uğruna bu savunmadan vazgeçmiş olmalıydı. Asamı savurup duruyor ve yaklaşan başlara vuruyordum.</p>

  <p>Hayalet asasını hidranın bedenine var gücüyle saplayarak saldırıya geçti, bense bu çok sayıda başın sivri dişlerine karşı ikimizi savunuyordum.</p>

  <p>Bu mücadele ne kadar sürdü, doğrusu bilmiyorum. Tek anımsayabildiğim, kapkara kana kesmiş nehir ve bizi haklamaya çalışırken ay ışığında parlayan o şeytansı başlar. Bir ara neredeyse bozguna uğrayacaktım -sivri dişler ve açılıp kapanan çeneler her yanımı sarmıştı- ve Hayalet yardımıma gelmek zorunda kaldı. Fakat sonra nehrin kıyısından gelen bir ses duyup bakınca Alice'in elindeki bıçağı havada sallayarak buggane'nin dikkatini çekmeye çalıştığını gördüm.</p>

  <p>Başlardan birkaçı vakit kaybetmeden ona yöneldi. Alice için korkuyordum fakat yaratığın dağılan dikkati bizim için bir fırsattı. Hayalet öfke içinde yeniden saldırıya geçti. Birkaç dakika içinde gümüş alaşımlı bıçak yaratığın kalbine ulaştı. Etrafı pis bir koku kapladı ve hemen ardından yükselen suların altında kaldım. Çok geçmeden tekrar su yüzüne çıktım.</p>

  <p>En sonunda Hayaletle birlikte yorgun argın kendimizi kıyıya attık. Alice rahatlamış görünüyordu. Sırılsıklam bir vaziyette titreyerek orada öylece durdum.</p>

  <p>"Bitti evlat. Parçası bile kalmadı," dedi Hayalet bitkinlikten iki büklüm olarak. "Sana gelince kızım, söyleneni yapmak nedir bilmez misin sen?"</p>

  <p>"Alice dediğinizi yapsaydı şimdi muhtemelen ikimiz de ölmüş olurduk!" dedim sinirlenerek.</p>

  <p>Ustam homurdanarak başını salladı ama daha fazla bir şey demedi. Söylediklerimin doğru olduğunu biliyordu.</p>

  <p>"Şimdi sıra cadıda," diye mırıldandı.</p>

  <p>&nbsp;</p>
</body>
</html>
