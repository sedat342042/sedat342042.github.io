<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title>BÖLÜM 30</title>
</head>

<body>
  <h1 class="h11">BÖLÜM 30</h1>

  <p class="p13"><span class="t6">HESAPLA</span><span class="t6">Ş</span><span class="t6">MA</span></p>

  <p>&nbsp;</p>

  <p>Lizzie pis pis sırıtmaya başladı.</p>

  <p>"Oğlan sana yardım etmek yerine neden kızla birlikte geride kaldı biliyor musun?" diye sordu Hayalet'e. "Sana neden itaat etmediğini biliyor musun? Çünkü ona dünyada her şeyden çok ihtiyacı var, tıpkı kızın da ona olduğu gibi. Çırağın ruhunu Şeytan'a sattı ve artık onların güvende olmalarını sağlayan tek şey bir kan kabı. Bu yüzden birlikte olmaları gerekiyor. Oğlan kendisini ve kızı kurtarabilmek için kara büyü yapıyor. Bunun bir adım ötesi Karanlık'a ait olmaktır!"</p>

  <p>Hayalet sendeleyerek ayağa kalkıp bana baktı ve göz göze gelince yüzünde üzüntüyle karışık bir hayal kırıklığı ifadesi belirdi. Onu hayal kırıklığına uğratmıştım. Düşündüğü gibi bir çırak değildim.</p>

  <p>Lizzie kahkahalarla güldü ve Karanlık'ın kazandığını düşündüğü için çirkin sesi zafer çığlıkları atıyormuşçasına etrafta yankılandı.</p>

  <p>Fakat savaş henüz bitmemişti. Adriana ölmüştü ama attığı son çığlığın amacı yalnızca acısını ve şaşkınlığını ifade etmek değildi; bu aynı zamanda bir komuttu. Gökte birtakım boğuk sesler duyuldu ve başımı kaldırdığımda üzerimizde daireler çizen bir martı sürüsü gördüm. Alice'in bir zamanlar 'kanatlı fareler' dediği o saldırgan kuşlar.</p>

  <p>Martılar aniden alçalıp tiz çığlıklar atarak cadıya saldırdı. Kemikli Lizzie onları uzaklaştırmak için bir yel değirmeni gibi kollarını savurmaya başladı. Ya enerjisi tükenmişti ya da belki kuşlar sayıca çok fazlaydı, ancak sebebi her ne olursa olsun Lizzie bu saldırıya karşı koyamadı. Martılar pençelerini öne uzatıp cadıya saldırdılar. Çok geçmeden etraf çırpılan kanatların görüntüsü ve takırdayan gagaların sesleriyle doldu.</p>

  <p>Bir an için Lizzie'nin başını görür gibi oldum. Elleriyle yüzünü kapamıştı ve parmaklarının arasından kan sızıyordu. Uçurumun kenarına doğru geriledi. Gözleri ay ışığının aydınlattığı iki kara çukura dönmüştü, attığı çığlıklarsa kuşların çıkardığı sesler tarafından bastırılıyordu. Martılar bir kez daha onun etrafını çevrelediler ve tekrar gökyüzüne yükseldiklerinde cadı yok olmuştu.</p>

  <p>Uçurumun kenarına koşup aşağı baktım. Bir an için cadının vücudunu kayaların üzerinde gördüm. Hemen ardından gelen dev bir dalga onu denizin tuzlu kollarına sürükledi. Kemik cadısı artık ölmüştü.</p>

  <p>"Eh, bu iş burada bitti evlat," dedi Hayalet yanıma gelerek. "Düştüğünde ölmediyse bile tuzlu su onu öldürür. Balıklara yem olacak. Onu yiyip bitirecekler. Bir daha asla geri dönmeyecek."</p>

  <p>"Zavallı Adriana'yla Simon da öldüler," dedim üzgün bir şekilde. Aşağıdaki kayaların üzerinde onları göremiyordum. Deniz onları da sürüklemişti.</p>

  <p>Ustam başını salladı. "Evet, bu kötü oldu evlat. Ama Adriana hayatımızı kurtardı. O gerçek bir cadıydı; buna hiç şüphem yok!"</p>

  <p>"Peki ama nasıl bir cadıydı?" diye sordum. "Kan ya da kemik büyüsü yapmıyordu, üstelik hizmetçi cini de yoktu."</p>

  <p>"Benim de ilk kez karşılaştığım bir tür evlat. Daha önce onun gibisine hiç rastlamamıştım. Belki sadece özel bir yeteneği vardı, öğretilemeyen ve başkalarına aktarılamayan bir beceri."</p>

  <p>"Adriana iyi bir cadıydı," diye ısrar ettim.</p>

  <p>Ustam yanıt vermedi. Aynı fikirde olmadığını biliyordum. Adriana insan öldürmek için bir tür büyü yapmıştı. Ustama göre söz konusu Lizzie gibi kötücül bir cadı bile olsa onu bu şekilde öldürmek kabul edilebilir bir durum değildi. Ne de olsa Karanlık'tan yardım almıştı.</p>

  <p>Arkamızdan bir ses geldi ve dönüp bakınca Alice'in sendeleyerek yanımıza geldiğini gördüm. Hayalet tek tek ikimize de baktı. "Ruhunu satman ve bir kan kabı kullanmanla ilgili olarak Lizzie'nin söyledikleri... Lütfen bunların yalan olduğunu söyle de içim rahat etsin," dedi usulca.</p>

  <p>"Bunu yapamam," dedim başımı öne eğerek. "Söyledikleri doğru. Şeytan'a ruhumu sattım. Alice bir kan kabı hazırladı ve şimdi onu bizden uzak tutan tek şey bu. Alice'i bırakamamamın nedeni de bu. Yoksa Şeytan beni kurtardığı için ondan intikam alır."</p>

  <p>"Ona ruhunu neden verdin?" diye sordu suratını asarak. "Nasıl bir aptal ruhunu Şeytan'a satar ki?"</p>

  <p>"Bunu Yunanistan'dayken Meteora'da yaptım. Çok uzun hikâye fakat eğer bunu yapmasaydım hepimiz ölürdük ve yalnızca Eyalet değil tüm dünya tehlikeye girerdi..."</p>

  <p>Hayalet göğüs geçirdi; üzüntü ve biraz da çaresizlikle karışık bir sesti bu. "Dinlenecek bir yer bulalım," dedi usulca. "Yorgunum. Sabahleyin konuşuruz."</p>

  <p>Başı önde, arkasını dönüp eşyalarımızı bıraktığımız değirmene doğru yürümeye başladı. Sırtını dönünce Alice elbisesinin cebinden çıkardığı birtakım şeyleri denize fırlattı. Ay ışığında parlayan bu nesneler gözlerinden akan yaşlarla aynı renkti.</p>

  <p>Bunlar şamanın başparmak kemikleriydi.</p>

  <p class="p13">* * *</p>

  <p>Neyse ki şansımız yaver gitti de çok geçmeden bir kulübe yıkıntısına rastladık. Kulübeden geriye yalnızca üç duvar kalmıştı ve çatısı da yoktu, ama yine de sığınacak bir yerdi ve yağmur yağmadığından gecenin geri kalanını orada geçirdik.</p>

  <p>Şafak sökerken üşümüş ve her yanımız tutulmuş bir durumda uyandıktan sonra Hayalet ateş yakmaya koyulurken ben de kahvaltı için tavşan avlamaya çıktım. Yakalayabildiğim tek tavşanın derisini yüzüp temizledikten sonra pişirmesi için Alice'e verdim. Hepimize yetecek kadar büyük değildi ama en azından açlığımızı az da olsa bastırdı.</p>

  <p>Yemek yerken yağmur çiselemeye ve batıda kara bulutlar toplanmaya başladı. Hava daha da kötüleşecekti.</p>

  <p>En sonunda hesaplaşma anı gelmişti.</p>

  <p>"Evet, konuşmanın vakti geldi!" dedi Hayalet. "Hiçbir şeyi atlama. Her şeyi bilmek istiyorum. Ne kadar kötü olduğu umurumda değil, her şeyi anlat. Senden başlayalım kızım. Kan kabından bahset. Onu nasıl yaptın?"</p>

  <p>Alice başını salladı.</p>

  <p>"Kendi kanını -yani Şeytan'ın kızlarından birinin kanını- çırağım Tom'unkiyle karıştırdığını düşünmekte haklı mıyım?"</p>

  <p>Alice bir kez daha başını aşağı yukarı salladıktan sonra bu kez öne eğdi.</p>

  <p>"Evlat, buna inanmakta güçlük çekiyorum. Kara büyü yapılması için sahiden kan mı verdin?"</p>

  <p>"Hayır!" diye bağırdı Alice aniden. "Bu doğru değil. Kanını aldığımda Tom kendinde değildi. Yunanistan'dayken mağaralardan birinde bir göçük olmuştu. Tom bayılınca ondan üç damla kan alıp kaba ekleyip benimkiyle karıştırdım. Tom'un bundan haberi bile yoktu. Çok sonra, Şeytan onu almaya geldiğinde, kabı eline tutuşturdum. Sonrasında Şeytan'ın gelip onu Karanlık'a sürüklemesini önlemek için kabı hep yanında taşıması gerekti. Ben de Tom'un yanında durmalıyım, aksi takdirde benden intikam alır!"</p>

  <p>"Peki ruhuna karşılık ne aldın söyle bakalım," diye sordu Hayalet.</p>

  <p>Şeytan'ın bana verdiği üç şeyi söyledim: Korkunç düşmanımız Ordeen'in yeri; Ordeen'in bir saat daha uyumasının sağlanması ve kaçınılmaz ölüme doğru giden Alice ve benimle birlikte diğerlerinin hayatlarının bağışlanması.</p>

  <p>"Bu kadar da değil, bana bir de geleceği gösterdi," diye ekledim. "O gün binlerce kadın, erkek ve çocuk katledilecekti. Savaşı Ordeen kazansaydı yok edilme sırası Eyalet'e gelecekti. Geçmişte Karanlık'ın çağrılarına karşı koymayı başardım; işin ucunda kendi aile fertlerim olduğunda dahi. Fakat bu kez Eyalet tehlikedeydi. Ve siz bana hep öncelikli görevimizin Eyaleti ve halkını korumak olduğunu öğrettiniz. Ben de bu yüzden yaptım. Ne Alice ne de sizin için... Sadece Eyalet için. O esnada ruhumu satmaya değeceğini düşünmüştüm."</p>

  <p>"Göster bana," dedi Hayalet.</p>

  <p>Pantolonumun arka cebinden ufak kabı çıkardım. Daha yakından görebilmesi için avucumu açtım.</p>

  <p>"Bana ver," dedi ustam.</p>

  <p>"Cebimden çıkarmam bile tehlikeli... "</p>

  <p>"Bana ver dedim evlat," dedi Hayalet sesini yükselterek.</p>

  <p>Endişe içinde dediğini yaptım. Hayalet kabı bir süre inceledikten sonra kabın kapağını tuttu. Kapağı çevirip kabı açıverse içindeki kan damlalarını yere dökebilirdi. Yüreğim ağzıma gelmişti.</p>

  <p>"Ya bu kabı şuracıkta kırarsam veya içindekileri dökersem?" diye sordu. "Kız bir tane daha yapabilir mi?"</p>

  <p>"Tom'u kurtarmak için bir tane daha yapmak mümkün değil," dedi Alice. "Buna benzer bir büyüyü ancak bir kez yapabilirsiniz."</p>

  <p>"Ve bu Alice'le benim sonumuz olur," diye ekledim. "Şeytan buraya gelir. Bizi öldürür ve ruhlarımızı Karanlık'a sürükler. Muhtemelen sizi de alır. Bir hayaleti serbest bırakmayacaktır."</p>

  <p>"Beni korkutmaya çalışma evlat. Bedeli ne olursa olsun doğru olanı yapacağım."</p>

  <p>"Sizi korkutmaya çalışmıyordum. Sadece işlerin ne durumda olduğunu göstermek istedim. Ben bunun üzerinde çok düşündüm," dedim.</p>

  <p>"Hemen gelir mi peki?" diye sordu Hayalet düşünceli bir şekilde. "Söyle kızım. Bu kabı sen yaptığına göre biliyor olmalısın. Ben böyle bir kabı ilk kez görüyorum."</p>

  <p>"Göz açıp kapayıncaya kadar gelebilir," dedi Alice.</p>

  <p>"Sizi berbat bir hayat bekliyor," dedi Hayalet başını iki yana sallayarak. "Korkunç bir sonla aranızda sadece bu ufak kap olacak ve siz korku içinde yaşayacaksınız. Sonra kaçınılmaz son gelecek ve öldüğünüzde Şeytan sizi bekliyor olacak. Son nefesinizi verir vermez Şeytan ruhlarınızı alacaktır."</p>

  <p>"Eğer Tom daha önce onu bağlamayı başaramazsa..."</p>

  <p>"Peki bunu nasıl yapacak sence?" diye sordu hayalet.</p>

  <p>Alice omuz silkti. "Tom'un annesi günün birinde bunu yapabileceğine inanıyordu."</p>

  <p>"Peki bunun <span class="t19">nas</span><span class="t19">ı</span><span class="t19">l</span> yapılabileceğine dair herhangi bir şey söyledi mi?"</p>

  <p>"Belki de bu işin sırrı Malkin Kulesi'ndeki belge ve defterlerinin arasında gizlidir," diye önerdim.</p>

  <p>"Öyle bile olsa evlat, ben en son oraya gittiğimde hiçbir şey bulamadım. Üstelik Malkin Kulesi buradan çok uzakta, denizin karşı kıyısında ve düşman hattının gerisinde. Annen, Şeytan'ı bağlama ya da yok etmenin yöntemini gerçekten biliyor olsaydı Yunanistan'a gitmeden önce sana söylerdi diye düşünüyordum. Ne de olsa mektuplarında düşmanı yenebilmek için kendi canını vermesi gerektiğini düşündüğünü yazmıştı. Hayır, bana kalırsa bunun nasıl yapılabileceğini senin bulmanı umuyordu."</p>

  <p>Uzun bir sessizlik oldu ve ben bu süre boyunca kendi içimde gördüklerim üzerine düşünme fırsatı buldum. Belki böylelikle bir yolunu bulabilirdim...</p>

  <p>Sonra Alice söz aldı. "Aklıma bunu bilebilecek biri geliyor. Bu konu üzerinde epey kafa yormuş biri: Grimalkin..."</p>

  <p>"Katil cadı mı?" Ustam öfkeli bir şekilde sakalını sıvazladı. "İşler daha da kötüye gidiyor!"</p>

  <p>"Bir keresinde bana Şeytan'dan ne kadar çok nefret ettiğini söylemişti. Onun gümüş mızraklarla bağlanabileceğini düşündüğünden bahsetmişti," diye devam etti Alice.</p>

  <p>"Ne? Bir çukura mı bağlanacak?"</p>

  <p>"Mızrakların üzerine oturtularak," diye açıkladı Alice. "Belki öcüler için yaptığınız gibi onu da bu şekilde bir kayanın altına gömebilirsiniz. Bu işe yarar mı?"</p>

  <p>"Olabilir kızım. Fiziksel bir bedene bürünen buggane ya da Zehir gibi ecinniler genellikle kalpleri parçalanarak öldürülebilir. Şeytan için bu yeterli olmayacaktır, ne de olsa o çok güçlü. Hem zaten gümüş alaşımlı mızrakları nereden bulacağız?" diye sordu Hayalet başını iki yana sallayarak.</p>

  <p>"Grimalkin yapabilir. O usta bir demirci. Onu çağırıp buraya getirmeliyiz."</p>

  <p>"Bunu yapmak için ayna kullanacağına eminim," dedi Hayalet suratını asarak. "Yine kara büyü..."</p>

  <p>"Olan oldu," diye çıkıştı Alice, "asıl önemli olan şey Tom'un güvenliğini sağlamak. Ve Grimalkin işimize yarayabilir. Savaş olsun olmasın, buraya gelmenin bir yolunu bulacaktır."</p>

  <p>"Bunu düşünmek için zamana ihtiyacım var," dedi Hayalet, kabı bana geri uzatarak. "Bir süre gözüme görünmeyin. İkiniz de!"</p>

  <p>Başımı evet anlamında salladım ve hâlâ topallayan Alice'le birlikte ağaçların arasına girdik. Kan kabını tekrar cebime koymak beni rahatlatmıştı. Alice uzunca bir süre sessiz kaldı, dudakları çizgi halini almıştı, yüzündeyse hiçbir ifade yoktu. Sonra hıçkıra hıçkıra ağlamaya başladı. Kollarımı omzuna dolayıp onu teselli etmeye çalıştım.</p>

  <p>"Lizzie için ağlamıyorum," dedi en sonunda kendini biraz toplayınca. "Her ne kadar öldükleri için çok üzülsem de bu döktüğüm yaşlar Adriana ve Simon için de değil. Hayır, ben asla sahip olamadığım şeye ağlıyorum. Her kızın sahip olması gereken anne için ağlıyorum. Beni sevip başıma gelenler için endişe edecek biri olmadığı için."</p>

  <p>Bir süre sonra gülümseyip elinin tersiyle gözyaşlarını sildi.</p>

  <p>"Zindandayken beni kurtardığın için teşekkürler Alice," dedim usulca. "Buggane enerjimi emiyordu. Gücümün tükenmeye başladığını hissedebiliyordum. Öyle üşümüş ve yorgun düşmüştüm ki..."</p>

  <p>Alice elimi sıktı. "Şamanın çalışma odasındayken zulanın nasıl kontrol edilebildiğini keşfeder etmez Lizzie'nin gücü azalmaya başladı. Kendimi gizlemek için bir büyü yaptım. Elimi kolumu sallaya sallaya yanından geçtim ama beni görmedi. Tünellere girip buggane üzerinde çalışmaya başladım. En sonunda ona zihin gücümle ulaşabildiğimde ruh halinde sana fısıldıyordu. Tam vaktinde gelmiştim Tom. Lizzie'nin emirlerine uyarak enerjini tek bir seferde emmeye hazırlanıyordu. Ben de sana seslendim; mücadele etmeni söyledim ve sen de tam zamanında karşı koymaya başladın. Sonra yine Lizzie'nin peşine düştüm ve kemiklerini almasına son anda engel olabildim. O an kazandığımızı biliyordum. Lizzie'den daha güçlüydüm..."</p>

  <p>"Bu güce hâlâ sahip misin Alice?" diye sordum. "Tüm bu kara büyüleri hâlâ kullanabiliyor musun?"</p>

  <p>"Hâlâ biraz var ama hızla kaybediyorum. Mağaradaki güç hâlâ yerinde ama artık benim ona erişimim yok."</p>

  <p>"Sence Hayalet ne karar verecek?" diye sordum.</p>

  <p>"Bak şuraya yazıyorum; Yaşlı Gregory, Grimalkin'i çağırmamızı isteyecektir. Eskiden olsa böyle bir şeyi aklının ucundan bile geçirmezdi ama artık başka şansı yok. O artık eski Gregory değil. Çok şey oldu: Kütüphanesi yandı, Eyalet yağmalandı ve şimdi de bu; güçlü bir cadı tarafından yenildi, üstelik bir kez değil tam üç kez... Adriana olmasaydı Lizzie, Yaşlı Gregory de dâhil hepimizi öldürürdü. Bundan böyle sen güçleneceksin, o zayıflayacak. Bu önünde sonunda hepimizin başına gelir. Karanlık'la mücadele ettiği uzun bir hayatı olmuş ama artık sona yaklaşıyor. Yeni hayalet sen olacaksın ve onun yerini almaya hazırlansan iyi edersin."</p>

  <p>Başımı aşağı yukarı salladım. Alice'in söylediklerinde doğruluk payı vardı, ancak henüz ustamın yerini almaya hazır değildim. Ona bir kez daha sımsıkı sarıldım. Yine hayatta kalmayı başarmıştık ve Aydınlık'ın iki düşmanı daha alt edilmişti.</p>

  <p>Kulübeye doğru yürürken Hayalet'in bizi kapı eşiğinde beklediğini gördük. Acaba ne karar vermişti? Yüzündeki ifadeye bakılırsa kötü haber vereceğe benziyordu.</p>

  <p>Ama yanılmıştım.</p>

  <p>"Bir ayna bulup şu Grimalkin'i çağır kızım," dedi ustam. "Artık Şeytan'ı bağlamaya çalışmaktan başka çaremiz yok."</p>

  <p>&nbsp;</p>

  <p>Bir kez daha tüm bunları hatırladıklarıma dayanarak ve çok gerekli olduğunda notlarıma başvurarak yazdım. Hâlâ Mona adasında Adriana'nın bize gösterdiği kulübede kalıyoruz ve soğuk, karanlık, fırtınalı kış henüz bitmiş değil. Son iki aydır hayalet işleriyle ilgileniyoruz.</p>

  <p>Ustam, Pendle cadıları üzerine yazdığı kitabı ikinci kez tamamlamak üzere ve Alice, ustamın yeni kütüphanesine katkı yapmayı kabul etti. Kemikli Lizzie'den iki yıl süreyle aldığı cadılık eğitimine dair anılarını yazacak ve böylelikle Karanlık'a dair bilgimiz artacak.</p>

  <p>Şapelin altındaki tüneller çökerek Grim Zulası'na erişimi kapattı. Böylece toprağı kazıp zulaya tekrar ulaşmalarına engel olmak için ustam ve Alice'le birlikte adadaki tüm bugganelerin -toplam beş tane- izini sürüp hepsini tek tek öldürdük. Artık Mona, Aydınlık'a çalışanlar için daha güvenli bir yer.</p>

  <p>Grimalkin, Şeytan'ı bağlamaya çalışmak için bize katılmayı kabul etti. Ama henüz adaya gelemedi ve Alice artık onunla ayna aracılığıyla iletişim kuramıyor. Katil cadının başına bir şey gelmiş olabileceğinden korkuyor. O olmadan hiçbir şey yapamayız ve Şeytan'a karşı tek savunmamız elimizdeki kan kabı.</p>

  <p>Eyalet'ten iyi haber yok. Görünüşe bakılırsa hâlâ düşmanın demir pençesinde. Ve burada, yani Mona'da idari Konsey yeniden bir araya gelip mültecileri geri göndermeye başladı; karşı kıyıya vardıklarında nasıl bir tepkiyle karşılaştıklarına dair herhangi bir bilgi yok. Kaptan Baines'den de haber yok. Yeomen askerleri hâlâ onlardan kaçabilmeyi başaranların peşinde ve ada her geçen gün bizim için biraz daha güvenli bir yer halini alıyor.</p>

  <p>Hayalet haklıydı, insanlar eski alışkanlıklarına döndüler.</p>

  <p>En azından Lizzie'nin ölümünün ardından Bill Arkwright sonunda kendi aydınlığına uzanan yolu bulabilmiştir.</p>

  <p>Eyalet gözümde tütüyor, fakat Hayalet'in planı batıya, İrlanda'ya kaçmak. Bir hafta içinde yola çıkacağız. Ama ne zaman o toprakları düşünsem aklıma gördüğüm kâbuslar ve Kelt cadısının savurduğu tehditler geliyor; Morrigan'ı anımsıyorum.</p>

  <p>Meslek eğitimimin tamamlanmasına iki yıldan biraz fazla süre kaldı. Ustam o gün geldiğinde yükünü hafifletip işlerin çoğunu benim yapmama izin vereceğini söylüyor. Genç bir hayaletken o da kendi ustası Henry Horrocks ölünceye dek onun yanında çalışmış ve bu her ikisi için de faydalı olmuş.</p>

  <p>Bu onun kararı. Hayalet olan o ve ben hâlâ sadece bir çırağım. Yakında Eyalet'ten daha da uzaklara gitmek üzere yola çıkacağız. Çok daha büyük tehlikelere yelken açacağımıza eminim.</p>

  <p class="p6">&nbsp;</p>

  <p class="p6"><span class="t24">Thomas J. Ward.</span></p>

  <p><a id="a0"></a>&nbsp;</p>
</body>
</html>
