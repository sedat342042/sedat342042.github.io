<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title>BÖLÜM 11</title>
</head>

<body>
  <h1 class="h11">BÖLÜM 11</h1>

  <p class="p13"><span class="t6">CADININ EVC</span><span class="t6">İ</span><span class="t6">L</span><span class="t6">İ</span></p>

  <p>&nbsp;</p>

  <p>"Kemikli Lizzie burada mı?" diye sordum paniğe kapılarak.</p>

  <p>"Benim tutsaklarımdan biri evlat. Ve yakında ölecek. Tabii onun hayatına son verecek beceri ve cesaretin varsa! Ne diyorsun?"</p>

  <p>Yanıt vermedim. Acaba bu bir numara mıydı? Yoksa buradan kurtulabilmem için bir fırsat mı?</p>

  <p>"Tabii kaybettiğin takdirde de kendi hayatından vazgeçmiş oluyorsun. Cadıya da aynı sözü verdim. Ve ona da kendi evcilini yanında götürmesine izin vereceğim; kaybederse o da onunla birlikte ölecek. Hadi, kararını ver. Beni bekletme!"</p>

  <p>"Evcili mi?"</p>

  <p>"Diğer cadı. Şu kontrol ettiği. Lizzie'yle birlikte karşı kıyıdan geldiğine şüphem yok. Birlikte zavallı balıkçıların boğazlarını kesiyorlar. Bu yüzden her ikisi de ölmeyi hak ediyor. Ben paramı sana yatırıyorum. Riskli şeyler üzerine bahis oynamayı severim... "</p>

  <p>Başka şansım var mıydı ki? Teklifini kabul ettiğimi göstermek için başımı belli belirsiz salladım. Şaman vakit kaybetmeden ruhunu bedenine geri çağırıp yavaşça gözden kayboldu.</p>

  <p>Ertesi gün beni iyi beslediler, ilk yemek haşlanmış patates ve havuçla servis edilen sıcak bir kuzu rostoydu.</p>

  <p>"Hadi ye evlat! Ustam senin dövüşürken güçlü olmanı istiyor!" dedi tabağımı uzatan muhafız, alaycı bir şekilde. "Ve senin için planladıkları düşünülecek olursa gücünün son damlasına bile ihtiyacın olacak!"</p>

  <p>Muhafız ve yanındaki arkadaşı sanki aralarında özel bir espri varmış gibi kahkahalar atarak gittiler. Altı saat kadar sonra bu kez lezzetli bir geyik kapamayla geri geldiler. Bir önceki gün çok az yemiş olmama rağmen fazla yememeye gayret ettim. Kendimi Karanlıkla mücadeleye hazırlamam gerekiyordu; ama bir yandan da Lizzie'yi alt edebilmek için bütün hız ve gücümü kullanmam gerektiğini biliyordum. Zorlu bir test olacaktı. Ona karşı asamla zincirimi kullanabilirdim fakat muhtemelen o da silahlı olacaktı; Lizzie gibi kemik cadıları bıçak kullanmada ustaydı. Ve eğer o kazanacak olursa kemiklerimi alırdı...</p>

  <p>Peki ya Eyalet'ten getirdiği şu 'evcil', yani diğer cadı kimdi? O tamamen bir muammaydı. Herhalde Lizzie'nin eğitmek üzere yanına aldığı genç bir cadıydı. Belki de onu Hayalet'in bahçesindeki çukurdan kurtaran cadılardan biriydi ve o da bir tehlike oluşturacaktı. Endişelenmem gereken bir başka Karanlık hizmetkârı daha...</p>

  <p>Düşünmek için yeterince vaktim vardı. Bunun çoğunu Alice için endişe ederek geçirdim. Acaba şimdi neredeydi? Kan kabını cebimden çıkarıp bir süre sağ avucumda tuttum. Şeytan onun artık korunmadığını ne zaman fark edecekti? Alice'in başına bir şey gelmesine dayanamazdım.</p>

  <p>Sonra bir de ustam vardı. Acaba kaçmayı başarabilmiş miydi? Eğer kaçabildiyse beni kurtarmak için plan yapıyor olsa gerekti. Durum umutsuz görünüyordu, muhtemelen o da zindanlardan birine atılırdı. Bu gerçekleşmeden Greeba Kalesi'nden kaçmayı başarabilir miydim? Lizzie'yi yenecek olursam şaman sahiden gitmeme izin verir miydi? Sözünü tutacak mıydı?</p>

  <p>Üstüne üstlük bir de zavallı Adriana vardı. Şaman onun için 'başka planları' olduğunu söyleyerek ne demek istemişti. Onu nasıl öylece bırakabilirdim?</p>

  <p>Bu sonuçsuz düşüncelerim, muhafızların gelmesiyle sona erdi. Beni, Lizzie'yle dövüşeceğim yere götüreceklerdi. Uzun odaya girdiğimizde saman balyalarının üzerinde daha çok adamın oturmakta olduğunu gördüm. Çoğu da ayaktaydı ve para alışverişi yapıyordu. Ben içeri girince hepsi susup beni sanki değer biçiyormuşçasına baştan ayağa süzdüler.</p>

  <p>Köpekler sol duvardaki kafeslerindeydi; Pençe, Kan ve Kemik'in hâlâ orada olduklarını görünce rahatladım. Kazanırsam şaman onları da yanımda götürmeme izin verir miydi? Ama zaten dövüşmekten başka şansım yoktu. Hiçbir şey yapmazsam Lizzie çok geçmeden işimi bitirirdi.</p>

  <p>İşte tam o esnada bakışlarım buggane'nin tünelinin girişine en yakın olan kafese takıldı. Bu kafes dün boştu, oysa şimdi içinde bir şey vardı. Bir köpek değildi, ilk bakışta bir paçavra yığınına benzettim. Ama sonra bunun ayak bileklerini kavrayıp başını dizlerinin üzerine yerleştirerek top gibi kıvrılmış biri olduğunu fark ettim.</p>

  <p>Lord Barrule ayağa kalkıp talaş dolu zemin boyunca yürüyerek yanıma geldi. "Hazır mısın evlat?" diye sordu. "Mantıklı bir şekilde bahis oynayan herkesin parasını cadıya yatırdığını söylemeliyim. Onu yakaladığımızda neler yapabileceğini gördük. Beş adamım öldü; iki tanesi de aklını yitirdi. O yüzden sana en azından dövüşebilmen için bir fırsat vermeye çalıştık. Evciline ne yaptıysak cadıya da aynısını yaptık. Gel de bak..."</p>

  <p>Muhafızlar beni ite kaka ilerletirken o da önümüzden en uzaktaki kafese kadar yürüdü. Orada durup pis samanların üzerindeki paçavra yığınını işaret etti. Kafesteki silüet daha başını kaldırmadan sivri burunlu ayakkabılarını gördüm.</p>

  <p>Bu Alice'ti ve onu görür görmez boğazım düğümleniverdi. Başını kaldırıp yaşlı gözlerle bana bakarken yüzünde acı ve umutsuzluk dolu bir ifade vardı. Sicimle ağzını dikmişlerdi. Dudakları birbirine yapışık olduğundan konuşamıyordu.</p>

  <p>"Sahibesine de aynı şeyi yaptırdım. Cadı artık büyü yapamaz evlat! Ama Lizzie'nin yine de bir şeyler düşüneceğine şüphem yok..."</p>

  <p>O an asam elimde olsaydı bir an bile tereddüt etmeden gümüş alaşımlı ucunu kalbine saplardım. Alice'e yapılanlar karşısında deliye dönmüştüm. Fakat sonra çaresizliğe kapıldım. Eğer ben kazanırsam ve şaman sözünü tutacak olursa köpekleri alıp gidebilirdim; ancak bu Lizzie'yle birlikte Alice'in de ölmesi anlamına gelirdi. Her iki durumda da kaybediyordum.</p>

  <p>Yine de en azından Şeytan tarafından yakalanıp Karanlık'a çekilmediğini biliyordum. Durum kötü görünüyordu fakat babam her zaman, sakın umudunu yitirme, derdi.</p>

  <p>"Hadi! Başlayalım!" dedi Lord Barrule ve tahtına dönerken muhafızlar da beni odanın tam ortasına kadar sürükledi. Mızraklı bir düzine kadar yeomen askeri, gelip etrafımda geniş bir çember oluşturdu; ardından yüzleri bana dönük şekilde tek dizlerinin üzerine çökerek bahisçilerin beni rahatça görebilmelerini sağladılar. Mızrakları içeriye dönüktü ve amaçlarının arenanın sınırını belirleyerek mücadeleden kaçmamı yahut geri çekilmemi engellemek olduğu açıktı.</p>

  <p>Lord Barrule ayağa kalkıp elini kaldırınca içeri girdiğim kapının oradan bir gürültü duyuldu. Kemikli Lizzie yaka paça içeri getiriliyordu. Onu ancak dört kişi zapt edebiliyordu.</p>

  <p>Yeomen muhafızlarından ikisi yana çekilerek çemberin içine girmesine izin verdi ve cadı bana bakmaya zorlandı. Bu hatırladığım Lizzie'nin ta kendisiydi. Neredeyse Alice'in kopyasıydı ama daha yaşlıydı, otuzlu yaşlarında olmalıydı ve kaypak bakışlarıyla alaycı bir ifadesi vardı. Onun da dudakları tıpkı Alice'inkiler gibi dikilmişti. Beni görür görmez mücadele etmeyi bıraktı ve yüzünde tuhaf, muzip bir ifade belirdi; sinsice bir şeyler düşünüyor gibiydi.</p>

  <p>Arkamdan biri asamı sol elime tutuşturdu. Onu hemen sağ elime alarak cübbemin sol cebindeki gümüş zinciri yokladım. Bu mücadeleyi kazanabilmek için en büyük şansım zincirimdi. Yakalandığımda yediğim dayaktan ötürü hâlâ her yanımın ağrıması bir dezavantajdı. Yediğim yemekler fiziksel olarak güç kazanmamı sağladıysa da iyi zamanlarımdaki durumumdan çok uzaktım.</p>

  <p>Yeomen askerlerinden biri Lizzie'ye her biri son derece keskin iki bıçak verdi. Gözlerimiz tekrar kesişti ve asamın ucundaki bıçağı çıkartıp önüme doğru çaprazlamasına uzatarak pozisyon aldım. Lizzie zincirin yanımda olduğunu fark etmeyebilirdi. Şimdilik onu ortaya çıkarmamalıydım.</p>

  <p>Lord Barrule ellerini üç defa çırpınca kalabalık sessizleşti. Lizzie'nin burnundan soluk alıp verdiğini duyabiliyordum. Aniden hakkında bir şey anımsadım: Geçmişte ağzı devamlı açık olurdu, ağzından nefes alıyordu. Şimdi belki de nezleydi? Her iki durum da soluk alıp vermesini güçleştireceğinden benim lehimeydi.</p>

  <p>"Mücadele başlasın!" diye bağırdı Lord Barrule. "Ölümüne bir mücadele!"</p>

  <p>Lizzie vakit kaybetmeden sol elindeki bıçağını kaldırıp üzerime atıldı ama onu asamla durdurup çaprazlamasına gerileyerek temkinli bir şekilde etrafında daire çizmeye başladım. Bakışları değişti, gözleri irileşmişti. Saçlarının olması gereken yerde kıvrıla kıvrıla kafa derisinden çıkan siyah yılanlar çatallı dilleriyle tıslayıp zehirlerini üzerime püskürttüler. Korku bir dalga gibi üzerimi kapladı ve dehşet içinde geriledim.</p>

  <p>Bana karşı <span class="t19">ürkü</span> kullanıyordu; kötücül cadıların kendilerini korkunç göstererek çaresiz rakiplerinin donakalmasını sağlayan büyü. Lizzie o kadar güçlü bir cadıydı ki bu büyüyü yapmak için büyülü sözler sarf etmesine gerek yoktu. Acaba ağzı dikili olmasa neler yapabilirdi?</p>

  <p>Derin bir nefes alıp karşı koymaya başladım. Geçtiğimiz yaz Yunanistan'da Ordeen'in dehşet verici kalesi Ord'a girmeye çalışırken bundan çok daha kötüleriyle karşılaşmıştım. Eğer o dehşete karşı koyabildiysem -cesur askerleri anında öldürmüştü- Lizzie'nin deneyeceği her şeyin üstesinden gelebilirdim.</p>

  <p>Öne doğru bir adım atıp asamı başına doğru savurdum. Arkaya doğru eğilirken neredeyse dengesini kaybedecek gibi oldu ve geri çekildi. Yılanlar yerini yine saçlarına bırakmıştı; yüzü neredeyse bir insanınkinden farksızdı. Büyü etkisini yitiriyordu. Ve sonra sesini beynimin içinde duydum...</p>

  <p><span class="t19">Aptal!</span> <span class="t19">İ</span><span class="t19">ş</span><span class="t19">birli</span><span class="t19">ğ</span><span class="t19">i yapmal</span><span class="t19">ı</span><span class="t19">y</span><span class="t19">ı</span><span class="t19">z!</span></p>

  <p>Bu konuşan buggane miydi? Ama bu sert, ıslıklı bir sesti. Anlatılanlara bakılırsa buggane kurbanına sinsice fısıldıyordu.</p>

  <p>Sonra sesi yeniden duydum:</p>

  <p><span class="t19">Burada ikimiz de kazanamay</span><span class="t19">ı</span><span class="t19">z. Niyeti her ikimizi de öldürmek!</span></p>

  <p>Bu Lizzie olmalıydı. İyi de bunu nasıl yapıyordu? Bu gücü hangi büyüden alıyor olabilirdi?</p>

  <p>Onu dinlemeyi reddedip hızla yana çekilerek sol elindeki bıçaktan kurtulup sağ bileğine asamı indirerek bıçağın elinden fırlamasını sağladım.</p>

  <p>İzleyicilerden birkaç homurtuyla birlikte heyecan dolu nidalar yükseldi. Lizzie'nin ne yapıyor olduğunu düşündüm. Nasıl işbirliği yapabilirdik? Delirmiş miydi? Bu odadan birlikte kurtulabilmeyi nasıl umabilirdik?</p>

  <p><span class="t19">Bana yard</span><span class="t19">ı</span><span class="t19">m et! Bunu k</span><span class="t19">ı</span><span class="t19">z</span><span class="t19">ı</span><span class="t19">m Alice için yap, yoksa hepimiz burada ölürüz!</span></p>

  <p>Alice'in adını ağzına alması beni iyice sinirlendirdi ve sol elimi cebime atıp gümüş zinciri bileğime doladım. Bunu yaparken Lizzie hızla saldırarak beni dengesiz bir vaziyette yakaladı. Yana doğru çekilmeye çalıştıysam da yeterince hızlı değildim. Bıçağı saçlarımın bitip alnımın başladığı yeri çizince keskin bir acı hissettim. Geriye doğru sendeleyip bir sonraki saldırıyı asamla savuşturmayı başardım ve sol gözüme akan kanın sıcaklığını hissettim. Acaba kesik ne kadar kötü? diye düşündüm. Ne kadar derin?</p>

  <p>Elimin tersiyle gözümü sildim, fakat bu yaptığım hareket durumu kötüleştirmekten başka işe yaramadı. Artık önümü zor görüyordum. Mesafeyi doğru kestirebilmek için her iki göze de ihtiyacınız vardır, işte bu yüzden bir an önce gümüş zinciri kullanmam gerektiğinin farkındaydım. Bir kez daha sol elimi cebime atıp zinciri bileğime doladım.</p>

  <p>Karşınızdaki cadı sağa sola hareket ederken yahut sizden uzaklaşırken ona zinciri dolamak daha kolaydı. Fakat Lizzie yeniden saldırıya geçerek dosdoğru üzerime koşmaya başladı. İşte bu en güç atışlardan biriydi. Denemekten başka çarem olmadığından zinciri cebimden çıkardığım gibi Lizzie'ye doğru fırlattım.</p>

  <p>Zincir başının üzerine çarpıp bedenine dolanarak onu dizlerinin üzerine indirdi. Bedenine sıkı sıkı dolanan zincir elindeki diğer bıçağı da düşürdü. Kusursuz bir atış değildi, çünkü omzunun üzerinden dizine doğru inerek başını açıkta bırakmıştı. Genelde hayaletler kara büyü yapmalarını engellemek için öncelikle cadıların ağzını bağlardı, ama bu kez ağzı zaten dikili olduğundan buna gerek kalmamıştı. Rahatlamıştım. Bu şartlar altında hiç de kötü bir atış sayılmazdı. Ben kazanmıştım. Zincir atışı giderek ustalaştığım bir beceri halini almıştı. Hayalet'in bahçesindeki direğe karşı yaptığım saatler süren alıştırmalar bir kez daha işe yaramıştı.</p>

  <p>Ve sonra kısa bir süreliğine de olsa şüpheye düştüm. Acaba gereğinden <span class="t19">çok</span> mu kolay oldu? diye düşündüm. Yoksa bu yenilgi bir şekilde Lizzie'nin işine mi geliyordu?</p>

  <p>"Öldür onu!" diye bağırdı Lord Barrule ayağa kalkarak.</p>

  <p>Asamı kaldırıp ucundaki bıçağı Lizzie'nin kalbine doğrulttum... Fakat sonra duraksadım... Bunu yapamıyordum. Daha önce Karanlık'a ait başka yaratıklar öldürmüştüm, ama hiçbiri bu kadar soğukkanlı bir şekilde gerçekleşmemişti. Bağlı olsun yahut olmasınlar genelde beni tehdit etmişler ve bu işi çabucak halletmem gerekmişti. Fakat Kemikli Lizzie şu an için tehlike teşkil etmiyordu. Kendini kurtarabilmesinin imkânı yoktu. Üstüne üstlük Alice'in annesiydi. Aralarında herhangi bir sevgi bağı yoktu ama bu durum yine de işleri güçleştiriyordu. Ben de asamı indirdim...</p>

  <p><span class="t19">Aferin evlat!</span> diye tısladığını duydum Lizzie'nin. <span class="t19">Ş</span><span class="t19">imdi neler planlad</span><span class="t19">ığı</span><span class="t19">m</span><span class="t19">ı</span> <span class="t19">göreceksin!</span></p>

  <p>Başını iki yana sallayan Lord Barrule'ye baktım. "Ne o, yapamadın öyle mi?" diye bağırdı, sesi boşlukta yankılandı. "Şaşırdım. Seni nasıl bir usta eğitti? Ne biçim bir hayalet çırağısın? Anlaşmamız böyleydi, cadıyı öldürürsen sözümü tutacaktım. Şimdi özgürlüğünü elde etmek için başka bir şey yapman gerekecek. Cadının evciliyle dövüşeceksin!"</p>

  <p>Moralim yerle bir oldu. Beni Alice'le dövüştürecekti ve hiçbir çıkış yolum yoktu. İki yeomen askeri uzak kafese doğru ilerlediler. Alice'i dışarı çıkarmalarını dehşet içinde izledim. Onu bu halde görmeye katlanamıyordum. Bakışları vahşi ve acı doluydu, ağzına yapılmış olanlaraysa inanamıyordum. Dudaklarını birbirine tutturan sicim yumuşak deriyi gererek kıpkırmızı ve şişkin bir hale getirmişti.</p>

  <p>Alice'i mızraklarla çevrili çemberin ortasına kadar sürüklediler. Yeni bahisler oynanırken etrafımızdaki bahisçilerden birtakım mırıltılar yükseldi. Bu durumdan kurtulabilmenin yollarını düşünmeye çabalıyordum fakat aklıma hiçbir şey gelmiyordu. Çaresiz bir haldeydik. İçimizden biri ölecekti.</p>

  <p>Gözlerimiz buluştu. Alice'in gözleri dolmuştu. Alnımdan akmaya devam eden kanı elimin tersiyle sildim. Alice'le nasıl dövüşebilirdim?</p>

  <p>Şaman ellerini üç kez çırparak mücadelenin başladığını belirtti. Sonra olanlaraysa kendimi hazırlayabilmemin imkânı yoktu. Alice elindeki bıçakları havaya kaldırıp beni gafil avlamak istermişçesine üstüme üstüme koşmaya başladı. Buna inanamıyordum. Yaşadığımız onca şeyden sonra bana gerçekten zarar verebilir miydi?</p>

  <p>Dehşet içinde gerilerken içgüdüsel olarak asamı havaya kaldırıp kendimi savunmaya hazırlandım.</p>

  <p>&nbsp;</p>
</body>
</html>
