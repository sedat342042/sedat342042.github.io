<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title>BÖLÜM 26</title>
</head>

<body>
  <h1 class="h11">BÖLÜM 26</h1>

  <p class="p13"><span class="t6">KARANLIK'IN BOZDU</span><span class="t6">Ğ</span><span class="t6">U</span></p>

  <p>&nbsp;</p>

  <p>Bir an için Lizzie'nin hemen oracıkta kemiklerimi alacağını düşündüğümden kollarım kaskatı kesildi ve onu tuzla demir bulutuna boğmaya hazırlandım. Fakat bıçağını kınına sokup ayağa kalktı.</p>

  <p>"Önce buggane'nin istediğini almasına izin vereceğim," dedi cadı, arkasına dönüp tünele doğru ilerlerken.</p>

  <p>Rahatlayıp derin bir nefes aldım. Tuz ve demire rağmen hâlâ duvara zincirli olduğumdan buggane'nin insafına kalırdım. Zaten cadı da çabucak toparlanırdı.</p>

  <p>Lizzie tünelde gözden kayboldu ama buggane'nin yarım kalan işleri vardı. Ağzını açınca üçgen şeklindeki keskin dişlerini gördüm. Daniel Stanton'ın yarasını ısırıp iştahla kanını emdi. İyice emdikten sonra etini ısırarak koparmaya başladı. Çıkan korkunç sesleri duymamak için kulaklarımı kapadım ama çok geçmeden kemikleri ısırarak çatırdatmaya başladı. Tam sonunun gelmeyeceğini düşünürken buggane doydu ve yerde kanlı ayak izleri bırakarak geriledi. Tünele girip gözden kayboldu.</p>

  <p>Rüya bana ruh şeklinde bir daha ne zaman gelir acaba? diye düşündüm korku içinde.</p>

  <p>Uzun süre beklemem gerekmedi. Birkaç dakika içinde kafamın içinde fısıltılar duyuldu ve kalbim korku içinde çarpmaya başladı. Öncesinde seçilemeyecek kadar alçak bir sesti bu, fakat yavaş yavaş çürüme, kan ve solucanlar gibi bazı kelimeleri seçebilmeye başladım. Ardından hiç beklemediğim bir şey hissettim; kimse böyle bir şeyden bahsetmemişti. Sanki kara bir bulut tavandan aşağı inerek kalın, buz gibi bir battaniye imişçesine beni sarıp sarmalamıştı. Uzaktan gelen damlama sesleri azaldı ve kesildi; fakat duyma yetimi yitirmemden daha kötüsü görüşümün zayıflamasıydı. Artık meşaleleri göremiyordum; her yer karanlıktı. Kör olmuştum.</p>

  <p>Kalbim gitgide zorlanmasına rağmen deli gibi çarpmaya devam ediyordu. Buggane yavaş yavaş hayat enerjimi emerken soğuktan titremeye başladım. Fısıltılar arttı. Hâlâ kelimeleri seçemiyordum, fakat geçmişime dair acı verici görüntüler sanki sahiden oradaymışım gibi beynimin içinde dönüp duruyordu.</p>

  <p>Bir dağ patikasındaydım. Akşamüzeriydi ve hava kararmaya başlamıştı. Bir kadının ağladığını duydum, öfkeyle yükselen sesler de vardı. Yürümekten ziyade havada süzülüyor gibiydim ve ne yönde ilerlediğimi kontrol edemiyordum. İleride dev bir farenin dişi gibi yükselen bir kaya vardı; kayanın etrafında bir grup insan duruyordu ve aralarında annemin eski düşmanlarından cadı Wurmalde de vardı. Tok bir ses üst üste ritmik bir şekilde tekrarlandı ve elinde çekiç olan birini gördüm. Çekicin her darbesiyle birlikte acı dolu bir çığlık yükseliyordu.</p>

  <p>Hissettiğim acı kalbimi sıkıştırıyordu. Tam olarak nerede olduğumu ve burada neler olup bittiğini biliyordum. Düşmanlarının, annemin sol elini bir kayaya çivilediği ana tanıklık ediyordum. Kollarından sızan kan, ayaklarının dibindeki otlara damlıyordu. Çivileme tamamlandıktan sonra çıplak bedenini gümüş zincirle bağlayıp onu da kayanın etrafına doladılar. Annemin acı içinde titrediğini gördüm, yanaklarından yaşlar süzülüyordu.</p>

  <p>"Üç gün sonra geri döneceğiz," dediğini duydum Wurmalde'nin, sesi insafsız ve öfke dolu çıkıyordu, "ve kalbini söküp alacağız."</p>

  <p>Onu karanlığın ortasında öylece bıraktılar. Doğudan, denizin üzerinden yükselerek bedenini yakacak güneşi bekliyordu.</p>

  <p>Annemin yanında kalmak istiyordum. Onu rahatlatmak, her şeyin yoluna gireceğini söylemek istiyordum. Sabah olduğunda babamın onu bularak gömleği ve gölgesiyle güneşten koruyacağını, evlenip yedi çocuk sahibi olacaklarını söylemek istedim. Ve mutlu olacağını...</p>

  <p>Ama hareket edemiyordum ve kendimi bir kez daha zifiri karanlığın içinde buldum. Mutlu mu? Bu dünyada mutluluk asla uzun sürmez. Anneminki de sürmedi.</p>

  <p>Göz açıp kapayıncaya kadar hayatı sona erdi ve şimdi de bunun nasıl olduğuna tanıklık ediyordum. Ord'da, annemin Ordeen'le olan mücadelesini izliyordum. Annemin saldırıya geçmek üzere süzülerek alçaldığını gördüm, beyaz tüylerle kaplı lamia kanatları ona bir böcekten ziyade bir melek görüntüsü veriyordu. Semendere benzeyen düşmanıyla mücadelesini görmüştüm. Bana gitmemi söylediğinde dediğini yaparak diğerleriyle birlikte -Bill Arkwright hariç- Ord'dan kaçmıştım. Kalenin yıkılışını uzaktan izlemiştim; zavallı annemi ve Bill'i de sürükleyerek ateşler içindeki geçidin arkasındaki karanlığa çekilirken, kuleleri teker teker yıkılıyordu.</p>

  <p>Ama işte buradaydım, annemin tüylerinin yandığını, Ordeen'i öldürmek üzere sımsıkı kavramışken acı içinde bağırdığını çok yakından duyabiliyordum.</p>

  <p>Artık her yanım alevlerle çevriliydi ve fiziksel acı da hissediyordum. Alevler tenimi alazlıyordu, fakat daha kötüsü annemin teninin kabarıp yandığını görebiliyor ve acı içinde ölürken attığı çığlıkları duyabiliyordum.</p>

  <p>Bir kez daha kendimi karanlığın ortasında buldum.</p>

  <p>Aniden ışık belirdi ve kendimi çiftlikteki mutfakta buldum. Üst katta bir patırtı vardı. Hemen ardından kendimi merdivenin en üst basamağında buldum. Üç adam, abim Jack'i yakalamıştı, içlerinden biri ona vurdukça abimin kanı duvara ve yer döşemelerine sıçrıyordu. Şimdi de cadılar çiftliğe saldırdığında olanlara tanıklık ediyordum. Annemin sandıklarını istemişlerdi fakat annem odayı Karanlık'a karşı korumuş ve içeri girmelerine izin vermemişti. Jack'i gidip sandıkları çıkarmaya zorlamışlardı.</p>

  <p>Abim acı ve dehşet içinde bağırıyordu, ama ben ona yardım edemiyordum. Çektiği acıyı izlemek zorunda bırakılan sessiz bir tanıktım yalnızca.</p>

  <p>Bu şekilde devam etti. Buggane son birkaç yıl içinde yaşadığım tüm acı verici anıları yeniden yaşattı bana. Babamın mezarına bakıp aynı acı verici boşluk duygusunu hissettim. Cenazesine bile gidememiştim. Bu acı verici sahneleri tekrar tekrar yaşadım. Bu bir tür acı girdabıydı: Hiç durmadan hayatımdaki aynı olaylara dönüyordum ve olanları değiştirmek için hiçbir şey yapamıyordum.</p>

  <p>Yine karanlık; hayat enerjim emildikçe uyuştuğumu ve üşümeye başladığımı hissediyordum. Ölüme yaklaştığıma emindim.</p>

  <p>Ama sonra... yeni bir şey. Bir ses duydum:</p>

  <p><span class="t19">Güçlü ol yoksa öleceksin. Sadece Ya</span><span class="t19">ş</span><span class="t19">l</span><span class="t19">ı</span> <span class="t19">Gregory'nin söylediklerini yapmak yetmeyecek. Sen de di</span><span class="t19">ğ</span><span class="t19">erleri gibi öleceksin!</span></p>

  <p>Bu Alice'in sesiydi. Yaşlı Malkin Ana'yı yakmasına engel olduğumda söylediği sözlerdi bunlar. O an cadıyı yakmanın korkunç bir şey olduğunu düşünmüştüm. Bunu yapmaya içim el vermemişti.</p>

  <p><span class="t19">Karanl</span><span class="t19">ı</span><span class="t19">k'tan a</span><span class="t19">ş</span><span class="t19">a</span><span class="t19">ğı</span> <span class="t19">kalmamal</span><span class="t19">ı</span><span class="t19">s</span><span class="t19">ı</span><span class="t19">n Tom. Buggane'e kar</span><span class="t19">ş</span><span class="t19">ı</span> <span class="t19">gelmelisin. Bunu yapabilirsin! Yap</span><span class="t19">ı</span><span class="t19">lmas</span><span class="t19">ı</span> <span class="t19">gerekeni yapabilirsin!</span></p>

  <p>Alice bu sözleri söyler söylemez yeni bir görüntü belirdi: hayatımdan bir başka sahne. Hayalet'in yanındaki çıraklığımın başlamasından birkaç hafta sonra çiftliğe dönmüştüm. Malkin Ana yaşayan bir ölü şeklinde orada belirmişti. Domuz kasabı Snout'un içine girerek onu ele geçirmiş, bedenini ve her hareketini kontrol etmeye başlamıştı. İşte şimdi elindeki bıçağı Jack ve Ellie'nin bebekleri Mary'nin boğazına dayamıştı.</p>

  <p>Çocuğun öldürüleceğini sandığım dehşet dolu o saniyeleri tekrar yaşadım. Alice koşup Snout'a doğru öyle sert bir tekme savurdu ki ayağı adamın göbeğinin içinde kayboldu sanki. Snout, Mary bebeği elinden düşürürken yüreğim ağzımda olanları izlemeye devam ettim. Tam bebek yere çarpacakken Alice onu yakalayıp güvence altına aldı. Şimdi sıra bendeydi: Elimdeki tuz ve demiri ona doğru fırlattım. Başına isabet eden bu karışım sonrasında bilincini yitirerek ayaklarımın önüne yığıldı.</p>

  <p>Her şey yineleniyordu. Snout yerde hareketsiz yatıyordu, gözleri yuvalarında dönüp duruyordu ve önlüğü yeni kesilmiş domuzların kanıyla kaplıydı. Malkin Ana'nın adamın kulağından çıkıp vücuda gelişini izledim. Eski boyutunun üçte birindeydi ve cübbesi yerleri süpürüyordu. Uzaklaşmaya başladı.</p>

  <p>Öfkeye kapılmıştım; tekrar tekrar görmeye zorlandığım bu olaylar içimde korkunç bir nefret uyandırmıştı. Daha önce cadının gitmesine izin vermiştim. Alice elindeki meşaleyle cadının arkasından koşmaya başlamışken onu tutup geri çekmiştim. Malkin Anayı yakmanın son derece korkunç bir şey olduğunu düşünüyordum. Buna izin vermezdim. Fakat bu kez öfkem hislerimi değiştirdi. Tıpkı daha önce olduğu gibi Alice'i yanımdan geçerken durdurdum ama bu sefer meşaleyi kaptığım gibi Malkin Ana'nın peşinden koşmaya başladım.</p>

  <p>Hiç duraksamadan cübbesinin ucunu ateşe verdim. Anında tutuştu. Saniyeler sonra alevler içinde kalmıştı bile ve alevler her yanını sararken acı içinde çığlıklar atıyordu. Bu korkunç bir şeydi ama umurumda değildi. Hayatta kalmak; olmam gereken şekilde bir hayalet olmam için daha sert olmalıydım. Sonra birinin konuştuğunu duydum. Bu bir fısıltı değildi, yüksek ve ısrarcı bir sesti.</p>

  <p>"Benim de içimde Karanlık var!" diye bağırdı. "Senin yapacağın <span class="t19">her</span> <span class="t19">ş</span><span class="t19">eye</span> karşılık verebilirim. Ben avlayanım, avlanan değil!"</p>

  <p>Yavaş yavaş bağıranın kim olduğunu anladım. Ve söylediklerimin doğru olduğunu biliyordum, insanat haklıydı. Karanlık beni bozmuştu ve gerçekten de ruhumun derinliklerinde ufacık da olsa bir karanlık vardı. Bu benim için hem bir tehlike hem de bir güç kaynağıydı. Annemin bir zamanlar söz verdiği gibi, avlayan olacağım günler yaklaşıyordu. Ve bu gerçekleştiğinde Karanlık benden korkacaktı.</p>

  <p class="p13">* * *</p>

  <p>Uzunca bir süre uyanıklıkla baygınlık arasında gidip geldim. En sonunda gözlerimi açabildim.</p>

  <p>Titriyordum, alnım ateşler içinde yanıyordu, boğazım kurumuştu. Buggane gücümü tamamen emmemişti. İlk karşılaşmadan sağ salim çıkmayı başarmıştım fakat her an geri gelebilirdi.</p>

  <p>Kendimi zayıf ve halsiz hissediyordum. Doğru düzgün düşünemiyordum. Zihnimde dönüp duran acı verici görüntüler beni karanlık ve çalkantılı derinliklere doğru çekiyordu. Tam o esnada sağ yanımdan gelen bir ses duydum.</p>

  <p>"Sen şanslısın," dedi Horn. "Senin için her şey çok yakında sona erecek. Öleceksin. Bense burada oturup seni izleyerek sıranın bana gelmesini beklemek zorundayım."</p>

  <p>Bitkin bir halde başımı çevirip insanata baktım. Belinden yukarısı çıplaktı ve hemen üzerindeki meşalenin yaydığı cılız ışığa rağmen omuzlarındaki kasları görebiliyordum. Ve aniden aklıma bir şey geldi.</p>

  <p>"Demir kelepçeler sana acı veriyor mu?" diye sordum.</p>

  <p>Başını iki yana salladı.</p>

  <p>Demir, Karanlık'ın tüm yaratıklarını etkilemiyordu. Görünüşe bakılırsa Horn demire karşı az da olsa dayanıklıydı. Böylesi çok daha iyi...</p>

  <p>"O halde neden kendini kurtarmıyorsun?" diye sordum. "Bunu yapabilecek kadar güçlüsün..."</p>

  <p>"Ne için?" diye sordu. "Zindanın kapısı benim kıramayacağım kadar kalın."</p>

  <p>"Kendini kurtardıktan sonra benim de kelepçelerimi çıkar. O zaman birlikte tünellere girebiliriz. Bende karşımıza çıkabilecek her şey için özel silahlar var. Tuz, demir ve gümüş zincirim. Burada oturup ölümü beklemekten iyidir."</p>

  <p>"Seni serbest mi bırakayım? Sana neden güvenecekmişim ki? Sen benim düşmanımsın!"</p>

  <p>"Şimdilik birbirimize ihtiyacımız var," dedim. "Birlikte daha güçlü oluruz. Kurtulduktan sonra herkes kendi yoluna gider."</p>

  <p>Uzun süren bir sessizlik oldu. Horn önerimi değerlendiriyor olmalıydı. Ardından derin bir homurtu duydum. Bunun fiziksel bir acı ya da zihinsel zorlama sonucu çıkan bir ses olmadığını, ancak yinelediğinde fark ettim. Horn kelepçeleri parçalıyordu.</p>

  <p>Kurumuş dudaklarımı yaladım, kalbim yerinden fırlayacakmışçasına çarpıyordu. Aniden içim umutla doldu.</p>

  <p>Horn ayağa kalkıp yanıma geldi. Kesif bir ter ve hayvan kokusu alıyordum. Ama ne bir serinlik ne de Karanlık'a ait bir yaratığın yaklaştığına dair bir işaret algılamadım. Horn insan olmaya göründüğünden daha yakındı. Yine de dikkatli davranmam gerekiyordu. Aramızdaki geçici anlaşmaya rağmen birbirimizin doğal düşmanıydık.</p>

  <p>Horn tereddüt etmeden eğilip duvardaki demir halkaya takılı zincirimi aldı. Kaslarını gerip zinciri koparıncaya kadar çevirirken tuhaf bir inleme çıkardı. Zincirin ucu serbest kaldıktan sonra çekip bacaklarımdan kurtarıverdim.</p>

  <p>"Kör değil misin?" diye sordum boş bakan gözlerine bakıp zincirime nasıl uzandığını düşünerek.</p>

  <p>"Çoğu kimseden daha iyi görürüm, ama bunlarla değil!" diyerek süt rengi gözbebeklerini işaret etti. "Üçüncü bir gözüm var, bir tür tinsel göz. Bununla dünyayı, hatta dünyanın ötesinde olup bitenleri dahi görebiliyorum. İnsanların içindeki karanlığa bakabiliyorum."</p>

  <p>Ayağa kalktım, kalp atışlarım iyice hızlanmıştı. Kendimi güçsüz ve bitkin hissediyordum ama özgürdüm! Yüz yüzeydik. Karanlık'a ait olan düşmanım geçici bir süreliğine de olsa müttefikimdi. Birlikte Alice'in de yardımıyla Lizzie'ye karşı bir şansımız olabilirdi.</p>

  <p>Çıra kutum çantamdaydı ama mumum hâlâ yanımdaydı ve uzanıp duvardaki meşaleden yaktım. Mum sol elimde, önden tünele girdim ve girerken aniden aklıma buggane'nin tünellerine uzun süre bağlı kalmak zorunda olmadığımız geldi: Boş hücrelerin kapılarının açık bırakıldığını hatırladım.</p>

  <p>Kısa tünelin sonuna gelince sağa döndüm. Otuz metre kadar ilerleyince bir sonraki zindana açılan bir tünel görüp tekrar sağa dönerek bu tünele girdim. Boş zindana girer girmez umutlarım yükseldi. Kapı açıktı! Kuleye uzanan basamaklara erişebilirdik.</p>

  <p>Tabii bunun için önce muhafız odasından geçmemiz gerekiyordu. Acaba kuş sürüsünün saldırısına uğrayan yeomen askerleri geri dönmüş müydü? Eğer dönmemişlerse beni Lizzie'nin odasından alıp zindana indiren kimdi?</p>

  <p>&nbsp;</p>
</body>
</html>
