<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title>BÖLÜM 12</title>
</head>

<body>
  <h1 class="h11">BÖLÜM 12</h1>

  <p class="p13"><span class="t6">KEM</span><span class="t6">İ</span><span class="t6">K TARLASININ GÖZÜ</span></p>

  <p>&nbsp;</p>

  <p>Alice'in bana saldırmayacağını tahmin etmeliydim.</p>

  <p>Asamı kullanmam gerekmedi, çünkü Alice bir hışım yanımdan geçerek gümüş zincirimin hareketsiz kıldığı Lizzie'ye yöneldi. Ona ulaşınca ben daha bir şey yapamadan elindeki bıçağı kullanarak dudaklarını birbirine bağlayan ipleri kesti.</p>

  <p>Yoksa Lizzie en başından beri bunu mu bekliyordu? Bizim mücadelemiz esnasında ipleri kendi elindeki bıçakla kesmeye kalksa ona anında saldırırdım. Bunu Alice'in yapmasını beklemeyi mi planlamıştı?</p>

  <p>Gümüş zincirimin bağladığı cadı hâlâ dizlerinin üzerindeydi, fakat artık yüzüne sinsi bir ifade yerleşmişti. Şaşırmıştım; çünkü içinde bulunduğu durum ve etrafımızı saran silahlı yeomen askerlerine rağmen, bu bir zafer ifadesiydi.</p>

  <p>Yeomen askerleri mızraklarını hazırlayarak çemberi daraltmaya başladılar.</p>

  <p>"Hepsini öldürün!" diye bağırdı şaman. "Bahisler iptal, işi şansa bırakmayın! Hemen şimdi öldürün!"</p>

  <p>Buna yanıt olarak Lizzie yalnızca tek bir kelime fısıldadı. Ne dediği duyulmadı ama Kadim Dil'den kalma bir kelimeye benziyordu.</p>

  <p>Buz gibi bir korku dalgası bedenimi ele geçirdi. Tabii bu etrafımızdaki muhafızların hissettiklerinin yanında hiçbir şeydi. Daha önce hiç bu kadar kalabalık insanın, aynı anda böylesine bir dehşete kapıldığını görmemiştim. Kimisi elindeki mızrağı fırlatıp kaçtı, kimisi ise dizlerinin üzerine çöküp hıçkıra hıçkıra ağlamaya başladı, sağımızda kalan bahisçilerden çığlık ve haykırışlar yükseldi. Köpeklerin hepsi aynı anda inliyordu.</p>

  <p>Bu bir tür <span class="t19">ürkü mü</span>, yoksa daha farklı bir büyü müydü; bilmiyorum ama Lizzie bir kelimeyle yeomen askerlerini saniyeler içinde korkak bir güruha çevirmişti. Şimdiyse Lord Barrule'ye bakıyordu. Bakışlarını takip edince biz üçümüz dışında orada bulunup da dehşete kapılmayan tek kişinin Lord Barrule olduğunu gördüm. Aksine, kötücül bir ifadeyle bize bakıyordu. Ne yapacaktı, bize karşı kendi kara büyüsünü mü kullanacaktı? Yoksa buggane'i yardımına mı çağıracaktı? Havada bu tür korkunç olasılıkların kokusu vardı. Lizzie henüz kazanmamıştı...</p>

  <p>"Beni şu zincirden kurtar!" diye bağırdı Lizzie bana bakarak.</p>

  <p>Bu bir emirdi; büyü falan da kullanmamıştı. Ama, duraksamadım bile. İçgüdüsel olarak bunun yapılabilecek en doğru şey olduğunu biliyordum. Alice'le benim Greeba Kalesi'nden sağ salim kurtulabilmek için tek umudumuz Lizzie'ydi. Yanına gidip zinciri bir ucundan çekerek onu kurtardım. Ben daha zinciri cebime koyamadan ayaklanmıştı bile.</p>

  <p>Sol işaret ve başparmaklarının uzun tırnaklarını kullanarak tıpkı ıslak topraktan solucan çıkaran bir kuş gibi önce üst, sonra da alt dudağındaki sicimleri çekip çıkardı. Ardından kan damlalarını yalayıp işaret parmağını tavana doğrultarak öne eğildi. Sonra yüksek sesle üç kelime söyleyip ayağını sertçe yere vurdu.</p>

  <p>Odada bir anda gök gürültüsünü andıran bir ses duyuldu. Meşaleler titreyip söndü ve kendimizi zifiri karanlıkta bulduk. Bir an için sessizlik oldu; ardından yakınımızda ufak bir ışık belirdi. Lizzie'nin elinde siyah bir mum vardı. Köpekler havlamaya başladı ve birilerinin koşarak uzaklaştığını duydum. Yeomen askerleriyle bahisçiler canlarını kurtarabilmek için kaçıyorlardı. Peki ya Lord Barrule? O da mı gitmişti yoksa hâlâ karanlıkta bir yerde bizi mi bekliyordu?</p>

  <p>"Tünelden gideceğiz evlat!" dedi Lizzie, bana doğru bir adım atarak.</p>

  <p>"Ya buggane ne olacak?" diye sordum.</p>

  <p>"Onu bana bırak," diye yanıtladı.</p>

  <p>Alice'e baktım. Elindeki bıçaklardan biriyle kendi dudaklarındaki sicimleri çıkarıyordu. Acı içinde bağırarak birini çıkardı. Yaralarından damla damla kan sızıyordu.</p>

  <p>Lizzie tünel girişine yöneldi. Barrule'ye ne oldu? diye düşündüm. Cadı onu bu kadar kolay mı alt etmişti? Mumun sarı ışığının ötesinde hiçbir şey göremiyordum. Ama Arkwright'ın köpeklerinin tutulduğu kafeslerin önünden geçerken duraksadım. Onları kurtarıp yanımda götürmek istiyordum.</p>

  <p>Ama Pençe'nin kafesine uzanınca hırlayıp öfkeyle öne atıldı ve aramızda parmaklıklar olmasaydı dişlerini koluma geçiriverecekti.</p>

  <p>"Onu burada bırak Tom," dedi Alice beni kolumdan tutarak. "Bu riski almaya değmez. Onları daha sonra kurtarmanın bir yolunu buluruz."</p>

  <p>Başımı sallayıp peşinden tünele girdim. Köpeklerin üçü de hâlâ şamanın kontrolü altındaydı. Köpekleri böylece bırakıp gitmenin tek riski şamanın intikam için onları -muhtemelen birbirleriyle- dövüştürecek oluşuydu. Ama başka çarem var mıydı?</p>

  <p>Toprak tünel boyunca sürünerek ilerlemeye başladık. Fazla bir şey göremiyordum, mum Lizzie'nin elindeydi ve önümde ilerleyen Alice'le birlikte mum ışığını kesiyorlardı. Kendi mumum hâlâ cebimdeydi fakat şu anda çıra kutumu kullanıp mumu yakacak kadar vaktim yoktu. Cadı kara büyü kullanarak kendi mumunu birkaç saniyede yakabilmişti.</p>

  <p>Kıvrılarak ilerleyen tünel yükselip alçalıyor, bazense oldukça dikleşiyordu. Ara ara önümüze, yolu kapatacakmış gibi görünen, odunsu pençelerle toprağa tutunmuş dev ağaç kökleri çıkıyordu. Bir ara ince köklerden birinin aniden kıpırdadığını gördüm. Bu muhtemelen hayal gücümün bir oyunuydu, ama sonra Hayalet'in buggane tünellerinin aniden hareket etmeleri ya da bir anda çökmeleriyle ilgili söylediklerini anımsadım. Göz ucuyla bazı kemikler gördüğümü de sandım -cılız ve titrek mum ışığında emin olmak zordu- ama bir ara sahiden soğuk bir insan kafatasına değdiğimi hissettim.</p>

  <p>En sonunda tünel yüzeye doğru yükselmeye başladı ve kendimizi oyulmuş bir ağacın içinde bulduk. Sırtlarımızı ağacın iç kabuğuna dayayıp karşılıklı oturduk. Nemli, çürümüş odun kokuyordu. Tepemizde ölü sineklerle dolu örümcek ağları perde gibi sarkarken altımızda mum ışığından kaçışan böcekler vardı.</p>

  <p>Lizzie nereye gittiğini iyi biliyordu. "Burada yeterince güvendeyiz!" dedi. "Kimse burada bize ulaşamaz."</p>

  <p>"Buggane bile mi?" diye sordum.</p>

  <p>Cadı pis pis gülümseyerek başını iki yana salladı. "Bizi eninde sonunda bulacaktır ama burayı iyi sakladım. Labirentinin tam ortasında. İşleri yoluna koymak için yeterince vaktimiz olacaktır. Ama önce ustasını halletmem gerekiyor. Aç mısın evlat?"</p>

  <p>Başımı evet anlamında aşağı yukarı salladım. Lizzie'yle dövüşmeden önce biraz yemek yemiştim, fakat şimdi bana karşı kullanabileceği kara büyülere karşı hazırlıklı olmam gerekiyordu.</p>

  <p>"Ben de çok açım. Koca bir öküzü silip süpürebilirim!" Yukarıdaki karanlığı işaret etti. "Şuraya tırman!" dedi sertçe. Sesindeki zorlamayı hissedebiliyordum ve karşı koymam gerekti. "Bir dala ulaşacaksın. Yerden çok az yüksekte. Bana birkaç tavşan getir. Ama dikkat et canlı olsunlar."</p>

  <p>"Hayır Tom!" diye bağırdı Alice heyecana kapılarak. "Onu dinleme. Burayı bir kemik tarlası haline getirmiş ve bu ağaç da tarlanın tam merkezinde. Yere değer değmez ezilirsin!"</p>

  <p>Daha önce hiç görmemiş olmama rağmen Hayalet'in Yaratıklar Kitabı'ndan yaptığım okumalar sayesinde kemik tarlasının ne olduğunu biliyordum. Kara büyüyle ortaya çıkarılan bu tarlalar içine giren yaratıkların kemiklerini ağırlaştırıyordu. Böylece kurbanlar hareket edemiyor ve cadı oraya gelip kara büyülerde kullanmak üzere kemiklerini alıncaya dek kapana kısılıyorlardı. Tarlanın ortasında baskı öyle artıyordu ki kurban kendi ağırlığı altında ezilerek ölüyordu; tabii büyünün etkisi devreye girmeden tarlanın merkezine ulaşmak için en az tavşan kadar hızlı olmak gerekiyordu. Ama işte şimdi tarlanın tam ortasındaydık: <span class="t19">merkezinde</span>, etkisinden uzakta. Fakat bu içi oyuk ağaçtan dışarı çıkacak olursam...</p>

  <p>"Koca bir ağzın var kızım!" dedi Lizzie sinirlenerek. "Yine dikilmesi gerekiyor..."</p>

  <p>Alice onu duymazdan gelerek eteğinin cebinden ufak bir deri kese çıkardı. Kesenin içinde şifalı bitkiler vardı. Yanıma gelip alnıma baktı.</p>

  <p>"Epey derin bir kesik Tom," dedi. Ağaç kabuğunun iç tarafı yer yer ıslaktı ve Alice eline aldığı bir yaprağı parmaklarıyla ıslattıktan sonra sertçe alnıma bastırdı. "Bu iltihap kapmamasını sağlar, ama izi kalacak. Bunu engellemek için yapabileceğim bir şey yok."</p>

  <p>Demek su cadısı Morwena'nın parmağını kanca gibi taktığı kulağımda oluşan yara izinden sonra bir yara izim daha olacaktı. Bunlar işimizin bir parçasıydı; hayaletlik gibi tehlikeli bir mesleğin eğitimini alırken beklenmesi gereken şeylerdi.</p>

  <p>Ardından Alice dudaklarını yalayıp küçük yaprak parçalarını sicimin dudaklarında açtığı deliklerin üzerine bastırdı. İşini bitirince bir yaprak da Kemikli Lizzie'ye uzattı ama cadı başını iki yana salladı.</p>

  <p>"Ben kendi kendimi iyileştiririm kızım. Senin yardımına ihtiyacım yok," diye çıkışarak ayağa kalktı. "Kendi tavşanımı kendim getiririm. Siz ikiniz de başınıza bir şey gelmesini istemiyorsanız buradan ayrılmayın!"</p>

  <p>Ardından ağacın iç kabuğuna tırmanıp örümcek ağlarının arasından geçti. Çok geçmeden karanlıkta gözden kaybolduysa da sivri burunlu ayakkabıları ağaç kabuğunu çizdikçe çıkan sesleri duyabiliyorduk ve sonra dışarıda yere atladığını duyduk. Lizzie kendi kemik tarlasında güvende olurdu: Cadılar tarlada rahatça dolaşabilmek için genellikle gizli, dolambaçlı bir yol bırakırlardı. Bu yoldan başkalarını da geçirebilirdi, ama onu bunu yapmaya nasıl zorlayabilirdik ki? Tek seçeneğimiz tünellere geri dönmekti ancak buggane karşısında fazla şansımız olduğunu düşünmüyordum.</p>

  <p>"Ah Tom, kan kabı güvende mi? Hâlâ yanında mı?" diye sordu Alice endişeli bir ifadeyle.</p>

  <p>"Evet, güvende. Üzerimi aramadılar. Hatta Barrule gümüş zincirimi yanımda taşımama izin verdi. Peki sen nasıl yakalandın Alice?" diye sordum. "Yana yuvarlanarak buggane'den kurtulduğunu gördüm, fakat sonra gözden kayboldun."</p>

  <p>"Bir daha saldıramasın diye ağacın arkasına saklandım ama sonra Lizzie arkamdan sinsice yaklaştı, eliyle ağzımı kapadı. Geldiğini hiç hissetmedim; çok güçlü bir büyü yapmış olmalı. Beni sürükleyip buraya getirdi. Ondan önce günler boyunca burada saklanmış. Onu bulamamışlar ama Yaşlı Gregory'yi ele geçirmek istediğinden risk almaya karar vermiş. Onu bahçesindeki çukura kapattığı için Yaşlı Gregory'yi diri ele geçirmek istiyor. Yavaş ve acı verici bir şekilde öldürmek istiyor.</p>

  <p>Böylece o gecenin ilerleyen saatlerinde Yaşlı Gregory'nin peşine düştük. Beni bir büyüyle kontrol altına aldığından yalnızca beynimin bir yarısını kontrol edebiliyordum. Yaptığı yahut söylediği hiçbir şeye itiraz edemiyordum. Ama o çok kendinden emindi; tehlike var mı yok mu diye uzak sezgiye bile başvurmadı. Her şeyle başa çıkabileceğini düşünüyordu. Açıklığa ulaştığımıza şamanın adamları saldırdı. <span class="t19">Ürkü</span> kullanıp birkaç yeomen askerini öldürmeyi -kimisini bıçaklarıyla kimisini lanetleyerek- başardı fakat sayıca çok fazlaydılar. En sonunda onu mızrak saplarının ucuyla bayılttılar ve bizi Greeba Kalesi'ne kadar sürüklediler."</p>

  <p>"Diğer tutuklulardan gördüğünüz oldu mu?" diye sordum Adriana'yı düşünerek.</p>

  <p>Alice başını iki yana salladı. "Kimseyi görmedik. Bizi ayrı hücrelere yerleştirdiler. Sen gelmeden az önce de beni o kafese koydular. Seninle dövüşmeye gelene kadar da onu bir daha görmedim. Durum kötüydü Tom, çok kötüydü, özellikle de dudaklarımı diktiklerinde. Fakat en kötüsü de buggane'nin tünelden çıkıp beni koklamasıydı. Vücudu tüylerle kaplıydı ve iri, keskin dişleri vardı. Öleceğimi ve seni bir daha asla göremeyeceğimi düşündüm..."</p>

  <p>Alice hıçkıra hıçkıra ağlamaya başlayınca kollarımı ona dolayıp sımsıkı sarıldım. Bir süre sonra sakinleşti ve orada öylece oturup rahatlamak için el ele tutuştuk.</p>

  <p>"Kemik tarlasını kontrol eden büyü hakkında bir şey biliyor musun Alice?" diye sordum en sonunda. "Lizzie'nin tarlada izlediği gizli patikayı bulabilir misin?"</p>

  <p>"Kara büyü kullanmamı istemezsin, değil mi Tom? Benden bunu yapmamı istiyor olamazsın..." Alice'in sesinde belli belirsiz bir alay vardı.</p>

  <p>Uzunca bir süre, hayatım pahasına dahi olsa Karanlık'ın herhangi bir şekilde kullanılmasından kaçınmıştım. Alice kan kabını kullanmam için beni ikna etmeye çabalamıştı. Ama ondan yakın zamanda ayrılmam gerektiğinde yaşadığım endişe yersizdi. O süre boyunca Alice, Lizzie'nin yanındaydı ve Şeytan onun çocuğunu doğuran cadılara yaklaşamazdı.</p>

  <p>"Bu sadece bir düşünceydi Alice. Buradan kurtulabilmek için aklıma başka bir şey gelmiyor. Tabii tünele geri dönme riskini almazsak..."</p>

  <p>"Lizzie'nin bahçesiyle uğraşmaktansa tünellere dönmek daha iyidir. Bu Karanlık şeyleri karıştırmaya gelmez. Bir hata yaparsan kendini ölmüş bil."</p>

  <p>Bir anda dışarıdan bir ses geldi. Birileri ağaçtan aşağı inmeye başlamıştı. Çok geçmeden Lizzie'nin sivri burunlu ayakkabıları belirdi ve son birkaç metre kala aşağıya atlayıp önümüzde durdu, sol elinde bir şey vardı.</p>

  <p>"Tavşan bulamadım, bunlarla idare etmemiz gerek," dedi kuyruğundan tuttuğu üç ölü fareyi havaya kaldırarak, içlerinden birini ayaklarımızın dibine fırlattı.</p>

  <p>"Size bir tane verebilirim ama diğer ikisine ihtiyacım var. Bizi bekleyen şeylere karşı gücümü toplamalıyım ve fare kanı da epey iyidir. Sizin başparmaklarınızı alıncaya dek beni idare eder."</p>

  <p>&nbsp;</p>
</body>
</html>
