<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<p class="calibre1">Bir kere daha bana alayla baktı... evet meydan okuyarak da, ama yalnızca bunun utançtan olduğunu, sınırsız utançtan olduğunu da fark etmiştim. Sonra omuzları düştü, döndü ve selam vermeden, dikkat çeken bir yamukluk ve karışıklık içinde yürüyerek aydınlık ön güverteyi geçip kamarasına yöneldi. Bir daha onu hiç görmedim. Oturduğu yerde gece olduğunda ve sonraki gecelerde boşuna aradım. Ortadan yok olmuştu, bu arada yolcular arasında kolunda matem bandıyla dikkat çeken başka birini, işittiğime göre tropikal hastalıktan karısını kaybetmiş HollandalI büyük tüccarı görmeseydim, bir rüyaya veya hayali bir görüntüye inanmış olacaktım. Onu diğerlerinden uzakta ciddi ve kederli bir şekilde aşağı yukarı giderken görmüştüm ve onun gizli endişesini biliyor olduğum düşüncesi bana sır dolu bir çekingenlik veriyordu: Bana doğru gelince kendisinden daha çok bildiğim kaderine bir bakışla ihanet etmemek için yana çekiliyordum.</p>
<p class="calibre1">Napoli Limanında yorumunu bir yabancının anlatımlarında bulduğumu sandığım tuhaf bir kaza olmuştu. Akşam yolcuların birçoğu karaya çıkmışlardı. Şahsen ben operadaydım ve sonra Via Romadaki ferah Cafelerden birinde oturmuştum. Kürekle çekilen bir kayıkla vapura geri dönerken, birkaç botun meşaleler ve asetilen lambalarıyla geminin etrafında dolandıkları ve yukarıda karanlık güvertede jandarmaların ve polislerin sır dolu geliş gidişleri dikkatimi çekmişti.</p>
<p class="calibre1">Bir tayfaya ne olduğunu sorduğumda hemen sus işareti gibi bir şey yapıp sorumu bir şekilde geçiştirmişti. Ertesi günü gemi tekrar bir olay olmamış gibi Cenovayadoğru yol alırken, güvertede de hiç bir şey öğrenilememişti. Daha sonra ilk olarak İtalyan gazetelerinde Napoli limanındaki sözüm ona kaza haberini romantik bir şekilde süslenmiş olarak okumuştum. Yazdıklarına göre; o gece, yolcuların görünce endişe etmemeleri için, sakin bir saatte Hollanda Kolonisinden saygın bir bayanın tabutu güverteden bir bota indirilmek istenmiş ve güç bela eşinin huzurunda ip merdivenle aşağı bırakılmış, yukardaki güverteden ağır bir şey düşünce taşıyanlar ve eşiyle birlikte tabut derinliklere gömülmüştü. Bir gazete merdivenin, ip merdivenin üzerine düşenin bir çılgın olduğunu iddia ediyor, bir diğeri de merdivenin fazla ağırlıktan dolayı kendiliğinden düştüğünü iddia ederek ayıp örtmeye çalışıyordu: Şurası muhakkaktı ki, Gemi şirketi durumu tamamen örtbas etmek için her şeyi yapmış gibi görünüyordu. Merhumenin eşi ve taşıyıcılar zorlanmadan sudan botla kurtarılmıştı ama, kurşun tabut hemen dibe batmış ve sudan çıkarılamamıştı. Aynı şekilde bir notta kısaca belirtildiğine göre; karaya vuran kırk yaşlarında bir adamın cesedinin kamu âlem için romantik bir şekilde rapor verilen kazayla bir bağlantısı bulunmamaktaydı. Lâkin bana, yazının olduğu sayfanın arkasında parlayan gözlük camlarıyla, ay gibi beyaz bir yüz dehşetle bakarken kısa satırları okumak çok zor gelmişti.</p>

</body>
</html>
