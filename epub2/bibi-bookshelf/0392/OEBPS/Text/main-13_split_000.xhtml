<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h1 class="calibre8"><span class="calibre9"><a id="bookmark0" class="calibre3"></a>SATRANÇ ŞAMPİYONU</span></h1>
<p class="calibre1">Gece yarısı New York’tan Buenos Aires’e gitmek üzere hareket edecek büyük bir yolcu gemisinde son saatlerin hareketliliği ve telaşı hüküm sürerken karadakiler yakınlarını yolcu etmek için birbirlerini ite kaka ilerliyorlardı. Yamuk kasketleriyle telgrafçı çocuklar topluluğun içinde yüksek sesle isimleri söyleyerek oradan oraya atlıyorlar, valizler ve çiçekler sürüklenerek taşınıyordu, orkestra durmadan güvertede çalarken çocuklar merakla merdivenden aşağı yukarı inip çıkıyorlardı. Gezinti güvertesinde bu kalabalığın yan tarafında bir arkadaşımla ayakta konuştuğum sırada iki ya da üç kere keskin bir şekilde flaşlar patlayınca arkadaşım - görünüşe göre bir ünlü harekete az bir zaman kala bir muhabirle röportaj yapıp resim çektiriyordu-oraya bakıp gülümsedi. “Güvertede nadir bir kuş yakalamışlar, Czentovic.” Söylediğinden bir şey anlamadığımı fark edince açıkladı: “Mirko Czentovic, Dünya Satranç Şampiyonu. Doğudan batıya bütün Amerika’daki turnuvaları dolaşmıştı, şimdi de yeni zaferi için Arjantin’e gidiyor.</p>
<p class="calibre1">Gerçekte bu genç şampiyonu tanıyor, hatta onun hızla yükselen kariyeriyle ilgili bir kaç detayı da hatırlıyordum; Arkadaşım benden daha dikkatli bir gazete okuyucusu olarak, bu detayların kısa hikâyelerini anlatabiliyordu. Czentovic, aşağı yukarı bir yıl önce tek bir vuruşla satranç sanatının Alekhine, Capablanca, Tartakower, Lasker, Bogoljubow gibi ustalarıyla birlikte anılır olmuştu. Yedi yaşındayken 1922 yılında New York’taki Satranç Turnuvasında harika çocuk Rzecewski’den beri, hiç tanınmayan birinin anlı şanlı locaya zorla girişi kadar heyecan yapmamıştı. Zira Czentovic, hiçbir şekilde bu tür göz kamaştıran bir kariyeri öngörecek entelektüel özelliklere sahip değildi. Bu satranç ustasının özel hayatında alışılmışın dışında olduğu, herhangi bir konuşmada bir cümleyi bile hatasız kuramadığı ona kızan meslektaşlarından birinin kin dolu alaylarına konu olunca, eğitimsiz olması her tarafta bilinir olmuştu. Tuna Nehri üzerinde çalışan bir geminin kaptanı olan çok fakir, Slav kökenli bir babanın oğluydu. On iki yaşındayken, bir gece tahıl taşıyan bir yük gemisi babasının minik sandalının üzerinden geçtiğinde babasını kaybetmişti. Babasının vefatından sonra ücra bir yerin papazı acıyarak onun bakımını üstlenmiş ve az konuşan, mahzun, geniş alınlı köy okulunda başarısız olan bu çocuğu namuslu ve ev işlerinde destek olacak şekilde yetiştirmeye çabalamıştı.</p>
<p class="calibre1">Ama bütün çabalar boşa gitmişti. Mirko yüz defa açıklanan harflere sürekli garip garip gözlerini dikip bakıyor, en basit konuları bile ağır çalışan beyni aklında tutma becerisine sahip olamıyordu. On dört yaşındayken bile sayı sayarken parmaklarını kullanmak zorunda kalması dışında, kitap ya da gazete okumak için buluğa ermemiş gencin özel bir çaba göstermesini gerektiriyordu. Bununla beraber Mirko için hiçbir şekilde isteksiz veya huysuz denilemezdi. Ona ne söylenirse yapıyor, su getiriyor, odunları yarıyor, tarlada çalışıyor, mutfağı toparlıyor ve talep edilen her hizmeti can sıkan bir yavaşlıkla yapsa da yaptığı işe güveniliyordu. Bu iyi niyetli papazı en çok bezdirense onun</p>
<p class="calibre1">hiçbir şeye katılmamasıydı. Özel bir talep olmadan hiç bir şey yapmıyor, soru sormuyor, diğer delikanlılarla oyun oynamıyor ve söylenmeden kendiliğinden hiçbir şey yapmıyordu; ev işlerini bitirir bitirmez de odasında oturuyor, etrafında gelişen olayların hiçbirine en ufak bir ilgi göstermeksizin çayırdaki koyunlar gibi etrafa boş boş bakıyordu. Papaz akşamlan uzun çiftçi purosunu tüttürerek jandarma çavuşuyla geleneksel üç seferlik satrancını oynadığı esnada karışık sarı saçlarıyla sessizce yanında oturuyor ve ağır göz kapaklarının altında uyuyor gibi görünerek ve ilgisiz bir şekilde karelenmiş tabloya gözünü ayırmadan bakıyordu.</p>
<p class="calibre1">Bir kış akşamı her iki oyun arkadaşı günlük oyunlarına dalmışken, köyün caddesinden o tarafa doğru telaşla gelen bir kızağın minik çanının sesi duyuldu. Kasketi karla dolmuş bir köylü, bata çıka telaşla içeri girip ölmek üzere olan yaşlı annesinin son duasına yetişmesi için papazın acele etmesi gerektiğini söyleyince papaz tereddüt etmeden onu takip etmişti. Henüz birasını içip bitirmemiş olan nöbetçi jandarma çavuşu papazın ayrılmasından sonra yeni bir puro yaktı ve ağır koyun derisinden çizmelerini giymeye hazırlanırken Mirko’nun bakışlarının satranç tahtasındaki başlamış olan oyuna odaklandığı dikkatini çekti.</p>
<p class="calibre1">“Pekâlâ, oyunu bitirmek ister misin?”, diye ona takıldı, bu uykulu gencin tahtadaki bir taşı bile doğru hareket ettireceğine inanmayarak. Delikanlı ürkekçe bakışlarını kaldırdı ve tekrar indirdikten sonra papazın boşalan yerine oturdu. On dört hamleden sonra jandarma çavuşunu yere sermiş ve onu, oyunda hiçbir şekilde hatalı ve dikkatsiz bir hamle yapmadığını söylemek zorunda bırakmıştı. İkinci oyun da farklı değildi.</p>
<p class="calibre1">Papaz geri döndüğünde şaşkınlıkla “Balam Eşeği!”, diye bağırmış ve sonra da jandarma çavuşuna İncile göre iki bin yıl önce de böyle bir mucize yaşandığını, aptal bir yaratığın birdenbire bilgeliğin dilini çözdüğünü açıklamıştı. İlerleyen saate rağmen papaz yarı okuryazar yardımcısına ikinci bir savaş için meydan okumaktan çekinmemişti. Mirko onu da kolayca yere sermişti.</p>
<p class="calibre1">Sebatla, yavaş ve sinirlenmeden ve eğdiği geniş alnını bir kere bile tahtadan kaldırmadan oynuyordu. Ne jandarma çavuşu ne de papaz ertesi günü artık ona karşı oyun kazanacak durumda değillerdi, tartışılmaz bir güvenle oynuyordu zira. Yetiştirdiği delikanlının yaşadığı öğrenme zorluklarını çok iyi bilen Papaz, bu özel yeteneğin ciddi bir sınavdan ne kadar yüzünün akıyla çıkabileceğinin merak etti. Biraz da olsa göze hitap etmesi için köyün berberinde saman sarısı perişan saçlarını kestirdikten sonra onu kızağıyla küçük komşu şehrin ana meydanının köşesindeki kendisinden daha tecrübeli özel satranç oyuncularının gittiğini bildiği kafeye götürdü. Papazın on beş yaşlarındaki saman sarısı saçları kırmızı yanaklarıyla koyun derisinden paltosu ve ağır uzun çizmeleriyle, satranç masasına çağrılıncaya kadar ürkekçe yere bakarak bir köşede ürkekçe oturan genci kahvehaneye getirmesi sakinler tarafından hiç şaşılacak bir şey gibi algılanmamıştı. İlk oyunda Sicilya açılışı denilen oyunu iyiliksever papazın oynadığını hiç görmediği için Mirko yenilmiş, ikinci oyundaki en iyi oyuncuya karşı alınan beraberliğin ardından artık üçüncü ve dördüncüde arka arkaya herkesi yenmeye başlamıştı.</p>
<p class="calibre1">Küçük bir Güney Slav kasabasında büyük heyecan veren olaylar nadiren yaşanırdı; orada toplanan kasabanın ileri gelenleri için düzenlenen bu köy şampiyonasının ilk gösterisi de bu şekilde anında sansasyon yaratmıştı. Oy birliği ile harika delikanlının ertesi güne kadar şehirde kalmasına karar verildi, bu şekilde satranç kulübünün diğer üyeleri çağrılabilecek özellikle de satranç fanatiği yaşlı kont Simczic’in sarayına haber gönderilebilecekti. Büyüttüğü çocuğuna farklı bir gururla bakan Papaz onun keşfedilmesinin sevinciyle yerine getirmekle yükümlü olduğu Pazar Günü Ayinini kaçırmak istemediği için başka bir deneme için onu orada bırakmaya hazır olduğunu bildirdi. Genç Czentovic, satranç topluluğu hesabına otele yerleştirildiği o akşam ilk olarak klozet görmüş oldu. Sonraki Pazar öğleden sonra satranç oynanan salon hıncahınç dolmuştu. Mirko satranç</p>
<p class="calibre1">tahtasının önünde dört saat hareket etmeden oturarak bir kelime söylemeden, bakışlarını kaldırmadan arka arkaya rakiplerini yendi; en sonunda da eşzamanlı bir oyun önerildi. Cahil birisine eşzamanlı oyunda çeşitli oyunculara karşı tek başına savaşacağının anlatılması epeyce bir zaman alsa da Mirko bu usulü anlar anlamaz görevine sarılmış, ağır gıcırdayan ayakkabılarıyla masadan masaya gidip sekiz oyundan yedisini kazanmıştı.</p>
<p class="calibre1">Artık yoğun tavsiyeler verilmeye başlamıştı bile. Bu yeni şampiyon gerçek anlamda şehre ait olmamasına rağmen, yerli halkın milli şuurunu hararetli bir şekilde alevlendirmişti. Belki de şimdiye kadar haritada kimsenin yerini bilmediği küçük bir şehir ilk defa ünlü bir adamı dünyaya göndermenin şerefini kazanabilecekti. Garnizonun Kabaresi için kabare şarkıcıları ve diğer şarkıcıları bulan Koller adında bir aracı, şayet bir yıl için para yardımı sağlanırsa genç adama Viyana da tanıdığı büyük bir usta tarafından satranç sanatı için profesyonelce eğitim verilmesini sağlamaya hazır olduğunu beyan etmesiyle altmış yıldır her gün satranç oynayan Kont Simczic böylesine dikkat çeken bir oyuncuya rastlamadığını söyleyerek hemen gereken meblâğı karşıladı. Ve o günden itibaren de kaptanın oğlunun şaşırtan kariyeri başlamıştı.</p>
<p class="calibre1">Altı ay içinde Mirko satranç sanatının bütün sırlarına hâkim olmuştu. Bununla birlikte Czentovic daha sonra uzman çevrelerinde, tek bir oyunu bile ezberden oynamayı başaramadığı gibi - ya da uzmanların söylediğine göre “kör” oynamadığı için-garip bir yetersizlikle çok izlenir ve yukardan bakılarak alay edilir olmuştu. Onda eksik olan yalnızca satranç alanını, hayal gücünün sınırsız dünyasına yerleştirmekti. Her zaman önünde altmış dört siyah-beyaz kareye ve eliyle kavrayabileceği otuz iki figüre sahip olmak zorundaydı; dünyaca ünlü olduğunda bile devamlı katlanabilir satranç çantasını yanında taşır, eğer oyunu yeniden organize etmek ya da kendisiyle ilgili bir problemi çözmek isterse durumu görsel olarak gözler önüne sermek için onu kullanırdı. Ondaki bu önemsiz kusur hayal gücünün eksikliğinin bir göstergesiydi ve</p>
<p class="calibre1">yakın çevresinde müzisyenler arasında sivrilen bir virtüözün veya orkestra şefinin notalara bakmadan bir parçayı çalması ya da orkestrayı yönetmesi gibi hararetli şekilde tartışılıyordu. Ama bu dikkat çeken orijinalite hiçbir zaman Mirkonun şaşılacak yükselişini sekteye uğratmamıştı. On yedi yaşında bir düzine satranç ödülü kazanmıştı, on sekiz yaşında Macaristan şampiyonu, yirmi yaşında da nihayet dünya şampiyonluğunu elde etmişti. En cüretkâr, entelektüel beceriye, hayal gücü ve soğukkanlılığa sahip şampiyonlar bile onun ağdalı ve soğuk mantığı karşısında pes etmişlerdi, tıpkı ağırkanlı Kutuzov karşısında Napolyon ve Fabius Cunctator karşısında Annibal gibi; Livius un (Romalı tarihçi) belirttiğine göre Fabius çocukluğunda aynı şekilde eylemsizlik ve zekâ geriliğinin göze çarpan belirtilerini göstermişti. Böylece entelektüel düşüncenin eşit tiplerinin bir araya geldiği satranç ustalarının şanlı galerisine -filozoflar, matematikçiler, hesap yapan, hayal kuran, yaratıcı insanları— ilk olarak ağır, konuşmayan, bildiğini yedi mahallenin bile bilmediği gazetecilerin onun hakkında halkın ilgisini çekecek tek bir kelime bile bulamadıkları köylü oğlanı, düşünsel dünyaya tamamen yabancı biri giriyordu. Maamafih, Czentovic gazetelere vermediği ilgi çekecek keskin esprili cümlelerle hakkını vermese de benzersiz şekilde şampiyon olduğu satranç masasından kalktığında büründüğü çaresiz görünümü hakkında uydurulan küçük hikâyelerle bu açığı kapatıyordu. Czentovic çok tuhaf ve neredeyse komik bir figürdü; törenlerde giyilen siyah takımı, gösterişli inci iğnesi ile abartılı boyun bağına ve güçlükle manikür yapılmış tırnaklarına rağmen, tavırları ve görgüsü aynı köydeki papazın odasını süpüren anlayışı kıt köylü genci gibiydi. Uzmanların öfkesi ve alaylarına rağmen, yeteneği ve şöhretiyle sıkılmadan kaba bir şekilde para kazanmaya çalışıyordu. En ucuz otellerde kalarak şehirden şehire geziyor, ücretini öderlerse en sefil dernekler için oyun oynuyor, sabun reklamlarında boy gösteriyor ve hatta üç cümleyi bile doğru yazacak durumda olmamasıyla alay eden rakiplerine bakmadan, gerçekte iş bilir bir yayıncı adına küçük bir Galiçya’lı</p>
<p class="calibre1">öğrencinin yazdığı “Satrancın Felsefesi*’ kitabı için adını satıyordu. Bütün bildiğinden şaşmayan tabiatlar gibi komik şeyleri anlamaktan uzaktı. Dünya şampiyonasındaki zaferinden sonra artık kendisini dünyanın en önemli adamı gibi görüyordu ve bütün bu cingöz, entelektüel, göz kamaştıran konuşmacı ve yazarların kendi tarlalarında harman yaptıklarının bilincindeydi. Özellikle onlardan fazla para kazanması, ilkel güvensizliğin, soğuk ve genelde kaba bir gösteriş meraklısı gurura dönüşmesinin elle tutulur bir gerçeğiydi.</p>
<p class="calibre1">Bana Czentovic’in bir iki klasik denemesini aynı çocukça bir üstünlük olarak değerlendiren arkadaşım “Ama bu kadar hızla gelen şöhret böyle boş bir kafayı niye sersemletmesin ki?”, diye bitirmişti sözünü. Banat’lı (Tuna Nehri ile Tisza ve Maros nehirle-ri arasında kalan bölge) yirmi dört yaşındaki bir köylü delikanlısı bir hafta içinde figürleri oradan alıp buraya koyarak birdenbire bir yılda odun kesmekle ve canı burnundan gelerek çalışarak kazanan bütün köy halkından çok fazla kazanırsa, böyle bir kibir nöbetine nasıl tutulmazdı ki? Ve sonra, aslında bir Rembrandt’ın, bir Bethoven’in, bir Dante’nin, bir Napolyon’un yaşadığından en ufak bir bilgisi olmayan birinin, kendisini dünyanın en büyük insanı gibi görmesi, en basit haliyle biraz lanetli olmaz mıydı? Bu delikanlı duvar örülmüş beyninde sadece aylardan beri tek bir satranç partisini kaybetmemişti. Satranç ve paranın dışında yeryüzünde başka değerlerin de olduğunu sezemiyordu, ona göre kendiyle gurur duyması için bütün gereken şeylere sahipti.”</p>
<p class="calibre1">Arkadaşımın bu ifadeleri bende özel merak uyandırmıştı. Tek yönlü düşünen, tek bir düşünceye odaklanmış insanların her türlüsü hayat boyunca beni çekmişti, zira bir insan başka düşüncelere kendini ne kadar kapatırsa, yöneldiği tarafa sonsuz şekilde yakın oluyordu. Özellikle dünyanın böyle görünen anormalleri kendine has konularda termitler (ağaç kemiren beyaz karıncalar) gibi benzersiz şekilde kendi küçük dünyalarını inşa ediyorlar. Bütün bunlardan sonra, tek yönlü düşünmenin</p>
<p class="calibre1">bu özel örneğini Rio ya kadar on iki günlük yolculukta mercek altına alma maksadımı engelleyememiştim.</p>
<p class="calibre1">Bununla beraber: “Orada şansınız az.”, diye uyardı arkadaşım beni. “O kadarını, Czentovicten en ufak bir psikolojik malzeme almayı başaramayacağımı biliyordum. Bu kurnaz köylünün bütün bu çok derin dar görüşlülüğünün arkasında hiçbir açık vermeyecek büyük bir akıllılık ve basit teknikler sayesinde küçük konuk evlerinde arayıp bulduğu kendi çevresindekilerin dışında kimseyle konuşmaması saklıydı. Eğitimli bir insanın olduğunu hissettiği yerde, salyangoz gibi kendi kabuğuna çekiliyordu; böylece hiç kimse ondan aptalca bir söz duyduğu için veya onun eğitimsizliğinin sınırsız derinliğini güya ölçtüğü için övünemiyordu.”</p>
<p class="calibre1">Arkadaşım aslında haklıydı. Seyahatin ilk günü Czentovic benim tarzım olmayan nezaketsiz bir biçimde ona yakınlaşma çabalarından sonuç alınamayacağını göstermişti. Bazen gezinti güvertesinde ellerini arkasında kavuşturmuş Napolyon'un ünlü resminde olduğu gibi gururlu dimdik duruşuyla yürüyordu. Bunun dışında, onunla konuşmak için peşinden koşmak gerekiyor sanki güvertedeki turunu şok olmuş gibi telaşla tamamlıyordu. Diğer taraftan toplantı mekânında, barda, sigara içilen mekânda hiç görülmüyordu. Kamarottan aldığım güvenilir bilgiye göre günün büyük kısmında, kamarasında satranç partisinin güçlü oyunları için alıştırma yapıyor ya da kısaca tekrarlıyordu.</p>
<p class="calibre1">Üç gün sonra gerçekten, onun savunma tekniğinin benim ona yakınlaşma isteğimden daha ustaca olmasına öfkelenmeye başlamıştım. Bir satranç şampiyonu ile kişisel olarak tanışma fırsatını hayatımda hiç yakalamamıştım ve böyle bir tipi kafamda ne kadar çok canlandırmaya çalışsam da bütün yaşamı boyunca sadece altmış dört siyah - beyaz alanlık bir çerçevede dönen bir beyin faaliyeti bana akla hayale sığmaz gelmişti. “Kral oyunlarının” sır dolu cazibesi kendi tecrübelerimden bildiğim kadarıyla, insanın bulduğu bütün oyunlar arasında şansın zulmüne meydan okuyan tek oyun olmasında ve zafer tacının sadece ruha veya daha çok zihinsel yeteneğine bahşedilmiş olma-sındaydı. Ama satrancı sadece bir oyun olarak görmekle, incitici bir kısıtlama yapılmış olunmuyor mu? Bir bilim, bir sanat, gökyüzü ve yeryüzü arasında asılı duran tabut gibi, bu kategoriler arasında gidip gelen, karşıt çiftler arasındaki bir defalık bir bağ değil miydi? Antik olduğu kadar sonsuz yeni, kuruluşu mekanik, ancak hayal gücü sayesinde etkili, geometrik olarak sabit bir şekilde sınırlandırılmış mekân ve aynı anda sınırsız kombinasyonları, devamlı geliştirilebilen ancak kısır, hiçbir yere çekilmeyen bir düşünce, hiçbir şey hesaplamayan bir matematik, eseri olmayan bir sanat, maddesi olmayan bir mimari ve yine de tüm varlığıyla bütün kitaplar ve eserlerden daha dayanaklı olan, bütün halklara ve bütün zamanlara ait ve hangi Tanrı tarafından yeryüzüne can sıkıntısını öldürmek için, algıyı keskinleştirmek için, ruhu heyecanlandırmak için gönderildiğini kimsenin bilmediği yegâne oyundu satranç. Oyundaki başlangıç ve son nerede bilinmez. Her çocuk onun ilk kurallarını öğrenebilir, her acemi onda kendisini deneyebilir ve bu değişmez dar karelerin içinde başkalarıyla karşılaştırılamayan ustaların en özelini üretebilir satranç. Yalnızca satrançla belirlenen bir yeteneğe sahip insanlar, matematikçiler gibi, şairler gibi, besteciler gibi, sadece farklı katmanlar ve bağlarla sabrın ve tekniğin etkili olduğu özel dâhilerdir. Daha önceki zamanların fizyonomi tutkusuyla Gali (Ünlü Alman Doktor, Franz Josef Gall) böyle bir satranç ustasının beynini, beynin gri maddesinde özel bir kıvrım olup olmadığını, bir çeşit satranç kası veya satranç tümseğinin diğer kafataslarındakinden daha yoğun bir şekilde çizilmiş olup olmadığını tespit etmek için otopsi yapmış olsaydı keşke. Böyle bir fizyonomiste tek bir altın damarının filizlendiği elli kiloluk bir taş gibi, entelektüel bir ataletin içine karışmış bu özel dahi Czentovicin durumu cazip gelmiş olabilirdi. Prensipte uzun zaman önce böyle eşsiz, böyle dâhice bir oyunun kendi özel matadorunu yaratmak zorunda olduğu gerçeğini anlamıştım. Ama</p>
<p class="calibre1">dünyayı siyah beyaz arasında ileri-geri, öne-arkaya giderek otuz iki figürle hayatının zaferini arayan, entelektüel olarak aktif bir insanın yaşamını tahayyül etmek, ne kadar zor, ne kadar imkânsızdı. Yeni bir açılışta piyon yerine atı tercih eden bir insan büyük bir olay olur ve satranç kitabının bir köşeciğinde adını ölümsüzleştirir, -bir insanı, çıldırmaksızın on, yirmi, otuz, kırk yıl boyunca düşünmenin gerginleştiren gücünü her zaman komik kullanımlara-akıllı bir insanı, tahta bir kralı ahşap bir tabladaki köşede sıkıştırmak için yönlendirir!</p>
<p class="calibre1">İşte şimdi böyle bir fenomen, böyle özel bir dahi veya böyle bir muammalı deli bana ilk defa mekân itibariyle bu kadar yakın, aynı gemide altı kamara uzaklıktaydı ve ben uğursuz, düşünsel şeylere merakı yüzünden her zaman yeni bir tutkuyla soysuzlaşan ben, ona yaklaşmayı beceremiyordum. En saçma şeylerle derin derin düşünmeye başlamıştım: Önce güya önemli bir gazete için röportaj yapacakmış gibi göstererek gururunu okşamak ya da açgözlülüğüne sarılıp, ona İskoçyada kârlı bir turnuva önermeliydim. Ama sonunda avcının en vefakâr tekniği, yaban tavuğunu kendine çekmek için, kur yaparken çıkardığı sesleri taklit etmesi geldi aklıma, bir satranç ustasının dikkatini kendine çekmek için, aslında insanın kendinin satranç oynamasından daha etkili ne olabilirdi ki?</p>
<p class="calibre1">Lâkin ben hayatım boyunca ciddi bir satranç sanatçısı olmamıştım, gerçi sebebi çok basitti, her zaman satrançla sadece fazla kafa yormadan ve sırf eğlenmek için ilgilenmiştim; bir saat satranç tahtasının önünde otursam, hiçbir şekilde bir çaba harcama gereği hissetmez tam aksine zihinsel olarak gerginlikten kurtulmaya çalışırdım. Diğerleri, gerçek satranç oyuncuları kelimenin gerçek anlamıyla satrancı, cüretkâr yeni bir kelimeyi Almancaya yerleştirmek gerekirse fazlasıyla ciddiye alırken, ben sadece oynuyorum. Aşk için nasıl bir partner elzem ise satranç için de aynıdır. Bu saate kadar bizim dışımızda güvertede başka satranç severler olup olmadığını bilmiyordum. Onları inlerinden</p>
<p class="calibre1">çıkarmak için, sigara içilen bölümde benden daha kötü oynamasına rağmen eşimle beraber satranç tahtasının önüne kuş konmuş gibi oturarak, ilkel bir tuzak kurdum. Ve gerçekten altı hamle yapmıştık ki birisi yanımızdan geçerken dikilip kaldı, bir İkincisi seyredebilmek için izin istedi; nihayet oyunda bana meydan okuyan beklenen ortak da gelmişti. Adı McConnordu ve duyduğuma göre Kaliforniya petrol kuyularında büyük bir servet yapmış, bir inşaat mühendisiydi. Dış görünüşünden iri yapılı, kuvvetli, sert neredeyse köşeli çenesiyle, kuvvetli dişleri ve muhtemelen kısmen de olsa viskinin verdiği keyfe borçlu olduğu dikkate değer kırmızılığıyla koyu renkli bir yüze sahip bir insandı. Dikkat çeken genişlikteki omuzları atletik sert yapısıyla maalesef oyunda da karakterine uygun bir çekicilik katıyordu, çünkü Bay Mc Connor, şu kendine düşkün, önemsiz bir oyundaki yenilgiyi bile kişiliğine yapılmış bir hakaret gibi algılayan şu başarılı insanlardandı. Merhametsizce nüfuzunu kullanmaya alışkındı ve gerçekleştirdiği başarısından şımarmış, bu tamamen kendi kudretiyle yetişmiş adam, inandığı düşüncelerine karşı gelinmesini yakışıksız bulur, neredeyse hakaret edilmiş gibi etkilenirdi. İlk partiyi kaybedince sızlanmaya başladı ve etraflı bir şekilde hükmeder-cesine, bunun anlık bir dikkatsizlikten olabilir tarzında açıklama yapmaya başlamıştı, üçüncüde onun başarısızlığının sorumlusu sadece yan salondan gelen gürültülerdi; her kaybettiği oyunda hemen rövanşını talep ediyordu. Başlangıçta bu hırslı inatçılık beni eğlendirmişti ve bu kaçınılmaz eşliğe dünya şampiyonunu masamıza çekmek olan esas niyetim için katlanmıştım sadece.</p>
<p class="calibre1">Üçüncü günü sona varılmış yarı yarıya başarı elde edilmişti. İster Czentovic’in gezinti giivertesindeyken satranç tahtası pencerenin önünde olduğu için bizi görmüş olsun, ister sadece tesadüfen sigara içilen bölümü varlığıyla şereflendirmiş olsun, bir şekilde içeri girdi ve bizim sanatıyla alakası olmadan oynayışımızı görünce otomatikman bir adım yaklaştı ve bu ayarladığı mesafeden Me Connor hamlesini yaptığı anda kontrol eden bir</p>
<p class="calibre1">şekilde baktı. Bu bir hamle Czentovic e onun mükemmel oyunu karşısında bizim yarım yamalak çabalarımızı daha fazla izlemesine az da olsa lâyık olmadığını anlatmaya yetmişti. Aynı doğal tavırlarla, bir kitapçıda önerilen bir polisiye romanı sayfalarının çevrilmeden bırakılması gibi masamızdan uzaklaşıp sigara içilen mekândan ayrıldı. “Lütfettiler ve çok hafif geldi.”, diye düşündüm bu soğuk saygısızca bakışa biraz sinirlenerek, hoşnutsuzluğumu bir şekilde gidermek için McConnor a;</p>
<p class="calibre1">“Hamleniz ustayı memnun etmemiş görünüyor.”</p>
<p class="calibre1">“Hangi usta?”</p>
<p class="calibre1">Ona, geçerken küçümseyerek oyunumuza bakan bayın dünya şampiyonu Czentovic olduğunu açıklayıp, her ikimizin onun şanlı hor görmesine kalbimiz sızlamadan katlanmamız gerektiğini ekledim; zavallı insanlar anında kaynar suya atılmalıydı. Ama kayıtsızca verdiğim mesajın McConnor üzerinde beklenmedik bir etki yapması benim için sürpriz olmuştu. Hemen heyecanlanıp oyunu unuttu ve hırsı duyulur bir şekilde artmaya başladı. Czentovic in gemide olduğunu bilmiyormuş ve Czentovic mutlaka ona karşı oynamalıymış. Hayatında bir seferinde kırk kişiyle eş zamanlı olarak oynanan korkunç heyecanlandığı ve neredeyse kazanacağı bir oyunun dışında hiçbir dünya şampiyonu ile oynamamışmış. Satranç şampiyonunu kişisel olarak tanıyormuymuşum? Hayır derim buna. Onunla konuşmak, bizimle olmasını rica etmek istemez mişim? Czentovic in yeni tanışıklıklara pek de açık olmaması nedeniyle bunu reddettim. Bunun dışında bir dünya şampiyonuna biz üçüncü sınıf oyuncularla oynamak ne kadar cazip gelirdi ki?</p>
<p class="calibre1">Sadece bu üçüncü sınıf oyuncularla sözünü Me Connor gibi aynı hırsa sahip birine söylemememiş olsaydım keşke. Kızmış bir şekilde geri yaslandı ve Czentoviz’in bir centilmenin nazik bir talebini reddetmemesini kendisinin bile inanmayacağı şekilde sağlayacağını belirtti. Arzusu üzerine kendisine dünya şampiyonunun kişisel olarak kısa bir tanımını yaptığımda, çoktan oyunumuzu yarıda bırakıp fırlamış ve zapt edemediği bir sahırsızlıkla gezinti güvertesindeki Czentovicin peşine düşmüştü. O isteğini gerçekleştirmenin peşine düşer düşmez geniş omuzların, sahibini artık aynı şekilde tutamayacağını hissetmiştim.</p>
<p class="calibre1">Heyecan içinde bekliyordum. On dakika sonra McConnor geri geldi, pek te ayarlamış gibi gelmemişti bana.</p>
<p class="calibre1">“Tamam, mı?”, diye sordum.</p>
<p class="calibre1">“Hakkınız var”, diye cevapladı biraz kızgın bir şekilde. “Çok nazik bir adam değil. Kendimi tanıtıp kim olduğumu açıkladım. Bana elini bile uzatmadı. Bize karşı eşzamanlı bir oyun oynamak isterse gururla ve onurla hepimizin güvertede olacağımızı açıklamaya çalıştım. Ama kahrolası inadı kırılmadı; üzülmüş gibi yaptı, bütün turnuvalar esnasında ücretsiz oynamasını kesinlikle yasaklayan ajansıyla kontrat imzalamıştı. Oyun başı en az iki yüz elli dolar olmalıymış.”</p>
<p class="calibre1">Güldüm. “Bu düşünce üzerine taşları siyahtan beyaza götürmenin bir kazanç vasıtası olacağını asla tahmin etmek istemem.. Yalnızca sizin nazikçe bir tavsiyede bulunduğunuzu umuyorum.”</p>
<p class="calibre1">Ama McConnor çok ciddi bir şekilde duruyordu. “Oyun yarın öğleden sonra saat üç için ayarlandı. Burada, sigara içilen salonda. Öyle kolayca postu kaptırmayacağımızı umuyorum.” “Ne? Ona 250 doları verdiniz mi?”, diye şaşkınlıkla bağırmaktan kendimi alamamıştım..</p>
<p class="calibre1">“Neden olmasın ki?” Cest son metier — Bu onun işi. Dişim ağrısa, gemide tesadüfen bir dişçi olsa bedava dişimi çekmesini isteyemez miydim? Adam fiyatını şişkin tutmakta tamamen haklı; her dalda gerçek uzmanlar aynı zamanda en iyi iş adamlarıdır. Bana göre, bir iş ne kadar açıksa o kadar iyidir. Sayın Bay Czentovic’in gösterdiği merhamete teşekkür etmek zorunda kalmak yerine ödemeyi peşin yaptım. Bizim kulüpte bir akşam dünya şampiyonu ile oynadığımda 250 dolardan fazlasını kaybetmiştim. “Üçüncü sınıf” oyuncular için bir Czentovic tarafından yere serilmek bir utanç değildir.</p>
<p class="calibre1">McConner in kendine güveninin “Üçüncü sınıf oyuncu” gibi masum bir söz ile ne kadar derinden incindiğini fark etmek eğlenceli gelmişti bana. Ama pahalı zevkini ödemeye niyetli olduğu için, sonuçta benim merakımı gidermeme aracılık edecek yersiz hırsı karşısında hiçbir şeye itiraz etmemiştim. Acele ile dört veya beş kendini kanıtlamış satranç oyuncusuyla anlaştık ve gelip geçen yolculardan mümkün olduğunca az rahatsız olmak için bizim masamızın dışında yan masaları da önümüzdeki maç için peşinen rezerve ettirdik.</p>
<p class="calibre1">Ertesi gün küçük grubumuz sözleştiğimiz saatte eksiksiz olarak «göründü. Ustanın karşısındaki orta yer anlaşılacağı gibi ağır puroları arka arkaya yaktıktan sonra sinirini gideren ve huzursuz bir şekilde saatine bakan McCannor a tahsis edilmiş durumdaydı. Ama dünya şampiyonu, on dakika -arkadaşımın anlattıklarından sonra bunu bekliyordum-kendisini bekletti, bu şekilde artan özgüvenini göstermişti. Sakin içeri geldi ve lakaytça masaya oturdu. Kendini tanıtmadan - “Siz benim kim olduğumu biliyorsunuz ve sizin kim olduğunuz beni ilgilendirmiyor”, demek oluyordu bu kabalıkla - uzmanca bir kurulukla gerekli düzenlemelere başladı. Gemide bir eşzamanlı oyunda satranç tahtası eksik olması imkânsız olduğu için, herkesin ona karşı birlikte oynamasını önerdi. Her hamleden sonra tavsiyelerimizden rahatsız olmamak için salonun en sonundaki masaya katılacaktı. Karşı hamle yapılır yapılmaz masadaki çana vurmak gerekiyormuş, bunun için ne yazık ki kaşıkla bir bardağa vurmak zorundaydık. Hamle süresinin şayet bizim başka bir önerimiz yoksa en fazla on dakika olmasını öneriyordu. Biz doğal olarak çekingen bir okul öğrencisi gibi her öneriyi kabul ediyorduk. Renk seçiminde Czentovic siyahı tercih etmişti. Hâlâ ayaktayken ilk karşı hamlesini yaptı ve hemen kendisi tarafından önerilen bekleme yerine dönüp önünde bulunan gazetenin sayfalarını kayıtsızca çevirdi.</p>
<p class="calibre1">Oyun hakkında bir şeyler söylemenin pek bir anlamı yok. Oyun tabii ki onun bitirmek istediği gibi bitmiş, hepimizin yenil—</p>
<p class="calibre1">gisi yirmi dört hamlede gerçekleşmişti. Bir dünya şampiyonunun yarım düzine orta ve ortanın altındaki seviyedeki oyuncuyu sol eliyle süpürüp atmış olmasına çok az şaşıranın olacağı gayet açıktır zaten. Ama Czentovicin bizi sol eliyle süpürdüğünü kahreden bir şekilde açıkça hissettirmesi hepimizin canını sıkmıştı sadece. Her seferinde tahtaya fark edilen kaçamak bir bakış atıyor, umursamaz bir şekilde sanki biz cansız tahta figürlermişiz gibi bize bakıp geçiyordu ve bu küstah tavırları otomatik olarak uyuz bir köpeğe küçümseyen bakışlarla bir lokma atılmasını hatırlatıyordu. Benim fikrime göre bir incelik gösterip hatalarımıza dikkat çekebilmeli ya da samimi bir sözle neşelendirmeliydi. Oyunun bitmesinden sonra da bu insan olmayan satranç otomatı bir hece bile kullanmamış, aksine “Mat” dedikten sonra masada hareketsizce sanki ondan ikinci bir oyun istenecekmiş gibi beklemişti. Ben çoktan kalkıp yüzsüzce yapılan bir edepsizlikle karşılaşmışım gibi öyle çaresizce kalmıştım, bu gerçekleştirilen dolar işinin, bana göre kızgınlığımdan daha çok en azından onunla tanışmış olmamamızın keyfiyle bittiğini açıklamaya çalışırken, yanımdaki McConnor tamamen hararetli bir sesle: “Rövanş!” deyivermişti.</p>
<p class="calibre1">Meydan okuyan bu tondan ürküp sıçramıştım; gerçekte McConnor bu anda nazik bir centilmenden daha ziyade bir boksörün ilk vuruştan önceki duruşunu sergiliyordu. Czentovicin bize bahşettiği hoş olmayan muamelenin bir tezahürü müydü, yoksa hastalık derecesindeki hırsından mı geliyordu? Bilememiştim. Keza aynı şekilde McConnorün duruşu tamamen değişmiş, yüzündeki kızarıklık alnındaki saçlara kadar çıkmıştı, içindeki baskıdan burun delikleri gerilip açılmış, bariz bir şekilde terlemişti ve büzdüğü dudaklarından çıkan keskin bir çizgi mücadeleci bir şekilde öne çıkık çenesine kadar gidiyordu. Hâkim olamadığı tutkusunun titreyerek her yanışını gözlerinde huzursuzca görüyor, insanların nasıl rulet masalarına koşup doğru renk gelmezse altıncı, yedinci sefer iki misli miktarı koymalarını anlıyordum. Bu dakikada Czentovice karşı uzun süre</p>
<p class="calibre1">oynamak ve oynamak bir kerelik veya duble, en azından bir kerecik olsun oyun kazanabilinceye kadar oynamak için bütün servetini gözden çıkarabileceğini hissetmiştim. Czentovic sonuna kadar dayanırsa, o zaman McConnor altın madeninden Buenos Aires’e kadar birkaç bin doları götürmüş olurdu.</p>
<p class="calibre1">Czentovic öylece kıpırdamadan kaldı. “Lütfen”, diye cevapladı nazikçe. “Baylar şimdi siyah oynuyorlar.”</p>
<p class="calibre1">İkinci oyun da farklı bir tabloda değildi, sadece bize katılan birkaç meraklının sayesinde çevremiz yalnızca genişlememiş, daha da heyecanlı olmuştu. McConnor gözlerini dikmiş onun iradesiyle taşların kazanmaya odaklanmasını istercesine bakıyordu, binlerce doları aşka gelerek kılını kıpırdatmayan rakibine karşı “Mat!”, diye bağırabilmenin keyfine varabilmek için harcardı. İşin garibi şuydu ki, onun inatçı heyecanının bir parçası bilinçsizce bize de geçmişti. Her bir hamle öncekinden daha büyük bir tutkuyla tartışılıyordu, Czentovic i masamıza geri çağırmak için işaret vermek için kararlaştırmadan önce, son anda diğer hamleye geri dönebiliyorduk. On yedinci hamleye ulaşmıştık. Bizim için sürpriz olan, c-çizgisindeki piyonu sondan bir önceki kare c2*ye getirmeyi başardığımız için, şaşırtıcı bir şekilde avantajlı görünen özel bir durumla karşılaşmış olmamızdı, bu piyonu yeni bir vezir kazanmak için cl’e getirmeye ihtiyacımız vardı. Şüphesiz herkesçe görülen bu şanstan biz çok da emin değildik, görünüşte kazanılan bu avantaj, duruma daha geniş bir açıdan bakan Czentovic tarafından maksatlı bir şekilde balıkçı oltasına takılmış yem olabilirdi. Ortak gayretli aramalara ve tartışmalara rağmen gizli çalımı algılamayı başaramamıştık. Nihayet müsaade edilen düşünme süresinin sınırına yakın bir anda hamleyi yapmaya karar verdik. Artık McConnor son alana çekmek için piyona dokunduğu an, aniden kolundan tutulduğunu hissetmiş ve birisi yavaş ve hararetli bir şekilde fısıldamıştı; “Allah aşkına! Yapma!”</p>
<p class="calibre1">Otomatik olarak hepimiz dönmüştük. Kırk beş yaşlarında daha önce gezinti güvertesinde dar ve keskin, garip bir şekilde</p>
<p class="calibre1">kireç gibi solgun yüzü dikkatimi çekmiş olan bir bey, dikkatimizi hamleye yöneltmişken, son anda bize katılmak ihtiyacı hissetmiş olmalıydı. Bakışlarımızı algılayarak ilave etti:</p>
<p class="calibre1">“Şimdi bir vezir kazanırsanız, anında fili ele sürüp piyonunuzu kırar, atı geri almalısınız. Ama bu arada d7’de serbest kalan piyon, sizin kalenizi tehdit ediyor ve atla şah deseniz de kaybedersiniz, dokuz on hamleye kadar iş bitmiş olur. Bu kombinasyon nerdeyse 1922 Pistyaner’deki büyük turnuvada Alekhin’in, Bogoljubow’a karşı oynadığı oyunun aynısıdır.”</p>
<p class="calibre1">McConnor şaşkınlıkla elinden piyonu bıraktı. Beklenmedik bir anda yardım etmek için gökten melek gibi gelen adama şaşkınlıkla gözlerini dikip bakışı bizden farklı değildi. Dokuz hamle önceden mat hesaplayabilen birisi, önde gelen uzmanlardan olmalıydı, hatta belki de aynı turnuva için seyahat eden bir rakipti ve tam da böyle kritik bir anda gelip olaya müdahale edişi doğaüstü bir şeydi sanki. İlk kendine gelen McConnor olmuştu.</p>
<p class="calibre1">“Ne önerirdiniz?”, diye fısıldadı heyecanla. “Hemen bir tercih yapmayıp önce kaçamak davranınız! Özellikle kralı tehlikeli çizgi g8’den h7’ye çekiniz. Muhtemelen diğer kanat üzerinden saldıracak. Gerçi kaleyi c8’den, c4’de alıp durdurabilirsiniz; bu ona iki adımla piyona mal olur ve bu şekilde üstünlüğü kaybeder. Daha sonra serbest kalan piyonlar karşı karşıya gelir ve doğru savunma yaparsanız beraberlik gelir. Daha fazlasını çıkaramazsınız.”</p>
<p class="calibre1">Bu sefer biz şaşırmıştık. Süratle yaptığı hesabın kesin doğruluğu kafaları karıştırmıştı; hamleleri basılmış bir kitaptan okuyormuş gibiydi. En azından onun müdahalesi sayesinde oyunu dünya şampiyonuna karşı berabere bitirmek gibi mucizevi beklenmedik bir şansa sahip oluyordu. Tahtayı rahatça daha iyi görmesi için hep birlikte yana çekiliyoruz. McConnor bir kere daha soruyor: “O zaman kral g8’den h7’ye?”</p>
<p class="calibre1">“Evet, özellikle kaçamak oyun!”</p>
<p class="calibre1">McConnor uyguluyor ve biz bardağa vurduğumuzda Czentovic her zamanki sakin adımlarıyla masamıza geldi ve bir bakışla karşı hamleyi hesaplamıştı. Sonra kralın kanatlarındaki piyonu tam da tanımadığımız yardımcının öngördüğü şekilde, h2’den h4’ e çekip ardından heyecanla fısıldadı:</p>
<p class="calibre1">“Kale öne, kale öne, c8’ den c4e, önce piyonun önünü kesmek zorunda kalır. Ama bu hiçbir şeye yaramaz! Serbest kalan piyonla ilgilenmeden atı c3’den d5 e getirip vurursunuz ve denge tekrar kurulur. Savunma yerine ileriye doğru bir zorlama olmalı!” Ne söylediğini anlamamıştık. Çince konuşmuş gibi gelmişti bize. Ama bir kere daha onun sihrine kapılan McConnor düşünmeden, önerileni uyguladı, Czentovic’i geri çağırmak için yine bardağa vurduk. Bu sefer ilk defa olarak çabuk karar vermemiş, gergin bir şekilde tahtaya yoğunlaşmıştı. Sonra yabancının bize önceden söylediği hamleyi yaptı ve gitmek için döndü. Ancak geri gitmeden önce yeni ve beklenmedik bir şey yaparak Czentovic bakışlarını kaldırıp hepimize sırayla baktı, anlaşılan aniden enerjik bir şekilde kimin ona direnmeyi başardığını çıkarmak istiyordu.</p>
<p class="calibre1">Bu andan itibaren heyecanımız anlatılamaz şekilde artmıştı. Şimdiye kadar ciddi bir umudumuz olmadan oynuyorduk, ancak şimdi Czentovicin soğuk kibrini kırma düşüncesiyle bütün nabızları dolaşan bir sıcaklık sarmıştı. Yeni arkadaşımız sonraki hamleyi ayarlamıştı bile ve de biz Czentovic i geri çağırabildik, -kaşığı bardağa vururken ellerim titriyordu-Ve bizim ilk zaferimiz geldi. Şu ana kadar ayakta oynayan Czentovic uzunca bir tereddütten sonra yavaş ve ağır bir tavırla oturdu; belki de bu şekilde fiziksel olarak şimdiye kadarki bize yukarıdan bakma durumunu kaldırmış oluyordu. En azından mekânsal olarak bizimle aynı seviyede olmaya zorlamıştık. Uzun süre kıpırdamadan düşündü, siyah kirpiklerinin altındaki göz bebeklerini zorlukla fark edebileceğimiz şekilde gözleri tahtaya odaklanmıştı ve zorlanarak düşünürken sonra yavaş yavaş yuvarlak yüzüne</p>
<p class="calibre1">aptalca bir ifade veren ağzı açıldı. Bir dakika kadar düşündü sonra hamlesini yapıp kalktı. Ve arkadaşımız fısıldadı:</p>
<p class="calibre1">“Zaman kazandıran bir hamle! İyi düşünülmüş! Ama bundan size zarar gelmez! Taşlar karşılıklı birbirini vurur, o zaman beraberliğe gideriz ve Tanrı ona yardım edemez."</p>
<p class="calibre1">McConnor itaat etti. Sonraki hamlelerde her iki taraf arasında -biz diğerleri çoktan boş figüran rolüne girmiştik-anlaşılmaz bir gidiş geliş başlamıştı. Yedi hamleden sonra uzun uzun düşünen Czentovic ayağa kalktı ve açıklamasını yaptı: “Beraberlik."</p>
<p class="calibre1">Bir anda tam bir sessizlik hüküm sürdü. Birdenbire dalgalar çağıldadı ve salondaki radyodan caz sesi geldi, gezinti güvertesindeki her adım ve pencerelerin ek yerlerinden giren rüzgârın hafif, nazikçe inleyişi duyuldu. Bizden kimse nefes almıyordu, aniden gelen ve hepimizi aynı anda bu tanınmayan kişinin dünya şampiyonuna yarı kaybedilmiş bir oyunla onun iradesini zorlamış olması karşısında heyecandan titriyorduk. McConnor arkasına yaslandı, tuttuğu nefesini dudaklardan mutlulukla dökülen bir “Ah!” ile bıraktı. Ben gene son hamlelerde sararmış gibi gelen Czentovic’i gözlemeye devam ediyordum. İstifini bozmadan dikkatle bakan gözlerindeki bakışlar donup kalmıştı ve taşları kareler üzerinde sakince sürerken umursamaz bir şekilde;</p>
<p class="calibre1">“Beyler bir üçüncü oyunu arzu ederler mi?” Soru tamamen objektif, ticari bir ifadeyle gelmişti. Ama dikkat çeken şey: O anda McConnor’a hiç bakmayıp bakışlarını keskin bir şekilde doğrudan kurtarıcımıza yöneltmesiydi. Üstende yeni ve daha iyi bir binicinin sağlam bir şekilde oturduğu bir at gibi son hamlelerdeki onun gerçek, asıl rakibini tanımak zorunda olmalıydı. Farkında olmadan bakışları takip etmiş ve yabancıya bakışını görmüştük. Ancak, bunu iyice düşünüp cevaplamadan önce, hırslı taşkınlığıyla McConnor çoktan zafer kazanmış biri olarak ona bağırdı:</p>
<p class="calibre1">“Gayet tabii! Ama artık sadece ona karşı oynamalısınız! Sadece siz ve Czentovic!”</p>
<p class="calibre1">Ancak beklenmedik bir şekilde yabancı garip bir ifade ile giderek daha zorlanarak boşalmış satranç tahtasına gözlerini dikmiş bakıyordu, bütün bakışlar ona yönelip böylesine coşkuyla ona hitap edilince heyecanla fırlayıp kalktı. Yüzünün ifadesi karmakarışıktı.</p>
<p class="calibre1">“Asla olmaz, baylar”, diye kekelemişti görünen mahcupluğu ile. “Bu olay tamamen kapanmıştır... Söz konusu bile etmem... yirmi yıldan, hayır yirmi beş yıldan beri satranç tahtasının önüne oturmadım ...İzniniz olmadan oyununuza karıştığım için ne kadar yakışıksız davrandığımı görüyorum... Lütfen benim tez canlılığımı affediniz... sizi daha fazla rahatsız etmek istemem.” Biz bu şoktan kurtulmadan önce, çoktan geri gidip odayı terk etmişti.</p>
<p class="calibre1">“Ama bu mümkün değil!”, diye gürledi, hararetlenen McConnor yumruğunu masaya vurarak. “Bu adamın yirmi beş senedir satranç oynamamış olması tamamen olanak dışı! Her hamleyi, her karşı hamleyi beş hamle, altı hamle önceden hesapladı. Böyle bir şeye kimse kalkışmaz. Bu kesinlikle mümkün olmayacak bir şey. - değil mi?”</p>
<p class="calibre1">McConnor bu son soruyla Czentovice dönmüştü, ama Dünya Şampiyonu yerinden kımıldamamıştı bile.</p>
<p class="calibre1">“Bu konuda hüküm veremem. Her ne olursa olsun Beyefendinin biraz garip ve ilginç oyun tarzı var; bu yüzden ona bile bile şans verdim.” Aynı anda kayıtsızca ayağa kalkarak kendine has üslubuyla ekledi;</p>
<p class="calibre1">“Bay ve baylar yarın tekrar bir oyun oynamak isterseniz, üçten itibaren ben hazırım.”</p>
<p class="calibre1">Hafifçe gülümsemekle yetindik. Biz hepimiz Czentovic in bilinmeyen yardımcımıza hiçbir şekilde cömertçe bir şans vermediğini, bu yorumun da kendi başarısızlığını maskelemek için bir bahaneden başka bir şey olmadığını anlamıştık. Bu şekilde bu sarsılmaz kibrin kırıldığını görmek arzumuz daha da çoğalmıştı. Birdenbire biz barışçıl, huzurlu gemi sakinlerinin üzerine,</p>
<p class="calibre1">okyanusun ortasındaki gemimizde Dünya Satranç Şampiyonunu zıvanadan çıkartma düşüncesi, bize meydan okuyan bir şekilde büyülediği için, ilkel hırslı bir savaş arzusu gelmişti. —Bütün dünya üzerindeki telgraf bürolarını harekete geçiren bir rekor olurdu bu— Profesyonel oyuncunun sarsılmaz özgüveniyle, kurtarıcımızın nerdeyse korkakça tevazuunun zıtlığı ve onun kritik andaki umulmadık müdahalesiyle oluşan esrarın cazibesi eklenmişti bu arzuya. Bu bilinmeyen kişi kimdi? Burada tesadüfen keşfedilmemiş bir satranç dâhisi daha mı ortaya çıkıyordu? Ya da bilinemez sebeplerle ünlü bir isim adını mı gizliyordu? Bütün bu imkânları en heyecan veren şekilde tartışmıştık, en pervasız hipotezler bile bize, akıl ermez bir ürkekliği ve yabancının sürpriz itirafını, onun apaçık oyun sanatıyla bağdaştırmak için yeteri kadar cüretkâr gelmiyordu. Ancak bu bakımdan hepimiz; hiçbir şekilde yeni bir savaşı izlemenin keyfini kaçırmamak için hemfikirdik. Yardımcımızın ertesi gün Czentovice karşı oynaması için her şeyi denemeye karar vermiştik, maddi yükümlülüğünü McConnor üstlenmişti. Bu arada kamarotla yapılan bir soruşturmayla yabancının AvusturyalI olduğu ortaya çıkınca onun memleketlisi olarak ricamızı iletmek görevi bana verilmiş oldu.</p>
<p class="calibre1">Öyle alelacele kaçan adamı gezinti güvertesinde bulmam uzun zaman almamıştı. Şezlongunda uzanmış bir şeyler okuyor olması yanına gitmeden önce onu iyice gözlemlemek için bir fırsat olmuştu. Sivri kafası hafif yorgun duruşuyla yastığa dayanmıştı; bir kere daha göz kamaştıran beyaz saçların şakaklarını çevrelediği, mütenasip genç yüzünün garip solgunluğu dikkatimi çekmişti; nedendir bilmem ama bu adam aniden yaşlanmış gibi bir intiba bırakmıştı bende. Ağır ağır ona doğru ilerledim nazikçe kalkıp kendini tanıttı. Soyadının çok saygın köklü Avusturya’lı bir aileye ait olması bana güven vermiş, bu isimde birinin Schubert’in yakın arkadaş çevresine ait olduğunu ve bu ailenin eski Kayzer ailesinin özel doktorlarından birinden geldiğini hatırlamıştım Dr.B.’ye Czentovicin meydan okumasını kabul etmesini rica ettiğimde şaşırtmıştı. Bu da onun oyunda bir dünya şampiyonunun ve bu zamanın en başarılı ve ünlü kişisinin olduğunu bilmediğini göstermişti. Herhangi bir sebepten, tekrar tekrar yeniden rakibinin tanınmış bir dünya şampiyonu olduğundan emin olup olmadığımı sorduğu için, bu ifadeler onda özel bir etki bırakmış görünüyordu. Bu durumun benim görevimi kolaylaştırdığını fark ettim hemen ve onun hassasiyetini hissederek, tavsiyede bulunmak için, olası bir yenilginin maddi riskinin McConnor un kasasından çıkacağını ona söyledim. Uzun bir tereddütten sonra Dr. B nihayet bir maça hazır olduğunu, diğer beylerin kendisinden fazla bir beklentiye girmemelerini rica etmek durumunda kalmamak için, bir kere daha uyarılmalarını istediğini açıkladı.</p>
<p class="calibre1">“Çünkü”, diye ekledi düşünceli bir tebessümle, “Bu oyunu bütün kurallara göre doğru oynayıp oynayamayacağımdan emin değilim. Lütfen, lise yıllarından beri yani yirmi yıldır bir tane bile satranç taşına dokunmadığımı söylersem, hiçbir şekilde sahte tevazu göstermediğime inanınız. Ve kendimi o günlerde bile hiçbir özel yeteneği olmayan bir oyuncu olarak görüyordum.</p>
<p class="calibre1">Bunu onun samimiyetinden en ufak bir şüphe duymayacağım bir doğallıkla söylemişti. Buna rağmen, çeşitli ustaların oyun stillerini tam olarak tek tek hatırlamasına şaşırdığımı ifade etmeden de duramam iştim; sonuçta en azından teorik olarak satrançla çok ilgilenmiş olmalıydı. Dr.B. yine dikkat çekici düş görür gibi haliyle gülümsemişti,</p>
<p class="calibre1">“Çok meşgul oldum! - Tanrı bilir ya, benim satrançla çok meşgul olduğum söylenilebilir. Ama bu tamamen özel, çok aşırı durumlarda olmuştur. Bu çok karışık bir hikâye ve gerekirse yaşadığımız güzel ve büyük zamanın minicik bir anında anlatabilirim. Yarım saat sabırlı olabilirseniz...”</p>
<p class="calibre1">Yanındaki şezlongu işaret etmişti. Sevinerek davetine uydum. Yanımızda kimse yoktu. Dr. B. okuma gözlüğünü, gözlerinden alıp yan tarafa koydu ve başladı:</p>
<p class="calibre1">“Viyana’lı olarak ailemin adını hatırladığınızı ifade etmeniz çok memnuniyet vericiydi. Ama tahmin ediyorum ki önce babamla birlikte çalıştığımız daha sonra yalnız benim götürdüğüm avukatlık bürosunu duymamışsınızdır, zira gazetelerde yayınlanması için entrikalar yürütemiyorduk ve yeni müvekkillere sahip olmaktan kaçınıyorduk. Gerçekte biz hiç tam bir avukatlık bürosuna sahip de değildik, babamın daha önce aşırı dinci bir partinin milletvekili olarak yakınında olduğu büyük manastırın varlık yönetimi ve hukuki danışmanlığını yapmakla sınırlandırmıştık kendimizi. Bunun dışında biz -bugün, monarşisi tarihe karıştığı için artık bu konuda konuşulabilir-Kayzer ailesinden birine ait fonun yönetimi için görevlendirilmiştik. Saraya ve ruhban sınıfına bu bağlılık -amcam Kayzerin özel doktoruydu, öteki amcam da Seitenstetten’de Manastırın başrahibi-iki nesil geriye kadar gidiyor, biz bu adı korumak durumundaydık. Bu miras kalan güven sayesinde sessizce bize verilen görevleri yerine getiriyorduk. Aslında gizlilik ve güvenirlirlikten başka fazla bir şey istemiyordu. Babamın en çok sahip olduğu iki özelliğiyle; hem enflasyon yıllarında hem de bu askeri darbe zamanında onun uyanıklığı sayesinde müvekkillerinin hatırı sayılır miktarda mali varlığını korumayı başarmıştı. Sonra Almanya’da Adolf Hitler iktidarı ele geçirdiğinde ve kilise ve manastırların mallarının yağmalanması başlayınca, sınırın ötesinde yapılan çeşit çeşit görüşmelerin ve büyük miktarda yapılan mali işlemlerin tutanakları elimize geçti. En azından taşınabilir malların bizim vasıtamızla korunması için, kilise ve Kayzer Sarayının gizli politik görüşmelerinden halkın öğrendiğinden daha fazlasından her ikimizin de haberi vardı. Bu yüzden de bizim yazıhanenin tedbirli olmak adına dikkat çekici olmaması için, bir kere bile kapıya tabela asmamıştık ve her ikimizin de bütün krallık çevresiyle göze çarpar şekilde görüşmekten kaçınmamız yersiz soruşturmalardan bizi korumuştu. Fiili olarak bütün bu yıllarda, Kayzer Sarayından özel ulakların en önemli evrakları dördüncü</p>
<p class="calibre1">kattaki görünmez büromuzdan devamlı aldığını veya verdiğini Avusturya’da hiçbir yetkili tahmin etmiyordu.</p>
<p class="calibre1">Bütün bunların yanında Nasyonal sosyalistler ordularını bütün dünyaya karşı silahlandırmadan uzun süre önce, bütün komşu ülkelerdeki tehlikeli ve eğitimli ordular organize olmaya başlamışlardı, haklarına tecavüz edilen gönüllülerin, sosyal statüsünü kaybedenlerin, incitilenlerin ordusuydu bu ordu. Her devlet dairesine, her işletmeye onların “Hücre” leri yerleşmişti, Dollfuss (1934’de suikasta kurban giden o zamanki Tarım ve Orman Bakanı) ve Schuschnigg’lerin (Dollfuss’tan sonra gelen Avusrturya Şansölyesi) yatak odalarına kadar her yerde dinleme postaları ve ajanları vardı. Bizim dışarıdan göze çarpmayan büromuzda da onların adamlarının olduğunu maalesef çok geç öğrenmiştim. Sadece yazıhanenin dışarıdan usulüne uygun bir işletme gibi görünmesi için bir papazın tavsiyesi üzerine işe aldığım sefil ve yeteneksiz kâtipten başkası değildi bu kişi. Gerçekte onu masum getir — götür işlerinden başka bir şekilde değerlendirmiyorduk, telefona bakıyor ve dosyaları düzenliyordu, bu dosyalar aslında önemsiz ve zararsız olanlardı. Postaları asla açamazdı, bütün önemli mektupları geride kopyalarını bırakmadan makinada ben kendim şahsen yazıyordum, her önemli belgeyi kendim alıp eve götürüyor ve bunların dışında gizli görüşmeleri manastırın başrahibinin odasında veyahut amcamın muayene odasında gerçekleştiriyorduk. Bu tedbirler sayesinde bu dinleme görevlileri önemli olaylar hakkında hiçbir şey yakalayamamışlardı; ama şanssız bir tesadüf eseri hırslı ve aptal oğlan onu kandırdığımızı ve arkasından türlü türlü enteresan şeyler döndüğünü fark etmişti. Belki de benim olmadığım bir zamanda kuryelerden birisi, sözleşildiği gibi “Baron Bern” yerine, “majesteleriyle” demişti veya ahlaksız herif haksız şekilde mektupları açmıştı. — bununla beraber ben şüphelenmeden Münih veya Berlin tarafından bizi gözetlemesi için görevlendirilmiş de olabilirdi. Çok sonraları uzun süre hapishanede kaldığımda, başlangıçtaki işe</p>
<p class="calibre1">olan kayıtsızlığının son aylarda ani bir şevke dönüşmüş olduğunu ve benim yazışmalarımı kendisinin postaya vermesi için neredeyse beni zorladığını hatırlamıştım. Kendimi hiç dikkatsizlik yapmadım diye suçsuz gösteremem, ama nihayetinde Hitlerci askerler ve büyük diplomatlar da sinsice kandırılmıyorlar mıydı? Gestaponun nasıl uzun süredir sevgi dolu ve yoğun bir şekilde dikkatini bana yönelttiği, Schuschnigg’in istifasını verdiği aynı akşam ve Hitler’in Viyana’ya girmesinden önce bir gün, SS-subayları tarafından yakalandığımda anlaşılmıştı. Bereket versin ki, Schuschnigg’in veda konuşmasını zorlukla dinleyince bütün önemli belgeleri yakmayı başarmış ve manastırın ve ikinci arşi düklüğün yurtdışında emanet verilmiş değerli varlıkları hakkında mutlaka korunması gereken delillerin olduğu evrakların kalanını - gerçekten, oğlanın kapımı yumruklamasından önceki son anda - bir çamaşır sepetine gizleyip benim yaşlı emektar yardımcımla amcama göndermiştim.”</p>
<p class="calibre1">Dr. B. sigarasını yakmak için ara vermişti. Yanıp sönen ışıkta önceden onu izlediğimde dikkatimi çektiği gibi ağzının sağ tarafının her birkaç dakikada tekrarlayarak seğirdiğini gördüm. Bir soluktan daha kuvvetli değil sadece kaçamak bir hareketti, ama bütün yüzü garip bir şekilde rahatlıyordu.</p>
<p class="calibre1">“Muhtemelen bizim eski Avusturya’ya sadık kalan herkesin oraya sevk edildiği toplama kampından, orada yaşadığım aşağılamalardan, yapılan işkence ve zulümlerden bahsedeceğimi düşünüyorsunuz. Ama öyle bir şey olmadı. Ben başka bir kategorideydim. Bedensel ve ruhsal aşağılamalarla uzun süre ertelenmiş bir kuyruk acısının, öfkenin çıkarıldığı bu şansızlıklara maruz kalmadım, National sosyalistlerin lerin para veya bilgi sızdırmak istedikleri küçük bir gruptaydım. Kendiliğinden anlaşılacağı gibi Gestaponun benim saygın kişiliğimle ilgilendiği yoktu tabii ki. Ama bizim amansız düşmanlarının adamı, yöneticisi ve güvendiği kişiler olduğumuzu öğrenmiş olmalılardı ve benden baskı uygulayarak suçlayıcı malzeme edinmeyi umuyor—</p>
<p class="calibre1">lardı: Manastırın varlığının hileli yollardan elde edildiğini ispat etmek istedikleri belgeler, Avusturya’da monarşiyi kendini feda edercesine destekleyenlere ve Kayzer ailesine karşı belgelerdi bunlar. Onlar bizim elimize geçen fonların — kesinlikle haksız değil - önemli demirbaşlarının, onların erişilmez talanlarından kurtulduğunu tahmin ediyorlardı. Bu yüzden beni, onların bilinen metotlarıyla bu sırları benden zorla almak için ilk gün yanlarına almışlardı. Benim kategorimdeki önemli bilgi ve belgeyi zorla koparacakları insanları bu yüzden toplama kamplarına sürmeyip, özel bir muamele için ayrı tutmuşlardı. Belki de kâtibimizi ve diğer taraftan akrabalarının onlara milyonları vermek zorunda bırakmayı umdukları Baron Rothschild’i hatırlarsınız, hiçbir zaman bir esir kampının çelik tellerinin arkasında olmadılar, aksine özellikle tercih edilen, aynı zamanda da Gestapo’ nun merkezi olan bir otele sevk edip, özel bir odada tutmuşlardı. Benim gibi dikkat çekmeyen bir adam da bu mükâfata lâyık bulunmuştu.</p>
<p class="calibre1">Oteldeki yegâne oda - bu daha insancıl geliyor, değil mi? Ama hiçbir şekilde insancıl olmayan, şeytanca bir metot için düşünülmüştü. Biz “İleri gelen kişiler” yirmi metrekare buz gibi soğuk bir barakaya tıkılmamış, oldukça iyi ısıtılan ayrı ayrı odalarda ikamet ettirilmiştik. Çünkü bizden zorlayarak elde edilmesi istenen belgeler için gereken baskı, kılı kırk yaran bir şekilde canavarca atılan dayakla veya bedensel işkenceyle uygulanmayacak, akla gelebilecek en şeytanca bir yalnızlaştırma vasıtasıyla yapılacaktı. Bize sadece bir şey yapılmamış — tamamen boşlukta bırakılmıştık, hiçlik gibi, insan ruhuna böylesine işkence çektiren bilinen başka bir baskı yeryüzünde yaratılmamıştır. Dışardan sıkı sıkıya kapalı bir odaya, tek tek tamamen boşluk içine bizi kapattıktan sonra dışardan gelecek dayak ve soğuk yerine içerden yaratılan dudaklarımızı uçuklatan bir baskı. İlk bakışta tamamen huzursuzluk vermeyen tahsis edilmiş bir oda gibi görünmüştü bana. Kapısı, bir yatağı, bir koltuğu ve yıkanmak</p>
<p class="calibre1">için bir leğen ve parmaklıklı bir penceresi olan bir oda. Ama kapısı bütiin gün ve gece kapalı, masaya kitap, gazete, kâğıt, kalem konulamaz, penceresi bir yangın boşluğuna bakıyor; ben ve benim egomun ve kendi bedenimin etrafında mutlak bir boşluk oluşturulmuştu. Benden her obje uzaklaştırılmış, zamanı öğrenmemem için saat, yazmamam için kalemi, damarlarımı kesmemem için bıçak, keyif verecek sigara gibi en ufak şeyler bana yasaklanmıştı. Dışarıda konuşmayan, cevap vermesine izin verilmeyen nöbetçinin dışında hiçbir insan yüzünü görmüyor, bir insan sesini işitmiyordum. Göz, kulak, bütün duyular, sabahtan gece yarısına ve gece yarısından sabaha en ufak bir besin almıyor, kendisiyle kalıyor, bedeniyle ve dört ya da beş suskun objeyle, masa, yatak, pencere, leğen, çaresiz ve yapayalnız. Suskunluğun kapkara okyanusundaki cam fanusun altındaki bir dalgıç gibi yaşanılıyordu, hatta dış dünyaya bağlayan halatın koptuğunu anlayan, sessiz derinliklerden asla geri dönmeyecek bir dalgıç gibi. Yapılacak hiçbir şey yoktu, duyulacak hiçbir şey, görülecek hiçbir şey, her yer kesintisiz bir hiçlik etrafında, tamamen mekân sız ve zamansız bir boşluk içindeydi. Aşağı yukarı gidiliyordu ve bir düşünceyle aşağı yukarı gidiliyordu, sürekli aşağı yukarı. Ama böyle özü olmayan, bir destek noktası bulmayan düşünceler kendi kendine dönmeye başlıyor ve anlamsızca kendi etrafında dönüyor; bu hiçliğe dayanamıyordu. Bir şey bekleniyordu sabahtan akşama kadar ama hiçbir şey olmuyordu. Bekleniyor, bekleniyor ama bir şey olmuyordu. Bekleniyor, bekleniyor, düşünülüyor, düşünülüyor şakaklar ağrıyıncaya kadar düşünülüyor. Hiçbir şey olmuyor. Yalnız kalınıyor. Yalnız, yapayalnız</p>
<p class="calibre1">Zaman dışında, dünyanın dışında yaşadığım on dört gün geçmişti. O zamanlar savaş patlak vermiş miydi, hiç öğrenemezdim; benim dünyam sadece masa, kapı, yatak, leğen, koltuk, pencere ve duvardan ibaretti, sürekli duvar kâğıdına bakıp; girintili çıkıntılı desenlerinin her çizgisi en ince kıvrımlarına kadar tunçtan bir hakkâk kalemi ile nakşedilmiş gibi beynime</p>
<p class="calibre1">nakşedilmişti. Sonra sorgulama başladı. Ansızın çağrılıyorduk, gerçekten gündüz mü gecemi olduğunu bilmeden. Çağrılır ve birkaç koridor götürülürdük nereye gittiğimizi bilmeden; sonra neresi olduğunu bilmediğimiz bir yerlerde bekletirler ve sonra birdenbire etrafında üniformalı insanların oturduğu bir masanın önünde dikiliriz. Masanın üzerinde bir yığın kâğıt dururdu: Ne içerdiği bilinmeyen dosyalar ve sonra sorular gelmeye başlardı, gerçek sorular, yanlış sorular, açık sorular ve şeytani sorular, üstü örtülü sorular, tuzak sorular ve cevap verilirken, içinde neler yazdığı bilinmeyen kâğıtları yabancı kötü parmaklarıyla karıştırırlardı. Ama bu sorgulamada benim için en kötü şey Gestapo’nun benim yazıhanede olanlar hakkında gerçekten ne bildiğini, benden ilk olarak ne koparmak istediğini çıkaramamış ve önceden hesaplayamamış olmamdı. Onlara önceden söylediğim gibi aslında delil teşkil edecek kâğıtları son saatte amcama yardımcım vasıtasıyla göndermiştim. Acaba onlar eline geçti mi? Geçmedi mi? Kâtip ne kadarını açığa çıkarmıştı? Mektuplardan kaç tanesi ellerindeydi? Bu arada ifşa edilen sırlar Almanların manastırlarındaki kaç tanesinde beceriksiz bir din adamına karşı tehdit olarak kullanılmıştı? Sordular ve sordular. Bu manastır için hangi kâğıtları satın aldım, hangi bankalarla yazıştım, falan filan beyi tanıyormuymuşum? İsviçre'den veya Steenockerzeel ‘den mektup almış mıyım? Ne kadarından haberdar olduklarını önceden hesaplayamadığım için, her cevap muazzam bir sorumluluk gerektiriyordu. Onların bilmediği bir şey itiraf edersem, belki de gereksiz yere birisini bıçağın altına yatırmış olurdum, çok fazla şey inkâr edersem de kendime zarar vermiş olurdum.</p>
<p class="calibre1">Gerçi en kötüsü soruşturma değildi. En fenası soruşturmadan sonra benim hiçliğime geri dönmekti, aynı masanın, aynı yatağın, aynı leğenin, aynı duvar kâğıdının olduğu aynı odaya. Kendimle yalnız kaldığımda zorlukla toparlanmaya çalışıyor, en akıllı cevapları vermiş miydim, düşüncesizce sarf ettiğim ve yeminle onayladığım şüphe uyandıran bir cevabı düzeltmek için</p>
<p class="calibre1">ne söylemeliyim? Düşünüyorum, düşünerek buluyorum, araştırarak çıkarıyorum, soruşturmadaki ifadelerimin her kelimesini kontrol ediyorum. Sorulan her soruyu, verdiğim her cevabı tekrar gözden geçiriyorum, onların neyi zapta geçirebildiklerinin muhakemesini yapmaya çalışıyorum, ancak bunları asla önceden hesaplayamayacağımı ve öğrenemeyeceğimi biliyorum. Ama boş mekânda canlandırdığım, kafamda hiç bitmeden dönen sürekli yenilenen, yeni oluşumlar ve uyuyuncaya kadar derinleşen bu düşünceler beni bırakmıyordu. Bir sorgulamadan sonra Gestapo tarafından yapılan, eziyetler, soruşturmalar, soruların verdiği işkence ve hatta dehşeti kendi düşüncelerimin insafsızca üzerine çıkıyordu, çünkü her sorgulama en fazla bir saat içinde sona erse de yalnızlığın haince çilesi sayesinde asla bitmiyordu. Ve etrafımda sadece masa, dolap, yatak, duvar kâğıdı, pencere, oyalanma yok, kitap yok, gazete yok, yabancı bir yüz yok, bir şey not almak için kalem yok, oynamak için kibrit kutusu yok, hiçbir şey, hiçbir şey, hiçbir şey.</p>
<p class="calibre1">Ne kadar şeytanca olduğunu, otel odasındaki bu sistemin psikolojik olarak ne kadar öldürücü tasarlandığını şimdi daha iyi anlıyordum. Toplama kamplarında belki de eller kanayıncaya ve ayakkabılar içindeki ayaklar donuncaya kadar taş taşınmak zorunda kalınıyor, iki düzine insan pis koku ve soğukta bir arada toplanıyordu. Ama yüzler görülebiliyordu, bir tarla, bir el arabası, bir ağaç, bir yıldız, herhangi, herhangi bir şeye gözleri dikip bakılabilirdi, burada devamlı aynı şey ve aynı durumda, daima dehşet saçarcasına aynı. Burada düşüncelerimde, algılarımda, benim hastalıklı tekrarlarımdan başka rahatsız eden bir şey yoktu. Ve sadece onlar - beni düşüncelerimde boğuluncaya kadar sıkmak ve sonunda onlara bildiklerimi kusmamı, istedikleri her şeyi açıklamamı, belgeleri ve insanları onlara teslim etmemi istiyorlardı. Yavaş yavaş ben de hiçliğin bu iğrenç baskısıyla sinirlerimin laçkalaşmaya başladığını hissediyordum, tehlikenin bilincinde olarak onları oyalayacak bir şey bulmak veya araştırmak sinirlerimi</p>
<p class="calibre1">koparcasına geriyordu. Kendimi meşgul etmek için ezberimde olan her şeyi, milli marşı ve çocukluk zamanındaki oyun tekerlemelerini, lisedeki antik Yunan şiirlerini, anayasa maddelerini okuyup tekrarlamaya çalışıyordum. Sonra hesap yapmayı rastgele sayıları toplamayı, bölmeyi deniyordum, ama düşüncelerimi boşlukta hiçbir güç durduramıyor konsantre olamıyordum. Sürekli aynı düşünceler gelip kafamda çakıyordu: Ne biliyorlardı? Onlara dün ne söylemiştim, bir dahaki sefer ne söylemeliydim?</p>
<p class="calibre1">Bu anlatılamaz durum dört ay devam etmişti. Yalnızca dört ay, bunu yazmak çok kolay: Birkaç harften başka bir şey değil! Kolayca söyleniyor: Dört ay - İki hece. Bir çeyrek saniyede süratle dudaklar bir sesi çıkarıyor: Dört ay! Ama kimse boşlukta ve zamansızlık içinde ne kadar süre geçtiğini başka birisine, kendine bile açıklayamaz, ölçemez, gözünde canlandıramaz ve hiç kimseye kendi kendini nasıl yiyip bitirdiğini parçaladığını açıklayamaz. Bu hiçliği ve birinin etrafındaki boşluğu, sürekli masa ve yatak ve leğen ve duvar kâğıdı ve devamlı susmak ve kimseye bakmadan yemeğini içeri iten aynı nöbetçi, boşlukta çıldırınca-ya kadar aynı şey etrafında dönen düşünceler. Küçük işaretlerin verdiği huzursuzlukla beynimin kargaşa yaşadığını fark ediyordum. Başlangıçta sorgulama sırasında içim rahattı. Sakince düşünüp söylüyordum: Bu iki türlü düşünme, ne söylemeliyim, ne söylememeliyim hâlâ çatışıyordu. Artık ifade verdiğim sırada en basit cümleleri bile kendi sözlerim arka arkaya dökülürken kâğıt üzerinde tutulan zapta odaklandığım için kekeleyerek seslendi-rebiliyordum. Gücümün zayıfladığını hissediyor, bildiğim her şeyi söylersem ve belki de bu hiçlikte boğulmaktan kurtulmak için, daha fazlasını yapıp, on iki insanı ve onların sırlarını ifşa etsem, kendime bir nefeslik rahatlamadan daha fazlasını vermeyecek kurtuluşa daha yaklaşacağımın farkındaydım. Nitekim bir akşam böyle bir ana da gelinmişti; tesadüfen boğulduğum anlardan birindeyken yemeği getiren nöbetçinin arkasından birdenbire bağırmaya başlamıştım: "-Beni sorgulamaya götürünüz</p>
<p class="calibre1">her şeyi söyleyeceğim! Belgelerin nerede olduğunu söylemek istiyorum. Her şeyi söyleyeceğim, her şeyi!” Çok şükür ki beni duymamıştı. Kim bilir belki de duymak istememişti.</p>
<p class="calibre1">Bu aşırı zorlanma içinde belli bir süre için kurtuluş vadeden beklenmedik bir şey olmuştu. Temmuzun sonunda karanlık, sıkıntı veren yağmurlu bir gündü; soruşturmaya götürülürken yağmur girişteki camlara vurduğu için her detayını hatırlıyorum, soruşturma odasının önündeki odada beklemek zorundaydım. Her zaman sorgudan önce beklemek zorunda kalırdım. Bu bekleme süresinin de kendince teknik nedenleri vardı. İlki gecenin ortasında çağrı yapıp aniden hücreden almak suretiyle sinirleri yıpratmak ve sonra soruşturmaya kendini hazırlayıp akıl ve irade direnmek için heyecanlandığında, beklemeye alıyorlar, anlamsızca bir saat, iki saat üç saat vücudu yormak, ruhun mukavemetini kırmak için sorgulamadan önce anlamsızca bekletiyorlardı. Ve bu perşembe günü uzun süre beni özellikle bekletmişlerdi, Temmuzun <span class="calibre11">2T</span> sinde iki saat ön odada ayakta dikilerek bekledim. Bu tarihi bir sebepten dolayı çok iyi hatırlıyorum. İki saat bacaklarımın üzerinde dikilmek zorunda bırakıldığım bu ön odada —tahmin edildiği gibi oturmadan— bir takvim asılıydı ve ben basılmış, yazılmış şeylere duyduğum açlıktan, bu sayıya bu birkaç kelimeye nasıl gözlerimi dikip baktığımı size anlatamam; garip bir şekilde beynimin içini oyarak yerleştirmiştim onu. Ve sonra gene bekledim ve açılmasını beklediğim kapıya odaklanmış bakışlarımla bekledim. Aynı zamanda da sorgulayanların bu defa ne sorabileceklerini düşünüyor ve bu sefer hazırlandığım cevaplardan farklı bir şey soracaklarını da biliyordum. Ama bütün bunlara rağmen bu beklemenin ve dikilmenin azabı karşısında, sonuçta bu odanın bir başka odadan, benimkinden daha büyük ve bir yerine iki pencereli olması ve yatak, leğen ve milyon kere incelediğim pencerenin çerçevesinde aralığın olmaması bir nimet, bir zevk oluyordu. Kapı farklı boyanmıştı, duvarda</p>
<p class="calibre1">önünde farklı bir koltuk duruyordu ve solda dosyaların olduğu bir dolap ve benim işkencecilerin mantoları, ıslak üç ya da dört parkanın aslı olduğu çengelleriyle bir portmanto vardı. Böylece izleyebileceğim yeni bir şeye sahip olmuştum benim hasretle yanan gözlerim farklı bir şeye bakacak ve hırsla her detayı kazıya-çaktı. Bu mantoların her kıvrımlarını incelediğimde mesela ıslak yakadan bir damlanın yuvarlandığını gördüm, bu size komik gelebilir, anlamsız bir heyecanla bu damlanın kıvrım boyunca akmak isteyip istemeyeceğini ya da yer çekimine karşı koymayıp sadık kalıp kalmayacağını görmek için bekledim. — Evet, dakikalarca nefes bile almadan sanki hayatım ona bağlıymış gibi bu damlaya odaklanıp kalmıştım. Sonra nihayet yuvarlandı, bu sefer mantoların düğmelerini saymaya başladım, bir mantoda sekiz tane diğerinde de sekiz tane, üçüncüsünde on tane, sonra tekrar yaka kıvrımlarını karşılaştırdım; bütün bu komik, önemsiz detaylara, benim görmeye hasret gözlerim anlatamayacağım bir hırsla dokunuyor etrafında oynaşıyor, sarıyordu. Ve birdenbire bir şeye takılıp kaldı, mantonun birinin yan cebinde bir şeyin şişkinlik yaptığını fark edince yaklaştım, çıkıntı dört köşe bir şey hafif şişmiş cebe saklanmıştı: Bir kitap! Dizlerim titremeye başladı: Bir KİTAP! Dört ay boyunca elime bir kitap almamıştım ve art arda sıralanmış kelimeleri görebileceğim bir kitabın hayali, başka, yeni yabancı, avutan düşünceleri okuyup takip ederek beynime yerleştirebileceğim bir kitabın satırları, sayfaları, .yaprakları, sarhoş eden ve aynı zamanda da kendinden geçiren bir şeye sahipti. Gözlerim hipnotize olmuş, cebin içinde bu kitap şeklini almış bu kabarıklığa bakıyor, bu göze çarpmayan yeri sanki mantoda bir delik açmak istiyormuş gibi yakıyordu. Sonunda merakımı yenemeyip farkında olmadan kendimi o tarafa atmıştım. Bir kitaba en azından madde olarak dokunabilmek düşüncesi parmaklarımdaki sinirleri tırnaklarımın ucuna kadar yakmıştı. Çok şükür ki nöbetçi benim kesinlikle garip tavrıma dikkat etmiyordu; belki de bir insanın iki saat dimdik durduk—</p>
<p class="calibre1">tan sonra birazcık duvara dayanmak istemesini doğal bulmuştu. Nihayet mantonun yakınındaydım ve kimse fark etmeden mantoya dokunabilmek için ellerimi arkama koymuştum. Ve sonunda cebe dokunmuştum ve gerçekten kumaşın altında dört köşe bükiilebilen bir şey hissettim ve hafifçe çatırdadı. -Bir kitap! Bir kitap! Ateş edilmiş gibi düşüncelerim titredi: Kitabı çal! Belki de bunu hücrende saklamayı başarabilirsin ve sonra okumak, okumak, okumak ve sonra yine okumak! Aklıma gelen düşünce içime işlemiş çok kuvvetli bir zehir gibi etkilemişti; aniden kulaklarım uğuldamaya ve kalbim atmaya başladı, ellerim buz gibi olmuştu ve artık itaat etmiyordu. İlk şuur kaybından sonra hafifçe ve kurnazca mantoya yaklaşmak için kendimi zorlayıp devamlı nöbetçiyi gözleyerek, arkada bağlanmış ellerimle cebin altından kitabı yukarı, daha yukarı bastırdım. Ve sonra bir tutuş, hafif dikkatli bir çekiş ve aniden pek geniş olmayan küçük kitap elimde. Artık yaptığım suçla titriyordum ama geri dönüşü yok. Ancak nereye kadar gidecekti? Arkamda pantolonun kemerinin altına ittim ve oradan da yavaş yavaş kalçalara doğru, bu şekilde yürürken pantolon dikişinin üzerinde asker gibi duran elimle onu tutabilecektim. İlk deneme geçerli olmuştu. Vestiyerden uzaklaştım, bir adım, iki adım, üç adım. Olmuştu. Kemeri sıkıca tutarsam yürürken kitabı tutmak mümkün olacaktı.</p>
<p class="calibre1">Sonra sıra soruşturmaya geldi. Bu sefer sorulara cevap verirken' sadece sözlerime konsantre olmam yeterli olmayacak, dikkat çekmeden kitabı da tutmak zorunda olmam daha çok gayret göstermemi gerektirecekti. Çok şükür soruşturma kısa sürmüş ve ben kitabı sağ selamet odama getirebilmiştim. Sizi bütün detaylarla yormak istemem, ama yolun yarısında bir sefer kitap pantolondan tehlikeli bir şekilde kayınca bir öksürük nöbetine tutulmuş gibi eğilip kemerin altından tekrar selametle yukarı çekmek zorunda kaldığımda, cehennemime odama geri dönmeme sadece bir saniye vardı ve nihayet yalnız kalmıştım, hayır bu sefer yalnız değildim!</p>
<p class="calibre1">Muhtemelen hemen kitaba sarıldığımı, inceletip okuduğumu tahmin ettiniz. Hiçbir şekilde böyle olmadı! Çaldığım kitabın benimle olmasının ilk hazzını keyfini suni bir şekilde geciktirerek çıkarmalıydım ve mükemmel şekilde sinirlerime heyecan veren arzum, hangi kitabı çalmış olduğumu hayal etmeyi bitirmek istiyordu. Bu kitap çok yakın bir zamanda basılmış olmalıydı özellikle, birçok, birçok, mektup içermeliydi, birçok ince yaprağı olmalıydı ki uzun süre okuyabileyim. Ve sonra zihnimi yoracak bir kitap olmalıydı, düz bir şey değil, kolay bir şey değil, aksine öğrenilen, ezberlenebilen bir şey, şiir olmalı en iyisi - Ne cüretkâr bir hayal - Goethe veya Homer. Ama artık benim hırsım, merakım daha fazla dayanamadı, kapıyı açtığında nöbetçinin beni yakalayamayacağı şekilde yatağa uzandım titreyerek kemerin altından kitabı çıkardım.</p>
<p class="calibre1">İlk bakışta büyük bir hayal kırıklığı ve hatta bir çeşit acı veren öfkeydi yaşadığım: böyle korkunç bir tehlikeyle ele geçirdiğim, kor gibi yanan beklentiyle kurtardığım kitap, yüz elli şampiyonanın toplandığı bir satranç repertuvarından başka bir şey değildi. Keşke hiç kilitlenmeseydim, kapanmasaydım da kitabı ilk öfkemde pencereden fırlatsaydım. Bu saçmalıkla ne yapmalıydım, nasıl başlayabilirdim? Liseli bir delikanlı iken diğerleri gibi ben de ara sıra sıkıntıdan satranç oynamayı denemiştim. Ama bu teorik şeyler bana ne verebilirdi ki? Satranç partnersiz oynanamazdı ve hele taşsız ve tahtasız mümkün değildi. Buna rağmen belki okuyacak bir şey bulurum ümidiyle gönülsüz sayfaları çevirdim, bir giriş bölümü bir açıklama bölümü var; tek tek şampiyonların oyunlarının çıplak kare oyun şemalarından ve onların altlarında a2 - a3 —Sfl - g3 ve benzeri bana önce anlaşılmaz gelen işaretlerin dışında başka hiçbir şey bulamamıştım. Her şey bana anahtarını bulamadığım cebir denklemi gibi gelmişti. Önce yavaş yavaş a, b, c, harflerinin uzun sıra için, l’den 8 e kadar rakamların çapraz sıra için, yerleştirilmiş olduğunu ve her bir taşın o anki durumu işaret ettiği bulmaca—</p>
<p class="calibre1">sim çözdüm; bu şekilde salt oyunun akışının grafiğini bir şekilde dile dökmüş oluyordum. Belki hücremde bir satranç tahtası oluşturabileceğimi ve sonra da bu oyunları tekrarlayabileceğimi düşündüğümde, sanki gökten gelen bir işaret tesadüfen bana çarşafımın kabaca kare desenleri olduğunu gösterdi bana.</p>
<p class="calibre1">Sonunda doğru bir şekilde katlayıp altmış dört alan bir araya getirmiştim. Önce kitabı yatağın altına sakladım ve ilk sayfayı yırtıp çıkardım. Sonra ekmeğimden arttırdığım küçük kırıntıları anlaşılacağı gibi tamamen komik bir şekilde satrancın figürlerini, kral, vezir ve diğerlerinin modeline uygun düzenlemeye başladım. Sonsuz bir çabadan sonra nihayet kareli çarşaftan satranç kitabında gösterildiği gibi bir satranç tahtası kurmayı başarmıştım. Tam bir oyunu tekrarlamayı deneyince önce ayırmak için tozla koyu renk verdirdiğim benim komik kırıntı figürlerim başarısız oldu. İlk günde sürekli kafam karışmış, beş defa, on defa, yirmi defa bir oyuna yeniden başlamak zorunda kalmıştım. Ama yeryüzünde benden hiçliğin kölesinden başka kimin o kadar çok kullanılmayan ve boş zamanı vardı ki? Kime bu kadar çok ölçüsüz hırs ve sabır bahşetmişti ki? Altı gün sonra oyunu hatasız bir şekilde sona kadar tamamlamıştım, sonraki sekizinci gün satranç kitabındaki pozisyonları somutlaştırmak için çarşafın üzerinde artık ekmek kırıntılarına ihtiyaç yoktu. Ve daha sonraki günler kareli çarşaf ta artık gereksizdi; otomatik olarak kitaptaki soyut işaretler al, a2, c7, c8 otomatik olarak alnımın arkasında beynimde görsel, plastik figürlere dönüşüyordu. Dönüşüm tamamen başarılmıştı: Satranç tahtasını figürleriyle beynimin içinde yansıtılmış ve eğitimli bir müzisyenin nota defterine bir bakışının bütün sesleri ve onların ahengini duymakta yeterli olduğu gibi uygun pozisyonların açık formülleri sayesinde bakınca anlaşılır hale gelmişti. Sonraki on dört gün zorlanmadan kitaptaki her oyunu ezberleyecek duruma gelmiştim.- ya da uzmanların dediği gibi: kör-taklidi yapacak; artık benim küstah hırsızlığımın bana nasıl ölçülemez bir</p>
<p class="calibre1">nimet bahşettiğini anlamaya başlamıştım. Çünkü aniden meşgul olacak bir şeyim vardı — siz isterseniz, anlamsız veya amaçsız olduğunu söyleyin, ama ben etrafımdaki hiçliği mahveden bir şeye, yüz elli turnedeki oyunla mekânın ve zamanın nefes aldırmayan monotonluğuna karşı harika bir silaha sahip olmuştum. Yeni meşguliyetin cazibesini ara vermeden korumam için, günlük olarak kısımlara ayırmıştım: İki oyun sabahları, iki oyun öğleden sonraları, akşamları da hızlı bir tekrar yapıyordum, bu şekilde jöle gibi şekilsiz uzayan günüm dolmuştu, artık yorulmadan meşgul olacağım bir işim vardı. Satranç oyunu muazzam şekilde faydalı olduğu için, zihinsel enerjinin sınırlı bir alana yönlendirilmesiyle sadece beynin yorulan düşünme gücünü rahatlatmakla kalmıyor, çevikliğini ve mücadele gücünü daha da keskinleştiriyordu. Yavaş yavaş ustalara ait oyunların önceki mekanik tekrarlarından farklı olarak, sanatkârane, zevk veren anlayışı da içimde büyümeye başlamıştı. İnceliğini, saldırı ve savunmadaki sinsiliği anlıyor, sonraki adımın, birleştirmenin ve yeniden kurmanın düşünme tekniklerini kavrıyor ve tek tek her satranç şampiyonunu, bir şairin birkaç Mısrasıyla anlaşıldığı gibi bireysel yönetimlerindeki hatasız kişisel tercihlerinin tanıyordum. Bu şekilde zamanımı doldurmak için başladığım satranç artık keyif veriyordu ve Alekhine, Lasker, Bogoljubow, Tartakower gibi büyük satranç oyun kurucularının tasarladıkları yalnızlığımın sevilen arkadaşları olmuştu. Sonsuz çeşitlilik her gün suskun hücreme can veriyor ve düzenli alıştırma yapmam direkt düşünce yeteneğimin sarsılan güvenini geri getiriyordu. Zihnimin tazelendiğini ve hatta düzenli düşünme disiplini ile garip bir şekilde yeniden parlatıldığını seziyordum. Net ve yoğunlaşmış bir şekilde düşünmem özellikle sorgulamada kendisini gösteriyordu; bilinçsizce satranç tahtasının üzerindeki çeldirici tehditlere ve gizli hamlelere karşı savunma yapmamla mükemmelleşmiştim; bu andan itibaren sorgulamalarda herhangi bir zayıflık göstermiyor hatta Gestapo insanlarının yavaş</p>
<p class="calibre1">yavaş beni kesin bir saygıyla izlemeye başladığını zannediyordum. Belki de diğerlerinin yıkılışlarını gördükleri için, içlerinden benim böyle sarsılmaz direncimdeki gücün kaynağını kendi kendilerine soruyorlardı.</p>
<p class="calibre1">Benim bu kitabın yüz elli oyununu günden güne sistematik olarak tekrarladığım mutlu zaman üç buçuk ay kadar devam etmişti. Sonra her oyunu yirmi veya otuz defa sonuna kadar oynamak, sürpriz olma ve tekrar oynama cazibesini kaybettiği ve önceki heyecan veren, aşka getiren gücü tükendiği için, tekrar hiçliğin önünde durmaya başlamış beklenmeyen bir şekilde çıkmaza girmiştim. Hangi duygu, her hamlesini uzun zamandır ezbere bildiğim oyunları üst üste tekrarlatma gücüne sahipti ki? Zorlukla ilk açılışı yapmış, akışı otomatik olarak dantel gibi işlemişim, sürpriz yok, heyecan yok, problem yoktu. Kendimi meşgul etmek için, artık zaruri olan zihnimi zorlamayı ve şaşırtma manevralarını oluşturmak için aslında başka oyunlarla başka bir kitaba ihtiyaç duyuyordum sanki. Bu tamamen imkânsız olunca, bu özel çılgın yoldan tek bir çıkış kalıyordu geride: Eski oyunların yerine yenilerini keşfetmeli, kendi kendimle daha doğrusu kendime karşı çok daha fazla oynamaya çalışmalıydım.</p>
<p class="calibre1">Yalnızca ne dereceye kadar oyun içindeki bu oyunun zihinsel süreci düşünüp taşınacağımı bilmiyordum. Ama artık en üstünkörü düşünce, tesadüflerden arınmış saf bir düşünce oyunu olarak Satrançta kendi kendine oynama isteğinin bir saçmalık olduğunu mantıklı bir şekilde açıklık getirmek için yeterli olmalıydı. Satrancın cazibesi aslında tek bir şeyden, stratejisini iki çeşit hafızada farklı, şekillerde gelişmesine, bu zihinsel savaşta siyahın, beyazın o andaki manevrasını bilmiyor olması ve beyazın tekrar siyahın gizli maksadını aşmak ve savuşturmak için çaba harcadığı sırada sürekli tahmin etmek durumunda olması ve engellemeyi araması esasından geliyordu. Siyah ve beyazı aynı kişi oynarsa, bir ve aynı beyin aynı zamanda bir şeyi bilmek ve ayrıca bilmemek durumunda kalıyor, oyun ortağı olarak beyazı hareket ettirip, bir</p>
<p class="calibre1">dakika önce siyah oyuncunun istediği ve komutun niyetini tamamen unutmuş olması gerekiyor gibi anlamsız bir durum ortaya çıkmış oluyordu. Böyle iki türlü düşünme aslında öz benliğin tam bir bölünmesini, mekanik bir aparatta olduğu gibi beynin fonksiyonlarının istenildiği gibi açılıp kapanabilmesini şart koşar; o halde satranç oyununda kendi kendine oynama isteği kendi gölgen üzerinde sıçramak gibi bir çelişki anlamına geliyordu.</p>
<p class="calibre1">Kendi kendime sahip olmak için, umutsuzluğum içinde bu imkânsızlıkla, bu saçmalıkla aylarca uğraşmıştım. Tam bir çılgınlığa, zihinsel bir çöküntüye düşmemek için bu saçmalıktan başka seçimim yoktu. Dehşet veren durumumdan dolayı bu bir siyah, bir beyaz olma bölünmesini en azından etrafımdaki korkunç hiçliğin beni ezmemesi için denemeye zorlanmıştım kendimi. Dr. B. tekrar şezlonguna yaslandı ve rahatsızlık veren bir anıyı kuvvetle bastırmak istercesine bir dakikalığına gözlerini kapattı. Hâkim olmayı beceremediği garip bir titreme başlamıştı gene ağzının sol tarafında. Sonra şezlongunda biraz yükseldi.</p>
<p class="calibre1">“Evet, - bu noktaya kadar size her şeyi oldukça anlaşılır bir şekilde anlattığımı umuyorum. Ama maalesef hiçbir şekilde daha sonra olanları size buna benzer açıklıkta izah edebileceğimden emin değilim. Çünkü bu yeni meşguliyet, beynin gücünü mutlak bir şekilde aynı zamanda kendi kendinin kontrolünü imkânsız kılacak şekilde toplamasını gerektiriyordu. Benim düşünceme göre kendi kendine satranç oynamayı istemenin saçmalığını size açıklamaya çalışıyorum; ancak bu saçmalık kendisi, satranç tahtası gerçekliğiyle belirli bir mesafe ve maddi bir dokunulmazlığa izin verdiği için, kendi önündeki gerçek bir satranç tahtasıyla ufacık ta olsa oynama şansına sahip olabilirdi. Hakikî bir satranç tahtasının önünde, gerçek taşlarla düşünme araları ayarlanabilir, sırf bedensel olarak da kâh masanın bu tarafında kâh diğer tarafında durulabilir ve bu şekilde hem siyah tarafındaki, hem de beyaz tarafındaki durum gözle takip edilebilirdi. Bu savaşları kendi kendime karşı veya beni kendimle hayâli bir</p>
<p class="calibre1">mekâna yansıtmaya mecbur olmak, beni zorluyordu. Bilincimde altmış dört alandaki her durumu net bir şekilde tutmak ve ayrıca sadece anlık şekillendirmeleri değil, her iki oyuncunun da sonraki yapabileceği hamleleri hesaplamak beni ikiye katlıyordu. Ve -ne kadar saçma geldiğini biliyorum-üç defa, hayır, altı, sekiz, on iki defa benim her hamlem için, siyah için, beyaz için devamlı dört ve beş hamleyi önceden hesaplamak hayal gücümü zorluyordu. Ben —affedersiniz, bu saçmalığı iyice düşünmeye zorlayacağım sizi-Hayalin soyut mekânındaki bu oyununda beyaz oyuncu olarak dört ya da beş hamleyi önceden hesaplamak, aynı şeyi siyah içinde yapmak, yani oyunun ilerlemesinde ortaya çıkacak durumların hepsini bir anlamda her iki beyinle, siyah ve beyaz beyinle önceden kombine etmek zorundaydım. Bu kendi kendine bölünme benim anlaşılması güç deneyimlerimin en tehlikelisi değildi henüz, oyunları kendi kendine düşünüp bulmaktan dolayı aniden ayaklarım yerden kesilmiş ve boşluğa düşmüştüm. Gelip geçen haftalarda alıştırmalarını yaptığım gibi usta oyunlarının bu sade tekrarı, sonuçta bir üretme performansından başka bir şey değil, verilen malzemenin kısa bir tekrarıydı. Bir şiir ezberlemekten veya kanun maddelerini hafızamda tutmaktan daha zor değildi; sınırlı, disipline edilmiş bir eylem ve bu konudaki mükemmel zihinsel manevi bir egzersizdi. Sabahları ve öğleden sonraları denediğim iki oyun, heyecan olmadan yerine getirdiğim belirli dersleri hazırlıyordu; benim için normal bir meşguliyet olmuştu, dahası da vardı oyunun akışında yanılır veya durumun arkasını getiremezsem, kitap her zaman orada duruyordu. Bu eylemin benim sarsılan sinirlerim için, böylesine iyileştiren ve daha ziyade sakinleştiren bir şey olması, başka bir oyunun tekrarını oynarken kendimi oyuna sokmamamdı. Siyahın ya da beyazın kazanması bana eşit mesafedeydi. Şampiyona için savaşan Alekhine veya Bogoljubow idi, ve tek seyirci olarak, her oyunun güzelliği ve akıbetini bilen olarak, benim kendi kişiliğim, anlayışım, ruhum olurdu ancak. O andan itibaren kendive Rok’tan başka bir şey düşünmüyor, bütün benliğimle kareli alana kendimi sürüyordum. Oyun sevinci oyun arzusu olmuştu, oyun arzusundan bir düşkünlüğe gelinmişti, yalnızca uyanık olduğum saatlerde değil yavaş yavaş uykuma da nüfuz eden ku-durmuşçasına bir öfkeye dönüşmüştü sonra da. Sadece satrancı, satranç hamlelerini, satranç problemlerini düşünüyordum; bazen ıslak bir alınla uyanıyor ve bilinçsizce uykuda da oyuna devam etmek zorunda kaldığımı anlıyordum. Rüyamda insanlar görürsem, filin, kalenin, atın önde ve geride hareket ettiği gibi hareket ediyorlardı. Sorgulama için çağırıldığımda kafamı toplayıp sorumluluklarımı düşünemiyordum. Son sorgulamada, sorgulayanların ara sıra bana garip garip baktıklarından oldukça kafası karışmış bir halde ifade vermek zorunda kaldığımın farkına varmıştım. Ama gerçekte bekliyordum, onların soru sordukları ve müzakere ettikleri sırada benim berbat açgözlülüğüm içinde hücreme oyunuma, benim çılgın oyunuma devam etmek için tekrar geri götürülmeyi bekliyordum, yeni bir oyun bir tane daha, bir tane daha... Her ara bana rahatsızlık veriyordu; nöbetçinin hapishane hücremi topladığı çeyrek saat, bana yemek getirdiği iki dakika, benim ateşli sabırsızlığıma ıstırap veriyordu; ara sıra akşamları yemeğin olduğu çanak el sürülmeden duruyor, oyun oynarken yemek yemeyi unutmuş oluyordum. Bedenimin hissettiği yegâne şey susuzluktu. Herhalde sürekli düşünmenin ve oynamanın ateşinden kaynaklanıyordu bu da. İki hamlede bir şişeyi devirmişim ve nöbetçiye daha fazlasını getirmesi için eziyet ediyordum, buna rağmen anında dilimin ağzımda gene kuruduğunu hissediyordum. Sonunda oyun sırasında heyecanım gene öylesine artmıştı ki —sabahtan akşama kadar başka hiçbir şey yapmıyordum — Böyle bir aşamada bir an an bile rahatça oturmayı başaramıyor kesintisiz yürüyordum. Oyunun düşündüğüm sırada ileri-geri, her zaman daha hızlı ve daha hızlı ileri —geri, ileri— geri ve daha ateşli, oyunda karara ne kadar çok yaklaşılırsa; kazanmak için, yenmek için, kendi ken-</p>
</body>
</html>
