<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<p class="calibre10" id="calibre_pb_0"><span class="calibre11">Stefan Zwetg</span></p>
<p class="calibre1">me karşı oynamaya çalıştığım için, bilinçsizce kendime meydan okumaya başlamıştım. Benim her iki yarımın birisi bendim, siyah benim, beyaz da benim, birbirlerine karşı yarışma aşkıyla tutuşuyorlar ve her biri kendi kısmımda hırslı, sabırsızlık içinde yenmeyi, kazanmayı istiyordu; siyah olarak ben, beyaz ben olarak yaptığım her hamleden sonra aşka geliyordum. Her ikimden birisi, diğeri hata yaparsa zafer kazanıyor, aynı zamanda kendi beceriksizliği içinde acı çekiyordu.</p>
<p class="calibre1">Her şey anlamsız görünüyordu gerçekte, böyle yapay bir şizofreni, normal şartlardaki normal bir insanının tehlikeli şekilde heyecanlanmasından kaynaklanan böyle bir bilinç bölünmesi olacağı düşünülemezdi.. Ama benim bütün normalliklerden zorla koparıldığımı unutmayınız, bir tutuklama, suçsuz yere hapsedilmiş, aylardan beri içine atıldığı yalnızlıkta şeytanca işkence edilen, uzun süredir biriken öfkesini bir şekilde boşaltmak isteyen bir insan. O anda ben, kendi kendime karşı bu saçma oyundan başka hiçbir şey sahip değildim, öfkem çalışıyor, intikam isteğim fanatik bir şekilde oyuna dâhil oluyordu. İçimde bir şey haklı çıkmak istese de sadece savaşabildiğim içimdeki bu diğer yanım oluyordu sadece. Bu şekilde oyun esnasında neredeyse manyakça bir heyecan yükseliyordu. Başlangıçta sakin ve bilinçli düşünüyor, yorulduğumda her iki oyun arasında dinlendirmek için ara veriyordum, ama tahrip olmuş sinirlerim yavaş yavaş benim daha fazla beklememe izin vermemeye başlamıştı. Zorlukla benim beyaz bir hamle yapmışsa, benim siyahta ateşli bir şekilde taşı öne sürüyordu; bir oyun zorlukla sona erince, o zaman da ben kendim yeni bir oyunu talep ediyordum, her seferinde satranç oynayan her iki benden biri diğerine yenildiği için rövanşı istiyordu. Bu delice özgürlük yüzünden, bu son aylar sırasında hücremde kendime karşı kaç tane oyun oynadığımı asla söyleyemeyeceğim. —Belki bin, belki binden de fazla— kendimi engelleyemediğim delice bir düşkünlüktü; sabahtan gece yarısına kadar fil ve piyon ve kale ve şah ve a ve b ve c ve Mat</p>
<p class="calibre1">dini yenmek için, hırs yavaş yavaş bir çeşit öfkeye dönüyordu. Her zaman içimdeki oyunculardan biri diğerine göre çok yavaş oynadığında, sabırsızlıktan titriyordum. Bu biri diğerini tahrik ediyordu; size belki böylesine komik görünür, "daha hızlı, daha hızlı!”, veya ’’ileri, ileri!’’, içimdeki benin birisi diğerine yeteri kadar süratle cevap vermeyince kendime küfretmeye başlıyordum. Bugün artık, durumumun tamamen zihinsel olarak aşırı uyarılma neticesinde ortaya çıkan,- tıbben adlandırılamadığı için başka bir isim bulamamıştım-Satranç Zehirlenmesi, diyebileceğim patolojik bir durum olduğu benim için çok açıktır. Bu tek düşünceliliğin uyuşukluğu yalnızca beyin de başlamamıştı, bütün vücudumda da taarruza geçmişti. Zayıflamaya başlamıştım, huzursuzca ve rahatsız bir şekilde uyuyor, uyanırken her seferinde kurşun gibi ağırlaşan göz kapaklarımı kaldırmak için özel bir çabaya ihtiyaç duyuyordum. Bazen bir bardağı tutup bir çabayla dudaklarıma götürürken ellerimin titrediği gibi kendimi zayıf hissediyordum, ama oyun zor da olsa başlayınca üzerime vahşi bir güç geliyor; sıkılmış yumruklarla ileri-geri koşturuyordum. Kırmızı bir sisin arasından arada sırada daha sıcak ve öfkeli ”Şah!” ya da "Mat!" kendi kendime bağırdığımı duyuyordum.</p>
<p class="calibre1">Bu dehşetli, bu anlatılamaz durumun kriz noktasına nasıl geldiğinden kendimin bile haberi yoktu. Bu konuda bildiğim her şey, bir sabah uyandığımda, her zamankinden farklı bir yetişkin olmaktı. Bedenim garip bir şekilde benden ayrılmıştı, gevşemiş ve rahatlayıp dinlenmiştim. Aylardan beri bilmediğim bir şekilde yoğun, güzel bir yorgunluk göz kapaklarımın üzerine yerleşmiş, öylece sıcak ve keyifle üzerlerinde duruyordu ki gözlerimi açmaya karar verememiştim. Dakikalarca uyanık yatıp bu ağır duygusuzluğa, bu arzuyla kendinden geçmiş bir halde yatışın tadına varmıştım. Bu arada arkamda bir ses duydum gibi geldi, kelimeleri söyleyen canlı bir insan sesi. Ve siz duyduğum büyük hazzı tahayyül edemezsiniz, çünkü aylardan beri,</p>
<p class="calibre1">bir yıldan beri haşin, keskin ve kötü hâkim sıralarından başka tek bir söz duymamıştım. "Hayal görüyorsun! dedim kendime. Hiçbir şekilde gözlerini açma! Bu rüyaya devam et! Yoksa kahrolası hücrede tekrar etrafındaki sandalye ve leğeni ve masayı ve asla değişmeyen desenleri ile duvar kâğıtlarını görürsün. Sen rüya görüyorsun, görmeye de devam et!<sup class="calibre12">M</sup></p>
<p class="calibre1">Ama merak üstün gelmişti. Yavaşça ve dikkatle göz kapaklarımı kaldırdım. Ve hayret: Kendimi oteldeki hücremden başka bir odada bulmuştum, rahat ve döşenmiş bir odada. Parmaklıkları olmayan pencereden taze hava içeri giriyordu ve benim sabit yangın boşluğu yerine ağaçlar, yeşil, rüzgârda salınan ağaçların görüntüsü vardı, beyaz ve parlak duvarlar, üzerimde beyaz ve yüksek tavan - hakikaten, yeni yabancı bir yatakta yatıyordum ve arkamda fısıldayan insan sesleriydi. Arkamdan yaklaşan bir adım duymadığım için, doğal olarak yoğun bir şok yaşamıştım. Bir kadın yumuşak adımlarıyla yaklaşıyordu, saçlarının üzerindeki beyaz başlıkla bir kadın, bir bakıcı, bir hemşire. Sevinç ürpertileri sarmıştı bütün bedenimi: Bir yıldan beri hiçbir kadın görmediğimden bu nurlu görünüme şaşkınlıkla bakakalmıştım. İçimde vahşice, kendinden geçmiş bir hürmetle bakmış olmalıydım. "Sakin ol! Sakin kalmalısın!" diye geçiriyordum içimden, yakınımda olan şey beni canlandırmıştı. Onun sesine kulak kabarttım-konuşan bir insan değil miydi? Gerçekten yeryüzünde beni sorgulamayan, bana işkence etmeyen bir insan var mıydı? Ve bunun üzerine -İnanılmaz bir mucize!- yumuşak, sıcak, tamamen şefkat dolu bir kadın sesiydi. Cehennemde geçen bu bir yıl içinde bir insanın iyi niyetli bir şekilde başkasıyla konuşması imkânsız gibi geldiği için, aç bir şekilde onun ağzına bakakalmıştım. Bana gülümsüyordu -evet, gülümsüyordu, hâlâ iyi niyetle giilümseyebilen insanlar varmış-, sonra parmaklarını uyarır gibi dudaklarına götürdü ve yavaşça gitti. Ama ben onun teklifine uyamadım. Mucizeyi seyretmeye doyamamıştım. Güçlükle arkasından bakmak için</p>
<p class="calibre1">yataktan doğrulup, bu insanın mucizevi iyi niyetli varlığının arkasından bakmaya çalıştım. Yatağın kenarına dayanmak istedim ama bunu beceremem iştim. Sağ elimin olduğu yerde, parmaklarım ve eklemlerim, yabancı bir şey hissetmiştim, kalın büyük beyaz bir tampon, anlaşılan geniş bir sargıydı. Elimdeki bu beyaz, kalın, yabancı şeye önce bir şey anlamadan merakla baktım, sonra nerede olduğumu anlamaya ve bana ne olduğunu düşünmeye başlamışım. Yaralanmış olmalıydım, ya da elimi yaralamıştım. Bir hastanedeydim.</p>
<p class="calibre1">Öğlen üzeri doktor gelmişti, yaşlı nazik bir bey. Ailemin adını biliyordu ve saygılı bir şekilde amcamın Kayzerin özel doktorlarından olduğunu belirtmesiyle hemen bana iyi davranacağı duygusuna kapılmıştım.</p>
<p class="calibre1">Sonraki süreçte çeşit çeşit sorular geldi, özellikle birisinin, matematikçi ya da kimyacı olup olmadığımı sorması beni çok şaşırtmıştı. Hayır demiştim tabii ki.</p>
<p class="calibre1">"Tuhaf", diye mırıldandı. "Ateşliyken devamlı garip bir şekilde-c3, c4— diye bağırdınız. Hiçbirimiz bir şey anlayamadık."</p>
<p class="calibre1">Bana ne olduğunu sordum, garip bir şekilde gülümsedi,</p>
<p class="calibre1">"Ciddi bir şey yok. Bir sinir krizi", dikkatli bir şekilde çevresine bakındıktan sonra yavaşça ekledi; "Sonuçta kolayca anlaşılıyor, 13 Mart’tan beri değil mi?"</p>
<p class="calibre1">"Bu metotta şaşılacak bir şey değil", diye mırıldandı. "İlk değilsiniz, merak etmeyiniz."</p>
<p class="calibre1">Beni sakinleştiren bu fısıltının tarzı ve yatıştıran bakışlardan onun beni koruyacağını anlamış, rahatlamıştım.</p>
<p class="calibre1">İki gün sonra iyi niyetli doktor bana oldukça açık sözlü bir şekilde ne olduğunu açıklamıştı. Nöbetçi hücremde yüksek sesle bağırdığımı duymuş ve önce onunla kavga ettiğim birisinin bana saldırmış olabileceğini sanmıştı. Ama kapıda göründüğünde üzerine atlamış ve vahşi bir şekilde, "Çeksene, alçak, korkak!" gibi benzer şeyler söyleyerek ona bağırmış, kemerinden yakalayıp yardım çağırmak zorunda kalacağı şekilde ona saldırmıştım. Tamamen kudurmuş bir halde muayene için sürüklenircesine doktora götürülürken, aniden fırlayıp koridordaki pencereden atlamıştım, cam parçalanmış ve elim kesilmişti. - Burada derin bir yara olduğu söylenmişti. Hastanedeki ilk gece bir çeşit beyin fırtınası ile geçmişti, ama doktor şu anda duyu merkezimi oldukça açık bulmuştu. "Şüphesiz, diye ekledi yavaşça, bunu hükümete bildirmeyeceğim, yoksa sonunda tekrar oraya dönersiniz. Bana güveniniz, sizin için en iyisini yapacağım." Bu yardımsever doktorun, bana ıstırap çektirenlere benim hakkımda nasıl bir bilgi verdiği benim bilgim dışında kalmıştı. Ama ulaşmak istediğini de elde etmişti: Benim serbest kalışım; aklî dengesi yerinde değil diye gösterilmemle veya bu arada Hitler’in Bohemya'yı işgal etmesiyle Avusturya’nın düşmesi gerçekleştirildiğinden Gestapo için önemim kalmadığından olabilirdi. Bu şekilde ülkemizi terk etmem için on dört gün izin verilen belgeyi imzalamam gerekti ve bu on dört günde de, eski dünya vatandaşlarının seyahat etmeleri için gerekli olan binlerce formalite gerçekleşmişti. -Askeri evraklar, polisten alınan evraklar, vergiler, pasaport, vize, sağlık raporu-, geçmişin müzakeresini yapmak için vaktim yoktu, görüldüğü gibi. Anlaşılan o ki, ruhumuza eziyet veren ve tehlikeli olabilen şeyleri kendi kendine uzaklaştıran, gizemli yönlendirici güçler beynimize etki ediyordu, çünkü ne zaman geriye dönüp hücredeki günlerimi düşünmek istesem, tabiri caizse zihnimdeki ışık sönüyordu; aslında haftalar haftalar sonra, burada gemide, bana neler olduğunu düşünme cesaretini yeni bulmuştum.</p>
<p class="calibre1">Ve bu şekilde arkadaşlarınız karşısında neden öyle uygunsuz ve anlaşılmaz davrandığımı anlayabilirsiniz. Arkadaşlarınızı satranç tahtasının önünde otururken gördüğümde tesadüfen sigara içilen salonda rahat rahat geziniyordum; farkında olmadan hayret ve dehşet içinde ayaklarımın çakılıp kaldığını hissetmiştim. Çünkü satranç oynanabildiğini tamamen unutmuştum, gerçek</p>
<p class="calibre1">bir satranç tahtasıyla ve gerçek figürlerle, bu oyunda tamamen yabancı iki insanın etiyle kemiğiyle karşılıklı oturabildiğini tamamen unutmuştum. Allah seni inandırsın bu oyuncuların orada ne yaptığını hatırlamam için birkaç dakika yetmişti, temelde aylarca çaresizlikle kendi kendime oynadığım oyunla aynıydı. Benim öfke dolu egzersizlerim esnasında bana yardım eden şifreler, sadece bu kemikleşmiş şekillerin sembolleriyle yer değiştirmişlerdi. Bu figürlerin tahtadaki hareketleri aynı benim düşünme alanımdaki hayali yansımalarıyla aynıydı, belki de kâğıt üzerinde karışık metotlarla yeni bir gezegeni hesaplayan ve sonra onu gerçekten gökyüzünde beyaz parlak ve maddesel bir yıldız olarak gören bir astronota benzemeyi arzu etmiştim. Manyetik bir alana kapılmışım gibi satranç tahtasına takılıp kalmış ve oradaki oyun akışını - At, kale, şah, vezir ve piyonları tahtadan yapılmış, gerçek figürler olarak görmüştüm. Oyunun gidişatına göz atmak için, otomatikman taşların hareket ettiği benim soyut sayı dünyama geri dönmek zorunda kalmış, iki oyuncu arasındaki böyle gerçek bir oyunu izlemek için yavaş yavaş bir merak sarmıştı beni. Ve bana bütün nezaketi unutturarak oyununuza karışma utancı yaşatmıştı. Arkadaşınızın hatalı hamlesi kalbime bir hançer gibi saplanınca, taşı geri çekmem, parmaklıklardan eğilen bir çocuğu yakalar gibi, düşünmeden yapılan atak bir kavrayış, tamamen içgüdüsel bir davranıştı. Daha sonra telaşımdan ileri gelen bu kaba yakışıksız davranışın farkına varmıştım.”</p>
<p class="calibre1">Dr. B’ye hepimizin onunla tanışmamıza vesile olan bu tesadüfe minnettar kaldığımızı ve çok sevindiğimize inandırmak için acele ettim ve benim için onun bana güvenmesi hepsinden önemliydi, onu yarın doğaçlama bir turnuvada görmenin iki misli enteresan olabileceğini söyleyince, Dr. B. huzursuzca bir hareket yaparak:</p>
<p class="calibre1">“Hayır, gerçekten çok şey beklemeyiniz. Benim için bir denemeden başka bir şey olamaz. -Bir deneme-, -normal bir satranç oyununda oynama becerisine sahip miyim değil miyim?</p>
<p class="calibre1">Gerçek bir satranç tahtasında hakiki taşlarla ve canlı bir oyuncunun karşısında bunu denemeliyim.- çünkü aslında kurala uygun yüzlerce binlerce kez oynadığım bu oyunlar gerçekten satranç oyunları mıydı yoksa hayalimde hamleler yaptığım ateşli bir satranç oyunu muydu bundan emin değilim. Ümit ederim siz bana ciddi olarak bir talepte bulunmaya kalkışmayacaksınız, bir satranç şampiyonunun, dünya birincisinin karşısına çıkmayı uygun görmem. Beni ilgilendiren ve meraktan öldüğüm şey, hücrede o zamanlar yaşanan olayın satranç oyunu mu yoksa bir çılgınlık hali mi olduğu, o zamanlar tehlikeli kayalıkların ötesinde mi yoksa hemen önünde mi bulunduğumu anlamaktır — sadece bu, yalnızca buydu.”</p>
<p class="calibre1">O anda geminin kıç tarafından akşam yemeği için gong çalmıştı. Burada özetlediğim olayı Dr. B. bana tafsilatlı bir şekilde anlatmıştı. - nerdeyse iki saat lakırdıya dalmıştık. Ona içten teşekkür ederek vedalaştım. Ama henüz güverteye çıkmamıştım ki, o peşimden geldi ve alayla ve hatta sinirli bir şekilde ekledi: “Sadece bir oyun! Baylara hemen iletmek ister misiniz, böylece artık kaba biri gibi görünmem: Yalnızca tek bir oyun... Eski bir hesabın altında bitirme çizgisi gibi olmamalı - son bir tamamlama ve bir başlangıç değil... Bir ikinci defa beni korkunç düşüncelere atan bu ateşli oyunun tutkusuna kapılmak istemiyorum... ve bu arada... bu arada o zamanlar doktor beni uyarmıştı...etraflı şekilde uyarmıştı. Manik depresyon geçiren herkes, her zaman için tehlikelidir ve biriyle oynamaya -dayanamazsam-satranç zehirlenmesi geçiren birisinin satranç tahtasından uzak olması daha iyidir. Yani anlıyorsunuz - sadece kendim için bir deneme oyunu, daha fazlası değil.”</p>
<p class="calibre1">Ertesi gün karalaştırılmış olan saatte, üçte, sigara içilen salonda toplandık. Halkamız iki Kraliyet sanatseveriyle daha da artmış, gemi bordasındaki hizmetinden iznini rica eden iki gemi subayı turnuvayı görebilmek için gelmişti. Czentovic de önceki günkü gibi bekletmeden geldi ve zorunlu renk seçimin—</p>
<p class="calibre1">den sonra ünlü Dünya Şampiyonuna karşı bu gizemli adamın düşündüren oyunu başlamış oldu. Onların bizim gibi bir şeyden haberi olmayan seyirciler için oynamalarına ve müzikseverlerin Beethoven’in piyanoda doğaçlama müzik yapmasından yoksun kalmaları gibi satranç sanatının eskilerinin bu oyunu kaçırmalarına üzülüyordum. Gerçi ertesi gün öğleden sonra oyunu zihinden ortak tekrar oynamayı denemiştik, ama boşunaydı; muhtemelen hepimiz oyun esnasında oyunun gidişine dikkat etmek yerine dikkatimizi her iki oyuncuya yoğunlaştırmıştık. Çünkü her iki oyuncunun görünüşündeki zihinsel zıtlık oyunun akışında daha çok maddi olarak elle tutulur gibiydi. Czentovic, bütün oyun esnasında pişkince, bir kaya gibi hareketsiz kalmış, gözleri sert ve sabit bir şekilde satranç tahtasına eğilmişti. Derin derin düşünmek onun için bütün organlarının aşırı konsantrasyonu için gerekli fiziksel zorlama gibiydi. Dr. B. buna karşı oldukça gevşek ve rahat davranıyordu. Kelimenin en güzel anlamıyla ifade etmek gerekirse, gerçek bir acemi olarak oyunun keyfini çıkarıyor, hamlesinden memnun kalınca bedeni tamamen gevşiyor, ilk arada bizimle açıklama yaparak gevezelik ediyor, hafif eliyle bir sigara yakıp, sıra ona geldiğinde tahtaya doğrudan bir dakika bakıyordu. Her seferinde de rakibinin hamlesini önceden bekliyormuş gibi bir ifadeye bürünüyordu.</p>
<p class="calibre1">Zorunlu açılış hamleleri çabucak geçmişti. Henüz yedinci veya sekizinci hamledeyken belirli bir plan gelişiyor gibi görünüyordu. Czentovic düşünme arasını uzattığından oyunu almak için asıl savaşına yeni başladığını hissediyorduk. Ama gerçeğin hakkını vermek gerekirse, durumun yavaş yavaş gelişmesi, her gerçek turnuva oyunlarında olduğu gibi biz acemiler için oldukça büyük bir hayal kırıklığı anlamına geliyordu. Çünkü taşlar ne kadar çok özel bir süsle birbirinin içine geçtiyse, bizim için gerçek durum o kadar kapalı kutu oluyordu. Ne bir rakibin diğeri için, ne de diğerinin öteki için maksadını anlayabiliyor ne de gerçekte her ikisinden hangisinin avantajlı olduğunu algıla—</p>
<p class="calibre1">yabiliyorduk. Sadece tek tek taşların düşman cephesini yarmak için bir manivela gibi yerinden oynadığını fark ediyorduk, ama biz - bu düşünen oyunculardaki her hareketi her zaman birkaç hamle önceden kombine edilmiş olmasından - bu gidiş gelişteki stratejik amacı kavramayı başaramıyorduk. Bunun için yavaş yavaş esasında Czentovic in sonsuz düşünme aralarının suçlu olduğu, arkadaşımızı da görünür şekilde yanıltmaya başlayan felç eden bir yorgunluk gelmişti. Huzursuzca, onun oyunu daha uzun süre sürüncemede bıraktığını ve koltuğunda tedirgin tedirgin kıpırdanmaya başladığını, kâh sinirden arka arkaya sigara yakışını, kâh bir şey not etmek için kalemi yakalayışını izliyordum. Sonra bardak bardak arka arkaya devirdiği maden suyu ısmarlıyordu; Czentovic den yüz misli daha hızlı kombinasyon yaptığı çok açıktı. Her seferinde bu sonsuz düşünmeden sonra ağır bir hareketle taşı ileri geri hareket ettirmeye karar verildiğinde, arkadaşımız uzun süredir beklediği bir şeyle karşılaşmış biri gibi, sert bir şekilde yanıt vermeye hazır gülümsüyordu. Rakibinin yapabileceği bütün olası hamleleri kafasında şimşek gibi çalışan zekâsıyla önceden hesaplamak zorundaydı. Czentovic’in karar verme süresi uzadıkça sabırsızlığı o kadar çok büyüyordu. Bekleme esnasında öfkeli ve neredeyse düşmanca bir hamle dudaklarını bastırmasına karşı Czentovic kendini asla zorlamadan; bildiğinden şaşmaz bir şekilde sessizce düşünüp, daha çok ara veriyor, taşların alanını daha çok açıyordu. Kırk ikinci hamlede, bir buçuk saati geçmişti hepimiz yorulmuş kayıtsızca hâlâ oyun masasının etrafında oturuyorduk. Gemi subaylarından birisi çoktan uzaklaşmıştı, diğeri okumak için eline bir kitap almış, her değişim anında bakışlarını kaldırıp bakıyordu. Ama aniden Czentovic bir hamlesiyle beklenmeyen bir şey olmuştu Dr. B, Czentovicin öne sürmek için atını aldığını gördüğünde, atlamaya hazır bir kedi gibi büzüldü ve bütün vücudu titremeye başladı. Czentovic zorlukla atın hamlesini yaptığında, O sert bir şekilde veziri öne sürmüş ve zafer kazanmışçasına yüksek sesle</p>
</body>
</html>
