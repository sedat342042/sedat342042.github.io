<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<p class="calibre10" id="calibre_pb_0"><span class="calibre11">Stefan Zwetg</span></p>
<p class="calibre1">Birdenbire ürkerek yerimden fırlamıştım... Kapı mı çalındı gibi gelmişti?... Nefesimi tuttum... bir dakika, iki dakikalık hiç kıpırdamadan durulan bir sakinlik... Ve sonra tekrar yavaş, fare kemiriyor gibi, hafif ama ateşli bir tıkırtı... fırlayıp kalktım, hâlâ sendeleyerek gidip kapıyı hızla açtım - dışarıda oğlan çocuğu duruyordu, onun oğlanı, ağzına bir zamanlar yumruk atıp parçaladığım çocuk... Kahverengi yüzü kül rengindeydi, şaşkın bakışları görevinden memnun olmadığını söylüyordu... Hemen bir yılgınlık hissettim... “Ne... Ne oldu ki?”, ancak kekeleyebil-miştim.”-Come quickly-Çabuk gel.”, dedi oğlan... başka bir şey yok... Hemen telaşla merdivenlerden aşağı koştum, oğlan beni takip etti... Bir Sado, küçük bir araba, hazır bekliyordu, bindik... “Ne oluyor?”, diye sordum ona... titreyerek bana baktı ve dudaklarını büzüp sustu... Bir kere daha sordum - O gene sustu, sustu... Tekrar yüzüne bir yumruk atmayı çok istemiştim, ama... Onun kadına köpek gibi sadık olması beni etkilemişti... Bu şekilde daha fazla sormadım... Küçük araba insanların kaçarak dağıldığı kalabalığın arasında telaşlı bir şekilde hızla gitti, kumsaldaki Avrupa Mahallesinden, aşağı mahalleye ve devam, devam edip Çin Mahallesinin bağrışan kalabalığına daldı. Nihayet çok uzaklardaki dar bir sokağa geldik... alçak bir evin önünde durduk... Kirli bir evdi ve içine çökmüş gibiydi, önde ispermeçet mumuyla aydınlanan küçük bir dükkan vardı... Afyon içilen evleri veya genelevi saklayan şu barakalardan herhangi biri, bir hırsız yuvası ya da yataklık yapılan bir bodrum... Acele ile kapıyı çaldı oğlan... Kapı aralığının arkasından bir ses fısıldadı, sordu ve sordu... Daha fazla dayanamayıp, arabadan fırladım, aralık kapıyı iterek açtım... Yaşlı bir Çinli bayan küçük bir çığlıkla içeri kaçtı... arkamda oğlan çocuğu geliyordu, beni koridordan geçirip başka bir kapıyı mandalını kaldırarak açtı... başka bir kapıyla Brandy ve kan pıhtılarının kokusu sinmiş, karanlık bir odaya geldik... İçerde bir şey inledi... Oraya doğru el yordamıyla yürüdüm...</p>
<p class="calibre1">Ses yine kesildi Ve sonra bir konuşmadan daha ziyade hıçkırık gibi bir ses geldi..</p>
<p class="calibre1">"Ben... ben ağır ağır oraya doğru gittim... ve orada... kirli bir minderde yatıyordu... ağrıdan kıvranarak... inleyen bir parça insan... orada yatıyordu...</p>
<p class="calibre1">Yüzünü karanlıkta göremiyordum... Gözlerim daha karanlığa alışmamıştı... öylece ağır ağır yürüdüm... eli... sıcak... yakacak kadar sıcak... ateş... yüksek ateş... Ve ürperdim... Her şeyi hemen anladım... Benim yüzümden buraya kaçmıştı... yalnızca buraya daha çok sessiz kalınacağını umduğu için gelmiş ama pis bir Çinli tarafından sakat bırakılmıştı... Çılgın biri olduğum için, onun gururuna özen göstermediğim için, ona hemen yardım etmediğim için, ölümden benden daha az korktuğu için, bana güven-mektense şeytani bir cadı tarafından öldürülmeyi tercih etmişti.</p>
<p class="calibre1">Bağırarak ışık istedim. Oğlan çocuğu atladı: İğrenç Çinli titreyen elleriyle is çıkaran bir petrol lambası getirdi... Sarı namussuzun gırtlağına atlamamak için kendimi tutmuştum... Lambayı masanın üzerine kodular... Sarı rengiyle ışık huzmesi azap çeken bedenin üzerini aydınlattı... Ve birdenbire... birdenbire her şey benden uzaklaştı, bütün aptallıklar, bütün öfkeler, biriken tutkunun bütün bu kirli dışkısı... Daha çok doktor, daha-çok yardımcı, daha çok algılayan, daha çok bilen insan... Kendimi unutmuştum... Gerçek duygularla dehşete karşı savaşıyordum... Rüyalarımda arzu ettiğim çıplak bedeni, daha çok... nasıl söylesem... artık bir nesne, bir organizmadan daha çok ölüme karşı savaşan, ölümcül bir işkenceyle kıvranan bir hayat olarak algılıyordum. ... Onun kanını, sıcak kanını, ellerime akan sıcak kanını, arzuyla, dehşetle hissetmiyordum... Sadece bir doktordum... Yalnızca acıları görüyordum... Ve görüyordum...</p>
<p class="calibre1">Eğer bir mucize olmazsa, her şeyin biteceğini anında görmüştüm... O yaralıydı ve beceriksiz eller yüzünden canice kan kaybından ölmek üzereydi... Ve ben kanı durdurmak için bu</p>
<p class="calibre1">kokan inde temiz suya bile sahip değildim... Dokunduğum her şey, çok kirliydi...</p>
<p class="calibre1">“Hemen hastaneye gitmeliyiz”, dedim. Ama azap içindeki beden sarsılarak fırladı ve gitmek istemediğini haykırdı. “Hayır, hayır... ölmeyi tercih ederim., hiç kimse öğrenmemek... hiç kimse öğrenmemek... eve... eve...”</p>
<p class="calibre1">Anlamıştım... sadece daha fazla gizem ve namusu için savaşıyordu ... yaşam için değil... Ve -itaat etmiştim... Oğlan bir sedye getirdi... bir ceset gibi solgun ve ateşli bedeni sedyeye yatırdık... Geceden istifade edip eve götürdük... Soru soran, ürken hizmetçileri geri püskürterek... hırsızları taşıyor gibi odasına taşıdık ve kapıları kapattık... Ve sonra savaş başladı, ölüme karşı uzun bir savaş... ”</p>
<p class="calibre1">Aniden bir el kolumu korku ve sancıdan çığlık atacağım kadar sıktı. Karanlıkta aniden bir yüz biçimsiz bir şekilde, püskürtmek için dişlerini göstermek ister gibi, beyaz dişlerinin görebileceğim kadar yakınlaşmıştı, ay ışığının renksiz yansımasında iki kedigözü gibi parlayan gözlük camlarını görmüştüm. Artık oğlan çocuğu konuşmuyor... - âdeta feryat eden bir öfkeyle sarsılmış bağırıyordu:</p>
<p class="calibre1">“Biliyor musunuz ki, siz şezlongda kaygısızca oturan yabancı bir insansınız. Dünyayı geziyorsunuz, bilir misiniz, bir insan ölürse, nasıl olur? Yanımda olsaydınız, gövde nasıl bükülür, mavi tırnaklar boşluğa nasıl sıkı sıkıya yapışır, gırtlak nasıl hırıldar, her uzuv kendini nasıl savunur, her parmak dehşete karşı nasıl dayatır ve göz söylenecek hiçbir söz olmayan bir dehşetle nasıl ansızın açılır görseniz. Böyle bir şeyi hiç yaşadınız mı? Siz dünyayı yönetenler, bir görevden daha çok yardımdan bahsetmiyor musunuz? Doktor olarak bunu bir çok defa gördüm, klinik vakalar olarak... Gerçek olarak gördüm... güya üniversite eğitimi aldım - ama onu sadece bir kere yaşadım, onunla birlikte yaşadım, o gece onunla birlikte öldüm... Oturup bir şey öğrenmek, bir şey bulmak, akan, akan, akan kana karşı, gözlerimin önünde</p>
<p class="calibre1">onu yakan ateşe karşı, giderek daha yaklaşan, yataktan uzaklaştırmadığım ölüme karşı, bir şey bulmak için, kafa patlattığım o korkunç gecede. Doktor olmak ne demektir anlıyor musunuz? Bütün hastalıklara karşı her şeyi bilmek - yardım etmeyi görev bilmek, sizin bilgece söylediğiniz gibi — ve ancak ölen birinin yanında acizliğinizi ve de güçsüzlüğünüzü bilerek oturmak... Sadece bu bir... Vücudundaki her damar çatlayıncaya kadar uğraşmak istenilse de, yardım edilemeyeceğini bilerek, dehşet içinde oturmak... Sevilen bir vücudun acı vererek kanayışını, ağrıdan çektiği azabı, tir tir titreyen bir nabzın bir anda yok oluşunu hissetmek... Doktor olmak ve hiçbir şey yapamamak, hiçbir şey, hiçbir şey, hiçbir şey... Sadece orada oturup kilisedeki yaşlı kadın gibi herhangi bir dua gevelemek ve sonra yumrukları, olmadığı bilinen acımasız Tanrıya karşı sıkmak... Anlıyor musun? Bunu anlıyor musun? ...Ben... ben sadece bir şeyi anlamıyorum, nasıl... böyle anlarda onunla birlikte nasıl ölünmez....ertesi sabah uykudan nasıl kalkılır, dişler fırçalanır ve nasıl kravat bağlanır ... Hissettiklerimle nasıl yaşanabilir? Ruhumun tüm gücüyle tutmak istediğim, onun için dövüşüp mücadele ettiğim, bu nefes bu ilk insan... Nasıl da elimden kayıp gitmişti... Hızla kayıp gitmişti, dakika dakika ve bu, bu, bir insanı sıkıca tutmak için yanan beynimde hiçbir şey bulamamıştım.</p>
<p class="calibre1">Ve bu yüzden, çektiğim azabı şeytani bir şekilde ikiye katlamak için, bunun için bu... Onun yatağının yanında oturduğum sırada — ağrılarını azaltmak için morfin verdim, sıcak yanaklarıyla, sıcak ve renksiz yatarken ona bakıyordum... O şekilde oturduğum sırada, arkamdan sürekli iki gözün gerginliğin dehşet saçan ifadesiyle bakışlarını üzerime yönelttiğinin de farkındaydım... Oğlan yerde çömelmiş oturuyor ve yavaşça bir dua mırıldanıyordu... Bakışlarımın onunkiyle buluştuğu anı öyle kolayca... hayır, açıklayamam... Yalvaran bir şeyler akıyordu... Yaltaklanan bakışları minnet doluydu ve bana onu kurtarmak için yemin etmemi isterken aynı zamanda dua eder gibi</p>
<p class="calibre1">ellerini kaldırmıştı... anlıyor musunuz: Bana, bana Tanrıya kaldırır gibi bana ellerini kaldırmıştı... bana... her şeyin bittiğini... burada yerde gezinen bir karınca gibi gereksiz olduğumu bilen güçsüz zayıf kimseye... Ahh, bu bakışlar, sanatımdan beklenen bu hayvanca umut, bu körü körüne beklenti... bana öylesine acı veriyor ki yüzüne bağırmak ve tekmelemek istiyorum... Ancak, her ikimizin ona olan sevgimizde, sırrımızda birleştiğimizi de seziyordum... Fırsat kollayan bir hayvan, duygusuz bir yumak gibi o, hemen arkamda kümelenmiş oturuyordu... bir şey istediğimde, sessiz çıplak tabanıyla fırlayarak kalkıp yardım etme isteği ve kurtuluş olur beklentisiyle, titreyerek uzatıyordu ... Yardım olsun diye damarlarını keseceğini biliyordum... Bu kadının insanın üzerinde bunu yaptıracak gücü vardı... Ya ben... Bir damla kanı bile kurtaracak gücüm kalmamıştı... Bu gecede... bu korku veren, yaşam ve ölüm arasındaki bitmeyen bu gecede!</p>
<p class="calibre1">Sabaha karşı bir kere daha uyandı, artık fazla azameti kalmayan ve soğuk olan gözlerini açtı... içindeki nemli bir ateşle ışıl ışıl parlayan bakışlarla, âdeta garip bir şekilde odayı taradı... Sonra yüzümü hatırlamak ister gibi düşünceli bana baktı... ve bir an... hatırladığını gördüm... çünkü herhangi bir korku, bir karşı koyma... bir şey... düşmanca, dehşetli bir ifadeyle yüzü gerilmişti ve kaçmak istediğini göstermek için kollarını açmıştı... uzaklaşmak, uzaklaşmak, benden uzaklaşmak... geçmişteki o anı düşündüğünü görmüştüm... Ama sonra aklı başına geldi... daha yavaş nefes alarak bana daha sakin bakmaya başladı... konuşmak, bir şey söylemek istediğini seziyordum... Elleri tekrar gerilmeye başlamıştı... kaldırmak istiyordu ama çok güçsüzdü... Üzerine eğilip sakinleştirdim onu... o an uzun süre kederli bakışlarla bana baktı... dudakları hafifçe hareket etti... ve söylediği son söz dudaklarından döküldü, “Kimse öğrenmeyecek değil mi?...Hiç kimse?”</p>
<p class="calibre1">Bütün ikna yeteneğimle “-Hiç kimse”, dedim, “Size söz veriyorum.”</p>
<p class="calibre1">Ama gözleri hâlâ huzursuzdu... Ateşli dudaklarıyla anlamsızca bir şekilde düşünceleri ifade etmeye çalışıyordu.</p>
<p class="calibre1">“Bana yemin ediniz... Hiç kimse öğrenmeyecek.”</p>
<p class="calibre1">Yemin eder gibi elimi kaldırdım. Bana bir... anlatılamayacak bir ifade ile baktı... yumuşamıştı, sıcak ve minnettardı... evet, gerçekten minnettar. Bir şeyler daha söylemek istedi, ama çok zorlandı, çabalamaktan bitkin düşmüş kapalı gözlerle upuzun yatıyordu. Sonra tüyler ürperten şeyler başladı... tüyler ürperten... Çok zor geçen bir saat süresince savaşmaya devam etti: Sabaha kadar her şey bitmişti... ”</p>
<p class="calibre1">Arkadaş uzun süre suskun kaldı. Daha önce orta güvertedeki çanın sessizlikte çaldığını fark etmemiştim, bir, iki, üç sert vuruş. - Saat 3.00. Ay ışığı soluklaşmıştı, ama başka sarı ışıklar havada hâlâ belli belirsiz titreşiyor, rüzgâr ara sıra bir meltem gibi esiyordu. Bir yarım, bir saat daha derken, sabah olmuş, berrak ışıkta bu grilik dinmişti. Yüzündeki çizgileri, gölgeler çok yoğun olmadığı ve bizim tarafımızdaki gölge çok yoğun ve koyu olmadığı için artık daha net görüyordum.- Başlığını çıkarmıştı ve çıplak kafatasının altında kederli yüzü hâlâ korku doluydu. Ancak parlayan gözlük camlarıyla tekrar bana dönmüştü, gerildi ve alaycı, keskin bir tonla;</p>
<p class="calibre1">“Onun hakkında anlatacaklarım sona erdi - ama benimkiler henüz bitmedi, dedi. Cesetle yalnızdım - yabancı bir evde yalnızdım, sırlara hoşgörüyle bakmayan bir şehirde yalnız, ben... ben sırrı gizlemeliydim... Evet, bunu bütün teferruatıyla iyice düşününüz; Koloninin en iyi topluluğundan, önceki akşam hükümetin balosunda dans edecek kadar sağlıklı bir kadın, birdenbire ölüm döşeğinde.... Bir hizmetçinin çağırdığı sözüm ona yabancı bir doktor yanında... evdeki kimse onun ne zaman ve</p>
<p class="calibre1">nereden geldiğini bilmiyor......gece bir sedye içeri taşmıyor ve</p>
<p class="calibre1">sonra kapılar kapanıyor... ve sabah o ölüyor... hemen hizmetçiler çağırılıyor ve aniden evden gelen çığlıklar... Bir anda komşular bunu öğreniyor, bütün şehir öğreniyor... Ve orada olan biten her</p>
<p class="calibre1">şeyi anlatacak olan yalnızca....ben, yabancı insan, bir kenar mahalle hastanesinden doktor... Çok memnuniyet verici bir durum değil mi?...</p>
<p class="calibre1">Beni neyin beklediğini biliyordum. Çok şükür ki oğlan yanımdaydı, gözlerdeki her imayı okuyabilen mükemmel delikanlı — burada bir savaşın bitirilmek zorunda olunduğunu bu sarı sıkıcı hayvan da anlamıştı. Ona; “Bayan kimsenin olanları öğrenmesini istemiyor”, dediğimde bana ıslak köpek gibi yalvaran ve kararlı bakışlarla bakmış ve sadece: “Evet, Sör”, demişti. Sonra da yerdeki kan izlerini yıkayıp etrafı en güzel şekilde düzenlemişti - ve özellikle onun kararlılığı benim kendimi toplamama yardım etmişti.</p>
<p class="calibre1">Hayatımda hiç böylesine yoğun enerjiye sahip olmadığımı, bundan sonra da olmayacağımı biliyorum. Her şey kaybedildiğinde elinde son kalan için umutsuzca mücadele ediliyor — Bana en son olarak sırrı miras bırakmıştı. İnsanları tamamen sükûnetle karşılıyor, hepsine aynı uydurma hikâyeyi, doktor getirmek için gönderilen oğlan çocuğunun yolda tesadüfen bana rastladığını anlatıyorum. Ama çok rahat bir şekilde sakince konuştuğum esnada, sürekli onu, sırrıyla birlikte tabuta koymadan önce, kesin ölüm raporunun gelmesini bekliyordum. Unutmayınız günlerden Perşembe ve Cumartesi günü eşi gelecekti...</p>
<p class="calibre1">Nihayet saat 9.00 da hükümet doktorunun onay verdiğini duydum. Onu çağırtmıştım - benim amirim ve aynı zamanda rakibimdi, bayanın zamanında ondan aşağılayarak bahsettiği ve benim yer değiştirme talebimi öğrenmiş olduğu açıkça görülen doktordu. Onun ilk bakışında bana düşman olduğunu anlamıştım. Ama bu bana güç vermişti.</p>
<p class="calibre1">On odada bana: “Bayan ne zaman-adını söyledi-ölmüştü?”, diye sordu.</p>
<p class="calibre1">“Sabah altıda.”</p>
<p class="calibre1">“Size haber ne zaman geldi?”</p>
<p class="calibre1">“Akşam on birde/*</p>
<p class="calibre1">“Onun doktoru olduğumu biliyor muydunuz?”</p>
<p class="calibre1">“Evet, ama aceleden böyle oldu... ve sonra... Merhume özellikle beni talep etmiş, başka bir doktor çağırılmasını yasaklamıştı/*</p>
<p class="calibre1">Bana bakakalmıştı: Biraz yağlanmış solgun yüzünde bir kızarıklık uçuştu, duyduğu öfkeyi hissetmiştim. Özellikle buna ihtiyacım vardı — bütün enerjim, sinirlerimin daha fazla dayanamayacağını anladığı için, beni süratli bir karar için zorluyordu. Hükümet doktoru biraz düşmanca karşılık verme isteğindeydi, nihayet lakayt bir şekilde: “Bensiz yapabileceğinizi beyan ediyorsunuz, ama ölümün nasıl olduğunu belirlemek benim resmi görevim...”, dedi.</p>
<p class="calibre1">Cevap vermedim ve önde gitmesine izin verdim. Sonra geri dönüp kapıyı kilitledim ve anahtarı masanın üzerine koydum. Şaşırarak kaşlarını yukarı kaldırdı: “Bu ne demek oluyor?</p>
<p class="calibre1">Sakin bir şekilde karşısına dikildim:</p>
<p class="calibre1">“Burada sizin yapacağınız şey ölüm sebebini tespit etmek değil, ölüme başka bir neden bulmaktır. Bu kadın şanssız bir müdahale sonrasında muayene etmek için beni çağırdı... onu kurtaramadım ama namusunu kurtarmak için söz verdim ve bunu yapacağım. Ve sizden bana yardım etmenizi rica edeceğim!’*</p>
<p class="calibre1">Gözleri şaşkınlıktan kıpkırmızı oldu. “Siz herhalde farklı bir şey söylemek istemiyorsunuz”, diye kekeledi sonra, “Ben, hükümet doktoru burada bir suçu gizlemek durumunda mıyım?”</p>
<p class="calibre1">“Evet, bunu istiyorum, istemek zorundayım.”</p>
<p class="calibre1">“Sizin suçunuz için ben olmalı...”</p>
<p class="calibre1">“Bu kadına dokunmadığımı söylemiştim, yoksa... yoksa önünüzde durmaz, uzun zaman önce kendim olayı bitirirdim. Kendi cezasını — Öyle demek isterseniz-çekti, dünyanın bunu bilmeye ihtiyacı yok. Ve ben bu kadının namusunun kirletilmiş olmasına razı olmayacağım.”</p>
<p class="calibre1">Sesimin tereddütsüz tonu onu daha da hırslandırmıştı. “Buna müsaade etmeyeceğim ... böyle... sadece, siz benim baş-kanım mısınız... veya en azından öyle olduğuna mı inanıyorsunuz... Sadece bana emir vermeye çalışıyorsunuz... düşündüm ki sizin açınızdan bakılırsa bu kirli bir oyun gibi görünüyor... Sizin başladığınız temiz bir uygulama, temiz bir deneme parçası... Ama şimdi ben muayene edeceğim, ben. Ve siz altında benim adım olan protokolün doğruluğuna güveneceksiniz. Yalanın altına imza atmayacağım.”</p>
<p class="calibre1">Tamamen sakindim.</p>
<p class="calibre1">“Evet — ancak bu sefer mecbursunuz. Çünkü bunu yapmadan odayı terk etmeyeceksiniz.”</p>
<p class="calibre1">Aynı anda elimi cebime sokmuştum — tabancam yanımda değildi. Ama aniden korkuyla irkildi. Ona doğru bir adım atarak ona baktım.</p>
<p class="calibre1">“Size söyleyeceğim şeyi dinleyiniz ki... iş son noktaya gelmesin.. Hayatımda hiçbir şey beni ilgilendirmiyor... Başkasının da - şu an her şeyden çok uzağım... sadece tek bir şeyle, bu ölüm şeklinin gizli kalmasıyla, sözümü tutmakla ilgileniyorum... Dinleyiniz: Size namus sözü veriyorum, bu kadının tesadüfen öldüğünü bildiren sertifikayı imzalarsanız, bu hafta içinde şehri, ve Hindistan'ı terk edeceğim... Siz isterseniz, tabut toprağa girer girmez ve ben hiç kimsenin... bilmediğinden emin olduğumda, revolverimi alır ve bana ateş edersiniz. Anlıyorsunuz: Hiç kimse - daha fazla araştıramamalı. Sözlerim herhalde size yeterli olacaktır - Size yeterli olmalı.”</p>
<p class="calibre1">Sesimde biraz tehdit, biraz tehlike olmalıydı ki, otomatik olarak ona yaklaştığımda, fark edilen bir korku ile geri çekildi, aynı... aynı elinde sağa sola saldırdığı hançeriyle koşan seri katilden, kaçan bir insan gibi. Bir anda başka biri oldu... Bir şekilde sindirilmiş ve felç olmuş gibi... Sert duruşu kırılmıştı. Son bir yumuşak direnişle bir şeyler mırıldandı: “Hayatımda ilk defa sahte sertifika imzalamak durumundayım, en azından</p>
<p class="calibre1">bir yol bulunabilir... ne olduğunu da biliyorum... Ama sonrasını düşünmeden de olmaz....”</p>
<p class="calibre1">“-Kesinlikle siz sorumlu değilsiniz”, onu yüreklendirmek, için yardım ettim "-Sadece hızlı! Sadece hızlı!", şakaklarım zonkluyordu-ama şu an, sadece bir canlıyı rencide edeceğinizi ve bir ölüye korkunç bir şey yapacağınızı bilseydiniz, kesinlikle tereddüt etmezdiniz.”</p>
<p class="calibre1">Başını eğdi. Masaya geçtik. Birkaç dakika sonra doktor raporu tamamdı (Daha sonra gazetede yayınlandı ve inanılır bir şekilde kalp krizi olduğu açıklandı.) Sonra kalktı ve bana bakıp:</p>
<p class="calibre1">“Seyahatiniz bu hafta değil mi?”, dedi.</p>
<p class="calibre1">“Namus sözüm.”</p>
<p class="calibre1">Tekrar bana baktı. Sağlam, gerçekçi görünmeye çalıştığını fark ettim. “Size hemen bir tabut sağlayayım.”, dedi, sıkıntısını kapatmak için. Ancak içimdeki beni böyleşine korkulu... böylesine kederli yapan şey neydi? - Ansızın bana elini uzattı ve sevincini yansıtan bir samimiyetle sıkarken “İyi dayandınız.”, dedi - neyi kastettiğini bilemedim. Hasta mıydım? Ben... Çılgın mıydım? Kapıya kadar ona eşlik edip kilidi açtım - ama son bir güçle arkasından kapıyı kilitledim. Sonra şakaklarım gene zonklamaya başladı, her şey sallandı ve döndü ve yatağın önünde... öyle... aynı koşunun sonunda tükenen sinirleriyle aptalca düşen seri katil gibi yığılıp kaldım.”</p>
<p class="calibre1">Gene ara vermişti. Nedense soğuktan titriyordum: Geminin üzerinden esen sabah rüzgârının verdiği ürperti miydi? Ama kederli yüz — sabahın ilk ışıklarının yansımasıyla yarı aydınlanmış-tekrar gerilmişti:</p>
<p class="calibre1">“Ne kadar süre minderde yattım bilmiyordum. O an bana bir şey dokununca, fırlayıp kalkmıştım. Çekingen yüzle gülen tavrıyla oğlan çocuğu önümde duruyor ve huzursuzca bana bakıyordu.</p>
<p class="calibre1">“İçeri girmek, sizi görmek isteyen biri var...”</p>
<p class="calibre1">“Kimseyi içeri almayın.”</p>
<p class="calibre1">“Evet... Ama...”</p>
<p class="calibre1">Gözleri korku doluydu. Bir şey söylemek istiyor, ama cesaret edemiyordu. Bu sadık hayvan nedense azap çekiyordu.</p>
<p class="calibre1">“Kim?”</p>
<p class="calibre1">Dayak yemekten korkuyor gibi titreyerek bana bakıyordu. Ve sonra söyledi - bir ismi söylemişti - böyle alçak bir yaratıkta böylesine çok bilgi nasıl oluyordu, bazı zamanlarda çok sıkıcı insanların tarif edilemez nezaketini anlamak mümkün değildi?.....</p>
<p class="calibre1">sonra korku dolu bir şekilde...</p>
<p class="calibre1">“Bu o.”, dedi.</p>
<p class="calibre1">Fırlayıp kalktım, hemen anlamış ve anında hırsla dolmuştum, bu meçhul kişiyi sabırsızlıkla bekliyordum zira. Ne kadar garip olduğunu görüyorsunuz... Bütün bu azabın ortasında, korku ve telaşın, talebin bu ateşinde “Onu” oyunda bir adamın daha olduğunu tamamen unutmuştum. Benden esirgediğini ona tutkuyla veren bu kadını seven adam... On iki saat önce, yirmi iki saat önce bu adama nefret duyuyordum ve etlerini lime lime yapabilirdim... Şu an... Onu görmem için beni nasıl avladığını... onu... kadın onu sevdiği için, sevmemi sağladığını açıklayamam.</p>
<p class="calibre1">Ani bir hareketle kapının yanındaydım. Genç, çok genç sarışın bir subay orada duruyordu, çok zayıf, solgun ve beceriksizce tavırlarıyla bir çocuk gibi görünüyordu, öyle... öylesine dokunaklı bir genç... ve anında; adam olmak, tavrını ortaya koymak... heyecanını gizlemek için verdiği mücadeleden anlatılamaz şekilde müteessir olmuş, şapkasını çıkartırken ellerinin titrediğini anında fark etmiştim... En çok da kucaklamak istemiştim onu, bu kadına aşık olmasını arzu ettiğim bir erkek gibi olduğu için. ... Baştan çıkarıcı değil, kibirli değildi... hayır, hayır yarı çocuk, duru sevecenliği ile kendini ona adayan bir insandı.</p>
<p class="calibre1">Genç adam tamamen mahcup bir halde önümde durdu. Hırslı bakışım, tutkuyla fırlayışım daha çok şaşırtmıştı onu. Dudaklarının üzerindeki küçük bıyık sırrını açığa vurur gibi</p>
<p class="calibre1">titredi... Bu genç subay, bu çocuk hıçkırıklara boğulmamak için kendine güçlükle hâkim olmaya çalışıyordu.</p>
<p class="calibre1">“Affedersiniz”, dedi sonra nihayet. “Bayanı görseydim memnun olurdum.”</p>
<p class="calibre1">Bilinçsizce, tamamen bilinçsizce, kolumu onun, bir yabancının omzuna koyup hastaya refakat eder gibi yönlendirdim. Şaşırarak olağanüstü sıcak ve minnet dolu bir şekilde bana baktı... Beraberliğimizin nedenini bu anda her ikimiz de içimizde hissetmiştik... Ölünün yanına gittik... Bayan burada beyaz, bembeyaz ketenler içinde yatıyordu -yakınlığımın ona hâlâ baskı yaptığını fark etmiştim... bu yüzden subayı sevdiğiyle yalnız bırakmak için geri çekildim. Çekingen, sürüklenen adımlarla yavaşça ona yaklaştı... içindeki karışıklığı ve parçalanışı omuzlarında gördüm... muazzam bir fırtınaya karşı giden biri gibi gitmişti... Ve aniden yatağın önünde dizlerinin üzerine çöktü... aynı benim çöktüğüm gibiydi.</p>
<p class="calibre1">Hemen önüne atlayıp kaldırdım onu ve bir koltuğa götürdüm. Artık utanmıyor, aksine ıstırabını hıçkırıklarla dışarı atıyordu. Hiçbir şey söyleyememiştim - sadece elimle farkında olmadan sarı çocuk saçı gibi yumuşak saçlarını okşadım... Tamamen yumuşak ve korkuyla elimi tuttu ve bir anda bakışları bana takıldı. ..”-Bana doğruyu söyleyiniz, doktor”, diye kekeledi, “Kendi canına mı kıydı?”</p>
<p class="calibre1">“Hayır”, dedim</p>
<p class="calibre1">“Ve... sormak isterim ki... ölümünden sorumlu olan biri var mı?”</p>
<p class="calibre1">“Hayır”, oldu cevabım gene, boğazımda bir şey ona karşı bağırmak yukarı çıkmak için feveran ediyordu: “Ben! Ben! BenL.Ve sen!....Biz ikimiz!.. Ve onun inatçılığı! Uğursuz dik kafalılığı!” Ama kendimi tuttum. Bir kere daha tekrarladım: “Hayır... hiç kimsenin bunda suçu yok... Bu bir alınyazısı!”</p>
<p class="calibre1">“Buna inanamıyorum”, diye inledi, “Buna inanamıyorum. Daha evvelsi gün balodaydı, gülüyordu, bana el sallamıştı. Bu nasıl mümkün olur? Böyle bir şey nasıl olabilir?”</p>
<p class="calibre1">Uzun bir yalan uydurup bayanın sırrını da ona açık etmemiştim. İki erkek kardeş gibi birlikte bütün bugünleri konuştuk, âdeta bizi birbirimize bağlayan duygular ışık saçtı... Birbirimize güvenmiyorduk, ama biri diğerinden bütün hayatımızın bu kadına bağlı olduğunu anlıyordu... Ara sıra söylemeye çalışılanlar dudaklarda zorluyordu, ama ben dişlerimi sıkıyordum. - Onun çocuğunu taşıdığını, benim, çocuğu, onun çocuğunu öldürmem istendiğini, bayanın onu kendisiyle birlikte uçuruma sürüklediğini asla öğrenemedi... Ancak onun yanında gizlediğim iki gün süresince yalnızca bayandan konuştuk... çünkü —bunu size söylemeyi unutmuşum — aranıyordum... Eşi geldiğinde tabut kapatılmıştı... Ölüm raporuna inanmak istemiyordu... İnsanlar aralarında bir sürü şayiayı fısıldaşıyorlardı... ve o beni arıyordu... Ama kadına acı çektirdiğini bildiğim için, onu görmeye dayanamamıştım... saklandım... dört gün evden çıkmadım, her ikimiz de evden çıkmamıştık... Kadının sevgilisi kaçabilmem için bana sahte bir isimle gemide bir yer bulunca bir hırsız gibi gece beni kimse fark etmeden güverteye süzülmüştüm... Sahip olduğum her şeyi geride bırakarak... Bu yedi yılın bütün çalışmalarıyla aldığım evim, malım mülküm, her şey, sahip olmak isteyen herkes için açıkta duruyor... Ve Hükümet yetkilileri memuriyetimi izinsiz bıraktığım için herhalde beni çizmişlerdi... Ama ben bu evde, bu şehirde, her şeyin onu hatırlattığı bu dünyada yaşayamazdım... Bir hırsız gibi geceleyin kaçmıştım... yalnızca ondan kaçıp kurtulmak... sadece onu unutmak için... Ama... Güverteye nasıl geldim... geceleyin... Gece yarısı... genç subay dostum benimleydi... orada... orada... vinç o anda bir şeyi yukarı kaldırıyordu... dört köşe, siyah... onun tabutunu... Dinleyiniz: Onun tabutunu... O beni buraya kadar takip etmişti, benim onu takip ettiğim gibi... Ve ben kendimi yabancıdan sayarak burada durmak zorundaydım, çünkü eşi onunlaydı... Eşi tabuta İngiltere’ye kadar refakat edecekti... belki de orada otopsi yaptırmak istiyordu... onu zorla</p>
<p class="calibre1">almış, tekrar ona ait olmuştu... bizim değildi, bizim... biz ikimiz... Ama ben hâlâ oradaydım... Son ana kadar birlikteydim... O öğrenmeyecek, asla öğrenemez... sırrını her türlü denemeye karşı savunmayı bileceğim... Ondan önce ölüme gittiği şu alçak herif... hiçbir şeyi, hiçbir şeyi öğrenmeyecek... Onun sırrı bana aittir, yalnızca bana...</p>
<p class="calibre1">Artık beni anlıyorsunuz... artık anlıyorsunuz... insanlara neden bakamıyorum... flört ettiklerinde ve çiftleştiklerinde onların kahkahalarını duymamak için... çünkü onların altında... onların altında ambarda çay balyaları ve Brezilya cevizlerinin arasında tabut duruyor... Oraya kapalı olduğu için inemiyordum... ama bütün duyularımla orada olduğunu biliyordum, her saniye biliyordum... burada tango veya vals yapsalar da ... evet aptalca, deniz milyonlarca ölünün üzerinde dalgalanıyor, basılan her toprak parçasında bir ceset çürüyor... ama ben buna dayanamıyorum, maskeli balo verilmesine ve iç gıcıklayan kahkahalar atılmasına... dayanamıyorum... bu ölmüş kadını hissediyor ve benden ne istiyor biliyorum... Bir görevim daha olduğunu biliyorum... henüz sona gelmedim... sırrı kurtulmadı henüz... o beni serbest bırakmadı... ”</p>
<p class="calibre1">Geminin ortasından tırıs tırıs yürüyen adımlar, alkış sesleri geliyordu: Tayfalar güverteyi temizlemeye başlamışlardı. Suçüstü yakalanmış gibi ayağa fırladı: Gergin yüzüne çok korktuğunu anlatan çizgiler oturmuştu. Ayağa kalkıp mırıldandı: ‘Artık gidiyorum... Artık gidiyorum.” Onun harap görünümüne, içmekten ya da gözyaşından kızarmış çipil gözlerine bakmak bir işkenceydi. İlgilenmem onu yumuşatmıştı. Sindirilmiş varlığındaki utancı duyumsuyordum, bu geceye, bana sırrını açtığı için sonsuz utancını hissediyordum. Düşünmeden:</p>
<p class="calibre1">“Belki öğleden sonra sizin kamaraya gelebilirim...” dedim.</p>
<p class="calibre1">Bana baktı - alaylı, sert, endişeli bir nefesin sürüklediği, kötü şeyler dudaklarından dökülürken her kelime eğilip bükülüyordu.</p>
<p class="calibre1">“Aha... sizin meşhur yardım etme göreviniz... aha... Bir atasözü ile mutlu bir şekilde bana gevezelik yaptırıyorsunuz. Ama</p>
<p class="calibre1">hayır, bayım, teşekkür ederim. Sizin önünüzde işkembeyi bağırsaklarımdaki dışkıya kadar yırttıktan sonra benim için her şeyin daha kolay olacağını sanmayınız. Benim berbat yaşamımı artık hiç kimse onaramaz. Saygıdeğer Hollanda hükümetine boşu boşuna hizmet etmişim... Emekliliğim yandı gitti. Garip bir köpek gibi Avrupa’ya geri dönüyorum... Bir tabutun arkasından uluyan bir köpek gibi... Uzun süredir cezasız koşulmayan Amok, sonunda birini yere seriyor ve umarım yakında sona gelmiş olurum... Hayır, iyi niyetli ziyaretiniz için teşekkürler, Bayım... Kamaramda benim yoldaşlarım... beni ara sıra teselli eden birkaç eski iyi marka viski şişesi var ve o zamanlardan maalesef vaktinde ulaşamadığın arkadaşım, benim cesur Browning tabancam, nihayetinde bütün gevezeliklerden daha çok yardımcı oluyor... Lütfen, çaba harcamayınız... birinin kendine kalan yegâne insan hakkıdır: İstediği gibi nalları dikmek... ve de dışardan bir yardım olmadan kurtulmak.”</p>
<p class="calibre1"><a id="bookmark1"><sup class="calibre12"></sup></a><a href="main-6_split_000.xhtml#footnote1">1</a></p>
<p class="calibre1"><sup class="calibre12"></sup> Eski Ahit'teki kaosun simgesi olan canavar. Çev notu.</p>
<p class="calibre1"><a id="bookmark2"><sup class="calibre12"></sup></a><a href="main-6_split_000.xhtml#footnote2">2</a></p>
<p class="calibre1"><sup class="calibre12"></sup>    Jakarta'nın eski adı.</p>
<p class="calibre1"><a id="bookmark3"><sup class="calibre12"></sup></a><a href="main-6_split_000.xhtml#footnote3">3</a></p>
<p class="calibre1"><sup class="calibre12"></sup>    Endonezya'da bulunan bir şehir. (Çev. notu.)</p>
<p class="calibre1"><a id="bookmark4"><sup class="calibre12"></sup></a><a href="main-6_split_000.xhtml#footnote4">4</a></p>
<p class="calibre1"><sup class="calibre12"></sup> Burada kalacaksın! (İng. çev. notu.)</p>

</body>
</html>
