<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<p class="calibre1">"Ama şah f7’de... yanlış duruyor, tamamen yanlış. Siz yanlış yere çektiniz! Bu tahtadaki her şey yanlış yerde duruyor... Piyon g5’de olmalı, g4’de değil... bu çok farklı bir oyun... Bu...”</p>
<p class="calibre1">Aniden durdu. Sıkıca kolunu yakalamış ve heyecanla paniklemesi esnasında tutuşumu hissetmesi için birkaç kere sertçe çimdiklemiştim. Etrafına bakındı ve bir uyurgezer gibi bana boş boş baktı. "Ne... istiyorsunuz?”</p>
<p class="calibre1">"Remember-Hatırla! ”dan başka bir şey söylememiş ve aynı anda da elindeki yaranın üzerine bastırmıştım. Farkında olmadan hareketimi takip etmiş, gözleri cam gibi kan kırmızısı çizgiye takılıp kalmıştı. Sonra aniden titremeye başladı ve sarsıntı bütün vücuduna yayıldı.</p>
<p class="calibre1">“Tanrı aşkına' diye fısıldadı solgun dudaklarıyla. “Saçma bir şey mi söyledim ya da yaptım?... Sonunda ben tekrar...?"</p>
<p class="calibre1">“Hayır”, diye fısıldadım yavaşça. “Ama oyunu hemen kesmeksiniz, uç noktadasınız. Doktorun ne söylediğini hatırlayınız!"</p>
<p class="calibre1">Dr. B. bir anda ayağa kalktı. “Lütfen benim aptal yanılgım için affediniz.", dedi eski nazik sesiyle ve Czentovic’in önünde eğildi. “Size söylediklerim tabii ki bir saçmalık. Anlaşılacağı gibi oyun size kalır.", sonra bize dönerek “Baylar, sizin de af-fınızı rica ediyorum. Ama sizi benden çok şey beklememeniz için peşinen uyarmıştım. Maskaralığı affediniz — bu son satranç denemem olacak."</p>
<p class="calibre1">Eğilerek selam vermiş ve daha önceki alçak gönüllü ve gizemli haliyle gitmişti. Diğerlerinin güç bela huzursuz ve tehlikeli bir şeyden kaçmış olmak için birazcık şaşırmış belirsiz bir duyguyla geride kalmalarına rağmen, ben artık bu adamın neden satranç tahtasına dokunamadığını biliyordum. “Kahrolası aptal!", diye, hayal kırıklığı içinde gürledi McConnor. Son olarak Czentovic koltuğundan kalktı ve yarım kalan oyuna bir bakış attı.</p>
<p class="calibre1">“Yazık", dedi iyi yüreklilikle “Hamle o kadar kötü planlanmamıştı. Bir acemi için bu bay aslında alışılmışın dışında yetenekliydi."</p>

</body>
</html>
