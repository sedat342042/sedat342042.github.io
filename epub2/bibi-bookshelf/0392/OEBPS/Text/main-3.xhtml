<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<p class="calibre1">“Sen ... değil miydin... Koridordaki? Ve o, seni tutmadı? Güç kullanıp seni sıkıştırmadı mı?” Annesi soğuk kupkuru bir şekilde güldü.</p>
<p class="calibre1">“Sen hayal kurmuşsun.”</p>
<p class="calibre1">Bu çocuk için fazla gelmişti. Artık yetişkinlerin yalan söylediklerini, küçük arsız bahaneleri olduğunu, sık ağlarla örülmüş yalanları ve kurnazca ahlâka aykırı davranışları olduğunu artık biliyordu. Ama göz göre göre yapılan bu küstah, soğuk inkârlar onu çok sinirlendirmişti.</p>
<p class="calibre1">“Bu izler de mi hayal ürünü?”</p>
<p class="calibre1">“Kim bilir kimlerle dövüştün. Ama artık seninle tartışmaya girmem için bir sebep yok, sen çok boş kaldın, bu iş bitmiştir. Oraya otur ve yazını yaz!”</p>
<p class="calibre1">Sapsarı olmuştu ve son bir gayretle dengeyi kurmaya çalışmıştı.</p>
<p class="calibre1">Ama Edgar ın içinden bir şeyler kopmuştu, inanmış olmanın son bir aleviydi bu. Yanan bir kibriti söndürmek gibi öyle kolayca gerçeği ayaklarının altına almak ona göre değildi. Yüreği donmuş, söylediği her şey sivri, sinsice, anlaşılmaz olmuştu.</p>
<p class="calibre1">“Öyle mi, rüya mı gördüm?” Koridordaki olay ve bu izler? Ve dün gece ikinizin ay ışığı altındaki gezintileriniz, onun seni</p>
<p class="calibre1">yolun aşağılarına götürmek istemesi, belki de bu da hayaldi. Benim bir çocuk gibi odada kapalı kaldığıma inanıyor musun? Hayır, senin sandığın kadar aptal değilim. Biliyorum, her şeyi biliyorum.</p>
<p class="calibre1">Gözlerini küstahça annesinin yüzüne dikince gücü yerine gelmişti: Hemen önündeki nefretle yoğrulmuş kendi çocuğunun yüzünü görmek, annenin fırtına gibi öfkesini patlatmıştı.</p>
<p class="calibre1">“İleri, hemen yazını yazacaksın! Yoksa...”</p>
<p class="calibre1">“Yoksa ne... ? Sesi meydan okuyarak daha da küstahlaş-mıştı.</p>
<p class="calibre1">“Yoksa seni küçük bir çocuk gibi döverim.”</p>
<p class="calibre1">Edgar’ın alaycı bir şekilde gülerek bir adım daha yaklaştığı anda annesinin eli yüzüne gelmişti. Edgar bağırarak kalktı. Ve elleriyle kendini boğan biri gibi olmuştu aniden, kulaklarda boğuk bir kükreme, gözler önünde parlayan kırmızılıklar ve sonrası rastgele atılan yumruklar gelmişti arkadan. Yüzünde yumuşak bir dokunuş hissetmiş sonrasında da bir bağırış...</p>
<p class="calibre1">Bu bağırışın onu kendine getirmesiyle birdenbire kendisini görmüş, annesine vurduğunun bilincine tam anlamıyla varmıştı. Bir korku, utanma ve dehşet sarmıştı benliğini, artık acilen çekip gitme, devam etme ihtiyacını duyuyordu, ama bu bakışlar altında olmamalıydı. Kapıya koşmuş, merdivenlerden aşağı yuvarlanır-casına inip caddeye fırlamış koşmaya devam etmişti. Arkasında kudurmuş bir kalabalık kovalıyor gibi koşarak ilerliyordu...</p>
<p class="calibre1"><span class="calibre11">İlk Kavrayış</span></p>
<p class="calibre1">Nihayet yolun daha aşağısında dikilip kaldı. Korku ve heyecandan uzuvları tir tir titrediği için bir ağaca sarılmak zorunda kalmıştı, hızla çarpan göğsünden nefes hırlayarak çıkıyordu. Arkasından kendi eyleminin verdiği dehşet de koşmuş, gırtlağına sarılmış ve ateşe atar gibi ileri geri sallamıştı. Şimdi ne yapmalıydı? Nereye kaçmalıydı? Oturduğu evden çeyrek saatlik mesafedeki</p>
<p class="calibre1">ormanın ortasında terk edilmişlik duygusunu yaşıyordu. Her şey yalnız ve çaresiz olduğundan beri daha başka, daha düşmanca, daha nefret dolu görünüyordu. Dün onu kardeşçe saran ağaçlar, ansızın bir tehdit gibi korkutarak sarmışlardı. Ama onun önünde duran bunların ne kadarı daha yabancı ve bilinmez olmalıydı? Bu büyük bilmediği dünyaya karşı yalnız olmak çocuğun başını döndürmüştü. Hayır, dayanamıyordu, yalnız başına dayanamayacaktı. Ama kime kaçmalıydı? Kolayca heyecanlanan, ulaşılmaz babasından onu geri göndereceği için korkuyor, belirsizliğin tehlikeli tuhaflığı içinde geri dönmek istemiyordu; düşünmeden bir yumrukla yere serdiği annesinin yüzüne artık asla bakamazdı. O anda aklına büyükannesi geldi, bu yaşlı, iyi, dost, çocukluğunda onu şımartan, evde haksız yere cezalandırmak istendiğinde her zaman koruyan kadın. İlk öfke geçinceye kadar Baden’de onun yanında saklanmak, ailesine mektup yazıp özür dilemek istiyordu. Bu çeyrek saatte tecrübesizliğiyle dünyada yalnız olduğu düşüncesiyle öylesine burnu sürtülmüştü ki, onu bir yalana inanıp tüm benliğiyle yabancı bir insanın peşinden koşturan aptalca gurura, gururuna lanet ediyordu. Artık önceki uysal, sabırlı, komik abartılarını yeni hissettiği küstahlıkları yapmayan çocuk olmaktan başka bir şey istemiyordu</p>
<p class="calibre1">Ama Badene nasıl gidebilirdi? Saatlerce uzaktaki bu köye nasıl varabilirdi? Her zaman yanında taşıdığı küçük deri cüzdanını buldu telaşla. Çok şükür, doğum gününde hediye edilen yeni altın yirmi kron cüzdanda parlıyordu. Harcamaya bir türlü kıyamamıştı. Her gün yerinde durup durmadığını kontrol eder, görünüşünün sefasını çıkarıp kendisini zengin hissederdi, en büyük keyfi de mendili ile minnet dolu nezaket duygusuyla küçük bir güneş gibi ışıldayana kadar parlatmaktı yirmiliği. Ama-ani bir düşünce onu ürküttü.- bu yeterli miydi? Hayatında ne kadar ödeme yapması gerektiğini ya da biletin bir kron mu yoksa yüz kron mu olduğunu düşünmeden trenle ne kadar çok yolculuk yapmıştı. İlk olarak hiç düşünmediği hayatın bir</p>
<p class="calibre1">gerçeği olduğunu, onu saran, kendine has ağırlığı ve değeriyle parmaklarının arasında oynadığı bütün bu şeylere sahip olduğunun farkına varıyordu. Bir saat önce her şeyi bildiğini sanan o, şimdi binlerce gizemi ve soruyu önemsemeden geçiştiriyor ve zavallı bilge yaşamının ilk basamağında onu tökezletmesinden utanıyordu. İstasyona kadar kararsız adımları giderken daha da küçülmüş, umudu tükenmişti. Bu kaçışı kaç kere hayal etmiş, hayatta bir atılım yapmayı, imparator veya kral, asker veya şair olmayı düşünmüştü. Şu an ise çekinerek küçük aydınlık binaya bakıyor ve yirmi kronun onu büyükannesine götürüp götürmeyeceğini düşünüyordu. Raylar uzaktaki köye kadar parlıyordu ve istasyon boş ve terkedilmiş haldeydi. Edgar çekinerek gişeye kadar süzülmüş ve başka kimsenin duymayacağı şekilde fısıldayarak, Baden’e bilet kaça diye sormuştu. Şaşkın bir yüz karanlık gişenin arkasında belirmiş ve gözlüklerin arkasında iki göz bu tereddüt içindeki çocuğa bakıp:</p>
<p class="calibre1">“Bir tam bilet?”, demişti.</p>
<p class="calibre1">“Evet” diye kekeleyebilmişti Edgar. Ama gurur olmadan, daha çok korkarak, kaç para olduğunu öğrenmek istercesine.</p>
<p class="calibre1">"Altı kron.”</p>
<p class="calibre1">“Lütfen.”</p>
<p class="calibre1">Hafifleyerek parlayan çok sevdiği parayı uzattığında paranın çıkardığı sesle Edgar bir kere daha tarifsiz zengin hissetmişti kendisini, o anda elinde sadece özgürlüğünün kefili olan bir parça kahverengi karton ve çantasında gümüşün hafif tınısı vardı.</p>
<p class="calibre1">Edgar hareket planından trenin yirmi dakika içinde istasyonda olacağını öğrendiğinde bir köşeye gidip oturdu. Birkaç insan da peronda işsiz güçsüz ve bir şey düşünmeden duruyordu. Ama onu gören herkes endişeleniyor, bir çocuğun tek başına alnına suçlu damgası vurulmuş ta kaçıyormuş gibi yalnız seyahat etmesine şaşırıyordu. Nihayet uzaklardan treninin uğultusunu ve yaklaştığında kükreyişini duyduğunda derin bir nefes almış-</p>
<p class="calibre1">tı. Tren onu alıp götürecekti. Binerken biletinin üçüncü sınıf olduğunu fark etti, şimdiye kadar her zaman birinci sınıfta yolculuk yapmıştı. Yeniden bir şeylerin değiştiğini gözden kaçırdığı farklılıkların olduğunu sezdi. Önceden olduğu gibi yine diğer insanlarla yan yanaydı. Nasırlaşmış elleri ve kaba sesleriyle bir kaç İtalyan işçi karşısında oturuyor ve sıkılmış kasvetli gözlerle bakıyorlardı. Yolda ağır işte çalışmış olmalıydılar, çünkü onlardan birkaçı yorgundu ve gürültülü trende kirli sert bir oduna yaslanmış açıkağızla uyuyorlardı. Onlar para kazanmak için çalıştılar diye düşündü Edgar, ama kaç saat çalıştıklarını dü-şünemiyordu; fakat yine paranın her zaman sahip olunmayan, bir şekilde kazanılması gereken bir şey olduğunu da anlamıştı. İlk olarak konforlu bir ortama doğal olarak alışkın olduğunun ve hayatının sağ ve solundaki uçurumların açtığı derin karanlığın bakışlarını hiç çekmediğinin bilincine varmıştı. Bir anda meslekler olduğunu ve hayatının etrafındaki gizemlerin bir araya geldiği kadere dokunacak kadar yakın olduğunu ama buna dikkat etmediğini de anlamıştı. Edgar yalnız olduğu bu bir saatten beri çok şey öğrenmiş, bu pencereli dar kompartımandan özgürce birçok şeyi görmeye başlamıştı. Karanlık korkusunun içinde bir şey yavaşça filizlenmeye başlamıştı, bu şans değil, hayatın renkliliğinin getirdiği bir şaşkınlıktı. Korkaklık ve korkudan kaçtığını her saniye hissediyordu, ama ilk defa olarak doğal olanı yapmış, şimdiye kadar kaçırmış olduğu gerçeklerle bir şeyler yaşamıştı. Belki de ilk defa olarak anne babasına kendisi bir gizem olmuştu. Artık pencereden dışarı başka gözle bakıyordu. İlk defa olarak bütün gerçeği görüyormuş, meselelerin perdesi düşmüş, ona her şeyi, niyetlerin iç yüzünü faaliyetlerin gizli tutulan sinirlere dokunuşunu, gösteriyormuş gibi geliyordu. Evleri rüzgâr alıp götürüyormuş gibi uçarak geçiyorlar ve o, içerde oturan zengin ya da fakir olsun, mutlu veya mutsuz, onun gibi her şeyi bilmek özlemleri olsun veya olmasın, belki de orada kendisi gibi şimdiye kadar sadece nesnelere oynayan çocuklar olsun veya olmasın insanları düşünmek zorunda kalıyordu. Sallanan bayrakları ile yolda duran istasyon görevlileri ilk defa olarak ona hareketli bebekler ve ruhsuz oyuncaklar, rastgele konulmuş şeyler gibi görünmemişler, hayata karşı savaşmanın onun kaderi olduğunu anlamasına yardım etmişlerdi. Tekerlekler giderek daha da hızlanıyor, yuvarlak dönemeçler treni vadiye doğru indiriyor, dağlar daha da gerileyip uzaklaşarak buluşuyordu. Bir kere daha geriye baktığında maviliğin ve gölgelerin onları uzak ve ulaşılamaz yaptığını görmüştü, gökyiizündeki sislerin dağıldığı yerde çocukluğunun kendisini beklediğini hissediyordu.</p>
<p class="calibre1"><span class="calibre11">Şaşırtan Karanlık</span></p>
<p class="calibre1">Ancak tren Baden İstasyonunda durduğunda ışıkların aydınlattığı peronda Edgar tek başınaydı, uzakta yeşil ve kırmızı sinyaller parlıyor, umulmadık bir şekilde bu renkli görünüş ile yaklaşan gecenin verdiği ani bir endişe birleşiyordu. Gün boyu insanlarla çevrili olduğu için kendini güvende hissetmişti, onların arasında dinlenebiliyor, bir banka oturulabiliyor veya dükkânların önünde vitrinlere bakılabiliyordu. Ama insanlar evlerinde herkes kendi yatağında olduğunda, bir sohbetin içinde ve sonra huzurlu bir gecenin koynundayken, kendisinin suçluluk duygusuyla garip bir yalnızlık içinde etrafta dolaşmak zorunda olmasına nasıl dayanabilirdi. Oh, sadece az bir zaman sonra kendisinin üzerinde de bir çatı olacak, bir an bile açık yabancı gökyüzünün altında olmayacaktı, onun açık olan yegâne duygusu buydu.</p>
<p class="calibre1">Herkesçe bilinen yoldan, büyükannesinin oturduğu villaya gelinceye kadar sağa sola bakmadan hızla gitti. Villa güzel geniş bir caddede bulunmasına rağmen, sarmaşık ve asmalarla örülmüş bir bahçenin arkasında olduğu için onu gözlerden saklıyordu, yeşil bir bulutun arkasında aydınlık, beyaz, babadan kalma dost sıcaklığında bir evdi. Edgar bir yabancı gibi parmaklıkların arkasından içeriyi gözetledi. İçerde hiçbir hareket yoktu, pencereler de kapalıydı, belli ki herkes misafirlerle bahçedeydi. Bir gariplik sezince soğuk mandala dokunmuş ve aniden iki saatten beri çok kolay, çok doğal bulduğu şey ona imkânsız gibi gelmişti. Nasıl içeri girebilir, onları nasıl selamlar, karşılaşacağı soru ve cevaplara nasıl dayanabilirdi? Gizlice annesinden kaçmak zorunda kaldığını söylediği zaman onların ilk andaki bakışlarına nasıl tahammül edecekti? Kendisinin bile hâlâ kavrayamadığı olayın çirkinliğini nasıl açıklayabilecekti? Artık içinde bir kapı oluşmuştu. Ansızın aptalca bir korku sardı yüreğini, biri gelsin istiyordu ve nereye gittiğini bilmeden koşmaya devam etti.</p>
<p class="calibre1">Gezinti yapılan parkın önünde, kimsenin olmadığını tahmin ettiği bir karanlık gördüğünde durdu. Orada belki de bir yere oturabilir ve nihayet, nihayet sakince düşünebilirdi, rahatlamak ve kederli halinden kurtulmalıydı, çekinerek içeri girdi. Önde birkaç sokak lambası yanıyor ve taze yapraklar hayranlık duyulan şeffaf yeşilin ihtişamını yansıtıyordu. Geri gitmeye devam ederken tepeden inmek zorunda kalmıştı, her şey erken bir bahar gecesinin şaşırtan karanlığında yegâne, puslu, siyah kaynayan kitle gibi duruyordu. Edgar usulca sokak lambalarının ışığı altında gevezelik eden veya oturmuş bir şeyler okuyan birkaç insanın yanından geçip gitmişti. Yalnız olmak istiyordu. Ancak yukarıda ışıksız koridorların gölgeli karanlığında da sakinlik yoktu. Burada her şey; aynı zamanda huzursuzca uyuyan tabiattan, hayvanlardan ve insanlardan bir şekilde çıkmayı arzu eden şehvetli, inleyen, korkuyla iç çeken çınlamaların, fısıltıyla bastırılan seslerin, uzaktaki adımların ayak sürtmelerinin eğilip bükülen yaprakların arasına rüzgârın nefesiyle karışmış olan mırıltılar ve hafif fısıltılarla dolmuştu. Tehlikeli, bastırılmış, gizlenmiş ve korkutan muamma dolu bir huzursuzluk nefes alıyordu, ormandaki belki de sadece ilkbaharla bağıntısı olan bir çeşit yeraltı karmaşası, çaresiz çocuğu, garip bir şekilde korkutuyordu.</p>
<p class="calibre1">Bu dipsiz karanlığın içinde bankta iyice büzülüp küçücük olmuş, evde ne anlatacağını düşünmeye çalışıyordu. Lâkin düşünceler onları kavrayamadan kayıp gitmiş, kendi iradesine karşı sadece karanlığın gizemli seslerinin boğuk uğultularına kulak kabartmak zorunda kalmıştı. Bu karanlık ne kadar korkunç, ne kadar kafa karıştıran, ne kadar güzel bir şekilde gizem doluydu! Hayvanlar veya insanlar ya da rüzgârın tüyler ürperten eli miydi bütün bu gürültü patırtıyı, bu uğultuyu ve cazibeyi birbiriyle kenetleyen? Kulak kabartıp dinledi. Huzursuzca ağaçları yalayan rüzgârdı bu, ancak -şimdi bunu açıkça görüyordu-insanlara da aşağıdaki aydınlık şehirden yukarı gelen ve muammalı varlıklarıyla karanlığa can veren sarmaş dolaş olmuş çiftlere de kulak veriyordu. Ne istiyorlardı? Kavrayamıyordu? Hiçbir ses duymadığına göre birbirleriyle konuşmuyorlardı sadece ayak seslerinin kumlardaki huzursuz gıcırtısı duyuluyor ve orada burada, ağaçsız yerlerde figürlerini kaçışan gölgeler gibi süzülüp geçerlerken görüyordu ve figürler her zaman annesi ve Baronu gördüğü zamanki gibi birbirinin içine geçmiş gibiydiler. O halde bu büyük, kıvılcımlar saçan, alına yazılmış sır burada olmalıydı. Ayak seslerinin daha da yaklaştığını ve kısık sesli bir gülme duyduğunda benliğini korku sarmıştı. Yaklaşmakta olanlar onu burada bulmak istiyor olabilirlerdi, kendisini karanlığın içinde iyice sakladı. Aşılmaz karanlıkta yolu el yordamıyla bulup yukarı çıkan ikili onu görmemişlerdi. Yiyip içip gittiler, diye Edgar’ın rahat bir nefes aldığı anda adımları aniden tam oturduğu bankın önünde duraksamalardı. Yüzlerini birbirlerine bastırdılar, Edgar açıkça göremiyordu, sadece kadının ağzından inilti gibi bir şey çıktığını, adamın sıcak, çılgınca kelimeler kekelediğini duymuş ve boğucu bir önsezi sıcak bir ürpertiyle korkusunu yenmişti. Bir dakika öylece kalmışlar, tekrar yürümeye devam ettiklerinde adımlarının altındaki çakıllar çatırdıyordu ve ardından karanlıkta uzaklaşarak gözden kaybolmuşlardı.</p>
<p class="calibre1">Edgar'ın ürpermesiyle kanın damarlarına eskisinden daha sıcak geri gelmesi bir olmuştu. Birdenbire bu çıldırtan karanlıkta dayanılmaz şekilde kendisini yalnız hissetmiş, her şeye gücü yeten ona herhangi bir dost sesine, bir kucaklaşmaya, aydınlık bir odaya, sevdiği insanlara olan ihtiyacını hissettirmişti. Bu karışık gecenin umutsuz karanlıkları içine çökmüş ve göğsünü paramparça etmiş gibiydi.</p>
<p class="calibre1">Sıçrayıp kalktı. Sadece evde, herhangi bir yerdeki evde olmak, fakir, aydınlık odada, bir şekilde insanlarla birlikte olmak istiyordu. Ona ne olabilirdi ki? Onu dövebilirler, küfredebilir-lerdi, bu karanlığı ve yalnızlık korkusunu hissettiğinden beri hiçbir şeyden korkmuyordu artık.</p>
<p class="calibre1">Farkında olmadan bu duyguyla ilerlemiş ve birdenbire soğuk mandalını yeniden tuttuğu villanın önünde bulmuştu kendisini. Pencerelerin yeşil ışıklarla nasıl aydınlanıp pırıl pırıl parladığını, bu parlak camın arkasındaki insanlarıyla birlikte güvenilen mekânın içini gördü düşüncelerinde. Böylesi yakın olmak ona, kendisini seven insanlara yakın olduğunu bilmenin, rahatlatan ilk duygusunu yaşamak şansını vermişti. Şayet hâlâ içinde bir tereddüt duyarsa, sadece bu önsezinin keyfini yüreğinde çıkarmak için olurdu ancak.</p>
<p class="calibre1">O anda arkasında şaşkınlık içindeki kulakları tırmalayan bir ses çınlamıştı:</p>
<p class="calibre1">“Edgar, işte o burada!”</p>
<p class="calibre1">Büyükannesinin hizmetçisi onu görmüş hemen üzerine atlayıp ona sarılmıştı. İçerden kapılar ardına kadar açılmış, bir köpek havlayarak sıçrayıp üzerine atlamıştı, insanlar lambalarla evden gelmişler, alkış sesleri, şaşkınlık çığlıkları, bağrışlar ve artık tanıyabildiği yaklaşan figürlerin adımlarından oluşan dostça bir kargaşanın gürültüsünü duymuştu. En önde açılmış kollarıyla büyükannesi ve onun arkasında -rüya olduğunu sandı-annesi. Ağlamaktan şişmiş gözlerle, titreyerek ve korkmuş bir vaziyette bu sıcak patlamanın, coşkulu duyguların ortasında</p>
<p class="calibre1">bulmuştu kendisini, ne yapmalıydı, ne söylemeliydi ve kendisi de ne hissetmesi gerektiğini tam bilemiyordu: Korku mu yoksa mutluluk mu duymalıydı?</p>
<p class="calibre1"><span class="calibre11">Son Rüya</span></p>
<p class="calibre1">Aynen böyle olmuş; uzun süre aranılmış ve sonra beklenmeye başlanmıştı. Annesi öfkesine rağmen, heyecan içindeki çocuğun çılgınca yollara düşmesinden korkmuş, Semmering de onu arattırmıştı. Bir bay saat üçe doğru bir çocuğu istasyonun gişesinde gördüğünü söyleyinceye kadar her şey dehşetli bir heyecan içinde geçmiş ve hep tehlikeli şeyler akla gelmişti. Oradan süratle Edgar’ın Badene bir bilet aldığı öğrenilmiş ve tereddüt etmeden süratle hemen arkasından gidilmişti. Baden e ve Viya-na’ya babasına telgraf çekmek için koşturmuşlar, telaş yayılmış ve iki saatten beri her şey kaçağa göre harekete geçmişti.</p>
<p class="calibre1">Artık onu güç kullanmadan sıkıca tutuyorlardı. Bastırılmış bir zaferle odaya taşınmıştı, ancak gözlerinde dostluk ve sevgi gördüğü için, onların kendisine yönelttiği tüm sert suçlamaları hissetmemesi çok garip gelmişti kendisine. Hatta bu görünüm bu sahte öfke sadece bir dakika devam etmişti. Sonra büyükanne onu tekrar gözyaşlarıyla kucaklamıştı ve artık kimse suçundan konuşmuyordu ve kendini harika bir ihtimamla sarılmış hissediyordu. O anda hizmetçi kız ona ceketini verip daha sıcak bir yere getirdiğinde büyükannesi de ona aç olup olmadığını veya bir şey isteyip istemediğini sormuş, sorular yöneltmişler ve onu sevgi dolu endişeleriyle sarmışlar ve ürkekliğini gördüklerinde de soru sormaktan vazgeçmişlerdi. Büyük bir arzu ile böyle kural tanımazlığı ve mesnetsiz duyguları ve tekrar çocuk olmayı kabullenmişti. Son günlerdeki küstahlıklardan dolayı utanç duygusu onu sarmış, bütün bunları yaşamamış olmayı kendi yalnızlığının aldatıcı keyfiyle değiştirmek istemişti.</p>
<p class="calibre1">Yanda duran telefon çalmıştı. Annesinin telefondaki konuşmasını, tek tek kelimelerini duyuyordu, “Edgar... geri...buraya</p>
<p class="calibre1">geldi... son tren.” ve onun öfkeyle kendisine çıkışmayıp, garip bir şekilde yalnızca temkinli bakışlarla sarmasına şaşırmıştı. İçinde giderek artan bir pişmanlık duyuyor ve en çok da büyükannesi ve halasının bütün dikkatini kendine çekerek affedilmesi için rica etmelerini, tamamen alçak gönüllülükle annesine tekrar çocuk olup ona itaat etmek istediğini söylemiş olmalarını istiyordu. Bu düşünceyle yavaşça kalkınca, büyükannesi hafif bir heyecan ile:</p>
<p class="calibre1">“Nereye gidiyorsun?”, diye sormuştu.</p>
<p class="calibre1">Utanarak durmuştu, etraftakiler bir hareket yapacak diye ondan korktular. Hepsini korkutmuştu, sadece tekrar kaçmak isteyeceğinden korkuyorlardı. Kendisinden daha fazla kimsenin bu kaçıştan pişmanlık duymayacağını nasıl kavrayabilirlerdi ki!</p>
<p class="calibre1">Masa donatılmış vaziyette olunca aceleyle ona da akşam yemeği getirilmişti. Büyükanne yanında oturuyor ve ona bakmıyor olsa da, büyükanne ve hâlâ ve hizmetçi kız onu sessiz bir dairenin içine kapatmışlardı ve o bu sıcaklıkla kendini muazzam huzurlu hissediyordu. Sadece annesinin odaya gelmemiş olması onun kafasını karıştırmıştı. Burnunun ne kadar sürttüğünü bilseydi kesinlikle gelirdi.</p>
<p class="calibre1">Dışarıda evin önünde duran bir arabanın gürültüsü duyul-duğunda Edgar huzursuzlanınca diğerleri de heyecanla ayağa kalkmışlardı. Büyükanne dışarı çıkmış, sesler gürültüyle karanlıkta ileri geri savrulmuş ve o anda babasının geldiğini duymuştu. Edgar korkuyla odada yalnız olduğunu fark etmiş ve bu küçük yalnızlık kendisini de şaşırtmıştı. Onu korkutan yegâne kişi olan babası sinirliydi. Edgar dışarı kulak kabarttı, babası heyecanlı olmalıydı ki yüksek sesle konuşuyordu ve kızmıştı. Bu arada bü-yüannesinin ve annesinin sesleri kulağa çok yatıştırıcı geliyor, onu yumuşatmak istedikleri net bir şekilde anlaşılıyordu. Ama ses haşin bir şekilde kalmıştı, yaklaşan daha daha yaklaşan ve şu an yan odada ardına kadar açılan kapının yanındaki adımlar gibi sertti.</p>
<p class="calibre1">Babası uzun boylu bir adamdı. Ve Edgar, sinirli ve gerçekten öfke içinde olduğu görülen babası odaya girdiğinde kendisini tarif edilemez bir şekilde küçülmüş hissetmişti.</p>
<p class="calibre1">“Oradan kaçmayı nasıl düşünebildin, sen, adi herif? Anneni nasıl bu kadar üzebilirsin?”</p>
<p class="calibre1">Sesi öfke doluydu ve elleriyle sert hareketler yapıyordu. Babasının arkasında yavaş adımlarla gölgelenmiş yüzüyle annesi belirmişti.</p>
<p class="calibre1">Edgar cevap vermiyor, kendini haklı çıkarmak zorunda olduğunu sezinliyordu ancak aldatılmış olduğunu ve dövüldüğünü nasıl anlatacağını bilmiyordu? Bunu anlayabilseydi keşke!</p>
<p class="calibre1">“Ne oldu, konuşamıyor musun? Ne oldu? Sakince söylemelisin! Bu senin hakkın mıydı? Oradan kaçmak için bir sebebin olmalıydı. Birisi sana bir zarar mı verdi?” Edgar tereddüt etmişti. Hatırlamak onu tekrar öfkelendirmişti, suçlamasını yapmak istiyordu. O anda -neredeyse kalbi duracaktı-babasının arkasında annesinin anlamadığı işaretler yaptığını ve gözlerindeki yalvaran bakışlarındaki ricasını görmüştü. Ve sonra yavaş çok yavaş bir şekilde parmağını ağzına götürüp susmasını işaret etmişti annesi.</p>
<p class="calibre1">On anda birdenbire bütün vücudunun sıcacık bir şeyle, muazzam vahşi bir mutlukla dolduğunu hissetmiş, annesinin sırrını korumasını istediğini, onun küçücük dudakları arasında bir kaderin olduğunu anlamıştı. Ona güvenmiş olmasının vahşi sevinçli gururuyla dolmuştu yüreği, aniden nasıl bir erkek olduğunu göstermek için, kendi suçunun daha büyük olduğunu göstermek isteğiyle bir fedakârlık duygusu sarmıştı benliğini. Bununla birlikte kendisini toparlamış ve;</p>
<p class="calibre1">“Hayır, hayır... o bir neden olmaz. Anne bana karşı çok iyi, ama ben küstah olduğum için kötü davrandım ... ve o zaman... korktuğum için oradan kaçmıştım.”, demişti.</p>
<p class="calibre1">Babası ona afallamış bir halde baktı. Her şey bekliyordu da, bu anlayışı beklemiyordu. Öfkesi yitip gitmişti.</p>
<p class="calibre1">“Pekâlâ, biraz üzüntü duyman iyi olur. Bugün daha fazla bu konuda konuşmak istemiyorum. Sanırım artık düşünmeden bir şey yapmazsın. Bir daha böyle bir şey olmaz.”</p>
<p class="calibre1">Ayağa kalkmış ve ona bakmıştı. Daha yumuşak bir sesle;</p>
<p class="calibre1">“Ne kadar solgun görünüyorsun. Ama bana büyümüşsün gibi geliyor. Umarım bundan sonra böyle çocukça şeyler yapmazsın; artık sen gerçekten küçük bir oğlan çocuğu değilsin, daha akıllıca davranabilirdin!”</p>
<p class="calibre1">Edgar sadece uzun bir süre annesine baktı. Gözlerinde ışıl ışıl yanan sadece alevin yansıması mı yoksa saklayamadığı minnet miydi? Hayır, o ışık ıslak ve aydınlık bir şekilde parlıyor ve ağzının etrafında bir gülüş ona teşekkür ediyordu. Artık annesi onu yalnız bıraktığı için üzüntü duymadan yatağa gönderilebilirdi. Çok düşünmek zorunda kalmıştı, çok renkli ve etraflıca. Son günlerin bütün acıları ilk yaşananların güçlü duygusuyla geçip gitmişti, gelecekteki olayların gizemli beklentisiyle artık kendisini mutlu hissediyor, dışarda karanlıkta gecenin gölgelerinde ağaçlar hışırdasa da artık korkmamayı biliyordu. Sahip olduklarının farkına vardığından beri yaşamdaki bütün sabırsızlıklarını yitirmişti. Çocukluğunun binlerce yalanla örtülü olmadığını, aksine tamamen arzu dolu tehlikeli güzellikleri olduğunu bugün tüm çıplaklığı ile görmüştü. Acının ve zevkin ve düşüncelerin çok yünlü geçişlerinin mutlu olmak için kendisini böylesine zorlayacağını ve hayatın sırlarının örtüsünü kaldıracağı böyle pek çok günün onu beklediğini hiç düşünmemişti. Yaşamın çeşitliliğinin ilk önsezisi benliğini sarmış, ilk defa olarak insanın özünü anladığına, düşman gibi görünseler de birbirlerine ihtiyaçları olduğuna ve insanlar tarafından sevilmiş olmanın çok tatlı bir şey olduğuna inanmıştı. Herhangi bir şeyi veya kimseyi nefretle düşünmeye hakkı yoktu, Baronun kendisinin baştan çıkaran en acı düşmanı olduğuna pişman değildi, onun sayesinde ilk duygularının dünyası kendisine açılmış ve minnettarlığın yeni duygusunu keşfetmişti.</p>
<p class="calibre1">Artık karanlıkta her şey çok tatlı ve pohpohlayıcı bir şekilde düşünülüyor, yavaşça rüyalardaki görüntüler muğlaklaşıyor ve neredeyse bu uykuya dalıyordu. O anda aniden kapılar kalkmış</p>
<p class="calibre1">ve sessizce bir şeyler gelmiş gibi gelmişti ona. Gözlerini açık tutmak için uyumaktan korkmasının doğru olmadığını düşündü. Sıcak ve yumuşak bir şekilde onu okşayan nefesini hissettiği yüzün, onu öpüp saçını okşayanın, annesi olduğunu da biliyordu artık. Öpücükleri, gözyaşlarını hissediyor ve en içten sevgi dolu sözcüklerinin yinelenmesini, susmasına karşı sadece minnettarlık olarak, bir uzlaşı olarak görüyordu. Bütün bunları daha sonra, seneler sonra, bu suskun gözyaşlarında anlatılanın, artık sadece ona, bir çocuğa ait olmasını istediğini, bir maceranın reddedilmesini, içindeki bütün hırslara veda edilmiş olmasının, yaşlanmış bir kadının adağı olarak görecekti. Annesinin kendisini sonu gelmeyecek bir maceradan kurtarmış olduğu için minnettar olduğunu ve bu kucaklaşma ile sevginin acı tatlı yükünü gelecekteki yaşamı için bir miras gibi üzerine aldığını henüz bilmiyordu. Bütün bunları o zamanlar çocuk olduğu için anlamıyordu ama o kadar çok sevilmiş olmanın mutluluk veren bir şey olduğunu ve bu sevgiyle dünyanın bütün sırlarının birbirine geçtiğini seziyordu.</p>
<p class="calibre1">Annesi elini ondan çekince, dudaklar da ondan uzaklaşmış ve hafif bir karaltı, arkasında sıcaklığını, dudaklarda bir soluk bırakıp azametini kaybetmişti. Özlem hâlâ pohpohlayarak, sık sık hafifçe dudaklarda hissedilecek gibi ve nazikçe sarılarak ona yöneliyor, ama böylesine umut bağlanılan sırrın bu şüpheli önsezisi çoktan uykunun gölgesine yenik düşmüştü. Bir kere daha son saatlerin bütün resimleri renkli bir şekilde geçip gitmiş, gençlik kitabının iştah kabartan sayfalarının tekrar açılmasıyla uykuya dalan çocuk hayatının en derin rüyasını görmeye başlamıştı.</p>

</body>
</html>
