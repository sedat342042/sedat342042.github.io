<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<p class="calibre10" id="calibre_pb_1"><span class="calibre11">Filler</span></p>
<p class="calibre1">Anne uzun süre aşağıda Baronla birlikte masada kaldı, ama onlar artık fillerden ve avlardan bahsetmiyorlardı. Ufaklık ayrıldığından beri hafif boğucu bir hava, hızla yükselen utangaçlık, konuşmaya hâkim olunca, salona gidip bir köşeye</p>
<p class="calibre1">oturmuşlardı. Baron her zamankinden daha çok göz kamaştırırken, birkaç kadeh şampanyayla kolayca ateş basan bayanın konuşması tehlikeli bir hâl almaya başlamıştı. Gerçekte Baron a hoş bir tip denilemezdi, sadece gençti ve kısa kesilmiş saçları ve koyu esmer bebek yüzüyle çok erkeksi görünüyor, canlı küstah tavırlarıyla da insanı büyütüyordu. Bayan onun yakında olmasına seviniyor ve artık onun bakışlarından korkmuyordu. Baronun konuşmasına yavaş yavaş kadını şaşırtan bir cüret sızmış, vücudunu saran bir şey, bir dokunuş yerini kanın hızla yanaklara kadar aktığı inanılmaz bir arzuya bırakmıştı. Neyse ki Baronun hafifçe, zorlanmadan, delikanlıca gülüşüyle bütün bu küçük ihtiraslar hafifçe kızdıran çocukça şakalara dönüşmüştü. Bazen kadın, bir kelimeyi sert bir şekilde reddetmek zorunda kalmış olması, işin doğası gereği küçük şehvet duygularıyla sonuna kadar beklemeyi daha da cazipleştiriyordu. Bu cesur oyun bayanı büyülemişti, hatta sonunda onu taklit etmeye çalışarak küçük, çırpınan vaat dolu bakışlar, kelimeler ve hareketlerle erkeğe teslimiyet göstermiş, hatta onu yanaşmasına, sesinin yakınlığına, bazen onun ısıtan nefesine ve omuz silkmesine sabırla katlanmıştı. Bütün oyuncular gibi zamanı unutmuş bu sıcak konuşmanın içinde kendini kaybetmişti. Gece yarısı salon kararmaya başlayınca ürkerek yerinden sıçradı.</p>
<p class="calibre1">İlk andaki korkusuna itaat ederek hemen fırlayıp kalkmış, bir anda nasıl bir pervasızlıkla böyle bir şeye cesaret ettiğine şaşmıştı. Yoksa ona bu ateşli oyunlar hiç yabancı değildi, ama şu anda hırslanan içgüdüsü bu oyunun ne kadar ciddi olmaya başladığını ona hissettirmişti. Sağanak yağışla kendisinin daha fazla güvende olmadığını, içinde bir şeyler kaymaya başladığını ve korkuyla bir sarmalın içinde döndüğünü anlamıştı. Kafasındaki her şey korkunun, şarabın ve sıcak konuşmanın etkisiyle bir girdaba kapılmıştı, üzerine çöken aptal anlamsız bir korku, hani şu, hayatta böyle tehlikeli anlarda birkaç kere tadılan korku, onu hiç bu kadar sersemletmemişti ve güçlü olmamıştı. “İyi</p>
<p class="calibre1">geceler, iyi geceler. Sabah erken görüşmek üzere.”; diyerek telaşla ve kaçmak istemişti. Kaçmak onun için, hiç bu dakikanın ve içindeki yeni tuhaf bir güvensizliğin getirdiği tehlike kadar gerekli olmamıştı. Ama Baron veda için uzatılan eli zarif bir şekilde tutmuş ve öpmüştü, sadece bir seferlik vazifeşinaslıkla yapmamıştı bunu, kadın hafif bir ürperti ile elinin üzerindeki kaba kılları hissedinceye kadar dört-beş kere ince parmak uçlarından bileklerine kadar titreyerek dudaklarını gezdirmişti. Sıcak yürek burkan bir duygu oradan kanla bütün vücuda yayılmış, korku duygusunun yakıcılığı zirveye çıkmış, tehditkâr bir şekilde şakaklarına çakılmıştı, başı yanıp tutuşuyordu, korku, artık bütün vücudunu titreten korku bayanın elini hızla çekmesine sebep olmuştu.</p>
<p class="calibre1">“Kalsaydınız.”, diye fısıldamıştı Baron. Ama o, korkusunu ve telaşını göz önüne serdiği beceriksizliği ile süratle kaçtı. Diğerinin istediği kalp çarpıntısı artık içindeydi ve yüreğindeki karışıklığı hissetmekteydi. İç karartan ve yakan bir korku onu yakalamıştı, adam arkasından onu takip etmeyi ve ona sarılmayı arzu etmesine rağmen işin baharındayken bunu yapamadığı için üzüntü duymuştu. Bu saatte kadının her zaman ondan son anda kurtulmak için çabaladığı kaçamak ve tahrik eden flört değil de, yıllardır bilinçsizce özlem duyduğu yakın soluğunu şehvetle sevdiği büyük ve tehlikeli macera yaşanmış olabilseydi keşke. Baron onun peşinden koşmak için en elverişli zamanda yakalamasından gururluydu. Bu kadını şarap içtiği zayıf bir anda zorla elde etmeyi başaracağından çok emindi, ama centilmen oyuncu gibi tam bir adanmışlık ve savaş daha cazip gelmekteydi ona. Bayanın titrediğini gören Baron sıcak zehrin onun damarlarından aktığını anlamıştı.</p>
<p class="calibre1">Yukarıda merdivenlerde dikilip kalan Bayan, elini nefes nefese kalan kalbine bastırmış, bir saniye dinlenmek zorunda kalsa da sinirleri buna izin vermemişti. Derin bir nefes alıp biraz sakinledi, bir tehlikeyi atlatmış olmak, yarım esef etmek de—</p>
<p class="calibre1">mekti, ancak her şey karmakarışıktı, kandaki karışıklıksa hafif bir baş dönmesi olarak devam ediyordu. Sarhoş gibi yarı kısık gözlerle ağır ağır kapıya kadar yürümüş, nefesi açılmıştı, o anda kapının soğuk mandalını yakalamış ve kendini nihayet emniyette hissetmişti!</p>
<p class="calibre1">Yavaşça odanın kapısına eğilmesiyle geri çekilmesi bir oldu. Karanlık odada herhangi bir şey geriye doğru hareket etmişti. Uyarılan sinirleri şiddetle titredi, yardım çağırmak üzereyken içeriden uykulu bir ses yavaşça; “-Sen misin anne?” dedi.</p>
<p class="calibre1">“Tanrı aşkına, orada ne yapıyorsun?”, diye soran anne büzülmüş bir vaziyette Edgar ın yattığı ve uykusundan acele ile kendini toparladığı divana çöktü. Aklına ilk gelen şey çocuğun hastalanmış olması veya yardıma ihtiyaç duymuş olmasıydı.</p>
<p class="calibre1">Ama Edgar, uykulu uykulu hafif bir serzenişle: “Saatlerce seni bekledim, sonra uyuya kalmışım.” dedi.</p>
<p class="calibre1">“Niye ki?”</p>
<p class="calibre1">“Filler yüzünden.”</p>
<p class="calibre1">“Hangi filler ?”</p>
<p class="calibre1">O an aklı başına geldi. Çocuğa bugünkü av ve maceralar hakkında konuşulan her şeyi anlatacağına söz vermişti. Bu saf, çocuksu oğlan, sessizce odalarına sokulup annesinden emin bir şekilde onun gelmesini beklemiş, sonra da uyuyakalmıştı. Anne hiç olmadığı kadar kızmıştı. Ya da aslında kendi kendine öfke hissediyordu, suçluluk ve utançtan hafif bir hırıltıyla, haykırarak “Yaramaz velet, yatağa git hemen!” diye bağırmıştı çocuğa. Edgar şaşkınlıkla ona karşı geldi. Neden ona karşı böyle öfkeli idi? Bir şey yapmamıştı ki. Ama bu şaşkınlık gerilimi daha da arttırmıştı. “Hemen odana git!” diye bağırdı daha da öfkelenerek, oğluna haksızlık yaptığını hissettiği için. Edgar bir söz söylemeden gitti. Aslında korkunç yorgundu ve ağır basan uykunun mahmurluğu ile annesinin sözünü tutmamasına, ona karşı herhangi bir sebeple kötü davranmasını umursamadı. Isyan da etmedi. İçinde yorgunluktan her şey körelmişti, sonra da burada yukarıda uyanık kalmak yerine uyuduğu için kendine çok kızdı. “Tıpkı, küçük bir çocuk gibi.”, diyerek kendi kendine öfkelendi, tekrar uykuya yenik düşmeden evvel.</p>
<p class="calibre1">Çünkü dünden beri kendi çocukluğundan nefret ediyordu.</p>
<p class="calibre1"><span class="calibre11">Sataşmalar</span></p>
<p class="calibre1">Baron iyi uyuyamamıştı. Yarım bırakılmış bir maceradan sonra yatağa gitmek her zaman tehlikeliydi: Boğucu bir rüyanın tadını kaçırdığı, her anı zorlukla geçmiş bir gece onu pişmanlığa sürüklemişti. Sabahleyin uykulu ve canı sıkkın bir halde aşağıya inerken, delikanlı saklandığı yerden fırlayıp coşkulu bir şekilde kollarıyla ona sarılmış ve onu binlerce soru ile sıkmaya başlamıştı. Çocuk büyük arkadaşını annesiyle paylaşmak zorunda olmadan tekrar bir dakika kendisine ait olduğu için mutluydu. Zira her şeyi annesine değil, sadece ona anlatmalıydı, söz vermesine rağmen harika şeylerden hiç bahsetmemiş olduğu için, onu soru bombardımanına tutmuştu. Keyifsizliğini kötü bir şekilde gizleyen tatsız ürküntüleri, yüzlerce çocukça sataşma ile örtmeye çalışıyordu. Ayrıca bu sorulara sevgisini coşkuyla kanıtlamaya çalışması, aşırı mutluluğunu, uzun süre aramış olmasını, sabahın erken saatlerinden beri yalnız beklemiş olmasını da karıştırmıştı.</p>
<p class="calibre1">Çocuğun bu sonsuz yol bekleyişleri, soruların çocukça saçmalıkları, her zamanki işe yaramayan tutkusu onu sıkmaya başlayınca, Baron’un verdiği cevaplar da hırçınlaşmıştı Bir gün önce ve bir gün sonra on iki yaşında bir çocukla serserilik etmekten ve onun saçmalıklarıyla gevezelik etmekten yorulmuştu. Artık ona düşen, demiri tavında döverek, problem olan çocuğun istenilmeyen varlığını ortadan kaldırıp anneyi yalnız yakalamaktı. Çok sadık arkadaştan kurtulmayı bir süreliğine imkânsız gördüğü için, gösterdiği şefkatin daha özensiz olması gerektiğini düşündü ama bunu nasıl yapacağını bilmiyordu. Buna rağmen, bir deneme yapmaya değerdi. Annesiyle gezmeye gitmek için</p>
<p class="calibre1">anlaştıkları saat 10.00’a kadar, oğlanın telaşlı gevezeliklerine, kendisi hakkında dikkatsizce gelişigüzel şakımalarına izin verdi ve ona hakaret ediyor olmamak için, gazetenin sayfalarını da çevirirken bile onunla konuşmaya çalıştı. Nihayet yelkovan dikey durduğunda, birdenbire hatırlamış gibi Edgar’dan kendisi için diğer otele gidip kuzeninin gelip gelmediğini sorması için bir ricada bulundu.</p>
<p class="calibre1">Bu yüreği temiz çocuk, çok mutlu olmuştu, sonunda arkadaşı için bir şey yapabilecek, elçi olmaktan gurur duyacaktı, hemen fırlayıp atıldı, insanların şaşkın bakışları arasında, kendisine güvenildiğinde ne kadar çevik olduğunu göstermek düşüncesiyle yolu hızla geçti. Ama bahsedilen Konta orada rastlamamıştı, kendisine saatin söylenmemiş olduğunu fark edince fırtına gibi bir koşuyla geri gitti, ama Baron salonda yoktu. Odasının kapısını vurdu-boşuna! Huzursuzca bütün odaları koşarak dolaştı, müzik odası ve kahve içilen salonu, heyecanla bir bilgi alabilme umuduyla annesine koştu: O da gitmişti. Nihayet kuşkuyla kapıcıya sorduğunda; birkaç dakika önce her ikisinin birlikte dışarı çıktığını öğrendi büyük bir şaşkınlıkla.</p>
<p class="calibre1">Edgar sabırla beklemeye başladı. Saflığından hiçbir kötülük aklına gelmiyordu. Baronun ondan alacağı bilgiye ihtiyacı olduğuna göre kısa bir süre önce buradan ayrılmış olmalılardı. Ama saatler geçtikçe huzursuzluk içini sarmaya başlamıştı. Aslında günlerdir, bu yabancı, baştan çıkaran insan, onun saf küçük hayatına karıştığından beri, çocuk bütün gün gergin, telaşlı ve şaşkındı. Çocukların hepsinde olduğu gibi her tutku, onların narin yapısını, yumuşak balmumundaki iz gibi damgalıyordu. Kirpiklerin sinirli titremeleri tekrar başlamıştı ve daha solgun görünüyordu. Edgar bekledi, bekledi, sabırla önce çılgınca heyecanlanmış ve sonra da dokunsan ağlayacak noktasına gelmişti, ama içine bir vesvese düşmemişti henüz. Bu harika arkadaşa olan körü körüne inancı, ona bir yanlış anlama olduğunu düşündürüyor ve gizli bir korku içini burkuyordu, ya görevini yanlış anladıysa...</p>
<p class="calibre1">Ama ne garip ki, o an için olan, ikisinin nihayet geri döndükten sonra dikildikleri yerde ateşli konuşmalar yapmaları ve hiçbir şaşkınlık göstermemeleriydi. Garip bir şekilde onun yokluğunu hissetmemiş gibiydiler: “Seninle yolda karşılaşırız ümidiyle bu tarafa doğru geldik.”, demişti Baron, görevi konusunda bir şey sormaya gerek bile duymamıştı. Çocuk, kendisini boşu boşuna aramış olabilecekleri endişesiyle çok korktuğu için yemin etmeye başlamıştı; Hochstrasse yolunda dümdüz koşmuştu, onların hangi yönde gittiklerini bilseydi keşke, o anda annesi bir anda kesti. “Pekâlâ, pekâlâ! Çocuklar çok konuşmamalı.”</p>
<p class="calibre1">Edgar öfkeden kıpkırmızı oldu. Bu annesinin onu arkadaşının gözünde küçük düşürmek için, ikinci ayaklar altına alınma denemesiydi. Annesi neden her zaman bunu yapıyor, onu bir çocuk olarak sunmaya çalışıyordu, -o bundan emindi-daha büyümemiş miydi? Açıkça annesi onun yeni arkadaşını kıskanıyor ve onu kendi üzerine çekmeye çalışıyordu. Evet, kesinlikle bu böyleydi, Baronu bilerek yanlış yola yönlendiriyordu. Ama annesinin kendisine kötü davranmasına müsaade etmeyecekti, bunu annesi görmeliydi. Karşı çıkmak isteğiyle Edgar bugün masada annesine tek bir söz bile söylememeye, sadece arkadaşıyla konuşmaya karar vermişti.</p>
<p class="calibre1">En azından beklentisini ortaya dökmüştü, ama isyanının fark edilmemiş olması ona acı vermişti. Evet, hatta dün beraberliklerinin merkezinde olan onu görmemiş gibiydiler! Her ikisi konuşarak zaman geçiriyorlar, sanki o masanın altına düşmüş gibi birlikte şakalaşıp gülüyorlardı. Kan tepesine çıkmıştı, boğazı düğümlendi, boğuluyor gibi oldu. Sakince oturup annesinin, sevdiği tek insan olan arkadaşını ondan uzaklaştırmak için neler yaptığını izlemekten ve kendisini savunmak için susmaktan başka ne yapabilirdi ki? Ona düşen ayağa kalkıp iki yumruğuyla masaya vurmak olmalıydı. Belki bu şekilde onlar onun farkına varabilirlerdi. Ama o kendini tutmuş, çatalı bıçağı bırakıp bir lokma bile yememişti. Bu inatçı perhizi uzun süre</p>
<p class="calibre1">fark etmeseler de, en son harekette annenin dikkatini çekince kendini iyi hissedip hissetmediğini sorduğunda. “İğrenç” diye düşünmüştü, -her zaman sadece hasta olup olmadığımı düşünür, onu başka bir şey ilgilendirmez zaten.- Kısaca canının istemediği cevabını verince annesi memnun olmuştu. Kendisiyle ilgili hiçbir şey, hiçbir şey onun nazarıdikkatini çekmezdi zaten. Baronsa onu unutmuş gibiydi, en azından bir laf bile atmamıştı. Gözlerindeki sıcaklık giderek daha da arttı, çocukça bir kurnazlıkla, yanaklarından akan gözyaşları ve dudaklarındaki tuzlu ıslaklığı kimse görmeden hızla peçeteyi kaldırıp yüzünü kapattı. Yemek sona erdiğinde içi rahatlamıştı.</p>
<p class="calibre1">Akşam yemeği esnasında annesinin Maria-Schutz a birlikte bir araba yolculuğu önermesi, Edgar a dişlerinin arasından çıkan bir tıslama gibi gelmişti. Annesi onu arkadaşıyla bir dakika bile yalnız bırakmak istemiyordu. Ama kini, annesinin ayağa kalktığında ona: “Edgar derslerini unutacaksın, bu arada odada kalıp derslerini tekrarlamaksın! ”, demesiyle daha da artmış tekrar küçük yumruklar sıkılmıştı. Her zaman arkadaşının önünde onu aşağılıyor alenen bir çocuk olduğunu ve okula gitmek zorunda olduğunu ve yetişkinler arasında sabırlı olması gerektiğini hatırlatıyordu. Ama bu sefer niyeti çok şeffaftı. Hiçbir cevap vermemiş, sadece duraksamadan arkasına dönmüştü.</p>
<p class="calibre1">“Ahaa, gene kırıldı”, demişti annesi gülümseyerek, sonra da Barona dönüp: “Bir saat çalışmak istese kötü bir şey mi olurdu?” diye sormuştu.</p>
<p class="calibre1">Ve o anda -Çocuk kalbinde bir soğukluk ve bir taşlaşma oldu— kendisine arkadaşım diyen ve Külkedisi gibi evde oturmak zorunda kalmış biri diye alay eden Baron: “Öyle tabii, bir ya da iki saatin hiçbir zararı olmaz gerçekten.”, diyebilmişti ancak.</p>
<p class="calibre1">Bu bir ittifak mıydı? Gerçekten her ikisi kendisine karşı birleşmiş miydi? Çocuğun bakışları öfkeyle yanıyordu. “Babam bana burada ders çalışmamı yasakladı, o burada dinlenmemi istiyor.” Hastalığını tüm gururuyla öne çıkarmış, çaresiz kalınca</p>
<p class="calibre1">da içinden gelen bir tehdit gibi babasının otoritesine sarılmıştı. Ve en dikkat çekeni ise: Bu sözün her ikisinde de hoşnutsuzluk uyandırmasıydı. Anne bakışlarını kaçırıp, sinirle parmaklarıyla masaya vurmaya başlamış, aralarında utandırıcı bir suskunluk olmuştu. “Ne söylüyorsun, Edi.”, demişti Baron nihayet zorlama bir gülümsemeyle. “Sınava girmek durumunda değilim, çoktan hepsinden çaktım.”</p>
<p class="calibre1">Ama Edgar şakaya gülmemiş, aksine, içine kadar nüfuz etmek isteyen, ona sınayan, özlem dolu ısrarlı bir şekilde bakmıştı. Neler oluyordu? Aralarında bir şeyler değişmişti ve çocuk nedenini bilmiyordu. Huzursuzca gözlerini gezdirdi. Kalbinde küçük, telaşlı bir çekiç vurmaya başlamıştı: İlk şüphenin tohumlarıydı bu.</p>
<p class="calibre1"><span class="calibre11">Yakan Sır</span></p>
<p class="calibre1">“Onu böyle değiştiren neydi?”, diye düşünüyordu, sarsılarak yol alan arabada karşılarında oturan çocuk. “Neden bana karşı eskisi gibi değiller? Annem ona baktığımda neden bakışlarını kaçıyor? Baron neden her zaman bana bir şaka yapmak arayışında ve soytarıyı oynuyor? Her ikisi de benimle neden dün ve evvelsi gün gibi konuşmuyor? Sanki bana başka gözle bakı-yorlarmış gibiler. Annenin dudakları bugün kırmızı, ruj sürmüş olmalı. Daha önce ruj sürdüğünü hiç görmemiştim. Her huzursuz olduğunda yaptığı gibi alnını kırıştırıp kendi kendine düşünmeye devam etti, ben ona hiçbir şey yapmadım, canını sıkacak bir söz söylemedim. Hayır, sebep ben olamam, yalnızca onlar birbirlerine karşı öncekinden farklılar. Sanki söylemeye cesaret edemedikleri aptalca bir şey yapmış gibiler. Dünkü gibi gevezelik etmiyorlar, gülmüyorlar da, mahcuplar, bir şey saklıyorlar. Aralarında açık etmek istemedikleri bir sır var. İşin aslını gün yüzüne çıkarmaya değecek bir sır. Bunu biliyorum ben, yüzüme kapıyı kapatmalarıyla, kitaplardaki konuşmalarla ve operadaki erkekler ve kadınların açılmış kollarla şarkı söyleyerek, birbirlerini kucaklamaları ve itmeleriyle aynı şey olmalıydı. Babamın dayanamayıp geri gönderdiği Fransızca öğretmenimle yaşadıklarına benzer şeyler. Bütün bunlar hissettiğim ama nasıl olduğunu bilmediğim şeylerle bağıntılı olmalı. Oh bilmeli, mutlaka bilmiş olmalı, yakaladığı bu sırrı, bütün kapıları açan bu anahtarı, daha fazla uzatmadan ve aldatılmadan, her şeyin ondan saklandığı ve belli edilmediği çocuk olmayı daha fazla sürdürmemeli, biiyümeliydi. Ya şimdi ya da hiçbir zaman! Bu korkunç sırrı ellerinden zorla almalıydım. Alnında neredeyse on iki yaşındaki çelimsiz çocuğu yaşlı gösterecek derinlikte çizgiler oluşturacak kadar, ciddiyetle kendi kendine, etraftaki halka halka yayılarak doğayı kuşatan renkliliği ile manzaraya, çam ormanlarının tertemiz yeşiline, dağlara, geç gelen baharın hoş parlaklığındaki vadilere hiç bakmadan düşünüyordu. Arabanın arkasında oturan her ikisine, sıcak bakışlarla onların gözlerinin ışıldayan derinliklerindeki sırrı oltayla çekip çıkaracakmışçasına odaklanmış sadece bakıyordu. Hiçbir şey tutkulu bir şüpheden daha fazla aklı zorlayamaz, hiçbir şey karanlığa koşan birinin bıraktığı izden daha fazla olgunlaşmamış bir aklın bütün gücünü sergileyemezdi. Evet, ara sıra tek bir incecik kapı, gerçek denen dünyadan çocukları ayırsa da tesadüfi bir rüzgârın esintisi bu kapıyı uçururdu..</p>
<p class="calibre1">Edgar bir ara adı konmamış büyük sırrı anlamaya hiç olmadığı kadar yakın olduğunu hissetmişti, gerçi hâlâ kapalı ve çözülemez gibi olsa da çözüm yakındı çok yakın. Bu duygu onu heyecanlandırmış ve ona bu ani, ağırbaşlı ciddiyeti kazandırmıştı. Bilinçsiz bir şekilde çocukluğunun kenarında olduğunu seziyordu..</p>
<p class="calibre1">Buna karşın diğer ikisi, delikanlıdan geldiğini sezmeden önlerindeki boğucu direnci hissediyorlardı. Arabadaki üçlü kendilerini sıkışmış ve etkisizleştirilmiş hissediyorlardı. Karşılarındaki kor ateşte titreyerek yanan kapkara iki göz her ikisini engelliyor, kesinlikle konuşmaya, bakışmaya cesaret edemiyor—</p>
<p class="calibre1">lardı. Önceki basit ortalıktan bahseden konuşmalara da artık geri dönüş yoktu, çoktan sıcacık güvenilirliğin tonuna, gizli dokunuşların yaltaklanan iffetsizliğinde titreyen tehlikeli kelimeler sokulmuştu. Konuşmaları daima boşluklara ve tıkanıklıklara çarpıyor, bir an duruyor, devam etmek isteniyor ama sürekli çocuğun inatçı suskunluğunda tökezliyordu.</p>
<p class="calibre1">Özellikle anne için onun ısıran suskunluğu bir yüktü. Yan taraftan onu dikkatlice izliyordu ve birdenbire çocuğun dudakları büzülüp, eşinin hiddetlendiği zaman yüzünü ekşittiği gibi, suratını asınca irkildi. Gizli bir macera yaşamak üzere olduğu şu an, eşini hatırlamış olmak düşüncesi çok rahatsız ediciydi. Çocuk ona; on, on iki santim karşısında kapkara bakan gözleri ve belirsiz bir küstahlığın arkasında pusuya yatmış bir hayalet gibi, vicdanının bekçisi gibi görünmüş, arabanın sıkışıklığında ortamı daha da dayanılmaz yapmıştı. O anda aniden Edgar bakışlarını kaldırıp bir saniye baktığında, ikisi de hayatlarında ilk defa gözetleniyor oldukları hissine kapılarak anında bakışlarını indirmişlerdi. Şimdiye kadar birbirlerine körü körüne inanan anne ile çocuğun arası, birdenbire başka bir hâl almıştı. Yaşamlarında ilk defa gözlemeye, her ikisinin kaderi birbirinden ayrılmaya, ikisi de henüz itiraf etmeye cesaret edemeyecekleri kadar yeni olsa da birbirlerine gizli bir kin duymaya başlamışlardı.</p>
<p class="calibre1">Atlar otelin önünde durduğunda her üçü de rahat nefes almışlardı. Başarısız bir gezi olduğunu hepsi hissetse de, kimse bir şey söylemeye cesaret etmemişti. Önce Edgar fırlayıp atlamış, annesi başı ağrıdığı için özür dileyip telaşla yukarı çıkmıştı. Yorgundu ve dinlenmek istiyordu. Edgar ve Baron geride kalmışlardı. Baron faytoncuya ödemesini yapıp saate bakmış ve oğlana bakmadan nazik, uzun sırtıyla, önünden geçip salona gitmişti. Oysa çocuk bu hafif ritmik sallanan gidişe onu taklit etmeye çalışacak kadar hayrandı. O geçip gitmiş, sadece geçip gitmişti. Açıkça oğlanı unutmuş ve arabacının yanında, atların yanında onunla hiç alakası yokmuş gibi bırakmıştı.</p>
<p class="calibre1">Edgar’ın içinde bir şey ikiye bölünmüştü, bir yan onu gelip geçici olarak görüyor, diğer yanı her şeye rağmen onu ilahi bir şekilde seviyordu. Öyle omuzuna dokunmadan, hiçbir söz söylemeden, suçunun farkına varmadan, önünden geçip gidince çaresizlik kalbini kırmıştı. Büyük bir çabayla koruduğu itidali yıkılmış, vakarın suni olarak şişirilen yükü dar omuzlarından kaymış, yeniden dünkü ve önceki gibi küçük, aciz bir çocuk gibi görülmesi, iradesine rağmen onu yıkmıştı. Çabuk, titreyen adımlarla merdivenden çıkmak isteyen Baronun arkasından gidip yoluna çıktı ve bastırdığı, zor tuttuğu gözyaşları ile:</p>
<p class="calibre1">"Bana özen göstermemeniz için size ne yaptım? Niçin bu sıralar devamlı benimlesiniz? Ve annemle? Beni sürekli neden göndermek istiyorsunuz? Ben size yük müyüm veya size bir şey mi yaptım?”, diye sordu.</p>
<p class="calibre1">Baron irkilerek yerinden sıçramıştı ama şaşırdığını belli eden yumuşak bir sesle yemin ederek bu saf oğlanın içini rahatlatmayı bilmişti: "Edi, sen delisin! Bugün keyfim yerinde değil. Ve sen gerçekten değer verdiğim sevgili bir delikanlısın.” Bunu söylerken becerikli bir şekilde perçemini ileri geri sallamıştı, ama bu büyük nemli yalvaran çocuk gözlerine bakmak zorunda olmamak için de yüzü yarım dönüktü. Oynanan komedi utandırıcı olmaya başlamıştı. Aslında bu çocuğun sevgisiyle bu şekilde küstahça oynadığı için utanıyor ve bu ince gizli hıçkırıklarla sarsılan ses ona acı veriyordu. “Şimdi yukarı git, Edi, göreceksin bu akşam tekrar hoş vakit geçireceğiz.”, dedi onu yatıştırarak.</p>
<p class="calibre1">"Ama annemin beni hemen yukarı göndermesine müsaade etmeyeceksiniz, değil mi?”</p>
<p class="calibre1">“Hayır, hayır, Edi, buna izin vermem.” Gülümsedi Baron. “Sen şimdi yukarı çık, ben akşam yemeği için giyinmeliyim.”</p>
<p class="calibre1">Edgar o an için mutlu oradan ayrılmıştı, ama kalbindeki çekiç yeniden vurmaya başlamıştı gene. Dünden beri daha çok yaşlanmış, yabancı bir misafir, bir güvensizlik, artık onun çocukça bağrına oturmuştu.</p>
<p class="calibre1">Beklemedeydi. Gerçekten renkleri ortaya çıkaran bir deneme yaşanıyordu. Birlikte masada oturmuşlar ve saat dokuz olmuş annesi onu yatağa göndermemişti, ama gene de huzursuzdu. Neden bu kadar uzun süre kalmasına izin vermişti? Yoksa her şey doğru muydu? Baron sonunda arzusunu ve konuşmayı annesine açıklamış mıydı? Her şeyiyle ona güvenen kalbiyle, bugün onun peşine düşmüş olmasının yakan pişmanlığı birdenbire üzerine çökmüştü. Saat onda annesi birdenbire kalkıp Baronla vedalaştı. Ne gariptir ki bu erken veda için Baron hiç de şaşırmış görünmüyor, başka seferlerde olduğu gibi onu alıkoymaya çalışmıyordu. Çocuğun bağrındaki tokmak daha hızla vurmaya başlamıştı.</p>
<p class="calibre1">Sadece acımasız bir denemeydi. Baron duygusuz bir şekilde kalkmış ve itiraz etmeden annesini kapıya kadar takip etmişti. Ama kapıda ansızın gözlerinde şimşekler çakmış ve aynı anda annesinin başının üzerinden Barona gönderdiği gülümseyen bakışı yakalamıştı, bir anlaşmanın bakışı, herhangi bir sırrın bakışıydı bu. Böylece Baron ona ihanet etmiş oluyordu. Erken kalkış bu yüzdendi: Sabahleyin yoluna çıkmamasını garantilemek için, bu gün kesinlikle uyutulmuş olmalıydı.</p>
<p class="calibre1">“Sefil.” diye mırıldandı.</p>
<p class="calibre1">“Ne diyorsun? “, diye sordu anne.</p>
<p class="calibre1">“Hiçbir şey”, çıktı dişlerinin arasından. Onun da artık bir sırrı vardı. Adı kindi, hem de her ikisine karşı sınırsız bir kin.</p>
</body>
</html>
