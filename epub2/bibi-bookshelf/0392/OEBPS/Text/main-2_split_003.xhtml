<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<p class="calibre10" id="calibre_pb_2"><span class="calibre11">Susmak</span></p>
<p class="calibre1">Edgar’ın huzursuzluğu gelip geçmişti. Nihayet temiz, net bir duygunun keyfini çıkarıyordu: Kin ve açık bir düşmanlıktı bu duygu. Artık kesinlikle onların yolunda olduğundan emindi bu yüzden de kendisi için birlikte olmak zalim karmaşık bir tutku olmuştu. Annesini rahatsız etme, yalnızca düşmanlığının yoğunlaştırdığı tüm gücüyle tehdit etme düşüncesi ona zevk veriyordu. Dişlerini önce Barona göstermiş, sabahları aşağıya</p>
<p class="calibre1">gelince, önünden geçerken samimi bir şekilde "Günaydın Edi,” diye selam verince; Edgar oturduğu koltukta bakışlarını kaldırmadan homurdanmış, sert bir "Günaydın” ile ona geri dönmüştü. “Annen aşağıda mı?” Edgar gazeteye bakarak "Bilmiyorum.”</p>
<p class="calibre1">Baron fazla uzatmamış kısa kesmişti. Birdenbire ne. olmuştu böyle? "Kötü uyudun öyle mi Edi, yoksa başka bir şey mi oldu?” Bir şaka her zamanki gibi engelleri aşmakta yardımcı olabilirdi. Ama Edgar bu sefer onu horlayarak kayıp giden bir “Hayır” ile karşılık vermiş ve gazetedeki son olaylara dalmıştı. Baron; "Aptal Oğlan” diye mırıldanmıştı kendi kendine ve omzunu silkip yürümeye devam etmişti sonra. Düşmanlık böylece açıklanmıştı.</p>
<p class="calibre1">Annesine karşı da soğuk bir nezaket içinde olan Edgar, onun kendisini tenis kortuna göndermek için yaptığı beceriksizce bir girişimini sakince reddetmişti. Gülümsemenin sardığı dudakları acıyla hafifçe kıvrılarak daha fazla kandırılmaya izin vermeyeceğini gösteriyordu. Sahte bir dostlukla “Sizinle gezmeye gelmeyi tercih ederim anne”, diyerek onun gözlerine bakmıştı. Cevap anne için açıkça rahatsız ediciydi. Tereddüt ederek bir şey arıyormuş gibi yapmış, nihayet kararlı bir şekilde "Burada beni bekle!”, diyerek kahvaltı etmek için gitmişti.</p>
<p class="calibre1">Edgar beklemedeydi. Ancak itimatsızlığı da hâlâ canlıydı. Huzursuz bir içgüdü ikisinin gizli düşmanca maksadını kelimeler arasında ortaya çıkarıyordu. Duyduğu kuşkunun ara sıra ona verdiği garip öngörüyle, Edgar verilen talimata göre salonda beklemek yerine, caddede sadece ana kapıyı değil bütün girişleri gözetleyebileceği bir noktada gözcülük etmeyi tercih etmişti. İçinden bir düzenbazlık olduğunu sezmişti, ama onlar kendisinden kaçamayacaklardı. Caddede Kızılderili kitaplarından öğrendiği gibi, bir odun yığınının arkasına gizlendi. Yarım saat sonra annesini gerçekten yan kapıdan çıkarken gördüğünde keyifle güldü, elinde bir demet muhteşem gül vardı, arkasından da hain Baron geliyordu.</p>
<p class="calibre1">Her ikisi de çok mutluydular. Artık içleri rahattı, ondan kaçmış olmak, sırlarıyla yalnız kalmak? Konuşurken gülüyorlardı ve ormana gitmek üzere aşağıya doğru yola koyuldular. Artık o an gelmişti. Edgar rahat bir şekilde ortada dolanıyormuş ta bir tesadüf onu buraya getirmiş gibi odun yığınının arkasından fırladı. Çok çok rahat bir şekilde onlara doğru gitmiş, kendini zamanın akışına bırakmıştı ve onlara yaptığı sürprizin keyfini çıkarmak için çok çok zamanı vardı. Her ikisi de ziyadesiyle şaşkındılar ve telaşla birbirleriyle bakıştılar. Yavaşça, oynanan oyunun net bir şekilde ortaya çıkmış olması çocuğun işini kolaylaştırmıştı ve alaycı bakışlarına aldırmamışlardı. “Ahh Edi sen burada mısın, seni içerde aradık.”, diyebilmişti annesi. — Ne kadar küstahça yalan söylüyor diye düşündü çocuk. Ama dudakları kaskatıydı. Nefretinin sırrını dişlerinin arkasında saklıyordu.</p>
<p class="calibre1">Her üçü tereddüt içinde dikildiler. Biri diğerlerinden gelecek fırsatı kolluyordu. “O zaman biz gidelim.”, demişti tevekkül göstererek, öfkelenmiş Bayan ve öfkesini açığa vuran burun deliklerinin titremeye başlamasıyla güzel güllerden birinin yapraklarını yolup atmıştı. Edgar kendisini ilgilendiren bir şey yok gibi onlar gidinceye kadar dikilip beklemiş, maviliklere bakmış, sonra onları takip etmek için yola koyulmuştu. Baron bir denemeye daha girişip, “Bugün tenis turnuvası var, sen hiç gördün mü?”, diye laf attığında Edgar yalnızca cevap vermeden aşağılayarak bakmıştı ona, dudaklarını ıslık çalmak ister gibi büzerek. Bu ondan bir işaretti. Parlayan dişleri kinini işaret etmekteydi.</p>
<p class="calibre1">Çocuğun istenmeyen varlığı her ikisinin üzerine de bir kâbus gibi çökmüştü. Mahkûmlar gözcünün arkasından gizlice sıkılmış yumruklarla öylece gidiyorlardı. Çocuk aslında hiçbir şey yapmamasına rağmen, her dakika inatçı gözyaşlarıyla ıslanmış olan gözetleyen bakışları ve bütün yakınlaşma çabalarını boşa çıkaran somurtkanlığıyla ortamı geriyordu. “Önden git.”, deyivermişti bir anda öfkelenen anne, sürekli kulak kabartmasından huzursuz olarak. “Devamlı ayaklarımın altında dolanma, bu beni kızdı-</p>
<p class="calibre1">rıyor!” Edgar itaat etmişti, ama birkaç adım sonra, onlar geride kaldıklarında, siyah kaniş köpeği gibi şeytanca etrafı gözleyen ve kaçınılmaz bir şekilde içine düştüklerini hissettikleri kinin bu ateşli gücüne kapılmış bakışlarıyla, dikilip onları beklemişti.</p>
<p class="calibre1">Onun öfkeli suskunluğu bir asit gibi ikilinin keyifli ruh hallerini yakıyor, bakışları dudaklarından çıkan konuşmaları zehirliyordu. Baron öfkeyle bu kadının gene elinden kayıp gideceği endişesiyle ortamı gerecek tek bir kelime etmeye cesaret edemiyor, zahmetle körüklenen ihtirası şimdi tekrar bu can sıkıcı iğrenç çocuğun korkusuyla iyice soğuyordu. Her konuşmaya başladıklarında konuşmaları kesiliyordu. Sonunda üçü yolda suskun bir şekilde yavaş yavaş yürüdüler, sadece ağaçların fısıldayarak birbirlerine çarpmalarını ve kendi gönülsüz adımlarının sesini duyuyorlardı. Çocuk konuşmalarını boğmuştu.</p>
<p class="calibre1">Artık üçü de yürek yakan düşmanlığın içine düşmüşlerdi. İhanete uğramış olan çocuk, göz ardı edilen varlığı karşısında onların öfkelerini nasıl çaresizce bastırdıklarını hissediyordu. Alaylı bir şekilde göz kırpan bakışlarla ara sıra Baronun hiddetli yüzünü tarıyordu. Dişlerinin arasında küfürlerin gıcırdayışını ve onları kusmamak için kendini tutmak zorunda kalışını görüyor, aynı zamanda annesinin artan öfkesini şeytanca bir zevkle fark ediyor, her ikisinin ona saldırmak, yoldan atmak veya zararsız hale getirmek için canı yürekten bir bahane aradıklarını hissediyordu. Ama o bu fırsatı onlara vermemiş, kinini saatlerce tartmıştı ve hiçbir zayıflık göstermemişti.</p>
<p class="calibre1">“Geri dönüyoruz!”, demişti anne birdenbire. Daha fazla dayanamayacağını, bir şey yapmak zorunda olduğunu, en azından bu işkence altında feryat etmek ihtiyacını hissetmiş olmalıydı. “Ne yazık”, dedi sakince Edgar, “Güzeldi.”</p>
<p class="calibre1">Her ikisi de çocuğun onlarla alay ettiğini fark etmişler ama hiçbir şey söylemeye cesaret edememişlerdi, bu despot iki günde harika bir şekilde kendine hâkim olmayı öğrenmişti. Yüzündeki hiçbir ifade acıtan ironiyi açığa vurmuyordu. Hiç konuşmadan</p>
<p class="calibre1">uzun yoldan odaya dönmüşler, içlerindeki gerginlik odada yalnız kaldıklarında daha da alevlenmişti. Edgar annesinin öfkeyle şemsiyesini ve eldivenlerini atmasından sinirlerinin kabardığını ve boşalmak isteyişini hemen anlamıştı, ama o bir patlama istiyordu, kasıtlı olarak onu tahrik etmek için odada kalmıştı. Anne bir an yürüyor, sonra oturuyor, parmaklarıyla masaya vuruyor, sonra tekrar fırlayıp kalkıyordu. "Ne kadar dağınıksın, ortalarda ne kadar pis dolaşıyorsun! İnsanların önünde ne ayıp, bu yaşında utanmıyor musun?” Çocuk bir söz söylemeden oradan ayrılıp saçını taramaya başlamıştı. Bu suskunluk, dudaklarını alayla titreten bu inatçı suskunluk anneyi daha da kudurtuyordu. Anne keşke onu dövebilseydi, en çok istediği buydu şu anda. "Odana git”, diye bağırması onun varlığına katlanama-masındandı. Edgar gülmüş ve gitmişti.</p>
<p class="calibre1">Her ikisi de onun önünde nasıl da titriyorlar, Baron ve annesi, birlikte oldukları her saat öncesi acımasızca sert bakışların kendilerini sarmasından nasıl da korkuyorlardı. Kendilerini ne kadar huzursuz hissederlerse, bakışlar o kadar çok keyifle parıldıyor, o kadar çok meydan okuyarak seviniyordu. Edgar şimdi çaresiz bir şekilde çocukluğunun tamamen hayvanca zulmünün altında eziliyor, Baron, oğlanı her zaman kandırabileceğini umduğu ve sadece hedefine kilitlendiği için öfkesine gem vurabiliyordu. Ama giderek hâkimiyetini kaybeden anne için, Edgar’a bağırabilmek ona kolay geliyordu. "Çatalla oynama.”, diye ters-lemişti onu annesi. "Sen cahil bir veletsin, hâlâ yetişkinler arasında oturmayı hak etmiyorsun.” Edgar sürekli gülüyor, başını bir tarafa eğip gülüyordu. Bu bağırmaların endişeden geldiğini biliyor ve onları açığa çıkarttığı için gururlanıyordu. Artık bir doktor gibi sakin bakışlara sahipti. Belki onları kızdırmak için daha önceden kötü niyetli olmalıydı, ama kin duyulduğu zaman bu çok çabuk öğreniliyordu. Şimdi sadece susuyordu, suskundu ve sessizliğin baskısı altında yeni bir feryat gelene kadar sürecekti bu suskunluk.</p>
<p class="calibre1">Annesi daha fazla dayanamadı. Yemekten önce ayağa kalktığında ve Edgar yine onları olağan bağlılığıyla takip etmek isteyince aniden içindekini dışarı çıkardı. Bütün saygısını unuttu ve gerçeği tükürdü. Onun sinsi varlığından bezmiş, sinekler tarafından işkence gören atlar gibi şahlanmıştı."-Uç yaşında bir çocuk gibi neden her zaman arkamdan koşup duruyorsun? Seni her zaman yanımda istemiyorum. Çocuklar her zaman yetişkinlerin yanında değildir. Bunun farkına var artık! Bir kere olsun bir saat kendi kendine oyalan. Bir şey oku veya istediğin bir şeyi yap. Beni rahat bırak! Sürekli etrafımda dolanman ve iğrenç huysuzluklarınla beni sinirlendiriyorsun.”</p>
<p class="calibre1">Nihayet ona zorla itiraf ettirmişti! Edgar Baronu ve O’nu utanmış görünce güldü, anne diğer tarafa dönmüş ve huzursuzluğunun bedelini çocuğa ödettiği için kendi kendisine kızarak devam etmek istemişti. Ama Edgar buz gibi soğuk: “Babam sadece ortalıkta dolaşmamı istemiyor, bana senin yanında dikkatli olmam için söz verdirdi.” dedi. "Baba” kelimesinin her ikisinin üzerinde felç etkisi yaptığını fark ettiği için vurgulamıştı bunu. Böylelikle babasını da bir şekilde bu sıcak sırra karıştırmış oluyordu. Baba her ikisinin üzerinde kendisinin bilmediği bir güce sahip olmalıydı, zira adı söylendiğinde her ikisinde korku ve huzursuzluğun arttığı görülüyordu. Bu sefer de onlar hiçbir karşılıkta bulunmadılar. Silahlarını saklamışlardı. Anne öne geçti, Baron da onunla birlikteydi. Onların arkasından da Edgar gelmekteydi, ama bir hizmetçi gibi ezik değil, haşin, sert ve bir gözetmen gibi ödün vermez bir şekilde. Görünmeden onları sarsan ve kırılmayan zincirleri şakırdatıyordu. Duyduğu kin onun çocukça kuvvetini çelikleştirmiş, O, cahil çocuk; gizem her ikisinin ellerini bağlayınca daha da kuvvetlenmişti.</p>
<p class="calibre1"><span class="calibre11">Yalancı</span></p>
<p class="calibre1">Ama zaman sıkıştırıyordu. Baronun sadece birkaç günü daha kalmıştı ve bundan faydalanmak istiyorlardı. Sinirli çocu-</p>
<p class="calibre1">ğun inatçılığına karşı direnç göstermeleri gerektiğini hissediyorlardı ve beyhude yere son kez en alçakça bir çıkış yoluna sarıldılar: Kaçmak, onun zulmünden bir veya iki saatliğine kaçmak.</p>
<p class="calibre1">“Bu mektupları tavsiye edilen postaneye ver!”, demişti annesi Edgar a. Onlar salondayken, Baron dışarıda bir faytoncuyla konuşuyordu.</p>
<p class="calibre1">Şüpheyle Edgar her iki mektubu postaya vermeyi üstlenmişti. Bir hizmetlinin daha önceden annesine bir bilgiyi iletmiş olduğunu da gözden kaçırmamıştı. En sonunda annesi ve Baron ona karşı ortak bir şey mi hazırlıyorlardı ki?</p>
<p class="calibre1">Tereddüt içindeydi. “-Beni nerede bekleyeceksin?”</p>
<p class="calibre1">“-Burada”</p>
<p class="calibre1">“Kesin”</p>
<p class="calibre1">“Evet”</p>
<p class="calibre1">“Ayrılma sakın! Dönünceye kadar beni salonda beklersin?” Annesiyle üstünlük duygusuyla emir verir gibi konuşmuştu. Evvelsi günden beri her şey çok değişmişti zira.</p>
<p class="calibre1">Sonra elinde iki mektupla giderken kapıda Baron’la çarpıştı. İki günden beri ilk defa ona hitap ediyordu.</p>
<p class="calibre1">“İki mektubu postaya vereceğim. Annem beni dönünceye kadar bekleyecek. Lütfen daha erken ayrılmayınız.”</p>
<p class="calibre1">Baron acele ile basıp geçti. “Evet, evet, bekleriz.”</p>
<p class="calibre1">Edgar fırtına gibi postaneye koştu. Beklemek zorunda idi. Önündeki bayın bir düzine sorusu vardı. Nihayet görevin sorumluluğundan kurtulup, hemen son derece hızla geri geldi, ama annesiyle Baron un faytonla ayrıldığını görmek ve buna katlanmak için bu kadar acele gelmişti.</p>
<p class="calibre1">Öfkeden kaskatı olmuştu. Tenezzül etseydi neredeyse arkalarından taş atacaktı. Anlaşılan ondan kaçmışlardı, ama bir adi, alçak bir yalancı gibi! Annesinin yalan söylediğini dünden beri biliyordu. Ama bu kadar utanmaz olabilmesi, net olarak verdi-</p>
<p class="calibre1">ği bir söze saygısızlık etmesi, ona olan son güvenini de yıkmıştı. Artık arkasındaki gerçeği tahmin ettiği sözlerin, sadece şişirilip patlatılan renkli baloncuklar olduğunu gördüğünden beri hayatı hiç anlamıyordu. Ama yetişkin insanları, bir çocuğu kandırmak, bir suçlu gibi gizlice sıvışmak için harekete geçiren şey, korkunç sırla ilgili bir şey olmalıydı. Okuduğu kitaplarda para kazanmak, güçlü veya kral olmak için insanları öldürüyorlar ya da kandırıyorlardı. Ama buradaki sebep neydi? Bu ikisi ne istiyorlardı? Ondan neden saklanıyorlardı? Altına gizlenmek için neden yüzlerce yalan arıyorlardı? Beyni duracaktı. Bu sırrın çocukluğun kendi çabalarıyla kaldırmak zorunda olduğu engeli olduğunu, hüzünlü bir şekilde hissediyordu, yetişkin olmak, nihayet, nihayet bir erkek olmak anlamındaydı bu. Ohh yakalamalıydı. Ama artık net bir şekilde düşünemiyordu. Onların kendisinden kaçmalarının öfkesi, yakıyor ve onun net görüşünü dumana boğuyordu.</p>
<p class="calibre1">Dışarı ormana koştu, şu anda onu henüz hiç kimsenin görmediği karanlıklar kurtarabilirdi ve sıcak gözyaşları sel gibi akıyordu.</p>
<p class="calibre1">“Yalancılar, köpekler, üçkâğıtçı, adi herifler” - Bu kelimeleri bağırarak söylemeseydi boğulacaktı. Hiddet, sabırsızlık, kızgınlık, merak, çaresizlik ve son günlerdeki ihanet, çocukça savaşta, yetişkinliğin hezeyanında baskı altında kalmış olmak, şimdi göğüsten fışkırıyor ve gözyaşı olup akıyordu. Çocukluğunun son ağlamasıydı, en ilkel son ağlamaydı, son defa kendini kadınsı gözyaşlarının isteklerine feda etmişti. Bir saat bilinçsiz bir öfkeyle her şeyi içinden çıkarana kadar ağladı, güven, sevgi, inanç, saygı - bütün çocukluğunu her şeyi.</p>
<p class="calibre1">Daha sonra otele dönen delikanlı başka biri olmuştu. Buz gibiydi ve artık önceden düşünüp hareket ediyordu. Her şeyden önce odasına gitmiş, ikisine gözyaşlarını görmek zaferini tattırmamak için dikkatlice elini yüzünü yıkamıştı. Artık hesaplaşma için hazırdı. Herhangi bir huzursuzluk yaşamadan sabırla bekledi.</p>
<p class="calibre1">İki kaçağın arabası dışarıda durduğunda salon oldukça kalabalıktı. Birkaç beyefendi satranç oynuyor, diğerleri gazetelerini okuyor, kadınlar da gevezelik ediyorlardı. Aralarında da hareketsiz, biraz solgun titreyen bakışlarla bir çocuk oturmaktaydı. Annesi ve Baron kapıya geldiklerinde, onu aniden görünce biraz utanıp, hazırladıkları bahaneleri kekelemek istediklerinde dimdik karşılarında sakince durup, meydan okuyarak: “Bay Baron size bir şey söylemek istiyorum/', dediğinde;</p>
<p class="calibre1">Baron bir şekilde suçüstü yakalandığı için huzursuz olmuştu. “-Evet, evet, daha sonra, hemen!’’</p>
<p class="calibre1">Ama Edgar sesini yükseltti ve açık ve sert herkesin duyabileceği şekilde: “Ama ben şimdi sizinle konuşmak istiyorum. Alçakça davrandınız. Göz göre göre bana yalan söylediniz. Siz annemin beni beklediğini biliyordunuz ve siz...”</p>
<p class="calibre1">“Edgar!” diye bağırınca bütün bakışları kendisinin üzerinde toplayan anne üzerine çullanmıştı.</p>
<p class="calibre1">Ama artık çocuk feryat ediyordu, annesinin sözlerini boğmak istediğini görünce de birdenbire daha da tiz bir sesle : “Ben bir kez daha bütün insanların önünde size söylüyorum. Rezilce yalan söylediniz ve bu adilik, bu acımasızlık.”</p>
<p class="calibre1">Baron sapsarı kalakalmıştı, insanlar gözlerini onlara dikmişlerdi, birkaçı gülüyordu.</p>
<p class="calibre1">Anne heyecanla titreyen çocuğu yakalamış. “Hemen odana gel, ya da seni burada bütün insanların önünde döveyim.”, diyerek boğuk bir sesle kekeliyordu.</p>
<p class="calibre1">Ancak Edgar tekrar sakinleşmiş olmasına rağmen, bu kadar hırslı olmak onu üzmüştü. Barona soğuk bir şekilde meydan okumak istemiş, ama öfke arzusunu bastırmıştı, doğruyu söylemek gerekirse yaptığından mutluda olmuştu. Sakin, kin duymadan merdivene yöneldi.</p>
<p class="calibre1">“Affedersiniz, Bay Baron, onun cahilliğine verin. Siz biliyorsunuz işte, sinirli bir çocuk.”, çepeçevre gözlerini ona diken</p>
<p class="calibre1">insanların haince bakışlarından şaşırmış, kem küm etmekteydi hâlâ anne. Dünyada hiçbir şey skandaldan daha kötü olamazdı ve o kendine hâkim olmak zorunda olduğunu biliyordu. Hemen kaçmak yerine ilk olarak kapıcıya giderek mektupları ve diğer buna benzer şeyleri sormuş, sonra hiçbir şey olmamış gibi yukarı kadar, arkasında fısıltılı söyleşilerden ve bastırılmış gülüşmelerden oluşan bir iz bırakarak azametle çıkmıştı.</p>
<p class="calibre1">Yolda adımları yavaşladı. Her zaman ciddi durumlar karşısında çaresiz olur ve gerçekte çatışmadan korkardı. Suçlu olduğunu inkâr edemiyordu, dahası çocuğun bakışları da korkutuyordu onu, kendisini felç eden ve güvensiz yapan bu yeni, yabancı o kadar da garip bakışlar. Korkuyla yumuşak davranmaya karar vermişti. Bir savaş içindeydi ve bu hiddetli çocuğun artık daha kuvvetli olduğunu biliyordu.</p>
<p class="calibre1">Sessizce kapıyı açtı. Oğlan orada sessiz ve soğuk oturuyordu. Ona bakan gözlerde hiçbir korku yoktu, merakını hiç açık etmiyordu, kendinden de çok emin görünüyordu.</p>
<p class="calibre1">“Edgar", mümkün olduğunca annesi başlamıştı, “Aklında ne var? Senden utandım. Nasıl bu kadar terbiyesiz olabiliyorsun, bir çocuk, bir yetişkine bunu nasıl yapar? Derhal Bay Ba-ron’dan özür dileyeceksin."</p>
<p class="calibre1">Edgar pencereden dışarı bakmaktaydı. Bu “Hayır" tabiri caizse ağaçlara doğru söylenmişti.</p>
<p class="calibre1">Çocuğun kendine olan güveni artık annede hoşnutsuzluk uyandırmaya başlamıştı.</p>
<p class="calibre1">“Edgar, sana ne oluyor? Bu sen misin? Yoksa bir başkası mı? Seni artık tanıyamıyorum. Kendisiyle konuşulabilen akıllı uslu bir çocuktun. Birdenbire içine şeytan girmiş gibi davranmaya başladın. Baron a neden böyle davranıyorsun? Onunla çok severek arkadaş oldun. O da sana karşı her zaman sevgi dolu."</p>
<p class="calibre1">“Evet, ama bu seni tanımak istediği içindi."</p>
<p class="calibre1">Anne huzursuz oldu. “Saçma! Böyle bir şeyi nasıl aklına getirip düşünebilirsin?</p>
<p class="calibre1">Aynı anda çocuk sıçrayıp kalkmıştı.</p>
<p class="calibre1">“O bir yalancı, ikiyüzlü bir insan. Yaptığı her şeyde bir hesap ve domuzluk var. Seni tanımak istiyordu, bana dostça yaklaşması ve bana bir köpek vereceği sözünü vermesi hep bu yüzden. Sana ne söz verdi ve neden sana karşı bu kadar dostça, belli ki senden de bir şey isteyecek anne, bu kesin. Yoksa bu kadar nazik ve samimi olmazdı. Kötü bir insan o. Yalan söylüyor. Onun ne kadar ikiyüzlü olduğunu görsen. Ohh ondan nefret ediyorum, bu acımasız yalancı, bu hinoğlu hin...”</p>
<p class="calibre1">“Ama Edgar, böyle bir şeyi nasıl söyleyebilirsin?” Çok şaşkındı ve nasıl cevap vereceğini bilmiyordu. İçinde çocuğa hak veren bir his uyanmıştı.</p>
<p class="calibre1">“Evet, o bir alçak, bu düşüncemden beni vazgeçirtemezler. Bunu sen kendin de görmelisin. Benden niye korkuyor ki? Benden neden saklanıyor ki? Onun içini görebildiğim, alçaklığını tanıdığım için!”</p>
<p class="calibre1">“Böyle bir şey nasıl söylenilebilir, böyle bir şey nasıl söylenilebilir.” Beyni kurumuştu sadece dudakları cansız bir şekilde sürekli her iki cümleyi tekrar tekrar kekeliyordu. Aniden dehşetli bir şekilde korkmaya başlamıştı, ama gerçekte Barondan mı yoksa çocuktan mı korktuğunu bilmiyordu.</p>
<p class="calibre1">Edgar uyarısının etkili olduğunu görmüştü. Ve anneyi kendi tarafına çekmek, kinin ve ona karşı düşmanlığın keyfini yaşama isteği ona cazip gelmişti. Yavaşça annesine doğru yürüyüp, onu kucakladı, heyecanlı pohpohlayan bir sesle;</p>
<p class="calibre1">“Anne”, dedi, “Sen kendin onun güzel hiçbir şey istemediğinin farkına varmalısın. Seni çok değiştirdi. Değişen sensin, ben değil. Sadece sana yalnız sahip olabilmek için seni bana karşı kışkırttı. Kesinlikle seni kandırmak istiyor. Sana ne söz verdi bilmiyorum ama eminim ki sözünü tutmayacak. Kendini ondan korumalısın. Kim birisini kandırıyorsa, başkalarını da kandırır. O giivenilmemesi gereken kötü bit insan.”</p>
<p class="calibre1">Bu ses, yumuşak ve neredeyse gözyaşı doluydu, sanki yüreğinden geliyor gibiydi. Kadının içinde dünden beri, ona ısrarla tekrarlayarak aynı şeyi söyleyen bir tedirginlik belirmişti. Ama kendi çocuğuna hak vermeye utanıyordu. İfadenin sertliğinin verdiği mahcubiyet duygusundan kendini ne kadar kurtarabilirdi ki? Anne gerilip kalmıştı.</p>
<p class="calibre1"><sup class="calibre12">4</sup> “Çocuklar böyle şeyleri anlamaz. Sen bu tür şeylere hiç karışmadın. Terbiyeli davranmalısın, hepsi bu kadar.”</p>
<p class="calibre1">Edgar ın yüzü buz gibi donup kalmış, “-Nasıl böyle konuşuyorsun”, diyebilmişti sertçe, “Ben seni uyardım.”</p>
<p class="calibre1">“-O zaman özür dilemek istemiyor musun?”</p>
<p class="calibre1">“-Hayır”</p>
<p class="calibre1">inatlaşarak dikilmişlerdi. Anne otoritesinin söz konusu olduğunu hissetti.</p>
<p class="calibre1">“O zaman yemeğini burada yukarıda yiyeceksin. Yalnız. Ve özür dileyene kadar masamıza gelmeyeceksin. Sana terbiyeli olmayı öğreteceğim. Sana izin verene kadar odandan kıpırdamayacaksın. Anladın mı?”</p>
<p class="calibre1">Edgar gülümsedi. Bu haince gülümseme dudaklarında daha da çoğalmış gibiydi, içinden kendi kendine karşı öfkeliydi. Kalbinin ondan kaçmasına izin vermesi ne kadar da aptalcaydı ya annesi, yalancı kadını, hâlâ onu uyarmak istiyordu.</p>
<p class="calibre1">Anne ona bir kere daha bakmadan acele ile dışarı çıkmıştı. Bu keskin gözlerden korkuyordu zira. Çocuk onu huzursuz etmişti, gözlerini açıp ona bilmek ve duymak istemediklerini söylediğinden beri farkındaydı bunun. Çocuk kılığına bürünmüş birinin, kendi çocuğunuz olarak etrafta dolanıp sizi uyarmasını, alay etmesini, bir iç sesi, vicdanı açığa çıkartmayı başardığını görmek korkutucuydu. Şimdiye kadar bu çocuk onun hayatında yanındaydı, bir süs, bir oyuncak, sevilecek ve güvenilecek herhangi bir şey, bazen de belki bir yük, ama daima onunla aynı kulvarda aynı tempoda koşan bir şeydi. İlk defa olarak bugün</p>
<p class="calibre1">kendini yenilemiş ve isteklerine karşı gelmişti. Kin gibi bir şey de artık çocuğun hafızasında yer alıyordu.</p>
<p class="calibre1">Ama buna rağmen: Şu anda biraz yorgun merdivenden kayarken, kendi bağrında çocukça bir ses çınlıyordu. “Ondan kendini korumalısın.” Uyarı susturulamıyordu. Yolun devamında bir ayna karşısında parlayınca, sorgulayarak kendi içine bakmış, dudaklarında hafif bir gülümseme belirip tehlikeli kelimeler gibi yuvarlanana kadar derin derin bakmıştı. İçindeki ses hâlâ çınlıyordu: Omuzlarını kaldırıp, bütün görünmeyen endişeleri silkip artıktan sonra aynaya ışıltıyla bakıp elbisesini yukarı çekti ve son altın sikkesini masanın üstünde tıklatarak yuvarlatan oyuncunun kararlı jestiyle aşağıya gitti.</p>
<p class="calibre1"><span class="calibre11">Ay Işığındaki izler</span></p>
<p class="calibre1">Oda hapsindeki Edgar a yemek getiren garsonun kapıyı kapatıp arkasından da kilidin tıkırtısının duyulmasıyla çocuk öfkeyle fırlayıp ayağa kalkmıştı: Onun azgın bir hayvan gibi kapatılması resmen annesinin bir emriydi. Karanlık onu karar vermeye zorluyordu.</p>
<p class="calibre1">Ben burada kilit altındayken, aşağıda neler oluyordu? İkisi şimdi ne yapmaya çalışıyorlardı? Şu anda orada gizli bir şeyler oluyor ve ben bunu kaçırmak zorunda kalıyorum. Oh, yetişkinler arasında olduğumda her zaman hissettiğim bu sır, onlar geceleri kapıları kapatmadan önce, sessiz konuşmaya daldıklarında görünmeden içeri süzüldüğümde, günlerdir çözümüne daha yaklaştığım, acı veren ve hâlâ kavrayamadığım bu sır! Anlamak için neler yapmadım ki! Bir zamanlar babamın yazı masasından kitapları çalmış ve içlerindeki anlamadığım garip şeyleri okumuştum. Bu sırra ulaşmak için, belki benim, belki diğerlerinin içinde sökülmesi gereken bir mühür olmalıydı. Bunu oda görevlisi kıza sormuştum. Onun kitaplardaki bu yerleri benden açıklamamı istemesi, beni gülmekten öldürmüştü. Çocuk olmak korkunç, tamamen merakla dolu olup da kimseye</p>
<p class="calibre1">Islak giysilerden bir paket gibi bir köşeye atılan durumda olmak canını sıkıyordu. Dikkatlice pencereden aşağı sarktı. Hayır, o değildi, bir oğlan çocuğuna sataşan, cesur yabancı bir kızdı.</p>
<p class="calibre1">O anda, penceresinin yerden çok yüksekte olmadığını fark etmişti. Bunu fark etmesiyle birlikte dışarı atlamak geldi aklına, onların kendilerini güvende zannettikleri şu anda, onlara kulak misafiri olmak ne güzel olurdu. Karar vermesiyle birlikte sevinçten ateşi yükselmişti. Böylece çocukluğun parıldayan büyük sırrı eline geçmiş olurdu. -Dışarı, dışarı-diye içindeki ses titreşiyordu. Tehlike yoktu. İnsanlar gelip geçmiyorlardı ve atladı. Çatırdayan çakıllardan kimsenin işitmediği hafif bir gürültü olmuştu sadece.</p>
<p class="calibre1">Bu iki günde hayatının arzusu için pusuya yatmak ona yardımcı olmuştu. Ve şimdi topuklarının üzerinde ışığın kuvvetli yansımasından dikkatli bir şekilde kaçınarak otelin etrafında sessizce sürünürken, tutkusu hafif bir korku sağanağına karışmıştı. İlk önce, yanağını dikkatlice cama dayayıp yemek salonuna baktı. Onların oturduğu yer boştu. Pencereden pencereye dikizlemeye devam etti. Ara koridorlarda ansızın yollarına çıkabilir diye otelden içeri girmeye cesaret edememişti. Hiçbir yerde yoktular. İki gölge kapının önünde belirdiğinde hâlâ ümitlenmek istemiyordu, geri zıplayıp kendini karanlığa gizledi. - Annesi vazgeçilmez refakatçisi ile birlikte ortaya çıktı. Tam vaktinde gelmişti. Ne konuşuyorlardı? Yavaş konuştukları ve rüzgâr ağaçlarda fazlaca huzursuz gürlediği için bir şey anlamıyordu, aynı anda bir gülme her şeyin üzerini örtmüştü, annesinin sesiydi bu. Daha önce hiç tanımadığı tuhaf bir biçimde keskin, iç gıdıklayın ve sinir bozucu ve garipliğiyle onu ürküten bir gülme. Annesi gülüyordu. O halde tehlikeli bir şey olmamalıydı, o halde ondan gizlenen büyük ve güçlü bir şey olamazdı. Edgar biraz hayal kırıklığına uğramıştı.</p>
<p class="calibre1">Ama neden oteli terk ediyorlardı? Geceleyin yalnız nereye gidiyorlardı? Yukarlarda yüksekte rüzgâr muazzam kanatlarıyla amaçsızca dolaşmalıydı, çünkü gökyüzü saf ve ay net bir şekil—</p>
<p class="calibre1">soru soramamak, her zaman büyüklerin önünde sanki aptal ya da faydasız bir şeymiş gibi gülünç olmak. Ama ben öğreneceğim, hissediyorum, yakında bileceğim. Bir kısmı şu an elimde ve hepsine sahip olmadan vazgeçmek istemiyorum.</p>
<p class="calibre1">Birinin gelip gelmediğine kulak kabarttı. Dışarıdaki ağaçlardan hafif bir rüzgâr esiyor, ay ışığının durgun yansıması çalılar arasındaki yüzlerce esnek kıymıkla kırılıyordu.</p>
<p class="calibre1">İkisinin planladığı iyi bir şey olsaydı benden kurtulmak için acımasız yalanlar aramazlardı. Kesinlikle şu an bana gü-lüyorlardır, nihayet benden kurtuldular lanet olsun, ama son gülen ben olacağım. Burada kapalı kalmak, onlara yapışmak ve her hareketlerine kulak misafiri olmak yerine bir saniye de olsa serbest bırakmak, benim için ne kadar aptalca bir şey.</p>
<p class="calibre1">Biliyorum ki büyükler her zaman dikkatsizdir ve kendilerini bir şekilde açık edeceklerdir. Her zaman, bizim hâlâ küçük olduğumuza, akşamlan yatağa gitmek zorunda olduğumuza inanırlar, uyurken kulak kabartılabileceğini, aptalı oynayarak çok akıllı olunabileceğini unutuyorlar. Küçükler, teyzemin bebeği nasıl aldığını, uzun süredir önceden biliyorlar ve onların bunu sanki sürprizmiş gibi karşılamaları da bende şaşkınlık yaratıyor doğrusu. Ama ben biliyordum, çünkü haftalar önce onların uyuduğumu zannettikleri bir akşam konuşurlarken duymuştum. Bu sefer de ben onlara sürpriz yapacağım. Ahh, bu aşağılanma yok mu? Kapının arasından kendilerini güvende zannederken onları gizlice gözetleyebilseydim. Belki de şu an ben zili çalmadan hizmetçi kız gelip ne istediğimi sorar veya gürültü yapmalı, tabakları kırmalıyım. Böylece kapı açılır, dışarı çıkabilir ve onlara kulak misafiri olabilirim. Ama hayır, bunu istemiyorum. Kimse bana ne kadar alçakça davranıldığını görmemeli. Bunun için gurur duyuyorum. Yarın bunu onlara ödetmek istiyorum.</p>
<p class="calibre1">Aşağıdan gelen bir kadın gülüşünün sesi Edgar’ı ürkütmüştü: Bu annesi olmalıydı. Arkalarından anahtar çevrilen çaresizlerle, küçıilrletk» «day etmek onun için gülme sebebiydi.</p>
<p class="calibre1">de görülürken, şimdi kararmıştı. Görünmez ellerce atılan siyah örtüler, bazen ayı örtüyor ve gece kesinlikle yolu göremeyecek şekilde geçilmez oluyordu, hemen ardından ay kurtulduğunda aydınlık parlıyor, gümüş rengi tabiatın üzerine hafifçe akıyordu. Işık ve gölgeler arasındaki bu oyun, bir kadının çıplaklıkla giyiniklik arasındaki kışkırtıcılığı gibi gizemliydi. Şimdi tabiat elbisesini çıkarmış tekrar saf benliğine dönmüştü: Edgar yolda dolaşan siluetleri çapraz ya da daha ziyade içlerindeki korkuyu bastırmak istercesine birbirlerine yapışık gittiklerinden tek kişi gibi görüyordu. Ama şu anda bu ikisi nereye gidiyorlardı? İçindeki vahşi avcı kendine yol açarken ormanın uğursuz işgüzarlığıyla çamlar inildemekteydi. "-Onları takip etmeliyim", rüzgârın ve ormanın bu karmaşası içinde ayak seslerimi duyamazlar diye düşündü Edgar. Onlar aşağıda geniş aydınlık bir caddede giderlerken, yukarıda çalılıkta bir ağaçtan diğerine atlayıp bir gölgeden diğerine yavaşça ilerliyordu. Onları sert ve acımasız bir şekilde rüzgâra dua ederek takip ediyor ve karşı tarafın sözlerini alıp götürdüğü için de lanet ediyordu. Sadece bir kere konuşmalarını duyabilse sırrı ele geçireceğinden emindi.</p>
<p class="calibre1">İkisi aşağıda hiçbir şey fark etmeden gitmekteydiler. Her şekilde şaşırtan bu gecede yalnız olmaktan çok mutluydular ve büyüyen heyecanları içinde kayboluyorlardı. Hiçbir sezgi onları yukarıdaki birçok kola ayrılmış karanlıkta adım adım takip edildikleri ve iki gözün onları nefretin ve merakın bütün gücüyle sarmış olduğu uyarısını yapmıyordu. Birdenbire durup dikildiler. Edgar da hemen nefesini tuttu ve bir ağaca sarıldı. Bir korku fırtınası sarmıştı onu. Şimdi onlar geri dönüp otele ondan önce giderler ve annesi odasını boş bulursa kendisini nasıl kurtaracaktı? O zaman her şey biterdi ve onun pusuda beklediğini öğrenirlerdi, bu takdirde onların sırrını ortaya çıkarmayı bir daha asla umut edemezdi. Ama her ikisi tereddüt ediyorlardı, açıkça bir fikir ayrılığı içindeydiler. Şansına ay ışığı sayesinde her şeyi görebiliyordu. Baron aşağıdaki vadiye giden karanlık dar bir tali</p>
<p class="calibre1">yolu işaret etti, orada ay ışığı ana caddedeki gibi her yeri tam olarak aydınlatmıyor, damla damla akıyor ve ışıklar çalıların arasından garip bir şekilde sızıyordu. Neden oradan aşağıya gitmek istiyordu ki? Annesinin “Hayır” dediğini duymuş gibi titreyen Edgar’ı diğer tarafı cesaretlendirmişti. Edgar mimiklerinin şeklinden Baronun ne kadar etkili konuştuğunu fark edebiliyordu. Korku çocuğa musallat olmuştu. Bu insan annesinden ne istiyordu? Neden onu karanlığa sürükleme alçaklığına yelteniyordu. Onun dünyası olan kitaplardaki karanlık suçluların kaçırma ve katletme sahnelerini hatırladı birdenbire. Kesinlikle annesini öldürmek istiyordu, bu yüzden onu uzaklara götürmüş yalnız olarak buraya çekmişti. Yardım için bağırmak mıydı? Katil! Çağrı gırtlağına bütünüyle oturmuş dudakları kurumuştu ve hiçbir ses dışarı çıkmıyordu. Sinirleri heyecandan gerilmiş, ayakta durmakta zorlanıyordu, korkuyla irkilip bir desteğe sarıldı. - Aynı anda ellerinin altında bir dal çatırdamıştı.</p>
<p class="calibre1">Her ikisi de ürkerek dönmüşler ve gözlerini karanlığa dikmişlerdi. Edgar ağaca dayanıp hareketsiz kalmış, iki yana yapıştırdığı kollarıyla, küçük vücudunu koyu gölgeye saklamıştı. Ölü gibi sessizdi. Buna karşın onlar ürkmüş görünüyorlardı. Annesinin "Geri dönüyoruz”, diyen sesini duymuştu. Dudaklarından korku dökülüyordu. Açıkça kendisini huzursuz hisseden Baron bu isteğe uymuştu. Her ikisi yavaşça birbirlerini bağırlarına basmışlar yan yana yürüdüler. Onların içlerindeki ürkeklik Edgar’ın şansı olmuş, dört ayaküstüne düşmüştü iyice aşağıya odunların içine büzülmüştü sonra elleri kanlanmış bir vaziyette süratle ormanın istikametine, oradan da bütün hızıyla nefesi tükenene kadar otele oradan da yukarı koştu. Üstünden kapıyı kilitleyen anahtar şans eseri kapının dışındaydı, anahtarı çevirdi, odaya ve sonra da yatağa atladı. Birkaç dakika dinlenmek zorunda kalmıştı, göğsünde kalbi şiddetle, çan kulesinin tokmağı gibi atıyordu.</p>
<p class="calibre1">Sonra bir cesaretle kalkıp pencereye dayanıp onlar gelene kadar uzun süre bekledi. Çok çok yavaş geliyor olmalılardı.</p>
<p class="calibre1">Dikkatlice gölge bir yerden gözetliyordu. Karşıdan yavaş yavaş gelişlerini gördü, giysilerini aydınlatan ay ışığının yeşil rengiyle hayalet gibi görünüyorlardı. Gerçek bir katil olsun ya da olmasın ve herhangi korkunç bir olayı varlığıyla önlemiş olsun ya da olmasın tatlı bir ürperti sarmıştı içini. Tebeşir beyazlığındaki yüzleri açıkça görüyordu. Annesinin yüzündeki onun bilmediği arzunun bir ifadesiydi, buna karşı Baron sert ve huysuz görünüyordu. Maksadının başarısız olduğu açıkça belli oluyordu.</p>
<p class="calibre1">Artık oldukça yaklaşmışlardı. Hemen hemen otelin önünde bedenleri birbirinden ayrıldı. Aşağıdan yukarıya doğru bakarlar mıydı? Hayır, yukarı hiçbir bakış gitmemişti. -Onlar beni unuttular-diye düşündü delikanlı ilkel bir kırgınlık, gizli bir zaferle, - ama ben sizi değil. Siz herhalde benim uyuduğumu veya dünyada olmadığımı düşünüyorsunuz, ama ben size yanıldığınızı göstereceğim. Her adımda sizi gözetlemek istiyorum, Ona, alçağa, bu korkunç beni uyutmayan sırrı ortaya çıkarana kadar, sizin bağınızı koparana kadar, uyumayacağım.</p>
<p class="calibre1">Yavaşça ikisi de kapıdan içeri girdiler. Biri diğerinin arkasından içeri girdiğinden, bir saniye için düşen siluetler tekrar sarmalanmış, tek bir siyah çizgi olarak aydınlık kapıda gölgeleri kaybolmuştu. Sonra da alan ay ışığında karla kaplı geniş çayırlar gibi tekrar parlak bir halde evin önünde kalmıştı.</p>
<p class="calibre1"><span class="calibre11">Baskın</span></p>
<p class="calibre1">Korkudan nefesi kesilen Edgar telaşla pencereden geri çekildi. Hayatında benzer gizemlere bu kadar yakın olmamıştı. Heyecanın, gerilim dolu maceraların dünyası, kitaplarındaki şu cinayet ve dolandırıcılığın dünyası masalsı görünümüyle hayallerin, dişiliğin, ulaşılmazlığın arkasında acımasızca her zaman oradaydı. Ama şimdi aniden bu acımasız dünyanın içine düşmüş gibiydi ve bütün varlığı hummalı bir şekilde bu akla gelmeyen karşılaşmadan dolayı sarsılıyordu. Onun sakin dünyasına aniden giren bu gizemli insan kimdi? Gerçekten her zaman ıssız bir köşe arayan ve annesini karanlığa sürükleyip götürmek isteyen bir katil miydi? Yaklaşan şey onu korkutuyor, ne yapacağını bilmiyordu. Sabahleyin, babasına yazmak veya telgraf çekmek istediğinden emindi. Ama şu anda olamazdı, bu akşam? Annesi odasında olmak yerine hâlâ bu nefret edilen yabancı adamla beraberdi.</p>
<p class="calibre1">İç ve dış kapı arasındaki kolayca açılıp kapanan duvar kâğıdı ile kaplanmış kapı, bir elbise dolabının içinden daha büyük olmayan dar bir ara bölüme açılıyordu. Bir dakika bile onları yalnız bırakmak istemediği için, avuç içi kadar bu yere koridordan geldiklerini görmek üzere saklandı. Gece yarısı sadece tek bir lambanın aydınlattığı koridor boş ve loştu.</p>
<p class="calibre1">Nihayet -korkunç gergin geçen dakikalardı-temkinli adımların yaklaştığını duyunca dikkatli bir şekilde kulak kabarttı. Birisi odana girmek istediğinde refleks olarak aniden çığlık attıran birinin adımları gibi değil, aksine sürüklenen, tereddüt eden sonsuz zor ve dik bir yolu çıkarken yavaşlayan adımlar, devam eden fısıltılar ve duraklamalarla ilerliyordu. Edgar heyecanla titredi. İkisi de yolun sonuna gelinceye kadar onları izleyebilecek miydi? Fısıltılar uzaklaştı, ama adımlar tereddütlü de olsa yaklaşmaktaydı. Ve Baronun hiç sevmediği anlamadığı şeyler söyleyen yavaş ve sıcacık sesini duymuştu ve hemen arkasından da annesinin telaşlı direnişini: “Hayır! Bugün olmaz! Hayır.”</p>
<p class="calibre1">Onlar yaklaşırken titreyen Edgar her şeyi duymak zorundaydı. Yavaş ta olsa ona doğru atılan her adım içini acıtıyordu. Ona çok çirkin gelen, açgözlülüğünü belli eden bu iğrenç ses! “-O kadar acımasız olmayın. Çok güzel bir akşamdı.” Öteki de yine:” -Hayır, yapamam, mümkün değil, beni bırakınız lütfen.”</p>
<p class="calibre1">Annesinin sesindeki korku çocuğun yüreğini kaldıracak kadar etkiliydi. Baron annesinden ne istiyordu ki? Annesi de neden korkuyordu? Daha da yaklaşıp büyük bir ihtimalle kapının önüne geldiklerinde çocuk hemen onların arkasında titreyerek bir karış mesafede ince bir kumaş parçasının altında saklanmaktaydı. Sesler nefesleri duyulacak kadar yakındı.</p>
<p class="calibre1">“Geliniz, Mathilde, geliniz!” Annesinin inildeyen sesini duydu, ama şimdi azalan direnciyle ses daha zayıf geliyordu.</p>
<p class="calibre1">Ama o da ne? Karanlıkta ilerleyip gittiler. Annesi odasına girmemiş önünden geçip gitmişti! Adam onu nereye sürüklemişti? Annesi artık neden konuşmuyordu? Baron ağzına bir şey tıkayıp sesini mi kesmişti? Bu düşünceler onu daha da vahşileş-tirmekteydi. Eli titreyerek kapıyı biraz aralayınca koridorda ikisini de görmüştü. Baron kolunu annesinin kalçasına dolamıştı ve gevşediği belli olan annesini yönlendirmeye devam ediyordu. Kapının önünde durmuştu. -Onu sürükleyip götürmek istiyor-, düşüncesiyle irkildi çocuk, - Şimdi ona kötü bir şey yapacak.-</p>
<p class="calibre1">Sert bir dönüşle kapıyı hızla çarparak kendini dışarıya ikisine doğru atmıştı. Annesi karanlıkta aniden üzerine bir şey düşmüş gibi feryadı basıp baygınlık geçirse de Baron onu güçlükle tutmuş, fakat aynı anda da yüzünde dişlerin etrafındaki dudaklarda küçük zayıf bir yumruk, vücudunu kedi tırmalar gibi bir şey hissetti. Korkarak hızla kaçarken kime karşı koyduğunu bilmeden rastgele yumruğunu sallıyordu.</p>
<p class="calibre1">Çocuk zayıf olduğunun bilincindeydi, ama gene de pes etmemişti. Nihayet, uzun süredir canı gönülden arzu ettiği, açığa çıkan aşka, birikmiş bütün kinini hırsla boşaltacağı an gelmişti. Küçük yumruklarını rastgele çekiç gibi indiriyor, dudaklarını ateşli anlamsız bir hiddetle ısırıyordu. Baron da aynı anda onu tanımış, son günlerde her şeyi zehreden ve oyunu bozan bu gizli ajana karşı nefretle dolmuştu; o da nereye denk gelirse rastgele sallıyordu vuruşlarını. Edgar derin derin inlemiş ama gene de kendini hemen bırakıp yardım çağırmamıştı. Gece yarısı koridorda bir dakika sessizce boğuşmuşlar ve inatlaşmışlardı. Yavaş yavaş büluğa ermemiş bir oğlan çocuğuyla olan savaşın komikliğinin bilincine varan Baron, onu fırlatıp atmak için sıkıca sarmalamıştı, ancak kaslarının gevşediğini ve bir saniye sonra akıbetinin dayak yemek olacağını hisseden çocuk, ensesinden yakalamak isteyen bu güçlü kuvvetli eli yakalayıp ısırdı. İşınlan iradesizce bir çığlık</p>
<p class="calibre1">atıp kurtulmuş ve bir saniye de çocuğun odasına kaçıp kapıyı sürgülemesi için yetmişti.</p>
<p class="calibre1">Bu gece yarısı savaşı sağdan soldan kimse duymadan sadece bir dakika sürmüştü. Her şey sakin, her şey derin uykudaydı. Baron kanayan ellerini mendille temizleyip huzursuzca karanlığa baktı. Sadece yukarda ona alay eder gibi gelen ışığın titremesi dışında onlara kulak kabartan hiç kimse yoktu. — Huzursuz eden son ışıktı bu.</p>
<p class="calibre1"><span class="calibre11">Fırtına</span></p>
<p class="calibre1">Ertesi sabah korkunun dehşetinden karışmış saçlarıyla uyandığında —Bu tehlikeli kötü bir rüya mıydı?-, diye düşünmüştü Edgar. Zonklayan başı ve aptalca bir şekilde taşlaşmış hissi veren eklemleri ıstırap veriyordu, bir an aşağı baktığında elbise yığınının arasına sıkışıp kaldığını fark etmişti. Sıçrayarak kalkmış, sersem sepelek aynaya baktığında öfkeden çarpılmış solgun yüzünü, alnındaki kırmızı izlerin kabarıklığın görünce ürkerek geri sıçramıştı. Zorlukla düşüncelerini toplamış ve korkuyla gece koridorda yaşanan her şeyi odanın ortasına yığılıp kalışını ve sonra kaçmaya hazır olmak için ateşten titreyerek giyinişini ve kendini yatağa atışını hatırlamıştı. Sonra orada uyuyakalmış olmalıydı, uyuşuk ve puslu bir uykuya dalmış, rüyalarının hepsine geri dönmüştü, farklı olan sadece akan sıcak kanın nemli kokuşuydu.</p>
<p class="calibre1">Aşağıda çakılların üzerinde adımlar çatırdayarak gidip geliyor, sesler görünmez kuşlar gibi etrafta uçuşuyordu ve güneş odanın ortasına kadar girmişti. Neredeyse öğlen olmak üzere gibi gelmiş, ama korkarak baktığı saat gece yarısını gösteriyordu, heyecandan dün gece saati kurmayı unutmuştu. Zamanda bir şekilde asılı kalmış gibi duran bu belirsizlik onu huzursuz-laştırmış, gerçekte ne olduğunu bilmediği duygusunu daha artırmıştı. Süratle toparlanmış ve yüreğinde hafif bir suçluluk ve huzursuzlukla aşağı doğru yönelmişti.</p>
<p class="calibre1">Kahvaltı odasında annesi her zamanki masalarında yalnız oturuyordu. Edgar düşmanı orada olmadığı, dün öfkeyle yum—</p>
<p class="calibre1">rukladığı hain yüzünü görmeyeceği için derin bir nefes almıştı. Masaya kendini huzursuz hissederek yaklaştı ve</p>
<p class="calibre1">"Günaydın.”, diye selamladı, annesini.</p>
<p class="calibre1">Annesi cevap vermemiş bakışlarını bile kaldırmadan garip bir şekilde gözbebeklerini uzaklara dikmiş manzarayı seyretmeye devam etmişti. Solgun görünüyordu, gözlerinin etrafı hafifçe halkalanmıştı ve burun delikleri heyecanını dışa vuracak şekilde sinirden seğiriyordu. Edgar bu suskunluğun verdiği kafa karışıklığıyla dudaklarını ısırdı. Aslında dün Baronu ağır şekilde yaralayıp yaralamadığını ve annesinin bu geceki çatışma hakkında tam bir bilgisi olup olmadığını bilmiyordu. Ve bu bilinmezlik altında ezilse de korkudan annesinin kaskatı olmuş yüzüne bakmaya cesaret edemiyor, şu an aşağı bakan gözler, örtülü göz kapaklarının aniden açılıp arkasındaki mahzun bakışların ona yönelmesini ve anlamasını arzu ediyordu. Oldukça sessiz duruyor, gürültü yapmamak için çaba harcıyor, fincanını çok dikkatli bir şekilde kaldırıyor, annesinin gizli öfkesini açığa vurur gibi hiddetli bir şekilde kaşığıyla oynayan parmaklarına yan gözle sinsice bakarak sessizce geriye bırakıyordu. Bir şey olmadan beklemenin bu bunaltıcı duygusuyla on beş dakika oturdu. Hiçbir söz, hiçbir şey onu rahatlatmıyordu. Ve annesinin o orada yokmuş gibi ayağa kalktığı anda ne yapması gerektiğini bilememişti; masada yalnız oturup kalmalı mı yoksa onu takip mi etmeliydi? Sonunda o da ayağa kalkmış, cesaret edip ısrarla onu yok sayan ve onun gizlice izlemesinin ne kadar komik olduğunu hissettiren annesinin peşinden gitmişti. Adımlarını annesi kendisini takip ettiğini anlamayacak şekilde giderek küçülterek peşinden odasına kadar geldiğinde kendisini sıkıca kapatılmış bir kapının önünde bulmuştu.</p>
<p class="calibre1">Olan neydi? Kesinlikle bilmiyordu ve dünkü kendinden emin halinden eser kalmamıştı. Diinkii bu baskın yanlış bir şey mi olmuştu? Onlar ona karşı yeni bir cezanın veya aşağılamanın hazırlığı içinde miydiler? Kendisinin hissettiği gibi bir şey</p>
<p class="calibre1">olmalıydı, çok yakında korkunç bir şey olacakmış gibi geliyordu. Onların arasındaki yaklaşan fırtınanın sıkıntısı, bir şimşek çaktığında boşalmak zorunda olan iki yüklü kutbun elektriksel gerilimiydi sanki. Önsezisinin bu yükü onu, dört yalnız saat odadan odaya, görünmez ağırlığı onun dar çocuk ensesini çö-kertinceye ve öğlen tamamen burnu yere sürtmüş bir şekilde masaya oturana kadar sürüklemişti.</p>
<p class="calibre1">“Günaydın.”, diyebilmişti gene de. Bu suskunluğu bitirmek istiyordu, bu korkunç tehditkâr, üzerinde kara bulutlar gibi dolaşan suskunluğu.</p>
<p class="calibre1">Annesi gene suskun kalmış, gene onu görmeden geçip gitmişti. Edgar artık şimdiye kadar hayatında hiç bilmediği özenle sarmalanmış bir öfkenin karşısında olduğunu korkuyla hissediyordu. Şimdiye kadarki kavgaları, yumuşak bir gülümsemeyle çabucak kaybolan sinirlenmeden daha çok öfke nöbetleriydi. Ama bu sefer, annesinin doğasının en derinlerinden gelen vahşi bir duygu karıştığını hissetmiş ve farkında olmadan oluşan bu güçten ürkmüştü. Güçlükle bir şeyler yemeyi başarabilmişti. Kuruyan boğazına lokmalar dizilmiş boğulacak gibi olmuştu. Annesi ise bütün bunlardan habersizce ayakta dikiliyor zaman zaman geriye dönüp bakıyordu ve: “Edgar yukarı gel, seninle konuşacağım.”, dedi.</p>
<p class="calibre1">Sesi pek tehditkâr değildi ama sözleri, Edgar a aniden buz gibi zinciri boğazına dolamış gibi hissettirecek kadar soğuktu. Meydan okumasına rağmen ezilmişti. Susarak, dayak yemiş bir köpek gibi annesini odasına kadar takip etti.</p>
<p class="calibre1">Annesi birkaç dakika daha suskun kalarak işkenceyi uzattı. Saatin vuruşlarını hissettiği dakikalarda, dışarda bir çocuğun gülüşü ile kendi içindeki çekicin vuruşları birbirine karışırken, annesi yüreğindeki güvensizlik nedeniyle ona bakmadan arkasına dönük konuşabilmişti nihayet.</p>
<p class="calibre1">“Dün senin yaptıkların hakkında çok fazla konuşmak istemiyorum. Duyulmamış bir şeydi. Düşündükçe utanıyorum. So-</p>
<p class="calibre1"><span class="calibre11">Stefan Z-weig</span></p>
<p class="calibre1">nuçlarına katlanacaksın. Yetişkinler arasında yalnız olarak son kalışın olduğunu sana söylüyorum. Babana sana biraz görgü öğrenmen için bir eğitmen tutması veya seni yatılı olarak bir pansiyona vermesi için yazdım. Senin için artık daha fazla üzülemeye-ceğim.” Edgar başı eğik dinlemişti. Bunun bir tehdidin başlangıcı olduğunu hissediyor, endişe ile esas gelişmeyi bekliyordu.</p>
<p class="calibre1">“Derhal Barondan özür dileyeceksin." Edgar sıçrayıp kalkmış ama annesi konuşmasını kesmesine izin vermemişti.</p>
<p class="calibre1">“Baron bugün seyahate çıkıyor, sen ona benim sana yazdıracağım bir mektup yazacaksın."</p>
<p class="calibre1">Edgar gene kıpırdanmıştı, ama annesi taş gibiydi. “İtiraz yok. Kâğıt ve mürekkep burada, buraya otur.”</p>
<p class="calibre1">Edgar bakışlarını kaldırıp baktı. Annesinin gözleri inatçı bir kararlılıkla sertleşmişti. Onun bu kadar haşin ve soğuk kanlı olduğunu hiç bilmiyordu. Yüreğini korku sarmıştı, kalemi aldı, ama yüzü neredeyse masaya yapışacaktı.</p>
<p class="calibre1">"Yukarıya tarih yazdın mı? Başlıktan önce bir satır boşluk bırak. Tamam öyle! Çok Sayın Bay Baron! Ünlem işareti. Tekrar bir satır boşluk bırak. Semmering’den ayrıldığınızı şu anda teessürle öğrendim. -Semmering iki “m” ile-Bu yüzden amacımı mektupla size bildirmek zorunda kaldım, yani -bir şey daha hızlı güzel yazılmış olamazdı!- Benim dünkü davranışım için affınızı rica ediyorum. Annemin size söylediği gibi hâlâ ağır bir hastalığın nekahet döneminde ve çok sinirliyim. Sık sık abartılı şeyler görüyor ve sonra pişmanlık duyuyorum...”</p>
<p class="calibre1">Masamn üzerindeki iki büklüm olmuş sırt hızla prangalarından kurtulduğunda Edgar kendi etrafında dönmüştü: Meydan okuması tekrar uyanmıştı. “Bunu yazmıyorum, bu doğru değil!”</p>
<p class="calibre1">“Edgar!”</p>
<p class="calibre1">Annesi sesiyle tehdit ediyordu.</p>
<p class="calibre1">“Bu doğru değil, pişman olacak hiçbir şey yapmadım. Özür dilememi gerektirecek kötü bir şey yapmadım. Sadece sen bağırdığın için yardıma gittim.”</p>
<p class="calibre1">Annenin dudakları mosmor oldu, burun kanatları gerildi.</p>
<p class="calibre1">“Yardım mı çağırdım? Sen delisin.”</p>
<p class="calibre1">Edgar öfkeyle aniden sıçradı.</p>
<p class="calibre1">“Evet, sen yardım çağırdın, dün gece dışarda koridorda, Baron sana sanldığında.-Beni bırakınız, beni bırakınız-diye bağırdın. Odadan duyabileceğim kadar yüksek sesle hem de.”</p>
<p class="calibre1">“Sen yalan söylüyorsun, ben Baronla burada koridorda değildim. O bana merdivene kadar eşlik etti sadece...”</p>
<p class="calibre1">Edgar ın bu soğuk yalanla kalbi sıkışmıştı. Ses ona dokununca cam gibi parlayan gözlerle annesine bakakaldı.</p>
<p class="calibre1"><a id="bookmark1"><sup class="calibre12"></sup></a><a href="main-2_split_001.xhtml#footnote1">1</a></p>
<p class="softbreak"> </p>
<p class="calibre1"><a id="bookmark2"><sup class="calibre12"></sup></a><a href="main-2_split_001.xhtml#footnote2">2</a></p>
<p class="calibre1"><sup class="calibre12"></sup> Gel Edgar, yatma zamanı! (Fran. çev, nota.)</p>
<p class="calibre1"><a id="bookmark3"><sup class="calibre12"></sup></a><a href="main-2_split_001.xhtml#footnote3">3</a></p>
<p class="calibre1"><sup class="calibre12"></sup> Kendine gel Edgar, akıllı ol! (Fran. çev. notu.)</p>
<p class="calibre1"><a id="bookmark4"><sup class="calibre12"></sup></a><a href="main-2_split_001.xhtml#footnote4">4</a></p>
<p class="calibre1"><sup class="calibre12"></sup> Saat 9.00, haydi yatağa (Fran. çev. notu.)</p>
<p class="calibre1"><a id="bookmark5"><sup class="calibre12"></sup></a><a href="main-2_split_001.xhtml#footnote5">5</a></p>
<p class="calibre1"><sup class="calibre12"></sup> Kendine gel Edgar! (Fran. çev. notu.)</p>

</body>
</html>
