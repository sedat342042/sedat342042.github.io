<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<p class="calibre1">kabaca bela okumasına gelmişti sıra, irene zorlukla dönmüştü: Kurtuluş ya da erteleme olabilir miydi ki. Bir tesadüf kararını engellemişti. Gönlü ferahlamış olarak, yorgun bir şekilde yürümeye devam etti: Hiçbir düşünmüyor sadece içerde ta diplerde karışık, karanlık bir duygu hissediyordu, bir sis yavaşça inmiş, her şeyi örtmüştü.</p>
<p class="calibre1">Bir an caddenin adına bakmak için bakışlarını kaldırınca, irkildi: Rastgele yürüyüşü sırasında tesadüfen neredeyse onun eski sevgilisinin evinin önüne kadar gelmişti. Bu bir işaret miydi? Belki ona yardım edebilirdi, şu malum kişinin adresini biliyor olmalıydı. Sevinçten neredeyse titreyecekti. Nasıl da bunu, en kolayı düşünememişti? Aniden uzuvlarının hareketlendiğini hissetti, umut bir-birleriyle çatışan ruhsuz düşüncelerini canlandırmıştı. Eski sevgilisi onunla birlikte şu kişiye gitmeli ve her şeyi bir defada bitirmek üzere onu bu şantajı bitirmesi için tehdit etmeliydi, hatta belki de onu şehirden uzaklaştırmak için az bir miktar yeterdi. Garibin son zamanlarda kötü muamele görmüş olmasına birdenbire üzüldü, ama eski aşkının kendisine yardım edebileceğinden kesinlikle emindi. Bu kurtuluşun son saatte şimdi gelmesi ne kadar da garipti.</p>
<p class="calibre1">Süratle merdivenleri çıktı ve kapıyı çaldı ama kimse kapıyı açmadı. Kulak kabarrtı; kapının arkasındaki dikkatli adımları duyar gibi oldu. Israrla çalmaya devam etti. Gene bir suskunluk oldu ve tekrar içeriden hafif bir gürültü geldi. Taşan sabrıyla aralıksız çalmaya devam etti, onun yaşamı söz konusuydu zira.</p>
<p class="calibre1">Nihayet kapının arkasında bir şey harekete geçip kilit şakırdattı ve kapı biraz aralandı. “Benim.”, dedi telaşlı bir şekilde hızla.</p>
<p class="calibre1">Bir çekingenlik ile kapıyı açmıştı. “Sen... Siz ..Sayın Bayan..” diye kekeledi, görünen bir mahcubiyetle. “Ben... Affedersiniz... ben bunun için hazır değildim... sizin ziyaretinize... kıyafetimin kusuruna bakmayınız.” Aynı anda gömleğinin kolunu gördü. Gömleğinin iliklerinin yarısı açıktı ve yakasızdı.</p>
<p class="calibre1">“Çok acil konuşmalıyım... Bana yardım etmelisiniz”, dedi hâlâ bir dilenci gibi koridorda beklediği için sinirli bir şekilde.</p>
<p class="calibre1">“Beni içeri almak ve bir dakika dinlemek istemez misiniz?" diye ekledi tedirgin bir şekilde. “Lütfen”, diye mırıldandı adam utanmış bir halde yan tarafa bakarak, “Ben sadece şimdi..., pek anlamadım da..."</p>
<p class="calibre1">“Beni dinlemek zorundasınız. Evet bu sizin suçunuz. Bana yardım etmek sizin göreviniz... Yüzüğü geri almama yardım etmelisiniz. Buna mecbursunuz. Ya da en azından adresi veriniz... Beni sürekli takip ediyor ... Beni dinlemek zorundasınız."</p>
<p class="calibre1">Adam donup kalmıştı, irene tamamen tutarsız bir şekilde soluk soluğa konuştuğunu aniden fark etti.</p>
<p class="calibre1">“Ah evet, ... siz bilmiyorsunuz... Ancak sizin sevgiliniz, önceki sevgiliniz, bir süredir beni sizden uzaklaştırmak isteyen kişi, o andan beri beni takip ediyor ve bana şantaj yapıyor... Öldüresiye işkence ediyor ... Benden, bende olması gereken yüzüğümü aldı. Bu akşama kadar yüzüğü geri almalıyım, söylüyorum bu akşama kadar... Bana yardım etmek ister misiniz?"</p>
<p class="calibre1">“Ama... ama ben..”</p>
<p class="calibre1">“İstiyor musunuz istemiyor musunuz?"</p>
<p class="calibre1">“Ama ben bu kişiyi tanımıyorum. Kimden bahsettiğinizi bilmiyorum. Şantajcıyla hiçbir alakam yok." Neredeyse kaba-laşacaktı.</p>
<p class="calibre1">“Öyle mi? Onu tanımıyor musunuz? Boşuna konuşuyorum o zaman. O sizin adınızı ve benim evimi biliyor. Belki de şantaj yaptığı da gerçek değildir, sadece rüya görüyorumdur belki de."</p>
<p class="calibre1">Oldukça abartılı bir şekilde gülmesi adamı çok rahatsız etmişti. Bir an için onun çıldırmış olabileceği zihninden geçince gözleri parıldadı, irene nin davranışları dengesizleşmiş, sözler anlamsızlaşmıştı. Korkuyla etrafa bakındı.</p>
<p class="calibre1">“Lütfen sakinleşiniz... Sayın Bayan... Size temin ederim, yanılıyorsunuz. Bu mümkün değil, bu zorunda... Hayır, kendim anlamıyorum. Bu tür kadınları tanımıyorum. Bildiğiniz gibi buradaki kısa konaklamam esnasındaki her iki beraberliğim</p>
<p class="calibre1">aynı değildi... isim belirtmek istemiyorum, ama... ama öylesine komik ki... sizi temin ediyorum, bu bir yanılgı olmalı...”</p>
<p class="calibre1">"O halde bana yardım etmek istemiyorsunuz.”</p>
<p class="calibre1">"Ama kesinlikle... Yapabilsem."</p>
<p class="calibre1">"O zaman ..geliniz. Birlikte ona gidiyoruz.”</p>
<p class="calibre1">"Kime... kime ki?” irene onun kolunu tutunca, adam onun çıldırmış olduğu dehşetini tekrar yaşadı.</p>
<p class="calibre1">"Ona... İstiyorsunuz ya da istemiyorsunuz?</p>
<p class="calibre1">"Kesinlikle ama... kesinlikle "Şüphesi onu zorlayan hırsıyla giderek daha da kuvvetlenmişti..."</p>
<p class="calibre1">“O zaman geliniz... Hayat memat meselesi!”</p>
<p class="calibre1">Gülmemek için kendini tuttu adam. Sonra aniden resmileşti. “Affedersiniz Sayın Bayan... ama şu an benim için bu mümkün değil, piyano dersim var... bırakamam...”</p>
<p class="calibre1">“Tamam... tamam.”, diye göze batan bir şekilde güldü, o zaman siz piyano dersinizi veriniz... ceketsiz... Siz yalancısınız.” Ve birdenbire gelen fikre sarılıp ileri atılınca adam onu zapt etmeye çalıştı. "O zaman o burada, şantajcı, siz de değil mi? Nihayetinde ortak oynuyorsunuz. Belki de benden zorla aldığınız her şeyi paylaştınız. Ama anlamak istiyorum, artık hiçbir şeyden korkmuyorum.”, diye bağırınca adam Irene'yi sıkıca tuttu, irene ona direnip kendini kurtardı ve yatak odasının kapısına doğru hızla kendini attı.</p>
<p class="calibre1">Açıkça kapının arkasından kulak kabarrtığı görülen bir karaltı kendini geri çekmişti, irene donakalmış bir halde karmakarışık haldeki yüzünü hızla çeviren yabancı kadına bakakaldı. Sevgilisi bir aksiliği önlemek için çıldırmış olduğunu düşündüğü Irene’yi tutmaya çalıştı, ama kadın odadan tekrar içeri girmişti. "Affedersiniz”, diye mırıldandı irene. Kafası iyice karışmıştı, hiçbir şey anlamamıştı, sadece tiksinti hissediyordu, sonsuz tiksinti ve yorgunluk.</p>
<p class="calibre1">“Affedersiniz”, dedi bir kere daha, adamın kadını huzursuzca izlediğini görünce. “Yarın... Siz yarın her şeyi anlayacaksınız... bu demektir ki, ben... ben artık kendimi anlamıyorum.” Bir yabancıya hitap ediyor gibi konuşuyordu onunla. Bir zaman bu insandan dinlediği hiçbir şeyi hatırlamıyor ve hâlâ kendi bedenini hissetmekte zorlanıyordu. Her şey artık öncekinden çok daha karmaşıktı, sadece bir yerde bir yalan olduğunu biliyordu. Ama çok yorulmuştu, daha düşünecek, bakacak hali kalmamıştı. Darağacına giden bir hükümlü gibi gözleri kapalı merdivenlerden indi.</p>
<p class="calibre1">Dışarı adım attığında cadde kararmıştı. Belki de onu galeyana getiren duygulardı, son anda bir kurtarıcı gelir ümidiyle, karşıda beklerken ellerini kaldırıp unuttuğu Tanrıya dua etmek zorunda kalmış olan da oydu. Ahh sadece bir kaç ay daha satın almış olabilseydi, yaza kadar birkaç ay ve sonra orada, sadece şantajcının ona ulaşamadığı çayırlar ve tarlalar arasında geçen, eşinin tam bir insan hayatından beklediğinden daha çok onu sayacağı, tastamam ve dopdolu geçen bir yazı huzurla yaşasaydı. Hırsla çoktan kararmış caddeyi gözetledi. Karşıda bir evin kapısında bir gölgenin kendisini dikizlerken gördüğünü zannetmişti ama biraz daha yaklaşınca, koridorun derinliklerinde kaybolmuştu. Bir an eşine benziyor gibi gelmişti. Bu korku ona bugün ikinci defa gelmiş, caddede onu ve bakışlarını bir an hissetmişti. Emin olup olmamakta tereddüt ediyordu. Lâkin figür gölgede kaybolmuştu. Ensesinde arkadan gelen birisinin yakan bakışlarını hissediyor gibi garip bir duyguyla heyecanlanarak huzursuzca yürümeye devam etti. Bir kere dönüp baktı, ama görünürlerde kimse yoktu.</p>
<p class="calibre1">Eczane uzak değildi. Hafif bir titremeyle içeri girdi. Eczacı kalfası reçeteyi aldı ve hazırlamaya koyuldu. Bu bir dakika içinde, parlak terazi, hassas ağırlıklar, küçük etiketler ve yukarıda dolaplarda alışık olunmayan herkesin bilmeden hecelediği Latince isimleriyle sıralanmış hulasalar her şeyi görmüştü. Saatin tik-taklarım, ilaçların kendisine has kokusunu duymuştu, aniden annesinin bu kokuyu ve bir sürü yanıp sönen potanın</p>
<p class="calibre1">garip görünüşünü sevdiği için, her zaman eczaneden alınması gerekenleri alması için rica ettiğini hatırlayınca dehşet içinde annesi ile vedalaşmayı ihmal ettiğini ve garip kadının çok üzüleceğini anımsadı. Nasıl da korkacak, diye düşündü dehşetle, eczacı kalfasının bombeli bir kaptan mavi bir şişeye damlattığı şeffaf damlaları saydığı esnada. Gözlerini ona dikip, bu kaptan ölümün dolaşan küçük damlalarının, hemen nasıl damarlarına akacağına baktığında buz gibi bir duygu inceden inceden uzuvlarına akmıştı. Bir çeşit anlamsızca hipnozla bakışları, kalfanın şu anda mantarı dolu cama sıkıştıran ve tehlikeli yuvarlaklığı kâğıtla kaplayan parmağına takılmış, bütün duyguları korkunç düşüncelerle kötürümleşmiş ve zincire vurulmuş gibiydi.</p>
<p class="calibre1">"İki kron, lütfen”, dedi kalfa. Uyuşukluğundan uyandı ve etrafına dalgın dalgın baktı. Sonra otomatik olarak para çıkarmak için çantasını yakaladı. Hâlâ içinde her şey uykuda gibiydi, paralara boş boş baka ve farkında olmadan parayı saymakta tereddüt etti.</p>
<p class="calibre1">Aynı anda kolunun heyecanla yan tarafa itildiğini hissetti ve parlayan kâsede paranın şıkırtısını duyduğu anda bir el —eşinin-yan taraftan uzanıp küçük şişeyi almıştı.</p>
<p class="calibre1">Otomatik olarak döndü. Bakışları dondu kaldı, sıkıca bastırdığı dudaklarıyla eşi karşısında duruyordu. Yüzü solgundu ve alnında ıslak ter taneleri parlıyordu. Bayılacakmış gibi olunca masaya tutunmak zorunda kaldı. Bir anda caddede gördüğü ve evin kapısında kendisini izleyen kişinin de o olduğunu anladı; içinde bir şey onun orada olduğunu sezip tanımıştı ve bir saniye içinde kafası karışmış bir şekilde hatırlamıştı.</p>
<p class="calibre1">"Gel.”, dedi kısık ve boğuk bir sesle. Ona bakakalmış ve bilinçaltının derinlerindeki bastırılmış dünyasında, içinde hissettiği şaşkınlıkla farkında olmadan onun emrine itaat ederek adımları onunla gitmişti.</p>
<p class="calibre1">Caddede yan yana yürüdüler. Kimse yanındakine bakmadı. Eşi hâlâ onun elinden tutuyordu. Bir ara durup dikilip alnındaki teri silince; ister istemez onun adımları da otomatik olarak durmuştu. Ama başını kaldırıp bakmaya cesareti yoktu. Hiçbir şey söylemedi, caddenin gürültüsü aralarında gidip gelmekteydi.</p>
<p class="calibre1">Merdivende eşi onu geride bıraktığında, yanında değilmiş gibi olunca adımları titremeye başlamıştı. Kendini toparlamak için durduğunda, eşi kolunu tutarak destek oldu. Eşinin dokunmasıyla ürpermiş ve son basamağı hızla çıkmıştı.</p>
<p class="calibre1">Odaya girdiğinde eşi onu takip etmişti. Karanlıkta duvarlar parlıyor, eşyalar zorlukla seçiliyordu. Hâlâ bir kelime bile konuşmamışlardı. Eşi şişeyi saran kâğıdı yırtıp attı, şişeyi açıp içindekinin hepsini döktü. Sonra telaşla bir köşeye fırlatıp attı. Acı veren ses içini titretmişti.</p>
<p class="calibre1">Sustular, sustular. Eşinin kendisini nasıl frenlediğini, ona bakmasına gerek kalmadan hissediyordu irene. Sonunda eşi ona doğru yürüdü, yaklaştı yaklaştı. Ağır nefesini hissedebiliyordu ve odanın karanlığında donuk ve bulutlu bakışlarıyla gözlerinin parlayan ihtişamını gördü. Öfkesinden koparacağı yaygarayı duymayı bekliyor ve onu saran elinin sert kavrayışı karşısında hareketsiz titriyordu, irene nin kalbi durmuştu, sadece sinirleri gerilmiş yay gibi titriyordu; her şey cezayı bekliyor, sanki öfkelenmesini de yürekten istiyordu. Ama susmaya devam ederken, eşinin nazik bir davranışla yakınlaşmasını muazzam bir şaşkınlıkla fark etmişti, “irene”, dedi eşi, sesi garip bir şekilde yumuşaktı. “Daha ne kadar birbirimize işkence edeceğiz ki.”</p>
<p class="calibre1">irene o anda birdenbire, azgınca kahreden bir dürtü ile anlamsızca hayvani bir çığlık atarak, bu haftalarda yüreğinde biriktirdiği hıçkırıklara boğuldu, zorla başa çıkılan duyguları hıçkırıklarla dökülüyordu. Öfkeli bir el yüreğinde onu sarıyor ve kuvvetle sarsıyor gibi oldu, sarhoş gibi sendeledi ve düşseydi eşi onu tutamayacaktı.</p>
<p class="calibre1">“Irene.”, “Irene, irene” dedi, kasılmış sinirlerinin umutsuz isyanını sözlerin nazik tonuyla devamlı yumuşatıyor, ismini daha yavaş daha ateşli söyleyerek onu sakinleştirmeye çalışıyordu. Ama ona cevap veren sadece hıçkırıklar değildi, zalimce darbeler, bütün</p>
<p class="calibre1">vücudunu cendereden geçmiş gibi yapan sancılarının kabarması da vardı bu karşılıkta. Eşi, titreyen vücudunu koltuğa kadar taşıyıp oraya uzattığında da hıçkırıklar susmamıştı. Ağlama nöbetleri elektrik şoku yemiş gibi bütün uzuvları sarmış, titreme ve üşüme dalgaları işkence içindeki bedenini ele geçirmişti. Haftalardır en dayanılmaz bir şekilde bastırdığı gerginliğini yaşıyordu, sinirler harap olmuş ve akıl almaz bir işkence hissiz vücudunda azıyordu.</p>
<p class="calibre1">Sarsılan vücudunu, büyük bir heyecanla tutuyordu eşi, soğuk elleri yakaladı, önce güven vererek, sonra ilkel, korku içinde ve tutkuyla, elbisesini, çıplaklığını öptü. Ama titreme çökmüş bedenini yırtar gibi sürüyor ve yüreğinin derinliklerindeki hıçkırık zincirlerinden kopmuşçasına coşan dalgalarla çağlayarak akıyordu. Eşi üşüyen, gözyaşları ile yıkanmış yüze eliyle dokununca, şakaklarında zonklayan damarlarını hissetmişti. İfade edilemez bir korku sinmişti üzerine. Yüz yüze konuşmak için diz çöktü.</p>
<p class="calibre1">“irene' hâlâ onu tutuyordu, “Neden ağlıyorsun... Şimdi... Şimdi her şey bitti... Neden kendine işkence ediyorsun... Sen daha fazla korkuya kapılmamalısın... O artık gelmeyecek, asla...”</p>
<p class="calibre1">Vücudu gene sarsılmıştı, eşi iki eliyle sıkıca tuttu vücudunu. İrene nin işkence çeken bedenini parçalayan bu umutsuzluğu hissedince, onu öldürmüş gibi içine bir korku düşmüştü. Tekrar tekrar onu öperek af dilemenin karmaşık sözlerini kekeledi.</p>
<p class="calibre1">“Hayır... Asla... Sana yemin ederim... Bu kadar çok korkacağını düşünemedim... Sadece sana seslenmek istedim... Görevine geri dönmen için... Sadece ondan uzaklaşmanı... Her zaman için... Bize geri dönmeni... tesadüfen öğrendiğimde, başka çarem yoktu... Sana kendim direkt söyleyemedim... Düşündüm... Her zaman düşündüm... Sen gelebilseydin... Bu yüzden onu sana gönderdim, bu garip kişi seni harekete geçirmeliydi... Garip bir şey o, bir oyuncu, görevinden atılmış biri, istemeden vasıta oldu, ama istedim ki... görüyorum ki haksızlıkmış... ama ben tekrar seni geri istiyorum... Sana hazır olduğumu, affedilmekten başka bir şey istemediğimi her zaman gösterdim,</p>
<p class="calibre1">ama sen anlamadın... Ama,bu böyle... Şimdiye kadar seni zorlamak istemedim... Evet, görülenden daha fazla acı çektim... Her adımda seni izledim... Sadece çocuklardan dolayı olduğu nu biliyorsun, ancak çocuklar yüzünden seni zorlayabilirdim... ama artık her şey bitti... Artık her şey tekrar yoluna girecek...”</p>
<p class="calibre1">Yakınından gelen sözleri sonsuz uzaklıktan boğuk bir şekilde geliyor gibi duyuyor ve tabii ki onları anlamıyordu. Ruhunda her şeyi örten bir uğultu dalgalanıyor, her duyguyu alıp götüren bir anlam kargaşasında kayboluyordu. Tenindeki teması, öpüşü ve sevgi sözlerini hissediyor ve kendini, üşüten gözyaşlarını da duyuyordu, ama içerde kan dolu dolu, boğuk, tehdit eden güçlü bir şekilde artarak çağlayarak akıyor ve çılgın bir çan gibi çalıyordu. Sonra bütün açıklık kaybolmuş gibi geldi ona. Kendinden geçmiş olmanın karışıklığından uyanarak kendisini soyduklarını hissetmiş, eşinin yüzünün bir sürü bulut arasından nasıl şefkatli ve endişeli olduğunu görmüştü. Sonra karanlığın derinliklerinde, uzun süredir yoksun olduğu siyah, rüyasız uykuya daldı.</p>
<p class="calibre1">Ertesi sabah gözlerini açtığında, oda çoktan aydınlanmıştı. Ve aydınlığı içinde hissetti, yüreği ferahlamış ve fırtına sayesinde kendi kanı temizlenmişti. Ne olduğunu hatırlamaya çalıştı, ama her şey ona bir rüya gibi geldi. İster istemez bu yürek çarpan duygu hafif ve özgürce uykuda, odalarda salınıyor hissini vermişti ona ve uyanık olduğundan emin olmak için kendini eli ile yoklayarak kontrol etti.</p>
<p class="calibre1">Birdenbire irkildi: Yüzük parmağında ışıldıyordu. Bir anda tamamen gözü açılmıştı. Karışık sözleri yarı baygın halde duymuştu ancak önceden hiç cesaret etmediği önsezili boğuk bir duygu değil, düşünce ve şüphe olmalıydı, her ikisi de artık ansızın açık bir bağlantıyla birbirine dolanmıştı. Her şeyi bir anda anladı, eşinin sorularını, sevgilisinin şaşkınlığını, bütün düzenlerin ortaya dökülüşünü ve içinde dolanıp kaldığı korkunç ağı görmüştü. Şiddetli bir öfke sardı onu ve utanç, tekrar sinirleri titremeye başladı ve ardından bu rüyasız, korkusuz uykudan uyandığı için pişmanlık duydu.</p>
<p class="calibre1">Bir anda yan odadaki gülme sesleri ortalığı çınlattı. Çocuklar kalkmıştı ve yeni bir güne uyanan kuşlar gibi gürültü yapıyorlardı. Oğlanın sesini açık bir şekilde tanıdı ve şaşırtıcı şekilde ilk defa babasının sesine ne kadar çok benzediğini fark etti. Hafif bir gülümseme dudaklarına uçtu ve orada konakladı. Hayatında olan bütün bunların ve şansının keyfini çıkarmak için, gözleri kapalı yattı. İçinde hafifçe bir şey sızladı, ama müjdeleyen, her zaman iyileşmek isteğiyle yakan yaralar gibi, yanıp tutuşan ve hoş bir sızıydı bu.</p>

</body>
</html>
