<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>02 - Kiralık Katiller - Krondor Serisi - Raymond E. Feist</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_6">YANILTMA</p>
	<p class="block_3"> </p>
	<p class="block_2">Rüzgâr, sancakları savuruyordu.</p>
	<p class="block_3"> </p>
	<p class="block_2">Kaleyi terk etmelerinin ardından, kendilerini zorlamışlar ve atlarını yorgunluktan çatlayacak noktaya gelene dek sürdükten sonra, normalde sekiz gün sürecek bir yolculuğu altı günde tamamlayıp, en yakındaki Kraliyet Garnizonu'na ulaşmışlardı. Arutha, Shandon Limanı sahilindeki ufak kaleyi işaret etti. Tepelerden toz bulutları uçuşuyor, atlar, taze suyla yemeğin çok da uzaklarda olmadığını anladıklarından sabırsızca tepmiyorlardı.</p>
	<p class="block_3"> </p>
	<p class="block_2">James, "Görünen o ki, konuklarımız var," dedi.</p>
	<p class="block_3"> </p>
	<p class="block_2">Atını sürdüğü süre boyunca yavaşça iyileşmişti. Yatakta istirahat etmiş kadar zinde görünmese de, yaralarının çoğu iyileşiyordu. Hâlâ sayamayacağı kadar çok yeri ağrıyordu, fakat kalıcı bir hasardan mustarip değildi.</p>
	<p class="block_3"> </p>
	<p class="block_2">Arutha, "Öyle görünüyor," dedi.</p>
	<p class="block_3"> </p>
	<p class="block_2">Arutha, Krondor'dan Shandon Limanı'nın bu güney ucuna gemiyle ilk geldiğinde, dönüş yolculuğu için geminin beklemesi emrini vermişti. Şimdi bu ufak rıhtımda üç gemi daha demirlemiş, duruyordu. James güldü, "Bu Amos'un gemisi, değil mi?"</p>
	<p class="block_3"> </p>
	<p class="block_2">"Kraliyet Leoparı, evet," diye yanıtladı Arutha. "Ve Kraliyet Engereği ile Kraliyet Geyiği. Bu donanmasının en iyi bölümü."</p>
	<p class="block_3"> </p>
	<p class="block_2">Kaleye doğru ilerlerlerken, yerel garnizon dışarıda hazır ol’da bekliyordu. Yetkili yüzbaşı bir karşılama hazırlamıştı, ama Arutha'nın vakti yoktu. Atından inerek yüzbaşının yanında duran sağlam yapılı adamı selamlamak için ilerledi. "Amos," dedi Arutha, "Batı filolarının amiralini burada bize yardım için bekleten, kaderin nasıl bir oyunudur?" Amos Trask'ın kırlaşmaya yüz tutmuş, siyah sakalı bir sırıtışla ikiye bölündü. Gözlerinde, Arutha ve James'in -savaşta dahi- yüzünü hiç terk etmediğini bildikleri o neşeli pırıltı vardı. Her zamanki gibi, gök gürültüsünü andıran sesiyle yanıtladı. "Güneye geldiğimde, her zaman bu limandan bir geçerim. Havanın kötü olduğu zamanlarda, Keshialı kaçakçıların ve tüccarlara pusu kurmak isteyen tuhaf korsanların, kuzey sahilindeki rüzgâr almayan yerlerde beklediklerini fark etmiştim. Kraliyet Şahinini fark ettiğimde, olağan seyrimdeydim-" limana yakın bir yerde demirlemiş gemiyi işaret etti "-kraliyet hanedan bayrağı çekiliydi. Ben de kendi kendime sordum, Arutha, Krallığın bu unutulmuş köşesinde ne yapıyor?' Sonuçta demir atıp, bunu öğrenmek için beklemek zorunda kaldım." Arutha, "Madem öyle, en hızlı gemi seninki olduğuna göre, şahsi eşyalarımı Leopar'a taşıyacağız," dedi.</p>
	<p class="block_3"> </p>
	<p class="block_2">Amos sırıttı. "Çoktan taşıdık."</p>
	<p class="block_3"> </p>
	<p class="block_2">"En erken ne zaman buradan ayrılabiliriz?"</p>
	<p class="block_3"> </p>
	<p class="block_2">"Bir saat içinde," dedi Amos. "Eğer biraz dinlenmek istiyorsanız, sabaha."</p>
	<p class="block_3"> </p>
	<p class="block_2">Garnizon yüzbaşısına dönen Arutha, "Karşılama hazırladığınız için teşekkürler yüzbaşı, ama devlet meseleleri hızla Krondor'a dönmemi gerektiriyor," dedi. Yüzbaşı Treggar'a dönerek: "Adamlarınızı ve atları bir gün kadar dinlendirin, sonra yük katarı bize yetiştiğinde-"</p>
	<p class="block_3"> </p>
	<p class="block_2">"Bir daha," diye ekledi James kısık bir sesle. Arutha, yolda kendi yük katarına rastlamış ve hızla geri döndürülmesini emretmişti.</p>
	<p class="block_3"> </p>
	<p class="block_2">"Şahin'e binin."</p>
	<p class="block_3"> </p>
	<p class="block_2">"Anlaşıldı, Majesteleri," dedi Treggar.</p>
	<p class="block_3"> </p>
	<p class="block_2">William ve birliği, kaleyi terk etmelerinden iki gün sonra Arutha'ya yetiştiklerinde, yanlarında çok sayıda belgeyle, büyülü özellikleri olduklarına inandıkları birkaç parça eşya taşıyorlardı.</p>
	<p class="block_3"> </p>
	<p class="block_2">Arutha, "Teğmen, bulduklarınızı getirin ve benimle gemiye binin," dedi. Amos'a döndü. "Şimdi gidiyoruz." Amos, Prens'e yol açmak için yana çekildi. "Emirlerinizin bu yönde olacağını bekliyordum, Arutha, bu yüzden siz gemiye çıkar çıkmaz demir alıyoruz."</p>
	<p class="block_3"> </p>
	<p class="block_2">Arutha'nın işaretiyle atı getirildi. Eyerden, içinde kitapların ve kiralık katillerin üzerinde bulunan belgelerin olduğu çantayı alıp, içinde parşömenler ve kitaplardan benzer bir çantayı taşıyan William'a uzattı. Ardından Arutha, kıyıda duran ve kendilerini amiral gemisine ulaştıracak olan uzun kayığa binmek için ilerledi.</p>
	<p class="block_3"> </p>
	<p class="block_2">Arutha, William ve James kayığa bindiler, onları Amos takip etti. Gemiciler ve askerler, kayığı limanın sakin sularına doğru ittiler.</p>
	<p class="block_3"> </p>
	<p class="block_2">Bir saat sonra gemiye çıkmışlardı ve üç gemi de akşam akıntısını kullanarak pupa yelken ilerliyordu. Arutha ve James, amiralin kabinine yerleştiler; Amos ikinci kaptanla, William ise bir astsubayla aynı kamaraya yerleşmişti. James eşyalarını çıkarırken, kapıdaki ses, amiralin gelmiş olduğunu belirtti.</p>
	<p class="block_3"> </p>
	<p class="block_2">Amos masasına oturdu ve "Biraz yemek istettim," dedi. James'e bakarak ekledi, "Jimmy, evladım, seni daha önce de hırpalanmış, çürükler içinde görmüştüm, anca bu en büyük başarın gibi görünüyor. Hikâyesi iyi mi bari?"</p>
	<p class="block_3"> </p>
	<p class="block_2">James, "evet" anlamında başını salladı. "Pek çoğundan iyi."</p>
	<p class="block_3"> </p>
	<p class="block_2">Arutha eski dostuna gülümsedi. "Seni gördüğüme çok sevindim, tek nedeni de hızlı yolculuğumuz değil."</p>
	<p class="block_3"> </p>
	<p class="block_2">Kapı yeniden vuruldu ve William göründü. "Majesteleri," dedi selamlayarak. "Amiral."</p>
	<p class="block_3"> </p>
	<p class="block_2">Amos, "Seni tanıyorum. Sen Pug'ın oğlusun. Ne kadardır seni görmüyorum. On sene oldu mu?" dedi.</p>
	<p class="block_3"> </p>
	<p class="block_2">William biraz utanmıştı ve "Onun gibi bir şey, efendim," dedi.</p>
	<p class="block_3"> </p>
	<p class="block_2">"Kendine bir iskemle çek ve dinlen. Yemek-" Kapının vurulmasıyla sözü kesilmişti. "Gir!" diye kükredi. Kapı açıldığında, ellerinde yiyecek ve içeceklerle iki asker göründü. Yemeklerin servisini yaptıktan sonra ayrıldılar. Amos, kulplu sürahideki şarabından büyük bir yudum aldı ve "Pekâlâ olay nedir?" dedi.</p>
	<p class="block_3"> </p>
	<p class="block_2">Arutha, Krondor'daki ilgisiz gibi görünen cinayetlerden başlayıp, Geceşahinleri'nin yuvasındaki saldırıya kadar tüm olanları özetledi.</p>
	<p class="block_3"> </p>
	<p class="block_2">"İşte elimizde bu belge var, ne William ne de ben okuyabiliyoruz, ama üzerinde Olasko Dükü'nün ismi var."</p>
	<p class="block_3"> </p>
	<p class="block_2">"İzin verirseniz bir bakayım," dedi eski korsan. "Birkaç çöl dilini öğrenmiştim... Keshia sahillerinde seyrederken."</p>
	<p class="block_3"> </p>
	<p class="block_2">James gülümsedi. Korsan Trenchard, gençliğinde Krallık limanları kadar Keshia limanlarını da yağmalamıştı. Amos belgeyi iki kere okudu. "Sorun yalnızca bu belgenin belirsiz bir dilde olması değil, bunu yazan kişi okuma-yazma da bilmiyormuş. Her neyse, yazılanlardan anlayabildiğim kadarıyla, bu bir ölüm fermanı. Birisi ödemede bulunmuş... -hayır, bu yalnızca benim varsayımım.- Birisi, katillere Olasko Dükü'nü öldürme emri vermiş."</p>
	<p class="block_3"> </p>
	<p class="block_2">Arutha, "Ama bunun yanıltıcı bir iz olduğunu düşünüyoruz," dedi. "Öyle mi?" diye sordu Amos. "Daha fazlasını anlatın bana."</p>
	<p class="block_3"> </p>
	<p class="block_2">"Olasko'nun veliaht prensi de gurubun içinde ve düke yapılan saldırı sırasında görevli olan subayın raporuna bakılırsa, peşinde oldukları kişi gerçekten de oymuş gibi gözüküyor."</p>
	<p class="block_3"> </p>
	<p class="block_2">Amos arkasına yaslandı. Belgeyi bir kez daha okudu ve "Burada başka isimler de var, Vladic ve Kazamir ve Paulina," dedi.</p>
	<p class="block_3"> </p>
	<p class="block_2">"Olasko ve Roldem Kraliyet Hanedanlığı'nın üyeleri," dedi Arutha.</p>
	<p class="block_3"> </p>
	<p class="block_2">"Birileri onların da ölmelerini istiyor."</p>
	<p class="block_3"> </p>
	<p class="block_2">Amos belgeyi biraz daha inceledi, ardından bir kenara itti. "Neyse, ben gene de çeviri konusunda bir başkasına daha danışırdım, Arutha. Buna bir uzman baksın, çünkü yanılıyor olabilirim." Bir süre düşündükten sonra, "Ama ne olursa olsun, birisi Krallık ile Olasko arasında bir savaş başlatmak istiyormuş gibi görünüyor," dedi. "Kim?" diye sordu William.</p>
	<p class="block_3"> </p>
	<p class="block_2">Amos, William'a bakarken kaşları kalkmıştı. "Neden sorusuna cevap bulduğunuzda, kim olduğunu da bulursunuz." James arkasına yaslandı. Büyük lombozdan dışarı bakıp küçük ayın yükselişini izlerken, bir yandan da Amos'un söylediğini düşünüyordu. Kısık bir sesle kendi kendine sordu, "Neden?"</p>
	<p class="block_3"> </p>
	<p class="block_2">* * *</p>
	<p class="block_3"> </p>
	<p class="block_2">Krondor'u görüş mesafesine ulaştıklarında, hava mükemmel sayılırdı. Amos, hem Batıdaki Kraliyet Donanması Amiralliğini belirten bayrağını, hem de Prerfc'in kraliyet flamasını çekmişti ve gemisi kraliyet limanına girerken, diğer gemiler yolunu boşaltmıştı.</p>
	<p class="block_3"> </p>
	<p class="block_2">Her zaman kusursuz çalışan Teşrifatçı Başı de Lacy, limanda Prenses ve çocuklarla birlikte beklemesi için resmi bir muhafız yerleştirmişti. Arutha töreni izlemek için pek kısa bir vakit ayırarak, zamanını karısını ve çocuklarını öpmeye ayırdı. Ardından kendisi, James ve Amos adına, kurmaylarıyla toplantı yapmak için izin istedi.</p>
	<p class="block_3"> </p>
	<p class="block_2">Anita, kocasını meselenin aciliyetini anlayabilecek kadar iyi tanıyordu ve çocuklarını alıp kraliyet dairesine götürdü. Arutha, Keshia çöl dilleri konusunda en bilgili çevirmenlerin, kendisi üstünü değiştirip temiz kıyafetler giyer giymez kendisine katılmaları konusunda emir vermişti.</p>
	<p class="block_3"> </p>
	<p class="block_2">William James'e veda etti ve hızla, banyo yapması ve temiz kıyafetler giymesi gerekirken, diğer genç subayların düzinelerce sorusuna maruz kaldığı bekâr subaylar bölümüne gitti.</p>
	<p class="block_3"> </p>
	<p class="block_2">William, çizmelerini hızla cilaladığı sırada Gordon O’Donald merdivenlerde göründü ve "William! En iyi dostum, nasıl gidiyor?" diye sordu.</p>
	<p class="block_3"> </p>
	<p class="block_2">William gülümsedi. "En iyi dostum mu?"</p>
	<p class="block_3"> </p>
	<p class="block_2">"Treggar'ı son birkaç haftadır buradan uzakta tuttuğun için hakkını veriyorum. Tam bir cennet olduğunu söyleyemem ama uzun süredir cennete bu kadar yakın olmadığımı söyleyebilirim."</p>
	<p class="block_3"> </p>
	<p class="block_2">William şüpheci bir gözle ona baktı. "Sanırım yüzbaşıyı sert bir şekilde yargılıyorsun, Gordon. İnan bana: eğer bir dövüşteysen, yanında olmasını isteyeceğin kişi o olmalı."</p>
	<p class="block_3"> </p>
	<p class="block_2">Gordon çenesini ovuşturdu. "Pekâlâ, madem öyle diyorsun. Ama kesinlikle yemekler çok daha sakin geçti."</p>
	<p class="block_3"> </p>
	<p class="block_2">William kıkırdadı, ardından, "Nasıl görünüyorum?" diye sordu.</p>
	<p class="block_3"> </p>
	<p class="block_2">"Yeni yıkanmış bir teğmen gibi."</p>
	<p class="block_3"> </p>
	<p class="block_2">"İyi. Prens'in toplantı odasına geri dönmeliyim."</p>
	<p class="block_8"> </p>
	<p class="block_2">"Ah, ben de Gökkuşağı Papağanı'ndaki küçük hanımı ziyarete gideceğini düşünmüştüm." William tam merdivenlerden inmeye başlamıştı bunu duyunca, öylesine hızla arkasını döndü ki neredeyse düşecekti.</p>
	<p class="block_3"> </p>
	<p class="block_2">"Talia?"</p>
	<p class="block_3"> </p>
	<p class="block_2">O’Donald, "Sen burada değilken onu birkaç kez gözledim," dedi.</p>
	<p class="block_3"> </p>
	<p class="block_2">William'ın yüz hatları karanlık bir hal almıştı ki, Gordon hızla, "Tabii ki yalnızca bir dost olarak," diye ekledi.</p>
	<p class="block_3"> </p>
	<p class="block_2">Acı bir gülümsemeyle William, "Elbette," diye karşılık verdi.</p>
	<p class="block_3"> </p>
	<p class="block_2">Abartılı bir iç çekişle, O'Donald, "Böylesi daha iyi zaten. O kız beni istemezdi. Ne de bir başka erkeği, sanırım. Anlaşılan, hayatının aşkını bulmuşsun, Will," dedi.</p>
	<p class="block_3"> </p>
	<p class="block_2">William sırıtışını kontrol edemiyordu. "Gerçekten mi?"</p>
	<p class="block_3"> </p>
	<p class="block_2">O'Donald kendisini şakayla karışık itti. "Prens'i bekletme. Eminim daha sonra Talia'yı ziyaret etmek için boş vaktin olacaktır."</p>
	<p class="block_3"> </p>
	<p class="block_2">William'ın dikkati Gordon'un yorumuyla öylesine dağılmıştı ki, adımını yakalamasa neredeyse merdivenlerden aşağı yuvarlanacaktı. Gordon gülerek, "Haydi. Prens'i bekletemezsin," dedi.</p>
	<p class="block_3"> </p>
	<p class="block_2">William hızla cephaneliği ve manevra alanını geçerek saraya girdi. Vardığında, diğerleri de aynı şekilde Prens'in toplantı odasına geliyorlardı.</p>
	<p class="block_3"> </p>
	<p class="block_2">William etrafına bakındı ve James kendisine, yanında, Prens'e yakın bir yerde oturmasını belirtir biçimde elini salladı. Prens ile James'in arasındaki iskemle Krondor'un Şövalye-Mareşal'ine ayrılmıştı ve Gardan'ın emekliye ayrılmasından beri boştu. Amos, Yüzbaşı Guruth, Şerif Means ve Kraliyet Muhafızlarını idare eden Yüzbaşı Isaacs'ın katıldığı mecliste yerini aldı.</p>
	<p class="block_3"> </p>
	<p class="block_2">Arutha, "Şu anda nadir Keshia diyalekti konusunda uzman yarım düzine kadar kâtip bulduğumuz o belgeleri inceliyor. Prandur Tapınağı'ndan Rahip Belson şu anda sandığı inceliyor ve az sonra ilk izlenimlerini sunmak için aramıza katılacak." İki yüzbaşıya ve şerife baktı ve "Bizimle olmayanlarınız için durumumuzu özetleyeyim," dedi.</p>
	<p class="block_3"> </p>
	<p class="block_2">On yıldır hizmetinde olmasına karşın James hâlâ, Arutha’nın aklının işleyişi karşısında şaşıyordu. Hiçbir abartmaya yer vermeden gerekli bilgileri nasıl verebileceğini gayet iyi biliyor, bunu yaparken çeşitli konuların önemini vurgulayacak detayları vermekten de geri kalmıyordu.</p>
	<p class="block_3"> </p>
	<p class="block_2">Arutha, iki yüzbaşısı ve şerif için olayların arka planını anlatmayı bitiriyordu ki, Rahip Belson odaya girdi. "Majesteleri," diye söze başladı Prandur rahibi, "Bildiğim her türlü yöntemi denedim ve anlayabildiğim kadarıyla o mühürde gizemli hiçbir özellik yok. Bu yalnızca sandığın açılıp açılmadığını belirtmek için kullanılmış, mumdan bir mühür gibi görünüyor."</p>
	<p class="block_3"> </p>
	<p class="block_2">Arutha eliyle boş bir iskemleyi gösterdi. "Toplantıyı bitirdikten sonra inceleriz." Guruba dönerek, "Ayrılıncaya kadar dük ve ailesine tahsis edilen muhafızların sayısının iki katına çıkarılmasını istiyorum," dedi. Yüzbaşı Isaacs konuşurken rahatsız görünüyordu, "Efendimiz, Dük Hazretleri'nin yaraları iyileşiyor ve şu anda kendisini koruması için verdiğimiz muhafızlardan şikâyetçi.</p>
	<p class="block_3"> </p>
	<p class="block_2">Kendisini ziyarete gelen bazı hanımefendilerle... yakınlık kurdu," dedi.</p>
	<p class="block_3"> </p>
	<p class="block_2">Arutha, rahatsızlık ve eğlenme duygusu arasında kalmış gibi görünüyordu. "Şey verebileceğim en iyi tavsiye, yüzbaşı, düke karısının kendisinin korunmasını muhakkak isteyeceğinin söylenmesi olacaktır. Belki de, şu bahsetmiş olduğunuz hanımefendilerin de duyabilecekleri bir mesafeden söylemek gerekir."</p>
	<p class="block_3"> </p>
	<p class="block_2">James sırıttı, William yüz ifadesini değiştirmemek için hayli güç harcıyordu. Amos bir kahkaha attı ve masaya eliyle sertçe bir şaplak indirdi. Bir şey söylemeye hazırlanıyordu ki, Arutha sözünü kesti. "Bana sakın, hayatın içindeki eğlencelerden mahrum kaldığımı söyleme, Amos," dedi.</p>
	<p class="block_3"> </p>
	<p class="block_2">Amos'un kahkahası ikiye katlanmıştı.</p>
	<p class="block_3"> </p>
	<p class="block_2">Yüzbaşı Guruth ve Şerif Means'e dönen Arutha, "Bölgede bulunan Geceşahinleri'nin kalbini söktük, ama onları tamamıyla ortadan kaldırmış değiliz," dedi.</p>
	<p class="block_3"> </p>
	<p class="block_2">Amos başıyla onayladı. "Lanet olası şeyler, böcek gibiler. Işığı açtığın anda gölgeye doğru koşuşturuyorlar. Çoğu zaman göremesen de, onlar hep oradalar."</p>
	<p class="block_3"> </p>
	<p class="block_2">James sırıtmaya devam ediyordu. Arutha ise sözü kesildiği için rahatsız olduğunu belli etti. "Dediğim gibi, tamamını yok edemedik. Eğer bir kısmı şehre ulaşırsa ve burada hâlihazırda ajanları varsa, görevlerini yerine getirebilmek için düke yeni bir saldırıda bulunabilirler."</p>
	<p class="block_3"> </p>
	<p class="block_2">Kapı açıldı ve bir asker, saygıyla eğilmiş olan bir kâtibi içeri kabul etti. "Majesteleri, pek önemli olduğunu söylediğiniz yazıyı okudum." Sade, mavi bir tunik, gri bir pantolon, sade düz çizmeler giymiş, ufak tefek bir adamdı. En belirgin özelliği, gözlerini kısması gibi görünüyordu. * "Bana ne söyleyebilirsin?" diye sordu Arutha.</p>
	<p class="block_3"> </p>
	<p class="block_2">"Amiral Trask, bunu yazanın iyi bir okur yazar olamayabileceğini söylemişti size," dedi kâtip. "Eğitim görmemiş birine böyle gelebilir, ama aslında bu akıllıca bir kodlama."</p>
	<p class="block_3"> </p>
	<p class="block_2">"Kodlama mı?"</p>
	<p class="block_3"> </p>
	<p class="block_2">"Queganların kullandıkları gibi bir şifre değil -ne yazık ki-, fakat belirli kelimelerin yerine geçen, önceden kararlaştırılmış deyimlerden ibaret. Dük ve ailesinin isimlerinin okunması kolay, ama asıl bilgiler, akıllıca bir şekilde, zararsız görünen deyimlerle gizlenmişler.</p>
	<p class="block_3"> </p>
	<p class="block_2">"İzin verirseniz bir örnek vereyim: 'Efendimiz herkese yeşil bütünleşme arifesinde yerlerinde olmaları talimatını veriyor.' Bu kesinlikle, bunu yazan kişi ile mesajı alacak kişi arasında anlaşmaya varılmış, bir zaman belirtiyor. İşte bir tane daha: 'Hediye, ismi verilmiş kişiye kargaların şölenine gitmeden evvel ulaşmalı."' Arutha, "Bundan bir anlam çıkarmanın imkânı var mı?" diye sordu.</p>
	<p class="block_3"> </p>
	<p class="block_2">"Bu anahtarları bilen biri olsaydı ve eğer kendisini, bu anahtarları size vermeye ikna edebilseydiniz, her şey açığa çıkardı. Ama şu haliyle, bu belirsiz deyimlerin anlamlarını çıkarmaya çalışmak faydasız." "Birkaç satır daha okuyun, lütfen," diye rica etti James.</p>
	<p class="block_3"> </p>
	<p class="block_2">"Ah..," diye söze başladı kâtip, "Söz, kışın en soğuk gecesinde efendiye ulaşmalı."</p>
	<p class="block_3"> </p>
	<p class="block_2">James başıyla onayladı. "Bunun yardımı olur mu bilmem, ama Durbin'den dışarı köle kaçıran bir Keshia çetesi vardı. Kendilerine Kederli Kardeşler, ya da onun gibi bir isim vermişlerdi."</p>
	<p class="block_3"> </p>
	<p class="block_2">"Keder Kardeşliği," dedi Amos. "Onlarla birkaç kez karşılaşmıştım... yağmacılık günlerimde. Pis bir gruptur. Her diyarda kanunlara karşı gelirlerdi, hem mahkûmları hem de özgür doğumluları alıp, Durbin mahallelerinde satarlardı." "Zaman zaman Krondor'a da gelirlerdi ve Şakacılar, biz onların burada olduklarını öğrenir öğrenmez, gerisingeri dışarı atarlardı onları," dedi James. "Onların, bir yerin aslında bir isim, bir ismin aslında bir zaman, bir zamanın ise aslında bir yer olduğu bir kodlama kullandıklarını duymuştum."</p>
	<p class="block_3"> </p>
	<p class="block_2">"Yani aslında, 'kargaların şöleni' bir olay değil de, bir yer olabilir, öyle mi?" diye sordu Arutha. "Evet," dedi James. "Bunu bilmek çok da işimize yaramayacak, ama belirtsem iyi olur diye düşündüm." Arutha arkasına yaslandı. "Olabilir." Kâtibe bakarak, "Bu işe yarar mı?" diye sordu.</p>
	<p class="block_3"> </p>
	<p class="block_2">Kâtip, "Olabilir. Elimizde pek çok belgede buna benzer deyimler var. Birbirine yakın ya da eş deyimlere bakarak belki bir şeyler öğrenebiliriz," dedi.</p>
	<p class="block_3"> </p>
	<p class="block_2">Arutha eliyle odadan çıkmasını işaret ederken, "Bir bak ve yarın sabah bana bir rapor ver," dedi.</p>
	<p class="block_3"> </p>
	<p class="block_2">Yüzbaşı Isaacs, Guruth ve şerife bakarak, Arutha, "Her taşın altına bakın ve eğer bu katillerden birini bulursanız, onu buraya getirin ve kimseyle konuşmasına izin vermeyin," dedi. Üç adam selam verip ayrıldılar.</p>
	<p class="block_3"> </p>
	<p class="block_2">Arutha ayağa kalkınca, masada oturan diğerleri de hemen aynısını yaptılar. "Gidip şu sandığa bakalım." Rahibe dönerek, "Rahip, gözden kaçırmış olabileceğiniz herhangi bir büyü ihtimaline karşın siz de bizimle gelseniz?" dedi.</p>
	<p class="block_3"> </p>
	<p class="block_2">Prandur rahibi başını olur anlamında salladı.</p>
	<p class="block_3"> </p>
	<p class="block_2">William ve James, Prens'in ardına düşmüşlerdi. Arutha, "Bize katılıyor musun, Amos?" diye sordu.</p>
	<p class="block_3"> </p>
	<p class="block_2">Bir kahkahayla Amos yanıtladı, "Sanki beni durdurabilirmişsiniz gibi."</p>
	<p class="block_3"> </p>
	<p class="block_2">Kraliyet ailesi tarafından pek çok amaçla kullanılmakta olan geniş bir depoya girdiler. Yarısı mobilyalar, sandıklar dolusu eski kıyafetler, artık kraliyete ait çocukların sıkılmış oldukları oyuncaklar ve aileye ait diğer eşyalarla doluydu. James, "Belki de açmadan önce bu kalabalığı mahzenin aşağı kısmına taşısak iyi olur," dedi.</p>
	<p class="block_3"> </p>
	<p class="block_2">"Siz kilidi inceledikten sonra, toprak beyi, tehlikeli olduğunu düşünürseniz, bunu yaparız."</p>
	<p class="block_3"> </p>
	<p class="block_2">James, deri bir kayışa sarılmış aletlerini çıkardı. Düğümünü çözdü, açtı ve içinden metal bir çubuk çıkardı. Kilidi bir süre inceledikten sonra, "Bir tuzak yerleştirilmiş, basit bir iğne ve neredeyse kesinlikle zehirli," dedi. Kayıştan bir alet çıkarıp kilidin içerisine yerleştirdi. Biraz denedikten sonra, odanın içindeki herkes yüksek sesli bir klik sesi duydu. O anda James hızla metal çubuğu çıkardı ve iğneyi ufak bir demir kesici ile kesti. "Her ihtimale karşı," dedi James ayağa kalkarken, "herkes geri çekilsin." James, kilidin üzerindeki kopçayı kaldırdı ve sandığı açtı.</p>
	<p class="block_3"> </p>
	<p class="block_2">O anda oda karardı, sanki odanın içindeki bütün ışık kaynaklarının önünden bir bulut geçiyor gibiydi. Sandığın içinden ufak bir rüzgâr esti ve içeriden karanlık bir şekil yükseldi.</p>
	<p class="block_3"> </p>
	<p class="block_2">Bir insan biçimindeydi, fakat bir yüzey üzerine düşemeden havada asılı kalmış bir gölge dibi, derinlikten yoksundu. Odanın içine göz gezdiriyor gibi görünüyordu, sandıktan çıktı ve kapıya doğru hızla ilerlemeye başladı. Odanın içindeki herkes şaşkınlıktan donakalmıştı, ta ki James, "Durdurun onu!" diye bağırana kadar.</p>
	<p class="block_3"> </p>
	<p class="block_2">William ve Amos gibi, Arutha da kılıcını çekti. William bu şeyle kapı arasındaki tek kişiydi ve kılıcını ona doğru saplamaya çalışarak hareketini kesmeye çalıştı. Yaratık, sanki orada yokmuşçasına kılıcın içinden geçip gitti. "Takip edin!" diye bağırdı Arutha. James'e, "Bu da nedir?" diye sordu.</p>
	<p class="block_3"> </p>
	<p class="block_2">"Daha evvelden böyle bir şey görmemiştim," dedi Amos. "Ben de öyle," dedi James, "ama hakkında bir şeyler duymuştum." "Nedir?" diye yineledi sorusunu Arutha.</p>
	<p class="block_3"> </p>
	<p class="block_2">"Bu bir Gölge Avcısı. Büyülü bir katil. Sandığın bu kadar kolay açılmasının nedeni, birisinin onun burada kolaylıkla açılmasını istemesi"</p>
	<p class="block_3"> </p>
	<p class="block_2">"Kiralık katillerin sırf bu sandık buraya gelsin diye tüm adamlarının öldürülmesine izin vereceğine inandıramazsın beni," dedi Arutha, kapalı bir kapının içinden geçip giden yaratığın arkasından koşarken.</p>
	<p class="block_3"> </p>
	<p class="block_2">Kapıyı açtılar ve koridora baktılar. Yaratığa dair hiçbir iz yoktu. James, "Bunu düşünmüyorum Majesteleri, ama bu sandığı onu bulabileceğimiz bir yere götürme hazırlığında olabilirlerdi -orada!" Koridorda bir noktayı işaret etti.</p>
	<p class="block_3"> </p>
	<p class="block_2">"Ne?" diye sordu Arutha.</p>
	<p class="block_3"> </p>
	<p class="block_2">"Gölgeler içinde bir hareket."</p>
	<p class="block_3"> </p>
	<p class="block_2">"Ben bir şey görmüyorum," dedi Amos.</p>
	<p class="block_3"> </p>
	<p class="block_2">James koştu, Arutha bir adım gerisinden takip ediyordu. James bağırdı, "Dümdüz ona baksanız bile onu göremeyebilirdiniz, amiral!" dedi.</p>
	<p class="block_3"> </p>
	<p class="block_2">Bir anda kafalarının üzerinden bir alev topu uçarak geçti, durdu ve koridorun sağa döndüğü köşede asılı kaldı. Bu parlak ışıkta, kabartma gibi ortaya çıkan insan biçimli gölge katil dışındaki tüm gölgeler silikleşmişti.</p>
	<p class="block_3"> </p>
	<p class="block_2">Arutha ve diğerleri arkalarına baktıklarında Rahip Bel-son'un, bu alev topunu kontrol ediyormuş gibi ellerini önde tuttuğunu gördüler. "Prandur'un ateşi saf biçimde yanar, Majesteleri. Bu yaratığı durdurabilir miyim bilmem, ama nerede gizlendiğini gösterebilirim!"</p>
	<p class="block_3"> </p>
	<p class="block_2">"Takibe devam edin, Rahip!" diye bağırdı Prens.</p>
	<p class="block_3"> </p>
	<p class="block_2">William, "Majesteleri, nereye gidiyor?" diye sordu. "Hazretleri, Olasko Dükü'nün dinlendiği yere," dedi Prens.</p>
	<p class="block_3"> </p>
	<p class="block_2">James, "Batı kanadına doğru ilerliyor," dedi.</p>
	<p class="block_3"> </p>
	<p class="block_2">Arutha yaratığa yetişti ve kılıcıyla biçercesine bir hamle yaptı. Kılıç bu insan biçimli gölgenin içerisinden geçtiğinde, yaratık tereddüt etti, başını sanki etrafı kolaçan ediyormuşçasına hareket ettirdi, ardından yoluna devam etti. "Dikkatini çektiniz," dedi James, "ama zarar görmüş gibi görünmüyor."</p>
	<p class="block_3"> </p>
	<p class="block_2">Arutha, "Bu yaratığı nasıl durdurabileceğimize dair her fikre açığım," dedi.</p>
	<p class="block_3"> </p>
	<p class="block_2">"Vurmaya devam edin," dedi Amos.</p>
	<p class="block_3"> </p>
	<p class="block_2">Arutha bir kez daha bu hareket etmekte olan biçime yetişti ve defalarca kılıcını savurdu. Gölge kıpırdandı, bir o yöne bir bu yöne döndükten sonra tavana doğru kaçtı, burada resmedilmiş bir insan silueti gibi görünüyordu. Bir an orada durduktan sonra yoluna devam etti.</p>
	<p class="block_3"> </p>
	<p class="block_2">Ardından alev topu söndü ve yaratık karanlığın içinde kayboldu.</p>
	<p class="block_3"> </p>
	<p class="block_2">James işaret etti, "Orada!" Rahip Belson, "Bir küre daha meydana getirirsem, başka hiçbir şey yapamayabilirim," dedi.</p>
	<p class="block_3"> </p>
	<p class="block_2">"Bu yaratığı durdurabilecek herhangi bir büyünüz var mı, Rahip?" diye sordu Arutha, James'in ardından hızlı adımlarla ilerlerken.</p>
	<p class="block_3"> </p>
	<p class="block_2">"Kardeşliğimin büyülerinin büyük kısmı savaşlara göre, çok büyük hasarlara yol açan büyülerdir, Majesteleri." "Bir savaşı durdurmak için, sarayın içinde bir yangını göze alabilirim, Rahip." "Ama bir işe de yaramayabilir," dedi rahip.</p>
	<p class="block_3"> </p>
	<p class="block_2">William, "Önden koşup, muhafızları hazırlasam?" dedi.</p>
	<p class="block_3"> </p>
	<p class="block_2">Arutha, "Ne yapmaları için hazırlayacaksın? Onların silahları bu şeye engel değil ki," diye karşılık verdi.</p>
	<p class="block_3"> </p>
	<p class="block_2">James hızla ilerliyor, bir yandan da, bu şeyi gözden kaçırmamak için gözlerini tavandan ayırmıyordu. Amos, nispeten daha kalabalık bir koridora ulaştıklarında bağırdı, "Yolu açın!"</p>
	<p class="block_3"> </p>
	<p class="block_2">Köşelerde duran hizmetkârlar ve muhafızlar, prenslerinin ve meclisin pek çok üyesinin gözleri tavana dikilmiş biçimde hızla geçişini izledi. Yukarı baktıklarında, titrek gölgelerden başka bir şey görmüyorlardı.</p>
	<p class="block_3"> </p>
	<p class="block_2">James, "Şimdi en azından, Krondor'daki büyücüleri kimin ve ne için öldürdüğünü biliyorum," dedi. "Prens bu şeyi durdurması için kimseyi gönderemesin diye mi?" diye sordu William.</p>
	<p class="block_3"> </p>
	<p class="block_2">"Ya da sevgili rahibimizin kullandığı büyüden başka bir büyüyle sandığı kontrol edemeyelim diye," dedi Amos.</p>
	<p class="block_3"> </p>
	<p class="block_2">"Bu yaratıklar hakkında başka ne biliyorsun?" diye sordu Arutha, James'e.</p>
	<p class="block_3"> </p>
	<p class="block_2">Gözlerini, tavanda hareket etmekte olan gölgeye sabitleyen James, "Tüm bildiğim, bu büyü hakkında bana yaşlı sokak sihirbazlarının anlattıkları. Bilinçsiz. Bir kez görev verildi mi, kurbanını öldürene ya da yok edilene dek durmuyor," dedi.</p>
	<p class="block_3"> </p>
	<p class="block_2">Rahip, "Belli büyüler için karşı-büyüler vardır, ama bunun için ne gerektiği konusunda bir bilgim yok ve şu anda tapınaktaki benden daha kıdemlilere danışabilecek ya da diğer kardeşliklerden yardım isteyecek zamanım da yok," dedi.</p>
	<p class="block_3"> </p>
	<p class="block_2">William, "Bir şey biliyor olabilirim," dedi. "Nedir?" diye sordu Arutha.</p>
	<p class="block_3"> </p>
	<p class="block_2">"Sadece tahmin, ama bir fikrim var." James, "Utangaç olma, Will. Konukların olduğu yere yaklaşıyoruz," dedi.</p>
	<p class="block_3"> </p>
	<p class="block_2">"Gördüğüm kadarıyla öldürmek için iki yolu var. Ya maddeleşip, dükü bir insan gibi, bir silahla ya da boğarak öldürecek, ya da-"</p>
	<p class="block_3"> </p>
	<p class="block_2">"Boynunu kırarak," diye ekledi Amos. "Evet, anlayabiliyoruz. Devam et."</p>
	<p class="block_3"> </p>
	<p class="block_2">"Ya da... dükü bir zehirle ya da hastalıkla etkilemek zorunda, ya da o tarzda bir şey."</p>
	<p class="block_3"> </p>
	<p class="block_2">Arutha, "Rahip, yaratık düke bir hastalık ya da bir çeşit hasar verirse, yardımcı olabilir misiniz?" dedi.</p>
	<p class="block_3"> </p>
	<p class="block_2">"Dükü hayatta tutabilirim," dedi rahip. "Kesinlikle, en azından siz saraya diğer şifacıları getirene dek."</p>
	<p class="block_3"> </p>
	<p class="block_2">"Ya maddeleşirse?" diye sordu James, dükün odalarına açılan büyük kapılara ulaştıklarında. "Kapıları açın!" diye bağırdı, kapıyı beklemekte olan iki muhafıza. Arutha'ya dönen Amos, tekrarladı, "Ya maddeleşirse?" "O zaman onu öldürürüz," diye yanıtladı Prens.</p>
	<p class="block_3"> </p>
	<p class="block_2">Önden koşan William, James tavandaki titrek gölgeyi gözden kaybetmeden önce muhafızlara kapıları açmaları için emir verdi. Göz açıp kapayıncaya dek, dükün özel odasına ulaşmışlardı. Yaratık kapıyı hiçe sayarak koridor boyunca ilerlemeye devam etti. Bir başka kapıya ulaştığında durakladı. Arutha seslendi, "Kapıları açın!"</p>
	<p class="block_3"> </p>
	<p class="block_2">Muhafızlar bir an için tereddüt ettiler, ardından emri uyguladılar, ama o kısacık anda yaratık kapının tepesiyle pervazı arasından kaymıştı.</p>
	<p class="block_3"> </p>
	<p class="block_2">Olasko'nun Veliaht Prensi Vladic yatağında doğrulmuş, yanındaki kadın ise, saklanmak istermişçesine örtünün altına kaymıştı. "Bu da ne demek?" diye bağırdı Vladic.</p>
	<p class="block_3"> </p>
	<p class="block_2">James tavana baktı ve ardından gözlerini odada gezdirdi. "Rahip, lütfen," dedi ısrarcı ve yalvarırcasına bir sesle. Rahip bir alev topu daha meydana getirdi ve Vladic geri çekildi. "Bu da neyin nesi?" diye sordu, yatağından çıkıp kılıcını eline alırken.</p>
	<p class="block_3"> </p>
	<p class="block_2">"İşte!" diye bağırdı James, yaratık keskin hatlara sahip bir kabartma görünümüne geldiğinde. Vladic'in arkasındaki duvarın yanına çömeldi.</p>
	<p class="block_3"> </p>
	<p class="block_2">James'in işaret ettiği yeri gören William öne sıçradı, Vladic'i yakaladı ve Prens'i uzaklaştırdı.</p>
	<p class="block_3"> </p>
	<p class="block_2">O anda gölge aşağı, yere indi. Herkesin gözü önünde, kabarmaya, dolmaya ve maddeleşmeye başladı.</p>
	<p class="block_3"> </p>
	<p class="block_2">Arutha, Vladic'in önüne geçerek, "Üzgünüm Majesteleri," dedi.</p>
	<p class="block_3"> </p>
	<p class="block_2">Kendi çıplaklığını umursamayan Vladic, kılıcı elinde hazır dikilmişti. "Bu da ne?"</p>
	<p class="block_3"> </p>
	<p class="block_2">"Görünen o ki, sizin ortalıkta olmanızı istemeyen bir şey," dedi James, Arutha'nın yanına gelerek. O da kendi kılıcını çekmişti.</p>
	<p class="block_3"> </p>
	<p class="block_2">Bu gölge biçimli şey artık tamamen maddeleşmişti. Hatları, saçı, görünür bir kuşum olmayan, kömür siyahına boyanmış bir insan gibi görünüyordu. Üzerinden hiç ışık yansımıyordu.</p>
	<p class="block_3"> </p>
	<p class="block_2">Arutha kılıcını ona doğru savurdu. Yaratık tereddüt ediyorken, Prens'in kılıcı yaratığın içinden "geçti. Ardından yaratık Prens Vladic'e doğru atıldı.</p>
	<p class="block_5" id="calibre_pb_16"> </p>
</body></html>
