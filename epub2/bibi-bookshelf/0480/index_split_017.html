<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>02 - Kiralık Katiller - Krondor Serisi - Raymond E. Feist</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_16"><span class="text_">MASKENİN</span><span class="text_1"> </span><span class="text_">DÜŞÜŞÜ</span></p>
	<p class="block_3"> </p>
	<p class="block_2">William sıçradı.</p>
	<p class="block_3"> </p>
	<p class="block_2">Canavar hamlesini yaptığı sırada Prens Vladic'i yana devirdi. Amos ve Arutha saldırıya hazırlanırken, odanın içi hızla askerlerle dolmuştu. Çoğu, bu gölge avcısının üzerine atlayarak prenslerini kurtarmaya çalışıyordu. İlki avcıya kalkanıyla vurarak, dengesini bozmayı denedi. Kalkan, bir ağaç gövdesine çarpmışçasına çınlamaya başladı ve avcının eli bir kılıç gibi savruldu. Askerin gırtlağı kızıl bir çeşmeye dönüşmüş, kanı hızla akmaya başlamıştı. James, yaratığın arkasına geçmeye çabalarken, Arutha, "Okçular!" diye bağırıyordu.</p>
	<p class="block_3"> </p>
	<p class="block_2">Askerlerden biri emri iletmek için hızla odadan çıktı, bu sırada ellerinde uzun mızraklar taşıyan iki asker saldırıya geçmişti. Silahlar dekorasyon amaçlı silahlardı, başları altın kaplama, ahşap kısmı ise cilalıydı ve üzerinde Krondor kraliyet armasını taşıyordu, buna karşın işlevseldiler. Her iki adam da bunların kullanımı konusunda iyi eğitim görmüştü, avcıya yaklaştılar, kancalar takılıp çekiştirmeye, uçları ise delmeye hazırdı.</p>
	<p class="block_3"> </p>
	<p class="block_2">İlk asker tüm gücüyle öne doğru bir hamle yaptı, silahın çelik ucu yaratığı delmek yerine, ona hiçbir zarar vermeden üzerinden sekti. Gölge-avcısı bir an için durakladı ve mızrağı bir kolunun altında yakaladı, ardından diğer eliyle yaptığı sert bir hareketle, mızrağı çıraymış gibi kolayca böldü.</p>
	<p class="block_3"> </p>
	<p class="block_2">"O sert meşedendi!" dedi Amos.</p>
	<p class="block_3"> </p>
	<p class="block_2">William ayağa kalkmış, yatağın üzerinden Vladic'i çekiştiriyordu. Yaratığın köşeye sıkıştırıldığı yerin öteki tarafında çömelmiş durumda saklanan kadının yanından geçtiler. Avının ayrılmakta olduğunu hisseden yaratık, yatağın üzerine sıçradığında genç kadın bir çığlık attı ve örtüyü daha da çekti. Gölge-katil kadını umursamıyordu.</p>
	<p class="block_3"> </p>
	<p class="block_2">Arutha hızla yatağın etrafında dolandı ve yaratığa doğru bir hamle yaptı, kılıcının ucu, hatları olmayan derisinin üzerinden kayıp geçmişti. "Majesteleri!" diye bağırdı James. "Bir işe yaramıyor; lütfen kendinizi öldürtmeyin." Amos daha doğrudan bir yol izleyerek, Arutha'yı omzundan yakaladı ve yaratık, az önce Prens'in bulunduğu yöne dönüp elini savurduğu sırada, onu geriye çekti. "Onu rahatsız ediyorsun, Arutha," dedi eski korsan.</p>
	<p class="block_3"> </p>
	<p class="block_2">O sırada, okları hazır durumdaki okçular içeri girdi ve William Prens Vladic'i odanın dışına çekiştirirken, onlar da oklarını serbest bıraktılar. Oklar, avcının derisine çarptıklarında ya sekiyor ya da kırılıyorlardı.</p>
	<p class="block_3"> </p>
	<p class="block_2">"İşe yaramıyor!" diye bağırdı Arutha. "Geri çekilin, ama onu da yavaşlatın!"</p>
	<p class="block_3"> </p>
	<p class="block_2">Ellerinde kalkan ve kılıç bulunan askerler kalkanlardan bir duvar örerken, ellerinde mızraklar bulunan askerler de onların arkalarına geçti. Kalkan taşıyıcılar birbirlerine tutundular, kalkanları bir yaratığın pulları gibi görünüyordu.</p>
	<p class="block_3"> </p>
	<p class="block_2">Arkadan mızrakçılar uzanarak çelikten bir engel oluşturdular; fakat yaratık bunu umursamayarak, mızrakların ucuna doğru ilerliyordu. Ellerindeki ağır mızraklar geriye itilirken, güçlü adamlar bulundukları yere tutunmaya çalışıyorlardı.</p>
	<p class="block_3"> </p>
	<p class="block_2">Avcı iki kolunu birden kaldırdı ve ardından aşağıya doğru bir darbe indirdi. Soldaki bir mızrak paramparça olmuş, bir diğeri ise onu tutmakta olan askerin elinden fırlayarak taş zemin üzerine düşmüştü. Yaratıkla yüz yüze gelen askerlere destek olmak için daha fazla asker gelmişti ve çavuşları talimat almak için William'a bakıyordu.</p>
	<p class="block_3"> </p>
	<p class="block_2">"Onu duvara yapıştırın," dedi William. "Kalkanlarınızı kullanın ve dikkatli olun, çok güçlü." Çavuş bağırdı, "Teğmeni duydunuz! Hücum!"</p>
	<p class="block_3"> </p>
	<p class="block_2">Kalkancılar ve mızrakçılar tek vücut halinde hücuma geçtiler, yaratık gerilemek zorunda kalmıştı. Karşı koyuyor, fakat pürüzsüz taş zeminde kayışını yavaşlatamıyordu.</p>
	<p class="block_3"> </p>
	<p class="block_2">Adamların sayısı arttıkça avcıyı yavaşça Prens Arutha ve diğerlerinden uzaklaştırdılar. Avcı, avının kaçmakta olduğunu hissediyordu ve mücadelesi daha yoğun ve zorlu bir hale geldi. Bir kolunu kendine çekti ve ardından savurarak, en yakındaki askerin yüzünü parçaladı. Asker yere düştüğünde, arkasındaki iki asker de sendelemiş ve yaratığı gerilemeye zorlayan askerlerden oluşan kütle dağılmıştı.</p>
	<p class="block_3"> </p>
	<p class="block_2">Aniden, yaratık önce bir kolunu ardından diğerini savurmaya başlayarak, kendini engelleyen askerlere vurmaya başladı. Darbeler eziciydi, kollar kırılıyor, askerler eziliyor, yüzler parçalanıyordu. Sert, tecrübeli askerler, yaramazlık yapmış çocuklar gibi, acı ve öfke çığlıklarıyla bir kenara savruluyordu. Yaralı olanlar, diğer askerlerin yoğunluğundan dolayı oldukları yerde mıhlanıyorlardı. Kendinden geçmiş pek çok kişi, kütlenin hareketi düşmelerine izin verene dek dik bir pozisyonda durmakta, yere düştüklerinde ise ezilme tehlikesi altında kalmaktaydı.</p>
	<p class="block_3"> </p>
	<p class="block_2">Yöneticilerini ve kraliyet konuğunu korumak için daha fazla sayıda asker içeri girmişti. Bir kez daha yaratığı geriletmiş, yere yapışmaya zorlamışlardı. Askerler üzerine çullanarak avcıyı yere mıhladılar. Yığının en altlarından gelen iniltiler, tepelerindeki adamların ve ağır zırhlarının oluşturduğu yığının ağırlığının bedelini gözler önüne seriyordu. Yaratığa en yakın durumda olanlar, hayatlarını iki kere tehlikeye sokuyorlardı, hem yaratığın darbeleri hem de kendi yoldaşlarının ezici ağırlığıyla karşı karşıyaydılar.</p>
	<p class="block_3"> </p>
	<p class="block_2">Yığın halindeki askerler, sanki altlarındaki taşlar sarsılmışçasına yükseldiler, bu bir değil, iki değil, tam üç kere tekrarladı. Ardından yığın, aniden havası inmiş bir top gibi çöktü. Yığının içinden bir ses geldi, "Efendimiz! Yok oldu!" James bağırdı, "Hayır, yok olmadı!"</p>
	<p class="block_3"> </p>
	<p class="block_2">Yığının altından kayarak bir gölge geçti ve odayı aşarak Arutha ile Vladic'in bulunduğu yere gelip yükseldi ve bir kez daha maddeleşti.</p>
	<p class="block_3"> </p>
	<p class="block_2">Arutha saldırdı.</p>
	<p class="block_3"> </p>
	<p class="block_2">Yaratığa kılıcıyla saldırırken, hareketi ayırt edilemeyecek kadar hızlıydı. Büyük Ayaklanma öncesinde, Murmandamus'la son karşılaşmasından önce, Kara Macros tarafından kılıcına bir Ishapia tılsımının gücü verilmişti. O günden beri, bu büyülü gücü bir tek kaledeki o iblisle tecrübe edebilmişti.</p>
	<p class="block_3"> </p>
	<p class="block_2">Bu gölge-avcı ise, zarar görmekten çok, Arutha'nın kılıcından rahatsız olmuş gibiydi. Arutha'nın meydana getirdiği kesiklerin sonucunda önce çekindi, ardından güçlü bir darbe savurdu.</p>
	<p class="block_3"> </p>
	<p class="block_2">Arutha yana çekildi, James ise arkasından öne ilerledi ve kılıcıyla elinden geldiğince şiddetli bir darbe indirdi. Darbe, yaratığın üzerinden sekerken büyük bir titreşim yaydı. James darbenin etkisinin omzundan yukarı çıkışını hissedebiliyordu.</p>
	<p class="block_3"> </p>
	<p class="block_2">Rahip Belson'a bakan James, seslendi, "Yapabileceğiniz bir şey var mı?"</p>
	<p class="block_3"> </p>
	<p class="block_2">Rahip yanıtladı, "Yalnızca tek bir şey düşünebiliyorum, ama o da çok tehlikeli!"</p>
	<p class="block_3"> </p>
	<p class="block_2">Arutha kazanamayacağı bir düelloya girişmişti, fakat yaratıkla Prens Vladic'in arasında kalma konusunda öyle başarılıydı ki, Vladic henüz tek bir yara almamıştı. Bağırdı, "Bundan daha tehlikeli olamaz, Rahip! Yapın!" Rahip bir adım yana çekildi ve bağlı olduğu kardeşliğin gizemli dilinde büyülü sözler söylemeye başladı. Bu sırada James bir kez daha yaratığa arkadan saldırmış ve kendisini asla boyun eğmeyecek bir kayaya darbe indirmiş gibi hissetmişti.</p>
	<p class="block_3"> </p>
	<p class="block_2">Yatak odası aydınlandı ve ısınmaya başladı. Rahip Belson elini havada tutmuş, başının üzerinde girdap gibi dönmekte olan ve ısısı etraftakiler tarafından hissedilebilen alevlerden bir çember oluşmuştu. Bir çember halinde duran alevlerin dönüşü gittikçe daha hızlı bir hal alarak, her geçen saniye daha da büyümeye ve ısınmaya başlamıştı. Rahip büyüsünü bitirdi ve "Kaçın!" diye bağırdı.</p>
	<p class="block_3"> </p>
	<p class="block_2">Hiç kimsenin bunu ikinci bir kere duymasına gerek yoktu. Etrafındakilere güvenli bir ortam oluşturmak için avcıya son bir hamle yapan Arutha dışında, imkânı olan herkes arkasını dönerek odadan dışarı fırlamıştı, bunun ardından o da gerilemeye başladı, arkasını döndü ve koştu.</p>
	<p class="block_3"> </p>
	<p class="block_2">Yaratığın arkasında yerde yatmakta olan yaralılar sürünerek uzaklaştılar, bilincini kaybetmiş yoldaşlarını geride bırakmak zorunda kalmışlardı.</p>
	<p class="block_3"> </p>
	<p class="block_2">Rahip, bağlı olduğu kardeşliğin gizli dilinde yüksek sesle bir kelime söyledi ve alevler, tıpkı avcı gibi bir insan şekline bürünmeye başladı. Dağlayıcı ısı koşmakta olanlar tarafından da hissedilebiliyordu. Arutha'nın sırtı, yanmakta olan bir ocağın yanı başında duruyormuş gibi sıcaktı.</p>
	<p class="block_3"> </p>
	<p class="block_2">James arkasını dönüp baktığında, alevden oluşmuş yaratığın kendisini, avcı ile sessizce ve büyülenmiş bir biçimde olanları izlemekte olan Vladic'in arasına yerleştirmiş olduğunu gördü.</p>
	<p class="block_3"> </p>
	<p class="block_2">Rahip Belson, yüksek sesle konuşmaya başladı, "Ey alevlerin yaratığı, ateş elementi, o karanlığı yok et!"</p>
	<p class="block_3"> </p>
	<p class="block_2">Element saldırıya geçti ve bir ısı dalgası, izlemekte olanları, yoğunluğundan dolayı geri çekilmeye zorlayacak biçimde yayıldı. Bir tek Prandur rahibi, yaratığın yanındaki bu dağlayıcı ısıdan etkilenmiyor görünüyordu.</p>
	<p class="block_3"> </p>
	<p class="block_2">Avcı, Vladic'e karşı amansız takibini kesip, kendisini savunmak için döndü. Yaratıklar sessizce birbirlerini yakaladılar, duyulan tek ses alevlerin çatırtısıydı.</p>
	<p class="block_3"> </p>
	<p class="block_2">James koridoru terk ederek, küçük odalardan birinden geçip, yandaki geçitlerden birine daldı. Koşturdu ve bir galeriyi geçerek, Arutha ile Vladic'in bulunduğu ana girişe döndü. Yakınlarda bulunan bir muhafıza işaret ederek, "Oradan geç," dedi, kendi geldiği yönü gösteriyordu. "Bu koridorun diğer ucunda yaralılar var. "Isı onlara iyi gelmiyor." Bir birlik çağır ve onları oradan çıkar."</p>
	<p class="block_3"> </p>
	<p class="block_2">"Emredersiniz, toprak beyi," dedi asker. Diğerlerine, kendisini takip etmeleri için işaret verdi ve yarım düzine kadar adamı James'in göstermiş olduğu yöne götürdü.</p>
	<p class="block_3"> </p>
	<p class="block_2">Arutha gözlerini mücadeleden ayırmıyordu, fakat "Bunu düşünmeliydim," dedi.</p>
	<p class="block_3"> </p>
	<p class="block_2">"Meşgulsünüz," dedi James, geride kalan muhafızlardan birine pelerinini çıkarmasını işaret ederek. Bunu Prens Vladic'e uzattı, "Biliyorum burası sıcak, ama..."</p>
	<p class="block_3"> </p>
	<p class="block_2">Vladic önünde meydana gelen manzara karşısında donup kalmış bir biçimde, üzerini örttü ve "Teşekkür ederim," dedi. İki büyülü yaratık birbirlerine kenetlenmişti, her ikisi de, diğerinin kolunu kavramış, arena içerisinde birbirlerini itekleyen sarhoş güreşçiler gibi bir o yana bir bu yana itişiyorlardı. Elementin, yanabilecek bir nesneye her yaklaşımında o şey üzerinden duman çıkıp, kararıyor ya da bu alevsi yaratık uzun süre aynı yerde kalırsa alevlere boğuluyordu. Avcı, elementi, kavrayışından kurtulmak için taş duvara doğru itmişti, fakat elementin alevden elleri tuttuğunu bırakmadı ve aldığı darbeyi sessizlikle karşıladı. Ardından çevresinde döndü ve avcıyı duvara yapıştırdı.</p>
	<p class="block_3"> </p>
	<p class="block_2">Arutha, "Yakında sona ermezse, bu şey kısa sürede sarayı yakacak," dedi.</p>
	<p class="block_3"> </p>
	<p class="block_2">Dekoratif duvar halılarının pek çoğundan duman tütüyordu ve ikisi alev almıştı. Avcı, elementi geriye, üzerinde taze çiçeklerin bulunduğu bir vazonun olduğu dekoratif bir masaya doğru itti. Çiçekler kısa sürede solmuş, masa alevler içinde kalmış, vazo ise ısıdan paramparça olmuştu.</p>
	<p class="block_3"> </p>
	<p class="block_2">"Bakın," dedi James. "Bir şey oluyor."</p>
	<p class="block_3"> </p>
	<p class="block_2">Elementin, avcıyı kavramış olduğu yerden duman yükselmeye başlamıştı, siyah isli dumanlar her geçen saniye daha da yoğunlaşıyordu. Kısa süre sonra kara dumanlar tavana ulaştı ve etrafa dağılarak, salonu kötü kokulu siyah bir isle kapladı.</p>
	<p class="block_3"> </p>
	<p class="block_2">Avcı kendini kontrolsüzce savunuyor, elementi bir o yana bir bu yana fırlatmaya çalışıyordu, oysa bu alevler içindeki yaratığın, ölümcül kavrayışını bırakmaya niyeti yoktu.</p>
	<p class="block_3"> </p>
	<p class="block_2">Salon artık alevler içindeydi, Arutha yakındaki askerlere seslendi, "Herkesi sarayın bu kanadından çıkartın! Su getirtin!" Hızla kova taşıyıcılardan bir sıra oluşturulmalıydı, salonun taş yapısını tutan ahşap kirişler kararmaya ve tütmeye başlamıştı.</p>
	<p class="block_3"> </p>
	<p class="block_2">"Bakın!" diye bağırdı James. "Küçülüyorlar!"</p>
	<p class="block_3"> </p>
	<p class="block_2">İki gizemli figür birbirlerine kenetlenmiş, sarmal bir güç dansıyla mücadelelerine devam ediyor, boyutları küçüldükçe hızları artıyordu. Bu ikilinin üzerinden yükselmeye başlayan duman, salonu boğucu, isli bir bulutla kaplamaya başlamıştı.</p>
	<p class="block_3"> </p>
	<p class="block_2">"Dışarı!" diye emir verdi Arutha. "Herkes bahçeye çıksın!"</p>
	<p class="block_3"> </p>
	<p class="block_2">Sarayın özenle bakılan bahçelerinden biri, konuklara ayrılmış kanadın yakınlarındaydı. James, salondan bahçeye açılan çift cam kapıya ulaştı ve ardına kadar açtı. Koridorda artmakta olan ısının ardından gece, serin ve ferahlatıcıydı. Diğerleri James'in arkasından, sendeleyerek kapıdan çıktılar. Koridoru yanan sülfür kokusu ve çürümüş olan çöp kokusuyla dolduran dumandan kaçarlarken, öksürüyorlar ve gözleri yaşarıyordu.</p>
	<p class="block_3"> </p>
	<p class="block_2">Yangın alarmı verilirken, sarayın yakınlardaki yerleşim yerlerinden sesler yükselmeye başlamıştı. James dönerek yangına baktı. "Rahip Belson dışarı çıktı mı?" diye sordu Amos'a.</p>
	<p class="block_3"> </p>
	<p class="block_2">"Arkamızdaydı," diye yanıtladı amiral. "Onu göremiyorum."</p>
	<p class="block_3"> </p>
	<p class="block_2">James hızla kapıya doğru ilerledi ve ortalığı kaplamakta olan dumandan sakınmak için mümkün olduğunca yere yaklaştı. Koku burnundan içeri girerken, keskin duman gözlerinin yaşarmasına neden oluyordu. Tavandaki kirişler alevler içerisindeydi ve yangın başının üzerinde alevden bir nehir gibi ilerliyordu. James, gözlerinde biriken yaşı temizlemek için sertçe gözlerini kırpıştırdı ve salonun öteki tarafında tek başına durmakta olan birini gördü.</p>
	<p class="block_3"> </p>
	<p class="block_2">Prandur rahibi, kollarını başının üzerinde iyice açmış, ahenkli bir biçimde büyülü sözler söylüyordu. James, karanlık ve isli dumanların altındaki mavi gri sisin içindeki karanlık silueti zorlukla seçiyordu.</p>
	<p class="block_3"> </p>
	<p class="block_2">Rahibin şarkısı daha karanlık ve acı bir hal aldı, James'e, dinledikçe cenazeyi hatırlatan bir tonu vardı. Taşların düşebileceği korkusuyla bir yandan yukarı bakarken, James seslendi, "Rahip Belson! Dışarı çıkın! Alevler sizi yutacak!"</p>
	<p class="block_3"> </p>
	<p class="block_2">Aniden salonda uzanmakta olan alevler ufaldı ve ardından sanki bir tanrı, derin bir nefes alıyormuşçasına tavandan ve duvarlardan içeri çekildi. Alevler ve duman çekilmişti.</p>
	<p class="block_3"> </p>
	<p class="block_2">James, bahçede beklemekte olanlara baktı ve onların, geri çekilen alevler ve duman karşısındaki şaşkın bakışlarını gördü. Ardından arkasına baktığında tüm alevlerin ve dumanın, hareketsiz durmakta olan rahibin başının tepesinde, dev bir topun içerisinde birikmiş olduğunu gördü. Top hızla daha ufak bir küre haline gelmeye başlamıştı, ufaldıkça parlaklığı da artıyordu. En sonunda boyutu bir çocuğun topunun boyutuna indi, ama hâlâ akşamüstü güneşi kadar parlaktı. James gözlerini bu parıltıdan kaçırmak zorunda kalmıştı, kapının dışındaki bahçe bile aydınlanmıştı. Ardından aniden ışık küçüldü, ardından yok oldu ve salon karanlığa gömüldü. James doğrularak bahçeye döndüğünde öksürüyor ve gözlerini ovuşturuyordu. "Ne oldu?" diye sordu Arutha. James, "Sanırım bitti," diye yanıtladı.</p>
	<p class="block_3"> </p>
	<p class="block_2">Kısa bir süre sonra Rahip Belson kapıdan çıktı. Ayaklarının dibinde biriken duman etrafında dönüyor, cüppesinden şeritler halinde yükseliyordu. Yüzü isten kararmıştı, fakat hiç hasar görmemişti.</p>
	<p class="block_3"> </p>
	<p class="block_2">"İyi misiniz?" diye sordu James.</p>
	<p class="block_3"> </p>
	<p class="block_2">Belson, "Bir Prandur rahibinin korkması gereken en son şey ateştir, delikanlı," dedi. Krondor Prensi'ne dönerek, "Majesteleri, hasar-" özür dilercesine omuzlarını silkti.</p>
	<p class="block_3"> </p>
	<p class="block_2">Pelerinine sıkıca sarınmış olan Prens Vladic güldü ve "Hayatımı kurtardığın için tüm bu kanadı yeniden yaptırtacağım ve Olasko'da Prandur için yeni bir tapınak inşa ettireceğim, rahip!" dedi.</p>
	<p class="block_3"> </p>
	<p class="block_2">Rahip Belson memnun görünüyordu ve "Bu güzel olur..." dedikten sonra yere yığıldı.</p>
	<p class="block_3"> </p>
	<p class="block_2">İlk yanına gelen James olmuştu, çömelerek rahibi kontrol etti. "Bayıldı," dedi toprak beyi.</p>
	<p class="block_3"> </p>
	<p class="block_2">"Onu odasına taşıyın," diye talimat verdi Arutha ve yorgun rahibi yatağına taşıması için dört muhafız ayarlandı. Bir kâtip bahçeye daldı, dumandan ve Prens'in çevresindeki kalabalıktan dolayı gözlerini kırpıştırıyordu. "Efendimiz!" diye seslendi.</p>
	<p class="block_3"> </p>
	<p class="block_2">"Ne var?" diye sordu Arutha.</p>
	<p class="block_3"> </p>
	<p class="block_2">"Biz..."gözlerini kırpıştırdığında yaşlar yanaklarından iniyordu, öksürdü. "Üzgünüm, Majesteleri, ama duman beni rahatsız etti."</p>
	<p class="block_3"> </p>
	<p class="block_2">"Ne var?" diye tekrarladı Arutha.</p>
	<p class="block_3"> </p>
	<p class="block_2">"Üzgünüm, efendimiz. Mesajların bir kısmını daha deşifre ettik. Bazıları burada Krondor'daki ajanlardan, bazıları diğer şehirlerden. Özellikle bir tanesi acil görünüyordu, bu yüzden, görür görmez geldim."</p>
	<p class="block_3"> </p>
	<p class="block_2">"Nedir?" diye sertçe sordu Arutha en sonunda, sabrı sınıra dayanmıştı.</p>
	<p class="block_3"> </p>
	<p class="block_2" id="id_OLE_LINK4">Kâtip bir belge uzattı. "Bu mesaj saraya mühürlü bir sandığın getirilmesini söylüyor. İçinde bir çeşit tuzak var. Böyle bir sandığın saraya ulaşması ihtimaline karşı sizi uyarmam gerektiğini düşündüm."</p>
	<p class="block_3"> </p>
	<p class="block_2">Arutha, duyduklarına inanamaz bir biçimde başını salladı. Uzun bir süre sonra, saray ahalisine döndü. "Gidip yemek yiyelim." <span id="id_OLE_LINK8" class="calibre1">Kâtibe dönerek, "İşine geri dön. Yarın sabah kahvaltımızı ettikten sonra diğer tomarlarda yazılanları bize söylersin," dedi.</span></p>
	<p class="block_3"> </p>
	<p class="block_2">"Efendimiz." Öksürmekte olan kâtip eğildi ve hızla ayrıldı, belli ki dumandan uzaklaşmaktan dolayı memnundu.</p>
	<p class="block_3"> </p>
	<p class="block_2">James, "Majesteleri, ona sert davranmayın," dedi.</p>
	<p class="block_3"> </p>
	<p class="block_2">Arutha evet anlamında başını sallayıp davranmayacağını belirtti. “Elinden gelenin en iyisini yaptı. Ama... zamanlaması o kadar da iyi değildi."</p>
	<p class="block_3"> </p>
	<p class="block_2">William ve Amos güldüler. Prens Vladic, "Odama dönüp, dumandan fazla etkilenmedilerse... üzerime yemek için daha uygun bir şeyler geçirmeliyim, Majesteleri," dedi.</p>
	<p class="block_3"> </p>
	<p class="block_2">Arutha başıyla onayladı ve muhafızlarına kraliyet konuklarına eşlik etmeleri için bir işaret verdi. James'e dönerek, "Biliyor olsaydık." dedi.</p>
	<p class="block_3"> </p>
	<p class="block_2">"Gene de sandığı açardık," dedi James. "Ama bu sefer muhtemelen zindanlarınızın en dipteki hücrelerinden birinde, yalnızca bir düzine muhafızla birlikte olurduk ki, bu da bir felaket olurdu."</p>
	<p class="block_3"> </p>
	<p class="block_2">Arutha, kendisine yandan uzunca bir bakış fırlattı. "Her zaman her şeye karşı böylesine olumlu bir bakış açısına sahipsin, toprak beyi. Haydi, yemeğe gidelim. Eminim karım, sarayın büyükçe bir bölümünü neden yakmaya çalıştığımızı öğrenmek isteyecektir."</p>
	<p class="block_3"> </p>
	<p class="block_2">Kurdu andıran bir sırıtışla James, "Ona sadece, odaları kendisinin dekore etmesini istediğinizi söyleyin, bu onu memnun edecektir," dedi.</p>
	<p class="block_3"> </p>
	<p class="block_2">Arutha acı dolu bir ifade ile baktı ve "Bir gün, toprak beyi, doğru kadını bulduğunda, dilerim karın sana acır, yoksa kocalık günlerinin acı dolu geçeceği kesin," dedi.</p>
	<p class="block_3"> </p>
	<p class="block_2">"Bunu aklımda tutacağım," dedi James ifadesiz bir ses tonuyla.</p>
	<p class="block_3"> </p>
	<p class="block_2">William, Prens'in yanına gelerek, "Majesteleri, bana ihtiyacınız var mı?" diye sordu.</p>
	<p class="block_3"> </p>
	<p class="block_2">Arutha durdu ve genç teğmene baktı. "Neden? Yapman gereken daha önemli bir işin mi var?"</p>
	<p class="block_3"> </p>
	<p class="block_2">William utançtan kıpkırmızı kesilmişti. "Hayır, efendim, sadece..."</p>
	<p class="block_3"> </p>
	<p class="block_2">James güldü ve Arutha, "Sadece takılıyordum, William. Git ve genç hanımı gör ve biraz neşelen." "Genç hanım mı, efendim?" William bu göndermeden dolayı şaşırmıştı. James'e bakarak, "Bunu bilmeyen yok mu?" dedi.</p>
	<p class="block_3"> </p>
	<p class="block_2">James sırıttı, Arutha, "Toprak beyim, bir aile üyesinin yaşadığı tüm önemli gelişmelerden haberdar olmamı sağlıyor.</p>
	<p class="block_3"> </p>
	<p class="block_2">Haydi, şimdi git," dedi.</p>
	<p class="block_3"> </p>
	<p class="block_2">"Efendim," dedi William heyecanla, ama hedef olduğu bu şaka karşısında utanmıştı. "Sabaha hepimiz ciddi bir konuşma yapacağız. Ama o zamana dek, biraz dinlensek iyi olur." William gitmek için arkasını döndüğünde, James, "Willy!" dedi.</p>
	<p class="block_3"> </p>
	<p class="block_2">William durdu ve omuzlarının gerisinden baktı. "Ne var James?"</p>
	<p class="block_3"> </p>
	<p class="block_2">"Yerinde olsam önce kıyafetlerimi değiştirirdim. Bir baca temizleyicisi gibi görünüyorsun."</p>
	<p class="block_3"> </p>
	<p class="block_2">Etrafındaki herkesin is içinde olduğunu gören ve kendisinin de aynı durumda olması gerektiğini anlayan William, "Ah, teşekkürler," dedi.</p>
	<p class="block_3"> </p>
	<p class="block_2">"Önemli değil."</p>
	<p class="block_3"> </p>
	<p class="block_2">James, William cephaneliğe doğru ilerlerken izledi ve "Onu kıskanıyorum," dedi.</p>
	<p class="block_3"> </p>
	<p class="block_2">Arutha, "Neyini, aşkını mı?" diye sordu.</p>
	<p class="block_3"> </p>
	<p class="block_2">"Evet. Bir gün özel biri ile tanışmayı bekliyorum, tanışamayabilirim de, ama ne olursa olsun ben bunu hiç yaşayamadım... genç bir hanımla buluşmanın çocuksu neşesi."</p>
	<p class="block_3"> </p>
	<p class="block_2">Arutha güldü. "Seni tanıdığımda şüpheci genç bir adamdın Jimmy. Kaç yaşındaydın, on dört mü?"</p>
	<p class="block_3"> </p>
	<p class="block_2">James gülerek karşılık verdi. "Sanırım, Majesteleri. İzninizle odama çekilip, yemeğe katılmadan önce temizleneceğim."</p>
	<p class="block_3"> </p>
	<p class="block_2">"Ben de öyle," dedi Amos. "Kendimi biraz pişmiş gibi hissediyorum."</p>
	<p class="block_3"> </p>
	<p class="block_2">Arutha başıyla onayladı. "Gidin, ben de fazladan şarap ve et isteteceğim, biraz eğlenelim." İfadesi karanlık bir hal aldı.</p>
	<p class="block_3"> </p>
	<p class="block_2">"Yarın dikkatimizi yeniden kanlı olaylara yöneltiriz."</p>
	<p class="block_3"> </p>
	<p class="block_2">James ve Amos bakıştılar ve ayrıldılar. İkisi de Arutha'yı, Olasko Prensi'nin öldürülmesi teşebbüsünün arkasındaki kişiyi bulacağını ve sarayına böylesine bir yıkım getirdiği için kanlı şekilde cezalandıracağını bilecek kadar iyi tanıyorlardı.</p>
	<p class="block_3"> </p>
	<p class="block_2">William güçlükle kalabalık hanın içinden geçti ve Talia'yı barın arkasında, babasına bira servisi yapması için yardım ederken buldu. Yemek talebi pek azdı, hanın içerisi, gece için evlerine dönmeden önce biraz rahatlamak için gelen çalışan insanlarla doluydu.</p>
	<p class="block_3"> </p>
	<p class="block_2">Barın sonuna ulaştı ve Talia kendisini görene dek bekledi.</p>
	<p class="block_3"> </p>
	<p class="block_2">"Will!" dedi kız, geniş bir gülümsemeyle. "Ne zaman döndün?" Hızla yanına geldi ve yanağına bir öpücük kondurdu. Utanmış bir halde, "Bu gece. Sarayda yapılması gereken bir iş vardı, ardından Prens, gecenin geri kalanında bana izin verdi," dedi.</p>
	<p class="block_3"> </p>
	<p class="block_2">"Yemek yedin mi?"</p>
	<p class="block_3"> </p>
	<p class="block_2">Bir anda, en son öğlen amiralin gemisinde yemek yemiş olduğunu hatırladı. "Hayır."</p>
	<p class="block_3"> </p>
	<p class="block_2">"Sana bir şeyler hazırlayayım," dedi. "Baba bak, Will gelmiş!" Lucas, oraya baktı ve elini salladı. "İyi akşamlar evlat." "Efendim," dedi William.</p>
	<p class="block_3"> </p>
	<p class="block_2">Talia mutfağın içinde kaybolmuştu. Lucas yanına geldi. "Yüzünde o ifade var."</p>
	<p class="block_3"> </p>
	<p class="block_2">"Hangi ifade, efendim?" "Görev yüzü görmüşlük."</p>
	<p class="block_3"> </p>
	<p class="block_2">"Biraz," dedi William başını sallayarak.</p>
	<p class="block_3"> </p>
	<p class="block_2">"Zorlu muydu?"</p>
	<p class="block_3"> </p>
	<p class="block_2">"Yeterince zorluydu," dedi William yenik bir ifadeyle. "Birkaç iyi adamımızı kaybettik."</p>
	<p class="block_3"> </p>
	<p class="block_2">Lucas, William’ın omzunu babacan bir tavırla sıvazladı. "Geri döndüğünü gördüğüme memnun oldum, evlat."</p>
	<p class="block_3"> </p>
	<p class="block_2">"Teşekkür ederim, efendim."</p>
	<p class="block_3"> </p>
	<p class="block_2">Talia, elinde tepeleme doldurulmuş bir tabakla döndü. "Sana bira getireyim," dedi.</p>
	<p class="block_3"> </p>
	<p class="block_2">Büyük bir bardağı birayla doldurdu ve tabağının yanına yerleştirdi. "Seni özledim," dedi, gözleri parıldıyordu. "Bunu söylemem oldukça cüretkârca, biliyorum, ama özledim."</p>
	<p class="block_3"> </p>
	<p class="block_2">William'ın yüzü kızarmıştı. Gözlerini birasına çevirdiğinde, "Böyle olduğuna sevindim. Ben... gittiğimde seni çok düşündüm," dedi.</p>
	<p class="block_3"> </p>
	<p class="block_2">Talia, kendisine ihtiyaç olup olmadığını görmek için gözlerini odanın içinde dolaştırdı. Babası ona el salladı, William ile rahatça konuşup vakit geçirebileceğini işaret ediyordu.</p>
	<p class="block_3"> </p>
	<p class="block_2">"Haydi," dedi, "bana yaptığın cesurca şeyleri anlat."</p>
	<p class="block_3"> </p>
	<p class="block_2">Will hafifçe güldü. "Daha çok aptalca şeyler, özellikle de ağrılarım ve vücudumdaki morlukları göz önünde bulundurursak."</p>
	<p class="block_3"> </p>
	<p class="block_2">"Yaralandın mı?" diye sordu, gözleri endişeyle irileşmişti.</p>
	<p class="block_3"> </p>
	<p class="block_2">"Hayır," dedi gülerek. "Temizlik ve bandaj dışında gereken bir şey yok."</p>
	<p class="block_3"> </p>
	<p class="block_2">Talia, kızmış gibi bir bakış takınarak, "Bu çok iyi. Eğer kötü biçimde yaralanmış olsaydın, intikamını almak zorunda kalacaktım," dedi.</p>
	<p class="block_3"> </p>
	<p class="block_2">"Alır mıydın?" diye sordu gülerek.</p>
	<p class="block_3"> </p>
	<p class="block_2">"Elbette," diye yanıtladı. "Kahooli Kız Kardeşliği tarafından yetiştirildim ben, unuttun mu?"</p>
	<p class="block_3"> </p>
	<p class="block_2">Will hiçbir şey söylemedi. Yalnızca gülümsüyor, içinde bulunduğu anın keyfini çıkartarak yemeğini yiyor ve Talia'nın tatlı yüzünü seyrediyordu.</p>
	<p class="block_3"> </p>
	<p class="block_2">Arutha tüm geceyi ayakta geçirmişti. James, bunu Prens'in özel odasına girer girmez anlamıştı. Görünüşüne bakılırsa</p>
	<p class="block_3"> </p>
	<p class="block_2">William da tüm geceyi ayakta geçirmişti ama James, onun nedeninin Prens'inkinden farklı olduğunu düşünüyordu; William'ın yüzüne birkaç saniyede bir işleyen gülümsemesi, nedenine dair iyi bir ipucu veriyordu. Amos her zamanki gibi görünüyordu: oldukça dikkatliydi ve eğlenebileceği her anı kolluyordu. Arutha James'e bir iskemleye oturmasını işaret etti ve "Bakıyorum, son zamanlardaki hırpalanmalarını atlatıyorsun," dedi.</p>
	<p class="block_3"> </p>
	<p class="block_2">"Hayatın yaşamaya değeceğine tekrar inanacak kadar, efendim," diye yanıtladı James, otururken.</p>
	<p class="block_3"> </p>
	<p class="block_2">"İyi, çünkü hemen ilgilenmen gereken birkaç şey var."</p>
	<p class="block_3"> </p>
	<p class="block_2">Odaya bakınan Arutha, "Amos, hatırlayabildiğimden daha fazla kez hayatımı sana emanet ettim. William, sen ailemin bir üyesisin. İşte bu yüzden sizlere bunu söylüyorum. Bir süre önce James, bir haberalma örgütü kurma işini yüklendi."</p>
	<p class="block_3"> </p>
	<p class="block_2">"Zamanı çoktan gelmişti," dedi Amos sırıtarak. "Her ne kadar kendisini hiç sahip olmadığım evladım kadar sevsem de, o benim tanıdığım en sinsi pisliktir."</p>
	<p class="block_3"> </p>
	<p class="block_2">James, Amos'a baktı ve "Teşekkür ederim, sanırım," dedi.</p>
	<p class="block_3"> </p>
	<p class="block_2">"Bir oğlum olması beni sıkmazdı," diye düşündü Amos yüksek sesle. "Orada burada, tanımadığım bir iki tane olabilir de belki-" James'e baktı ve bir kahkaha attı "-ama varsa bile bana seni andırdığı anda onu boğarım, Jimmy."</p>
	<p class="block_3"> </p>
	<p class="block_2">James ifadesiz bir sesle yanıtladı, "Eğer bir oğlun varsa, bunu hatırlayıp, kaçmasına yardımcı olmalıyım."</p>
	<p class="block_3"> </p>
	<p class="block_2">"Yeter," dedi Arutha. Prens'in genel tutumu yerini bugün daha sert bir hale bırakmıştı, James ve Amos sustular. Arutha, "Bu odanın dışında kimse bunları bilmemeli. Siz ikinizi buna dahil etmemin pek çok nedeni var. İlki, eğer başıma bir şey gelirse, halefimi James'in özel durumundan haber edebilesiniz diye. Mesela Lyam, Prens Randolph rüştünü henüz ispatlayamadan vekâlet için birini gönderirse diye."</p>
	<p class="block_3"> </p>
	<p class="block_2">"İkincisi, James'in başına herhangi bir iş gelirse, onun halefinin raporlarını sunabileceği yerde birilerini istiyorum." Masanın çevresine baktı. "Biz üçümüz," dedi Amos ve William'a.</p>
	<p class="block_3"> </p>
	<p class="block_2">"Halef," dedi James endişelenmiş numarası yaparak. "Emekliye ayrılmam durumunda, demek istediğinizi umuyorum." "Ölmen durumunda demek istiyorum," dedi Arutha soğuk bir sesle. "Gelecek yıl içinde bir ara, içlerinden neredeyse senin kadar kurnaz olduğunu düşündüğün birisini seçebileceğin yeteri kadar ajana sahip olmanı bekliyorum." Amos bir kahkaha attı.</p>
	<p class="block_3"> </p>
	<p class="block_2">"Kimseye onun kim olduğunu söyleme, buna biz üçümüz de dahiliz. Zamanı geldiğinde o kişinin, bize kendini tanıtması için bir yol buluruz. Aynı zamanda, ajanlarının da mümkün olduğunca birbirlerinden habersiz olmasını istiyorum."</p>
	<p class="block_3"> </p>
	<p class="block_2">"Evet, Majesteleri," dedi James. "Çok sayıda ajanı elimde tutup, birbirlerinden habersiz olmalarını sağlayacak bir sistem düşündüm bile."</p>
	<p class="block_3"> </p>
	<p class="block_2">"İyi," dedi Arutha. "Bu konuda benim de bazı düşüncelerim var. Son olarak, senin bu konumda olduğunu bilen bir kişi daha olacak: Jerome." James, kendini inlemekten zorlukla alıkoymuştu. "Jerome! Neden, Majesteleri?"</p>
	<p class="block_3"> </p>
	<p class="block_2">"Efendi de Lacy yakında emekliye ayrılacak ve onun ardından Jerome'un Teşrifatçı Başı olması en mantıklı seçim. Yapmak istediğin pek çok şey için bütçeye ihtiyacın olacak ve Teşrifatçı Başı'nın bütçesinde, pek çok nedenden dolayı gizli bir bütçelendirme vardır. İhtiyaç duyduğun kaynakları, benim onayımla Jerome sağlayacak."</p>
	<p class="block_3"> </p>
	<p class="block_2">James arkasına yaslandı, memnun olmadığı açıkça görülüyordu, ama Prens'in seçimini kabullendi.</p>
	<p class="block_3"> </p>
	<p class="block_2">"Şimdi elimizdeki meseleye dönelim. Kâtipler, çeviri çalışmalarını tamamladılar ve artık Prens Vladic'e yapılan saldırıların arkasında kimin olduğunu biliyoruz."</p>
	<p class="block_8"> </p>
	<p class="block_2">"Kim?" diye sordu düşünmeden James.</p>
	<p class="block_3"> </p>
	<p class="block_2">"Amcası, dük."</p>
	<p class="block_3"> </p>
	<p class="block_2">William, "Ama ilk teşebbüste o ve oğlu neredeyse ölüyordu, efendimiz," dedi.</p>
	<p class="block_3"> </p>
	<p class="block_2">Arutha, "Saldırı planlandığı gibi gitmemiş olabilir, ya da belki bir başkasının başka bir planı vardır, çünkü ne yazık ki Dük Radswil ve Kazamir için de birer ölüm fermanı bulduk," dedi.</p>
	<p class="block_3"> </p>
	<p class="block_2">James, "Bu fermanlarda bir imza var mı?" diye sordu.</p>
	<p class="block_3"> </p>
	<p class="block_2">"Hayır," dedi Arutha. "Bu işi çok kolaylaştırırdı, değil mi? Fermanların hepsi de birbirinden karmaşık deyimlerle sona eriyor. Belki de bir gün bunları deşifre edip, emirleri yazanın kim olduğunu anlayabiliriz. Ama şu an için, kimin sorumlu olduğuna dair elimizde kesin kanıt yok." "Ne yapacaksınız?" diye sordu Amos.</p>
	<p class="block_3"> </p>
	<p class="block_2">"Dükü, oğlunu ve kızını, 'koruma amaçlı gözlem' kisvesi altında muhafız gözetimine koyacağım ve gemiyle Olasko'ya geri göndereceğim, tabii özel mührümle mühürlenmiş, dükün kardeşine hitaben yazılmış uzun bir mektupla. Benim bu işteki tek derdim, Krallık ve Olasko arasında çıkacak bir savaşı engellemek. Olasko adaletini, Olasko'nun idarecisine bırakacağım; arşidük kendisine kardeşinin mi, yoksa oğlunun mu daha yakın olduğuna kendisi karar versin. Aynı şekilde, kardeşi ve yeğeninin ölüm emirlerini kimin vermiş olduğu konusunda da endişelenebilir." Arutha derin bir iç çekti.</p>
	<p class="block_3"> </p>
	<p class="block_2">"Krallık topraklarını terk ettikleri an çok mutlu olacağım."</p>
	<p class="block_3"> </p>
	<p class="block_2">James, "Peki ya Geceşahinleri? Onlarla işimiz bitti mi?" diye sordu.</p>
	<p class="block_3"> </p>
	<p class="block_2">Arutha arkasına yaslandı, bir an için yüzünde bir çaresizlik ifadesi belirdi, ardından, "Onlara ağır yaralar verdik, ama hâlâ bir yerlerde adamları var. Sanırım o rahiplik kardeşliğinin üst seviyelerinde emir aldıkları biri var," dedi. "Üstat," dedi kabullenerek James. Arutha'ya, iblis kaçmadan önce başından geçenlerin her ayrıntısını anlattı.</p>
	<p class="block_3"> </p>
	<p class="block_2">"Ama kendilerine gelmeleri yıllar alabilir," diye yorumda bulundu Amos.</p>
	<p class="block_3"> </p>
	<p class="block_2">"Ümit edelim de öyle olsun. Gene de yeni haberalma teşkilatımızın, geride kalan Geceşahinleri’nin, hem de Kesh, Queg ya da başka herhangi bir yerin ajanlarının nerede olabileceklerini araştırmasını istiyorum." "Bugün başlarım," dedi James.</p>
	<p class="block_3"> </p>
	<p class="block_2">"Sence bu ne kadar sürer?" diye sordu Amos, şakayla karışık. "Bir hafta mı, ya da iki?"</p>
	<p class="block_3"> </p>
	<p class="block_2">James, "Yıllar, Amos, yıllar," dedi. Arutha'ya bakarak "Ve sanırım Krondor Dükü olma isteğimi, Rillanon Dükü ile değiştirsem iyi olacak," diye ekledi.</p>
	<p class="block_3"> </p>
	<p class="block_2">Arutha güldü. "Evet, en iyisi bu sanırım, hele bir gün doğuda bir ağ kuracaksan. Ama bu hafta değil, tamam mı?" James sırıttı. "Bu hafta değil, Majesteleri."</p>
	<p class="block_3"> </p>
	<p class="block_2">Arutha, "Önümüzde yapılacak çok şey var, ama şimdi gidip bir dükü kızdırmak ve Prens'in muhtemelen harika geçecek gününü berbat etmeliyim," dedi.</p>
	<p class="block_3"> </p>
	<p class="block_2">"İzin verirseniz, bir şey daha var, Majesteleri," dedi James. "Evet?"</p>
	<p class="block_3"> </p>
	<p class="block_2">"Acaba Majesteleri eşinizi, galalarından bir tane daha yapması konusunda ikna edebilir miydiniz?"</p>
	<p class="block_3"> </p>
	<p class="block_2">Arutha tam kalkmak üzereydi ki, bu istek karşısında tekrar yerine oturdu. "Neden, toprak beyi? Anita'nın gece partilerine katılmaktansa, kanallarda sürünmeyi tercih ettiğin gerçeğini hiç saklamazsın."</p>
	<p class="block_3"> </p>
	<p class="block_2">William, gırtlağını temizledi ve "Ah, Majesteleri, aslında bu benim bir dileğim. James, benim yerime bunu sorabileceğini söylemişti," dedi.</p>
	<p class="block_3"> </p>
	<p class="block_2">"Anlamıyorum," dedi Arutha, bir askere bir de toprak beyine bakarken.</p>
	<p class="block_3"> </p>
	<p class="block_2">James, "William, sizin Yüzbaşı Treggar'a bir ödül vermenizi, ardından da iyi ailelerden genç bayanları onunla tanıştırmayı istiyor," dedi.</p>
	<p class="block_3"> </p>
	<p class="block_2">Arutha, William'a baktı ve "Neden?" diye sordu.</p>
	<p class="block_3"> </p>
	<p class="block_2">William utanmıştı, "O gerçekten iyi bir subay ve çok cesurca davrandı ve... hayatımı kurtardı." "Bu gerçekten de kayda değer," dedi Arutha, kabullendiğini belirtir biçimde başını sallayarak.</p>
	<p class="block_3"> </p>
	<p class="block_2">"Belki bir de mülk," diye teklif etti James. "Büyük bir yer olması gerekmez, ufak bir yer, bir de ufak bir gelir."</p>
	<p class="block_3"> </p>
	<p class="block_2">Amos kıkırdamaya başlamıştı. "Neden bir de rütbe olmasın?" James başıyla onayladı. "Saray şövalyesi yeterli olacaktır." Arutha, "Siz ikiniz ne işler çeviriyorsunuz?" diye sordu.</p>
	<p class="block_3"> </p>
	<p class="block_2">Amos bir kahkaha patlattı. "Görmüyor musunuz! Yüzbaşının evlenmesi için çalışıyorlar!" "Evlenmesi mi?"</p>
	<p class="block_3"> </p>
	<p class="block_2">William bir iç çekti. "Diğer astsubaylar, efendimiz. Bana Yüzbaşı Treggar'ı, bekârlar yemekhanesinden uzaklaştırmam için yemin ettirdiler de."</p>
	<p class="block_3"> </p>
	<p class="block_2">Amos'un kahkahası iki katına yükselmişti ve James ile Arutha da ona katıldı, bu sırada William rahatsız bir biçimde oturmuş, bir cevap bekliyordu.</p>
	<p class="block_5" id="calibre_pb_17"> </p>
</body></html>
