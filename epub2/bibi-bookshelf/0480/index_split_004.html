<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>02 - Kiralık Katiller - Krondor Serisi - Raymond E. Feist</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_6">SIRLAR</p>
	<p class="block_3"> </p>
	<p class="block_2">James kıpırdandı.</p>
	<p class="block_3"> </p>
	<p class="block_2">Sol şakağı zonkluyordu -düştüğünde kaldırıma çarpmış olmalıydı- sağ tarafı da ondan iyi sayılmazdı. Hareket etmeye çalıştı, başı ağrıyordu. Elleri bileklerinden, arkasından bağlanmış, gözleri kapatılmıştı.</p>
	<p class="block_3"> </p>
	<p class="block_2">Derin bir ses duyuldu. "Ah, ufaklık hareketlendi."</p>
	<p class="block_3"> </p>
	<p class="block_2">Sert eller onu yerden doğrulttu ve derin ses, "Bir şey içer misin?" diye sordu.</p>
	<p class="block_3"> </p>
	<p class="block_2">Konuşurken kendi sesi James'e garip bir biçimde tiz geliyordu, "Evet, lütfen." Odada bulunan bir başkası güldü, "Ne kadar kibar biri, değil mi?" dedi ve susturuldu.</p>
	<p class="block_3"> </p>
	<p class="block_2">İlk konuşan, "Ona biraz su getirin," dedi.</p>
	<p class="block_3"> </p>
	<p class="block_2">James, birisi bir bardak suyu dudaklarına dayayana dek bekledi. Yavaşça yudumladı, gırtlağını ıslatıp bu sırada aklını toparlamak için zaman kazanıyordu. James'in kafasındaki sis dağılmaya başlamıştı.</p>
	<p class="block_3"> </p>
	<p class="block_2">"Düzeldin mi biraz?" diye sordu o derin ses.</p>
	<p class="block_3"> </p>
	<p class="block_2">James derin bir nefes aldı ve "Evet, Walter. Gene de kafama bir darbe indirmektense, ilgimi daha yumuşak bir şekilde çekebilirdin," dedi.</p>
	<p class="block_3"> </p>
	<p class="block_2">Derin ses bir kahkaha attı. "Bunu çakacağını söylemiştim, sizi salaklar. Hadi şu gözündeki bağı çıkartalım."</p>
	<p class="block_3"> </p>
	<p class="block_2">James, görme duyusu geri dönerken gözlerini kırpıştırdı ve bir bodrum katının içinde olduğunu ve tepesinde üç adamın dikildiğini gördü. Büyük varil ve sandıklar penceresiz duvara yaslanmış, her tarafa tepeleme yığılmış eşyalar, üzeri tozlu bir çadır bezi ile kaplanmıştı. Derin sesli adam, "Nasıl gidiyor, Jimmy?" diye sordu. "İyi sayılır, Walter, ta... bir saat önce miydi?"</p>
	<p class="block_3"> </p>
	<p class="block_2">Walter, James'i omuzlarından kaldırıp döndürdü. Ellerini bağlayan ipleri çözdü ve "Kusura bakma, ama seni tutmak zorlaşmaya başlamıştı," diye karşılık verdi.</p>
	<p class="block_3"> </p>
	<p class="block_2">"Madem konuşmak istiyordun Walter, bunun başka yolları da vardı."</p>
	<p class="block_3"> </p>
	<p class="block_2">Walter isimli adam, yanındakilere baktı. "İşler, eskisi gibi değil, Jimmy. Şehirde pek çok sorun var." Ethan Graves tarafından eğitilmiş olan Walter Blont, Şakacılar’ın en etkili sopacılarından biriydi. Normalde düzgün bir mizacı olan, işini profesyonelce, öfke ya da kin duygularını karıştırmadan yapan bir adamdı. Özelliği olmayan, yuvarlak bir çehresi vardı ve birbirine karışmış siyah saçları kırlaşmaya başlamıştı.</p>
	<p class="block_3"> </p>
	<p class="block_2">James, Blont'un yanındakilere baktı. İkisi de Lonca'nın sopacıları gibi görünüyordu: kalın enseler, iri omuzlar ve ağaç kütüğünü andıran bacaklar. İkisi de, bir adamın kafatasını, sadece yumruğuyla parçalayabilecek gibi görünüyordu. İkisi de pek zeki görünmüyordu, fakat James, görünüşün yanıltıcı olabileceğini biliyordu. İkisini de tanımıyordu, fakat birahaneye girdiğinde kendisini takip eden adamların bunlar olmadığından emindi. "Beni takip edenler senin adamların değil miydi?"</p>
	<p class="block_3"> </p>
	<p class="block_2">"Hayır," dedi Walter. "Seni takip etmeye o kadar şartlanmışlardı ki, bizimde onları takip ettiğimizi fark edemediler." Sırıttı, sararmış çarpık dişleri, gülümsemediği hallerden daha tehlikeli görünmesine yol açıyordu. "Bugünlerde Krondor'da her türden yeni çete var. Her hafta gemiler ya da kervanlarla yeni dövüşçüler ya da çam yarmaları geliyor. Birisi ciddi bir ordu kuruyor." James, sandıklardan birinin üzerine oturdu ve "En baştan başla, Walter," dedi.</p>
	<p class="block_3"> </p>
	<p class="block_2">Walter da bir başka sandığın üzerine oturdu ve çenesini ovuşturdu, düşünüyordu. "Çoğu, birkaç ay evvel başladı. Şu Sürüngen denilen heriften bahsedildiğini duydun mu?"</p>
	<p class="block_3"> </p>
	<p class="block_2">James başıyla onayladı, başı tekrar zonklamaya başladığında, bunu yaptığına pişman oldu.</p>
	<p class="block_3"> </p>
	<p class="block_2">"Doğrusu aylardır adamlarına rastlayıp duruyoruz. Başlangıçta yalnızca biraz rahatsızlık veriyorlardı. Ardından işler çirkinleşmeye başladı."</p>
	<p class="block_3"> </p>
	<p class="block_2">Walter yanındakilere baktı. "Sopacılardan tek kalanlar bizleriz. Birkaç gece önce, birisi Annenin Yeri'ne gir -" "Birisi Annenin Yeri'ne engellenmeden girdi mi?" diye sözünü kesti James şaşkınlıkla.</p>
	<p class="block_3"> </p>
	<p class="block_2">"Geldikçe gözcülerimizi birer birer hakladılar, sert ve hızlı bir biçimde, oyalanmadan. Ben, Josh ve Henry dışarıdaydık ve kanalizasyonda birileri tepemize çullandı. Bizi öldürmeye çalışanlardan dördünü alt ettik." Solundaki adamı işaret etti. "Josh kaburgalarından bir hançer darbesi aldı, Henry ise omzumu, yelkenci iğnesi ve iple dikmek zorunda kaldı.</p>
	<p class="block_3"> </p>
	<p class="block_2">Annenin Yeri'ni harap halde bulduk, o günden beri de gizleniyoruz."</p>
	<p class="block_3"> </p>
	<p class="block_2">Henry adındaki adam ekledi, "Dışarıda savaş var, toprak beyi. Kanalizasyonlar, gördüğüm tüm savaş alanlarından daha feci durumda."</p>
	<p class="block_4"> </p>
	<p class="block_2">"Asker miydin?" diye sordu James.</p>
	<p class="block_3"> </p>
	<p class="block_2">"Bir zamanlar," diye yanıtladı Henry. "Uzun zaman önce."</p>
	<p class="block_3"> </p>
	<p class="block_2">James bir kez daha başını salladı ve yüzünü ekşitti. "Bunu yapmayı bırakmalıyım."</p>
	<p class="block_3"> </p>
	<p class="block_2">"Yumruk için üzgünüm, ama o kadar ele geçmez bir delikanlısın ki seni buraya getirmenin tek yolu buydu," dedi Walter. James suratını ekşitti. Başı bir süre ağrıyacaktı. "Bana mesaj yollayabilirdiniz."</p>
	<p class="block_3"> </p>
	<p class="block_2">"Zor olurdu; hem zaten artık bilinen yollardan geçmiyoruz, hele kanalizasyonlara yerleşmiş haydutlar ve kiralık katiller varken." "Kiralık katiller mi?" diye sordu James. "Geceşahinleri mi?"</p>
	<p class="block_3"> </p>
	<p class="block_2">"Olabilir. Eskiden giydikleri o siyah kıyafetlerden görmedim," dedi Walter, "ama bu çocuklar sertti ve öldürürken oyun oynamıyorlardı."</p>
	<p class="block_3"> </p>
	<p class="block_2">"Bu konuda oldukça ciddiler," dedi Henry.</p>
	<p class="block_3"> </p>
	<p class="block_2">Walter başıyla onayladı. "Onları atlatabilmemizin sebebi, kimsenin bu yeri bilmemesi. Senin peşinden gelmek aslında biraz da neredeyse kumar sayılırdı, ama bizim için yemek kaçıran dilenci çocuklardan biri seni bugün dışarıda görmüş, bize buraya doğru geldiğini söyledi, biz de şansımızı denedik. Eskiden olsa, tüm şehri kimse seni fark etmeden dolanabilirdin."</p>
	<p class="block_3"> </p>
	<p class="block_2">James, pişmanlık dolu bir ifadeyle sırıttı, "Hâlâ yapabilirim, ama bugünlerde saklanmak için pek nedenim yok. Prens için çalışıyorum, unuttun mu?"</p>
	<p class="block_3"> </p>
	<p class="block_2">"O zaman tam yerindesin demektir. Yardıma ihtiyacımız var."</p>
	<p class="block_3"> </p>
	<p class="block_2">"Kimin, Şakacılar’ın mı?"</p>
	<p class="block_3"> </p>
	<p class="block_2">"Şakacılar'dan geride kalanların," dedi Walter acı bir ifadeyle "Dürüst Adam ne diyor bu işe?" James, Walter’ın asla liderlerinin yerine Şakacılar adına konuşmayacağını biliyordu.</p>
	<p class="block_3"> </p>
	<p class="block_2">Walter, Dürüst Adam'ın son çare olarak kullandığı ulak olmalıydı. Üç adam bakıştı ve Walter, "Yani daha duymadın mı?" diye sordu. "Neyi?"</p>
	<p class="block_3"> </p>
	<p class="block_2">"Söylentiye göre Dürüst Adam öldü."</p>
	<p class="block_3"> </p>
	<p class="block_2">James arkasına yaslandı ve yavaşça nefes verdi. "Bu pek çok şeyi açıklar, öyle değil mi?"</p>
	<p class="block_3"> </p>
	<p class="block_2">Walter omuz silkti. "Onun bulunduğu konuma, bir sürü düşman edinilmeden gelinmez. Eğer haber doğruysa, birisi bunun şerefine kutlama yapıyordur. Bundan eminim."</p>
	<p class="block_3"> </p>
	<p class="block_2">"Şakacılar'ı kim yönetiyor?"</p>
	<p class="block_3"> </p>
	<p class="block_2">"Kimse," dedi Walter. "Herhalde sopacılardan geriye tek kalanlar bizleriz. Belki bizim gibi bir yerlerde saklanan bir iki çocuk daha vardır. Büyük çoğunluğu, Annenin Yeri saldırıya uğradığında öldü. Herkesi öldürdüler, Jimmy.</p>
	<p class="block_3"> </p>
	<p class="block_2">Yankesicileri, dilencileri, fahişeleri ve sokak çocuklarını öldürdüler."</p>
	<p class="block_3"> </p>
	<p class="block_2">"Sokak çocuklarını da mı öldürdüler?" diye sordu James, inanmakta güçlük çekiyordu.</p>
	<p class="block_3"> </p>
	<p class="block_2">"Sanırım genç Limm ve bir iki tanesini daha, gecenin geç saatlerinde kanalların birine girerken gördüm, ama gene de onlar olduklarından emin olamıyorum. Olayı araştıramadım, çünkü peşlerinde yarım düzine adam vardı. Belki sıvıştılar, ama oradan kaçabilecek kadar hızlı ya da, saldırdıklarında bir başka yerde olmayacak kadar şanssızlarsa, öldürülmüş olmalılar. Haber hızla yayıldı, kaçabilenler şehir dışına kaçtılar veya yüzeye çıktılar."</p>
	<p class="block_3"> </p>
	<p class="block_2">Henry devam etti. "Bunlar ne limanda yaşayanlar, toprak beyi, ne de bizim gibi sopacı. Katillerdi düşünmek, konuşmak ya da neyin ne olduğunu sormak için dahi vakit tanımayan katiller. Daha binanın bir tarafındakiler neler olup bittiğini anlayamadan, onlar binanın öbür tarafındaki herkesin, erkeklerin, kadınların, çocukların boğazlarını kesiyordu.</p>
	<p class="block_3"> </p>
	<p class="block_2">Kanallarda pek çok geceyi av ya da avcı olmak arasında geçirdik diyebilirim. O zamandan beri burada gizleniyoruz."</p>
	<p class="block_3"> </p>
	<p class="block_2">James etrafına bakındı. "Burası kaçakçıların gizlenme yeri değil miydi?"</p>
	<p class="block_3"> </p>
	<p class="block_2">"Daha evvel burada bulunmuş muydun?" diye sordu Walter.</p>
	<p class="block_3"> </p>
	<p class="block_2">"Trevor Hull ve çetesiyle çalışırken birkaç kez gelmiştim. Bas-Tyra'nın naip olduğu zamanlarda."</p>
	<p class="block_3"> </p>
	<p class="block_2">"Hatırlıyorum," dedi Walter. "Şakacılar’ın bile çoğu burayı nasıl bulacaklarını bilmiyor. Eski değirmenin yandığı yer yol yapıldığından beri, burayı yukarıdan bulmak da imkânsız."</p>
	<p class="block_3"> </p>
	<p class="block_2">"Bu sandıklarda yiyecek bir şey var mı?"</p>
	<p class="block_3"> </p>
	<p class="block_2">"Varsa bile zamanı çoktan geçmiştir," diye yanıtladı Josh adındaki adam.</p>
	<p class="block_3"> </p>
	<p class="block_2">"Bu yer, Hull, Prens'in adamı olup, Krallık adına denizlere açıldığından beri kullanılmadı."</p>
	<p class="block_3"> </p>
	<p class="block_2">James etrafına bakındı. "Sizce bu yeri kaç kişi daha biliyordur?"</p>
	<p class="block_3"> </p>
	<p class="block_2">Walter omzunu silkti. "Çok değil. Tabii herhangi birinin saldırıdan sonra canlı kaldığını varsayarsak. Buraya giriş çıkışların büyük çoğunluğunu Hull'ın adamları ve bizim sopacılardan birkaçı yaptı."</p>
	<p class="block_3"> </p>
	<p class="block_2">"O halde bunu küçük sırrımız olarak saklayalım." James ayağa kalktı, dizlerini titretti. Ellerini duvara yaslayarak, kendini doğrulttu ve "Saatten haberiniz var mı?" dedi.</p>
	<p class="block_3"> </p>
	<p class="block_2">"Güneşin batışından sonra bir saat olsun, ya da buna yakın bir şey," diye yanıtladı Henry.</p>
	<p class="block_3"> </p>
	<p class="block_2">"Lanet," dedi James. "Saraya geri dönmeliyim ve siz beni, başlangıçtan iki kat daha uzağa getirdiniz." "En iyisi iki sokak ötedeki devriyeyi bul ve seni saraya geri götürmesi için birkaç muhafız ayarla." "Bu çok uzun sürer," dedi James. "Hem beni sarayın bir blok ötesine kimseye görünmeden ulaştırabilecek bir yol biliyorum."</p>
	<p class="block_3"> </p>
	<p class="block_2">Walter ilk defa gülümsedi. "Sende hep bu özellik vardı, değil mi? Başka hiç kimsenin bulamayacağı yollar bulabilirdin.</p>
	<p class="block_3"> </p>
	<p class="block_2">İşte bu yüzden Geceefendisi'nin izni olmadan o ek işleri yapabiliyordun."</p>
	<p class="block_3"> </p>
	<p class="block_2">James gülümsemeyle karşılık verdi. "Ben mi Geceefendisi’nin izni olmadan çalışıyordum?" dedi alaysı bir ciddiyetle.</p>
	<p class="block_3"> </p>
	<p class="block_2">"Bunu yapıp da senin ve çocuklarının beni tartaklamasına mı yol açacaktım? Hayatta yapmazdım."</p>
	<p class="block_3"> </p>
	<p class="block_2">"Mizah duygunu yitirmemiş olman güzel," dedi Henry, önce Josh'a ardından Walter'a bakarak. Ardından James'e baktı.</p>
	<p class="block_3"> </p>
	<p class="block_2">"Peki, biz ne yapalım?"</p>
	<p class="block_3"> </p>
	<p class="block_2">"Burada bekleyin. Sabaha size yiyecek içecek bir şeyler getirmeye çalışacağım." "Bunu neden yapasın ki?" diye sordu Josh.</p>
	<p class="block_3"> </p>
	<p class="block_2">"İstediğiniz için," diye yanıtladı James. "Ayrıca, şu andan itibaren benim için çalışıyorsunuz." "Ama Şakacılar'a olan yeminimiz-" diye söze başladı Josh.</p>
	<p class="block_3"> </p>
	<p class="block_2">"Yalnızca Şakacılar var olduğu sürece geçerlidir," diye cümleyi bitirdi James. Kanalizasyon girişinin öbür tarafındaki duvara doğru ilerlemeye başladı. "Eğer bir mucize olur da Dürüst Adam geri dönerse, bana bağınız kalmayacak. Ona karşı yemin bozmanın ne demek olduğunu bilirim. Bozanların pek azı sağ kalır. Ama ortaya çıkmazsa, Pekâlâ geçiminizi sağlarken, adaletin doğru tarafında kalmanıza da yardım edecek bir iş veriyorum size."</p>
	<p class="block_3"> </p>
	<p class="block_2">"Adaletin doğru tarafı mı?" diye sordu Josh. "Daha neler," diye yorumda bulundu Henry.</p>
	<p class="block_3"> </p>
	<p class="block_2">James, her bir adama sırayla parmağını doğrulttu. "Bulabileceğiniz tüm dostlara ihtiyacınız var ve şu anda elinizdeki tek kişi ben olabilirim."</p>
	<p class="block_3"> </p>
	<p class="block_2">Walter tek bir kere başını salladı. "Bunda haklısın, Jimmy."</p>
	<p class="block_3"> </p>
	<p class="block_2">"Şu andan itibaren adım, Toprak Beyi James."</p>
	<p class="block_3"> </p>
	<p class="block_2">"Evet, toprak beyi. Anlıyorum," diye yanıtladı Walter.</p>
	<p class="block_3"> </p>
	<p class="block_2">James aradığını bulana kadar duvarı eliyle yokladı. Bir mandalı hareket ettirdi ve duvarın içinde taş kümesi gibi görünen bir kapı gıcırdayarak açıldı.</p>
	<p class="block_3"> </p>
	<p class="block_2">"Onun orada olduğunu bilmiyordum!" dedi Walter.</p>
	<p class="block_3"> </p>
	<p class="block_2">"Pek az kişi bilir," diye karşılık verdi James. Kapıdan girmek üzereyken, ekledi, "Bakın, eğer birkaç güne kadar dönmezsem, en kötü ihtimali düşünün ve yalnız başınıza olduğunuzu varsayın. Böyle bir durumda size şerifi bulup, bildiklerinizi anlatmanızı tavsiye ederim. Means, sert bir adamdır ama adildir."</p>
	<p class="block_3"> </p>
	<p class="block_2">"Adil kısmını bilmiyorum, ama sertlik konusunda sana katılıyorum," dedi Walter. "Eğer buna mecbur kalırsak, düşüneceğiz."</p>
	<p class="block_3"> </p>
	<p class="block_2">James, başıyla onayladı ve kapıdan geçti. Arkasından kapıyı kapattı ve zifiri karanlığın içerisinde el yordamıyla ilerlemeye başladı. Yokuş yukarı giden bu geçitte, yalnızca yüz adım ötesinde, eskiden yanmış olan değirmenin yanındaki evin kilerine yerleştirilmiş gizli bir kapağın olduğunu biliyordu. James'in şansına, evin o bölümünün üzeri yol yapılmamıştı ve sık çalılar, otlarla meraklı gözlerden saklı kalmıştı.</p>
	<p class="block_3"> </p>
	<p class="block_2">Yüzeye çıktığında karanlığa doğru ilerleyip, kalabalık yerlerden kaçınarak saray bölgesine yöneldi. James, sarayın kuzeyindeki şehir kapısına ulaştı, hızla içinden geçip, kendisini tanıyan ve bir soru sormaya hazırlanıyormuş gibi görünen muhafızın yanından, duymak için beklemeden geçti.</p>
	<p class="block_3"> </p>
	<p class="block_2">Sarayı şehirden ayıran ufak meydanı geçen James, hızla kapıya ilerledi. Görevli iki muhafız tam durmasını emredecekken, tanıdılar. Biri, "Toprak Beyi James, bir sorun mu var?" dedi.</p>
	<p class="block_3"> </p>
	<p class="block_2">"Hep var," diye yanıtladı James, kapının açılmasını işaret ederek. Askerlerden biri isteğini yerine getirmek için hızla hareket etti ve James hiçbir yorumda bulunmadan yanından geçti gitti.</p>
	<p class="block_3"> </p>
	<p class="block_2">James, saraya çıkan merdivenlerin tepesine tırmandığında gördüğü ilk saray oğlanına el sallayıp yanına çağırdı.</p>
	<p class="block_3"> </p>
	<p class="block_2">"Prens'e döndüğümü haber ver ve üstümü başımı düzelttikten sonra kendisine katılacağımı belirt."</p>
	<p class="block_3"> </p>
	<p class="block_2">Saray oğlanı, James'i gözle görülür bir zehirli gaz gibi takip eden kanalizasyon kokusu karşısında burnunu kırıştırdı, ardından saray eğitimini hatırladı. "Toprak beyi!" diye anladığını belirtti ve hızlıca uzaklaştı.</p>
	<p class="block_3"> </p>
	<p class="block_2">James, koşar adım odasına geldi ve üstündekileri hemen çıkardı. Aslında adam akıllı bir banyo yapsa iyi olurdu, ancak şimdilik su tasına daldırılan bir kumaş parçasıyla silinmekle idare edecekti.</p>
	<p class="block_3"> </p>
	<p class="block_2">On dakika sonra James dairesinden çıktı ve Prens'e gönderdiği saray oğlanının geri dönmüş olduğunu gördü. "Toprak beyi!" dedi genç oğlan. "Majesteleri sizi çalışma odasında bekleyeceğini söylüyor."</p>
	<p class="block_3"> </p>
	<p class="block_2">James hızla Arutha'nın çalışma odasına koşturdu, kapıyı vurdu ve cevap geldiğinde içeri girdi. İçeride, kapının yanında ayakta duran, asayiş görevlisi üniforması içinde son derece rahatsız görünümlü genç bir adam ile masasında oturan Prens'i gördü.</p>
	<p class="block_3"> </p>
	<p class="block_2">"Bu genç adam seni arıyordu," dedi Arutha, genç asayişçiyi başıyla işaret ederken. "Kimse seni bulamadığından, Gardan onu bana gönderdi. Asayiş görevlisi, şerifle birlikte önemli gördüğünüz bir mesele için seninle görüşmesi gerektiğini söyledi. Anlaştığınız yerde olmadığından biraz endişelenmişti."</p>
	<p class="block_3"> </p>
	<p class="block_2">James gülümsedi ve "Olması doğal, ne de olsa kendi rızam olmadan alıkoyuldum," dedi.</p>
	<p class="block_3"> </p>
	<p class="block_2">Arutha'nın yüzü yorumsuz kalmıştı fakat konuşurken sesinde eğlenmiş gibi bir ton vardı, "Görünen o ki beni, seni kurtarması için muhafızlarımı gönderme zahmetinden kurtardın."</p>
	<p class="block_3"> </p>
	<p class="block_2">"Beni alıkoyanlarla bir anlaşmaya vardık."</p>
	<p class="block_3"> </p>
	<p class="block_2">Arutha oturmasını işaret etti. Bunu yapmadan evvel James genç adama baktı ve "Sen Jonathan Means misin?" diye sordu.</p>
	<p class="block_3"> </p>
	<p class="block_2">"Evet, toprak beyi," diye yanıtladı genç asayiş görevlisi. Belki de William ile aynı yaştaydı, fakat gene de onda, James'in yıllar boyunca şehir asayişinden kaçarken tanıdığı bir sertlik vardı. Prens'in huzurunda çekingen bir çocuk gibi görünebilirdi ama bir dövüşte James, Jonathan Means'in kendini savunabileceğinden emindi.</p>
	<p class="block_3"> </p>
	<p class="block_2">Arutha, "Kaçış hikâyeni daha sonra dinlerim. Öğrenmem gereken şey, şehrimde neyin olup bittiği," dedi. James, "İyi şeyler değil. Jonathan ve diğer asayiş görevlilerinin şüphesiz onaylayacağı gibi, anlamsız görülen birçok cinayet gerçekleşti son zamanlarda. Sizin de gözlemlediğiniz gibi bu cinayetler gelişigüzel görülüyor, fakat ben bir düzen olduğunu düşünüyorum. Yalnızca biz bunu göremiyoruz," dedi. "Bu konuda bir düşüncen var ama değil mi?" diye sordu Arutha.</p>
	<p class="block_3"> </p>
	<p class="block_2">James başıyla onayladı. "Sürüngen. Anlaşılan Şakacılar'ı ortadan kaldırmak için yeni bir harekete girişmiş.</p>
	<p class="block_3"> </p>
	<p class="block_2">Gördüklerime ve duyduklarıma bakarsak, bu hedefini gerçekleştirmiş olabilir."</p>
	<p class="block_3"> </p>
	<p class="block_2">Arutha bunun üzerine yüksek sesle düşündü. "Bir serseriler ve yankesiciler gurubunun, bir başkasının yerine geçmesi fark eder mi? İnsanlara gene zorbaca davranılacak ve gene soyulacaklar."</p>
	<p class="block_3"> </p>
	<p class="block_2">"Şakacılarla olan tanışıklığım ve pek çoğuyla olan dostluğum bir kenara, gene de bir fark var. Şakacılar, hırsızdır. Pek çok biçimde ortaya çıkarlar, pazarda hangi ipek eşarbı alsam diye düşünenlere hissettirmeden belindeki keseyi alanlardan tutun, çok fazla biranın ardından yalpalayarak eve gidenlerin başına vuranlara kadar. İçlerinde dilenciler, sokak çocukları, fahişeler ve bir zamanlar benim gibi, içindekileri uyandırmadan bir eve girip değerli eşyaları yürütenler var. Ama onlar, katil değiller."</p>
	<p class="block_3"> </p>
	<p class="block_2">"Ben bunun aksini duydum," dedi Arutha.</p>
	<p class="block_3"> </p>
	<p class="block_2">"Oh, bazen bir sopacı birisinin kafasına fazlaca sert vurmuş olabilir, ya da biri uyandığında evine girmiş bir hırsızla karşılaşabilir. Kavga çıkar, dövüşülür ve sonuçta birisi hançerlenir. Ama amaç, asla öldürmek değildir. Dürüst Adam bu konuda çok kesin konuşurdu; cinayet, Şakacılar’ın üzerine, tahammül edebileceğinden çok daha fazla ilgi çeker."</p>
	<p class="block_3"> </p>
	<p class="block_2">Arutha bir zamanlar, Dürüst Adam olduğundan şüphelendiği kişiyle görüşmesini düşündü. İçgüdüleri kendisine,</p>
	<p class="block_3"> </p>
	<p class="block_2">James'in haklı olduğunu söylüyordu. "Peki ya bu Sürüngen ve adamları?"</p>
	<p class="block_3"> </p>
	<p class="block_2">James bir an için sözlerini tarttı, ardından Jonathan'a, "Şerif seni neden saraya çağırdığımı söyledi mi?" diye sordu. "Hayır, yalnızca saraya bir asayiş görevlisinin gelmesini istediğinizi ve bu kişinin ben olduğumu söyledi."</p>
	<p class="block_3"> </p>
	<p class="block_2">"Ondan, kimsenin ayaklarını ateşe tutması gerekmeden insanlardan bilgi alabilecek kadar yetenekli birisini istedim." Çalışma odasına ilk girdiğinden beri genç adam ilk kez tebessüm etmeye cesaret etti. "Bana güvenen bir iki muhbirim var."</p>
	<p class="block_3"> </p>
	<p class="block_7">James uzun bir süre bu genç adamı tartan bakışlarla süzdü, ardından bir karara vardı. "Yardıma ihtiyacım olacak, Majesteleri. Bir süre için Jonathan'ın babasının ve Yüzbaşı Guruth'un, şehrin hangi bölgelerinden sorumlu oldukları konusunda bir anlaşma sağladım." "İyi," dedi Arutha.</p>
	<p class="block_10"> </p>
	<p class="block_2">James şehri incelerken neler gördüğünü anlatmaya başladı, Walter kendisini ele geçirmeden önce onu takip eden iki kişiyi, ardından da Walter'ın anlattıklarına dayanarak, Annenin Yeri'ni basmalarını anlattı. "Bu yüzden, eğer Siz Majestelerine bu konuda yardımcı olacaksam, Jonathan, Walter ve dostları gibi daha fazla adama ihtiyacım var. Kendi adamlarımdan oluşan bir birliğe ihtiyacım olacak."</p>
	<p class="block_3"> </p>
	<p class="block_2">"Bir birlik mi?" Arutha'nın ifadesi ciddileşmişti. "Toprak beylerinin birlik yönettikleri pek görülmemiştir, James." James sırıttı. "Eğer hatırlarsanız, yalnızca birkaç hafta kadar evvel, Kuzey Reis’inde tüm bir garnizonu yönetiyordum."</p>
	<p class="block_3"> </p>
	<p class="block_2">Arutha, James'in sırıtışını kendi yarım gülümsemesi ile karşıladı. "Evet, buna karşı çıkamam."</p>
	<p class="block_3"> </p>
	<p class="block_2">"Belki de birlik, yanlış seçilmiş bir kelime. Bu çok fazla adam anlamına gelir, ama her halükarda Jonathan gibi adamlara ihtiyacım var, orada burada görüldüklerinde yadırganmayacak, ama benim için çalışacak adamlara." "Bu mümkün mü" diye sordu Jonathan, Prens'e. "Majesteleri?" diye ekledi hızla.</p>
	<p class="block_3"> </p>
	<p class="block_2">Arutha, "Eğer uygun olduğuna karar verirsem, uygundur. Krallık için yaptığın işleri babanın bilmesine gerek yok, yalnızca arada bir normal görevlerinden, bazı güvenlik meselelerine ilişkin görevler için çağrılacaksın." James, "Sanırım yalnızca bir düzine kadar adam, belki bir iki kadın, tabii işe uygun olmaları şartıyla." "Neye göre uygun?" diye sordu Arutha.</p>
	<p class="block_3"> </p>
	<p class="block_2">"Zeki, dayanıklı, kendi başlarına idare edebilen ve sadık." Arutha, "Sana mı sadık?" diye sordu.</p>
	<p class="block_3"> </p>
	<p class="block_2">James, yanıt vermeden önce uzun süre sessizce bekledi. "İhtiyacım olan insanlardan bazıları, Majesteleri, krallığa bağlılığı pek önemsemezler. Kişisel bağlılık ve yeminler onlar için daha fazla değer taşır. Bana hizmet etmeye yeminli, kendilerine hayatımı emanet edeceğim kişiler var ki, yalnızca devlete karşı yeminli olsalar onlara güvenmem. İdeal olan bu olmayabilir, ancak olayların işleyişi böyle."</p>
	<p class="block_3"> </p>
	<p class="block_2">Arutha başıyla onayladı. "Keshialıların keskin zekâlarıyla yarışabilecek bir haber alma örgütü düşündüğümü biliyorsun. Kral ve ben, birçok kereler parayla satın alınan muhbirlere ve söylenti taşıyıcılara güvenmek zorunda kalmanın zorluklarını tartıştık. Elçileri bize ne söylerse söylesin, Kesh'in gözü her zaman kuzeyde ve geri alma hayalleri kurduğu eski Bosania eyaleti ile Rüyalar Vadisi'nde."</p>
	<p class="block_3"> </p>
	<p class="block_2">James gülümsedi. "Ve ellerini daha başka nerelere uzatabilirlerse oralarda."</p>
	<p class="block_3"> </p>
	<p class="block_2">Arutha, evet anlamında başını salladı. "Beni şu anda en çok endişelendiren Şakacılar’ın öldürülmesiyle ilgili haberler, çünkü eğer bunu, senin Silden'de Sürüngen'in ajanlarıyla karşılaşmana ve Kenting Rush'ta Sürüngen ile Geceşahinleri arasındaki ilişkiye bağlarsak, yalnızca tek bir sonuca ulaşabilirim." "Nedir o?" "Oluşmaya başlayan çok büyük bir şey var. Ve bu her neyse biz henüz onun çok küçük bir kısmını görüyoruz." James başını salladı. "Korkarım olanlar bu tarz bir şeyler. Liderlerini Cavell Kalesi'nde öldürdüğümüzde, Geceşahinleri'nden kurtulduğumuzu sanmıştım."</p>
	<p class="block_3"> </p>
	<p class="block_2">"O, pek çok liderden yalnızca biri olabilir, James," dedi Arutha dalgınlıkla. "Geceşahinleri ile ilk karşılaştığımız zamandan beri geçen yıllar boyunca, beni şu ana kadar rahatsız eden ve ne olduğunu anlayamadığım bir şey vardı." "Neydi o?" diye sordu James, Jonathan ‘la bakışarak.</p>
	<p class="block_3"> </p>
	<p class="block_2">Arutha, "Ortalıkta haddinden fazla kiralık katil dolanıyor," diye yanıtladı.</p>
	<p class="block_3"> </p>
	<p class="block_2">James anlayamamıştı. Alnı kırıştı ve başını hafifçe eğdi. "Haddinden fazla mı?"</p>
	<p class="block_3"> </p>
	<p class="block_2">Arutha ayağa kalktı ve James de onu izledi. Prens konuşurken ara sıra odayı arşınlardı ve James, Jonathan odanın içerisindeyken gayri resmi davranamazdı.</p>
	<p class="block_3"> </p>
	<p class="block_2">"Kiralık katillere, pek çok nedenle iş verilir," diye başladı Arutha. "İlki haraç almaktır: seni öldürmemek için fidye talep eden bir mesaj gönderirler ve buna uymazsan, seni öldürürler. İkincisi de, biri tarafından onlara, intikam, kâr ya da politik nedenlerle birini öldürmeleri işi verilir."</p>
	<p class="block_3"> </p>
	<p class="block_2">"Üçüncü nedeni unuttunuz," dedi James.</p>
	<p class="block_3"> </p>
	<p class="block_2">Arutha bu sözü Savarcasına elini salladı. "Hayır unutmadım. Dinsel fanatikliği saymıyorum, çünkü Lims-Kragma Tapınağı yıllar evvel Geceşahinleri ile bağlantısını kesti, Guis-Wa Tapınağı'nın da kendi cinayet biçimleri var ve işlenen cinayetlerin hiçbirinde ritüel Kan Avı töreninin özellikleri yok."</p>
	<p class="block_3"> </p>
	<p class="block_2">James hafifçe kızardı. Arutha, konuşmasına nadiren düşünmeden başlardı. "Sözümü geri alıyorum."</p>
	<p class="block_3"> </p>
	<p class="block_2">Arutha, "Eğer neden kâr olmuş olsaydı, tehditler alan bazı vatandaşlar tarafından uyarılmış olurduk. O yüzden bu ihtimali aradan çıkartabiliriz. Böylece elimizde, kazanç için cinayet kalıyor."</p>
	<p class="block_3"> </p>
	<p class="block_2">"Ama kimin kazancı için?"</p>
	<p class="block_3"> </p>
	<p class="block_2">"İşte. Neden gelişigüzel bir biçimde vatandaşları öldürüp, Şakacılar'ı yok etmeye yeltendiler?"</p>
	<p class="block_3"> </p>
	<p class="block_2">James durakladı, çünkü sorunun laf olsun diye sorulmadığını fark etmişti. Arutha, onun fikrini duymak istiyordu. Bir an düşündükten sonra, "Vatandaşlarla ilgili olarak, göründüğü kadar gelişigüzel olduğunu sanmadığım cinayetler konusunda, bir fikrim yok. Diğerine gelince, Şakacılar’ın yok edilmesinin arkasındaki sebep, ya onları yerinden etmek ya da bir şeyi gözlemlemelerini engellemek olabilir."</p>
	<p class="block_3"> </p>
	<p class="block_2">Arutha, James'e parmağını uzattı. "Kesinlikle. Sence hangisi daha uygun görünüyor?"</p>
	<p class="block_3"> </p>
	<p class="block_2">James, yorgunlukla iç çekti. "Yerlerinden etmek, sanırım. Eğer amaçlan gizlilik olsaydı, düzinelerce hırsızı, fahişeyi, sokak çocuğunu ve serseriyi öldürmezlerdi. Sessiz bir yere gider ve sessizliğini sürdürmeye çalışırdın. Ormanlarda ve yakınlardaki dağlarda, şehirden birkaç günlük mesafede, büyük bir gurubun dahi fark edilmeyeceği, üs olarak kullanılabilecek düzinelerce yer var. Hayır, onların Şakacılar'ı kanallardan uzakta istemelerinin nedeni, şehrin suç ağını ellerine geçirmek."</p>
	<p class="block_3"> </p>
	<p class="block_2">"Katılıyorum," dedi Arutha. "Şimdi, bu işi, Geceşahinleri'yle nasıl ilişkilendiriyorsun?"</p>
	<p class="block_3"> </p>
	<p class="block_2">James esnemesini güçlükle bastırdı. "İlişkilendirmiyorum. Görünen o ki Sürüngen için çalışıyorlar, gene de sanki kendi amaçları var."</p>
	<p class="block_3"> </p>
	<p class="block_2">Arutha başıyla onayladı. "Gorath'ı saraya getirirken, Locklear’ın kanalizasyonda bulduğu sahte Geceşahinleri'ni hatırlıyor musun?"</p>
	<p class="block_3"> </p>
	<p class="block_2">James, "Hikâyeyi duymuştum," dedi.</p>
	<p class="block_3"> </p>
	<p class="block_2">"Kimler için çalıştıklarını bulabildik mi?"</p>
	<p class="block_3"> </p>
	<p class="block_2">James omuz silkti. "Ölü olduklarından, Locky onlara bunu sormayı düşünmedi ve o zamanlar ben de onların, Gorath'ın saraya ulaşmasını engellemek için tutulduklarını düşünüyordum. Şimdi ise daha çok, sizin, askerlerinizi kanallara indirmenizi istediklerini düşünüyorum."</p>
	<p class="block_3"> </p>
	<p class="block_2">"Her iki durumda da, suçu Geceşahinleri'nin üzerine atmak istemişlerdi," dedi Arutha. "Bir teorim var. Diyelim Geceşahinleri amaçlarına hizmet ettiği için Sürüngen ile çalışmış olsunlar, belki kendi planlarını ilerletmek için, ya da kendi ihtiyaçlarının finansmanını sağlamak için. Ne de olsa, gizlendikleri yerde adamları doyurmak ve silahlandırmak, Krallık içinde ucuza mal olmaz. Farz et ki Sürüngen, bir nedenle onlardan çekinir hale gelmiş olsun. O zaman, kendisi ve boğaz kesen adamlarının Krondor'da yapmaya çalıştıklarının suçunu onların üzerine yıkması çok mantıklı olur." James, "O halde şehirde düşüp kalkan bir gurup katilden daha fazlası olduğu sonucuna varabilir miyiz? Geceşahinleri ve parayla tutulmuş başka bir katil topluluğu?" dedi.</p>
	<p class="block_3"> </p>
	<p class="block_2">"Görünen o," diye yanıtladı Arutha" "Şu ana kadar gördüklerimize bakılırsa, daha çok paralı askerlerden oluşan küçük bir ordu." Arutha tekrar yerine oturdu. "Jonathan'ı kanatlarının altına alıp, bir istihbarat ağı kurmaya başlamanı istiyorum. Sana bunu nasıl yapacağını söylemeyeceğim, ama seni yalnızca, senin için çalışırken yakalanmayacak kadar zeki ve bir kese altın için satmayacak kadar sadık kişileri toplaman konusunda uyarıyorum. Masrafların altına bizzat ben imzamı atacağım, tek yapman gereken raporlarını bir tek bana iletmen."</p>
	<p class="block_3"> </p>
	<p class="block_2">Jonathan'a dönen Arutha, "Babana zaman zaman benim adıma çalışacağını söyle, ama ayrıntıları anlatma ve ona, eğer mevkiini terk eder ya da tayin edilen nöbet yerinde olmazsan, bunun benim emrim olacağını söyle."</p>
	<p class="block_3"> </p>
	<p class="block_2">"Majesteleri," dedi genç adam, başını evet anlamında sallarken. Yüzünde ufak bir gülümseme belirdi. "Bundan hoşlanmayacaktır, ama emrettiğiniz gibi davranır, Majesteleri."</p>
	<p class="block_3"> </p>
	<p class="block_2">Arutha, James'e bakarak, "Artık kendi adamlarından oluşan bir birliğin var, toprak beyi," dedi.</p>
	<p class="block_3"> </p>
	<p class="block_2">James sırıttı. "Yani şimdi bir şeyler yiyip, gece güzel bir uyku çekebilir miyim?"</p>
	<p class="block_3"> </p>
	<p class="block_2">"Evet, ancak sabah seni işinin başında görmek istiyorum."</p>
	<p class="block_3"> </p>
	<p class="block_2">James, kapıya doğru ilerlerken sordu, "Olasko'dan gelen ziyaretçilerimiz nasıllar?"</p>
	<p class="block_3"> </p>
	<p class="block_2">Arutha, "Dük ve çocuklarını dağlarda avlanmaya gönderiyorum. Böylelikle onlardan bir hafta kadar kurtulmuş olacağız, ardından bir gala daha düzenleyip, Durbin'e giderlerken arkalarından el sallayacağız," dedi.</p>
	<p class="block_3"> </p>
	<p class="block_2">James eğildi. "Majesteleri."</p>
	<p class="block_3"> </p>
	<p class="block_2">Kapıya ulaştığında, Arutha, "Unutmadan, sabah erkenden burada ol. Acemileri aktif göreve alıyoruz, resmi bir sabah toplantısı olacak," dedi.</p>
	<p class="block_3"> </p>
	<p class="block_2">James'in sırıtışı yüzünde dondu, içten içe homurdandı. Yemeğini yiyip banyosunu da yaptığında, beş saatten az bir süre içinde tekrar ayakta olmak zorundaydı.</p>
	<p class="block_3"> </p>
	<p class="block_2">Jonathan, Prens'in karşısında eğildi ve dışarı çıkan toprak beyini takip etti. Bir saray oğlanının kapıyı kapatması için kenarda beklerken, James Jonathan'a, "Mutfağa gel, beraber yiyelim. Böylelikle konuşabiliriz ve ben de uyumak için fazladan bir yarım saat kazanırım," dedi. Ufak bir gülümseme ile genç asayiş görevlisi James'in arkasına takıldı ve beraberce mutfağa gittiler.</p>
	<p class="block_5" id="calibre_pb_4"> </p>
</body></html>
