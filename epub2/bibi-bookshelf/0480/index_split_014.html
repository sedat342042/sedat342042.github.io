<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>02 - Kiralık Katiller - Krondor Serisi - Raymond E. Feist</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_6">ÇARESİZLİK</p>
	<p class="block_3"> </p>
	<p class="block_2">James yavaşça ayıldı.</p>
	<p class="block_3"> </p>
	<p class="block_2">Hücre karanlıktı. Tek ışık, hücrenin ufak penceresinden içeri sızan, giriş odasında yanmakta olan meşaleden geliyordu.</p>
	<p class="block_3"> </p>
	<p class="block_2">Bunun, daha önceden Edwin'in kaldığı hücre olduğunu anladı.</p>
	<p class="block_3"> </p>
	<p class="block_2">Kuru samandan yapılmış bir şiltenin üzerinde uzanıyordu. İçerideki hava son ziyaretinde hatırladığından daha kötü kokuyordu, ama daha önce hücrenin içine girmemiş olduğunu hatırladı.</p>
	<p class="block_3"> </p>
	<p class="block_2">Doğrulduğunda tüm vücudu acılar içindeydi. Başı, almış olduğu darbelerden dolayı hâlâ zonkluyordu. Vücudunda morarmadan kalmış yalnızca birkaç santimetrekarelik yer olmalıydı.</p>
	<p class="block_3"> </p>
	<p class="block_2">James derin bir nefes alıp etrafına bakındı. İçeride ne yemek ne de su vardı, kendisini yakalayanların rahatını düşüneceğini sanmıyordu. Burada rahatının sağlanmasının gerekmeyeceği kadar kısa süre kalacağı düşünülüyordu. Hayatta olduğu gerçeği, gerçekleşmek üzere olan bir ya da iki şeyin olabileceğini düşündürüyordu ona. Ya bu gizlenme yerinin kaç kişi tarafından bilindiğini ve düşman kuvvetlerinin ne zaman saldıracağını öğrenmek üzere sorgulanacak, ya da bir sonraki iblis çağırma töreninin onur konuğu olacaktı.</p>
	<p class="block_3"> </p>
	<p class="block_2">Eğer söz konusu ilkiyse zaman kazanabilirdi. Aldığı darbeler sonucu zihni bulanmış, her şeyi hatırlayabilmesi için daha fazla dinlenmeye ihtiyacı varmış gibi davranabilirdi. Eğer ikincisi olursa, Arutha ve ordusunun gelip kendisini kurtarmak için ancak gece yarısına kadar vakti vardı. Jimmy bir kez daha, kendini daha tetikte olmaya zorlamak için başını salladı. Yavaşça ve sessizce ayağa kalktı ve sallanarak kapı eşiğine geldi.</p>
	<p class="block_3"> </p>
	<p class="block_2">Ufak pencereden baktığında, odaya, kalede James gibi serbest dolaşan bir başkasının olma ihtimaline karşın muhafızlar yerleştirildiğini gördü. James, muhafızın uyanmış olduğunu görmemesi için hızla geri çekildi. Eğer beni sorgulayacaklarsa, diye düşündü, buna ne kadar geç başlarlarsa Prens'in buraya gelme şansı da o denli artar. Sessizce oturdu ve dinlenmeye çalıştı. Taşlar soğuk değildi, ama yerin bu kadar altında sıcak da denemezdi. Saman, rahat kadar rahatsızlık da veriyordu, yine de birkaç dakika içinde uyuyakaldı.</p>
	<p class="block_3"> </p>
	<p class="block_2">Bir süre sonra kapının açılmasıyla uyandı. Tek bir söz söylemeden iki muhafız kapıdan girip, onu kollarından yakaladılar. Kapıdan sürülerek çıkartılıp, kale içinde kurbağa adımlarıyla yürütüldü.</p>
	<p class="block_3"> </p>
	<p class="block_2">Kendisini, labirentin keşfetme şansını yakalayamamış olduğu ve liderlerin, rahiplerin ve iblise tapanların yeri olduğunu düşündüğü bir bölümüne getirdiler. Pek yakında, tüm hoşnutsuzluğuyla, düşüncesinin gerçek olduğunu öğrenecekti.</p>
	<p class="block_3"> </p>
	<p class="block_2">Siyah cüppeli bir adamın ayaklarının dibine fırlatılmış, bekliyordu.</p>
	<p class="block_3"> </p>
	<p class="block_2">"Ayağa kalk da, sana bir bakayım," dedi tepesinde dikilen adam. Sesi, eski bir parşömen kadar kuruydu. James başını kaldırdı ve çok yaşlı görünen bir suratın kendisine baktığını gördü. Yavaşça, titreyen bacaklarının üzerinde adamın gözlerine bakacak kadar kalktı. Orada bir güç sezinliyordu, karanlık ve tehlikeli bir güç. Yüz, imkânsız derecede yaşlı görünüyordu, görünümü bir kafatasının üzerine gerilmiş renksiz ve lekeli bir deri gibiydi. Yanlarda ve arkada kalmış perçemler, beyaz bir örümcek ağını andırıyordu. Yaşlı adam James'e yakından baktı ve aniden James, konuştuğu zamanlar haricinde karşısındaki yaratığın nefes almadığını fark etti. Ölü bir adamın gözlerine baktığını fark ettiğinde James'in ensesin-deki saçlar dimdik oldu, ama adam nasılsa canlıymış gibi hareket ediyordu.</p>
	<p class="block_3"> </p>
	<p class="block_2">"Sen kimsin?" diye sordu yaşlı adam.</p>
	<p class="block_3"> </p>
	<p class="block_2">Yalan söylemenin bir faydası olmayacağını gören James, "Adım James," dedi. "Krallıktan buraya casusluk yapmak için mi geldin?" James, "Aşağı yukarı öyle," dedi.</p>
	<p class="block_3"> </p>
	<p class="block_2">"Seninle birlikte olanlar, çivinin yalnızca baş kısımları, değil mi?"</p>
	<p class="block_3"> </p>
	<p class="block_2">"Ülkemden daha pek çok kişinin kısa zamanda geleceğini söyleyebilirim, evet."</p>
	<p class="block_3"> </p>
	<p class="block_2">"Önemi yok." Sararmış dişlerini ortaya çıkartan çarpık bir gülümseme ile yaratık bir nefes daha aldı ve "Biz burada ölüme ve ötesine hizmet ederiz. Krallığınızın askerlerinin mızraklarından ise korkmayız. Biz neyin geleceğini biliyoruz ve efendimizin bize lütfunun bir sonucu olarak da, bundan korkmuyoruz. Bu gece son çağırma törenimizi yapacağız ve efendimiz bize bir araç, Krallığı yok etmek için bir iblis gönderecek!" dedi.</p>
	<p class="block_3"> </p>
	<p class="block_2">Bir süre James'in gözlerinin içine baktı, ardından yanlarında bulunan kiralık katillere, "Onu odaya götürün. Vakit yaklaştı," dedi.</p>
	<p class="block_3"> </p>
	<p class="block_2">James ne söyleyeceğini bilmiyordu. Bir düzine soru sorulmasını, belki bir iki sert darbe yemeyi ve erteleme, hatta kaçamak konuşma fırsatını elde etmeyi ummuştu. Oysa şimdi, şeytani bir törende boğazının kesilmesi için sürükleniyordu.</p>
	<p class="block_3"> </p>
	<p class="block_2">Eskiden cephanelik olan yerin yanındaki bir odaya götürerek, sertçe tuniğini, çizmelerini ve pantolonunu çıkarıp, iç çamaşırlarıyla bıraktılar. İki adam kollarına sıkı sıkıya yapışarak, hareket etmesini engelledi.</p>
	<p class="block_3"> </p>
	<p class="block_2">Odaya, siyah cüppeli bir başka rahip girdi ve bir ilahi söylemeye başladı. Elinde, içinden kara, pis bir sıvıyla kaplı bir kemik çıkardığı, insan kuru kafasından yapılmış bir kâse tutuyordu. Kemiği havada salladı ve James'in vücudu soğumaya başladı. Kollarında tüyler kalkıyor, ensesinden aşağıya bir ürperti yayılıyordu. Adam alnına dokunduğunda, James cildinde yanma hissetti.</p>
	<p class="block_3"> </p>
	<p class="block_2">Elinde, içinde pis beyaz bir sıvı bulunan bir kâse ile bir başka rahip içeri girdi. Kâseyi James'in yüzüne doğru tutarak, "İç," dedi.</p>
	<p class="block_3"> </p>
	<p class="block_2">James, çenesini sıkı sıkıya kenetlemişti. Kendisine sunulanın tam olarak ne olduğunu bilmiyordu, ama bunun kendisini daha uysal hale getirmek için olduğundan şüpheleniyordu.</p>
	<p class="block_3"> </p>
	<p class="block_2">Adamın arkasından, siyah kıyafetler içerisinde bir kiralık katil ortaya çıktı ve James'in sağına geçti. James'in çene kemiğini sertçe kavradı ve açmaya çalıştı. James, adamın ellerini ısırdı. Kanatacak kadar sertçe ısırmayı başarmış olan James, çıkardığı sorun karşılığında sersemletici bir yumruk yemişti.</p>
	<p class="block_3"> </p>
	<p class="block_2">"Pekâlâ," dedi yaşlı rahip. "O halde bırakalım da, hayatı kendisini terk edip, ruhu efendimizi doyururken, o şiddetli acının her anını yaşasın. Ama onu sıkı tutun ki töreni bozmasın. Efendimiz hata kabul etmez."</p>
	<p class="block_3"> </p>
	<p class="block_2">Arkasını döndü ve önden ilerlemeye başladı, diğer rahipler de kendisini izliyordu. Ardından James kendisini tutan iki adam tarafından, arkasından ilerleyen iki muhafızla birlikte götürüldü.</p>
	<p class="block_3"> </p>
	<p class="block_2">Vücudunun her zerresi acı içindeydi ve kurtulma şansı yok gibi görünüyordu, fakat James korku hissetmediğini fark etti. Bir şekilde yok oluşunu düşünmekten kendini alıkoymayı her zaman başarmıştı. Her ölümlünün başına geldiği gibi bir gün kendisinin de öleceğini biliyordu, fakat James hiçbir zaman bu gerçek üzerine fazla düşünmemişti. Dostu Amos Trask'ın da dediği gibi, "Hiç kimse hayattan sağ salim kurtulamaz."</p>
	<p class="block_3"> </p>
	<p class="block_2">Fakat bu sonun yaklaşmasına karşın, James kendi ölümünün gerçekliğini kabul edemiyordu. Zihninin bir bölümü bundan dolayı şaşkınlık içindeydi; bir bebek gibi ağlayıp, hayatı, için yalvarması gerektiğini biliyordu.</p>
	<p class="block_3"> </p>
	<p class="block_2">Ardından, içten içe, bunun kendi ölümünün zamanı olmadığını fark etti. Korku yerine aklını, bu karmaşanın içinden nasıl kurtulacağı düşüncesi kurcalamaya başladı.</p>
	<p class="block_3"> </p>
	<p class="block_2">James'in, tören hazırlıklarının çoktan başlamış olduğunu gördüğü cephaneliğe girdiler. Yüz kişilik kiralık katiller topluluğu, yaşlı rahip içeri girdiğinde dizlerinin üzerine çöktü. İlahilerini söylüyorlardı ve daha şimdiden mekân kara büyüyle çılgınca bir hal almıştı.</p>
	<p class="block_3"> </p>
	<p class="block_2">Odanın içinde meşalelerin alevleri titriyordu ve James tüm gözlem yeteneğini, bir önceki kurban töreninde kaçırmış olabileceği ayrıntıları görmek için yoğunlaştırdı. Eski demir ocaklarının üzerindeki kazanlar hâlâ sağlamdı, gene de yüzyıllardır kullanılmıyorlardı. Bir zamanlar demirden zırh ve silah dökmek için kullanılan bu kazanları kaldırıp indirmeye yarayan zincirler paslanmıştı, fakat hâlâ işe yarar gibi görünüyorlardı.</p>
	<p class="block_3"> </p>
	<p class="block_2">James'in zihin gözü, kürsü ile iki büyük tamir masası ve ocakların arasındaki mesafeyi ve zincirlerin bu masalara ne kadar yakın durduğunu ölçüyordu. James bu kalabalığın içinde koşturamayacağını bildiğinden, her türlü kaçış yolunun hızla hesaplanması gerekiyordu. Katiller, kendisinin üzerinde öldürüleceği kürsüye dönmüş, duvardaki iblis resmine bakıyorlardı. James'in iki yanında bulunan adamlar onu tutmaya devam ederken, kendisini takip eden iki adam, bu sonradan yapılma tapınağın içinde diz çökmüş diğerlerine katıldı.</p>
	<p class="block_3"> </p>
	<p class="block_2">Birazdan üzerine bağlanacağı taşın basamaklarına çıkartılırken James, yere tebeşirle çizilmiş olan bir desen gördü. Bu, her ucunda balmumundan yapılmış büyük bir mumun yanmakta olduğu beş köşeli bir yıldızdı. Rahiplerin, bu yıldızın köşelerinden mümkün olduğunca uzak durmaya ya da beş köşeli bu şeklin çizgilerine basmamaya özen gösterdiklerini fark etti. Zihnini zorlamaya başladı; yerin üzerindeki bu işaretler kendisine rahatsız edici biçimde tanıdık geliyordu. Kendisini taş sunağa doğru çevirdiklerinde, James nabzının atışının hızlandığını hissetti. Hâlâ korku hissetmiyordu, bunun yerine içini bir telaş kaplamıştı. Ne yapacaksa bunu önündeki birkaç dakika içinde yapmalıydı ve ne yapması gerektiği konusunda hâlâ hiçbir fikri yoktu.</p>
	<p class="block_3"> </p>
	<p class="block_2">Aniden kaskatı kesilerek, "Hayır! Hayır! Ne olursa olsun ama bu olmasın!" diye bağırmaya başladı.</p>
	<p class="block_3"> </p>
	<p class="block_2">Başrahip kısa bir süre için dönüp bu karışıklığın nedenini görmek için baktı, ama bir kurbanın hayatının bağışlanması için yalvarması yeni bir şey olmadığından, büyüsünü yapmaya devam etti. Rahiplerden biri büyük bir kitap açtı ve okuyabilmesi için başrahibe tuttu. Yaşlı adam bir süre için sessizce okudu, ardından James'in kulaklarına sert ve yabancı 'gelen bir dille bağırmaya başladı. Oda kararıyor gibi görünüyordu, sanki bir şey meşalelerin ışıklarını emiyordu. Pentagramın ortasında belirsiz bir biçim meydana gelmeye başladı.</p>
	<p class="block_3"> </p>
	<p class="block_2">James, kan dökülür dökülmez, yaratığın maddeleşerek bu diyara gireceğini biliyordu. İki katilin kendisini kaldırarak, sunak taşına uzanan son basamaklarda taşıdıklarını hissetti.</p>
	<p class="block_3"> </p>
	<p class="block_2">James derin bir nefes aldı, çünkü bunun o an olduğunu biliyordu. Eğer elleri ve ayakları tutulmuş halde o taşa yatırılırsa öleceğini biliyordu.</p>
	<p class="block_3"> </p>
	<p class="block_2">Çırpınarak kriz geçiriyormuş gibi davranıyordu, ağlıyor ve dizlerinin üzerine çökerek çığlıklar atıyordu, bu sırada iki adamı hafifçe kendine doğru çekmişti. Ardından aniden ayaklarının üzerinde hızla doğrularak, iki katilin dengesini kaybetmelerini sağladı. Duyduğu tüm acıyı ve eklemlerinin karşı çıkışını hiçe sayarak, elleriyle yukarı doğru güç verdi ve iki adamın bileklerini tutuş yönünü değiştirdi. O anda serbest kalmıştı.</p>
	<p class="block_3"> </p>
	<p class="block_2">Sağ eliyle, sağındaki adamın kemerinden hançerini kaptı ve omzunu ona geçirerek, adamı sunak taşına doğru itti.</p>
	<p class="block_3"> </p>
	<p class="block_2">Ardından sol bacağıyla o yöndeki adamı tekmeleyerek, adamı sola doğru devirdi.</p>
	<p class="block_3"> </p>
	<p class="block_2">Sağındaki adam kemerine uzandığında, hançerinin kabzasının boş olduğunu fark etti. James, "Bunu mu arıyordun?" dedi. Bıçağı savurdu ve katilin boynunu keserek atardamarını açtı, kan taşın üzerinden yere doğru fışkırmaya başlamıştı. "Bu dehşetin ortaya çıkmasını bu kadar istiyorsan, kendi kanını kullan!"</p>
	<p class="block_3"> </p>
	<p class="block_2">Başrahip bağırıyordu, "Hayır! Zamanı değil!"</p>
	<p class="block_3"> </p>
	<p class="block_2">Kan sunağın üzerine düşer düşmez, pentagramın içindeki şekil, James'in hatırladığından bile daha korkunç bir biçimde oluşmaya başladı. Boyu neredeyse iki buçuk metreden uzundu. Yüzü hatırladığı gibi bir tilkiyi andırıyor, gözlerinden alevler fışkırıyordu ve keçiye benzer boynuzları vardı. Şimdi vücudunun alt kısmı da görünmeye başlamıştı; iblis artık keçi bacakları üzerinde doğrulmuştu.</p>
	<p class="block_3"> </p>
	<p class="block_2">"Hayır!" diye bağırdı başrahip yeniden.</p>
	<p class="block_3"> </p>
	<p class="block_2">Yaratık ona doğru baktı. Derin ve korkunç bir sesle, kiralık katilin kullanmış olduğu dilden bir soru sordu ona. Rahip ona ne cevap vereceğini bilmiyor gibiydi ve cevap vermek yerine, yere düşmüş olan kadim kitabı aldı ve bir şeyler okumaya çalıştı.</p>
	<p class="block_3"> </p>
	<p class="block_2">James ilerlemeye devam etti. Boynu kesilmiş olan adam taşın üstünde can çekişiyor, diğer muhafız dengesini yeniden sağlamaya çalışıyordu. James ona yardımcı oldu ve uzanıp tuniğinin önünü tutarak, muhafızı öne doğru çekti. Yoldan çekilip onu başrahibe doğru fırlattı.</p>
	<p class="block_3"> </p>
	<p class="block_2">Ardından James sağ bacağını kaldırarak, ayağını yaralanmamış durumdaki katile savurdu ve onu itti. Adam, yüzünde şaşkın bir ifadeyle arkaya doğru düştü ve başrahip ile içine James'in kanının akıtılacağı kâseyi almaya gelen kişiye çarptı.</p>
	<p class="block_3"> </p>
	<p class="block_2">Kadim kitap başrahibin elinden uçtuğunda, adam içgüdüsel olarak kitabın arkasından koştururken, "Hayır!" diye bağırıyordu.</p>
	<p class="block_3"> </p>
	<p class="block_2">Sunağın yakınındakiler, bu karmaşada neler olduğunu anlamadıklarından şaşkın, ayağa kalkmaya başlamışlardı, ama arka sıradakiler hâlâ diz çökmüş durumdaydı.</p>
	<p class="block_3"> </p>
	<p class="block_2">Kitabı almaya çalışan başrahip, pentagramı oluşturan çizgilerin olduğu yere uzandı. İblis öfkeyle dolu bir çığlık attı. Güçlü, pençe biçimli iki eliyle uzanarak yaşlı adamı yakaladı.</p>
	<p class="block_3"> </p>
	<p class="block_2">Hatasını anlayan başrahip, dehşet dolu bir çığlık atarak kendisine yaklaşan ölümüne şahit olurken, ne olduğu anlaşılmayan sözler söyledi. İblisin geniş ağzı, bir insan parmağı uzunluğundaki sivri dişlerini gösterecek biçimde açıldı, hafifçe tütmekte olan salyası akıyordu. Çenesinin ani bir hareketi ile başrahibin yüzünü kafatasından ayırdı, kan ve et parçaları etraftakilere sıçramıştı. Bir anlığına tüm gözler bu dehşet verici görüntünün üzerine kenetlendi, James bir kez daha avantajı ele geçirmişti. Geride kalan rahibi omzu ve kemerinden yakaladı ve onu pentagrama doğru itekledi -meyhane sahiplerinin buna "ayyaş saldırısı" adını verdiğini duymuştu-.</p>
	<p class="block_3"> </p>
	<p class="block_2">Yaralı adamla elinde kâseyi tutan rahip pentagrama doğru tökezlediler. Rahip, mumlardan birini devirince karmaşa koptu.</p>
	<p class="block_3"> </p>
	<p class="block_2">Yaratık böğürdü. İkinci rahibin kafasını, ardından yaralı katilin kolunu kopardı. Vücut parçaları koparılıyor ve yeniyor, yaratığın çenesinden kanlar dökülüyordu.</p>
	<p class="block_3"> </p>
	<p class="block_2">Diğer mumlarda söndüğünde, odayı korku dolu çığlıklar kapladı.</p>
	<p class="block_3"> </p>
	<p class="block_2">Toplanmış olan kiralık katillerin bir bölümü öne arkaya salınarak bir ilahi söylerken, geri kalanları ayaklanmış, kaçacak yer arıyorlardı. İki tanesi, iblise karşı kendilerini savunmak için palalarını çıkarmışlardı, fakat diğerleri yalnızca sessiz bir hayret içinde yerlerinde duruyorlardı.</p>
	<p class="block_3"> </p>
	<p class="block_2">James, bunun kaçmak için en uygun an olduğunu düşündü. Sunak taşının olduğu yere sıçradı ve iblise baktı. İblis de kendisine baktığında, James tüyler ürperten bir kesinlikle yaratığın artık hapis olmadığını anladı. James tepesinde asılı bulunan zincirlerden birine, tam iblis kendisine ulaşmak üzereyken sıçradı. Ayaklarını kendine çekip ardından onları öne doğru savurarak, simsiyah pençelerden kurtuldu. Salınarak katliamın gerçekleştiği yeri aştı ve zinciri bıraktı. Dizlerinin üzerinde, kendisine şaşkınlık dolu bakışlar yöneltmiş kiralık katillerin yanındaki eski bir çalışma masasının üzerine düşmüştü.</p>
	<p class="block_3"> </p>
	<p class="block_2">Ardından tüm ilgi, sunaktan aşağıya inen ve kendini tam anlamıyla doyurmaya başlayan iblise yöneldi.</p>
	<p class="block_3"> </p>
	<p class="block_2">James sıçrayarak bir başka masaya, ye buradan da kaçmakta olan iki kiralık katilin arasına geçti. Kendisini görmezden gelmişlerdi, diğerlerinin ölümünü izlerken duydukları dini bağlılık, öyle görünüyor ki kendi hayatları tehlikedeyken daha az etkiliydi.</p>
	<p class="block_3"> </p>
	<p class="block_2">Kaçan kiralık katillerin çoğu ahırların olduğu yöne ilerliyorlardı ve James bu yöne gitme riskini almak istemiyordu. Çömelerek köşedeki koridorlardan birine yöneldi ve pusu odasını bulmuş oldukları, tavanında çatlak olan yere doğru koşturdu. Koşarken, karanlıkta sürünerek geldiği zamanın aksine, buraya ne kadar çabuk ulaşmış olduğuna hayret etti. Yukarı bakınca bir lanet savurdu. Tepesindeki çatlağa ulaşmasının imkânı yoktu. En yakınındaki odaya giderek bir silah sandığı buldu. Bunu boşaltıp çatlağın tam altına sürükledi.</p>
	<p class="block_3"> </p>
	<p class="block_2">Önceden yaralarını göz ardı edebilmiş olsa dahi, artık varlıklarını açıkça gösteriyorlardı. Ter, saçlarından burnunun ucuna doğru akıyor ve tuzuyla her bir sıyrığı ve kesiği yakıyordu. Zedelenmiş kaslarıyla ağır sandığı çekiştirirken, kramp geçirecekti neredeyse.</p>
	<p class="block_3"> </p>
	<p class="block_2">Sandığı dikine yerleştirirken, bir an için görüşü bulanıklaştı ve bayılacakmış gibi oldu. Yavaşça soluyarak sakinleşti ve sandığa tırmandı. Tavandaki yeri açtı ve kendisini zorlayarak, tutuşunu kaybetme ve düşme tehlikesine karşın kendini yukarı doğru çekti. Dayanmasının tek nedeni iradesiydi, çünkü bunu bir daha deneme gücünü bulamayacağını biliyordu. Ardından kendini pusu odasının döşemeli zeminine çekti ve rampanın gecenin karanlığına açıldığını gördü.</p>
	<p class="block_3"> </p>
	<p class="block_2">Aşağıdan çığlıklar ve insan dışı bir varlığın kükremesi geliyordu, James aşağıda her kim kaldıysa er ya da geç öleceklerini biliyordu. Ardından iblis, dışarı çıkmanın bir yolunu arayacaktı. Yarı yürüyerek, yarı sendeleyerek James rampaya ulaştı. Bilincini kaybedip de yüz üstü yere kapaklanmadan önce, üç adım atabilmişti.</p>
	<p class="block_3"> </p>
	<p class="block_2">James birisinin yüzüne su dökmesiyle ayıldı. Gözlerini kırpıştırdığında, bir yanda başını dik durumda tutmaya çalışan William'ı ve ağzına bir su tulumu dayamış olan bir başkasını gördü. Kana kana içmeye başladı.</p>
	<p class="block_3"> </p>
	<p class="block_2">Tulum elinden alınırken, diğer adamın Krondorlu bir asker olduğunu gördü. Odanın içerisinde adım sesleri yankılanıyordu ve James doğrulduğunda zemindeki deliğe girmekte olan adamları gördü. "Bekleyin!" dedi. Sesi, gırtlağının kurumuş olmasından dolayı çatlak çıkıyordu. "Ne?" diye sordu William.</p>
	<p class="block_3"> </p>
	<p class="block_2">"İblis. Aşağıda serbestçe dolaşıyor."</p>
	<p class="block_3"> </p>
	<p class="block_2">William en yakındaki askerlerden birini tuniğinden çekti ve "Majesteleri'ne acil mesaj. Toprak beyi, kalede bir iblisin serbestçe dolaştığını rapor ediyor," dedi.</p>
	<p class="block_3"> </p>
	<p class="block_2">Odadaki askerlere dönen William, "Siz burada kalın, emir almadan hiç kimsenin o delikten içeri girmesini istemiyorum," dedi. James'e dönerek, "Sen benimle gel. Prens bunu senden duymak isteyecektir," dedi.</p>
	<p class="block_3"> </p>
	<p class="block_2">Kolunu James'in gövdesine dolayarak ayağa kalkmasına yardım etti, ardından ağırlığını yarı yarıya vermiş olan James'i rampadan çıkardı. Tepeye ulaşırlarken William, "Tozun içinde yalnızca iç çamaşırlarınla neden yüz üstü yattığına dair iyi bir hikâyen var mı?" diye sordu.</p>
	<p class="block_3"> </p>
	<p class="block_2">James hareket ederken yüzünü buruşturmuştu. "Pek sayılmaz."</p>
	<p class="block_3"> </p>
	<p class="block_2">William onu rampanın tepesine çıkardı ve "At sürebilir misin?" diye sordu.</p>
	<p class="block_3"> </p>
	<p class="block_2">"Başka bir seçeneğim var mı?"</p>
	<p class="block_3"> </p>
	<p class="block_2">"Benimle birlikte binebilirsin," dedi William. Bir atı işaret etti. Bineklerden sorumlu bir asker atı onlara getirdi ve William, James'i eyere oturturken atın başını tuttu. William, James'in arkasına yerleşti ve dizginleri aldı. Atı harekete geçirirken, "Sıkı tutun!" diye bağırdı.</p>
	<p class="block_3"> </p>
	<p class="block_2">James inlemesine rağmen dayandı. Güneş doğu ufkundan yükselirken, dörtnala vadiden aşağı inmeye başlamışlardı.</p>
	<p class="block_3"> </p>
	<p class="block_2">William’ın göğsüne yaslanan James, "Arutha nerede?" diye sordu.</p>
	<p class="block_3"> </p>
	<p class="block_2">"Doğu kapısının karşısında!" dedi William. "Edwin, Prens'e ulaştı ve o da hızla ilerlemeye karar verdi. Treggar ve ben onları bir grup katille dövüşürken bulduk ve buraya getirdik."</p>
	<p class="block_3"> </p>
	<p class="block_2">"Tanrılardan dilerim ki, ahırların bulunduğu yere hücum emri vermemiş olsun," dedi William.</p>
	<p class="block_3"> </p>
	<p class="block_2">Vadinin dibine doğru sert bir yolculuktan sonra, doğuya yöneldiler. James'in hayatında tecrübe ettiği en acı verici yolculuğun sonunda, Arutha'nın bulunduğu mevkiye ulaştılar.</p>
	<p class="block_3"> </p>
	<p class="block_2">Kamp kurulmamıştı; bunun yerine Prens ve subayları bir kayanın etrafında toplanmış, askerlerin açık kapının civarında konuşlanmalarını bekliyorlardı. William atını sürerek gelip dizginlere asıldığında, Arutha dönüp ona baktı. Yüzbaşı Treggar, Prens ve iki subayı bir kamp masasının üzerine serilmiş haritanın etrafında duruyorlardı.</p>
	<p class="block_3"> </p>
	<p class="block_2">"Yaşayacak mısın?" diye sordu Prens James'e.</p>
	<p class="block_3"> </p>
	<p class="block_2">James yarı kayarak, yan düşerek yere indi, William'ın üzengisine tutunarak dik durabiliyordu. "Bana bıraksanız hayır," diye yanıtladı.</p>
	<p class="block_3"> </p>
	<p class="block_2">Arutha, neredeyse yarı çıplak vaziyette bulunan toprak beyinin sırtına bir pelerin getirilmesini işaret etti. Bir asker hemen koşturdu. Arutha James'e, "Orada neler oluyor? Buradan beş mil ötede bir grup kiralık katili dağıttıktan sonra onları içeri kadar takip ettik ve çoğu gerisingeri dışarı çıktılar, dövüşmekten memnun gibilerdi. Biraz gerilemek zorunda kaldık."</p>
	<p class="block_3"> </p>
	<p class="block_2">"İblis," dedi James. "O budalalar bir iblis çağırdı."</p>
	<p class="block_3"> </p>
	<p class="block_2">Arutha başıyla onayladı. "Emirler," dedi yakınlardaki bir haberciye. "Teğmen Gordon'a mevkiini korumasını söyle." Yeniden James'e dönerek, "Pekâlâ, toprak beyi, bana ne söyleyebilirsin?" diye sordu.</p>
	<p class="block_3"> </p>
	<p class="block_2">James yüzünü buruşturdu ve William'a su tulumunu istediğini belirten bir hareket yaptı. "Pek fazla bir şey söyleyemem, Majesteleri. Bir uzman değilim, ama o yaratığın gece olana kadar dışarı çıkmayacağım düşünüyorum. .Ama dışarı çıkarsa, onu nasıl burada tutacağınızı bilemem."</p>
	<p class="block_3"> </p>
	<p class="block_2">Arutha, ahırın açık kapılarına baktı ve "İçeri girip, işini içeride bitirmeliyiz," dedi. James, "Bir dakika-" dedi. "Evet, toprak beyi?" diye sözünü kesti Prens.</p>
	<p class="block_3"> </p>
	<p class="block_2">"Bağışlayın Majesteleri, ama o şeyi gördüm. Bir plana ihtiyacımız var." Arutha, pek rastlanmayan kahkahalarından birini attı. "Bunu sen mi söylüyorsun, bir plan ha! Toprak beyi, bu nadir bir durum."</p>
	<p class="block_3"> </p>
	<p class="block_2">"Şey, o şeyi yakından gördüm Majesteleri ve bir çekişte bir adamın kolunu omzundan ayıracak kuvvete sahip. Onu kendi diyarına göndermek için bir rahibe, ya da yok etmek için bir büyücüye ihtiyacımız var."</p>
	<p class="block_3"> </p>
	<p class="block_2">"İkisi de yok," dedi Arutha. "Ve iblisler hakkındaki araştırmalarımdan hatırladığım kadarıyla, karşı karşıya olduğumuz bu şey üst kademede bir güç değilse, öldürülebilir. Eğer gün ışığı ya da soğuk çelikten hoşlanmıyorsa, bunu yapabiliriz."</p>
	<p class="block_3"> </p>
	<p class="block_2">Prens, William'a döndü. "Teğmen, sen ve yüzbaşı atlarınızla girişe gidin. Yanınıza bir okçu birliği alın. Güneş batmadan o şeyi bu kapıya yönlenmeye zorlayın."</p>
	<p class="block_3"> </p>
	<p class="block_2">Treggar ve William selam vererek uzaklaştı, James'i, dengede kalması için üzengisine tutunur halde bırakmışlardı.</p>
	<p class="block_3"> </p>
	<p class="block_2">"Peki ya sürülmek istemezse, Majesteleri?" diye sordu James.</p>
	<p class="block_3"> </p>
	<p class="block_2">"O halde peşinden içeri girmek zorunda kalırız," dedi Prens. Aşağıya James'e baktı ve "Ama 'biz' kelimesi seni içine almıyor, toprak beyi. Seni hiç bu kadar kötü görmemiştim." Yardımcılarından birine işaret ederek, "Toprak beyini bir yere götürün ve yemek yiyip, suyunu içtiğinden emin olun. Onu dinlenmeye zorlamak zorunda kalacağınızı sanmam," dedi.</p>
	<p class="block_3"> </p>
	<p class="block_2">James askerin kendisine, gölgesinde oturup, tayınını yiyip buharlaşmayla biraz da olsa soğutulmuş tulumdan suyunu içeceği kayaya kadar kılavuzluk etmesine izin verdi. Bunun, yük kervanının kendilerinden millerce geride olduğu anlamına geldiğini biliyordu ve bu da muhtemelen, Prens dahil herkesin yediği kadar iyi bir öğündü. James lokmalarının arasında uyanık kalmak için mücadele veriyordu. Birisinin kendisine temiz bir tunik ve pantolon getirdiğini güçlükle hatırladı. Çizmelerinin, aşağıda cephaneliğin olduğu, kurban töreni için soyulduğu yerde olduğunu biliyordu ve tüm bunlar bittikten sonra gidip onları almaya yemin etti. Bu uyumadan önceki son düşüncesiydi. William ve Treggar adamları toparladılar ve Yüzbaşı, "Teğmen," dedi. "Efendim?"</p>
	<p class="block_3"> </p>
	<p class="block_2">"Ben ilk altı adamla aşağı iniyorum. Biraz bekle ve ardından çavuş ile diğer altı kişiyi gönder, bundan bir süre sonra da sen son altı kişinin başında inersin. Okçular burada kalacak." "Emredersiniz efendim."</p>
	<p class="block_3"> </p>
	<p class="block_2">Treggar, "İlk takım dümdüz doğuya ilerleyecek. İkinci takımın güneye gitmesini istiyorum. Bu daha sonra doğuya dönen oldukça belirgin bir yol," dedi. William'a, "En zoru seninki, Will. Kuzeye git ve cephaneliğe doğru ilerle," dedi. "Emredersiniz," dedi William.</p>
	<p class="block_3"> </p>
	<p class="block_2">İblisle ilk kim karşılaşırsa, kıpırdamadan diğer iki takıma haber yollasın. Gerekirse kendinizi savunun, ama biz organize olmadan saldırmayın. Okçuları, o şeyi Prens'in Adamlarına doğru sürmek için kullanmak istiyorum." İki ağır ve geniş kalasın altına halatlar bağlanmış ve aşağı indirilmişti, böylece gerektiğinde aynı anda iki adam girip çıkabilecekti.</p>
	<p class="block_3"> </p>
	<p class="block_2">Yerleşmeleri sona erdiğinde, Treggar ilk takıma liderlik yaparak karanlığa daldı.</p>
	<p class="block_3"> </p>
	<p class="block_2">William, önce Treggar ve altı adamının, peşinden çavuşun takımıyla gözden kayboluşunu gözledi, ardından kendi altı kişilik takımının başına geçti. Yirmi bir asker, diye düşündü William, bir iblisi güneşe çıkartmak için. Bunun yeterli olmasını umuyordu. Bir büyücü olmamasına karşın tüm hayatını onların arasında geçirmişti ve tüm bu yıllar boyunca iblisler hakkında iyi tek bir şey dahi duymamıştı.</p>
	<p class="block_3"> </p>
	<p class="block_2">Korkularını bir yana iterek, son takımın harekete geçmesi emrini verdi.</p>
	<p class="block_3"> </p>
	<p class="block_2">Askerlerden birinin önden gitmesine izin vermeyi reddederek, kendisi öne geçmişti. Bunu, daha önce de buradan geçmiş olmasına bağladı, fakat ardından bu adamlara bir gerekçe göstermek zorunda olmadığını fark etti; yalnızca emir vermesi yeterliydi.</p>
	<p class="block_3"> </p>
	<p class="block_2">Yavaşça, büyük bir mezbahaya dönüşmüş odaların içinden ilerliyorlardı. Duvarlara kan sıçramış ve her türden vücut parçaları, karmakarışık bir bolluk içinde etrafa saçılmıştı.</p>
	<p class="block_3"> </p>
	<p class="block_2">William tüm kafaların yarılmış ya da ısırılarak açılmış, beyinlerin ise yenmiş olduğunu gördü. William adamlarının yüzlerine baktığında, eski savaşlardan sonra hissizleşmiş askerlerin yüzlerinin bembeyaz olduğunu gördü. Kusmamak için yutkundu, ne yaptığını bildiğinden pek emin değildi.</p>
	<p class="block_3"> </p>
	<p class="block_2">Uzaktan gelen bir ses William'a, iblisin yerini belli etti. Diğerlerine beklemelerini işaret etti, kendisi de incelemek için ilerlemeye başladı. Çömelmiş, koridor boyunca yavaşça ve sessizce ilerliyordu. Karşısındaki büyük oda, yanlış hatırlamıyorsa bir kışla odasıydı.</p>
	<p class="block_3"> </p>
	<p class="block_2">Karşısındaki kapıdan gizlice baktı, hiçbir şey göremiyordu, bu yüzden yavaşça biraz ilerledi, ilerlediği her metrede durup, genişleyen bakış açısıyla yeniden etrafı inceliyordu. Kapıya yaklaştığında, iblisin odanın kapı tarafındaki iki köşeden birin de oturduğu ve onu görmek için odanın tamamen içine bakması gerekebileceği korkusuna kapıldı." Sağ mı, sol mu? diye sordu kendi kendine. İblis, hareket ederek onu bir seçim yapmaktan kurtardı. Ses soldan geliyordu.</p>
	<p class="block_3"> </p>
	<p class="block_2">William sağ duvara yapıştı, hafif çömelmiş halde, mümkün olduğunca yavaş ilerliyordu. Önce yaratığın bacakları göründü ve William onun, sanki bekliyormuşçasına bacaklarını uzatmış, oturuyor olduğunu fark etti. Neyi bekliyor? diye sordu William kendi kendine.</p>
	<p class="block_3"> </p>
	<p class="block_2">Sonra anladı: güneşin batmasını bekliyordu. William o anda geri çekilip okçuları çağırmak veya köşeye bakıp, bu şeyi daha iyi görmek düşüncesi arasında ikiye bölündü. Riskin, alacağı karşılığa değeceğine karar verdi.</p>
	<p class="block_3"> </p>
	<p class="block_2">Yavaşça ilerliyor, ani bir hareketin iblis tarafından fark edileceğinden korkuyordu. İblisin kapının aksi yönüne doğru baktığını gördü, vücudunda belirgin pek çok yara vardı.</p>
	<p class="block_3"> </p>
	<p class="block_2">Geri çekildi. Yavaşça, her adımda kendini kontrol etmekte zorlanarak odadan uzaklaştı. Kendi adamlarını görebileceği bir noktaya ulaştığında, bir parmağını dudaklarına götürdü ve ardından adamlara geri çekilmeleri için bir işaret verdi. William adamlarını en son geçtikleri kesişime kadar geri çekti. Duyulamayacak bir mesafede olduklarına inandığında, fısıldadı, "İblis o odada. Görünen o ki katillerin bir kısmı verebildikleri kadar hasar vermişler. O şey, bayağı kan kaybediyor."</p>
	<p class="block_3"> </p>
	<p class="block_2">"İyi," diye fısıldadı adamlardan biri.</p>
	<p class="block_3"> </p>
	<p class="block_7">William adama döndü, "Güneye git ve Yüzbaşı Treggar ile diğerlerini bul," dedi. Asker koşmaya başladı.</p>
	<p class="block_3"> </p>
	<p class="block_2">Başka bir adama dönen William, "Hızlı adımlarla git ve okçuları getir," dedi.</p>
	<p class="block_3"> </p>
	<p class="block_2">Adam hızla uzaklaştı.</p>
	<p class="block_3"> </p>
	<p class="block_2">William diğerlerine dönerek, "Hazır olun, ama benden bir emir duymadan kimse konuşmayacak ve hareket etmeyecek," dedi.</p>
	<p class="block_3"> </p>
	<p class="block_2">Adamlar başlarıyla anladıklarını belirtip, sessizce beklemeye başladılar.</p>
	<p class="block_14" id="calibre_pb_14"> </p>
</body></html>
