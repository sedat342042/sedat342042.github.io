<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>02 - Kiralık Katiller - Krondor Serisi - Raymond E. Feist</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_6">SONSÖZ</p>
	<p class="block_6">KARŞILAŞMALAR</p>
	<p class="block_3"> </p>
	<p class="block_2">Tepede martılar ötüşüyordu.</p>
	<p class="block_3"> </p>
	<p class="block_2">James ve yanındaki üç kişi hızla, limanın ucunda yola çıkmaya hazırlanan bir gemiye yaklaşırlarken, kraliyet limanı oldukça işlekti. Limandaki gemiler demir alıyor, gece akıntısıyla yola çıkıyorlardı. Dış dalgakırana yakın olan birçoğu yelkenlerini açıp ilerliyor; diğerleri büyük sandallar ile çapalarından, gemi liman müdürü ve kılavuzları ile içeri çekiliyordu.</p>
	<p class="block_3"> </p>
	<p class="block_2">James, Graves, Kat ve Limm Kraliyet Leoparı'na gelip, durdular. İskelenin dibinde Prens'in toprak beyi, Amos tarafından selamlanırken, iki muhafız onlara selam verdi.</p>
	<p class="block_3"> </p>
	<p class="block_2">"Amiral Trask, sizi yanımdakilerle tanıştırabilir miyim?" dedi James resmi bir biçimde.</p>
	<p class="block_3"> </p>
	<p class="block_2">Amos sırıttı. "Sanki onları tanımıyormuşum gibi." Ethan Graves ve Limm'e başıyla selam verdi, ardından Kat'e yanaşarak elini tuttu. "Acaba bir bebek mi bekliyorsunuz?" dedi, merak dolu bir gülümsemeyle.</p>
	<p class="block_3"> </p>
	<p class="block_2">"Evet," dedi Kat, yüzü hafifçe kızarmıştı.</p>
	<p class="block_3"> </p>
	<p class="block_2">James gülümsedi ve Graves'e göz kırptı. Bu hırsız kadını tanıdığından beri, onun utandığını hiç görmemişti. "Pekâlâ, tatlım, sen ve kocan için hazırlanmış bir kabinimiz var. Çocuk da kamarotla birlikte kalabilir." Onun iskeleye tırmanmasına yardımcı oldu.</p>
	<p class="block_3"> </p>
	<p class="block_2">James, "Elveda, Kat!" dedi.</p>
	<p class="block_3"> </p>
	<p class="block_2">Kat arkasını dönerek el salladı, Ethan ise, "Bir dakika içinde biz de geliyoruz," dedi.</p>
	<p class="block_3"> </p>
	<p class="block_2">James, "Limm, Ethan ile özel olarak konuşmam lazım," dedi.</p>
	<p class="block_3"> </p>
	<p class="block_2">Çocuk-hırsız, "O halde size teşekkür ederim, iyi yürekli toprak beyim. Hayatım boyunca size borçlu kalacağım efendim," diye yanıtladı.</p>
	<p class="block_3"> </p>
	<p class="block_2">James bu komik biçimde resmi, fakat bir o kadar da içten gelen kelimeler karşısında gülmemeye çalıştı. "Haydi, artık git Limm ve bu yeni başlangıcın keyfini çıkar. Unutma, Durbin Krondor'a benzemez ve o karanlık yola yeniden sapmak sana çok cazip gelebilir." "Endişelenmeye gerek yok, toprak beyi efendim. Siz benim kahramanımsınız ve hayatımı sizi örnek alarak çizeceğim.</p>
	<p class="block_3"> </p>
	<p class="block_2">Siz hırsızlığın ve üçkâğıtçılığın ötesine geçebildiyseniz, ben de yapabilirim."</p>
	<p class="block_3"> </p>
	<p class="block_2">"Onu doğal yolda tutacağım, Jimmy," dedi Graves, gülerek. "Haydi, git artık." Gemiye çıkarken, Limm'in ensesine şaka yollu bir şaplak attı.</p>
	<p class="block_3"> </p>
	<p class="block_2">James, çocuk iskeleden tırmanana kadar bekledi, ardından Graves'e muhafızlardan uzaklaşmalarını işaret etti. Elini tuniğine soktu, içinden bir kese çıkardı ve "İşte," dedi.</p>
	<p class="block_3"> </p>
	<p class="block_2">"Senin altınını alamam Jimmy. Benim için daha şimdiden öyle çok şey yaptın ki."</p>
	<p class="block_3"> </p>
	<p class="block_2">"Başlangıç için buna ihtiyacın olacak. Bunu peşinat olarak düşün." Graves başıyla onayladı. "Anlıyorum. Teşekkürler." Altın kesesini aldı ve tuniğine yerleştirdi.</p>
	<p class="block_3"> </p>
	<p class="block_2">"Amos, Durbin'de hayatını emanet edebileceği kadar güvenilir iki kişi olduğunu söyledi. Onlarla nasıl bağlantıya geçebileceğini sana söyleyecek. Biri, bir gemi yapıcısı, diğeri ise yemek malzemeleri sağlayan bir kişi. Her ikisi de Krallık gemilerine mesaj taşıyabilir."</p>
	<p class="block_3"> </p>
	<p class="block_2">Graves, "Daha şimdiden iki yeminimi bozdum bile. Sana verdiğim yemini bozmayacağımdan nasıl emin olabiliyorsun?" diye sordu. James omzunu silkti. "Seni tanıyor olmamdan başka hiçbir dayanağım yok Ethan ve yeminlerini neden bozduğunu da biliyorum. Sana, Prens'in öfkesinin seni Durbin'de bile bulabileceğini söyleyebilirdim, ama bu anlamsız olur. Sen tanıdığım en korkusuz adamlardan birisin..." Bir an durakladı ve ardından ekledi, "...özellikle konu kendi güvenliğinse."</p>
	<p class="block_3"> </p>
	<p class="block_2">Graves, Amos'un Kat ve Limm'i etkilemek için elinden geleni yaptığı güverteye doğru baktı. "Anlıyorum," dedi, yüzüne karanlık bir ifade yerleşmiş, sesi ise buz gibiydi.</p>
	<p class="block_3"> </p>
	<p class="block_2">James başını salladı. "Onlar tehdit altında değil, Ethan. Buna yemin ederim." Graves rahatlamıştı.</p>
	<p class="block_3"> </p>
	<p class="block_2">"Demek istediğim sadece... sorumluluklar bizi değiştiriyor," dedi James. "Bana baksana!" Sırıtmıştı. "Sende bazı şeyler hiç değişmeyecek, Eliuzun Jimmy," dedi eski sopacı, sırıtarak." Walter ve diğerlerine ne yapacaksın?"</p>
	<p class="block_3"> </p>
	<p class="block_2">"Hiçbir şey," dedi James. "Yarın kanallarda saklandıkları yere gidip, dışarı çıkmanın artık güvenli olduğunu söyleyeceğim. Benim için çalıştıklarını düşünecekler, ama o ikisini, bir köpeğin keneleri tanıdığı gibi tanırım. Bir-iki kuruş kazanabileceklerini bilseler, beni bile satarlar." James düşünceli görünüyordu. "Aynı zamanda Dürüst Adam'ın da beklenmedik bir biçimde geri döneceğini ve o ikisinin de Annenin Yeri daha yeniden inşa edilmeden Şakacılar'a geri döneceğini düşünüyorum. Hayır, benim ihtiyacım olan, senin gibi kişiler Ethan ve bu da uzun zaman alacak, senin gibilere o kadar az rastlanıyor ki."</p>
	<p class="block_3"> </p>
	<p class="block_2">"Bir kez daha teşekkürler," dedi Ethan, elini uzatarak. "Hayatta ikinci bir şans yakalamak nadir rastlanan bir şeydir; bir üçüncüsü ise mucizedir."</p>
	<p class="block_3"> </p>
	<p class="block_2">"Belki de Ishap'ın senin düşündüğünden daha farklı planları vardı senin için."</p>
	<p class="block_3"> </p>
	<p class="block_2">Graves başıyla onayladı. "Öyle görünüyor."</p>
	<p class="block_3"> </p>
	<p class="block_2">"Durbin'e vardığında, bir yerde güzel ufak bir han aç, hatta en iyisi garnizona ve valinin konağına yakın bir yerde olsun. Hani izinli askerlerin ve düşük seviyedeki yönetim görevlilerinin içmek için gelebilecekleri türden bir yer. Fiyatlarını uygun tut ve her şeyi dinle."</p>
	<p class="block_3"> </p>
	<p class="block_2">Graves, "Elimden geleni yapacağım," dedi.</p>
	<p class="block_3"> </p>
	<p class="block_2">"Gemiye bin o halde," dedi James. "Bugün bitirmem gereken bazı işler var."</p>
	<p class="block_3"> </p>
	<p class="block_2">Ethan'ı tahta iskeleden tırmanırken izledi, ardından Amos'un emriyle iskele içeri çekildi ve halatlar çözüldü. Mürettebat emirleri yerine getirmeye koyuldu, bu sırada liman kılavuzu, uzun sandaldaki mürettebata, Kraliyet Leoparı’nı rıhtımdan uzaklaştırma talimatlarını veriyordu.</p>
	<p class="block_3"> </p>
	<p class="block_2">James, eski dostu Ethan'a son bir kez baktı, ardından arkasını döndü ve kraliyet limanından geriye doğru yöneldi. Uzun vadeli amaçları vardı, bir gün Yüce Kesh İmparatorluğu'nun içerisinde de ajanları olacaktı. Ama o an için Graves'in, Durbin'de ağ kurma yolundaki işbirliğinden dolayı çok mutluydu. Graves, Limm yoluyla Amos'un belirlediği iki adamla bağlantı kuracak, bu sayede mesajlar Durbin Limanı'ndan kalkan Kraliyet gemileri aracılığıyla kendisine ulaşacaktı.</p>
	<p class="block_3"> </p>
	<p class="block_2">Limanı geride bırakırken James, Jonathan Means'in kendisini beklediğini gördü. Genç asayiş görevlisi, başıyla kendisini selamladı.</p>
	<p class="block_3"> </p>
	<p class="block_2">"Onu buldun mu?" diye sordu James.</p>
	<p class="block_3"> </p>
	<p class="block_2">"Evet, toprak beyi. Dalgakıranın ucundaki o ufak dükkânın sahibi, işareti bir çapa ve çapraz duran iki kürek. Bir hırdavatçı."</p>
	<p class="block_3"> </p>
	<p class="block_2">"Onunla konuştun mu?"</p>
	<p class="block_3"> </p>
	<p class="block_2">"Hayır," dedi Jonathan. "Dükkânın açık olduğundan emin olmak için uzaktan gözledim, ardından buraya geldim." "İyi," dedi James. "Olağan görevlerine geri dönebilirsin. Ve babana, bize bu adamın şehre dönmüş olduğu haberini verdiği için teşekkür etmeyi unutma."</p>
	<p class="block_3"> </p>
	<p class="block_2">Jonathan ayrıldı, James bir sonraki adımının ne olacağını düşünüyordu. Daha iyi bir seçeneği olmadığından cesur adımı seçti ve Jonathan'ın tarif etmiş olduğu dükkâna doğru yola koyuldu.</p>
	<p class="block_3"> </p>
	<p class="block_2">İşareti, çapraz durumda iki küreğin üzerinde çapa olan dükkâna ulaştığında, James'in beyni, hızla söyleyeceklerini düşünüyordu. Bir an tereddüt etti, ardından ahşap kapıyı açtı. Bu, ufak bir çıngırağın ötmesine neden olmuştu. Beyaza çalan grileşmiş saçlara sahip orta yaşlı bir adam, James içeri girdiğinde kendisine döndü. İri yarıydı, fakat şişman değildi. Biraz kaşları çatıldı, ardından, "Kapatmak üzereyim, genç efendi. İşiniz sabaha kadar bekleyebilir mi?" James, "İsmin Donald mı?" diye sordu.</p>
	<p class="block_3"> </p>
	<p class="block_2">Adam başıyla onayladı ve tezgâha doğru eğildi. Arkasında Krallığın herhangi bir hırdavatçısında bulunabilecek malzemeler, variller dolusu çivi, aletler, halatlar, çapalar ve bir gemide kullanılabilecek diğer nesneler vardı.</p>
	<p class="block_3"> </p>
	<p class="block_2">"Adım toprak beyi James, Prens'in sarayından," dedi ve herhangi bir tepki gelip gelmeyeceğini görmek için durakladı. Adam hiç tepki vermemişti. En sonunda, "Kraliyet satın almacısını tanırım, evlat. Şimdi, eğer seni o göndermediyse, bana neden gelmiş olduğunu söyle de evime gidip rahatça ayaklarımı dinlendirebileyim," dedi.</p>
	<p class="block_3"> </p>
	<p class="block_2">James gülümsedi. Adam, tıpkı James'in düşündüğü gibi, Prens'in adının geçmesinden dolayı korkuya kapılmamıştı. "Aslında, işim şu günlerde daha çok kanunu yerine getirmek üzerine." Yine hiç tepki yoktu.</p>
	<p class="block_3"> </p>
	<p class="block_2">"Kısa bir zaman önce, ismin bir listede geçti."</p>
	<p class="block_3"> </p>
	<p class="block_2">Adamın, tezgahın üzerindeki yumrukları hafifçe beyazlaşmıştı, buna rağmen hareketsizdi ve yüzündeki ifade değişmemişti. "Ne listesi?" diye sordu ifadesiz bir tonda, açık mavi gözleri James'in üzerine kilitlenmişti.</p>
	<p class="block_3"> </p>
	<p class="block_2">"Yakın zamanda şehrin içinde cinayete kurban gidenlere dair bir liste."</p>
	<p class="block_3"> </p>
	<p class="block_2">"Cinayetler mi? Duymuştum. Gördüğünüz gibi, ölü değilim. İsmimin böyle bir listede nasıl yer aldığına dair bir bilgim yok." "Son beş haftadır neredeydiniz?" diye sordu James.</p>
	<p class="block_3"> </p>
	<p class="block_2">Adam zorla bir gülümseme takındı. "Sahil tarafında yaşayan ailemi ziyaret ediyordum. Pek çok kişiye haber bırakmıştım. Asayiş görevlilerine bir aylığına dışarıda olacağımı kimsenin bildirmemesine şaşırdım."</p>
	<p class="block_3"> </p>
	<p class="block_2">"Ben de öyle," dedi James. "Belki de bana, bunu kimlere bildirdiğinizi söyleyebilirsiniz."</p>
	<p class="block_3"> </p>
	<p class="block_2">Adam omuz silkti. "Buradaki meyhanedeki buralı birkaç çocuğa. Bunu aynı zamanda pek çok tüccara da bildirdim. Yanda oturan yelkenci Mark'a da, ayrılmadan bir gece önce söyledim."</p>
	<p class="block_3"> </p>
	<p class="block_2">James başıyla onayladı. Yelkencinin bundan son dakikada haberdar edildiğinden, söylemiş olduğu diğer adamların da isminin belirlenmesinin zor olacağından emindi. "Peki o halde," dedi toprak beyi, "tüm cinayetler olduğu anda ortalıkta olmamanız sonucu, ölüler arasında olabileceğinizin düşünülmesi hiç de mantıksız değil."</p>
	<p class="block_3"> </p>
	<p class="block_2">"Sanırım öyle," dedi hırdavatçı. "Cinayetleri durdurabildiniz mi?"</p>
	<p class="block_3"> </p>
	<p class="block_2">James, "Büyük kısmını. Kanallarda hâlâ bazı kanlı olaylar cereyan ediyor, hırsızlar ve bu gibi şeyler, nasıl olduğunu bilirsiniz," diye yanıtladı.</p>
	<p class="block_3"> </p>
	<p class="block_2">"Dürüst insanlar için iyi bir yer değil," dedi Donald. "Ama ya yerin üstündekiler?"</p>
	<p class="block_3"> </p>
	<p class="block_2">"Her şey eskisi gibi," dedi James, "yani aşağı yukarı cinayetlerden önceki gibi."</p>
	<p class="block_3"> </p>
	<p class="block_2">Adam, "Bunu bilmek iyi. Şimdi eğer daha fazla sorunuz yoksa toprak beyi, eve dönmeliyim," dedi. James başıyla onayladı. "Eminim yeniden görüşeceğiz."</p>
	<p class="block_3"> </p>
	<p class="block_2">Adam James'i kapıya kadar takip etti ve kapı kapanırken James döndüğünde, son bir kez adamın yüzüne bakma şansı oldu. James düşündü. Dürüst Adam ile konuşmuş olduğundan neredeyse emindi.</p>
	<p class="block_3"> </p>
	<p class="block_2">Şakacılar yakında geri dönmüş olacaktı, Sürüngen ve adamları ile mücadele devam edecekti, fakat Geceşahinleri'nin aldığı derin yaralarla, Krondor'daki bela bir süre için azalacaktı.</p>
	<p class="block_3"> </p>
	<p class="block_2">James uzaklaştı. Arutha'nın kendisine öğretmiş olduğu bir şey vardı: karmaşadan kazanç meydana gelir ve Dürüst Adam kendi suç imparatorluğunu kurarken, James'in Şakacılar'ın arasına bir ya da iki ajanını sokma şansı yüksekti. Bu Hırsızlar Loncası'nın yapısı hakkında bildiklerine dayanarak, en uygun adayı içlerine sokabileceğinden emindi. Asıl sorun, o uygun adayı bulmaktı.</p>
	<p class="block_3"> </p>
	<p class="block_2">Ama bu başka bir zaman dert edilecek bir konu, diye düşündü eski hırsız. O anda kendisini meşgul edecek pek çok mesele vardı ve Arutha, Ethan ve diğerlerini yolcu ettikten sonra ondan saraya dönmesini istemişti.</p>
	<p class="block_3"> </p>
	<p class="block_2">Mesela, elinde Sürüngen'den bilgi sızdırma meselesi vardı. James, Sürüngen’in Krondor'da olmadığından emin olmak üzereydi, bunun yerine gurubunu Queg, Kesh ya da diğer Özgür Şehirler'den birinden yönetiyordu. Kesh'i listesinin en üstüne koymuştu, ne de olsa göründüğü kadarıyla Sürüngen için çalışan fazlasıyla Keshialı vardı.</p>
	<p class="block_3"> </p>
	<p class="block_2">Aynı zamanda, Sürüngen'le Geceşahinleri'ni birbirine bağlar görünen pek çok düğümü de çözmekte zorlanıyordu. James, Arutha'nın, Geceşahinleri'nin kendi çıkarlarının tamamen ayrı olduğu konusundaki görüşüne katılmak zorunda kalmıştı. Çöldeki gurup, yetenekli katillerden oluşmuş küçük bir çeteden çok, ufak bir ordu gibi görünüyordu.</p>
	<p class="block_3"> </p>
	<p class="block_2">“Ve büyü. Bunun arkasında kim var?” diye düşündü James.</p>
	<p class="block_3"> </p>
	<p class="block_2">Sarayın liman bölümüne geldi, kapıdan geçtiğinde kendisini iki muhafız selamladı. Pek çok gizem ve sorun vardı. Ama James hayattayım, gencim ve hâlâ zekâm yerinde, diye düşündü. Uzun yıllar sürebilirdi, ama eninde sonunda Krallığın karşı karşıya geldiği tüm sorunların arkasında kimin olduğunu anlayacaktı.</p>
	<p class="block_3"> </p>
	<p class="block_2">* * *</p>
	<p class="block_3"> </p>
	<p class="block_2">Yaratık, bir zamanlar kanlı canlı bir adam, büyük güçleri olan bir büyücüydü. Şimdi, mağaralardan oluşmuş bir labirentte, kayalara oyulmuş tahtında oturuyordu. Uzaklardan gelen dalgaların çarpışı, işitilebildiğinden de fazla hissediliyordu, çünkü bu gizli tapınak denizin yakınlarında, su seviyesinin altında inşa edilmişti. Mağarayı oluşturan kayalar her zaman nemli, hava ise hep rutubetliydi.</p>
	<p class="block_3"> </p>
	<p class="block_2">Tahtın önünde, kayadan oyulmuş, dev bir siyah inci tutan devasa bir el vardı. Aynı zamanda tahtın karşısında, sıradan bir tüccar giyiminde bir büyücü dikiliyordu. Tahtta oturan yaratık, yüzünü büyücüye döndü. Şahin burunlu bu adam, bu ölmemiş büyücünün -eski dilde, insansı anlamına gelen bir liç’di- huzurunda olmaktan dolayı bir korku duymuyordu. Liç’in hizmetkârları, yani Ölüm Muhafızlarının canlandırılmış iskeletleri de bir o kadar kötülük doluydu.</p>
	<p class="block_3"> </p>
	<p class="block_2">Büyücünün, muhafızlardan da korkusu yoktu.</p>
	<p class="block_3"> </p>
	<p class="block_2">"Başarısız oldun," dedi Liç, büyücüye. Mağara ne kadar ıslaksa, sesi de o kadar kuruydu.</p>
	<p class="block_3"> </p>
	<p class="block_2">Sidi döndü ve parmaklarını salladı. "Hayır. Geceşahinleri başarısız oldu. Biz her zaman başarılıyızdır. İnsanlar öldü, Krondor Prensi, cinayetlerden kimin sorumlu olduğunu ve olmayan bir deseni bulmak için her taşın altını araştırıyor." "Ama yeteri kadar dikkat dağıtacak şey var mı?"</p>
	<p class="block_3"> </p>
	<p class="block_2">Narin görünümlü büyücü omuz silkti. "Hiç yeterli olabilir mi? Hem çok fazla olursa, Ishapialıların büyük çoğunluğu planlarını değiştirebilir. Bugün bulunduğumuz noktaya gelmem yirmi yılımı aldığına göre, bazı şeylerin beklenmedik biçimde değişmesi ve bu yüzden, denemek için bir kez daha on ya da yirmi yıl beklemek işime gelmez. Tanrıların beklemek için ömürler dolusu hayatları olabilir, ama bizim yok."</p>
	<p class="block_3"> </p>
	<p class="block_2">Tahtta oturmakta olan yaratık, sürtünmeye benzer kum bir sesle güldü. Yüzündeki deri, kafatasında gergince çekilmişti ve büyücüye yöneltmiş olduğu bilekleri, üzerinde lime lime deri parçalarının tutunmuş olduğu kemiklerden başka bir şey değildi. "Senin ömürler dolusu hayatın olmayabilir, ama benim var."</p>
	<p class="block_3"> </p>
	<p class="block_2">Sidi öne doğru eğildi ve "Bu zavallı ölüm büyücülüğünden dolayı fazla gururlanma, Savan. Bu senin kardeşini, Arutha'nın evcil casusu onu iblise attığında, hayatta tutmadı," dedi.</p>
	<p class="block_3"> </p>
	<p class="block_2">"Neman'a Geceşahinleri'nin gözetimini vermenin, onun dikkatini toparlayacağını sanmıştım. Çağırışı yapmak için henüz hazır değildi. Çıldırmıştı."</p>
	<p class="block_3"> </p>
	<p class="block_2">"Ölümden geri döndüğünüzde, hepiniz bir miktar çıldırıyorsunuz; görülen o ki, buna karşı gelinemiyor," dedi Sidi.</p>
	<p class="block_3"> </p>
	<p class="block_2">"İşte bu yüzden, mezardan geri döndüğünde seni bu yerde birkaç sene için kilitli tuttum, hatırladın mı?" Elini, açık sözlülüğü belirtir bir ifadeyle salladı. "Çılgınlığın da faydaları var," dedi başını sallayarak. "Gerçeği söylemek gerekirse, bazı zamanlar son derece faydalı." Gözlerini iri iri açtı ve Liç bir kahkaha attı. "Ne var?" diye sordu Sidi.</p>
	<p class="block_3"> </p>
	<p class="block_2">"Sen de benim kadar çılgınsın," dedi ölmemiş büyücü.</p>
	<p class="block_3"> </p>
	<p class="block_2">Sidi güldü. "Belki de, ama umursamıyorum." Bir şeyi dinliyormuşçasına başını bir yana yatırdı. "O burada." "Kim?" diye sordu Liç.</p>
	<p class="block_3"> </p>
	<p class="block_2">"Son yirmi yıldır aradığımız şeyi bize kazandıracak olan, Savan. Onun bu odaya girmesini istemiyorum, henüz seni ve hizmetkârlarını görmeye, kime sadakat yemini ettiğini görmeye hazır değil. Ona hediyesini verdiğimde ve işlemeye başladığında, belki ancak o zaman. Şimdi gitmeliyim."</p>
	<p class="block_3"> </p>
	<p class="block_2">Sidi uzaklaşırken ölü büyücü, "Onu hizmetimize bağla!" dedi. "Yakında."</p>
	<p class="block_3"> </p>
	<p class="block_2">Sidi, kendisini yüzeye çıkartacak olan tünel boyunca yürüdü. Ayı diye tanınan korsan, kısa zaman içinde ufak bir kayıkla karaya çıkacak, Dul'un Tepesi olarak anılan kayalıklardaki yıkıntılar arasında ilerlemeye başlayacaktı. Sidi, kendisini, Kara Armut Tapınağı'na açılan gizli geçidin bulunduğu kumsalda karşılayacaktı. Eninde sonunda, diye düşündü Sidi, eğer Ayı görevi devam ettirir ve işe yararlılığını gösterirse, Sidi'nin hizmetine girme yemini etmek için tapınağa girecekti.</p>
	<p class="block_3"> </p>
	<p class="block_2">Ama o zamana dek Sidi, onun yalnızca basit bir iş için çalıştığını düşünmesine neden olacaktı, tıpkı Geceşahinleri'nin yalnızca aile ve klan sadakatlerini değil, daha fazlasını sunduklarını öğrenmelerinden önce geçen yıllar gibi. Ayı da gerçeği öğrendiğinde, iş işten geçmiş olacaktı.</p>
	<p class="block_3"> </p>
	<p class="block_2">Gizli girişe yaklaştığında, Sidi derinlerdeki ceplerinden birine elini soktu ve bir tılsım çıkardı. İşlemeli bronzdan yapılmış, ağır zinciri nedenini merak ettirecek şekilde karartılmış, hiçbir cilanın değiştiremeyeceği kadar donuk bir tılsım. Üzerinde bir yüz vardı, İsimsiz Olan'a hizmet edenlerin atfettiği bir ikondu bu, iblisler diyarında irtibatlarını sağlayan, tilki suratlı iblisin yüzü.</p>
	<p class="block_3"> </p>
	<p class="block_2">Yapılacak onca şeye rağmen, ne kadar çok güvenilmez köle var, diye düşündü Sidi, tepedeki kayalıkların arasına gizlenmiş sürgülü kapının açılmasını sağlayacak tetik mekanizmasına dokunurken. Gerçekten de bir gün güvenilir birini bulmalıydı. Ancak, güvenilir hizmetkârların eksikliğinin, gizlilik için ödenmesi gereken bir bedel olduğunu da kabullenmişti; Sidi'ye hizmet edenler içinde kimse gizli amacını ya da daha önemlisi, büyücünün karanlık güçlerinin gerçek kaynağının kim olduğunu bilmiyordu. Kapı kayarak açılmaya başladığında Sidi, günün birinde güvenebileceği, sırdaşı olacak, zihinsiz bir piyondan daha fazlası birine sahip olmanın güzel olacağını düşünüyordu. Kapı tamamen açıldığında, bu düşüncelerini bir kenara itti.</p>
	<p class="block_3"> </p>
	<p class="block_2">Ellerini, ufukta kızıl rengiyle batmakta olan güneşten gözlerini korumak için kalkan yaptığı sırada, batı rüzgârı yüzüne dalga serpintilerini çarpıyordu. Uçta, bir zamanlar yağma sırasında alınmış, eski bir Quegan savaş kalyonu olan bir gemi demir atmış duruyor, biçimi güneşin batışının karşısında karanlık bir siluet oluşturuyordu.</p>
	<p class="block_3"> </p>
	<p class="block_2">Kayık, kötü havalarda kayalıklara çarparak parçalanmış, yükselip alçalan, bu yere adını veren gemi enkazlarının arasından ilerledi. Pek az kişi Dul'un Tepesi'ne isteyerek gelirdi, bu yüzden de burası bir gemiye saldırmak için çok uygun bir yerdi. Yaklaşmakta olan korsan bu sulara aşinaydı ve buralarda daha önceleri yağmacılık yapmıştı. Kayık sahile yaklaştığında ve taşınırken, Sidi bir kez daha tılsımın üzerindeki kabartmaya baktı. Tilki suratlı iblisin yakut gözleri parlamaya başlamıştı. Sidi'nin, korsana vermeyi düşündüğü bu nesneyi oluşturması yıllarını almıştı, fakat tılsım Ayı'yı rahiplerin büyülerinden ve fiziksel zarardan koruyacaktı. Tılsımı taktığı sürece hiç zarar görmeyecekti. Daha da fazlası, efendisinin rüyalarında kendisine fısıldamasını, böylelikle Ayı'nın hizmetinde olmasını da sağlayacaktı.</p>
	<p class="block_3"> </p>
	<p class="block_2" id="id_OLE_LINK14">Çöldeki talihsizlikler ve Krondor'daki Dürüst Adam'ı devirme konusundaki başarısızlığına karşın Sidi kendisini muzaffer görüyordu, çünkü çok yakında bu dünyadaki en güçlü büyülü nesneye sahip olacaktı ve bu nesne eline geçtiğinde, gerçek <span id="id_OLE_LINK12" class="calibre1">efendisinin adına üstlendiği </span><span id="id_OLE_LINK10" class="calibre1">işi başarabilecekti. İri yapılı korsan kayıktan inip Sidi'ye doğru ilerlerken, büyülü nesneyi çıkarıyordu.</span></p>
	<p class="block_3"> </p>
	<p class="block_17">- SON –</p>
	<p class="block_18"> </p>
	<p class="block_18"> </p>
	<p class="block_17">Taranmış Belgeyi Düzenleme: ERASMUS</p>

</body></html>
