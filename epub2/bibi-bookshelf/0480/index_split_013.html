<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>02 - Kiralık Katiller - Krondor Serisi - Raymond E. Feist</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_6">CİNAYETLER</p>
	<p class="block_3"> </p>
	<p class="block_2"> James elini kaldırdı.</p>
	<p class="block_3"> </p>
	<p class="block_2">Treggar ve William'a, yandaki odada üç adamın beklemekte olduğunu işaret etti. Treggar eğilerek, kılıcı çekilmiş, ilerlemeye başladı.</p>
	<p class="block_3"> </p>
	<p class="block_2">William, iki elle tuttuğu kılıcıyla onun arkasında duruyordu. Bu korku salan silahın dar alanda kullanımı zordu. Bu yüzden hepsi de onun odaya son giren kişi olmasında fikir birliğine vardı. Aksi takdirde, yoldaşlarının hareketini güçleştirebilirdi.</p>
	<p class="block_3"> </p>
	<p class="block_2">James derin bir nefes alırken, kendisini dinleyebilecek tüm tanrılara dua ediyordu. Nefesini verdi, odaya adım attı ve hançerini en yakınındaki adama savurdu. Ardından, ölmekte olan adamın yoldaşları tereddüt içindeyken öne adım atarak kılıcını çekti.</p>
	<p class="block_3"> </p>
	<p class="block_2">Treggar James'i geçmiş, o kılıcını çekerken saldırıya başlamıştı. Yüzbaşı dövüş sırasında kararsızlık göstermeyen, etkili bir kılıç dövüşçüsüydü. Rakibi alt edebilecek her türlü hileyi kullanıyordu, bu da James'in takdir ettiği bir şeydi. Yüzbaşı sanki yukarıdan bir saldırıda bulunacak gibi yaparak, katil saldırıyı savurmak için kılıcını kaldırınca, adamın bacaklarının arasına tekmeyi indirdi.</p>
	<p class="block_3"> </p>
	<p class="block_2">James, o anda kendini adamın yerine koyarak yüzünü buruşturdu, ama yüzbaşıyı takdir etmekten kendini alamadı. Katil tekrar gardını almak için kendine gelemeden yüzbaşı, adamın kafasının yanına kılıcının kabzasıyla vurdu. Katil arkaya doğru yuvarlanırken Treggar, kılıcının ucunu adama sapladı.</p>
	<p class="block_3"> </p>
	<p class="block_2">James hızla rakibinden kurtuldu ve William odaya girdi. "Ahırda öldürmüş olduğun dört kişiyi de sayarsak bu on altı ediyor," dedi genç subay.</p>
	<p class="block_3"> </p>
	<p class="block_2">"Geriye yüz otuz dört kişi kadar kalıyor," dedi James, öldürmüş olduğu ilk adamın cesedinden hançerini çekerken. "Buralarda işler hâlâ karmaşık, ama cesetleri bulmaya başladıklarında bizi aramaya başlayacaklardır." Yüzbaşı Treggar, "Biri geliyor!" dedi.</p>
	<p class="block_3"> </p>
	<p class="block_2">"Cesetleri saklamak için vaktimiz yok," dedi James. "Şu yönden!" Yandaki koridorlardan birini işaret etti. Koşmaya başladılar.</p>
	<p class="block_3"> </p>
	<p class="block_2">Kiralık katiller tarafından kullanılmakta olan ve duvarlarında meşalelerin yanmakta olduğu bir gurup odadan geçiyorlardı. Üçüncü odada, kendilerine şaşkınlıkla bakan bir adama rast geldiler. Onların düşmanları olduğunu anlayamadan ölmüştü, Treggar kılıcını savunurken yürüyüşünü yavaşlatmamıştı bile.</p>
	<p class="block_3"> </p>
	<p class="block_2">T şeklinde bir kesişime geldiler, sağ tarafta meşaleler görülüyordu, sol tarafta ise karanlık. "Bu taraftan," dedi James, solu işaret ederek.</p>
	<p class="block_3"> </p>
	<p class="block_2">Karanlık koridorun içine hızla girdiler. Kısa bir koşudan sonra, karanlık onları yavaş ilerlemeye zorlamıştı. Peşlerinden, arama sesleri geliyordu.</p>
	<p class="block_3"> </p>
	<p class="block_2">"Elinizi sol duvara koyun," dedi James. "İleride sağda yerde kötü bir çatlak var, size söylediğimde duvara yapışırsanız, ondan uzak durursunuz."</p>
	<p class="block_3"> </p>
	<p class="block_2">"Bunu nereden öğrendin?" diye sordu William.</p>
	<p class="block_3"> </p>
	<p class="block_2">"Zor yoldan." Daha fazla ayrıntı vermedi.</p>
	<p class="block_3"> </p>
	<p class="block_2">Buna rağmen William, birkaç adım sonra sağ ayağı yere temas etmediğinde neredeyse dengesini kaybediyordu.</p>
	<p class="block_3"> </p>
	<p class="block_2">Uyarılmış olduğu için memnundu; yukarı yükselen hava, deliğin derin olduğunu belli ediyordu.</p>
	<p class="block_3"> </p>
	<p class="block_2">Bir dizi odaya ulaştıklarında James, "Bunlar hücre ya da depo olabilir, ama hiçbirinin kapısı yok," dedi.</p>
	<p class="block_3"> </p>
	<p class="block_2">"Ben bir şey göremiyorum," dedi Treggar.</p>
	<p class="block_3"> </p>
	<p class="block_2">"Ben de," diye karşılık verdi James, "ama eski işimde, karanlıkta bile olsan nerelerde olduğunu hatırlamak işe yarıyordu. Ellerinizi duvardan ayırmayın." "Nereye gidiyoruz?" diye sordu William.</p>
	<p class="block_3"> </p>
	<p class="block_2">"Bir süre için güvende olacağımızı düşündüğüm bir yere." "Düşündüğün mü?" diye sordu Treggar.</p>
	<p class="block_3"> </p>
	<p class="block_2">James, "İdeal bir çevre sayılabilecek bir yerde değiliz, yüzbaşı. Tepenizde ne çatılar var, ne de içine saklanabileceğimiz bir kanalizasyon. Bu taş ve tuğladan bir yapı ve yerin on beş metre kadar altındayız. Saklanabileceğimiz yer sayısı kısıtlı," dedi. Koridorun etrafından dolandılar ve James, "Sağ duvara doğru bir adım atın ve elinizi üzerine koyun. Sonra beni izleyin," dedi.</p>
	<p class="block_3"> </p>
	<p class="block_2">Talimatına uydular ve bu yeni koridorun içinde ilerlemeye başladılar. "Ama bir yer buldum."</p>
	<p class="block_3"> </p>
	<p class="block_2">"Ne?" diye sordu William. "Sürgülü bir kapak mı?"</p>
	<p class="block_3"> </p>
	<p class="block_2">"Hayır," dedi James. "Buradayız."</p>
	<p class="block_3"> </p>
	<p class="block_2">"Nerede?"</p>
	<p class="block_3"> </p>
	<p class="block_2">"En son buradan geçtiğimde elimde bir meşale vardı. Tam üzerimizde tavanda bir çatlak var, buranın yapısındaki bir hata. Kısa bir süre içine saklanabileceğimiz kadar büyük görünüyor."</p>
	<p class="block_3"> </p>
	<p class="block_2">"Görünüyor mu?" dedi William.</p>
	<p class="block_3"> </p>
	<p class="block_2">"Yukarı çıkıp kontrol etmeye fırsatım olmadı," dedi James. "Beni yukarı kaldırın."</p>
	<p class="block_3"> </p>
	<p class="block_2">William, "Karanlıkta mı?" dedi.</p>
	<p class="block_3"> </p>
	<p class="block_2">"Başka ışığın var mı?" diye sordu James.</p>
	<p class="block_3"> </p>
	<p class="block_2">"Hayır."</p>
	<p class="block_3"> </p>
	<p class="block_2">"Ben de öyle düşünmüştüm. Şimdi lütfen beni yukarı kaldır."</p>
	<p class="block_3"> </p>
	<p class="block_2">William kılıcını kınına soktu, ardından uzanarak James'in omzuna dokundu. "Eller mi, omuz mu?" "Eğil, böylelikle omuzlarına çıkabilirim, sana söylediğimde ayağa kalk." "Nasıl istersen." William çömeldi.</p>
	<p class="block_3"> </p>
	<p class="block_2">James, William'ın omuzlarına bastı, bir akrobat gibi dengede kalmayı başarmıştı. "Şimdi," dedi James ve William, James'i ayak bileklerinden tutarak doğruldu.</p>
	<p class="block_3"> </p>
	<p class="block_2">"Bırak," diye talimat verdi James ve William, omuzlarındaki yükün kalktığını hissetti. Bir süre sonra James, "Şimdi ellerini öne uzat, seni yukarı çekeceğim," dedi.</p>
	<p class="block_3"> </p>
	<p class="block_2">William, James kendisini tutup yukarı çekene dek üç kere zıplamak zorunda kalmıştı. Onu Treggar izledi. Üçü birden, kaya tavanın tepesindeki bu basık ve sığ yerde oturup kambur bir şekilde durduklarında, William, "Bu yer de neyin nesi?" diye sordu.</p>
	<p class="block_3"> </p>
	<p class="block_2">"Bilmiyorum," dedi James. "Bazen taşta çatlaklar olur. Su, sızarak, delikler oluşturur."</p>
	<p class="block_3"> </p>
	<p class="block_2">"Suyun bir yerden geliyor olması gerek, son baktığımda bu bölgede pek fazla su yoktu," dedi Treggar.</p>
	<p class="block_3"> </p>
	<p class="block_2">James söze girdi: "Yüzeyin altındayız, belki de kuyudaki suyun seviyesi yıllar önce daha yüksekti. Bilmiyorum. Ama geçmişte bir zaman, tavanın bu kısmı çökmüş ve biz de işte buradayız."</p>
	<p class="block_3"> </p>
	<p class="block_2">William, "Bulunduğumuz seviye ile yüzey arasında neredeyse on beş metrelik bir kaya katmanı var. Daha yukarılarda da odalar olabilir."</p>
	<p class="block_3"> </p>
	<p class="block_2">"Ama sen hiç merdiven bulamadığını söyledin," dedi Treggar James'e.</p>
	<p class="block_3"> </p>
	<p class="block_2">"Bu yerin batı ucunda, kayaların çökmüş olduğu o iki oda var, belki de o kayalar merdivenleri gizlemiştir?" "Ya şimdi?" diye sordu William.</p>
	<p class="block_3"> </p>
	<p class="block_2">"Bekleyeceğiz," dedi Treggar.</p>
	<p class="block_3"> </p>
	<p class="block_2">Bir süre sonra koridordan ayak sesleri duydular, bir ışık da görülebiliyordu. Aşağılarından adamlar hızla, ellerinde silahları ve meşaleleriyle ilerliyorlardı. En arkadan gelen ve rahip cüppeli biri haricinde, hepsi siyah zırhlar giymişti. Geçip gittiklerinde üç kaçak, onların yakınlardaki odaları incelemekte olduklarını duyabiliyorlardı. Araştırma sesleri alçalana kadar kimse bir şey demedi.</p>
	<p class="block_3"> </p>
	<p class="block_2">James, "Meşaleler geçerken tepemizde bazı gevşek taşlar olduğunu gördüm," dedi.</p>
	<p class="block_3"> </p>
	<p class="block_2">"Yukarı mı bakıyordun?" diye sordu William.</p>
	<p class="block_3"> </p>
	<p class="block_2">"Eski bir alışkanlık," dedi James. "Kanalizasyonda ya da gece çatıların tepelerinde koşuşturuyorsan, aniden ışık gördüğünde başka tarafa bakarsın ki, körleşmeyesin."</p>
	<p class="block_3"> </p>
	<p class="block_2">James ellerini tepesindeki yüzeyde dolaştırdı. "Bunlar insan yapımı," dedi. "Hepsi aşağı yukarı kırk beş santimetrekare civarında."</p>
	<p class="block_3"> </p>
	<p class="block_2">"Sanki bir zeminin altındaymışız gibi," dedi Treggar. "Şunu itmeme yardım edin," dedi James, tepesindeki taşlardan birini kurcalarken.</p>
	<p class="block_3"> </p>
	<p class="block_2">Treggar, ördek yürüyüşüyle iki adım kadar ilerledi ve James'in yanına geldi. Yukarı uzandı ve itti. Taş çatırtıyla yukarı doğru kalkarken, aşağısı harç ve toz dolmuştu. James denemek için elini delikten soktu. "Bu bir oda," dedi.</p>
	<p class="block_3"> </p>
	<p class="block_2">Diğer taşlar biraz daha güçlü şekilde yerleştirilmişti, bu yüzden onları kaldırmak biraz daha uzun bir vakit aldı, ama iki tanesini daha kaldırmayı başarmışlardı. Bu da onlara içeri geçmek için yeterli yeri sağlıyordu. James, "Şu yöne geçin.</p>
	<p class="block_3"> </p>
	<p class="block_2">Saklandığımız yerin tam tepesindeki bu taşların, ağırlığımızı taşıyabileceğini sanmıyorum," dedi.</p>
	<p class="block_3"> </p>
	<p class="block_2">İçerideki havada küf kokusu vardı. Zifiri bir karanlık hâkimdi.</p>
	<p class="block_3"> </p>
	<p class="block_2">James ekledi, "Ben biraz incelemeden ve bu odanın ne kadar büyük olduğunu öğrenmeden, hareket etmeyin," dedi. William ve Treggar yerlerinde duruyorlardı. James temkinli bir şekilde uzaklaşarak, karanlığın içinde dolaşmaya başladı. Adımları hafifti, fakat odanın sessizliği içinde, nereye doğru ilerlediğini kestirebiliyorlardı. "Bir duvar buldum," dedi bir süre sonra, sesi altı metrelik bir mesafeden geliyordu. Ardından duvar boyunca hareket ettiğini ve bir yandan da mesafeyi ölçtüğünü duyabiliyorlardı. "Kırdığımız yer dışında, zemin sağlam gözüküyor," dedi dalgın bir biçimde.</p>
	<p class="block_3"> </p>
	<p class="block_2">William, "Eğer bir ışık kaynağı bulursan haber ver. Bu karanlık çok usandırıcı," dedi. James, "Alışırsın. Ah!" dedi belli belirsiz bir biçimde. "Ne oldu?" diye sordu Treggar.</p>
	<p class="block_3"> </p>
	<p class="block_2">"Bir kapı. Ahşap. Kapalı."</p>
	<p class="block_3"> </p>
	<p class="block_2">Birkaç saniye sonra bir kıvılcım göründü. "Işığımız var," dedi James, duvar muhafazasında bulduğu bir meşaleyi yakarak. Çakmaktaşı ve çeliği çantasına koyarak, "Bakalım burada ne var," dedi.</p>
	<p class="block_3"> </p>
	<p class="block_2">Oda yaklaşık on iki metrekare genişliğinde idi ve duvarlarda boş silah rafları vardı. Bir zamanlar uzun mızrakların bulunduğu iki raf odanın ortasındaydı.</p>
	<p class="block_3"> </p>
	<p class="block_2">"Eğer cephanelik aşağıdaysa." diye düşündü James yüksek sesle.</p>
	<p class="block_3"> </p>
	<p class="block_2">"O halde burası el altında yedek silahlarını tuttukları yer olmalı," diye tamamladı cümleyi Treggar.</p>
	<p class="block_3"> </p>
	<p class="block_2">James meşaleyi duvardaki muhafazasına geri koydu ve kapıya yöneldi. "Bu kapı, yukarıdaki manevra alanına doğru açılıyor olmalı," dedi.</p>
	<p class="block_3"> </p>
	<p class="block_2">Kapıyı denedi. "Sıkışmış." İnceleyerek, "Menteşeleri deneyelim," dedi.</p>
	<p class="block_3"> </p>
	<p class="block_2">William ve Treggar, hançerlerini çıkartarak bu demirden yapılmış eski menteşelerle uğraştılar. "Biraz yağımız olsaydı," dedi William, "belki."</p>
	<p class="block_3"> </p>
	<p class="block_2">James, "Ben gidip getiririm," dedi. "Nereye?" diye sordu Treggar.</p>
	<p class="block_3"> </p>
	<p class="block_7">"Aşağıya," dedi James, yerdeki delikten aşağı inerken. "Sen delisin," dedi Treggar. "Muhtemelen," diye yanıtladı James, karanlıkta gözden kaybolurken.</p>
	<p class="block_10"> </p>
	<p class="block_2">Gözden uzaklaştığında William ve Treggar bakıştılar ve beklemek için yere oturdular.</p>
	<p class="block_3"> </p>
	<p class="block_2">Zaman yavaşça akarken bir anda karanlığı James'in sesi doldurdu. "Bana elinizi uzatın." William hızla oraya gitti ve uzanarak, elini delikten aşağı uzattı. Karanlıkta birkaç ıskalamanın ardından James eli tuttu ve yukarı çıktı.</p>
	<p class="block_3"> </p>
	<p class="block_2">"İşte," dedi James William'a bir kavanoz uzatarak. "Yağ."</p>
	<p class="block_3"> </p>
	<p class="block_2">William, "Sen konuşana kadar seni duymadım bile" dedi</p>
	<p class="block_3"> </p>
	<p class="block_2">James kısık bir sesle yanıtladı. "Öyle de olması gerekiyordu. Görmek istemediğim birkaç adam beni bulmaya çalışıyordu ve onları atlattığımda, buraya tırmandığımı duymalarını istemedim." "Aşağısı ne durumda?" diye sordu Treggar.</p>
	<p class="block_3"> </p>
	<p class="block_2">"İkinci araştırmaya başlamışlar. Muhtemelen birini o eski kuyunun yukarısına yollamışlardır ve kimse yukarı çıkmadığına göre, hâlâ buralarda bir yerde olduğumuzu düşünüyor olmalılar. Orada serbestçe dolaşıp adamlarını öldürenin iz sürücü Edwin olduğunu sanıyorlar büyük ihtimalle. Ama er ya da geç, o zeki adamlardan biri bu seviyeye uzanan bir geçit olduğundan şüphelenecek ve tavanın her santimetresini araştırmaya başlayacaklardır." "Er ya da geç bizi bulacaklar," dedi William.</p>
	<p class="block_3"> </p>
	<p class="block_2">"Neredeyse kesinlikle," dedi James. "Yakalanmak benim ilk endişem değil." "Peki ya ne?" diye sordu Treggar.</p>
	<p class="block_3"> </p>
	<p class="block_2">James, altmış santim uzunluğundaki bir kol demirini çıkardı ve "Yağ," dedi. Menteşeleri işaret etti. William yukarıdaki menteşeye yağ dökerken, James devam etti. "Arutha'ya haber ulaştıramadan yakalanmak. Burada koşturduğumuz sürece, aşağıdakiler bizi yakalamaya çalışmaktan Arutha'nın varışına hazırlanmaya pek imkân bulamayacaklar. Eğer her şey yolunda giderse, geri gelenler Krondorlu askerleri diplerinde bulacak ve içeridekilerin açmaya çalıştıkları kapalı bir kapıyla karşılaşacaklar."</p>
	<p class="block_3"> </p>
	<p class="block_2">"Planın bu mu?" diye sordu Treggar.</p>
	<p class="block_3"> </p>
	<p class="block_2">"Bu eski plan," dedi James. "Eğer bu kapı sandığım yere açılıyorsa, çok daha iyi bir planım var."</p>
	<p class="block_3"> </p>
	<p class="block_2">Yağ ve kol demiri ile menteşeleri yuvalarından çıkardılar. Treggar, demiri kapının ve eşiğinin arasına soktu ve sertçe çekti. Yalnızca kör bir sürtünme sesi duyuldu, kapı bir miktar açıldı ve kaldı.</p>
	<p class="block_3"> </p>
	<p class="block_2">"Kapıyı sıkıştıran neyse, sıkıca tutuyor," diye gözlemledi asker.</p>
	<p class="block_3"> </p>
	<p class="block_2">"Yüzbaşı, deneyebilir miyim?" diye sordu William.</p>
	<p class="block_3"> </p>
	<p class="block_2">Yüzbaşı demiri, kendisinden daha genç olan geniş omuzlu adama uzattı.</p>
	<p class="block_3"> </p>
	<p class="block_2">William kapıya baktı, ardından da çubuğu omzunun biraz yukarısındaki bir yere yerleştirdi. Sertçe çekti ve aşağıya itti, kapı yerinden oynamıştı. William bir kez daha sertçe çekti ve çubuğun yerinden kurtulmasıyla arkaya doğru düştü.</p>
	<p class="block_3"> </p>
	<p class="block_2">James ve Treggar, kapı menteşelerinden uçarcasına ayrıldığında ve taş zemin üzerine büyük bir gürültüyle kapaklandığında adeta yerlerinden sıçradılar. İnce toz zerreciklerinden oluşmuş bir bulut, kalın bir duman gibi odayı kapladı ve üç adam öksürmeye başladı.</p>
	<p class="block_3"> </p>
	<p class="block_2">"Bakın," dedi William.</p>
	<p class="block_3"> </p>
	<p class="block_2">Oda ilk haliyle, eski kalenin manevra alanının tam altına oyulmuştu. Kapının ardında bir rampa yüzeye doğru yükseliyordu ve rampanın tepesinde, kapıya paralel olarak duran, kol demiri ile kapanmış bir kapak vardı. Bu kapağı serbest bırakacak demir çubuk öyle bir şekilde yerleştirilmişti ki, ancak iki halat ya da zincirle çekilerek açılabilirdi. Metal gözler hâlâ sağlam duruyordu, ama eskiden buraya bağlı olan bir halat varsa bile çoktan çürümüş, toz haline gelmişti. James kapağı inceledi. "Zekice," dedi sonunda. "Buradan ve oradan menteşelenmiş-" ötedeki menteşeyi işaret etti, "-böylelikle açıldığında rampanın tepesine biniyor."</p>
	<p class="block_3"> </p>
	<p class="block_2">Treggar, "Bu eski bir Keshia hilesi. Daha önce hiç görmemiştim, ama eski Şövalye-Mareşal Dulanic, bir keresinde burada, bir kaleyi zapt ettikleri bir savaştan bahsetmişti. Surları çevrelediklerinde, savunmadaki herkesin ölü olduğu zannedilmiş. İçeri girip kamp kurmuşlar ve o gece Keshialılar her yerden birden akın etmişler," dedi. Odada göz gezdirdi. "Bize hep, kendimizi bu tür bir durumda bulmamız halinde, bu türden saklanma yerleri olup olmadığını kontrol etmemizi söylemişti."</p>
	<p class="block_3"> </p>
	<p class="block_2">Treggar rampaya tırmanarak James'in yanına geldi ve kapıyı incelemek için elini uzattı. "Muhtemelen bu eski kapıyı örtmek için bir parça çadır bezi ve toprak kullanılmıştır. Böylelikle, buradan geçerken bir rampa olabileceğini düşünmek için bir boşluk sesini aramak gerekecek."</p>
	<p class="block_3"> </p>
	<p class="block_2">"Buna bir de yüzyıllardır birikmiş tozu ekle," diye mırıldandı James, çubuğun üzerindeki kapının ağırlığını ölçerken.</p>
	<p class="block_3"> </p>
	<p class="block_2">"Ona bir çift halat bağlamazsak hareket etmeyecek."</p>
	<p class="block_3"> </p>
	<p class="block_2">"Üzerindeki tüm o yükle, çubuğu çekmemiz için atlara ihtiyacımız var," dedi Treggar.</p>
	<p class="block_3"> </p>
	<p class="block_2">James oturdu. "Belki de." Bir kez daha çubuğu inceledi ve en sonunda, "Tabii sürgü yuvalarını gevşetemezsek," dedi.</p>
	<p class="block_3"> </p>
	<p class="block_2">William kol demirini eline alıp, "Bir deneyeyim," dedi.</p>
	<p class="block_3"> </p>
	<p class="block_2">Denemeye koyuldu ve bir dakika kadar sonra, "Bu ağaç çok kurumuş. Hemen ufalanıyor," dedi. İki yuvadan biri yerinden çıkıp taş zemin üzerine düşerek gürültü çıkarana kadar uğraştı. Ardından ilgisini ikinci menteşeye yöneltti ve kısa zamanda onu da yerinden çıkardı. Bunu, yere sert bir sesle düşüp, rampa boyunca sekerek inen demir izledi, bu ise James'in demirin üzerinden atlamasına neden oldu. William arkasına yatmış, Treggar ise yana sıçramıştı.</p>
	<p class="block_3"> </p>
	<p class="block_2">William bir süre için hareketsiz kaldı, kapıların kendilerine doğru açılmasını bekliyordu, ama hiçbir şey olmadı. Dönüp bir miktar sürünerek ilerledi, ayağa kalktı ve rampanın sonuna doğru adım attı.</p>
	<p class="block_3"> </p>
	<p class="block_2">"Kapıların aşağı doğru açılması gerekmez miydi?" diye sordu William.</p>
	<p class="block_3"> </p>
	<p class="block_2">"Öyle olmalıydı," diye yanıtladı Treggar.</p>
	<p class="block_3"> </p>
	<p class="block_2">Rampanın yukarısına doğru yürümeye başladı, ama James'in eli onu tuttu. "Yerinde olsam yapmazdım. Her an yerinden oynayabilir."</p>
	<p class="block_3"> </p>
	<p class="block_2">Treggar, toprak beyinin elini iteledi, "Öyle olacağını sanmıyorum." Kapı eşiğinin kapıyla birleştiği en yakın köşeye yaklaştı ve inceledi. Ardından hançerini çıkardı, kapıyla eşiği arasına yerleştirdi ve içeriden bir şey çıkardı. Elinde kahverengi bir parça ile yoldaşlarına döndü.</p>
	<p class="block_3"> </p>
	<p class="block_2">"Çamur."</p>
	<p class="block_3"> </p>
	<p class="block_2">"Çamur mu?" diye sordu William. "Burada mı?"</p>
	<p class="block_3"> </p>
	<p class="block_2">"Bu bölgede fazla yağış olmaz," dedi Treggar, "ama yağar. Yıllar içinde toz kapının üzerine birikmiş, ardından üzerine yağış ve ardından da tekrar ısı almış."</p>
	<p class="block_3"> </p>
	<p class="block_2">"Tuğla," dedi James, ufak parçayı Treggar'ın elinden alarak. "Kapı, bu maddeden bir kütleyle kaplı, belki altı, hatta yedi santim kalınlığında."</p>
	<p class="block_3"> </p>
	<p class="block_2">"Ama kapıyı yerinde tutan ne?" diye sordu William.</p>
	<p class="block_3"> </p>
	<p class="block_2">"Vakum," dedi James. "Zamanında çamurun içinden pek çok ağır nesne çıkarmak zorunda kaldım, eğer önce vakumu bozmazsan, işin zordur."</p>
	<p class="block_3"> </p>
	<p class="block_2">"Yani köşeye mi sıkıştık şimdi?" diye sordu William.</p>
	<p class="block_3"> </p>
	<p class="block_2">James etrafına bakındı ve "Öyle olması gerekmez," dedi Büyük raflardan birinin yanına gitti ve "Bunu rampanın ucuna çekmeme yardım et," dedi.</p>
	<p class="block_3"> </p>
	<p class="block_2">Bunu yaptılar ve James'in istediği yere koyduklarında "Şimdi o demir çubuğu buraya getir," dedi. Çubuğu hızla ağır rafa dayanacak şekilde, kapağın dibine yerleştirdi. "Bu kapağın tepeme düşmesini engellemez, ama yerinden ayrılmaya başlarsa, bu şey onu, yolundan çekilebileceğim kadar yavaşlatacaktır." "Ne yapıyorsun?" diye sordu Treggar.</p>
	<p class="block_3"> </p>
	<p class="block_2">"Bu çamurun birazını keseceğim, yukarıdaki ağırlığın kapağı serbest bırakmasına yetecek kadar." "Sen delisin," dedi Treggar.</p>
	<p class="block_3"> </p>
	<p class="block_2">James, "Bu kanıya daha şimdi mi varıyorsun?" dedi. Rampanın tepesine çıktı ve "Geri çekilin. Eğer işe yararsa, rampadan aşağı inen yolun boş olmasını istiyorum," dedi. Gayretli ve dikkatlice çalışmaya başladı, bir süre sonra William dikkatini yerdeki deliğe çevirmişti, her an bulunabileceklerini düşünüyor, bunu bekliyordu.</p>
	<p class="block_3"> </p>
	<p class="block_2">Bir saat kadar sonra James, "Bu yeterli olmalı," dedi.</p>
	<p class="block_3"> </p>
	<p class="block_2">William James'e baktı. "Ne için?"</p>
	<p class="block_3"> </p>
	<p class="block_2">James gülümsedi. "İstediğim zaman yerinden çıkması için." "Başka bir plan mı?" diye sordu Treggar.</p>
	<p class="block_3"> </p>
	<p class="block_2">"Her zamanki gibi," dedi James, sırıtarak. "Şimdi, ikinizden birinin saatin kaç olabileceğine dair iyi bir tahmini var mı?"</p>
	<p class="block_3"> </p>
	<p class="block_2">Treggar, "Gece yarısına yakın olduğunu düşünüyorum, on beş dakika ekle ya da çıkar," dedi.</p>
	<p class="block_3"> </p>
	<p class="block_2">"İyi," dedi James, otururken. "O halde bekleyeceğiz." "Neyi?" diye sordu William.</p>
	<p class="block_3"> </p>
	<p class="block_2">"Yukarıda kuyuyu gözleyen yarım düzine adamın sıkılıp, uykularının gelmesini."</p>
	<p class="block_3"> </p>
	<p class="block_2">James, iki büyük rafın arasındaki duvara, tüm iradesini aradaki gölgeyle bir olmak için kullanarak yapışmıştı. Kuyunun yanına tek bir muhafız konuşlanmıştı, dalgın bir şekilde bir elmanın kabuğunu soyuyor ve arada bir etrafına bakınıyordu.</p>
	<p class="block_3"> </p>
	<p class="block_2">James seçeneklerini gözden geçirdi. Hançerini fırlatmayı deneyebilirdi, ama bunun ölümcül bir darbe olması şansı azdı. Adama doğru atılabilirdi, ancak diğerlerinin adamın çıkardığı en ufak bir sesin ardından ortaya çıkmasından şüpheleniyordu.</p>
	<p class="block_3"> </p>
	<p class="block_2">James mutfağa az önce girmiş ve henüz muhafız ortaya çıkmadan, elindeki tek gizlenme yerine çökmüştü. Şimdi hareketsiz duruyor, katilin duvarın üzerindeki gölgelerden biçimini ayırt edememesini diliyordu.</p>
	<p class="block_3"> </p>
	<p class="block_2">Adam öteki tarafa baktı ve James düşünmeden harekete geçti. Raflardan birinin yanından bir adım attı ve raflarla kuyu arasında duran büyük kasap tezgâhının etrafından dolandı.</p>
	<p class="block_3"> </p>
	<p class="block_2">James, hiçbir şey olmamışçasına ilerlemeye başlayınca adam kendisine doğru baktı.</p>
	<p class="block_3"> </p>
	<p class="block_2">James gülümsedi. Keshia çöl lehçesinde bildiği tek kelimeyi söyledi. "Merhaba."</p>
	<p class="block_3"> </p>
	<p class="block_2">Adam bir an gözlerini kırpıştırdı, ardından karşılık verdi, "Merhaba?" Ardından katillerin kullandığı dilde kendisine bir soru sordu.</p>
	<p class="block_3"> </p>
	<p class="block_2">James, bileğinin arkasında bir hançer tutuyordu. Adam sorusunu tekrarlarken, James adamın gırtlağını kesti.</p>
	<p class="block_3"> </p>
	<p class="block_2">Hırıltılı bir sesle adam gırtlağını tuttu ve arkaya doğru yuvarlanarak kuyunun içine düştü.</p>
	<p class="block_3"> </p>
	<p class="block_2">Yakınlarda bir yerden gelen sesler üzerine James kuyunun üzerine atladı. Daha önce yapmış olduğu şeyi bir kez daha tekrarladı, bacaklarını yukarı çekti ve bu eski taşlarla dizilmiş borunun içinde kendisini, omuzları ve dizleriyle sıkıştırdı. Bu numarayı son yaptığında omuzlarını ve dizlerini nasıl çürütmüş olduğunu hatırlayınca, dudaklarından acı dolu hafif bir nefes çıktı.</p>
	<p class="block_3"> </p>
	<p class="block_2">Yukarı çıkışın her anını hissederek, kuyunun ağzına ulaşana dek yavaş yavaş yukarı çıktı. Burada daha fazla kalamayacağını biliyordu, gökyüzü de aydınlanmaya başlamıştı. Bu yüzden geride kalan bir metre kadar mesafeyi de tırmandı.</p>
	<p class="block_3"> </p>
	<p class="block_2">James etrafında ses aradı, ama duyamadı. Kuyunun ağzından usulca dışarı bakındı ve yakınlarda altı nöbetçi olduğunu gördü. Dördü kesinlikle uyuyordu, diğer ikisi ise sıkı bir muhabbet içindeydi ve dikkatleri kuyuda değil, birbirlerindeydi.</p>
	<p class="block_3"> </p>
	<p class="block_2">James, onların üç metre ya da daha yakında olduklarını tahmin ediyordu ve yukarı tırmanırsa, ikisinden birinin kendisini kesinlikle göreceğinden emindi. Tehlikeli yoldan gitmeye karar verdi.</p>
	<p class="block_3"> </p>
	<p class="block_2">Sırtını iki adama döndü ve yavaşça, yılan gibi kıvrılarak kuyunun ağzından çıkmaya başladı. İkisinden biri kendisine doğru baktığı takdirde, bu şafaktan önceki loşlukla, kuyunun kenarındaki bu bozuk şekli gözden kaçırabilirlerdi. James'e doğru bakmaya vakit ayırsalar, kendisini kesinlikle göreceklerdi. Onların, tüm bu boşa geçen gözetlemelerinin ardından, yukarı kimsenin çıkmayacağına inanmış olmalarını diliyordu.</p>
	<p class="block_3"> </p>
	<p class="block_2">James, omuzlarını kuyunun kenarından geçirmişti ve ağırlığının kendini yavaşça tuğlaların arkasına taşımasına izin verdi. Şansı varsa, Edwin şimdiye kadar ya diğer iz sürücüyü ya da Arutha'nın öncü keşif birliğini bulmuş olmalıydı. Bu durumda Arutha ertesi gün, en geç iki gün sonra gelmiş olacaktı. Aksi takdirde James, bu bölgeden sağ kurtulma şanslarını hesaplamak bile istemiyordu.</p>
	<p class="block_3"> </p>
	<p class="block_2">Ellerini yere koydu ve yavaşça kendini yere bıraktı. Başarabildiği en sessiz hareketle dönerek, sırtını kuyuya yaslayıp oturdu. Kılıcını çekti, derin bir nefes aldı, sırtında ve dizlerinde duyduğu acıya aldırmadan ayağa sıçradı.</p>
	<p class="block_3"> </p>
	<p class="block_2">Konuşmakta olan iki adam tarafından fark edilmesi biraz zaman aldı. Ardından iki adam da yavaşça kalktıklarında James hızla koşmaya başladı.</p>
	<p class="block_3"> </p>
	<p class="block_2">İçlerinden biri bağırdı ve diğerleri yavaş yavaş uyanmaya, uykulu sesleriyle sorular sormaya başladılar. James, kapağın bulunduğu yerin nerede olduğunu kestirebilmek için, boşluk sesi arıyordu.</p>
	<p class="block_3"> </p>
	<p class="block_2">Bunun işe yaramadığını gördü, etraftaki bağırışlar aşağıdan gelen her sesi bastırıyordu, ama bir noktada zeminin daha gevşek olduğunu hissetti. Durdu, döndü ve birkaç santim kadar geriye sıçradı.</p>
	<p class="block_3"> </p>
	<p class="block_2">Ayağının altındaki zemin gevşemiş gibi görünüyordu. Bir metre kadar geri gitti, ardından kendisine doğru koşturan adamları bekliyormuş gibi çömeldi. Yavaşlamaya başlamışlardı ki James, adamların neredeyse kendisini çevrelemek üzere olduklarını endişeyle fark etti.</p>
	<p class="block_3"> </p>
	<p class="block_2">Arkasını döndü ve sanki paniğe kapılmışçasına koşmaya başladı. Arkasından bağıra çağıra emirlerin verildiğini duyuyordu.</p>
	<p class="block_3"> </p>
	<p class="block_2">Tüm bu olanları yüksek sesli bir çatırtı ve çarpışma sesi izledi, James arkasını döndüğünde altı adamın birden, kapağın bulunduğu yerden aşağı düşmekte olduğunu gördü. Mümkün olduğunca hızlı bir şekilde onlara doğru koştu. Bir an için avantajı elinde tutmuş olsa da, adamlar sayıca James ve yoldaşlarının iki katıydı.</p>
	<p class="block_3"> </p>
	<p class="block_2">Kapağın kendisine en yakın yerine ulaştı ve sıçradı, düşerken etrafında döndü, böylelikle indiğinde yüzü rampanın sonuna dönük olacaktı.</p>
	<p class="block_3"> </p>
	<p class="block_2">Kurumuş olan çamur, kapının sol tarafının tamamen rampanın üzerine düşmesini engellemişti. Burgulu rampa, adamların birbirlerinin üzerlerine düşmelerine neden olmuştu. James, kendini, yalnızca tek bir meşaleyle aydınlatılmış olan, pusu odasının William ve Treggar'ın iki muhafızla dövüşmekte olduğu karanlık bölümüne bakarken buldu. James aniden topuklarının kaydığını ve ayaklarının havalandığını fark etti. Tahta rampanın üzerine kemikleri kırabilecek bir çarpışmayla indi ve bir metre kadar kayarak, ayağa kalkmaya çalışan iki katile doğru yuvarlandı. James kaymaya devam etti ve düşmanlarından birinin dövüşmek yerine yanından yukarı tırmanmaya çalıştığını fark etti. James kılıcını savurdu, fakat adam yanından geçip rampanın üzerinde koşarken isabet ettiremedi.</p>
	<p class="block_3"> </p>
	<p class="block_2">James, kaçmaya çalışan bu adam üzerinde daha fazla vakit harcayamazdı. Yanındaki katil doğrulmuş, eğimli kılıcını elinin tersiyle kendisine doğru savuruyordu. Tek seçeneği arkaya doğru, rampanın üzerine atlamasıydı. Bu şekilde kafasını hızla çarpmasına karşın, kılıç havayı kesmişti. Boylu boyunca uzanmış bir biçimde James kılıcını öne doğru savurdu ve yanında oturan adamı öldürdü.</p>
	<p class="block_3"> </p>
	<p class="block_2">Doğrularak oturdu ve siyah kıyafetlilerden birinin kendisine doğru döndüğünü gördü. Tereddüt etmeden adama saldırdı. Başı zonkluyor ve yaşadığı darbeden dolayı kendini sersemlemiş hissediyordu.</p>
	<p class="block_3"> </p>
	<p class="block_2">Treggar ise ölmüş bir kiralık katilin tepesinde dikilmiş, bir diğeriyle dövüşüyordu.</p>
	<p class="block_3"> </p>
	<p class="block_2">William adamın birini tekmeleyerek geri iterken, ikincisine kılıcını indirdi.</p>
	<p class="block_3"> </p>
	<p class="block_2">James, yüzü William'a dönük olanlardan en yakınının yanına sıçradı, üzerine çullanarak adamı yere devirdi, bu sırada William da hemen karşısındaki adamı öldürmüştü.</p>
	<p class="block_3"> </p>
	<p class="block_2">James, "Biri kaçıyor!" diye bağırdı.</p>
	<p class="block_3"> </p>
	<p class="block_2">William yüksek sesle, "Ben onu yakalarım!" diye karşılık verdi. Ölmekte olan diğer adamın üzerinden sıçrayarak, rampaya doğru hızla koşmaya başladı.</p>
	<p class="block_3"> </p>
	<p class="block_2">Rampanın sonuna ulaştığında, William adamın, yüz metre kadar ötesinde, kayalıkların arasındaki bir yarığa doğru hızla koşturmakta olduğunu gördü.</p>
	<p class="block_3"> </p>
	<p class="block_2">William koşmaya başladı.</p>
	<p class="block_3"> </p>
	<p class="block_2">James ve Treggar, geride kalan son katili de öldürüp yukarı çıktıklarında William'ın doğu girişinde gözden kaybolduğunu gördüler. James, "Peşinden git ve eğer o adamı öldürürse, onu da yanında götür," dedi.</p>
	<p class="block_3"> </p>
	<p class="block_2">"Nereye?"</p>
	<p class="block_3"> </p>
	<p class="block_2">"Arutha'yı bulmaya," dedi James. "İlk planım, ahıra gitmek ve Arutha kapının dışında kalanları öldürürken kapıyı tutmak, ardından onu içeri alıp geri kalanları öldürmesini sağlamaktı," dedi.</p>
	<p class="block_3"> </p>
	<p class="block_2">"Kapıyı sadece üçümüz mü tutacaktık?"</p>
	<p class="block_3"> </p>
	<p class="block_2">"İşte bu yüzden sayıyı dengelemeye çalışıyordum, yüzbaşı."</p>
	<p class="block_3"> </p>
	<p class="block_2">"Ya şimdi?"</p>
	<p class="block_3"> </p>
	<p class="block_2">James, "Arutha'nın bu odadan ve delikten iki düzine adamını sokmasını sağladıktan sonra, kaleye doğudan gelin. Sol kapıyı yıkması için bir koçbaşı kullanmasını sağlayın. O kapıları tutmakla o kadar uğraşıyor olacaklar ki, buraya sokmuş olduklarınızın farkına varamayacaklar."</p>
	<p class="block_3"> </p>
	<p class="block_2">"Sen ne yapacaksın?"</p>
	<p class="block_3"> </p>
	<p class="block_2">James, "Dikkatlerini dağıtacağım. Eğer yüzeye çıkan bu yolu bulurlarsa, büyük bir avantajı kaybederiz," dedi. Treggar bir şey söylemek üzereymişçesine baktı, ardından yalnızca başını sallamakla yetindi. Arkasını döndü ve William'ın peşinden koştu.</p>
	<p class="block_3"> </p>
	<p class="block_2">Akşam güneşi doğudaki tepelerin ardından yavaşça batarken James derin bir nefes alarak temiz havayı içine çekti.</p>
	<p class="block_3"> </p>
	<p class="block_2">Ardından döndü ve tekrar eski kaleye indi.</p>
	<p class="block_3"> </p>
	<p class="block_2">William, ne Yıldızlimanı'nın en hızlı koşucusu olmuştu, ne de Krondor'daki en hızlı acemi er; ama dayanıklılığı her zaman yüksekti. Kendinden hızlı olan bu kiralık katile yetişmek için dayanıklılığına güvenmek zorunda olduğunu biliyordu. William bir anda katilin bu eski vadiden aşağıya, William ve yoldaşlarının eski kaleye girmek için kullandıkları batı geçidine doğru koşarak bir hata yaptığını fark etti. Diğer yöne koşmuş olsaydı; doğu kapısında yandaşlarını bulabilir, ya da dikkat çekmek için kapıyı vurup hızla yardım çağırabilirdi. İşte şimdi, William'ın bir şansı vardı.</p>
	<p class="block_3"> </p>
	<p class="block_2">Vadi genişleyip yumuşak bir dönüşle kuzeye yöneldiğinde, William katili ileride gördü. Yokuş aşağı inerken, adamın hafifçe yavaşladığını görebiliyordu. Heyecan ya da korku adama başlangıçta hız kazandırmıştı, fakat şimdi uzun adımlarla da olsa, daha dikkatli bir biçimde koşuyordu.</p>
	<p class="block_3"> </p>
	<p class="block_2">William, adamın takip edildiğinin farkında olup olmadığından dahi emin değildi, çünkü görünürde adam arkasına dönüp bakmamıştı. William'ın kalbi hızla atmaya, gözleri yanmaya başlamıştı. Kırpıştırarak, gözlerine girenleri çıkarmaya çalıştı. Düzgün bir biçimde nefes alıyordu, fakat gırtlağı kurumuştu ve vücudunu kaplayan acıyı hissedebiliyordu. Uykusuzluk, su ve gıda eksikliği etkisini gösteriyordu.</p>
	<p class="block_3"> </p>
	<p class="block_2">Görevi dışında her şeyi aklından çıkartarak, kendini aradaki farkı kapatmaya zorladı ve yavaşça katile yaklaşmakta olduğunu gördü. William nerede olduğunu ve vadideki geçidin kuzeyindeki bu patikada daha ne kadar koşması gerektiğini bilmiyordu. Birkaç metre de olabilirdi, bir mil de. Hangisi olduğunu bilmiyordu.</p>
	<p class="block_3"> </p>
	<p class="block_2">Adamla arasındaki mesafeyi yarılamış olduğunu gördü; katil omzunun gerisine baktığında aralarındaki mesafe neredeyse yüz metreye inmişti. Ya William'ı arkasında hissetmiş ya da sesini duymuştu, ama nedeni ne olursa olsun artık takip edilmekte olduğunu biliyordu.</p>
	<p class="block_3"> </p>
	<p class="block_2">Adam hızını artırdı ve William bir an için her şeyden vazgeçme isteğiyle mücadele etti. James'in planı her ne idiyse, katillerin, platodan kaleye ulaşan geçidin varlığından haberdar olmasını istemediği açıktı.</p>
	<p class="block_3"> </p>
	<p class="block_2">William dayandı, bacaklarındaki yanmaya ve kalbinin göğsünden fırlayacak gibi atmasına aldırmadı. Katil de yorulmuş olmalı, diye düşündü William. Ardından neden başarısız olmaması gerektiğini düşündü. Prens'in bu yerden haberi olmalıydı, içeri nasıl girilebileceğini ve iblisi bilmeliydi. Görevini ve korumakta olduklarını; hanedan üyelerini, şehrin sıradan insanlarını, saraydaki hizmetkârları; ardından Talia'yı düşündü. Kanlı törenin sonucunda ortaya çıkan iblisi hatırladı ve böylesine bir dehşetin Talia'nın karşısına çıkmasına izin vermektense, ölmeye yemin etti.</p>
	<p class="block_3"> </p>
	<p class="block_2">Katille arasındaki mesafeyi yavaş yavaş kapatıyordu. Bunu fark etmesi içindeki yorgunluğu kısa sürede aklından çıkarıp atan bir coşkuya neden oldu. Katilin yorulduğu açıktı ve az sonra kendisiyle yüzleşmek zorunda kalacaktı. Vadi genişlemişti ve William, artık keçiler ve arabalarla birlikte ayrılmış olan iki askere veda ettikleri patikayı görebiliyordu.</p>
	<p class="block_3"> </p>
	<p class="block_2">Patikaya ulaştığında katil hangi yöne döneceği konusunda bir an tereddüt etti ve o anda kendi kaderini düğümledi.</p>
	<p class="block_3"> </p>
	<p class="block_2">Artık geri dönüp dövüşmek zorundaydı.</p>
	<p class="block_3"> </p>
	<p class="block_2">Adam bunu yaptı, eğimli kılıcını çıkartarak beklemeye başladı. Belli ki William'ın yavaşlayıp kendi silahını çekmesini bekliyordu, ama bekleneni yapmayan William, ağır kılıcını koşarken çekti ve koca kılıcı başının üzerine kaldırırken bir savaş narası koyverdi.</p>
	<p class="block_3"> </p>
	<p class="block_2">Bu hücum karşısında şaşıran katil yana sıçradı, fakat ne yapacağını bilmez bir durumda değildi. William’ın darbesini karşıladı ve William zemini topuklayarak döndüğünde, o da dönerek William'la yüz yüze geldi.</p>
	<p class="block_3"> </p>
	<p class="block_2">İki adam da yüz yüze, hafifçe çömelmişlerdi. Kiralık katil kemerinden sol eliyle bir hançer çıkardı ve onu darbeleri karşılamak için kullanmak istermişçesine tuttu. William bunun koca kılıcı karşısında ne kadar aptalca olduğunu biliyordu. Temkini elden bırakmıyordu, çünkü bu kiralık katilin, tereddütsüz ilk fırsatta hançerini kendisine fırlatacağını biliyordu. Adamın iki eliyle de dövüşebildiğinden kuşkusu yoktu.</p>
	<p class="block_3"> </p>
	<p class="block_2">Kiralık katilin boyu William'dan kısaydı, dizleri bükük dururken, az alan kaplayan bir hedef oluşturmaktaydı. William'ın bir sonraki hareketini görmek için bekliyordu. William adamın soluna doğru çember çizerek, bir açık yakalamaya çalışıyordu. Dinlenmiş olduğunda William, kendi koca kılıcıyla, başkalarının süvari kılıçlarıyla olduğu kadar hızlıydı, ama şu anda dinlenmiş olmaktan çok uzaktı. Diğer adamın merhametine kalmadan önce yapabileceği yalnızca iki ya da üç hamle olduğunu biliyordu.</p>
	<p class="block_3"> </p>
	<p class="block_2">William öne sıçradı. Hareket ederken bir yandan da kılıcını çeviriyordu, böylelikle, adamın sağına ters el hareketiyle bir darbe savurabilecekti. Katili, eğimli kılıcıyla savunma yapmak zorunda bırakmayı umuyordu. William, darbe sırasında eğimli kılıcın kırılması için dua etti.</p>
	<p class="block_3"> </p>
	<p class="block_2">Kılıcına bir zarar gelebileceğini hisseden katil, darbeyi savurmak yerine geriye sıçradı, William bu anı öne atılmak için değerlendirdi. Ağırlığını aşağı vermektense, kılıcının ucunu hafifçe havaya kaldırmıştı, böylelikle kılıcın ucu, katilin hançerini tutmakta olduğu elin tam sağını hedefliyordu.</p>
	<p class="block_3"> </p>
	<p class="block_2">Katil, hançerini savurdu. William darbesini savurma konusunda ısrarlı davranmış olsaydı, gırtlağını hedeflemiş olacak bir hamleydi.</p>
	<p class="block_3"> </p>
	<p class="block_2">Gırtlağına saplanacağına bıçak William'ın omzunu sıyırıp, tuniğinin üzerine giymiş olduğu zincir örgülü zırhın biraz üstündeki kası yırttı. "Lanet olsun!" dedi William, gözleri acıdan yaşlarla dolarak.</p>
	<p class="block_3"> </p>
	<p class="block_2">Birkaç santim sağa gitse, bıçağın zırhına çarpıp gitmiş olacağını düşünmeye vakti yoktu, çünkü katil bu hamlesini ileri doğru hızla atılarak devam ettiriyordu.</p>
	<p class="block_3"> </p>
	<p class="block_2">William, katilin palasını durdurmak için kılıcını güçlükle kaldırabildi. Katil omzunu William'ın" göğsüne sertçe geçirdiğinde, ciğerlerindeki hava şiddetle dışarı çıktı ve her ikisi de yere yığıldı. William, omzundaki yanma hissi veren acıyı dikkate almadı, katilden yuvarlanarak uzaklaştı ve ayaklarının üzerinde doğrulmaya çalıştı. Katilin tekmesiyle yüzünde bir acı patlaması hissetti, gökyüzü sarı ve kırmızı renklere bürünürken görüntüsü dalgalanıyordu.</p>
	<p class="block_3"> </p>
	<p class="block_2">Bilincini yitirmemeye çalışan William, aniden kılıcını artık tutmadığını fark etti. Doğrulmaya çalışırken bir darbe daha yedi, başı ağrıdan zonkluyordu. Yarı bilinçli haliyle, göğsüne binmiş olan ağırlığın çok da farkında değildi.</p>
	<p class="block_3"> </p>
	<p class="block_2">Gözlerini hızla kırpıştırarak, duyularının kendisine itaat etmesini sağlamaya çalışıyordu. Yukarı baktığında William, ölümün tepesinde olduğunu gördü. Katil tepesinde duruyordu, çizmeli ayaklarının biri William'ın göğsünün üzerindeydi ve palası ölümcül darbeyi indirmeye hazırdı.</p>
	<p class="block_3"> </p>
	<p class="block_2">O içinde bulunduğu kötü durumu anladığı, bir şekilde harekete geçmesinin gerektiğini -katili çizmesinden yakalayıp, dengesini bozmalıydı- ve bunu yapmak için fazlasıyla ağır kalacağını düşündüğü anda, William katilin birdenbire donup kaldığını ve ardından düştüğünü gördü.</p>
	<p class="block_3"> </p>
	<p class="block_2">Kendisininkine benzer örme zırh giyen birisi, William'ın tepesine dikilmişti. William'ın Yüzbaşı Treggar'ı tanıması biraz zamanını aldı.</p>
	<p class="block_3"> </p>
	<p class="block_2">Yüzbaşı kılıcını kınına sokarak, William'a doğru çömeldi. "Beni duyabiliyor musun?" William gözlerini kırpıştırdı ve ardından çatlak bir sesle, "Evet," demeyi başardı. "Ayağa kalkabilir misin?"</p>
	<p class="block_3"> </p>
	<p class="block_2">"Bilmiyorum," diye fısıldadı William. "Ayağa kalkmama yardım ederseniz, öğrenebiliriz." Treggar bir elini William'ın kolunun altına soktu ve ayağa kalkmasına yardım etti. "Şuna bir bakayım," dedi Yüzbaşı, William'ın yarasına bakarak. Bir süre sonra, "Yaşayacaksın," dedi.</p>
	<p class="block_3"> </p>
	<p class="block_2">William'ın başı hâlâ çınlıyordu, bacaklarına hükmetmekte zorlanıyordu, yine de, "Bu iyi bir haber," dedi.</p>
	<p class="block_3"> </p>
	<p class="block_2">"Ama bu kesik, sargısı yapılana kadar çok yanacak."</p>
	<p class="block_3"> </p>
	<p class="block_2">Yüzbaşı tuniğinden bir parça yırttı ve yaranın üzerine sertçe bastırdı. William'ın dizleri çözülecekken Treggar doğrulmasına yardımcı oldu. "Bayılman için zamanımız yok, teğmen." "Hayır, efendim," dedi William zayıf bir biçimde.</p>
	<p class="block_3"> </p>
	<p class="block_2">"Prens'i bulacağız ve eğer seni arkamda bırakmam gerekirse, bırakırım."</p>
	<p class="block_3"> </p>
	<p class="block_2">"Anlaşıldı, efendim," dedi William, kendisini derin nefesler almaya zorlarken. "Elimden geleni yapacağım." "Biliyorum, Will," dedi Treggar. "Haydi, umarım bu katiller bizi bulmadan Prens'i bulabiliriz." William etrafına bakındı. "James nerede?"</p>
	<p class="block_3"> </p>
	<p class="block_2">"Tekrar içeri girdi. Bizi aramaları yerine kendini aramalarını sağlayacağını söyledi."</p>
	<p class="block_3"> </p>
	<p class="block_2">William hiçbir şey söylemedi, ama içten içe böylesine bir cesarete kendisinin sahip olup olmadığını düşünüyordu. James, kendileri Prens'i bulup onunla geri dönene kadar hayatta kalabilirse şanslıydı.</p>
	<p class="block_3"> </p>
	<p class="block_2">Doğuya doğru yola çıktılar, başlangıçta yavaş hareket ediyorlardı, ardından William kendine geldikçe hızlanmaya başladılar.</p>
	<p class="block_3"> </p>
	<p class="block_2">James etrafına bakındı. Birkaç dakikasını, William'la birlikte tavanın tepesindeki taşı kaldırdıklarında dökülen kayaları kaldırmaya harcamıştı. Ortadaki toz hakkında yapabileceği pek bir şey yoktu, ama yine de bir kısmını ayağıyla toparlamaya çalıştı.</p>
	<p class="block_3"> </p>
	<p class="block_2">Sonuçtan memnun olmamasına rağmen bunun yapabileceğinin en iyisi olduğuna karar vererek, ellerinin altında bir dolu silahla siyah giysili kızgın adamlarla karşılaşmadan ilerleyebileceğini düşündüğü yöne doğru aceleyle ilerledi. "Ruthia," dedi sessizce, Şans Tanrıçası'nın adını anarak. "Zaman zaman ilişkimizi suistimal ettiğimin farkındayım ve uzun süredir tapınağını ziyaret edemedim, ama lütfunu bana birazcık daha gösterirsen, bu sefer, yemin ediyorum, bağlılık konusunda çok daha sıkı davranacağım."</p>
	<p class="block_3"> </p>
	<p class="block_2">Köşeyi döndü, büyük bir odaya girdi ve bir anda, geç kalmış bir şekilde kapının iki yanında hareketsiz duran adamlar olduğunu fark etti. Yarım düzine kiralık katil aniden odadaki diğer üç kapıdan içeri doluşurken, iki kılıcın uçlarının da kendisine doğrultulmuş olduğunu gördü.</p>
	<p class="block_3"> </p>
	<p class="block_2">Etrafına bakındığında, dövüşmenin faydasız olduğunu gördü ve ellerini havaya kaldırırken, kılıcını gevşeyen parmaklarından bıraktı. Sessizce, "Ruthia, 'hayır'ı bu kadar büyük bir zevkle söylemen gerekmezdi!" diye homurdandı. Katillerden biri öne adım attı ve elinin tersiyle James'in yüzüne vurdu. James kare taşların üzerine sertçe yuvarlandı, adam acımasızca kaburgalarını tekmeliyordu.</p>
	<p class="block_3"> </p>
	<p class="block_2">Midesindeki pek az şeyi de kusan James öksürdü ve "Ruthia bazen tam bir şirret oluyorsun," dedi. Ardından adam kafasını tekmelediğinde bilincini yitirdi.</p>
	<p class="block_5" id="calibre_pb_13"> </p>
</body></html>
