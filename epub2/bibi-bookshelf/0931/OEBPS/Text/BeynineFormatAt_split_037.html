<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>beynineformatat.html</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:ebcba8e3-7fe1-48ea-a873-adf78be2f85b" name="Adept.expected.resource" />
</head>

<body class="calibre">
  <h2 class="normal2" id="calibre_toc_21">&nbsp;<br class="calibre2" />
  <span class="solbaslik solbaslik">Sorunlarımızın<br class="calibre2" />
  &nbsp;&nbsp;&nbsp;<span class="solbaslik">nedenleri</span></span><br class="calibre2" />
  <br class="calibre2" />
  <br class="calibre2" />
  <br class="calibre2" /></h2>

  <p class="indentmetin">&nbsp;<br class="chapter" />
  “Biz nasıl biz olduk?” diye sormuştuk. Güçlü yanlarımızla ve problemlerimizle bizim biz olmamızın iki nedeni vardı. Çok basitçe, YAŞADIKLARIMIZ ve BAŞKALARI.</p>

  <p class="normal3">&nbsp;</p>

  <p class="normal1">Aslında temizlik işlemine başlarken sormamız gereken soru oldukça farklı... Soru şu:</p>

  <p class="ortayazi"><span class="normal4">“Sorunumuzun çok bariz bir başlangıç<br class="calibre2" />
  noktası var mı?”</span></p>

  <p class="normal1">Sorunumuzun bir başlangıcı varsa işimiz daha kolay olacaktır. Biz o soruna sebep olan olayın etkisini bilinçaltımızdan temizlersek sorunumuzdan kurtulma şansımız aslında oldukça yüksektir.</p>

  <p class="normal1">Peki ya sorunumuzu kendimizi bildik bileli yaşıyorsak? Ya da sorunumuz yetiştirilme tarzımıza, birkaç değil, hayatımız boyunca yaşadığımız tüm olaylara dayanıyorsa?</p>

  <p class="normal1">Evet, itiraf ediyorum. Başlangıcı olmayan sorunlarda, işimiz biraz daha uzun sürebiliyor. Tabii ki, konuyla ilgili hayatımızdaki tüm olayları temizlemeye uğraşmıyoruz. Belli başlı büyük olayları “formatlamamız” yararlı olsa da, yaklaşımımız sorunun ne olduğuna göre değişebilir.</p>

  <p class="h2baslik">Başlangıç noktası var</p>

  <p class="normal1">Başlangıçta belli sorunların temizlenmesi çok daha çabuk olabiliyor.</p>

  <p class="normal1">Başlangıç belliyse şimdi şu soruyu soralım:</p>

  <p class="ortayazi"><span class="normal4">“Rahatsızlık başlamadan<br class="calibre2" />
  bir sene öncesi itibariyle, hayatımda hangi<br class="calibre2" />
  olumsuz olaylar yaşandı?”</span></p>

  <p class="normal1">Uygulamalarımızda en çok kullanacağımız yaklaşım, sorunlarımıza sebep olan, hayatımızdaki “belli kötü olayların” etkisini bilinçaltımızdan temizlemek.</p>

  <p class="normal3">&nbsp;<br class="chapter" />
  <span class="idebold">Travmaları çözmek = Altın vuruş</span></p>
  <hr class="calibre24" />

  <p class="normal3">Hayatınızda neyi çözmek isterseniz isteyin, size ilk olarak konuyla ilgili olabilecek travmalardan başlamanızı öneririm. Zira travmaları temizlemek, “altın vuruş” yaparak çok hızlı yol almanızı sağlayacaktır.</p>

  <p class="normal3">Neden travmalar altın vuruş imkânı tanıyor?</p>

  <p class="normal3">Bunun nedeni beynin yaşadığımız çok kötü olaylarda “büyük kararlar” alabilmesi ihtimali. Özellikle, kitabın sonunda sağlık bölümünde detaylı olarak inceleyeceğimiz gibi duyguların tavan yaptığı anlarda buna paralel olarak beynimizde, psikolojimizde ve vücudumuzda önemli değişikler olabiliyor.</p>

  <p class="normal3">Bir başka deyişle, büyük travmalardan sonra, psikolojik ve biyolojik değişiklikler yaşıyoruz. Aslında çoğu zaman asıl mesele, üzerinde çalıştığımız soruna göre “hangi travma” üzerinde çalışmamız gerektiğini bulmak oluyor?</p>

  <p class="normal3">Daha önceki benzetmemizden yola çıkarsak, beynimizin içindeki büyük labirentte yolumuzu bulmak için elimizde bir haritaya ihtiyacımız var. Tabii ki hayatımızdaki her kötü olayı temizleyemeyiz. Sorunumuzun nedeni olabilecek “şüpheli” olayların sayısını azaltmalı ve öncelik sırasıyla onların üzerinde birer birer çalışmalıyız.</p>

  <p class="normal3">Doğru travmaları bulmak için üzerinde durmamız gereken önemli kriter zamanlama. Sonuçta, üzerinde çalıştığımız problemin bir başlangıç noktası varsa, üzerinde çalıştığımız travmaların da o başlangıç noktasından önce yaşanmış olması gerekiyor.</p>

  <p class="normal3">Travmanın, sorun başlamadan kısa süre önce (1 sene önceye kadar) tecrübe edilmesi ya da hayatımızda o konuda yaşanmış ilk tecrübe olması, “formatlanması” açısından önceliğini arttırıyor.</p>

  <p class="normal3">Diğer önemli kriterse, travmanın yaşanılan sorunla bir şekilde ilgili olması. Mesela, topluluğa karşı konuşmakta sorun yaşayan birisinin temizlemesi gerekenler yine benzer şekilde yaşanan olaylar olmalıdır.</p>

  <p class="normal3">Bazen hangi travmaların yaşanılan sorunla ilgili olduğu bu kadar “net” olmayacaktır. Özellikle sağlık konularında, hangi travmaların yaşadığımız sağlık sorunlarına sebep olabileceğini belirlemek için, bilinçaltının “tehditlere” tepki verme mantığını iyi anlamak gerekiyor. Zaten sağlık bölümünde bu konuyu en basit haliyle bulacaksınız.</p>
  <hr class="calibre24" />

  <p class="normal1">Travmaları formatlayarak birçok farklı problemi hayatımızdan temizleyebiliriz. Kitabımızın ilerleyen bölümlerinde birçok kez benzer şekilde “travma” temizleyeceğiz.</p>

  <p class="normal1">Bunu nasıl mı yapacağız? Aslında, çok basit NeuroFormat® Hikâye Tekniğini kullanarak!</p>

  <p class="normal3">&nbsp;<br class="chapter" />
  <span class="idebold">Travmaları beğenmemezlik etmeyin!</span></p>
  <hr class="calibre24" />

  <p class="normal3">Belli bir sorun üzerinde çalışıyor ve hangi travmalarınızın üzerinde çalışmanız gerektiğini bulamıyorsanız 3 önemli noktayı aklınızdan çıkarmayın.</p>

  <p class="normal3">Olayın başkaları için ne kadar travmatik olabileceğinin hiç ama hiç önemi yok. Tek önemli kriter, sizin “subjektif” (size özel) olarak ne kadar etkilendiğiniz. Bu açıdan, başkaları için önemsiz gelebilecek konuları, eğer sizin için yaşandıkları zaman “büyük olumsuz duygulara” sebep oldularsa pas geçmemek önemli.</p>

  <p class="normal3">İkinci önemli noktaysa, şu an belki size komik gelen olayları o zamanki beyninizin kapasitesinde değerlendirmek... “Evet, geçtiler gittiler, benim için artık ne önemi olabilir ki” diye düşünüyor olabilirsiniz. Meseleleri, o zamanki beyninizin kapasitesinde değerlendirmeniz önemli. Zaten, beyniniz tarafından “o dönemde” önemli olarak algılandıkları için ve hâlâ bu bilgiler beyninizde fiziksel olarak var olduğu için yaşadığınız sorun her neyse onu yaşıyorsunuz.</p>

  <p class="normal3">Aslında son madde çok bariz. Yine de, sürekli bu yanlışı yaptığımız için tekrarlamakta yarar görüyorum. Unutmayın ki “siz bir anda siz olmadınız”. Beyniniz, bedeniniz, kısacası siz geçmişte yaşadıklarınızın sonucusunuz. Eğer, 6 aylıkken sizi sakat bırakabilecek bir kaza geçirmiş olsaydınız, bunun etkilerini fiziksel olarak yaşamaya devam ederdiniz. Bunu geçmişten kalan yara ve dikiş izlerinden canlı canlı görebilirsiniz. Bu sadece görünen fiziksel özellikler için değil, beyniniz, karakteriniz ve rahatsızlıklarınız için de geçerli.</p>

  <p class="normal3">İşte bu nedenlerden dolayı, kaç yaşında yaşanmış olurlarsa olsunlar, geçmişin yarattığı olumsuzlukları beyinden formatlamamız bizim için çok büyük bir önem ve değer taşıyor.</p>
  <hr class="calibre24" />
</body>
</html>
