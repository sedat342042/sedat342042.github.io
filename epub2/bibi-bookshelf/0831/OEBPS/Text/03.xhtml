<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <h3 class="buyuk">3<br /></h3>
  <hr />

  <h3 id="sigil_toc_id_3">OKUR FAZLA YORULMADAN ŞANGHAY KENTİ'NE BİR GÖZ ATABİLİR</h3>
  <hr />

  <p>Bir Çin atasözü şöyle der: "Kılıçlar pas tutup beller parladığı zaman hapishaneler boşalıp tavanaraları dolduğu zaman, mahkeme avlularını otlar bürüyüp dindarlar tapınak basamaklarını aşındırdığı zaman, hekimler yayan giderken, fırıncılar at bindikleri zaman, İmparatorluk iyi yönetiliyor demektir." Güzel bir atasözü. Avrupa ve Amerika'nın bütün devletlerinde uygulanabilir. Gelgelelim bu dileklerin gerçekleşmesi Çin'de hâlâ çok uzak bir olasılık. Zira orada beller pas tutmakta kılıçlar parlamakta, hapishaneler tıkabasa dolmakta tavanaraları boş kalmaktadır. Fırıncılar hekimlere nazaran daha çok işsizdir. Gerçi tapınaklar dindarları kendine çekmekte, ama tutuklular ve davacılar mahkemelerden eksik olmamaktadır.</p>

  <p>Yüz seksen bin kilometrekarelik alana yayılan bir krallıktır burası. Boyutları kuzeyden güneye sekiz yüz, doğudan batıya dokuz yüz kilometreyi aşar. On sekiz büyük eyalete bölünmüştür. Moğolistan, Mançurya, Tibet, Tonkin, Kore ve Liu-Çu adaları, vb. gibi ona bağımlı ülkeler de cabası. Bütün bu topraklar yeterli ölçüde yönetilemez. Çinliler belki bu durumu pek umursamazlar, ama bu konuda yabancıların yanılması mümkün değildir. Kapılarından dışarı nadiren çıkan, sarayına kapanarak yaşayan, o saraydan üç katı büyük surların arkasına sığınan imparator bireylerin ana babasıdır; yasaları keyfine göre uygular ya da uygulamaz. Herkesin ölüm ve kalımı üzerinde hakkı vardır. Doğumundan itibaren İmparatorluk'un gelirleri bu hükümdara aittir. Herkes onun önünde yerlere kadar eğilir. Ona göre dünyaların en güzelinde her şey güzeldir. Yanılmakta olduğunu ona kanıtlamaya kalkışmak gereksizdir. Çin imparatoru asla yanılmaz.</p>

  <p>Kin-Fo, Çin usûlü yönetim yerine Avrupa tarzı bir yönetimin daha iyi olacağını düşünürken, birtakım nedenlere mi dayanmaktadır? Öyle sanılabilir. Gerçekten Şanghay'ın içinde değil, dışında yaşamaktadır. Yaşadığı yer, İngiliz imtiyazı almış bir bölgedir; çok önemli bir özerkliği vardır.</p>

  <p>Gerçek anlamıyla Şanghay, küçük Huang-Pu ırmağının sol kıyısında kurulmuştur. Bu ırmak dik açı yaparak Wusung ile birleşir ve Yangdzi Kiang ya da Mavi nehire karışır, oradan Sarı Deniz'de kaybolur.</p>

  <p>Kent kuzeyden güneye doğru yatıklaşan yumurtamsı bir oluşumdur; yüksek surlarla çevrilidir, mahallelere açılan beş kapısı vardır. Taş döşemeli küçük dar sokaklar karmakarışık bir şebeke meydana getirir; ne camekanı ne sergileri olan loş dükkanlarda belden yukarısı çıplak satıcılar çalışır; ortalıkta birkaç atlının dışında, ne bir araba ne bir tahtırevan görünür; bir iki yerli tapınağı ya da yabancılara ait bir iki küçük kilise göze çarpar; mesire yerlerine gelince, "çay bahçelerinden" ve hayli bataklık olan alanlardan ibarettir; bu alanlar ağzına kadar toprak yığılarak düzeltilen eski çeltik tarlalarıdır ve sıtma hastalığının yayılmasına elverişlidir. Sokakların arasında, daracık evlerin içinde iki yüz bini aşkın bir nüfus barınır. Kent, işte böyle bir yerdir; içinde yaşam pek arzu edilmez ancak ticari bakımdan son derece önemlidir.</p>

  <p>Gerçekten, Nankin Antlaşmasından sonra yabancılar şehirde ticaret acentesi açma hakkını kazanmışlardır. Böylece, Avrupa'yla ilişkiler bakımından Çin'de büyük bir kapı açılmıştır. Nitekim Şanghay'ın dışını ve kenar mahalleleri, devlet yıllık kira karşılığında yabancılara bırakmıştır. Sayıları yaklaşık iki bine varan Amerikalılar, İngilizler ve Fransızlar bu toprakları üçe bölerek kullanmaktadır.</p>

  <p>Fransızlar'a verilen arazi hakkında söylenecek az şey vardır, çok önemli sayılmaz. Neredeyse kentin kuzey surlarına bitişik durumdadır ve onu İngiliz kolonisinden ayıran Yang-King-Pang ırmağına kadar uzanır. Aynı arazide Lazaristlerin<a id="footnote1"></a><sup><a href="#bookmark1">1</a></sup> ve Cizvitlerin kiliseleri bulunur, ayrıca Şanghay'ın altı buçuk kilometre ötesinde bunların Tsikave adında bir kolejleri vardır; bu okulda Çinli öğrencileri yetiştirirler. Gelgelelim, küçük Fransız kolonisi komşularıyla boy ölçüşecek düzeyde değildir. 1861'de kurulan on tane ticaret konutundan geriye kala kala üç konut kalmıştır; öyle ki ticaret acentesi bile İngiliz kolonisinde bulunur.</p>

  <p>Amerikan toprağı, Wusung'un dönüş yolundadır. İngiliz toprağıyla üzerinden ahşap bir köprüyle geçilen Su-Çeu-Creek tarafından ayrılır. Astor Oteli, Missions Kilisesi buradadır; Avrupa gemilerinin onarımı için hazırlanan doklar buraya yerleştirilmiştir.</p>

  <p>Ancak bu üç araziden tartışmasız en gelişmiş olanı İngiliz kolonisidir. Rıhtımlara dizilen görkemli konutlar, verandalı bahçeli evler, ticaret prenslerinin saray yavrusu köşkleri, Oriental Bank, ünlü Dent firması ve ortağı Lao-Çi-Çang, Jardyne ticari acenteleri, Russellar ve diğer büyük tüccarlar, İngiliz Kulübü, tiyatro, tenis kortu, park, yarış pisti, kütüphane... İşte Anglo-Saksonların zengin kreasyonundan bütün bir demet. Gerçekten bütün bu görünüm "örnek koloni" adını almayı hak etmiştir.</p>

  <p>Bu nedenden ötürü, liberal bir yönetimin önderliğinde imtiyazlı arazide gerçekleştirilen bu yaşam biçimi hakkında Mösyö Leon Rousset "tümüyle kendine özgü bir karakteri olan ve hiçbir yerde benzeri bulunmayan bir Çinli kenti" derken, bunun şaşılacak bir yanı yoktur.</p>

  <p>Mavi nehrin güzel görünümlü yolundan geçerek bu toprak parçasına gelen yabancı, rüzgarda dalgalanan dört bayrak görür: Fransızlar'ın üç renkli bayrağı, Birleşik Krallık'ın bandırası, Amerikan yıldızları ve Saint-Andre haçı, Çin İmparatorluğu'nun sarı üstüne koyu yeşil flaması.</p>

  <p>Şanghay dolaylarına gelince, ağaçsız, yassı bir memleket; dik köşeli patikalar, taşlı daracık yollar, etrafı delik deşik eden sarnıçlar, muazzam çeltik tarlalarına su dağıtan sulama kanalları, bu kanallardan tarlalara vızır vızır gidip gelen ve Hollanda köylerindeki griban'lara<a id="footnote2"></a><sup><a href="#bookmark2">2</a></sup> benzeyen jonklar...<a id="footnote3"></a><sup><a href="#bookmark3">3</a></sup> Koyu yeşil tonlarıyla çerçevesiz bir çeşit tablodur bu.</p>

  <p>Perma buraya geldiğinde, Şanghay'ın Doğu mahallesindeki limana yanaşmıştı. Wang ve Kin-Fo işte burada, öğleden sonra karaya çıktılar.</p>

  <p>Nehrin üzerinde inanılmaz bir gidiş geliş vardı. Kocaman kıyı, işi başından aşkın insanlarla dolup taşıyordu. Yüzlerce jonk, tenezzüh tekneleri, tek kürekle yürütülen bir çeşit gondolu andıran sampanlar,<a id="footnote4"></a><sup><a href="#bookmark4">4</a></sup> gigler<a id="footnote5"></a><sup><a href="#bookmark5">5</a></sup> ve irili ufaklı bir sürü tekne, yüzer bir kent oluşturuyordu. Bu yüzer kentte, sayıları en az kırk bini bulan bir denizci nüfus yaşıyordu -aşağı tabakalardan gelen ve hali vakti yerinde olanların bile mandarinler sınıfı ya da aydın tabakanın düzeyine çıkamadığı bir nüfustu bu.</p>

  <p>İki dost rıhtımda aylak aylak oyalanarak karmakarışık kalabalığın ortasında ilerlediler. Neler yoktu ki! Türlü türlü satıcılar; yerfıstığı, portakal, geryfurt satanlar; her ulustan denizciler, sucular, fal bakanlar, Buda rahipleri, Lamalar, Çinli entariler giyinmiş atkuyruklu saçları ve yelpazeleriyle Katolik papazlar, yerli askerler, muhafızlar, yerel bölge çavuşları, Avrupalı tüccarların işlerini gören kompradorlar.</p>

  <p>Kin-Fo elinde yelpazesi, kayıtsız bakışlarını kalabalığın üzerinde gezdiriyor, etrafında olan bitenlere hiç aldırış etmiyordu. Satıcılar ve alıcıların bağıra bağıra aralarında değiş tokuş ettikleri Meksika türü madeni paralar, ne de eski gümüş ve bakır Çin paralarından çıkan sesler onu dalgınlığından kurtarabiliyordu. Zaten bütün mahalleyi satın alabilecek zenginliğe sahipti.</p>

  <p>Wang sarı renkli, kara ejderhalarla süslü geniş şemsiyesini açmış, yönünü hiç şaşırmamakta kararlı, her yanda gözlem konusu olabilecek bir şey bulmaya çalışıyordu.</p>

  <p>Doğu kapısından geçerken rastlantı sonucu bir şey dikkatini çekti. Bambu ağacından bir düzine kafesti bunlar. Kafeslerin içinde dün infaz edilen suçluların başları sallanıyordu.</p>

  <p>"Galiba," dedi, "başları koparmaktansa onların içini eğitmek daha iyidir! O zaman daha sağlam olurlar!"</p>

  <p>Kin-Fo bu sözleri kuşkusuz işitmedi; işitseydi eski bir Tay-ping'ten çıkan bu düşünceye şaşırırdı.</p>

  <p>İkisi birlikte Çin kentinin surlarını döne döne rıhtımı izlemeye devam ettiler.</p>

  <p>Mahallenin sonunda, Fransız kolonisine ayak basacakları sırada, mavi renk uzun entarili bir yerli, elinde keskin bir ses çıkaran bastonu vura vura kalabalığın dikkatini çekmeye çalışıyordu.</p>

  <p>Filozof, "Bir sien-çeng," dedi.</p>

  <p>Kin-Fo, "Bize ne!" karşılığını verdi.</p>

  <p>Wang, "Dostum," dedi, "ona bir dilekte bulun! Bu fırsat kaçmaz, evlenmek üzeresin!"</p>

  <p>Kin-Fo yoluna devam etmek istedi. Wang onu durdurdu.</p>

  <p>"Sien-çeng" bir çeşit popüler kahindi. Birkaç eski Çin parası karşılığı gelecekten haber veriyordu. Mesleğinde kullandığı aletler, içinde küçük bir kuş bulunan ve entarisinin düğmelerinden birine asılı duran kafesten ibaretti. Üzerlerinde tanrıları, insanları ve hayvanları temsil eden figürler bulunan altmış dört kartla oynanan bir fal açıyordu. Genel olarak her sınıftan Çinli'nin batıl inancı olmasına rağmen, sien-çeng'in kehanetlerine pek kulak asmazlar, dolayısıyla söylediği şeyleri ciddiye almazlardı.</p>

  <p>Wang'ın bir işareti üzerine, bu adam yere bir halı serdi, kafesini halının üstüne koydu, sonra figürleri görünmeyecek biçimde kartları halıya yaydı.</p>

  <p>Kafesin kapağını açtı. Küçük kuş dışarı çıkıp kartlardan birini seçti, bir pirinç tanesiyle ödüllendirildikten sonra, tekrar kafese girdi.</p>

  <p>Sien-çeng kartın yüzünü çevirdi. Kartta kunanrima dilinde yazılmış özlü ve kısa bir söz, bir de insan figürü bulunuyordu. Kuzey'in mandarin dili olan kunanrima, eğitimli insanların kullandığı resmi bir dil sayılırdı.</p>

  <p>Sien-çeng, Kin-Fo'ya dönerek yakın gelecekte birkaç sınavdan geçeceğini ve sonra on bin yıl sürecek bir mutluluktan yararlanacağını söyledi. Bütün ülkelerdeki falcı meslektaşları gibi ağzından aynı sözler çıkmıştı.</p>

  <p>Kin-Fo, "Bir sadece tek bir yıl!" karşılığını verdi. "Geri kalanı umurumda değil!"</p>

  <p>Ardından, yere gümüş bir para attı. Falcı aç köpek gibi parayı kaptı.</p>

  <p>Buna benzer büyük fırsatlar onun için kaçırılmazdı.</p>

  <p>Bu olaydan sonra, Wang'la öğrencisi Fransız kolonisine doğru yöneldiler. Wang bu kehanetin mutluluğa ilişkin kendi teorileriyle uyuştuğunu düşünüyor, öğrencisi hiçbir sınavın kendisine ulaşamayacağını biliyordu.</p>

  <p>Böylece Fransız Konsolosluğu'nun önünden geçtiler. Yang-King-Pang üzerindeki küçük köprüye çıktılar. Akarsuyu aşarak İngiliz toprağının yolunu tuttular. Avrupa limanının rıhtımına ulaşacaklardı.</p>

  <p>Öğle vaktiydi. Sabah boyunca çok etkin olan işler durmuştu. Ticari gün böylece sona eriyor, hareketin yerini dinginlik alıyordu. Hattâ Çinli âdetleri benimseyen İngiliz bölgesinde bile dingin bir hava esiyordu.</p>

  <p>O sırada, birkaç yabancı gemi limana gelmişti; çoğunluğu Birleşik Krallık bandıralı gemilerdi. Açıkça söylemek gerekirse, on gemiden dokuzu afyon yüklüydü. İngiltere'nin Çin'e soktuğu bu zehir, bu sersemletici madde yüz altmış milyon frangı aşan bir ticaret hacmi yaratır ve bu işten yüzde üç yüzü bulan bir kâr elde edilir. Çin hükümeti afyonun Çin'e ithal edilmesini boşuna önlemeye çalışmıştır. 1841 savaşı ve Nankin Antlaşması, İngiliz mallarının içeriye girişini serbest bırakmış, dolayısıyla ticaret prenslerine kazanç kapısı açılmıştır. Pekin hükümeti afyon ticareti yapan her Çinli'ye ölüm cezası verileceğini belirtmişse de birtakım mali düzenlemelerle bu kaçakçılığa ses çıkarmamıştır. Hattâ denebilir ki Şanghay'daki vali, yılda bir milyona varan bir gelir sağlayarak cebini doldurduğundan kaçakçılara göz yummaktadır.</p>

  <p>Bütün organizmayı yıkan ve doğrudan ölüme götüren bu iğrenç alışkanlığa ne Kin-Fo ne de Wang yakalanmıştı.</p>

  <p>Şanghay Limanı'na ayak bastıktan bir saat sonra iki dost, bir parçacık uyuşturucunun dahi girmediği zengin malikaneye varıyorlardı. Wang, eski bir Tay-ping'den gelmesi şaşkınlık yaratan şu sözleri söylemekten kendini alamadı: "Belki de, uyuşturucu getirip bütün halkı sersemletmekten daha iyi yapacak şeyler vardır! Ticaret iyi bir şey; ama felsefe daha iyi! Filozof olalım! Her şeyden önce filozof olalım!"</p>

  <p><a id="bookmark1"></a><a href="#footnote1">1</a>&nbsp;&nbsp;Bir grup Katalik misyonerlerine verilen ad. -çn</p>

  <p><a id="bookmark2"></a><a href="#footnote2">2</a>&nbsp;&nbsp;Bir veya iki direkli altı düz Nonnan kayıgı. -çn</p>

  <p><a id="bookmark3"></a><a href="#footnote3">3</a>&nbsp;&nbsp;Çin'de ve Japonya'da kullanılan yelkenli. -çn</p>

  <p><a id="bookmark4"></a><a href="#footnote4">4</a>&nbsp;&nbsp;Uzakdoguda bir çeşit yelkenli kayık. -çn</p>

  <p><a id="bookmark5"></a><a href="#footnote5">5</a>&nbsp;&nbsp;İngilizce sözcük ghigh'den. Çok hafif küçük tekne. -çn</p>
</body>
</html>
