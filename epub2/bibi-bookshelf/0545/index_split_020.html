<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>GİRİŞ</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h1 id="id_Toc401495955" class="block_25">SONUÇ</h1>
	<h1 id="id_Toc401495956" class="block_26">MİTOSUN İŞLEVİ</h1>
	<p class="block_35"> </p>
	<p class="block_35"> </p>
	<h2 id="id_Toc401495957" class="block_27"><span class="calibre8">1.   </span>YEREL İMGELER VE EVRENSEL BİÇİM</h2>
	<p class="block_21">Beyaz sakallı Hindu hacı, tren Benares’e doğru yol alırken, “Önemli olan tapınılan nesne değildir, tapınmanın derinliği ve içtenliğidir” dedi. Uzun ve zahmetli bir yolculuktan sonra, Şiva’ya tapınmak için, onun ruhsal başkentinde, Benares’te trenden idi.</p>
	<p class="block_21">Hint düşüncesinde bütün ritüel geleneklerin iki yönü olduğu kabul edilir ve bunlar Adolph Bastian’ın ‘birincil fikirler’ <i class="calibre4">(Elementargedanke) </i>ve ‘etnik fikirler’ <i class="calibre4">(Völkerge-danke) </i>ayrımına, kitabımızın ilk bölümlerinde tartıştığımız düşüncesine tekabül ederler. Anımsanacağı gibi Bastian’a göre birincil fikirler hiçbir zaman doğrudan, saf biçimleriyle, yerel olarak koşullandırılmış etnik fikirlerden soyutlanarak yaşanamazlar. Etnik fikirlerle biçimlenirler fakat insanın kendi imgesi gibi, ancak insan yaşamına yaptıkları etkilerin zengin çeşitliliğiyle bilinebilirler. Dolayısıyla, bir mitos veya riti ya insan doğasının kalıcı ve evrensel yönüne ait bir ipucu olarak (bu durumda psikolojik hatta metafizik yön üstünde duracağız demektir) ya da yerel sahnenin, manzaranın, tarihin, söz konusu halkın toplumsal yapısının işlevi olarak (o zaman da yaklaşımımızın etnolojik veya tarihsel olması gerekir) ele alacağız demektir. Mitoloji ve ritin bu iki yönüne tekabül eden Hint terimleri, sırasıyla, yol, biçim veya evrenseli keşfetmenin yolu veya biçimi anlamına gelen <i class="calibre4">marga </i>ve bölgeye ait, yerel, etnik anlamına gelen, bir halkı, ulusu veya uygarlığı bir araya getiren bir kültün tarihsel yönünü belirten <i class="calibre4">desi’dir </i>(okunuşu dey-şi).</p>
	<p class="block_21">Bastian’ın terimlerine Hint terimlerini de eklemek istiyorum çünkü içeriğine uygun olmanın yanında mitolojik imgenin psikolojik gücü veya iki yönünün işlevini Batılı terimlerden daha iyi ifade ediyorlar. Bir ‘yol’ olarak işlev gören mitoloji ve ritüel bireyin dönüşümüne yardım eder, onu yerel, tarihsel koşullardan ayırır ve bir tür söze gelmez deneyime götürür. Öte yandan, ‘etnik fikir’ olarak işlev görerek, bireyi ailesinin tarihsel olarak belirlenmiş duygularına, etkinliklerine, inançlarına, toplumun işlevsel bir üyesi olarak bağlar. Bu zıtlığın konumuzda temel bir önemi vardır; bunu kavrayamamak gereksiz tartışmalara ayrıca yanlış anlamalara neden olur - mitolojik simgenin gücü yerel ve somut olanın içinde söze gelmez deneyim yaşatabilmek ve böylece, paradoks olarak, zihni onların ötesine taşırken yerel formları güçlendirmek ve onlara değer katmaktadır. Mitolojinin ayırt edici gücü bu ikili amacı sağlayabilme yeteneğindedir. Bu noktayı kaçırmak bilimimizin ana fikrini ve gizemini de kaçırmaktır.</p>
	<p class="block_21">Dolayısıyla, tek bir ilaha tapınıldığı yerde bile, tapınanların dinsel deneyimleri o kadar büyük farklılıklar gösterebilir ki, ancak yüzeysel toplumbilimsel açıdan aynı dinden olduklarını söylemek olanaklı olabilir. Toplumbilimsel açıdan aynı tanrı veya tanrılar onları birarada göstermektedir fakat psikolojik olarak tamamıyla farklıdırlar.</p>
	<p class="block_21">Paul Radin, örnek olarak “Dakota kızılderilileri arasında sıradan insan sekiz farklı ilahın varlığını kabul eder, fakat rahip ve düşünürler bunları tek ve aynı ilahın çeşitli yönleri olarak kavrarlar” demektedir.<sup class="calibre6"><sup id="back_note_624" class="noteref"><a href="index_split_644.html#note_624" title="624" class="calibre2">624</a></sup></sup></p>
	<p class="block_21">Aynı biçimde, çağdaş dünyanın kültürler arası yaygın iletişimiyle, yerel yerleri geçebilen insan zihni, yabancı biçimler altındaki ortak alanları ve deneyimleri tanıyabilir; birçok rahibin ve toplumbilimcinin sekiz ayrı ilah kabul ettiği inanç dünyasında karşılaştırmalı, mitoloji bilimcisi ve psikolog onları aynı tek inancın çeşitli yönleri olarak ele alabilir. On dokuzuncu yüzyıl din adamı ve bilgesi Ramakrişna bütün dinlerin sonuçta tek olduğunu söylerken, etnolojik yöne karşı bu psikolojik yönü vurguluyordu.</p>
	<p class="block_21">“Bir anne çocuklarının midelerine uygun yemekler hazırlar” diyor, “Beş çocuğu olduğunu ve aileye bir balık getirildiğini varsayalım. Hepsi için pilav veya kalia pişirmez. Hepsinin sindirim gücü aynı değildir. Bazıları için basit yahni yapar; fakat hepsini aynı sevmektedir... Gerçek nedir biliyor musunuz?” Ve sorusunu kendi yanıtlıyor:</p>
	<p class="block_21">“Tanrı farklı taliplere, zamanlara ve ülkelere uyacak farklı dinler yarattı. Bütün öğretiler yalnızca birçok yoldur fakat yol hiçbir anlamda Tanrının kendisi demek değildir. Gerçekten insan ancak yollardan birini tüm kalbiyle inanarak izlerse Tanrıya varabilir. Kuşkusuz bukalemun öyküsünü duymuşsunuzdur. Adamın biri ormana girdi ve bir ağacın üstünde bukalemun gördü. Arkadaşlarına “kırmızı kertenkele gördüm” dedi. Kırmızı olduğuna çok emindi. Ağacın yanına giden bir başkası “yeşil kertenkele gördüm” dedi. O da yeşil olduğuna emindi. Fakat ağacın altında yaşayan adam ‘İkinizin de dediği doğru. Ama işin gerçeği, bu yaratık bazan kırmızı bazan yeşildir, bazan sarıdır bazan da hiç rengi yoktur’ dedi.<sup class="calibre6"><sup id="back_note_625" class="noteref"><a href="index_split_645.html#note_625" title="625" class="calibre2">625</a></sup></sup></p>
	<p class="block_21">Karşılaştırmalı mitoloji üstüne çalışanlar bilirler ki, Ortodoks görüş Tanrıdan söz edip yazdığında, bütün ulusların görüşleri farklıdır, kültün <i class="calibre4">desi, </i>yerel, tarihsel, etnik yönü mutlak bir ciddiyetle ileri sürülmektedir ve bukalemun yeşildir, kırmızı değil. Mistik konuştuğu zaman, <i class="calibre4">desi</i>leri<i class="calibre4"> </i>ne olursa olsun, sözleri engin bir biçimde buluşur -ve uluslar da. Şiva, Allah, Buda ve İsa sözcükleri tarihsel güçlerini yitirirler, zamanla, dünyayla ilgili tüm sınırlamalar ve özellikleri aşmak isteyenlerin izlemesi gereken yolu <i class="calibre4">(marga) </i>gösteren geçerli işaretçiler haline gelirler.</p>
	<p class="block_21">İkinci ve Dördüncü Kısımlarda mitolojik formların tarihini ve yayılımını tarih ve etnoloji açısından özetledik. Simgelerin yaşandığı ve kullanıldığı psikolojik düzeyleri göstermek kalıyor. Sınıflandırma sistemi için gene Hindistan’a bakmak yararlı olacak. Çünkü Hindistan’da mitos formları yüzlerce yıl yoga disiplini içinde psikolojik kaynaklarıyla sürdürülmüş, yerli ve yabancı çok sayıda kült yanyana bulunmuş, mitos ve ritüelin kültürler arası, mezhepçi olmayan, bileşimci psikolojik ifadesi bir kaç çok açık, iyi tanımlanmış karşılaştırmalı yorum doğurmuştur -birleşik mitoloji bilimimize giriş denemesi olarak bunlardan en basitini seçebiliriz.</p>
	<p class="block_11"> </p>
	<h2 id="id_Toc401495958" class="block_27"><span class="calibre8">2.   </span>SEVGİ, GÜÇ VE ERDEM BAĞLARI</h2>
	<p class="block_21">Klasik Hint felsfesinde insanın dünyada uğrunda mücadele ettiği amaçlarla bu amaçlardan mutlak kurtuluş hedefi arasında kesin bir ayrım yapılmıştır. İnsanın bu dünyada mücadelesini verdiği amaçlar üçtür, ne daha çok ne daha az: sevgi ve zevk <i class="calibre4">(kama), </i>güç ve başarı <i class="calibre4">(artha) adil </i>düzen ve ahlaki erdem <i class="calibre4">(dharma).</i></p>
	<p class="block_21">Birincisi, <i class="calibre4">kama, </i>-Freud’un tüm yaşam ve düşüncenin temelinde gördüğü hedef ve ilgiye tekabül eder -artık geniş psikanalitik araştırmaların bize öğrettiği gibi- hasta olsun, doktor olsun, bu dürtüyle motive olan kişi her şeyde cinsellik, cinsellikte her şeyi görür. Mitolojinin sembolizmi de, dünyanın kendisi gibi, böyle bir ruh için yalnızca cinsiyet demektir, başka anlamı yoktur: yiyecek, barınak, cinsiyet ve anababa. Ve bütün mitoloji ve kültler o zaman (psikanaliz kültünün kendisi de) basitçe bu bitkisel ilgiler sisteminin uyumlu biçimde gerçekleştirilmesinin aracıdır.</p>
	<p class="block_21">Dünya hedeflerinin ikinci kategorisi, <i class="calibre4">artha, “güç </i>ve başarı”, Friedrich Nietzsche’nin felsefesi ve daha sonra Alfred Adler’in psikolojisinin içeriğine tekabül eder,<sup class="calibre6"><sup id="back_note_626" class="noteref"><a href="index_split_646.html#note_626" title="626" class="calibre2">626</a></sup></sup> tüm yaşam ve düşüncenin temel dürtü ve ilgisi olur. Ve gene, önemli derecede klinik yazın bize bu ruh halinin keşfetme, yeme, tüketme, her şeyi kendisine benzetme ve her şeye sahip çıkma isteğinde olduğunu gösterir; mitoslarda, tanrılarda, dinsel ritüellerde kendisinin ve kabilesinin doğaüstü büyüklüğünü keşfeder.</p>
	<p class="block_21">Bu iki ilgi sistemi -erotik ve saldırgan- bir arada insanın birincil biyolojik dürtülerinin toplamı olarak görülebilirler. Kaynaştırılmaları gerekmez; doğuşta üstü kapalı olarak mevcutturlar ve bütün deneyim ve tepkilerin hayvan temelini oluştururlar.</p>
	<p class="block_21">Birçok hayvan türünde doğuştan gelen uyarıcı mekanizmaların, birey olarak hayvanın daha önce deneyimi bulunmayan bulgu uyarımlarına karşı hemen ve doğru karşılığı oluşturduğunu, ‘bilenin’ hayvanın kendisinin değil, türünün olduğunu, tepki verdiğini gördük. Bazı türlerde ise bireysel deneyim (etki) bulgu uyarımını oluşturur ve doğuştan gelen uyarıcı mekanizma, etkiyle, karşılıktan sonra ortaya çıkar. İnsan türünde karşılıkların çoğunluğunun etkiyle oluşturulan bulgu uyarımlarına karşı oluşturulduğunu da görmüştük. Fakat bu tür etkilerin türler için geniş oranda sabit olduğunu, önemli bir bölümünün temel etkiler olarak kabul edilebileceğini veya bütün türün karşılık verdiği engramlar olarak görülebileceğini de biliyoruz. Başka deyişle, bazı temel biyolojik dürtüler insanın merkezi sinir sisteminde doğuştan bulunmaktadırlar ve doğuştan gelmeseler bile, türü için sabit bulgu uyarımlarıyla ortaya çıkmaktadırlar. Dolayısıyla, kültürler arası birçok sabit dizilerin var olduğunu, bu düzeyde özel tarihsel ve toplumsal farklılıkların ayırt edilemeyeceğini söyleyebiliriz.</p>
	<p class="block_21">Ek olarak, iki temel ilgi sisteminin, <i class="calibre4">kama </i>ve <i class="calibre4">artha, zevk </i>ve gücün, zorunlu olarak birbirlerini desteklemediğini tersine çoğunlukla çeliştiğini de belirtmeliyiz. Örnek olarak dikenli balık denilen küçük balık türü, yavrulama dönemi dışında kendisini mükemmel biçimde gizleyebilecek renklere sahiptir fakat çiftleşme zamanı her şey değişir. Profesör Tinbergen durumu şöyle anlatır: “Sırt karından daha koyu renklidir, böylece sahte bir sırt görüntüsü (karşı-gölge) yaratır; yanlarda dikey çizgiler vardır, gövdenin dış hatlarının görünüşünü bozar (engelleyici biçim).”<sup class="calibre6"><sup id="back_note_627" class="noteref"><a href="index_split_647.html#note_627" title="627" class="calibre2">627</a></sup></sup> Kısa flört dönemindeyse, küçük balığın renkleri değişir, “sırt parlak mavimsi-beyazdır, karın kısmı koyu kırmızı olur. Sonuç karşı-gölgenin tamamiyle tersidir ve engelleyici renkler yok olur. Balık çok göz alıcıdır ve dişileri çekmek için değişmiştir. Bu dönem boyunca erkek çok hareketlidir, kaçma dürtülerini neredeyse yitirmiştir. Cinsler arasında birleşmeyi kolaylaştıran bu değişimlerin balığı karabatak ve balıkçıl gibi yırtıcılar karşısında çok kolay bir ava dönüştürdüğü gözlenmiştir.”</p>
	<p class="block_21">“Bu durumun yalnızca rastgele bir örneği olduğu çeşitli ‘ilgi’ler arasındaki çelişki, gerçekten uyarlanma konusunun temel olgularındandır.” Tinbergen şöyle bağlıyor: “Çelişki, bütün hayvanlarca, farklı istekler arasmda tehlikeyi kabullenerek çözülmektedir.”<sup class="calibre6"><sup id="back_note_628" class="noteref"><a href="index_split_648.html#note_628" title="628" class="calibre2">628</a></sup></sup></p>
	<p class="block_21">İnsan için de kabullenme zorunludur. Ruhsal durumun kendisinde de, toplumsal norm ve <i class="calibre4">ahlak </i>etkeninin işleyişinden önce <i class="calibre4">-dharma </i>amacı- denge ve uyum sorunu vardır ve dikenli balık gibi çiftleşme mevsimi olmadığından, iki dünyanın da değerleri ve sundukları karşısında dikkatli olarak yeniden, tekrar tekrar bu sorun çözülmelidir.</p>
	<p class="block_21"><i class="calibre4">Dharma, </i>görev duygusu, insanın görevini bilmesi ve yerine getirme isteği, doğuştan değildir, gençlikte eğitim tarafından kazandırılmaktadır. Rönesanstan beri biz Batılılar öğretimin amacının, yaşadığımız dünya hakkında bilgilendirme olması gerektiğine inanıyoruz. Oysa geçmişte amaç bu değildi ve Doğuda (Rusya’yı da katıyorum) bugün de amaç bu değildir. İlkel, arkaik ve Doğu dünyalarında öğretimin amacı, kuşkusuz yüzyıllardan beri, zihni evrenin yapısı hakkında aydınlatmak değil, yerel grubun ana sorunlarıyla ilgili olarak yetişen bireyin duygularını eğiterek ortak deneyim sahibi toplumlar yaratmak olmuştur. Küçük yaştaki çocuğun toplumsallaşmamış düşünce ve duyguları ben merkezlidir fakat toplumsal olarak tehlikeli değildir. Fakat gencin temel dürtüleri toplumsallaşmamış kaldığında, grubun uyumuna yönelik kaçınılmaz bir tehlike haline gelirler. Bütün mitos ve ritlerin temel işlevi, dolayısıyla, bireyi, duygusal ve zihinsel olarak yerel örgütlenmeye dahil etmek olmuştur ve olmaya devam etmektedir. Ve bu amaç, görmüş olduğumuz gibi, en iyi bütün çocukluk fantazi ve kendiliğindenliğinin, toplumsal sistemle işlevli biçimde kaynaşması yoluyla yaşanılan ortaklaşa büyünün yoğun görkemiyle gerçekleşir. Bebek egosu, bağlantısız ve evrenin ve sınırlamalarının kendisinden ayrı olduğundan ‘habersiz’ olduğundan (Eskimo köpek yavrularının, bebekliklerinde sürünün coğrafi sınırlarını bilmeyişi gibi)<sup class="calibre6"><sup id="back_note_629" class="noteref"><a href="index_split_649.html#note_629" title="629" class="calibre2">629</a></sup></sup> ölüm ve dirilişin ritüel ve gerçek olarak yaşanmasının etkisi altında kalır; bebek egosu ölür ve toplumsal olarak arzu edilir yetişkin dirilir. Bundan sonra insan fiziksel veya ruhsal bakımdan Homo sapiens türünün bir modeli değildir; belirli bir sahada belirli bir biçimde işlev sahibi olan belirli yerel grubun örneğidir.</p>
	<p class="block_21"><i class="calibre4">Kama, artha </i>ve <i class="calibre4">dharma, </i>zevk, güç ve erdem kuralları, ham bireyin yerel grubun ahlakıyla yönlendirilen iki temel ilgi sistemi, mitolojinin sıradan insana, kaba görüşlüye, sevecen zihinliye, dürüst avcıya, karısına ve ailesine hitap ettiği bütün alanlardan oluşan güç sahasıdır. Öyleki, pedagojiyle beslenen düzenin <i class="calibre4">(dharma) </i>sistemi öteki ikisi <i class="calibre4">(kama </i>ve <i class="calibre4">artha) </i>üstünde ağırlığa ve yetkeye sahiptir. Kuşku duyulmayan yüce bir gücün doğası ve isteği olarak sunulur -sözkonusu grubun gelişme derecesine göre, “atalar”ın irade ve büyüsü, her şeye gücü yeten bir baba-imgesinin isteği, evrenin matematiği, ülküsel insanlığın doğal düzeni, veya insan olarak her insanda değişmez bir zorunluluk olarak bulunması gereken ahlaki yapı soyutlaması olarak sunulabilir. Hepsinde ana fikir üçüncünün, toplumsal olarak sunulan ilkenin öteki ikisinin yapısı üstünde egemen olması, grubun onu temsil eden üyelerinin üstün durumda olmasıdır. Sevgi, korku, hizmetkârlık, kazanımdan duyulan gurur ve düzenin kendisiyle özdeşleşme, yerel <i class="calibre4">dharma</i>nın<i class="calibre4"> </i>belirlediği ritlerle beslenir ve her yandan kuşatılan birey -dışardan olduğu kadar içerden de- ya istenilen biçimi alır veya çıldırmış olur.</p>
	<p class="block_21">Fakat geçmişi bugünle yargılamamalıyız. Paleolitik göçebeler zamanında gruplar küçüktü ve <i class="calibre4">dharma </i>talepleri görece basitti. Ayrıca erkek ve kadın organizmaların doğal kapasitelerine göre oynamaları gereken roller av koşulları altında altı yüz bin yıl içinde gelişip biçimlenmişlerdi. Tarımın İÖ y. 6000 yılında başlamasıyla ve yerleşikliğin hızla gelişmesiyle toplumsal farklılaşma başladı ve çok daha büyük toplumsal gruplar (diyelim dört yüz, beş yüz kişiye kadar) oluşmaya başladı, <i class="calibre4">dharma</i>nın<i class="calibre4"> </i>dayatılması yanında eşitsizlik ve eşgüdümün taşıdığı acil önemle akla uydurulması da gerekti. Eşitsizliğin ve eşgüdümün özsel nitelikleri olduğu evren o zaman, bir dahinin girişimci eylemiyle, model olarak alındı ve insanoğlu yıldızları incelemeye başladı. Bütün arkaik sistemlerde insanla evrenin doğal uyumunu ileri süren mitolojiler çeşitli toplumsal düzenleri savunur oldular, üç zıtlaşan ilgi sistemi <i class="calibre4">kama, artha </i>ve <i class="calibre4">dharma</i>nın<i class="calibre4"> </i>karşılıklı oyunlarının acımasızlığı böylelikle yumuşatıldı, güzelleştirildi ve dördüncü bir ilkeyle, zihnin dünya gizemini düşünme karşısında duyduğu huşuyla zenginleştirildi.</p>
	<p class="block_21">Artık dikkatimizi dördüncü ilke üstünde yoğunlaştırmalıyız; bu ilkeye tam anlamıyla kendini verme ancak Doğuda gerçekleşmişse de, gizemlerinin ilk, küçük aşamaları diyebileceğimiz biçimiyle mitolojinin bulunduğu her yerde mevcut olduğu ve mevcut olmakta devam ettiği aynı derecede doğrudur. Ruhsal alanı işgal edildiğinde, mitolojinin tekrar açığa çıkarılabileceği tek alanın da bilim olduğuna kuşku yoktur.</p>
	<p class="block_11"> </p>
	<h2 id="id_Toc401495959" class="block_27"><span class="calibre8">3.   </span>BAĞLILIKTAN KURTULUŞ</h2>
	<p class="block_21">Hiyeratik şehir devleti döneminde insanın evrensel düzen karşısında kapıldığı huşu duygusu onu bu düzeni taklit etmeye götürmüştür; göksel yasalar olarak kavranılan üstüne, yüce ilkenin gücüyle onun <i class="calibre4">kama, artha </i>ve <i class="calibre4">dharması </i>kurulmuştur. Aynı biçimde, paleolitik ve mezolitik toplayıcılar, avcılar ve ilkel bitki yetiştiricileri, hayvan ve bitki dünyalarında gözledikleri mucizeler karşısında kapıldıkları huşu duygusuyla buffalo dansı ve kurban edilen tohum taklitlerini türetmişlerdir. Bu yarı çılgın oyun ve rollerle toplumlar temel ve toplumsal dürtülerin yarattığı çelişkili ilgileri düzenleyebilmişlerdir. Bu düzenlemenin uygun olarak yapıldığı yüce ilke, hiçbir biçimde bunlardan birinin işlevi veya türevi veya hepsinin bileşimi değil, sui generis gerçekten yüce, herşeyin üstünde bir ilkeydi. Bunun biçimlenişini Köhler’in dans edip dönen şempanzelerinde gördük: bu ilke çıkarsız neşe ve güzelliğin kendini kaybettiren ritmidir; şimdi estetik denilen bu ilkeye eskiden, daha esnek olarak, ruhsal, mistik veya dinsel adı verilirdi. Zevk alınacak ve egemen olunacak (veya zıtlarıyla tiksinilecek ve korkulacak) biyolojik dürtülerle birlikte değerlendirilmesi gereken toplumsal dürtüler (iyi ve kötü, yanlış veya doğru olarak) basitçe ortadan kalkmakta, yerine kendini yitirme ve yücelmenin aynı anlamda olduğu gerçek deneyim vecdi geçmektedir. Böyle bir durum ‘sözün ötesinde’dir, çünkü başka bir şeye atıfta bulunularak açıklanamaz. Zihin, belki bir an, bir gün veya belki sonsuza kadar, insanın karmaşık sinirlerinden kaynaklanan eğlenme, kazanma veya doğru olma endişelerinden kurtulmaktadır. Çin ve Japonya’nın Zen ustaları bu duruma ‘zihin-yokluğu’ adını verirler. Klasik Hint terimleri <i class="calibre4">mokşa </i>‘kurtulma’, <i class="calibre4">bodhi, </i>‘aydınlanma’ ve <i class="calibre4">nirvana, </i>‘duygu kanatlarında aşkınlık’tır. Joyce estetik imgenin açık ışınımının zihin tarafından yakalanmasını “estetik zevkin ışıltılı sessiz durumu” olarak tanımlar; bütünlüğünde yakalanılmış ve uyumuyla etkilenilmiştir. “Zihin” der, “bu gizemli anda Shelley’e sönen kömürü güzel göstermiştir.”</p>
	<p class="block_21">Sanatın etkisi, uyumlu biçimde, güzelliğin kavranılan düzenin yankı verme dürtüsü, arkaik toplum düzenlerinin muhteşem oluşumunu belirler. Gördüğümüz gibi, bütün halk böyle bir algının esiri olabilir ve paradoks olarak her şeyin teslim edildiği fakat yüceltilmiş bir yaşamın kazanıldığı yeni bir form elde edilebilir. Fakat gene de mime katılan herkesin bu mucizeyi estetik yönüyle yaşadığını varsayamayız. Çoğunluk için değeri yalnızca büyüsel olmalıdır: üç temel arzu düzenin meyvalarını üreten bir güç. Ve gene hiç kimsenin mucize karşısında ilgisiz kalmadığını da düşünemeyiz. Öyleyse toplumsal formların türetildiği vecd hali nerden kaynaklanmıştır? İki Eskimo şamanımızın, Injugarjuk ve Najagneq’in sözleri bize ilkel insanın evrenin gizemiyle huzur bulabileceğini ve bununla haklı olarak bilge adını aldıkları bilgiye ulaşılabildiğini anlatıyor. Teknik ve bilimsel bilgisi acınacak geçici topluluğuyla, onun ufuklarıyla sınırlıydı fakat bilgeliği, aydınlanması, evrenin gücü ve gizemiyle ilgili duyu ve deneyimi sonsuz değerdeydi.</p>
	<p class="block_21">Kaba görüşlü ‘dürüst avcı’larla, onlara korku salan fakat gene de gerek duyulan ‘sevecen zihinli’ şamanlar arasındaki derin psikolojik ayrılığa işaret etmiştik. Bu iki tipin, tarih, mitoloji ve kült boyunca kesinlikle zıt anlamlar, değerler ve etkiler taşıdığını da söylemeliyiz. Çoğunluk için dinin yararı öncelikle <i class="calibre4">kama, artha ve dharma </i>düzenleri olmuştur. Kült yiyecek ve çocuk bolluğu, düşmanlara karşı güç ve bireyin toplumsal düzene uyum sağlamasına yarayan büyüsel bir araç hizmetini görmüştür. Yani onu <i class="calibre4">desi</i>ye<i class="calibre4">, </i>yerel, etnik bağlama yerleştiren bir araçtır, bunun karşılığında <i class="calibre4">kama, artha </i>ve <i class="calibre4">dharma </i>mallarının mezarın ötesinde de sürmesi güvencesini elde etmektedir. İnsanın parmak boğumları gibi küçük sunuları, domuzlar, oğullar ve kızlar ve hatta kendisi bir tür mistik değiştokuş sisteminin araçları gibi görünmektedir; insanın, polisin gözden kaçırdığı küçük suçları, fareler gibi insanın içini kemirerek, düzenin görevini yapabilir. Fakat belki, olur da, bir tapınağın çevresinde, dans alanında veya kutsal bir yerde, bütün bu önemsiz saçmalık karşısında, ötelerin gizemine ilişkin bir sezgi kıvılcımı yaşanabilir ve artık -belki yalnızca bir saniye için- insanın yaşamını değer bulacağı dördüncü amacın çekimi kazanılabilir.</p>
	<p class="block_21">Şamanın çile çekme yolu dördüncü amaca adanmış bir yaşamın bilinen ilk örneğidir; mitosun <i class="calibre4">marga </i>olarak, dışa kapalı ciddi anlamı, psikolojik dönüştürme gücü burdadır. Önemli olan kanıtların reddedilemez bir kazanım yaşanabildiğini -en azından çoğu durumda- ortaya koymasıdır. En eski ilkel keşifler düzeyinde bile ruhsal ölüm ve diriliş aracılığıyla bireyin deneyim ve kavrayış derinliğinin ufukları önemli derecede genişlemektedir. Şaman, yerel hayaller sisteminden kurtulup ruhun kendi gizemleriyle temasa geçmenin ölçüsüdür. Ruh ve dünyasına eğilen bilgeliğe böyle ulaşır ve toplumun istikrar ve yalıtılmışlıktan, yeni ufuklara ve yeni kavrayış derinliklerine ulaşmasında itici zorunlu işlevi oynar.</p>
	<p class="block_21">Demek ki iki tip zihin birbirini tamamlar: kaba görüşlü hareketsiz, gerici olanı temsil ederken, sevecen olan canlı ilerici etkidir; biri yerel ve geçici olana bağlıyken öteki zaman dışı evrensel olana bağlıdır. İnsan tarihinde başlangıçtan beri ikisi diyalog içinde olmuşlardır ve sonucu daha dar ufuklardan daha geniş ufuklara, daha basitinden karmaşık örgütlenmelere, yaratılan uygarlığın sanat eserlerinde gittikçe zenginleşen biçimlere doğru bir süreç ve gerçek bir ilerlemedir.</p>
	<p class="block_21">Bu fikir bir kez ortaya konuldu mu, sanırım, kanıtlarını da kendi getiriyor. Mitosun bir yandan <i class="calibre4">kama, artha ve dharma </i>araçlarına katkıda bulunmasıyla, bir yandan bu egoyla bağıntılı obsesyonlardan kurtulma aracı olmasıyla taşıdığı ikili işlev artık apaçık ortadadır. İkinci işlevini sanatta bulduğu da reddedilemez. Mitoloji sanatçı zihinlerden başka zihinde gelişmiş olabilir mi? Paleolitiğin tapınak mağaraları bunun yanıtını veriyor.</p>
	<p class="block_21">Mitoloji -dolayısıyla uygarlık- şiirseldir, doğaüstü imgedir, bütün şiirler gibi derinlemesine düşünülebilir fakat çeşitli düzeylerde yorumlamaya hiç de açık değildir. En sığ akıllılarımız onda yerel manzarayı görüyor, en derin olanlar batılın öncesini, ikisi arasında etnik olandan temel olana bütün fikirler, yerelden evrensele uzanan, bilen ve bilmekten korkan Herkese giden bütün aşamalar yer alır. Çünkü insan zihni erkek ve kadın deneyim kiplerinin çokluğunda, bebeklikten yetişkinliğe ve yaşlılığa geçişte, kabalık ve sevecenliğinde ve dünyayla sürdürdüğü diyalogunda nihai mitoloji doğuran bölgedir -bütün Tanrıların yaratıcısı ve yok edicisi, kölesi ve yine de efendisidir.</p>
	<p class="block_23" id="calibre_pb_30"> </p>
</body></html>
