<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>SON AV</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-10" xml:lang="tr-TR">
		<div>
			<p id="_idParaDest-8"><st c="0">7</st></p>
			<p><st c="2">Ivana Niémans’ın kontesten hoşlanacağını biliyordu. </st><st c="54">Rivayete göre, adli polis şefi kadınlarla ilgilenmiyordu. </st><st c="112">Ama durum tam tersiydi: Niémans onların büyüsüne kapılıyordu; ama kadınlarla karşı karşıya olduğunda, yaşla birlikte gelmesi gereken rahatlığa asla kavuşamamıştı. </st><st c="275">Doğrusu Peder Niémans köşeye sıkışmıştı.</st></p>
			<p><st c="315">Tüm yaşlı maçolar gibi, kadınların karşısında donup kalıyordu, ama kadınların gücü onun gücünden çok farklıydı, onların karşısındayken solak dövüşçülerden, yandan yumruk almaktan korkan bir boksör gibiydi. </st><st c="522">İşte bu gücü anlamıyordu ve bu güçten korkuyordu, onun gözünde yenilgilerin ve acıların tek kaynağı buydu. </st><st c="629">Bu dezavantaj kontesin karşısında da ortadan kalkmayacaktı.</st></p>
			<p><st c="688">Ivana Laura von Geyersberg hakkında magazin basınında çıkmış çok sayıda yazı bulmuştu. </st><st c="776">Laura yardım gecelerinde, kimsenin bilmediği kumaşlardan uzun elbiseler giyiyordu. </st><st c="859">En ünlü modaevlerinin defilelerinde en önde oturuyordu. </st><st c="915">Simsiyah giyinmiş, kafasında binici şapkası, beyaz atının üstünde dimdik duran, sürek avındaki Laura...</st></p>
			<p><st c="1018">İnsan, onun imparatorluğunu yönetmeye nasıl zaman bulduğunu düşünüyordu. </st><st c="1092">Yine de bu konuda şüpheye mahal yoktu: Erkek kardeşinin yanında ve demir yumrukla, bu işi iyi yaptığı ortadaydı. </st><st c="1205">Gazetelerde çıkan bütün yazılar bunun üstünde duruyordu: Alman otomobil mühendisliğinin lideri olan VG, Jürgen ve Laura von Geyersberg’in yönetimi altında sürekli gelişme kaydetmişti; bu gelişme hem hissedarlar hem de kuzenler ve akrabalar lehineydi. </st><st c="1456">Bu açıdan bakıldığında, Jürgen’i ortadan kaldırmayı gerektirecek bir sebep yoktu. </st><st c="1538">Bu altın yumurtlayan tavuğu kesmek demekti.</st></p>
			<p><st c="1581">Cephe boyunca uzanan birkaç basamağı çıktılar. </st><st c="1629">Ivana’nın mimarlık hakkında hiçbir bilgisi yoktu ama içgüdüsel olarak bu alandaki bir başarının hakkını teslim etmeyi biliyordu. </st><st c="1758">Bu devasa akvaryum çok esaslıydı.</st></p>
			<p><st c="1791">Niémans zili çaldı, refleks olarak gözlüklerini ve paltosunu düzeltti, sonra umursamaz bir tavırla bekledi. </st><st c="1900">Ivana geride bekliyor, sürekli kıpırdanıyordu, sürekli hareket halindeydi. </st><st c="1975">Korkuyordu. </st><st c="1987">Kontes güzeldi –fotoğraflar bunu kanıtlıyordu–, zengindi ve pırıltılıydı. </st><st c="2061">Genellikle, çoğu günler Ivana da sevimli ve çekici olabiliyordu, ama yine de onda olmayan her şey konteste vardı.</st></p>
			<p><st c="2174">Kapıyı Laura von Geyersberg’in kendisi açtı.</st></p>
			<p><span><st c="2219">Real life</st></span><st c="2229"> görüntüsü magazin dergilerinin kuşe sayfalarındaki görüntüsünü unutturuyordu. </st><st c="2308">Kapının eşiğinde duran, gülümsemesiyle fotoğraflardaki kibirli kadına hiç benzemeyen muhteşem bir kadın. </st><st c="2413">Niémans kadar uzun boyluydu, lüle lüle siyah gür saçları ve en şık giysileri –mağazalardaki marka elbiseler ya da günümüzdeki gibi slim fit bir jean, bir kazak ve babetler– giymeye uygun incecik bir bedeni vardı.</st></p>
			<p><st c="2625">Tüm ayrıntıları görmek için göz açıp kapayıncaya kadar geçen süre yeterliydi, zaten kadınların karşı karşıya oldukları gücü değerlendirmek için daha fazla bir zamana ihtiyaçları yoktu. </st><st c="2811">Uma Thurman tarzı çok uzun bir boynu, dolgun kaşları vardı ve hüzünlü ancak son derece parlak gözleri. </st><st c="2914">Çok düzgün ve yumuşak hatlara sahip bir burun, çok belirgin olmasa da şehvetli dudaklar tabloyu tamamlıyordu. </st><st c="3024">Yine de bu göz kamaştırıcı görüntüde bir tür sakınım da hissediliyordu, 80’li yıllara ait bu saç modelinin altında, sanki yüzü çekingeni oynamak istiyordu.</st></p>
			<p><st c="3179">Makyajı yoktu, hiç mücevher takmamıştı, belli ki Laura formunda değildi. </st><st c="3253">Yüz hatları yorgundu, gözlerinin çevresinde mor halkalar oluşmuştu: Bu zayıflıklar onun güzelliğini daha da pekiştiriyordu, tıpkı bir atletin bedeninin güç sarf ettiğinde en güzel şeklini alması gibi.</st></p>
			<p><st c="3453">– İyi akşamlar, dedi, son derece ince bir bileğin ucundaki beyaz elini uzatırken. </st><st c="3536">Ben Laura von Geyersberg.</st></p>
			<p><st c="3561">– Amir Pierre Niémans, dedi, aynanın önünde daha önce birkaç kez tekrar etmiş gibi kendinden çok emin bir ses tonuyla. </st><st c="3681">Ve Teğmen Ivana Bogdanović, benim ortağım.</st></p>
			<p><st c="3723">Ivana neredeyse reverans yapar gibi eğildi. </st><st c="3768">O anda, kendini bir eviyenin altından çıkan bir hamamböceği kadar değerli hissetti.</st></p>
			<p><st c="3851">– Bu öğleden sonra size telefon eden bendim, dedi Ivana, duygusuz bir sesle, sanki hamamböceklerinin de var olma hakkını ispatlamak istiyordu.</st></p>
			<p><st c="3994">Ivana gözlerini Laura’nın saçlarından alamıyordu: Kendi saçlarının hep süpürge püskülü gibi uzadığını düşünmesi onun için gerçek bir yürek acısıydı.</st></p>
			<p><st c="4143">Laura ellerini jean pantolonunun ceplerine soktu ve bakışlarını iki polis üzerinde gezdirdi.</st></p>
			<p><st c="4236">– Çok iyi anlamadım, dedi, yumuşak bir ses tonuyla. </st><st c="4289">(Fransızcayı aksansız konuşuyordu.) Jandarma beni zaten sorguladı...</st></p>
			<p><st c="4357">– Şimdi şöyle diyebiliriz... </st><st c="4387">İlerleme kaydedilmediği için bizi destek olarak çağırdılar...</st></p>
			<p><st c="4448">Laura geçmeleri için yana çekildi. </st><st c="4484">Ana salon kesintisiz bir şekilde uzanan bir mekândı. </st><st c="4537">Görünürde tek bir taşıyıcı unsur yoktu: ne bir duvar ne de bir kolon. </st><st c="4607">Tüm mekân kına rengi bir ışık banyosu içindeydi.</st></p>
			<p><st c="4655">İlk bakışta, salon boş gibi gözüküyordu, ama dikkatle bakınca birkaç eşya göze çarpıyordu: bir sandık, kuyruklu bir piyano, bir kanepe, bunların uzağında, tam ortada, ters duran devasa bir periskopu andıran bir şömine. </st><st c="4875">Tüm bunların çevresinde, camlı yüzeylerin arasından kahverengi ve yeşil köknarlar dikkat çekiyordu...</st></p>
			<p><st c="4976">– Cam Villa! </st><st c="4990">dedi Laura. </st><st c="5002">Büyük büyükbabam bir Bauhaus hayranıydı. </st><st c="5043">30’lu yıllarda özel olarak inşa ettirmiş. </st><st c="5085">Burayı çok seviyorum.</st></p>
			<p><st c="5106">– Hangi mimar?</st></p>
			<p><st c="5121">– Ludwig Mies van der Rohe’nin bir öğrencisi. </st><st c="5168">Bir aile dostu. </st><st c="5184">1950’li yıllara kadar Farnsworth Evi ile Crown Hall’u tasarlamış ustasından bile daha başarılı oldu...</st></p>
			<p><st c="5286">Kadın bu adları, sıradan referanslarmış gibi sıralıyordu. </st><st c="5345">Ivana mimarın adını bile zar zor anlamıştı.</st></p>
			<p><st c="5388">Kontes, aşıboyası rengi bir kanepe ile oturma yeri deri bantlardan oluşan taburelerin bulunduğu “oturma köşesine” doğru yöneldi. </st><st c="5518">Hepsi pelüş bir halının üzerine yerleştirilmişti.</st></p>
			<p><st c="5567">– Jürgen de burada mı yaşıyordu? </st><st c="5601">diye sordu Niémans, kadının peşi sıra yürürken.</st></p>
			<p><st c="5648">Kontes arkasına döndü, elleri hâlâ ceplerindeydi, bu da ona gençlere özgü meraklı bir hava katıyordu.</st></p>
			<p><st c="5750">– Hayır. </st><st c="5760">Neden? </st><st c="5767">Jürgen Freiburg’da bir villada oturuyordu.</st></p>
			<p><st c="5809">Çenesiyle iki tabureyi işaret etti: Bu bir davet değil, daha ziyade bir emirdi. </st><st c="5890">İki polis hiç itiraz etmeden oturdu.</st></p>
			<p><st c="5926">– Ne öğrenmek istiyorsunuz? </st><st c="5955">dedi Kontes, tam karşılarına, kanepenin ortasına otururken. </st></p>
			<p><st c="6015">Sanki birden üşümüş gibi ellerini uyluklarının altına soktu ve omuzlarını dikleştirdi; tüm bunlar önceden hesaplanmış hareketlerdi.</st></p>
			<p><st c="6146">Ivana, kadının, gözpınarları hep yaşla doluymuş gibi duran siyah gözlerine dikkatle bakıyordu. </st><st c="6242">Gözlerinin karşısındakiyle arasına mesafe koyan ve başınızı döndüren ıslak bir derinliği vardı, hem noktasal bir belirginliği hem de ulaşılmaz bir mesafesi olan yıldızlarla dolu bir gökyüzü gibiydi.</st></p>
			<p><st c="6440">Bu durumu doğrulamak için Niémans’a göz attı: Niémans Samanyolu’nda çoktan kaybolmuştu.</st></p>
		</div>
<div id="charCountTotal" value="6528"></div></body>
</html>
