<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>SON AV</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-32" xml:lang="tr-TR">
		<div>
			<p id="_idParaDest-30"><st c="0">29</st></p>
			<p><st c="3">– Burada ne halt ediyorsunuz?</st></p>
			<p><st c="33">Öfkeden yanakları kızarmıştı, peri masallarındaki kadın kahramanlar gibi görünüyordu –iri siyah gözler, narin bir boyun, bir çağlayan gibi dökülen siyah saç lüleleri–, ama daha ziyade Pamuk Prenses’teki kraliçeyi ya da Külkedisi’nin kötü kalpli üvey annesini andırıyordu.</st></p>
			<p><st c="305">Niémans refleks olarak ayağa kalkmıştı.</st></p>
			<p><st c="345">– Çevre araştırması.</st></p>
			<p><st c="366">Kolsuz bir anorak yelek, binici pantolonu, siyah çizmelerle Laura atından yeni inmiş gibiydi. </st><st c="461">Polisin karşısına dikildi.</st></p>
			<p><st c="487">– Hangi hakla amcamı sorguluyorsunuz?</st></p>
			<p><st c="525">Yeniden çakıltaşlarının gıcırtısı duyuldu. </st><st c="569">Bir tepe lambasının çakarı bahçede titreşti. </st><st c="614">Laura Alman polisinin koruması altındaydı.</st></p>
			<p><st c="656">Bu kez cevap veren yaşlı amca oldu:</st></p>
			<p><st c="692">– Sıradan bir sohbet hayatım.</st></p>
			<p><st c="722">Sanki bu cevap Laura’nın öfkesini daha da artırmıştı.</st></p>
			<p><st c="776">– Sonuç olarak, siz burada ne arıyorsunuz? </st><st c="820">diye sordu, kelimeler dudaklarının arasından ıslık sesi gibi çıkmıştı. </st><st c="891">Geldiğinizden beri, her şeyi daha da kötüleştiriyorsunuz...</st></p>
			<p><st c="950">Niémans bu öfke dolu saldırganlığa anlam veremiyordu. </st><st c="1005">Franz acayip bir arı vızıltısıyla yeğeninin yanına sokuldu –bzzz-bzzz...</st></p>
			<p><st c="1077">– Sinirlenme meleğim...</st></p>
			<p><st c="1101">Laura tekerlekli sandalyenin çevresinden dolandı ve demir bir iskemlenin üzerinde duran İskoç kumaşından battaniyeyi aldı.</st></p>
			<p><st c="1224">– İçeri gir, dedi yumuşak bir sesle, örtüyü amcasının omuzlarına koyarken. </st><st c="1300">Üşüteceksin.</st></p>
			<p><st c="1312">Onu alnından öptü ve bir anda beliriveren bir hemşireye işaret etti.</st></p>
			<p><st c="1381">Franz, tekerlekli sandalyesinin Laura tarafından camlı kapıya doğru itilmesine müsaade etti.</st></p>
			<p><st c="1474">– Sizi tanıdığıma çok memnun oldum, Amir Niémans.</st></p>
			<p><st c="1524">– Ben de, dedi Niémans hafifçe eğilerek.</st></p>
			<p><st c="1565">Bu yaşlı amcayı gördüğü son andı. </st><st c="1600">Laura onun görüş alanını kapatarak yeniden karşısına dikilmişti. </st><st c="1665">Islak ve siyah gözlerinde üst seviye polise karşı bir düşmanlık ve öfke vardı, ama aynasızları kim severdi ki?</st></p>
			<p><st c="1775">Birkaç saat içinde üç farklı Laura’yla karşılaşmıştı. </st><st c="1830">Biri tüm cazibesiyle yas tutan Laura’ydı. </st><st c="1872">Diğeri bahçede bir hayalet gibi yürüyen Laura’ydı ve şimdi de karşısında ailesine yaklaşılmasına tahammül edemeyen şirret Laura vardı.</st></p>
			<p><st c="2006">– Bana açıklayacak mısınız? </st><st c="2035">diye ısrarla sordu, kollarını göğsünde çaprazlamıştı. </st><st c="2089">Dün, suçluyu yakalamıştınız!</st></p>
			<p><st c="2117">– Haklısınız, diye uysal bir ses tonuyla cevap verdi. </st><st c="2172">Ama Krauss’un kardeşinizin öldürülmesiyle en ufak bir ilgisi yok.</st></p>
			<p><st c="2237">– Yeni bilgilere mi ulaştınız?</st></p>
			<p><st c="2268">– İntikam olduğunu düşünüyoruz. </st><st c="2301">Avla ilgili geçmiş bir olay nedeniyle ailenize kızmış biri ya da birileri olabilir...</st></p>
			<p><st c="2386">– Ve siz bunun için Franz’ı sorguluyorsunuz? </st><st c="2432">Hayatı boyunca tekerlekli sandalyeye mahkûm bir adamı?</st></p>
			<p><st c="2486">Niémans onun ateş gibi kıpkırmızı olmuş yanaklarına dokunmamak için kendine hâkim olmak zorundaydı.</st></p>
			<p><st c="2586">– Doğru, dedi Niémans, yeniden soğukkanlılığını kazanıyordu, Franz bana yaşadığı av “kazası”ndan bahsetti.</st></p>
			<p><st c="2693">– Ben henüz doğmamıştım.</st></p>
			<p><st c="2718">– Bu bir şeyi değiştirmez, böyle bir olay amcanız için lanet olası bir intikam sebebi olabilir.</st></p>
			<p><st c="2814">– Anlayamıyorum.</st></p>
			<p><st c="2831">– Franz, Jürgen’i öldürerek kardeşinden intikam almak istemiş olabilir.</st></p>
			<p><st c="2903">Laura tehditkâr bir tavırla yüzünü buruşturarak dudaklarını büzdü, Niémans’a şiddetli bir tokat aşk etmemek için o da kendine hâkim oluyordu.</st></p>
			<p><st c="3045">– Benimle gelin, diye emretti.</st></p>
			<p><st c="3076">Mermer holde, Laura taş tırabzanı eliyle sımsıkı kavrayarak merdivenden çıkmaya başladı. </st><st c="3166">Birkaç adım sonra kattaydı. </st><st c="3194">Niémans da onu izliyordu, soluk soluğa kalmıştı.</st></p>
			<p><st c="3242">Laura arkasına döndü ve onu bakışlarıyla durdurdu. </st><st c="3294">Polis çoktan anlamıştı. </st><st c="3318">“Ailesini” tanıtmak istiyordu: Gainsborough</st><span><span id="footnote-030-backlink"><a href="#footnote-030"><st c="3361">30</st></a></span></span><st c="3364"> tarzı saray tabloları gibi büyük boy portreler tırabzanın tam karşı duvarına sıralanmıştı.</st></p>
			<p><st c="3455">– Dietrich von Geyersberg, dedi, bir takdimci edasıyla. </st><st c="3512">20. </st><st c="3516">yüzyılın başında tüm Güney Baden-Württemberg’e hükmetti. </st><st c="3573">“Ormanını” yani av alanını genişletmek için bütün köyleri yerle bir etmek gibi bir takıntısı vardı.</st></p>
			<p><st c="3672">Niémans onu mutlu etmek için sert suratlı adama iyice baktı. </st><st c="3734">Kenarları yukarı kıvrık bıyıklar ve Ascot kravatla merhametsiz bir yüz. </st><st c="3806">“Belle Époque”</st><span><span id="footnote-029-backlink"><a href="#footnote-029"><st c="3820">31</st></a></span></span><st c="3823"> modasına uygun ceketi ve yelek cebine yerleştirdiği köstekli saatiyle, o dönemlerde Fransa’da nefret edilen bir Prusyalıydı tam anlamıyla.</st></p>
			<p><st c="3962">– Dietrich’in adamları çiftçileri çekip gitmeye zorlamak için evleri ateşe vermeyi alışkanlık haline getirmişti. </st><st c="4076">Bizim ailemizde her zaman hayvanlar insanlara tercih edilirdi. </st><st c="4139">Yani daha doğrusu hayvanları öldürme zevki...</st></p>
			<p><st c="4184">Laura birkaç basamak indi, Niémans da bir sonraki tabloyla aynı hizaya gelmek için geri çekildi.</st></p>
			<p><st c="4281">– Büyük Klaus, diye, alaycı bir ses tonuyla devam etti. </st><st c="4338">Nazilere çok yakındı. </st><st c="4360">Wehrmacht’ın otomobil filosunun gelişmesine canla başla katkıda bulundu.</st></p>
			<p><st c="4432">Hareli bir çerçeve içinde, geniş omuzları olan flanel ceketli iriyarı bir adam vardı. </st><st c="4519">Kare bir surat, briyantinle iyice yapıştırılmış saçlar, ince bir bıyık, bu aile büyüğü, sesli sinemanın ilk dönemlerindeki starlara benziyordu, ama ağzını her açtığında Alman liderlere has bir sesle emirler yağdırdığını tahmin etmek zor değildi.</st></p>
			<p><st c="4764">– Av hayvanı olarak Yahudilerin kullanıldığı av partileri düzenlediği söylenir... </st><st c="4847">Hoş, öyle değil mi?</st></p>
			<p><st c="4866">Kara Avcılar’dan bahsetmek için en uygun zamandı. </st><st c="4917">“Büyük Klaus” hiç kuşkusuz savaş sonrasında Oskar Dirlewanger’e el uzatan kişiydi. </st><st c="5000">Ama her şeyin bir zamanı vardı. </st><st c="5032">Niémans bu rehberli küçük gezide kontesi izlemeyi tercih ediyordu.</st></p>
			<p><st c="5098">– Wolfgang, büyükbabam. </st><st c="5123">Her zaman güler yüzlüydü, her zaman anlayışlıydı, ama şirketlerimizde greve giden işçilerin üzerine gerçek mermilerle ateş açmakta tereddüt etmemişti... </st><st c="5276">50’li yılların Batı Almanyası’nda, kusursuz bir sanayi lideri.</st></p>
			<p><st c="5338">Çok düzgün saç ayrımı, kemik gözlükler ve sevimli bir gülümseme, hayırhah özen ile değişmez duyarsızlığın karışımı. </st><st c="5455">Adamın ayrıca üstü örtülü bir megalomani ile kabul edilebilir ve doğal, çılgınca bir ihtirasa sahip olduğu anlaşılıyordu.</st></p>
			<p><st c="5576">Laura son basamakları atladı ve yeniden hole indi, burada sergilenen son bir portre daha vardı. </st><st c="5673">Kırk yaşlarında sert görünümlü, kısa saçlı ve gözlüklü bir adam, ama onun kuşkusuz yüksek mevkiiyle uyuşmayan, az da olsa uysal ve dalgın bir hali vardı.</st></p>
			<p><st c="5826">– Sevgili babam. </st><st c="5844">Almanya’nın yeniden birleşmesi için çok çalıştı, ama ondan önce, ket vuran ortaklarının Demokratik Almanya casusu olduğunu ihbar ederek onlardan kurtuldu.</st></p>
			<p><st c="5998">Laura kollarını yeniden göğsünde çaprazladı, sahip olduğu bu korku müzesinden belirgin bir şekilde çok hoşnuttu. </st><st c="6112">İçini dökmek onu sakinleştirmiş gibiydi.</st></p>
			<p><st c="6152">– Burada hoş bir galeriniz var, dedi Niémans onunla aynı düşüncede olduğunu belirtmek için. </st><st c="6245">Bana ne kanıtlamaya çalışıyorsunuz?</st></p>
			<p><st c="6280">– İntikam konusunda seçim yapmakta sıkıntıya düşeceğinizi göstermek istedim. </st><st c="6358">Baden-Württemberg’in yarısı bizden nefret ediyor, diğer yarısı ise korkuyor. </st><st c="6435">Kimse bizim arkamızdan ağlamaz. </st><st c="6467">Katili dışarıda arayın, Niémans. </st><st c="6500">Ailemde değil. </st><st c="6515">Amcamı da bir daha sorgulamayın!</st></p>
			<p><st c="6547">Saldırıya geçmenin zamanı gelmişti:</st></p>
			<p><st c="6583">– Kara Avcılar, size bir şey ifade ediyor mu?</st></p>
			<p><st c="6629">Soru Niémans’ın beklentisinin üstünde bir etki yarattı. </st><st c="6686">Laura bozuldu. </st><st c="6701">Artık ne kırmızı ne de pembeydi, maviye yakın beyaz bir renk almıştı. </st><st c="6771">Tek kelime etmeden, Niémans’ın yanından ayrıldı ve topuklarını sertçe vurarak yeniden holü boydan boya geçti, karşısındaki ilk camlı kapıya kadar ilerledi.</st></p>
			<p><st c="6926">Niémans onun arabasına binip birkaç saniye içinde gözden kaybolmasından korktu, ama onu terasta titreyen eliyle sigarasını yakmaya çalışırken gördü.</st></p>
			<p><st c="7075">– Evet, şu Kara Avcılar? </st><st c="7101">diye, soğukkanlı bir ses tonuyla sordu.</st></p>
			<p><st c="7140">Laura arkasına dönüp dumanı onun suratına üfledi.</st></p>
			<p><st c="7190">– Efsaneler. </st><st c="7204">Yetmiş yıldan beri bu söylentilerle canımızı sıkıyorlar. </st><st c="7261">Büyük büyükbabam o pislikleri saklamış ve onları fabrikasında tedavi etmiş olabilir. </st><st c="7346">Şüpheli olarak onlardan daha iyi bir şey bulamadınız mı?</st></p>
			<p><st c="7402">Yüzüne doğru yeniden dumanı üfledi.</st></p>
			<p><st c="7438">– Dün gece size saldıran köpek bir röetkendi, Kara Avcılar tarafından tercih edilen tür.</st></p>
			<p><st c="7527">– Köpek bana saldırmadı.</st></p>
			<p><st c="7552">– Çünkü ben tam zamanında geldim.</st></p>
			<p><st c="7586">– Yetmiş yıldan beri Avrupa’da röetken yok.</st></p>
			<p><st c="7630">– Dün gece, sizin bahçenizde bir tane vardı. </st><st c="7676">Derisine kazınmış o lanet birliğin armasıyla.</st></p>
			<p><st c="7721">Laura sigarasını birkaç adım ötede içmeye karar verdi. </st><st c="7777">Niémans onun, kuşkusuz mermer holde “babasının” yanına asılacak görkemli bir portre olacağını düşündü.</st></p>
			<p><st c="7879">– Demek artık hayaletleri avlıyorsunuz?</st></p>
			<p><st c="7919">– Gülmeyin Laura, diye karşılık verdi, ona doğru yürürken. </st><st c="7979">Tehlike gerçek. </st><st c="7995">Sizin listedeki bir sonraki kişi olduğunuzu düşünüyorum.</st></p>
			<p><st c="8051">Laura izmaritini ayaklarının dibine attı ve çizmesiyle öfkeli bir tavırla izmariti ezdi.</st></p>
			<p><st c="8140">– Katili bulun Niémans ve özellikle, bir daha buraya gelip amcamı rahatsız etmeyin.</st></p>
			<p><st c="8224">Polis saygı göstergesi olarak hafifçe eğildi. </st><st c="8271">Sebebini bilemiyordu, ama bu otoriter Alman kadına saygılı davranmaktan ve hayranlığını göstermekten hoşlanıyordu.</st></p>
			<p><st c="8385">Basamakları inip Volvo’suna ulaştı. </st><st c="8422">Refleks olarak omzunun üstünden arkasına baktı. </st><st c="8470">Laura ortalarda yoktu. </st><st c="8493">Buna karşılık, Franz von Geyersberg, birinci katta, pencereden ona bakıyordu.</st></p>
			<p><st c="8570">Büst olarak bir güzel portre daha.</st></p>
			<p><st c="8605">Niémans ona el salladı ve Laura’nın düşüncesinin tam tersini düşündü: Katili dışarıda değil klanın içinde aramak gerekiyordu. </st><st c="8732">Cinayet sebebi ve belki de katilin kendisi bu sevimli ailenin bireylerinin arasındaydı.</st></p>
			<hr />
			<div>
				<div id="footnote-030">
					<p><span><a href="#footnote-030-backlink"><st c="8819">30</st></a></span><span><st c="8822">.</st></span><st c="8823"> Thomas Gainsborough (1727-1788). </st><st c="8857">İngiliz portre ressamı. </st><st c="8881">(ç.n.)</st></p>
				</div>
				<div id="footnote-029">
					<p><span><a href="#footnote-029-backlink"><st c="8887">31</st></a></span><span><st c="8890">.</st></span><st c="8891"> 1871’deki Fransa-Prusya Savaşı’nın sonundan 1914’te patlak veren Birinci Dünya Savaşı’na kadar uzanan dönem. </st><st c="9001">(ç.n.)</st></p>
				</div>
			</div>
		</div>
<div id="charCountTotal" value="9007"></div></body>
</html>
