<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>SON AV</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-46" xml:lang="tr-TR">
		<div>
			<p id="_idParaDest-44"><st c="0">42</st></p>
			<p><st c="3">Çarpıcı bir bilgi bir başka bilgiyi önemsiz kılıyordu. </st><st c="59">Ivana çok önemli bir bilgiye ulaşmıştı, ama işte, kimsenin nerede oluğunu bilmediği Niémans heyecan içinde çıkıp gelmişti. </st><st c="182">Sonuçta, tam ona göre bir davranıştı...</st></p>
			<p><st c="221">Şimdi paperboard üzerine sinirli sinirli soyağaçları çiziyor ve onlara gerçekten var olan Geyersberg lanetini açıklıyordu.</st></p>
			<p><st c="344">– Konuştuğum uzmana göre, diye açıklamada bulundu, her kuşakta bir vâris otuz yaşına doğru, sebepsiz yere ortadan yok oluyor. </st><st c="471">Cesedi asla bulunmuyor.</st></p>
			<p><st c="494">Ivana çay dolu kupasını iki eliyle tutmuş, akıl hocasını hayranlıkla dinliyordu. </st><st c="576">Niémans bir kez daha doğruyu görmüştü. </st><st c="615">Tüm beklentilerin tersine, bir Yeniş ile bir büyücünün hezeyanları haklı çıkıyor ve onlara soruşturmada yeni kanallar açıyordu.</st></p>
			<p><st c="742">Gitgide gemide denizi ilk kez gören bir çocuğa benzemeye başlayan Kleinert araya girdi:</st></p>
			<p><st c="830">– Her seferinde onların öldürüldüğünü mü... </st><st c="875">söylemek istiyorsunuz?</st></p>
			<p><st c="897">Niémans durumdan hoşnut, keçeli kalemin kapağını kapattı, öğretmenlikten kalma bazı alışkanlıkları korumuştu (söylediğinin tersine bir eğitmen olmak hoşuna gitmişti).</st></p>
			<p><st c="1064">– Bundan emin olmak için çok erken, ama onların Jürgen ve Max gibi öldürüldükleri düşünülebilir, evet.</st></p>
			<p><st c="1167">– Geyersbergler cesetleri yok ederek bu cinayetleri gizlediler mi?</st></p>
			<p><st c="1234">– Bu çok çılgınca ama benim düşündüğüm de bu...</st></p>
			<p><st c="1282">– Kendi vârislerini mi öldürüyorlar?</st></p>
			<p><st c="1319">Niémans, Kleinert ile Ivana’nın oturduğu masaların önünde dikildi. </st><st c="1387">Bacakları açık, elleri arkasındaydı, cevabı hazırdı.</st></p>
			<p><st c="1439">– Sanmıyorum, hayır. </st><st c="1461">Ama buna karşılık, içlerinden birinin öldürülmesini kabul etmeleri için gizemli bir sebepleri var.</st></p>
			<p><st c="1559">Bu kez, Kleinert ayağa kalktı.</st></p>
			<p><st c="1590">– Bu gerçekten saçmalık.</st></p>
			<p><st c="1615">Henüz paltosunu çıkarmamış olan Niémans (aktör duruşunu hâlâ koruyordu) işaretparmağını uzattı ve sesini yükseltti:</st></p>
			<p><st c="1731">– Ama bu kez, bir şeyler ters gitti ve cesetler bulundu!</st></p>
			<p><st c="1788">Pencereye doğru yürürken, Kleinert omzunun üstünden Ivana’ya bir bakış attı, sanki “amiriniz tımarhanelik” der gibiydi. </st><st c="1909">Ama Ivana bu suç ortaklığını kabul etmemişti, ne söylerse söylesin Niémans’ın tarafındaydı.</st></p>
			<p><st c="2000">– Peki size göre, bu vârisleri kim öldürmüş olabilir?</st></p>
			<p><st c="2054">Niémans arkasındaki ellerini gevşetti.</st></p>
			<p><st c="2093">– Hiçbir fikrim yok.</st></p>
			<p><st c="2114">Ardından gelen sessizlik, Kleinert için bir artı puandı. </st><st c="2172">Fransız polis bir dağ vaat etmişti ve sadece bir esinti yaratıyordu.</st></p>
			<p><st c="2240">Niémans elindekini korumak için Ivana’ya yöneldi:</st></p>
			<p><st c="2290">– Sende önemli bir bilgi vardı, nedir?</st></p>
			<p><st c="2329">Bloknotunu karıştırdı.</st></p>
			<p><st c="2352">– Neuilly-sur-Marne’daki köpekli birimde çalışan arkadaşlarımdan birini aradım. </st><st c="2433">Ona göre, röetkenler çinko emilimiyle alakalı genetik bir sorun yaşıyorlarmış.</st></p>
			<p><st c="2511">– Yani?</st></p>
			<p><st c="2519">Ivana hızlıca notlarına bir göz attı.</st></p>
			<p><st c="2557">– Veterinerlerden ya da eczanelerden sipariş edilen özel bir ilaç, bir çinko takviyesi almak zorundalar... </st><st c="2665">Eğer bölgede biri röetken yetiştiriyorsa, bu ürünü büyük olasılıkla satın alıyor demektir.</st></p>
			<p><st c="2755">Niémans, bir gemi küpeştesindeymiş gibi pencerenin yakınında duran Kleinert’e hitap etti:</st></p>
			<p><st c="2845">– Bölgedeki tüm veterinerleri aramak gerekiyor.</st></p>
			<p><st c="2893">– Bununla ilgileniyoruz. </st><st c="2919">Adamlarım eczanelerle de temasa geçti.</st></p>
			<p><st c="2957">– Kleinert, dedi sakin bir sesle, meslektaşına doğru yaklaşırken, gevşemenin zamanı değil. </st><st c="3049">Stuttgart’ın adamları geldi mi?</st></p>
			<p><st c="3080">– Bir ya da iki saat içinde burada olurlar.</st></p>
			<p><st c="3124">– Onlar gelmeden önce azami bilgiyi toplamalıyız!</st></p>
			<p><st c="3174">Kleinert kafasını kaldırdı, gözlerinde provokatif bir ifade vardı.</st></p>
			<p><st c="3241">– Ve bunları onlara mı vereceksiniz?</st></p>
			<p><st c="3278">Niémans cevap vermedi. </st><st c="3302">Soruşturmayı bizzat tamamlamak istediği çok açıktı ve Ivana da onunla aynı fikirdeydi. </st><st c="3389">Orman katili onlara aitti.</st></p>
			<p><st c="3415">Kleinert söz almak için bu belirsizlikten yararlandı, her şeye rağmen, onun da söyleyecek yeni bir şeyi vardı. </st><st c="3527">Birkaç cümleyle Schwarzes Blut Vakfı’nı anlattı ve Niémans’a avcıların listesini verdi: Çoğu birçok suçtan sabıkalı kişiler.</st></p>
			<p><st c="3651">– Bunlar onlar, diye mırıldandı Niémans, adli sicillere hızla göz atarken, hiç kuşku yok. </st><st c="3742">Onları sorguladınız mı?</st></p>
			<p><st c="3765">– Niémans, sanki esnek zamanımız varmış gibi konuşmayı bırakın. </st><st c="3830">Bu bilgilere bir saat önce eriştik. </st><st c="3866">Yapabileceğimiz tek şey, bu herifleri karakola çağırmak ve...</st></p>
			<p><st c="3927">– Özenli davranacak zamanımız yok.</st></p>
			<p><st c="3962">– Prosedüre uymak gerekiyor. </st><st c="3992">Bu bir polis için asgari bir zorunluluk, öyle değil mi?</st></p>
			<p><st c="4047">Niémans gürültülü bir şekilde derin bir soluk aldı.</st></p>
			<p><st c="4099">– Ya yaşlı Franz, onu araştırdınız mı?</st></p>
			<p><st c="4138">– Bir numaralı şüpheliniz hakkında mı konuşmak istiyorsunuz? </st><st c="4200">diye sordu Kleinert, ironik bir ses tonuyla. </st><st c="4245">İki cinayet sırasında nerede olduğunu kanıtlıyor. </st><st c="4295">Üstelik, tekerlekli sandalyesi kros için gerekli donanıma sahip değil.</st></p>
			<p><st c="4365">– Çok komik. </st><st c="4379">Ya engelinin sebebi?</st></p>
			<p><st c="4399">– Yalan söylemedi: 17 yaşındayken bir av partisinde omuriliğine bir mermi isabet etmiş.</st></p>
			<p><st c="4487">– Dosyada suçlunun adı geçmiyor mu?</st></p>
			<p><st c="4523">– Soruşturma bir kaza olarak kapatılmış.</st></p>
			<p><st c="4564">– O halde bu da onu gerçek bir şüpheli yapıyor. </st><st c="4613">Pirsch avından esinlenerek Ferdinand’dan çocukları üzerinden intikam almak için bir sebebi olan tek kişi o. </st></p>
			<p><st c="4721">– Yakından avlanma sırasında değil bir sürek avında vurulmuş.</st></p>
			<p><st c="4782">– Ne demek istediğimi çok iyi anlıyorsunuz.</st></p>
			<p><st c="4826">– Hayır, anlamıyorum, en başından beri pirsch avıyla canımızı sıkıyorsunuz ve şimdi de, yanında yaklaşık otuz kişi varken Franz’ın sıradan bir av kazasının kurbanı olduğunu unutmamız gerekiyor.</st></p>
			<p><st c="5020">Niémans kapıya doğru yöneldi.</st></p>
			<p><st c="5050">– Kara Avcılar, av kazaları, pirsch, bunların hepsini araştırın ve Cinayet Büro’nun adamları gelmeden bana bir şeyler bulun!</st></p>
			<p><st c="5175">– Nereye gidiyorsunuz? </st><st c="5199">diye açıkça bağırdı Ivana, sanki bir kez daha terk ediliyordu.</st></p>
			<p><st c="5261">Niémans omzunun üstünden cevap verdi:</st></p>
			<p><st c="5299">– Kontese bir çift laf söylemeye. </st><st c="5334">En başından beri yalanlarıyla bizi yanıltıyor.</st></p>
			<p><st c="5380">Kapıyı çarparak çıktı.</st></p>
			<p><st c="5403">Tamamen talimat gibi anlaşılmaz bir brifingle onları kaderlerine terk etmekten kuşkusuz ahlaksızca bir zevk alıyordu.</st></p>
			<p><st c="5521">Ama Ivana ile Kleinert birbirlerine gülümsediler, yeniden baş başa kalmaktan çok memnunlardı.</st></p>
		</div>
<div id="charCountTotal" value="5615"></div></body>
</html>
