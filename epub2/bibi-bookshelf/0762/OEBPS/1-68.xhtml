<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>SON AV</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-68" xml:lang="tr-TR">
		<div>
			<p id="_idParaDest-66"><st c="0">63</st></p>
			<p><st c="3">– Dön.</st></p>
			<p><st c="10">Hâlâ dizlerinin üstünde olan Niémans söyleneni yaptı ve standart kıyafetli bir pirsch avcısı gördü, biçimsiz ve renksiz bir ceket, markasız bir şapka, paçaları kıvrılmış çorapların içine sokulmuş eski bir pantolon... </st><st c="228">ve ayakkabı yok.</st></p>
			<p><st c="244">Eğer durum trajik olmasaydı, bu görüntü komik olabilirdi.</st></p>
			<p><st c="302">Tek eliyle tüfeği doğrultmaya devam ederken, avcı diğer eliyle şapkasını yukarı doğru itti ve gözlerine kadar kalkık yakasını indirdi. </st><st c="438">Buna karşılık, Niémans sadece kafasını sallayabildi, bir kez daha bu gerçek karşısında polislerin en salağı olduğunu kabul ediyordu.</st></p>
			<p><st c="570">Laura von Geyersberg önünde duruyordu. </st><st c="610">Daha birkaç dakika öncesine kadar onun pirsch avcılarına karşı müttefiki olduğunu düşünüyordu, oysa o pirsch avcılarının başıydı. </st><st c="740">Ardında hep ölüm bırakmış bir şefti.</st></p>
			<p><st c="776">– Silahını at.</st></p>
			<p><st c="791">Niémans elini arkasına götürüp Glock’unu çıkardı. </st><st c="842">Tam yere bıraktığı anda Laura onun karın boşluğuna ayak tabanıyla bir tekme indirdi. </st><st c="927">Polis sırtüstü düştü, soluğu kesilmişti. </st><st c="968">Büzüldü ve suyun dışındaki bir çamça balığı gibi kısa nefesler alarak havaya ulaşmaya çalıştı.</st></p>
			<p><st c="1062">Laura tek harekette yerden silahı aldı, Niémans’ı yüzükoyun çevirdi ve Opinel’i bulana kadar onun üstünü aradı. </st><st c="1175">Polis hâlâ nefes almaya çalışıyordu, boğazından çıkan o ince hırıltı ona hayatın özeti gibi geliyordu.</st></p>
			<p><st c="1277">– Ayağa.</st></p>
			<p><st c="1286">Söyleneni yapması neredeyse bir dakika sürdü. </st><st c="1333">Önce bir dizi, sonra diğeri. </st><st c="1362">Bir ayağı üzerinde doğruldu, kendini yukarı çekti, sonunda iki ayaklıların yüz akı olmayı başardı.</st></p>
			<p><st c="1460">Dikkatle kontese, tek parça dökülmüş gibi duran muhteşem siyah tüfeğine ve sadece kendisinin ölümünü haber veren parlak gözlerindeki o kararlılığa baktı.</st></p>
			<p><st c="1614">Laura von Geyersberg sıradan bir avcı değildi, yok etme gücünün yüksek çözünürlüklü hali, öldürme içgüdüsünün ta kendisiydi.</st></p>
			<p><st c="1739">– Tüm bunları yöneten sen misin? </st><st c="1773">diye oldukça aptalca bir soru sordu.</st></p>
			<p><st c="1809">Laura cevap verme gereği duymadı. </st><st c="1844">Apaçık ortada olan bir şey için nefes tüketmek gereksizdi.</st></p>
			<p><st c="1902">– Neden evlat edindiğiniz çocukları öldürüyorsunuz? </st><st c="1955">diye, bir girişimde daha bulundu.</st></p>
			<p><st c="1988">Laura bu kez şapkasını çıkarıp siyah saçlarını serbest bıraktı.</st></p>
			<p><st c="2052">– Çünkü öldürmek için onları evlat ediniyoruz.</st></p>
			<p><st c="2099">Bu cümleyle her şey Niémans’ın kafasında rayına oturdu.</st></p>
			<p><st c="2155">Kuşaklar boyunca, Geyersbergler hatta aileleri içinde bile insan avlamak için pirsch düzenliyorlardı.</st></p>
			<p><st c="2257">– Yakından avlanma, Niémans. </st><st c="2287">Tek gerçek bu.</st></p>
			<p><st c="2301">– Açıkla.</st></p>
			<p><st c="2311">Sanki ona gereği gibi nişan almak için yana doğru yer değiştirdi. </st><st c="2378">İki metre mesafeden, Niémans onun ıskalayabileceğini düşünmüyordu.</st></p>
			<p><st c="2444">– Avcının görevi, mümkün olduğunca çok daha güçlü olması için avını beslemek, eğitmek, yetiştirmek, ona özen göstermektir, dedi, donuk bir ses tonuyla. </st><st c="2597">Yüzyıllardan beri bizim evlat edindiğimiz çocuklarla yaptığımız da bu.</st></p>
			<p><st c="2667">Niémans rüyada olduğuna, sayıkladığına ya da kâbus gördüğüne inanıyordu. </st><st c="2741">Yabanarılarının vızıltısı başını döndürüyordu. </st><st c="2788">Kara Orman da...</st></p>
			<p><st c="2804">– Evlat edinilen çocuk bizim av hayvanımızdır. </st><st c="2852">Klanımız onu besler, yetiştirir, ona en iyi eğitimleri sunar, onu en tehlikeli hasım yapmak için ona avlanmayı öğretir.</st></p>
			<p><st c="2971">– Tüm bunlar, gerçek vârisin ormanda ona meydan okuması için mi?</st></p>
			<p><st c="3036">– Doğru.</st></p>
			<p><st c="3045">– Ama... </st><st c="3055">neden?</st></p>
			<p><st c="3061">Laura hayal kırıklığıyla derin bir iç çekti, soylu olmayanların her zamanki vasatlığı, önemsiz insanların basitliği...</st></p>
			<p><st c="3180">– Bugün biz müreffeh bir sanayi grubuyuz ama değerlerimiz değişmedi. </st><st c="3250">Aristokratın tek bir meydan okuması vardır, kan. </st><st c="3299">Eğer bir Geyersberg ormanda en tehlikeli düşmanının karşısına korkusuzca çıkamazsa, imparatorluğumuzu yönetmeye layık değildir.</st></p>
			<p><st c="3426">– Bu akla aykırı, kaçıkça.</st></p>
			<p><st c="3453">– Bu Alman tarzı. </st><st c="3472">Bizim sevdiğimiz bir gelenek. </st><st c="3502">Şerefli, etnik, acımasız. </st><st c="3528">Ülkemiz hakkında yanılgıya düşme Niémans, burada her zaman “güçlü olanın yasası” geçerli olmuştur.</st></p>
			<p><st c="3626">Niémans yeniden soğukkanlılığını kazanmaya başlıyordu, ama kuşkusuz ağzında tükürük kalmamıştı. </st><st c="3723">Gırtlağı tozlu bir yamaç gibi pürtüklüydü.</st></p>
			<p><st c="3765">– Sen bir katilsin.</st></p>
			<p><st c="3785">– Jürgen her türlü fırsata sahipti. </st><st c="3822">Otuz yıl boyunca, ona mücadele etmesi için Geyersberglere her zaman bahşedilmiş olan imkânları sağladık. </st><st c="3927">Zaten o kendisinin bizden biri olduğuna inanıyordu.</st></p>
			<p><st c="3978">– Gerçeği bilmeden mi yetiştirildi? </st><st c="4015">Kurban edileceğini bilmeden mi?</st></p>
			<p><st c="4046">– Kurban edilmedi Niémans. </st><st c="4074">Paha biçilmez bir şansı vardı. </st><st c="4105">Terk edilmiş o çocuk, en iyi eğitimi aldı, büyük bir zenginliğe kavuştu. </st><st c="4178">Eğer beni yenmiş olsaydı her şey ona kalacaktı.</st></p>
			<p><st c="4225">Babanın kötü muamelelerine maruz kalan, ait olduğu sınıfına, kitaplarına, başarılarına dört elle tutunan Jürgen. </st><st c="4339">Daima yetenekli olmaya, gerçek bir Geyersberg olamaya çabalayan Jürgen. </st><st c="4411">Ama yanılıyordu, o hiçbir zaman, bir kil güvercinden, av sabahı salınan bir adatavşanından başka bir şey olmamıştı.</st></p>
			<p><st c="4526">– Bu ailemizin büyüklüğü, diye devam ediyordu Laura. </st><st c="4580">Bu av için her şeyimiz üzerine bahse giriyoruz ve önemsiz bir kişiye imparatorluğumuza sahip olma imkânı tanıyoruz. </st><st c="4696">Bizim için, sadece mücadelenin seçimi önem taşır.</st></p>
			<p><st c="4745">Zihniyet ve anlam. </st><st c="4765">Niémans zihniyeti anlamıştı. </st><st c="4794">Kaçıklardan oluşan bir aile, sırf otuzlu yaşlara geldiğinde kurban etmek için zavallı bir çocuğu aralarına alıyor, ona şatafatın, kaliteli eğitim konforunun, büyük bir gelecek mucizesinin ne olduğunu gösteriyordu.</st></p>
			<p><st c="5007">Geriye anlam kalıyordu.</st></p>
			<p><st c="5031">Niémans bu aşağılık ve iğrenç sistemin nasıl işlediğini öğrenmek istiyordu.</st></p>
			<p><st c="5107">Bu soru üzerine, Laura onu yeni bir gülümsemeyle ödüllendirdi. </st><st c="5171">Sonuç itibarıyla, bunları sıklıkla açıklama fırsatı bulamıyor olmalıydı.</st></p>
			<p><st c="5243">– Her kuşakta, ailelerimiz bir çocuğu evlat edindi, özenle seçilmiş bir çocuğu.</st></p>
			<p><st c="5323">– Dişlerine mi bakıyordunuz?</st></p>
			<p><st c="5352">Niémans’ın alay ettiğini anlamamış gibiydi.</st></p>
			<p><st c="5396">– Sağlık karnesi yeterliydi. </st><st c="5426">Ve soyu sopu hakkında asgari bilgi.</st></p>
			<p><st c="5461">Jürgen’in mezarı üstündeki Alfred de Vigny mısraları anlam kazanıyordu: “Yap olanca gücünle uzun ve ağır işini / Kaderin seni çağırdığı yolda, / Sonra acı çek ve öl, sessizce, benim gibi.”</st></p>
			<p><st c="5650">Burada söz konusu edilen buydu: bir çocuk-kurt. </st><st c="5699">Bir çocuk-av. </st><st c="5713">Niémans, Laura’nın onunla birlikte geçirdiği o yılları düşünüyordu. </st><st c="5781">Aslında düşünmeye çalışıyordu. </st><st c="5812">Tüm bunlar, yanlış bir yerde doğmasının bedelini, bir ormanın derinliklerinde, bir gece vakti, tek başına ve çıplak olarak ona ödetmek içindi.</st></p>
			<p><st c="5954">– Bize sürekli olarak Jürgen’i ikizin gibi gördüğünü söyledin.</st></p>
			<p><st c="6017">– Bu doğru.</st></p>
			<p><st c="6029">– Dünyada en çok sevdiğin varlığı mı öldürdün?</st></p>
			<p><st c="6076">– Bu fazladan bir deneyim. </st><st c="6104">Yasa yasadır. </st><st c="6118">Pirsch avının duygusal dünyayla hiç ilgisi olmaz.</st></p>
			<p><st c="6167">Ve o bu öfkeli kaçıkla sevişmişti... </st><st c="6205">Arıların ve kuşların ahenkli kıpırdanmaları içinde, bedenine yapışan terle ve korkuyla sıktığı dişleriyle bir buzdağına dönüşüyordu.</st></p>
			<p><st c="6337">– Ailemiz risk almayı, kanı, mücadeleyi sever. </st><st c="6385">Geyersberglerin, kendi çöplerini geri dönüşüme sokarak çevreci olduğunu sanan ve emekliliğini düşünerek geleceği hazırlayacağına inanan bu yozlaşmış çağla hiçbir ilgisi yoktur. </st><st c="6562">Klanımız her zaman doğanın gerçek kurallarını, ölümün ve hayatta kalmanın temel ilkelerini izlemiştir. </st><st c="6665">Para hiçbir şeydir. </st><st c="6685">Sanayi grubumuz, mühendislik faaliyetlerimiz, siyasi işlevimizin önemi yok. </st><st c="6761">Biz bu sefil dünyaya ait değiliz.</st></p>
			<p><st c="6794">Niémans Laura’nın atalarının portrelerini düşünüyordu. </st><st c="6850">O bu canavarlar galerisinde yer almayacaktı.</st></p>
			<p><st c="6894">– Annen bu yüzden mi intihar etti? </st><st c="6930">diye bir anda sordu.</st></p>
			<p><st c="6950">Kontes tüfeğini indirdi, kayışını omzuna geçirdi ve Glock’u sahibine doğrulttu; namluda mermi olduğunu biliyordu.</st></p>
			<p><st c="7064">– Onun tüm bunlardan habersiz olduğu sanılıyordu, ama o salak Franz ile Ferdinand arasındaki bir konuşmaya istemeden kulak misafiri oldu. </st><st c="7203">Klanımızın bu katı yasasına dayanamadı. </st><st c="7243">O bir Geyersberg değildi. </st><st c="7269">O aileye sonradan katılmış biriydi. </st><st c="7305">Orman bu tür ahmakları öğütür.</st></p>
			<p><st c="7335">Böyle bir mezar taşı yazısıyla, Sabine von Geyersberg yeniden sonsuzluğa kavuşmuştu.</st></p>
			<p><st c="7420">– 1988’de Herbert von Geyersberg. </st><st c="7455">1966’da Dietrich von Geyersberg. </st><st c="7488">1943’te Helmut. </st><st c="7504">1944’te Thomas. </st><st c="7520">1916’da Richard... </st><st c="7539">Bu adamların hepsi kardeşleri tarafından mı öldürüldü?</st></p>
			<p><st c="7593">– Kardeşleri değil, rakipleri tarafından.</st></p>
			<p><st c="7635">– Ve hiçbir zaman... </st><st c="7657">bir evlatlık kazanmadı mı?</st></p>
			<p><st c="7683">– Hiçbir zaman, diye cevapladı, parıltılı bir gülümsemeyle. </st><st c="7744">Bu da bizim mutlak üstünlüğümüzün bir kanıtı. </st><st c="7790">Geyersbergler avcıdır. </st><st c="7813">Hiç kuşkusuz dünyanın en iyi avcıları. </st><st c="7852">Biz hasımlarımızı yetiştirirken, eğitirken, hazırlarken bile bize hiç karşı gelemiyorlar. </st><st c="7942">Bu da, bunun bilgiyle asla kazanılmadığını ve doğuştan olduğunu kesin olarak kanıtlıyor. </st><st c="8031">Soy her şeydir ve öğrenim aşağı tabakadan biri için zavallı bir umuttur.</st></p>
			<p><st c="8103">Niémans bu güzel sabahın coşkusunu hissediyordu. </st><st c="8153">Böyle bir cennetin bu cehennemi doğurmuş olması mümkün müydü? </st><st c="8215">Ya da daha ziyade, bu cennet, kanserlere ve en kötü enfeksiyonlara neden olan doğa gibi, Geyersbergleri yaratmış olabilir miydi?</st></p>
			<p><st c="8343">Bütün dikkatini topladı. </st><st c="8369">Gerçeği istiyordu. </st><st c="8388">Tüm gerçekleri. </st><st c="8404">Öldükten sonra bile olsa, raporunu yazmak için.</st></p>
			<p><st c="8451">– Somut olarak, avlarınız nasıl planlanıyordu?</st></p>
			<p><st c="8498">– Pirsch avının ne zaman yapılacağına karar vermek zorunda olan bir hakemin, yani bir aile bireyinin talimatlarına uyuyoruz.</st></p>
			<p><st c="8623">– Franz mı?</st></p>
			<p><st c="8635">Bir usturanın keskin kısmının üstünden geçen manikürlü bir parmağı andıran bir gülümsemeyle onu onayladı.</st></p>
			<p><st c="8741">– Yıllar boyunca ormanı özenle hazırladı ve yüzyıllardan beri olduğu gibi, pirsch avının burada sürdürülebilmesi için bölgeyi devamlı olarak denetim altında tuttu.</st></p>
			<p><st c="8905">– Tarihe o mu karar veriyordu?</st></p>
			<p><st c="8936">– Yıl ve mevsim için, evet. </st><st c="8965">Ama gün için, hayır. </st><st c="8986">Dolunaya ihtiyacımız var. </st><st c="9012">Ne yazık ki, bu kez lanet olası sürek avının yapıldığı hafta sonuna denk geldi.</st></p>
			<p><st c="9091">Bu çok dikkat çekici tarih Niémans’a diğer cinayeti hatırlattı, sanki ilk cinayetin gölgesinde kalmıştı.</st></p>
			<p><st c="9196">– Max’ı Udo mu öldürdü?</st></p>
			<p><st c="9220">– Bunu halletmesinin zamanı gelmişti.</st></p>
			<p><st c="9258">– O dolunayı beklemedi mi?</st></p>
			<p><st c="9285">– Kuzenlerimin dahil olduğu aile kolu altlarda. </st><st c="9334">Onların ritüelleri daha esnek.</st></p>
			<p><st c="9364">– İkinci derecede bir ölüm yani...</st></p>
			<p><st c="9399">Laura parmaklarını kabzanın üstünde oynattı. </st><st c="9445">İşaretparmağı tetiğin üstünde titriyordu. </st><st c="9487">Onu sarakaya almakla hata etmişti: Kontesin sabrı tükeniyordu.</st></p>
			<p><st c="9549">– Peki, Kara Avcılar? </st><st c="9572">diye hemen sordu. </st><st c="9590">Onların rolü ne?</st></p>
			<p><st c="9606">– Benim büyük büyükbabam asla Oskar Dirlewanger’e yardım etmedi, ama onun bazı subayları bizim topraklarımıza sığındı. </st><st c="9726">Ailemizin, her türlü yabancı ziyaretçiye karşı ormanlarımızı korumak için güvenilir adamlara ihtiyacı vardı. </st><st c="9835">Biz de Kara Avcılar sistemini devam ettirdik. </st><st c="9881">Onlar bizim dünyamızı korumak ve bizim geleneklerimize saygı göstermemize yardımcı olmak için mükemmeldiler.</st></p>
			<p><st c="9989">– Küçük Çingene kızının linç edilmesine benzer başka olaylar da var mı?</st></p>
			<p><st c="10061">– Elbette. </st><st c="10073">Ama onları gizlemeyi başardık. </st><st c="10104">Bizim “Kommando”lar serseriler, sadist ve kontrol edilemez canilerdir, ama onlara ihtiyacımız var. </st></p>
			<p><st c="10203">– Onlar da senin pirsch avına katıldılar mı?</st></p>
			<p><st c="10247">– Cumartesi akşamı Jürgen’i kaçırdılar ve onu ormana bıraktılar.</st></p>
			<p><st c="10312">– Çıplak olarak mı?</st></p>
			<p><st c="10332">– Çıplak olarak değil, hayır. </st><st c="10363">Ama ne cep telefonu ne de herhangi bir iletişim imkânı vardı.</st></p>
			<p><st c="10424">– Silahsız mıydı?</st></p>
			<p><st c="10442">Laura elini ceketinin eteğinden içeri soktu ve Niémans’ın hemen tanıdığı bir nesne çıkardı: Bir Finlandiya </st><span><st c="10550">puukko</st></span><st c="10556">’su, sapı kayın ağacından geleneksel bir avcı bıçağı.</st></p>
			<p><st c="10610">– Onda da aynısından vardı, diye açıkladı. </st><st c="10654">10 yaşına bastığımız için babamızın bize hediyesi. </st><st c="10705">Bizim pirsch avı tarihin en hakkaniyetli avıydı.</st></p>
			<p><st c="10753">– Jürgen’in av hayvanı rolü üstlenmesi dışında.</st></p>
			<p><st c="10801">– Jürgen hemen bir avcıya dönüştü. </st><st c="10837">Böyle yetiştirilmişti.</st></p>
			<p><st c="10859">Laura hâlâ onun erişebileceği yerde değildi. </st><st c="10905">Göğüs göğüse bir mücadele imkânsızdı. </st><st c="10943">Kaçma girişiminde bulunmayı unutmalıydı. </st><st c="10984">Aklına başka bir fikir gelmiyordu. </st><st c="11019">Onu konuşturmaya devam etmeli ve infazını olabildiğince geciktirmeliydi...</st></p>
			<p><st c="11093">– Ama pirsch avının temel kuralına uymadınız, diye itiraz etti, özel mermi kullanma kuralına.</st></p>
			<p><st c="11187">– Çok basit. </st><st c="11201">Bir hayvanın karşısında kusursuz olan bir şey bir insanın karşısında kusursuz olmayabilir. </st><st c="11292">Avımız bıçakla göğüs göğüse bir mücadeleyle sonlanmalıydı. </st><st c="11351">Ayrıca, Jürgen’in vücudunda bir mermi –özellikle de benimkilerden birini– bulmuş olsaydınız, polislerin benim kimliğimi saptaması birkaç saati bulmazdı.</st></p>
			<p><st c="11503">– Yeterince ihtiyatlı olmadın. </st><st c="11535">Bugüne kadar, Geyersbergler cesetleri saklama konusunda hep özenli davrandılar. </st><st c="11615">Neden bu kez sen böyle yapmadın?</st></p>
			<p><st c="11647">– Yedi günahtan biri, kibir. </st><st c="11677">Herkesin zaferimi hayranlıkla seyretmesini istedim. </st><st c="11729">İşin içinde sadece Alman polisler olsaydı, kanıt ve ipucu olmadığı için dosya hemen kapatılacaktı.</st></p>
			<p><st c="11827">Bıçağını kınına yerleştirmişti ve iki eliyle Glock’u sımsıkı kavradı.</st></p>
			<p><st c="11897">– Haydi Niémans, dedi, tabancanın tetiğine hafif bir basınç uygularken, Avusturya markasına özgü bu emniyet sistemini devre dışı bırakmıştı. </st><st c="12039">Sanırım yeterince şey öğrendin.</st></p>
			<p><st c="12070">O anın yalınlığı Niémans’ı şaşırttı. </st><st c="12108">O, Laura, biraz esinti, bir olta tüyü gibi yumuşak güneş ışınları... </st><st c="12177">ve çelik bir namlunun ucundaki ölüm. </st><st c="12214">Paris’in en karanlık polisi, güzel bir sonbahar sabahında bir sülün gibi ölecekti.</st></p>
			<p><st c="12296">– Schüller, onu sen mi öldürdün? </st><st c="12330">diye sorarak, birkaç saniye daha kazanmaya çalıştı.</st></p>
			<p><st c="12381">Kontes tereddüt etti. </st><st c="12404">İşaretparmağı tetik üzerindeki baskıyı kaldırdı ve silahın emniyet sistemi hemen devreye girdi.</st></p>
			<p><st c="12499">– Schüller hepinizden daha kurnazdı, diye fısıldadı. </st><st c="12553">İki ile ikiyi toplamayı biliyordu.</st></p>
			<p><st c="12587">– Yani?</st></p>
			<p><st c="12595">– Jürgen’in evlatlık olduğunu keşfedince, onun ölümünün kökeniyle alakalı olduğunu anladı. </st><st c="12687">Ayrıca bizim bölgemize ait eski bir efsaneyi de hatırlamıştı, bir çocuğu evlat edinen ve çocuk miras hakkı kazandığında ondan kurtulan soylu bir aileyle ilgili bir efsane. </st><st c="12859">Aile av hayvanının bu istenmeyen misafir olduğu bir sürek avı düzenliyormuş... </st><st c="12938">Bizim hikâye oldukça benziyor.</st></p>
			<p><st c="12968">– Seni mi aradı?</st></p>
			<p><st c="12985">– Bunu çok iyi biliyorsun. </st><st c="13013">Benimle konuşmak istiyordu, benzer yanları olan bu olaylar konusunda benimle yüzleşmek istiyordu. </st><st c="13111">Oraya gittim ve onu indirdim. </st><st c="13141">Kesinlikle bir hataydı, ama zaman kazanmıştım.</st></p>
			<p><st c="13187">Niémans’ın tek bir tatmini vardı ve önemsizdi: Yapbozun bütün parçalarının mükemmel bir şekilde yerine oturduğunu görüyordu.</st></p>
			<p><st c="13312">– Laura, diye onu ikna etmeye çalıştı, bu felakete bir de polis cinayeti ekleme. </st><st c="13394">Kesinlikle bu işten kurtulma şansın hiç yok. </st><st c="13439">Bu konuda çok şey biliyoruz, biz...</st></p>
			<p><st c="13474">– En ufak hareketinde ateş ederim.</st></p>
			<p><st c="13509">Konuşan Laura değildi ve Niémans, onu fındık ağaçlarından (ya da ona öyle geldi: fındık ağacı büyüleyici bir ağaçtı) oluşan bir koruluğun yukarısında yandan görünce, kelimenin tam anlamıyla minnettarlıkla eridiğini hissetti, toprak rengi ceketi, kırmızı saçları ve Sig Sauer’ini sımsıkı kavramış elleriyle Ivana’nın silueti oradaydı.</st></p>
			<p><st c="13843">Onun küçük ve sevimli Slav’ı. </st><st c="13874">Onun küçük sincabı. </st><st c="13894">Açıkça onun emirlerine uymamıştı, ama bu defa onu kutlamaktan başka bir şey yapamazdı.</st></p>
			<p><st c="13980">– Silahını at ve ellerini başının üstüne koy! </st><st c="14027">diye bağırdı Ivana, bu güzel sabahın ormana özgü sessizliğini bozan sert bir ses.</st></p>
			<p><st c="14108">Niémans’ın aklına hemen diğer avcılar geldi ama bir helikopterin uzaktan gelen uğultusu onun için başka bir göstergeydi: Ivana tahmin edilenden çok daha erken bir GSM şebekesi bulmuştu...</st></p>
			<p><st c="14296">Hemen ardından polis bakışlarını Laura’ya çevirmişti, yerinden hiç kımıldamamıştı. </st><st c="14380">Hâlâ tetiğe basabilir ve onu vurabilirdi, o...</st></p>
			<p><st c="14426">Bununla birlikte, Laura silahını indirdi, yüzü mürekkebi emen bir parşömen gibi kararıyordu. </st><st c="14520">Yenilmişti, bu kesindi. </st><st c="14544">Orman havasından derin bir nefes aldı ve başını arkaya doğru yatırdı.</st></p>
			<p><st c="14613">Niémans’ın nefesi kesilir gibi oldu. </st><st c="14651">Güneşe doğru duran bu beden, kristal parlaklığında siyah saçların altında, çılgınlık ve kibirle harmanlanmış yürek paralayıcı bir güzelliğin bayrağıydı.</st></p>
			<p><st c="14803">O esnada, Laura ilk karşılaşmalarında olduğu gibi ona belli belirsiz göz kırptı. </st><st c="14885">Onun hükmedici zarafetiyle uyuşmayan numaralarından biriydi, ama o bunu yapabilirdi.</st></p>
			<p><st c="14969">Aslında, Laura von Geyersberg her şeyi yapabilirdi. </st></p>
			<p><st c="15022">Tıpkı 45’liğin namlusunu çenesinin altına dayayıp ateş etmek gibi.</st></p>
		</div>
<div id="charCountTotal" value="15088"></div></body>
</html>
