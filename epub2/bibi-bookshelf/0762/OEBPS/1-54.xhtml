<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>SON AV</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-54" xml:lang="tr-TR">
		<div>
			<p id="_idParaDest-52"><st c="0">50</st></p>
			<p><st c="3">Kısa ceketine sımsıkı sarınmış, yolcu koltuğunda büzülmüş Ivana, farların ışığı altında köknarlar resmi geçit yapıyordu. </st><st c="125">Yolun kenarında tek sıra halinde ilerleyen çökmüş, ürkmüş mahkûmlar. </st><st c="194">Ölüme doğru yürüyen mahkûmlar.</st></p>
			<p><st c="224">Ivana öfkeliydi, ama esas olarak kaygılıydı. </st><st c="270">Niémans, onun tek ve yegâne ortağı maskesini atmıştı. </st><st c="324">Başından geçmedik şey kalmamış, deneyimli polis şakaklarındaki yeşil yansımalarla ve iyi kurulanmamış ter damlalarıyla bir kaçık gibi görünüyordu. </st><st c="471">Kafasına estiği gibi davranarak, gereksiz yere şiddet uygulayarak, hiçbir sonuca ulaşmayan sezgileriyle hareket ederek sadece ilerleyememekle kalmamış, kurallara uygun davranan polisler için bir baş belasına dönüşmüştü.</st></p>
			<p><st c="690">Ivana en kötüsüne engel olmak için Kleinert’e yalvarmak zorunda kalmıştı. </st><st c="765">Alman onun güzel gözleri için boyun eğmişti. </st><st c="810">Kaçak avcının “aniden başlayan kanaması” tedavi edilirken onu sakinleşmesi için arabada bırakmışlardı.</st></p>
			<p><st c="912">Otoparkta müzakere el sıkışarak tamamlanmıştı, Stuttgartlı polisler hastanede yaşanan bu kötü olayı rapor etmemeyi kabul etmişti. </st><st c="1043">Buna karşılık, Niémans bu gece sınırı geçmek zorundaydı. </st><st c="1100">Pazarlık kesinlikle söz konusu değildi.</st></p>
			<p><st c="1139">Cinayet büronun adamları karakola döndüğünde, Ivana elindeki son kozu oynamayı denemişti: Kibarca Kleinert’ten, Schüller’le konuşurken Niémans’ın da yanlarında olmasını talep etmişti. </st><st c="1324">“Yolumuzun üstünde” diye bahane de bulmuştu ve her şeye rağmen, araştırmacı Niémans’a telefon etmişti.</st></p>
			<p><st c="1426">Bir kez daha Kleinert kabul etmişti. </st><st c="1464">Bu Ivana için çifte zafer demekti. </st><st c="1499">Öncelikle, “Niémans’ının” olumlu bir haberle – bir bilgi, bir keşif, bu kahrolası soruşturmayı düzlüğe çıkaracak herhangi bir şey– yeniden işe dönmesini istiyordu. </st><st c="1663">Sonra da evli adamın onun için gerçekten nasıl yanıp tutuştuğunu kanıtlıyordu. </st><st c="1742">Ölü bir ağaç parçası gibi değil, sağlam, esnek yeşil bir dal gibi...</st></p>
			<p><st c="1810">Hâlâ köknarlar, farlar, asfalt. </st><st c="1843">Sonuç olarak, Ivana kendini iyi hissediyordu. </st><st c="1889">Korkmuştu, evet, ama cadı masalları anlatılan bir küçük çocuk gibi. </st><st c="1957">Bu arabanın içinde, yüksek alınlı Alman’ın yanında ve bir ceset torbası gibi paltosuna sarılmış, arkada oturan Niémans’ı yanında kendini güvende hissediyordu.</st></p>
			<p><st c="2115">Laboratuvarı çevreleyen duvar göründü, sarmaşıklar farların ışık huzmesi altında ışıldıyordu. </st><st c="2210">Biraz uzakta, ışıkları yanan birkaç pencere seçilebiliyordu. </st><st c="2271">Araba kapıları kötü bir sesle çarparak kapandı. </st><st c="2319">Issız gece onları tuhaf çıtırtılarla ve nem kokusuyla karşıladı. </st><st c="2384">Kırlık bir alandan daha bunaltıcı bir şey yoktu...</st></p>
			<p><st c="2434">Ana kapıdan geçtiler ve ışıklara doğru yöneldiler. </st><st c="2486">Pencerelerden, çevresinde bir kalabalığın zamansız yemek yediği uzun bir masa gördüler.</st></p>
			<p><st c="2573">İçerideki kadınlardan biri onları fark etti ve kapıyı açmak için hemen ayağa kalktı. </st><st c="2659">Eşiğin likenlerle kaplı taşlarının üstünde ayakta bekliyordu, önlüğü yoktu, ama ceketi ile bez pantolonu başka bir üniforma oluşturuyordu. </st><st c="2798">Bahçıvan giysisi ile Çinlilerin mavi kıyafetinin bir tür karışımı gibiydi.</st></p>
			<p><st c="2872">– Philipp? </st><st c="2884">diye seslendi, peçetesiyle ağzını silerken. </st><st c="2928">Laboratuvarda çalışmak için diğer binada kaldı. </st><st c="2976">Ona gelmesini söyleyin, üşütecek! </st><st c="3010">Siz de bize katılın!</st></p>
			<p><st c="3030">Son derece nazikti. </st><st c="3051">Kadının yolu göstermesiyle yandaki uzun odaya girdiler ve bodruma inen metal kapıyı gördüler. </st><st c="3145">Steril giysiler olmadan buraya girebilirler miydi? </st><st c="3196">Niémans yatay konumdaki kapı koluna bastırdı. </st><st c="3242">Eğer belli talimatlar varsa onları uyarırlardı.</st></p>
			<p><st c="3289">Peş peşe indiler. </st><st c="3308">Zemin yüzeyinin giriş katının pürtüklü taşları ve kötü döşenmiş yer karolarıyla bir ilgisi yoktu. </st><st c="3406">Artık parlak, krom kaplı, mikroplardan arındırılmış bir alandaydılar.</st></p>
			<p><st c="3475">– Schüller? </st><st c="3488">diye seslendi Kleinert, merdivenin dibine vardıklarında.</st></p>
			<p><st c="3544">Önlerinde birçok oda vardı. </st><st c="3573">Karşılarına yerden tavana kadar camı olan aydınlık bir oda çıktı, ama film kaplı cam içeriyi görmeye imkân vermiyordu.</st></p>
			<p><st c="3691">– Schüller? </st><st c="3704">diye yeniden seslendi Alman, eli kapı kolunun üstündeydi.</st></p>
			<p><st c="3761">Niémans Ivana’yla göz göze geldi. </st><st c="3796">Aynı anda silahlarını çektiler. </st><st c="3828">Kleinert’i kenara ittiler ve ellerinde tabancalarıyla laboratuvara daldılar. </st><st c="3905">Işıl ışıl laboratuvar tezgâhları, parlak kromajlı çelikler, her yer tertemizdi. </st><st c="3985">Deney tüpleri ile santrifüjler düzeni oluşturuyordu ve içerinin sıcaklığı 10 dereceden fazla değildi.</st></p>
			<p><st c="4086"> – Schüller? </st><st c="4099">diye bağırdı Niémans.</st></p>
			<p><st c="4120">Âdet yerini bulsun diye sesleniyordu: Herkes doktorun, donmuş numuneleri kadar soğuk bir halde yattığını anlamıştı.</st></p>
			<p><st c="4236">Etrafa dağılmışlardı bile, nitril eldivenlerini takarak ölü noktalara, masaların altlarına bakmaya başlamışlardı. </st><st c="4351">Ivana, sağ tarafta başka bir inoks kapı gördü ve kulpunu tutup açtı.</st></p>
			<p><st c="4419">Schüller arkadan aydınlatılmış rafların dibinde, kırılmış deney kaplarının ve etrafa dağılmış numunelerin arasında kolları dağınık, sırtüstü yatıyordu. </st><st c="4572">Bir mermi boynunu delip geçmiş ve kuşkusuz parçalanmış malzemeler arasında bir yerlere saplanmıştı. </st><st c="4672">Düşey uzun bir kan hattı zavallı adamın düşme yörüngesini gösteriyordu.</st></p>
			<p><st c="4743">Schüller, Schnaps düşkünü, köpeksever doktor, kızıl sakallı iyi adam, bu gece yaptığı ve onlarla paylaşmak istediği keşfin bedelini pahalı ödemişti. </st></p>
			<p><st c="4893">Cesedin etrafına diz çöktüler. </st><st c="4924">Ivana alt rafta, hemen doktorun yanında duran ceset torbasını tanıdı. </st><st c="4994">Berbat bir ironiydi, bu röetkenin cesedini bozulmadan korumakta kullanılan torbaydı.</st></p>
			<p><st c="5078">Sadece çok geç geldiklerini kabul etmekten başka söyleyecek ve yapacak hiçbir şey yoktu. </st><st c="5168">Kleinert ayağa kalktı ve destek çağırmak için telefonunu çıkardı, ama Niémans ayakları üstünde doğrulup eldivenli elini telefonun üstüne koydu.</st></p>
			<p><st c="5311">Anlaşılan başka bir planı vardı.</st></p>
		</div>
<div id="charCountTotal" value="5344"></div></body>
</html>
