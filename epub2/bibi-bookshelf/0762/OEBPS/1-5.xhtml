<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>SON AV</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-5" xml:lang="tr-TR">
		<div>
			<p id="_idParaDest-3"><st c="0">2</st></p>
			<p><st c="2">Öncelikle onun görünüşünü seviyordu.</st></p>
			<p><st c="38">Karanlıkta kahverengi ile gri arası bir tona bürünen ve ışıkta ise açık kırmızı ile açık kahverengi bir renk alan, her koşulda giydiği süet ceket. </st><st c="186">Yıpranmış jean pantolonu, eskimiş botları, kızıl saçları. </st><st c="244">Tüm bunlarda birbiriyle uyumlu ve içten bir zarafet vardı. </st><st c="303">Hem ölü yaprakların melankolisini hem de kanla dolu damarların canlılığını çağrıştıran bir şeyler.</st></p>
			<p><st c="401">Çok uzun boylu değildi, ama çok inceydi. </st><st c="443">Hatta “sıska” olduğu bile söylenebilirdi, ama kemik yapısı ve özellikle de belirgin kasları cılız nitelemesi yapmayı olanaksız kılıyordu. </st><st c="581">Derisi yüzülmüş kediyi andıran siluetiyle daha ziyade hayatta kalmayı başarmış bir güç timsaliydi. </st><st c="680">Bir felaket olmuştu, tamam, ama bu felaketten geriye ender rastlanan bir sertlik kalmıştı.</st></p>
			<p><st c="770">Kemik, kas ve öfkeden oluşan bir sertlik.</st></p>
			<p><st c="812">Kızıllara mahsus çok beyaz teniyle, Niémans’a, tek bir fildişinden yontulmuş, bir ucu çok keskin, diğer ucu ele mükemmel bir şekilde oturan Eskimo bıçaklarını hatırlatıyordu. </st><st c="988">Niémans Ivana sevgililerinin kollarında uslu duruyor muydu, bilmiyordu, ama gündüz ne denli sert ve soğuk olursa olsun geceleri onun daha sıcak ve yumuşak olduğundan emindi.</st></p>
			<p><st c="1161">Ivana, onun Cannes-Écluse Ulusal Polis Koleji’ndeki derslerini takip etmişti. </st><st c="1240">İlk yoklamada, Niémans onun adını yanlış telaffuz etmişti.</st></p>
			<p><st c="1298">Ivana, adının telaffuzunu düzeltmiş ve hemen eklemişti:</st></p>
			<p><st c="1354">“Ama bana canınız nasıl isterse öyle hitap edin.” </st></p>
			<p><st c="1405">Bu bir tevazu göstergesi değil, tam tersine kibirli bir cevaptı: Bu tarz iniş çıkışlardan uzaktı, sınıftaki herkesten, her şeyden üstündü.</st></p>
			<p><st c="1543">Aylar boyunca, onun çarpıcı ve sert güzelliğini tüm ayrıntılarıyla inceleme imkânı bulmuştu, çıkık elmacıkkemiklerini, resim fırçası gibi ince kaşlarını. </st><st c="1698">Ve onu büyüleyen ve sebebini bilmese de, ona İbiza’daki gün doğumunu, hippi şenliklerini, asit kullandıktan sonra yapılan meditasyonları hatırlatan şu kızıllık... </st><st c="1861">Genellikle bu tür şeylerden tiksiniyordu ama bunlar Ivana’yla ilgili olduğunda hoşuna gidiyordu.</st></p>
			<p><st c="1957">Aslında, tüm bu keşif süreci tamamen palavraydı. </st><st c="2007">Niémans kendini kandırmaya çalışıyordu. </st><st c="2047">Hayranlık duyan adamı oynasa da Ivana’yı uzun zamandır tanıyordu ve onun hangi konuda yetenekli olduğunu biliyordu. </st><st c="2163">İkisi de geçmişteki ilk karşılaşmalarını unutmak ve yeniden en baştan başlamak istiyordu.</st></p>
			<p><st c="2252">– Ya benim kahvem? </st><st c="2272">diye sordu Niémans, kontak anahtarını çevirirken.</st></p>
			<p><st c="2321">Kız, bardaklıktaki içeceği işaret etti.</st></p>
			<p><st c="2361">– Sağlıklı değil. </st><st c="2380">Size bitki çayı aldım.</st></p>
			<p><st c="2402">Niémans homurdanarak hareket etti. </st><st c="2438">Ivana koltuğuna iyice gömüldü ve elindeki plastik çatalla kinoa salatasına saldırıya geçti. </st><st c="2530">Kaplaması ceviz ağacı olan ön konsola ayaklarını uzatınca, Niémans az kalsın bağıracaktı ama vazgeçti.</st></p>
			<p><st c="2632">Herhangi birinin Volvo’sunda bu tür bir saygısızlık yapmasına asla müsamaha göstermezdi, ama Ivana... </st><st c="2735">Niémans da koltuğuna gömüldü ve gazı köklemeden önce direksiyonunu iyice kavradı. </st><st c="2817">Kendini iyi hissediyordu. </st><st c="2843">32 yaşında hâlâ tırnaklarını kemiren bu kız çocuğuyla kendini mutlu ve dinç hissediyordu. </st><st c="2933">Onun yanında olmasını, onun çekici bir kadının kokusundan ziyade çocuk kremlerinin kokusuna çok daha yakın bir tür pirinç patlağı kokusunu taşıyan parfümünü seviyordu.</st></p>
			<p><st c="3100">Teğmen Ivana Bogdanović’i yardımcı olarak seçtiğinde kimse buna bir anlam verememişti. </st><st c="3188">Genç kadının nitelikleri kuşkusuz tartışılmazdı, ama... </st><st c="3244">sonuçta bir kadındı. </st><st c="3265">Oysa Niémans’ın eski bir maço, neredeyse bir kadın düşmanı olduğu, tam anlamıyla erkek üstünlüğüne inandığı biliniyordu. </st><st c="3386">Onun gözünde, bir polis erkek olmalıydı, bu kadar basitti. </st></p>
			<p><st c="3445">Bu şekilde tanınmış olmak Niémans’ı eğlendiriyordu. </st><st c="3497">Tamamen gerçek dışıydı: Kadınlarla çok daha karmaşık bir ilişkisi vardı. </st><st c="3570">Hiç evlenmemişti, ama bunun sebebi ne kadınları hor görmesi ne de onlara karşı ilgisizliğiydi. </st><st c="3665">Daha ziyade, korkuyla karışık bir saygıydı kaynağı...</st></p>
			<p><st c="3718">Ama Ivana konusunda, sebebi uzakta aramanın gereği yoktu. </st><st c="3777">Polislik mesleğinde, uzun zaman önce yolu, uzaktan da olsa Niémans’la kesişmişti. </st><st c="3859">Cannes-Écluse’deyken aldığı sonuçlar tartışma götürmezdi ve okuldan mezun olduktan sonraki yıllarda mesleğinde elde ettiği başarılar da ortadaydı. </st><st c="4006">İyi bir tesadüf olmuştu, Niémans ondan başkasını seçemezdi.</st></p>
			<p><st c="4065">– Bu çıkıştan mı sapayım? </st><st c="4092">diye sordu Niémans, Freiburg levhasını görünce.</st></p>
			<p><st c="4139">– Evet, buradan, dedi Ivana, aç bir kuş gibi yolcu koltuğunda yemlenirken.</st></p>
			<p><st c="4214">Niémans hızlandı.</st></p>
			<p><st c="4232">– Güzel, hadi bakalım, şu olay ne?</st></p>
		</div>
<div id="charCountTotal" value="4267"></div></body>
</html>
