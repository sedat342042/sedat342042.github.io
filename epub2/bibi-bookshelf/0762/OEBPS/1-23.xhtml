<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>SON AV</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-23" xml:lang="tr-TR">
		<div>
			<p id="_idParaDest-21"><st c="0">20</st></p>
			<p><st c="3">– Geyersberglerin hizmetine girdiğimde Jürgen 4, Laura 2 yaşındaydı. </st><st c="73">Sırayla üniversiteye başladıklarında ben de işten ayrıldım. </st><st c="133">Görev tamamlanmıştı!</st></p>
			<p><st c="153">– Yaklaşık yirmi yıl onlarla birlikte yaşamışsınız. </st><st c="206">Ama Jürgen’in ölümü sizi allak bullak etmişe benzemiyor.</st></p>
			<p><st c="262">– Bu şekilde düşünmeyin. </st><st c="288">Ama bu onlara çok bağlı olduğum anlamına da gelmiyor.</st></p>
			<p><st c="341">– Değil miydiniz?</st></p>
			<p><st c="359">– Hayır. </st><st c="369">Dadılar polisler gibidir.</st></p>
			<p><st c="394">– Ne demek istiyorsunuz?</st></p>
			<p><st c="419">– Eğer siz işinize duyguyu katarsanız, bütün tarafsızlığınızı kaybedersiniz. </st><st c="497">Zayıf düşersiniz, kötü iş çıkarırsınız.</st></p>
			<p><st c="536">Bu kadın dadılık görevi ile gardiyanlık görevini birbirine karıştırmış gibiydi, ama iyi bir karışımdı.</st></p>
			<p><st c="639">– Burada işe başladığınızda, bu konuda bir deneyiminiz var mıydı?</st></p>
			<p><st c="705">– Yoktu. </st><st c="715">Yarış hayatının sonuna gelmiş üst düzey bir sporcuydum. </st><st c="771">Yüzme, kürek... </st><st c="787">Yaşıma göre oldukça fazla seyahat etmiştim. </st><st c="831">Fransızca, İtalyanca, İngilizce biliyordum. </st><st c="875">Ayrıca Baden-Württemberg kadın voleybol takımını çalıştırıyordum. </st><st c="941">VG Grup takımın sponsoruydu. </st><st c="970">Ferdinand von Geyersberg’le bu şekilde tanıştım.</st></p>
			<p><st c="1018">Ivana’nın aklına hafifmeşrep bir düşünce geldi, hayatın hafifmeşrep düşünceleri sevdiğini öğrenmek için çok bedel ödemişti.</st></p>
			<p><st c="1142">– Siz onun...</st></p>
			<p><st c="1156">– Metresi mi? </st><st c="1171">Hayır. </st><st c="1178">Ben onun tarzı değildim. </st><st c="1203">Çok yaşlıydım.</st></p>
			<p><st c="1217">Zamana kafa tutmuş bu güzel yüzü ve yalan söylemeyen bu vücudu görünce Ivana, Loretta’nın 40 yaşındayken gerçek bir bomba olduğunu düşündü.</st></p>
			<p><st c="1357">Dadı onun bu düşüncelerini sanki gözlerinden okumuştu.</st></p>
			<p><st c="1412">– Kontun grup bünyesindeki körpe ve diri bedenlere aşırı düşkünlüğü vardı. </st><st c="1488">Özellikle de işçi kızlara.</st></p>
			<p><st c="1514">Ivana bunun üstünde fazla durmadı, konu bu değildi.</st></p>
			<p><st c="1566">– Bana çocuklara verdiğiniz eğitimden bahsedin.</st></p>
			<p><st c="1614">– Yılın her günü, istisnasız onlarla birlikteydim. </st><st c="1666">Gün içinde sadece birkaç saat antrenman yapmak için onunla anlaşmıştım. </st><st c="1738">Kont şatonun bütün olanaklarını benim kullanımıma tahsis etmişti. </st><st c="1804">O dönemde, bodrumda bir spor salonu, ayrıca dışarıda bir atletizm pisti ile bir tenis kortu vardı. </st><st c="1903">Gölde kürek de çekebiliyordum. </st><st c="1934">Benim için bulunmaz bir nimetti.</st></p>
			<p><st c="1966">“Şato” bundan söz edildiğini ilk kez duyuyordu.</st></p>
			<p><st c="2014">– Şimdi şatoda kim yaşıyor?</st></p>
			<p><st c="2042">– Franz von Geyersberg. </st><st c="2067">Tüm o spor alanlarını ve o altyapıları yok ettirmiş olmalı. </st><st c="2127">(Hafifçe omuz silkti.) Yani hiç kuşkusuz.</st></p>
			<p><st c="2168">– Neden “hiç kuşkusuz”?</st></p>
			<p><st c="2192">– Tekerlekli sandalyede.</st></p>
			<p><st c="2217">Ivana bu ayrıntıyı kafasının bir köşesine not etti, yine konuyla ilgisi yoktu.</st></p>
			<p><st c="2296">– Jürgen ile Laura’nın eğitiminden yüzde yüz siz mi sorumluydunuz?</st></p>
			<p><st c="2363">Kadın kıl eldiveni çıkardı ve kıvrımları arasında iri tuz taneleri barındırıyormuş gibi görünen beyaz bir havlu aldı.</st></p>
			<p><st c="2481">– Yüzde yüz, kelime bu, diye cevapladı kadın, sol kolunu ovuştururken. </st><st c="2553">Babaları için eğitim, tek önem verdiği şeye, VG Grup’a ulaşmak için zorunlu bir geçişti. </st><st c="2642">Sevgi, şefkat gerçekten gereksiz şeylerdi. </st></p>
			<p><st c="2685">– Ya anneleri?</st></p>
			<p><st c="2699">– Onun da vakti yoktu.</st></p>
			<p><st c="2722">– Bana onun çok faal, çok sportif bir kadın olduğu söylendi.</st></p>
			<p><st c="2783">– Yalan.</st></p>
			<p><st c="2792">– Anlamadım.</st></p>
			<p><st c="2805">– Sabine depresifti. </st><st c="2827">Binicilik yarışmalarıyla, maratonlarla, kayakla iniş müsabakalarıyla coşuyor, kendini avutuyordu, ama tüm bunlar onda sürekli olarak var olan iç sıkıntısından kurtulmak içindi. </st><st c="3004">O çizgi filmlerdeki, düşmeden önce boşlukta koşan bir çakal gibiydi.</st></p>
			<p><st c="3072">– New York’taki intiharından bahsetmek ister misiniz?</st></p>
			<p><st c="3126">– O da yalan.</st></p>
			<p><st c="3140">– Ne demek istiyorsunuz?</st></p>
			<p><st c="3165">– Geyersbergler St. </st><st c="3186">Regis’deki intihar efsanesini özenle devam ettirdiler. </st><st c="3241">Bu Geyersberglere gerçekten çok daha fazla uyan bir şeydi.</st></p>
			<p><st c="3299">– Gerçek ne?</st></p>
			<p><st c="3312">– Sabine açlıktan öldü. </st></p>
			<p><st c="3337">– Özür dilerim, anlayamadım.</st></p>
			<p><st c="3365">– Beşinci Cadde’deki büyük dairelerinde kendini açlıktan ölüme mahkûm etti.</st></p>
			<p><st c="3441">Manhattan’daki sarayında açlık grevi yapan bir kontes: Küçük proleter bakış açısıyla, bu da kulağa oldukça romantik geliyordu.</st></p>
			<p><st c="3568">– Peki, ya çocukları? </st><st c="3591">Onun bu kararından caymasını sağlamadı mı?</st></p>
			<p><st c="3633">– Tam tersine. </st><st c="3649">Bu çocuklar ona ne denli yeteneksiz olduğunu hatırlatıyordu. </st><st c="3710">Atıyla engelleri aşmada ya da kürekleriyle suları yarmada kesinlikle iyiydi. </st><st c="3787">Ama gece yataklarında çocuklarını öpme ya da ayakkabılarını bağlama konularına gelince, bunlar onu aşan şeylerdi.</st></p>
			<p><st c="3900">Bu gibi durumlarda, para mutluluk getirmez ya da aristokratlar kalpsizdir gibi bazı eski klişelere başvurulurdu, Ivana’nın beğendiği türden klişeler.</st></p>
			<p><st c="4050">– Bana Jürgen ile Laura’nın kişiliklerinden söz edin.</st></p>
			<p><st c="4104">– Aralarında hiçbir fark yoktu. </st><st c="4137">İkisi de tek ve aynı kişiydi.</st></p>
			<p><st c="4166">Loretta havlusunu sol eline geçirdi ve sağ kolunu ovuşturmaya başladı. </st><st c="4238">Ne tek bir tüy ne de kusur bulunan beyaz teni kaymaktaşı gibi parlıyordu. </st><st c="4312">Bu ovarak temizleme işlemini her gün yapıyor olmalıydı, anlaşılan cildi yeniden tüy çıkaracak zamanı bulamıyordu.</st></p>
			<p><st c="4425">Ivana tam tersine kendini gevşek ve hantal hissediyordu. </st><st c="4483">Cildi sıkı değildi, cansızdı, gözenekleri bütün rüzgârlara açıktı.</st></p>
			<p><st c="4549">– Aynı zevklere, aynı düşüncelere sahiplerdi, jestleri bile aynıydı. </st><st c="4619">Benim için, bu bir kolaylıktı: Tek bir çocuk için iki kişilik ücret...</st></p>
			<p><st c="4689">– Demek istediğiniz...</st></p>
			<p><st c="4712">– Ne demek istediğimi çok iyi anladınız. </st><st c="4754">Kötü bir durum karşısında Jürgen ile Laura hemen dayanışma içine girerler ve başkalarına karşı tek vücut olurlardı.</st></p>
			<p><st c="4869">Ivana’nın aklına, Cam Villa’da piyanonun üstünde duran fotoğraf geldi.</st></p>
			<p><st c="4940">– Fizik olarak birbirlerine benzemiyorlarmış...</st></p>
			<p><st c="4988">– Gece ile gündüz gibi. </st><st c="5013">Jürgen küçük, kızıl saçlı ve tombuldu. </st><st c="5052">Okulda ona “Tannenzapfen”, “Çam Kozalağı” lakabını takmışlardı. </st><st c="5116">Kimileri ise ona “Lebkuchen”, “Çavdar Çöreği” diyordu. </st><st c="5171">Tipi anladınız... </st><st c="5189">Laura, tamamen zıddıydı. </st><st c="5214">Uzun boyluydu, zarifti ve çok güzeldi. </st><st c="5253">Daha 12 yaşındayken, aynı duruşa ve aynı inanılmaz saçlara sahipti. </st><st c="5321">Güzelliği hemen göze çarpmaya başlamıştı, Jürgen ise henüz buluğ çağından çıkamamıştı.</st></p>
			<p><st c="5407">Ivana Laura hakkında daha fazla bilgi istedi, kadın merakı.</st></p>
			<p><st c="5467">– Kolej yıllarından itibaren mağrur, ulaşılmaz bir kızdı. </st><st c="5526">Aslında, erkek kardeşine saygı göstermedikleri için diğerlerine kızıyordu. </st><st c="5601">Kardeşiyle alay etmek, onunla alay etmek demekti. </st><st c="5651">Onlara, özellikle de onun için deli olan oğlan çocuklarına bunu pahalıya ödetiyordu.</st></p>
			<p><st c="5735">– Okul başarıları nasıldı?</st></p>
			<p><st c="5762">– Jürgen biraz ağırkanlıydı, ama sıkı çalışıyordu. </st><st c="5814">İkisi de mükemmel olmak zorundaydı. </st><st c="5850">Çünkü Jürgen erkek çocuktu ve yasal vâristi. </st><st c="5895">Çünkü Laura kız çocuktu ve bundan daha fazlası olduğunu ispatlamak zorundaydı.</st></p>
			<p><st c="5973">– Okul dışında, başka etkinlikleri var mıydı?</st></p>
			<p><st c="6019">Loretta güvercin kuğurdamasını andıran bir kahkaha attı.</st></p>
			<p><st c="6076">– Binicilik, eskrim, müzik... </st><st c="6107">Laura piyanoda hiç fena değildi, Jürgen keman çalmaya gayret ediyordu. </st><st c="6178">Müzik odasına kapanıyorlar ve saatlerce çalışıyorlardı. </st><st c="6234">Jürgen’in çıkardığı korkunç gıygıylar kahkahalarla gülmelerine neden olurdu.</st></p>
			<p><st c="6310">Ivana şaşırmış gibiydi.</st></p>
			<p><st c="6334">– Çok kolay gülerlerdi. </st><st c="6359">Dünyanın geri kalanı hakkındaki düşüncelerini gülerek ifade ederlerdi. </st><st c="6430">Ceza aldıklarında bile, hatta morgda babalarının cesedini görmek zorunda kaldıklarında ya da annelerinin kayıtsızlığı karşısında bile gülerlerdi. </st><st c="6576">Aslında, birlikte olduklarında onlar mutlulardı.</st></p>
			<p><st c="6624">Gururla tüfeklerini tutan iki çocuğun görüntüsü Ivana’nın gözünün önünden gitmiyordu.</st></p>
			<p><st c="6710">– Peki, ya av?</st></p>
			<p><st c="6725">– Av... </st><st c="6734">diye düşünceli bir şekilde yineledi Loretta. </st><st c="6779">Bu konuda kesinlikle mükemmellerdi, tartışmasız bir şekilde yetenekliydiler. </st><st c="6856">Biri diğerinden üstün değildi. </st><st c="6887">Neler yapabileceklerini göstermeleri için onlara tüfek vermek ve ormana bırakmak yeterliydi. </st><st c="6980">Ormanı içlerinde hisseden olağanüstü nişancılardı. </st><st c="7031">Her pazar, şatonun ormanında gerçek bir katliam yaparlardı.</st></p>
			<p><st c="7090">Ivana, herhangi bir hayvanı kuşkusuz yüzlerce metre uzaktan vurabilen Çam Kozalağı ile ondan bir baş uzun küçük kız kardeşini gözünün önüne getirmeye çalışıyordu. </st><st c="7254">Çocukların yaşadıkları sıkıntıların öcünü bu şekilde aldıkları sonucuna varmakta biraz aceleci davrandı, ama Loretta onun art niyetini sezmişti.</st></p>
			<p><st c="7398">– Birçok insan, onların yalnızlıklarını, mutsuzluklarını bu şekilde dışa vurduklarını düşündü, ama bu doğru değildi. </st><st c="7516">Dudaklarında gülümsemeyle ve vicdanları rahat bir şekilde ava giderlerdi. </st><st c="7590">Hiçbir art niyet taşımadan, sağlıklı bir ruh haliyle öldürürlerdi. </st><st c="7657">Kafalarına kazınan eğitimleriyle hiçbir ilgisi yoktu...</st></p>
			<p><st c="7712">– Ne tür av yaparlardı?</st></p>
			<p><st c="7736">– Hepsinden biraz.</st></p>
			<p><st c="7755">– Pirsch?</st></p>
			<p><st c="7765">– Hayır, pirsch avı yapmazlardı. </st><st c="7799">Çok gençlerdi, çok sabırsızlardı.</st></p>
			<p><st c="7832">– O dönemlerde, hiç av kazası oldu mu? </st><st c="7872">Kimseyi yaralamadılar mı?</st></p>
			<p><st c="7897">– Kesinlikle olmadı. </st><st c="7919">Almanya’da güvenlik ciddiye alınır. </st><st c="7955">Ve Geyersberglerde daha fazla ciddiye alınırdı. </st><st c="8003">Yine de bir kez daha tekrarlayayım, iki kardeş olağanüstü nişancılardı. </st><st c="8075">Ve 12 yaşından beri bu böyle.</st></p>
			<p><st c="8104">Loretta sonunda cildini ovmakta kullandığı malzemeleri bırakmıştı. </st><st c="8172">Yorgun düşmüş, derisi yüzülmüş, ter içinde kalmıştı, bankın kenarındaki kaba etleri, kendi haline bırakılmış iki sırık gibi uzattığı bacaklarıyla gevşiyordu, masmavi gözleriyle boşluğa ya da daha ziyade su birikintilerinin dibindeki anılarına bakıyordu.</st></p>
			<p><st c="8425">– Sizi dinleyince, diye kışkırttı Ivana, hiç de mutsuz gibi bir halleri yokmuş.</st></p>
			<p><st c="8505">– Ben yanlış ifade ettim. </st><st c="8532">Çok mutsuzlardı. </st><st c="8549">Her şeyden yoksunlardı ve öksüzler gibi büyüyorlardı.</st></p>
			<p><st c="8602">– Manevi açıdan bakınca belki öyle, ama maddi açıdan...</st></p>
			<p><st c="8658">– Anlamıyorsunuz. </st><st c="8677">Babaları onları son derece yoksulluk içinde yetiştirdi. </st><st c="8733">Eğitim, giysi, beslenme masraflarını ödüyordu, hepsi o kadar. </st><st c="8795">Yeniyetmelik çağlarında bile ceplerinde tek kuruş yoktu. </st><st c="8852">Yazları, birkaç fenik kazanmak için bahçedeki otları yolmak zorundaydılar. </st><st c="8927">Kışları, şatonun teraslarındaki karları temizlemek zorundaydılar.</st></p>
			<p><st c="8992">Fenik hakkında en ufak bir bilgisi yoktu. </st><st c="9035">Hiç kuşkusuz avrodan önceki bir para birimiydi.</st></p>
			<p><st c="9082">Loretta cep harçlığı konusunu açmıştı:</st></p>
			<p><st c="9121">– Daha sonra, yaz tatillerinde VG şirketlerinde çalışmak zorunda kaldılar. </st><st c="9197">Ama ofislerde değil, fabrikalarda. </st><st c="9232">Haftalarca elektronik bileşenlerden oluşan devreler nedeniyle gözleri yandı, kaynak makinesinin ucundaki kalay ve kurşun alaşımını solumak zorunda kaldılar... </st><st c="9391">Çok az da olsa bir maaş almıyorlardı ve babaları onlara sürekli aynı şeyi söyleyip duruyordu: “Siz stajdasınız. </st><st c="9503">Para kazanmayacaksınız, nasıl para kazanıldığını öğreneceksiniz.”</st></p>
			<p><st c="9568">Ivana küçük Geyersberglere acımakta güçlük çekiyordu. </st><st c="9623">Sevgisiz ve anne babasız büyümüşlerdi, bu kesindi, cep harçlıkları bile yoktu, ama tünelin ucunda bitmez tükenmez bir hazine ve ellerinde tüfek vardı.</st></p>
			<p><st c="9773">– Az önce Ferdinand’ın mirasçısı olarak gördüğü için Jürgen’e ve kadın olduğu için de Laura’ya katı davrandığını söylediniz. </st><st c="9899">Ama sonuçta, her ikisi de VG imparatorluğunun vârisiydiler, öyle değil mi?</st></p>
			<p><st c="9973">– Hayır. </st><st c="9983">Ferdinand çok netti, Jürgen grubu tek başına yönetmek zorundaydı.</st></p>
			<p><st c="10048">– Kız kardeşinden daha mı başarılıydı?</st></p>
			<p><st c="10087">– Hayır, aksine, daha başarılı olduğu söylenemezdi. </st><st c="10140">Ama o erkekti, hepsi bu. </st><st c="10165">Ancak Jürgen kız kardeşini bırakmadı. </st><st c="10203">Aslında başka çaresi de yoktu. </st><st c="10234">O olmadan dizginleri asla eline alamazdı. </st><st c="10276">Bir kez daha söyleyeyim, ikisi tek kişiydi. </st><st c="10320">Ve o ikisi Baden bölgesinin mutlak efendileriydi. </st><st c="10370">Hiçbir şey, hiç kimse onları durduramazdı.</st></p>
			<p><st c="10412">Ivana saatine baktı: Yoktu. </st><st c="10441">Kaplıcaya girmeden önce ondan saatini çıkarmasını istemişlerdi. </st><st c="10505">Saat kaçtı? </st><st c="10517">Hiç olmadığı kadar su ve buhara doymuştu, kendini damla damla su akıtan bir sünger gibi hissediyordu.</st></p>
			<p><st c="10618">Düşüncelerini toparlamaya ve konuşmayı başka bir yöne çekmeye çalıştı:</st></p>
			<p><st c="10689">– Peki, bu son yıllarda, onlardan söz edildiğini duydunuz mu?</st></p>
			<p><st c="10751">– Bu bölgedeki herkes, Geyersbergler hakkında söylenilen her şeyi, her zaman işitir. </st></p>
			<p><st c="10837">– Mesela onlarla ilgili ne söyleniyor?</st></p>
			<p><st c="10875">Loretta bankın üzerinde vücudunu geriye yasladı ve saçlarını elleriyle arkaya doğru yatırdı: Alnı dünyadaki en rezil korkunç botokslar kadar düz ve parlaktı. </st><st c="11034">Tek bir kırışık, en ufak bir pütür yoktu, yıllar bu alnın üzerinden, bir kuyu suyunun kuyu bileziği üstünden akıp gitmesi gibi kayıp gitmişti.</st></p>
			<p><st c="11176">– Çoğunlukla küçük Jürgen’in yaşantısı hakkında konuşulurdu.</st></p>
			<p><st c="11237">– SM eğilimleri mi?</st></p>
			<p><st c="11257">– Bu konu yüksek sesle dillendirilmezdi. </st><st c="11299">Jürgen bunu gizlemezdi, insanların başkalarının uygunsuz davranışlarını keşfetmekten, yani Araf’ta yalnız olmadıklarını öğrenmekten ne kadar mutlu olduklarını biliyorsunuz...</st></p>
			<p><st c="11473">Ivana için bu kötü eğilim, ormanı gizleyen ağaçtı. </st><st c="11525">Çam Kozalağı’nın sırları vardı, bu sırlar çok tehlikeli olamayacak kadar aleni olan bu sapkınlığın ardına gizlenmişti.</st></p>
			<p><st c="11643">– Başka tuhaf şeyler de fısıldanıyordu... </st><st c="11686">diye devam etti Loretta, sanki muhatabına başka açıklamalar yapma gereği hissetmişti. </st><st c="11772">Mesela Jürgen ile Laura’nın sevgililerini değiş tokuş ettikleri söyleniyordu...</st></p>
			<p><st c="11851">Ivana’nın yüz ifadesi gören Loretta gülümsedi.</st></p>
			<p><st c="11898">– Bilmiyor muydunuz? </st><st c="11920">Jürgen biseksüeldi. </st><st c="11940">VG hanedanıyla hiç uyuşmayan bir olgu daha. </st><st c="11984">Ama yıl sonu bilançosu sebebiyle, onun her yaptığı şey görmezden geliniyordu. </st><st c="12062">Ahlak anlayışını yumuşatan müzik değil, paraydı.</st></p>
			<p><st c="12110">– Laura da biseksüel miydi?</st></p>
			<p><st c="12138">– Hayır, sanmıyorum.</st></p>
			<p><st c="12159">– Ama siz, bu sevgili değiştirme hikâyelerine inanıyorsunuz?</st></p>
			<p><st c="12220">– Çocukluklarından beri, Jürgen ile Laura her şeyi paylaşırdı. </st><st c="12284">Neden şimdi partnerlerini paylaşmasınlar?</st></p>
			<p><st c="12325">– Bir aile kurmak, kendi kanatlarıyla uçmak istemiyorlar mıydı?</st></p>
			<p><st c="12389">– Bana sorarsanız, onlar hâlâ anın tadını çıkarıyorlardı ve özellikle yeni durumlarının coşkusu içindeydiler. </st><st c="12500">Üniversite mezunu gençlerin fotokopi çektiği bir çağda onlar Baden-Württemberg’in en büyük şirketlerinden birini yönetiyorlardı.</st></p>
			<p><st c="12628">Laura ve Jürgen parayı, gücü, cinselliği paylaşıyorlardı... </st><st c="12689">Kuşkusuz bu yeterli değildi. </st><st c="12718">Ivana çok daha özel, çok daha ateşli, heyecanlı, çok daha tehlikeli bir şeyler olduğunu düşünüyordu.</st></p>
			<p><st c="12818">– Hep birlikte mi avlanırlardı?</st></p>
			<p><st c="12850">– Hayır. </st><st c="12860">Birlikte avlanmalarının zamanı geçmişti. </st><st c="12901">Fransa’da sürek avları, kendi arazilerinde kovalama avları organize etmek ve bir sürü tanıdık davet etmek zorundaydılar. </st><st c="13022">Bana göre, tüm bunlar onları sıkıntıdan öldürüyor olmalıydı.</st></p>
			<p><st c="13082">Ivana en önemli soruyu en sona saklamıştı:</st></p>
			<p><st c="13125">– Size göre, Jürgen’i kim öldürmüş olabilir?</st></p>
			<p><st c="13170">– Bunu nasıl bilmemi istersiniz? </st><st c="13204">Jürgen’in düşmanları var mıydı bilmiyorum, ama VG Grup’un korkunç rakipleri vardı. </st><st c="13287">Bu ölüm onlar için kuşkusuz beklenmedik bir kazanç oldu. </st><st c="13344">Zaten bu açıdan bakılınca, henüz işin yarısı tamamlandı.</st></p>
			<p><st c="13400">– Açıklayın.</st></p>
			<p><st c="13413">– Katil, amacı ne olursa olsun, şimdi Laura’yı öldürmek zorunda. </st><st c="13479">Kız kardeşinden de kurtulmayı düşünmeden Jürgen’i öldürmüş olması imkânsız.</st></p>
			<p><st c="13554">Ivana otların arasında yatan siyah köpeği düşünüyordu. </st><st c="13610">Gerçekten de bu hayvanı kontesin üzerine mi salmışlardı? </st><st c="13667">Onun bu korkunç köpeğin sivri dişleri arasında ölmesi mi gerekiyordu?</st></p>
			<p><st c="13736">Konuşmayı sonlandırmadan önce biraz daha kışkırtmaya karar verdi:</st></p>
			<p><st c="13802">– Laura, bu işi yapan o olamaz mı?</st></p>
			<p><st c="13837">Loretta kayın ağacı dallarından oluşan bir çalı çırpı demetini aldı ve omuzlarını vahşice kırbaçlamaya başladı, başkaları için iyi olan onun için de iyi olmalıydı.</st></p>
			<p><st c="14001">– Sanırım meseleyi doğru bir şekilde ortaya koymadınız.</st></p>
			<p><st c="14057">– Siz bana doğrusunu söyleyin.</st></p>
			<p><st c="14088">– Eğer onu öldürmeye kalkışmazlarsa, kardeşinin ölümünden sonra hayatta kalması, işte bu bir mucize olacaktır.</st></p>
		</div>
<div id="charCountTotal" value="14199"></div></body>
</html>
