<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>SON AV</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-13" xml:lang="tr-TR">
		<div>
			<p id="_idParaDest-11"><st c="0">10</st></p>
			<p><st c="3">Ivana şimdiye kadar hiç bu kadar geniş bir oda görmemişti, yaklaşık elli metrekare olmalıydı ve tamamen cam iki duvarı vardı. </st><st c="130">Kadın polis ayaklarının altında uzanan parka bakmak için ilerledi; odalar birinci kattaydı. </st><st c="222">Büyük beyaz perdeleri açtı ve tüm mekân yarısaydam çağlayanlar gibi boşluğa akıyormuş izlenimine kapıldı.</st></p>
			<p><st c="327">Perdeleri kapatıp geri döndü. </st><st c="358">Oda sadece büyük değildi, aynı zamanda olağanüstü güzeldi. </st><st c="417">Duvarlar lambri kaplıydı ve bir dağ evine benziyordu. </st><st c="471">Kısa ayakları olan, tik ağacından yapılmış, sade, en ufak bir süslemesi olmayan, bal renkli küçük sandıklar göz alıcıydı. </st><st c="593">Bu odanın içinde Noel kokusuyla dingin bir hava vardı.</st></p>
			<p><st c="647">Aklına ilk gelen düşünce ayakkabılarını çıkarmak ve parkenin geniş lataları üstünde çıplak ayakla yürümek oldu. </st><st c="760">Bu temasın yumuşaklığıyla gözleri zevkle kapandı. </st><st c="810">Kaliteli malzemenin güzelliğinin ve lüksün verdiği mutluluğun tadını çıkarıyordu.</st></p>
			<p><st c="891">Bu geçici esriklikten kurtuldu ve burada bir menfaat çatışması olup olmadığını düşünerek çantasını açtı: Tam soruşturmanın ortasında bir tanığın evinde kalabilirler miydi? </st><st c="1064">Kontes, şu ya da bu şekilde, onları tavlamayı deneyecek miydi?</st></p>
			<p><st c="1126">Telefonu çaldı. </st><st c="1143">Ekrana göz attı ve onu beklediğini anladı.</st></p>
			<p><st c="1185">– Alo?</st></p>
			<p><st c="1192">Cevap yok.</st></p>
			<p><st c="1203">– Alo?</st></p>
			<p><st c="1210">Sessizlik.</st></p>
			<p><st c="1221">Yeniden ekranda beliren resme, onu çok seven, kâbuslarının sebebi, düşüncelerine musallat olan genç adama bir kez daha baktı. </st><st c="1348">En ufak bir şey yazmaya teşebbüs etmeden telefonu kapattı.</st></p>
			<p><st c="1406">Aslında, bu sessizliği hak ediyordu. </st><st c="1444">Günlerini ve gecelerini huzursuz eden bu telefon aramalarını hak ediyordu.</st></p>
			<p><st c="1518">Kendini sırtüstü, enlemesine yatağa bıraktı, kollarını göğsünde çaprazladı. </st><st c="1595">Kahretsin, burada ne halt ediyordu? </st><st c="1631">Yeniden gözlerini kapattı ve hayatında hep yapıyormuş gibi, doğru yolda olup olmadığını kendine sordu. </st><st c="1734">Hiçbir zaman ilerlediği yoldan sapmamıştı: Geçmişinden mümkün olduğunca uzaklaşmak, onu bir erik çekirdeği gibi dünyaya fırlatmış kara delikten kaçmak.</st></p>
			<p><st c="1885">Arabalar gibi, Ivana da hibrit kökenliydi. </st><st c="1929">Hırvat bir baba ile Fransız bir anneden, Essonne Bölgesi’nde, Grigny’deki hukuksuzluğun diz boyu olduğu bir sosyal konutlar topluluğu La Grande Borne’da doğmuştu.</st></p>
			<p><st c="2091">Ama küçük Ivana için asıl tehlike evindeydi.</st></p>
			<p><st c="2136">Babası, büyük olasılıkla kendisinin uydurduğu sözüm ona bir Hırvat atasözünü tekrarlayıp dururdu: “Vazgeçmektense boyun eğmek daha iyidir!” Ivana hayatında bir kez bile vazgeçtiğini ya da boyun eğdiğini bilmiyordu, ama her zaman onu dayak yerken ve sendelerken görmüşlerdi. </st><st c="2411">Annesi iyi bir insan değildi. </st><st c="2441">Onu dünyaya getiren anne babasıyla ilgili anıları inişli çıkışlıydı, tıpkı onların birbirlerine karşı davranışları gibi: Birbirlerine bağırıp çağırıyorlar, sarhoş olana kadar içiyorlar ve Ivana’nın hayatını tek başına yaşamasına müsaade ederek kavgayla geceyi sonlandırıyorlardı.</st></p>
			<p><st c="2720">Altı yaşındayken, Ivana beslenir, giyinir ve okula giderken kendi başının çaresine bakardı. </st><st c="2813">Tam olarak </st><span><st c="2824">Küçük Ev</st></span><span><span id="footnote-012-backlink"><a href="#footnote-012"><st c="2832">12</st></a></span></span><st c="2835"> sayılmazdı, ama evde yapamayan ya da daha ziyade evsiz de yapamayan ilk kız değildi. </st><st c="2921">1991 yılında, babası ülkesine dönmeye karar vermişti: “Hırvatistan özgür!” Ata toprağının ona daha fazla şans tanıyacağına inanıyordu. </st><st c="3056">Ama haberleri iyi takip etmemişti, çünkü yapılan bağımsızlık referandumu beş yıl sürecek bir savaşı tetiklemişti. </st><st c="3170">Vukovar’da onları bekleyen top atışları ve pusuda bekleyen “sniper”lardı. </st></p>
			<p><st c="3244">Arabayla yola çıkmışlardı, bir Panda, Ivana hâlâ hatırlıyordu. </st><st c="3307">Bütün saflığıyla bu yolculuktan –sürpriz tatilden– memnundu. </st><st c="3368">Ama yolda beklenmedik bir şey oldu. </st><st c="3404">Sınırdan geçtikten sonra (babasının hâlâ Yugoslavya pasaportu vardı), son hızla giderlerken zaten çoktan sarhoş olmuş babası öfkeye kapılmış, annesine vurmuş ve arabanın kontrolünü kaybetmişti.</st></p>
			<p><st c="3597">Ivana kendine geldiğinde, arabanın iki tekerleği bir çukurun içindeydi ve arabanın içi boştu. </st><st c="3692">Arabanın yola açılan kapısından dışarı çıkmak zorunda kalmış ve korkunç manzarayla karşılaşmıştı: Babası, ayakları çamurun içinde, krikoyla yarım kalan işini bitiriyordu.</st></p>
			<p><st c="3862">Ivana yolda koşmaya başlamıştı, peşine takılan babası sevgili kızını da öldürmeye karar vermişti. </st><st c="3961">Katil tam onu yakalayacağı sırada savaş kızın hayatını kurtarmıştı. </st><st c="4029">Kızının kafasını parçalamak için kolunu havaya kaldırdığı sırada JNA</st><span><span id="footnote-011-backlink"><a href="#footnote-011"><st c="4097">13</st></a></span></span><st c="4100"> uçaklarının açtığı yaylım ateş babasını ikiye bölmüştü. </st><st c="4157">Ivana donup kalmış, makineli tüfek seslerinden sağırlaşmış, asfaltı kaplayan alevlerden hiçbir şey göremez olmuştu, yolun iki tarafından gayzer gibi fışkıran Hırvatistan’ın kara toprağıydı bu.</st></p>
			<p><st c="4349">Sonrasının bir önemi yoktu. </st><st c="4378">Mavi Bereliler, onun güven altında ülkesine dönmesini sağlamışlardı. </st><st c="4447">Orada hastaneye yatırılmıştı. </st><st c="4477">Konuşma yetisini kaybetmiş, bir yıl boyunca konuşamamıştı. </st><st c="4536">Yavaş yavaş sesine yeniden kavuşmuş ve neredeyse normal bir çocukluk yaşamıştı. </st><st c="4616">Yurtlar, bakıcı aileler, okullar, Ivana tüm bunları yaparken hep dalgındı, sadece ölmeye ve kendine zarar vermeye odaklanmıştı. </st><st c="4744">Anoreksi, kendini kesme, intihar girişimleri, gereken her şeyi yapmıştı. </st><st c="4817">Dibe vurmuş, sonra bu durumdan kendini kurtarması gerekmişti, ama başka bir yol seçmişti: Biraz daha düşünmüş, sonra uyuşturucu ve şiddet konusunda kendini geliştirmişti.</st></p>
			<p><st c="4987">O dönemde bir melek ortaya çıkıp onu kurtarmıştı. </st></p>
			<p><st c="5038">Meleğinin ilginç bir suratı vardı: kırk yaşlarındaydı, alabros saç kesimiyle, yuvarlak gözlükleriyle bir askeri okul öğretmenine benziyordu.</st></p>
			<p><st c="5178">Onunla üç kez karşılaşmıştı.</st></p>
			<p><st c="5207">İlk karşılaşmaları, bir gece vakti, Aulnay-sous-Bois’daki bir otoparkta Ivana, torbacısının üzerine bir şarjör boşaltırken olmuştu; on beş yaşındaydı. </st><st c="5359">İkincisi, gündüz vaktiydi, Cannes-Écluse Polis Okulu’ndan diploma aldığı gündü. </st><st c="5439">Kampüste, atanacağı yerin tercihini yaptığı sırada polis şapkasını akıl hocasının başına koymuş ve yan yana fotoğraf çektirmişlerdi. </st><st c="5572">Bu cep telefonundaki en değerli selfiydi. </st><st c="5614">Üçüncü kez, yağmur altında karşılaşmışlardı, Niémans onu, üç yıldan beri görev yaptığı Versailles Polis Merkezi’nin çıkışında bekliyordu.</st></p>
			<p><st c="5751">– Benimle çalışmak ister misin?</st></p>
			<p><st c="5783">Kahveleri önlerinde oturmuşlardı ve Niémans ona bu imkânsız projeyi açıklamıştı: Tüm ülke çapında görev yapacak ve istisnai cinayetlerde polise ve jandarmaya yardımcı olacak bağımsız bir ulusal birim. </st><st c="5985">Niémans’ın “istisnai” ile neyi kastettiğini sormaktan kaçınmıştı. </st><st c="6051">Guernon olayını duymuştu. </st><st c="6077">Niémans ölümden dönmüştü. </st><st c="6103">Diğer polis, genç bir Arap’tı, paçasını kurtarmıştı, ama Alpler’deki o üniversite şehrinin laneti hakkında açıklamada bulunmayı reddetmişti. </st><st c="6244">Kısacası, sıra dışı cinayetler konusunda, Niémans herkesten daha tecrübeliydi.</st></p>
			<p><st c="6322">Ivana bir saniye bile tereddüt etmemişti. </st><st c="6365">Cannes-Écluse’den sonra, Paris’in en hareketli polis merkezlerinden biri olan Louis-Blanc’a atamasının yapılmasını istemişti. </st><st c="6491">Ama sadece sıradan uyuşturucu aramalarına katılmış ve can sıkıcı evrak işleriyle ilgilenmişti. </st><st c="6586">Böylece onu “verdiği iyi hizmetler göz önünde bulundurularak” Versailles’a yollamışlardı. </st><st c="6676">Teğmenliğe terfi etmiş ve tam bir küçük memur olmuştu. </st><st c="6731">Az bir süre sonra Paris Caddesi’nde bir stüdyo kiralamıştı. </st><st c="6791">Netflix’deki dizisini izledikten sonra köpeğini dolaştırmaya çıkarıyor ve şatonun karşısında sabah kahvesini içiyordu...</st></p>
			<p><st c="6911">Yatağında doğrulup yüzünü ovuşturdu. </st><st c="6949">Kararı doğruydu: Evet, doğru yoldaydı. </st><st c="6988">Bir kez daha, Niémans değersiz yaşamından çıkış şansı tanıyarak onun hayatını kurtarmıştı. </st><st c="7079">Birlikte kötülüğün içine dalacaklar, katilleri bulacaklar ve adaleti sağlayacaklardı.</st></p>
			<p><st c="7164">Kızıl kafasının içinde, yaşadığı mutsuzlukların onu belki de bu özel göreve yönlendirdiğini düşünüyordu: Katillerin peşinden koşmak, onların beyinlerinin içine nüfuz etmek ve onlara yaptıkları eylemleri itiraf ettirmek. </st><st c="7385">Her seferinde, ona engel çıkaran kişinin babası olduğunu anlamak için Freud olmaya gerek yoktu. </st><st c="7481">Ondan kurtulmak için her şeyi yapmıştı.</st></p>
			<p><st c="7520">Ivana duşa girmeye karar verdi. </st><st c="7553">Yeni bir hayranlık. </st><st c="7573">Banyo ahşap görünümlü yer karolarıyla kaplıydı, ama mobilyalar ile geniş lavabo tezgâhı siyah renkli tik ağacındandı ve duvarların hastane beyazlığıyla tam bir kontrast yaratıyordu.</st></p>
			<p><st c="7754">Muslukların kübik başlıkları karşısında bir anlığına duraksadı: Her ayrıntısı bu derece düşünülmüş, dizayn edilmiş ve süslenmiş bir yerle karşılaşmamıştı. </st><st c="7910">Her öğenin arkasında, günlük yaşamı sanatsal düzeye çıkarmış bir sanatçı ruhu hissediliyordu.</st></p>
			<p><st c="8003">Gözlerine yaş doldu ve bu abartılı duygusallıktan kurtulmak için suyun sıcaklığını en üst seviye getirerek kendisini duşun altına attı. </st><st c="8140">Daima Japon usulü yıkanırdı, 42 derece, aksi takdirde hiçbir işe yaramazdı ve banyodan kancaya aslı bir süt domuzu gibi pespembe çıkardı.</st></p>
			<p><st c="8277">Birkaç dakika sonra, içerisi buharla kaplı aynaları ve su damlacıklarıyla bir hamama dönüşmüştü. </st><st c="8375">Tam önündeki aynanın buğusunu sildi ve lavabo aynasında yüzünü inceledi.</st></p>
			<p><st c="8447">Bir anda paniğe kapıldı.</st></p>
			<p><st c="8472">Kontesin karşısında büsbütün komik duruma düşmemek için üzerine ne giyecekti?</st></p>
			<hr />
			<div>
				<div id="footnote-012">
					<p><span><a href="#footnote-012-backlink"><st c="8550">12</st></a></span><span><st c="8553">.</st></span><st c="8554"> Orijinal adı </st><span><st c="8568">“Little House on the Prairie</st></span><span><st c="8596">”</st></span><st c="8598"> olan ve 1974-1983 yılları arasında oynamış ABD yapımı bir TV dizisi. </st><st c="8668">(ç.n.)</st></p>
				</div>
				<div id="footnote-011">
					<p><span><a href="#footnote-011-backlink"><st c="8674">13</st></a></span><span><st c="8677">.</st></span><st c="8678"> Yugoslavya Halk Ordusu. </st><st c="8703">(ç.n.)</st></p>
				</div>
			</div>
		</div>
<div id="charCountTotal" value="8709"></div></body>
</html>
