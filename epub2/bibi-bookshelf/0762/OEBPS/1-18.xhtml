<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>SON AV</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-18" xml:lang="tr-TR">
		<div>
			<p id="_idParaDest-16"><st c="0">15</st></p>
			<p><st c="3">“Ormanda ilerlerken düşünmek, tahlil yapmak, öngörmek söz konusu değildir. </st><st c="79">Sadece gözlemlersin. </st><st c="100">Yalnızsındır, yavaş hareket edersin, ağaçların arasında yitip gidersin. </st><st c="172">Yüzde 100 ana odaklanırsın. </st><st c="200">Çıkabilecek tek gürültü, avının çıkaracağı gürültüdür... </st><st c="257">Önemli olan tek şey budur.”</st></p>
			<p><st c="284">“Bütün pirsch avcıları bunu bilir: Yürürsünüz, ararsınız ama çoktan hedefinize kilitlenmişsinizdir. </st><st c="385">Bir tür titreşim, bir elektrik akımı sizi ona bağlar...”</st></p>
			<p><st c="441">Niémans yatağına uzanmış, bilgisayarını dizlerinin üstüne koymuştu, YouTube’da Alman pirsch avcılarının tanıklıklarını izliyordu. </st><st c="572">Hepsinin üzerinde loden kumaşından giysiler vardı. </st><st c="623">Kamuflaj kıyafetleri söz konusu olduğunda, birçok ekol bulunuyordu. </st><st c="691">Ama Almanya’da, loden, esnek ve sessiz kumaş çok revaçtaydı.</st></p>
			<p><st c="751">“Zaman ve mekân kavramı yitirilir. </st><st c="787">Gerçekten uzaklaşılır. </st><st c="810">Ormanın içinde yüzülür. </st><st c="834">Bu bir transtır...”</st></p>
			<p><st c="853">Ivana’nın karşısında, Niémans şeytanın avukatlığını yapmıştı, ama aslında o da avdan zevk almayı anlamıyordu. </st><st c="964">Bütün bir geceyi size günbatımında hareketsiz yatan büyük bir geyiğin güzelliğini anlatmakla geçiren ve geyiğe ateş etmekten başka bir davranışta bulunmayan, büyükbabası gibi avcılar ona Mozart’ın </st><span><st c="1161">Requiem</st></span><st c="1168">’ini dinledikten sonra gözyaşlarına boğulan, partisyonun keyfini çıkarmaktan başka bir şey yapması gerekmeyen bir müzik tutkununu çağrıştırıyordu.</st></p>
			<p><st c="1315">Polis klavyesine tıkladı ve pirsch teknikleriyle ilgili yeni bir konuya geçti: kamuflaj, rüzgârdan faydalanma, izleri inceleme, hayvanın davranışlarını etkileyen Ay’ı dikkate alma... </st><st c="1499">Bu tür şeyler Niémans’ın ilgisini çekiyordu. </st><st c="1544">Bunlar anlayabildiği ve hayranlık duyduğu gerçek tekniklerdi, o bir polisti ve zamanını bütün avlardan daha tehlikeli avların izini sürmekle geçiriyordu.</st></p>
			<p><st c="1697">Bu bilgiler onun bu cinayetle ilgili düşüncelerini daha da pekiştiriyordu: Jürgen’i öldüren adam av karşıtı bir militan değildi, tam tersine büyük bir avcıydı. </st><st c="1858">Bu nedenle, vârisi kendi bölgesine, ormana çekmeye ve onu ansızın yakalamaya muvaffak olmuştu. </st><st c="1953">İşte bu nedenle, hiçbir iz bırakmamayı başarmıştı. </st><st c="2004">Ancak doğayla bu denli bütünleşebilen bir katil bu şekilde ortadan kaybolabilirdi. </st><st c="2087">Ayrıca, Jürgen’in dişleri arasına sıkıştırılan meşe palamudunun bir saygı göstergesi olduğundan da emindi. </st></p>
			<p><st c="2194">Bu düşüncelerin yaptığı çağrışımla, Niémans “onurlandırmalar” ilgili bir arama yaptı. </st><st c="2280">Avcı tarafından avının üzerine bırakılan çeşitli şeyler. </st><st c="2337">Son lokması ya da “kırdığı bir dal parçası.” Kırıldıktan sonra, öldürülen hayvanın kollarına onu onurlandırmak için bırakılan bir dal demeti. </st><st c="2479">Yönüne, bedenin üzerindeki yerine ya da kırılma biçimine göre, bu dal farklı anlamlara gelebilirdi. </st><st c="2579">Jürgen vakasında, kırılmış bir daldan eser yoktu, ama rüzgâr onu sürüklemiş ya da oradan bir hayvan geçmiş olabilirdi.</st></p>
			<p><st c="2697">Olay yeri fotoğraflarını bir pirsch avcısına göstermek gerekiyordu: Belki de cesedin pozisyonu ya da yerleştirilme biçimi tam olarak incelenmemişti.</st></p>
			<p><st c="2846">O sırada, polis dışarıdan gelen boğuk bir gürültü duydu. </st><st c="2904">Hemen ardından, çok daha boğuk bir başka çıtırtı duyuldu. </st><st c="2962">Yataktan indi, silahını aldı, pencereye doğru yaklaştı ve aşağıda ne olduğunu görmek için gözlerini kıstı. </st><st c="3069">Bir an için birilerinin Cam Villa’ya girmeye çalıştığını düşündü.</st></p>
			<p><st c="3134">Aşağıyı görmenin imkânı yoktu ve pencereyi açma mekanizmasını bulamıyordu. </st><st c="3210">Ceketini ve ayakkabılarını giydi, odadan çıktı ve mümkün olduğunca az gürültü çıkarmaya çalışarak merdivene yöneldi.</st></p>
			<p><st c="3326">Salonu boydan boya geçti ve camlı kapıyı açtı. </st><st c="3374">Soğuk bir anda yüzüne çarptı –ısı birkaç derece daha düşmüştü– uzun çimenlere ve onları çevreleyen kara duvarlara dikkatle baktı. </st><st c="3504">Hiçbir şey yoktu. </st><st c="3522">Ne bir gölge ne de bir hareket.</st></p>
			<p><st c="3553">Niémans rahatladı. </st><st c="3573">Gece muhteşemdi (ağaçlara nüfuz etmiş kırağı, ladinlerin iğneyaprakları üzerindeki çiy ayırt ediliyordu) ve belli belirsiz bir dalgalanma vardı: Yerden bir metre yüksekte, bir pus örtüsü yatay olarak yer değiştiriyordu.</st></p>
			<p><st c="3792">Polis nemli havayı ciğerlerine doldurdu, tüm bu güzelliği bir anda sindirmek ister gibiydi. </st><st c="3885">Reçinenin ve birbirine sürtünen yaprakların kokusu soluğunu tıkıyor ve doğrudan beynine nüfuz ediyordu. </st><st c="3989">Bir anda kendini sarhoş gibi hissetti. </st><st c="4028">Evi çevreleyen terasın üstünde sanki sallanıyordu, Sig Sauer’in kabzasındaki parmaklarını gevşettiği sırada onu gördü. </st></p>
			<p><st c="4147">Laura von Geyersberg sağ tarafta, köknarlar boyunca yürüyordu, bir jean pantolon ile koyu renkli bir manto giymişti, onu ısıtacak birini arıyormuş gibi omuzlarını kıstırmıştı. </st><st c="4323">Siyah saçları, koyu renkli bir dokumanın üzerinde gezinen parlak bir fırça gibi çam ağaçlarını yalıyordu.</st></p>
			<p><st c="4428">Niémans silahını beline yerleştirdi ve yürümeye başladı. </st><st c="4486">Tam o esnada, Laura von Geyersberg karanlık iki ağacın arasında gözden kayboldu. </st><st c="4567">Niémans koşmaya başladı.</st></p>
		</div>
<div id="charCountTotal" value="4591"></div></body>
</html>
