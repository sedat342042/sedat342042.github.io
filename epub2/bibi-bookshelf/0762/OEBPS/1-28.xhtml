<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>SON AV</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-28" xml:lang="tr-TR">
		<div>
			<p id="_idParaDest-26"><st c="0">25</st></p>
			<p><st c="3">– Adınızı çok seviyorum.</st></p>
			<p><st c="28">Haydi bakalım, diye düşündü Ivana, akıp giden yola bakarken, Alman usulü askıntılığın zamanı gelmişti. </st><st c="132">Ama hiç keyfi yoktu.</st></p>
			<p><st c="152">Ayrıca adından da nefret ediyordu. </st><st c="188">Kesinlikle onu, kendini Vladivostok’a giden bir trenin altına atan Rus bir roman kahramanı olarak görüyorlardı. </st><st c="300">Tanrı aşkına, o bir Hırvat’tı. </st><st c="331">Babasının kriko darbelerinden, Sırp bombalarından, Saraybosna’daki sniper’lardan kurtularak hayatta kalmayı başarmıştı, ayrıca yeniyetmelik yıllarında uyuşturucu sorunu ve intihara meyli vardı. </st><st c="525">Daha ne istiyorlardı? </st><st c="547">19. </st><st c="551">yüzyılın intihar tutkusuna boyun eğmesini mi?</st></p>
			<p><st c="596">– Hırvatça, dedi, donuk bir sesle.</st></p>
			<p><st c="631">Bu cevap genellikle hevesi geçiriyordu. </st><st c="672">Onun kökeni toplu mezarları, kamuflaj giymiş barbarları, açlık çeken insanları çağrıştırıyordu. </st><st c="768">Ayrıca Dubrovnik’i ve Adriyatik kıyısındaki plajları da hatırlatabilirdi. </st><st c="842">Ama onun deneyimine göre akla ilk gelen şey savaş manzaralarıydı.</st></p>
			<p><st c="907">Kleinert keçisakalını sallamakla yetindi. </st><st c="950">Afgan çöllerine füze fırlatan bir drona uzaktan kumanda ediyormuş gibi tüm dikkatini yola vermişti.</st></p>
			<p><st c="1049">Ivana, onu bu şekilde başından savdığı için Niémans’a kızıyordu. </st><st c="1115">Soruşturma son derece çılgın bir hal alıyordu ve Niémans onu bu Alman silahşorun ellerine terk etmişti. </st><st c="1219">Nereye tüymüştü? </st><st c="1236">“Ataları sorgulamak.” Niémans’ı kuleli şatosunda tek başına yaşayan yaşlı amca Franz’ı sıkıştırmaya gittiğini anlayacak kadar iyi tanıyordu.</st></p>
			<p><st c="1376">Neden onu da beraberinde götürmemişti?</st></p>
			<p><st c="1415">– Uzun zamandan beri mi Niémans’la çalışıyorsunuz?</st></p>
			<p><st c="1466">– Sadece birkaç ay oldu ama onu uzun zamandır tanıyorum, diye sakince cevapladı. </st><st c="1548">Polis akademisinde öğretmenimdi.</st></p>
			<p><st c="1580">– Onu bir eğitimci olarak düşünemiyorum.</st></p>
			<p><st c="1621">– Neden?</st></p>
			<p><st c="1630">– O bir uzman, değil mi?</st></p>
			<p><st c="1655">Max-Planck Enstitüsü’nden ayrıldıkları andan beri fırtına yaklaşıyordu. </st><st c="1728">Henüz patlamamıştı, ama her yer kararmıştı. </st><st c="1772">Bununla birlikte arada sırada güneş, kalın bulutları yararak ve ufukta gümüşi bir ışık huzmesi oluşturarak kendini gösteriyordu.</st></p>
			<p><st c="1900">– Mükemmel polis yoktur, dedi Ivana, dik kafalı bir ses tonuyla. </st><st c="1966">Niémans Paris’te birçok birimi yönetti ve Grenoble’daki bir soruşturma sırasında ağır şekilde yaralandı. </st><st c="2071">İyileşince de polis akademisinde öğretmen oldu.</st></p>
			<p><st c="2118">– Sorumluluk gerektiren bir mevkie gelebilirdi.</st></p>
			<p><st c="2166">– Başka sorunları vardı... </st><st c="2194">tereddüt etti. </st><st c="2209">Yöntemleri her zaman üstlerinin hoşuna gitmezdi. </st></p>
			<p><st c="2258">Kleinert sırıtmakla yetindi.</st></p>
			<p><st c="2286">– Onun hakkında hiçbir şey bilmiyorsunuz, diye sertleşti Ivana. </st><st c="2351">Tekrar söylüyorum, o en iyisidir.</st></p>
			<p><st c="2384">Alman mesajı almıştı: Israr etmeyecekti. </st><st c="2426">Anayoldan ayrıldı ve ağaçların ışığı engelleyecek kadar birbirine yaklaştığı dar bir yola girdi. </st><st c="2523">Bir anda, tamamen gece olmuştu. </st><st c="2555">Bununla birlikte, arada sırada ağaçların oluşturduğu duvar açılıyor ve tarlaları, otlakları, çelik dişleri kara toprağa saplanmış bir şekilde bekleyen tarım makineleriyle çitle çevrili çiftlikleri görmeye olanak sağlıyordu.</st></p>
			<p><st c="2778">Son derece dingin ve muhteşemdi, ama çok geniş ve çok doğal olan bu güzellik onu rahatsız ediyordu. </st><st c="2879">Başkalarını boğan trafikteki egzoz gazı gibi, onun boğazını yakıyor ve soluğunu tıkıyordu. </st><st c="2970">Şehrin pis kokusu onun doğal ortamıydı.</st></p>
			<p><st c="3009">Gözleriyle yolu takip eden Kleinert ara ara ona kısa bakışlar atmaktan da geri kalmıyordu. </st><st c="3101">Ivana onun yeni bir sohbet konusu aradığını ama bulamadığını hissediyordu, herif bir yerfıstığı kadar kuruydu.</st></p>
			<p><st c="3211">Ivana çareyi yeniden iş konusuna dönmekte buldu:</st></p>
			<p><st c="3260">– Dün geceki suç mahallinde yapılan incelemelerden bir sonuç alabildiniz mi?</st></p>
			<p><st c="3337">– Oraya bir suç mahalli denebilirse.</st></p>
			<p><st c="3374">– Ne demek istediğimi anlıyorsunuz.</st></p>
			<p><st c="3410">– Hiçbir şey bulunamadı. </st><st c="3436">Jürgen’de olduğu gibi. </st><st c="3459">Ezilmiş otlar dışında ne bir ayak izi ne de parmak izi var. </st><st c="3519">Bu da anlaşılır gibi değil. </st><st c="3547">Niémans’ın gördüğü adam sanki buharlaşmış.</st></p>
			<p><st c="3589">Kleinert’in konuşma tarzı Niémans’ın tanıklığına inanmadığını gösteriyordu; geçen gece de son derece kuşkucuydu.</st></p>
			<p><st c="3702">– Ya çevrede yapılan soruşturma?</st></p>
			<p><st c="3735">– Gecenin o saatinde mi? </st><st c="3761">Özel bir mülkiyet olan bu ormanda mı? </st><st c="3799">Orman bekçileri dışında hiç tanık yok ve onlar da hiçbir şey görmemiş. </st><st c="3870">Tekrar söylüyorum, her şey Jürgen cinayetindeki gibi: Ne bir iz ne de bir tanık var. </st><st c="3955">Neredeyse hayaletlere inanacağız...</st></p>
			<p><st c="3990">Ivana ensesini koltuğun kafalığına dayadı ve gözlerini kapattı. </st><st c="4055">Bir plajda güneş ışınlarının tadını çıkarır gibi Kleinert’in bakışlarından faydalanmak istiyordu.</st></p>
			<p><st c="4152">Cep telefonu çaldı ve onun biraz olsun kafasını dinlemesine izin vermedi. </st><st c="4227">Ekrana bakmadan cevap verdi, arayanın Niémans olduğundan emindi. </st><st c="4292">Yanılıyordu. </st><st c="4305">Ses yoktu, güçlü ve kıvrak bir boa yılanı gibi onu her gün boğan aynı sessizlik yine.</st></p>
			<p><st c="4390">Telefonu hemen kapatıp cebine attı, Kleinert’in onu böyle, tam bir kırılganlık hali içinde görmesini istemiyordu. </st><st c="4505">Ama anlaşılan o ki, polisin arayan kişinin fotoğrafını ekranda görecek kadar zamanı olmuştu.</st></p>
			<p><st c="4597">– Sevgilinizle bazı sorunlar mı var?</st></p>
			<p><st c="4634">– Benim sevgilim yok, dedi Ivana, sert bir ses tonuyla.</st></p>
			<p><st c="4690">– Ah... </st><st c="4699">Ben sandım ki...</st></p>
			<p><st c="4715">Ivana dudağını ısırdı ve aniden ona doğru döndü, dirseğini son derece “dostça” iki koltuğun arasına dayamıştı.</st></p>
			<p><st c="4826">– Ya siz, </st><span><st c="4837">Herr Kommissar?</st></span></p>
			<p><st c="4852">– Ben, ne?</st></p>
			<p><st c="4863">– Bir karınız var mı?</st></p>
			<p><st c="4885">Kleinert’in yüz ifadesi değişti.</st></p>
			<p><st c="4918">– Ve iki çocuğum, evet. </st><st c="4943">22 yaşında evlendim. </st><st c="4964">Genç ve taşralı saf bir memur.</st></p>
			<p><st c="4994">Ivana bu soruyu onu kışkırtmak için sormuştu, bu cevabı beklemiyordu. </st><st c="5065">Canı sıkıldı. </st><st c="5079">Bu salak, alyans takmayarak bekâr havalarına yatıyordu.</st></p>
			<p><st c="5134">– İşteyken asla alyans takmam, dedi, sanki onun düşüncelerini okumuştu.</st></p>
			<p><st c="5206">– Tanıkları becermek için bu çok daha elverişli.</st></p>
			<p><st c="5255">– Böyle düşünmeyin.</st></p>
			<p><st c="5275">Ivana yavaşça kafasını salladı. </st><st c="5308">Ve ayrıca kaybettiğini efendice kabullenmeliydi. </st><st c="5357">Yakışıklı </st><span><st c="5367">Kommissar</st></span><st c="5376">’a bağladığı tüm umutlarını geride bıraktığını kendine itiraf etti. </st><st c="5445">Bu ilk görüşün ironisiydi: İnsan bir başkasıyla dünya üzerinde yalnız olduğunu düşünürdü. </st><st c="5535">Ve sonra, bir başkası olmadan... </st><st c="5568">gerçekten yalnız olduğunu fark ederdi.</st></p>
			<p><st c="5606">Manzara tamamen değişmişti. </st><st c="5635">Herekler gibi dikili köknarlar sona ermiş, gölgeler ince çizgiler halinde üst üste binmişti. </st><st c="5728">Şimdi her şey iç içeydi. </st><st c="5753">Başına buyruk ağaçlar, ağaç gövdeleri, dallar, kökler kramp girmiş gibi eğilip bükülüyordu.</st></p>
			<p><st c="5844">– Bir şey söylemeyecek misiniz? </st><st c="5877">diye sordu polis, bir dilencinin ses tonuyla.</st></p>
			<p><st c="5922">Ivana yeniden cep telefonunu çıkardı, bir numara tuşladı ve ekranı polisin burnuna dayadı: Yakışıklı genç bir adam objektife gülümsüyordu. </st><st c="6062">Esmer bir ten, siyah gözler, neşeli ifadeye sahip bir yüz, bir motosikletin rüzgârıyla dağılmış izlenimi veren alna düşmüş saç bukleleri... </st><st c="6202">Hafifçe gülümseyen bu yüz evrensel bir referans gibiydi: Herkes, hayatında en az bir gün bu şekilde gülümsemiş, bu şekilde neşelenmiştir...</st></p>
			<p><st c="6341">Kleinert’in yüz ifadesi bu görüntünün tam zıddıydı. </st><st c="6394">Bir hüzün... </st><st c="6407">patolojik bir öfke vardı.</st></p>
			<p><st c="6432">– Bana sevgiliniz olmadığını söylemiştiniz... </st><st c="6479">diye mırıldanmayı başardı.</st></p>
			<p><st c="6505">– O benim erkeğim değil, dedi, almaya çalıştığı bu yürekler acısı intikamdan utanarak.</st></p>
			<p><st c="6592">Kleinert gülümsemeye çalıştı ama sırıtması yarıda kaldı. </st><st c="6650">Hiçbir şey anlamıyordu. </st><st c="6674">Ivana telefonu kendine doğru çevirdi ve GPS uygulamasına geçmek için başparmağıyla telefondaki görüntüyü kapattı.</st></p>
			<p><st c="6787">– Geldik dedi, soğuk soğuk.</st></p>
		</div>
<div id="charCountTotal" value="6815"></div></body>
</html>
