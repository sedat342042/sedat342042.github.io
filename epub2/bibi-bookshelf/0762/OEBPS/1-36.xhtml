<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>SON AV</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-36" xml:lang="tr-TR">
		<div>
			<p id="_idParaDest-34"><st c="0">33</st></p>
			<p><st c="3">Yağmurun altında arnavutkaldırımı sokak bir timsah derisi gibi parlıyordu. </st><st c="79">Etraf ıssızdı, ama pencereden dikkatle bakınca Ivana bitişik sokakların her birinin köşesinde bekleyen adamlar gördü, bazıları motorluydu bazıları ise ayaktaydı, ayaklarının dibinde de Ivana’nın asla canlı olarak görebileceğini düşünmediği bir köpek vardı. </st></p>
			<p><st c="336">Kara Avcılar bütün gerçekliğiyle oradaydı; reenkarnasyon geçirmişler ve lanet motorculara dönüşmüşlerdi. </st><st c="441">Bazıları yağmur altında parlayan ve kaftanı andıran uzun paltolar giymişti, bazılarında yüksek yakalı meşin ceketler vardı, diğerleri ise parka benzeri kürklü kıyafetler içindeydi. </st><st c="622">Yüzlerini görmek imkânsızdı. </st><st c="651">Motorlular Nazi askerlerinin miğferlerini andıran kâse şekilli kasklar ve eski tarz motorcu gözlükleri takıyordu. </st><st c="765">Diğerleri ise “Demir Maskenin İntikamı” tarzında, burun kısmında bir korumalık bulunan bez kar başlıklarının ardına gizlenmişti.</st></p>
			<p><st c="893">Ivana, az önce bilgisayar ekranında, hemen hemen 24 resim/saniye ilerleyen eski filmleri izlemişti. </st><st c="994">Şimdi aynı etkiyi yapan yağmurdu, görüntüyü düzensiz, titrek sekansa, sonradan hareket verilmiş arşiv resimlerine dönüştürüyordu.</st></p>
			<p><st c="1123">– Ne yapıyoruz? </st><st c="1140">diye fısıldadı Ivana.</st></p>
			<p><st c="1161">– Evet, ne mi yapıyoruz? </st><st c="1187">Dışarı çıkıyoruz.</st></p>
			<p><st c="1204">– Kleinert’e haber vermek gerekiyor.</st></p>
			<p><st c="1241">Niémans kapıyı açtı.</st></p>
			<p><st c="1262">– Kleinert’inle canımı sıkmaya başladın!</st></p>
			<p><st c="1303">Ivana elinde silahı, Niémans’ın peşine takıldı. </st><st c="1352">Dış kapıya ulaştıklarında, yağmur perdesi onları bir anda durdurdu, o kadar şiddetli yağıyordu ki kalabalığın içinde ilerleyen biri gibi omuzlarını sağa sola oynatarak kendine yol açması gerekiyordu.</st></p>
			<p><st c="1551">Niémans Kara Avcılar’ın durduğu kavşağa doğru koşmaya başladı, ama hiçbir şey görünmüyordu. </st><st c="1644">Ivana onun peşinden koşmaya karar verdiği sırada polis bir anda durdu.</st></p>
			<p><st c="1714">Kara bir alevi andıran bir köpek, doğruca ona çarptı, onu geçerek yarısaydam perdenin altında koşmayı sürdürdü.</st></p>
			<p><st c="1826">Ivana koştu.</st></p>
			<p><st c="1839">– İyi misin? </st><st c="1853">diye sordu, tabancasını kılıfına soktuktan sonra onu yerden kaldırmaya çalıştı.</st></p>
			<p><st c="1932">İmkânsız. </st><st c="1943">Niémans bir ton ağırlığındaydı. </st><st c="1975">Bir su birikintisinin içinde sırılsıklam olmuş siyah paltosu onu daha da ağırlaştırıyordu. </st><st c="2066">Yağmur onları hırpalıyor, içlerine işliyor, onları delip geçiyordu.</st></p>
			<p><st c="2133">– İyiyim, diye kem küm etti, kahretsin, ben...</st></p>
			<p><st c="2180">Onun üzerine doğru eğilmiş olan Ivana başka bir şey duydu, dudaklarının arasından bir mırıltı geliyordu. </st><st c="2286">Sürekli olarak ne olduğu tam olarak anlaşılmayan bir sözcüğü fısıldıyordu: Meyankökü... </st><st c="2374">meyankökü... </st><st c="2387">En azından duyduğu buydu.</st></p>
			<p><st c="2412">Niémans sonunda bir dizini yere koymayı başarınca, Ivana da tamamen doğruldu ve sokağın iki tarafına göz gezdirdi: Köpek geri dönecek, motorcular ortaya çıkacaktı... </st><st c="2579">Düşüncelerin yaptığı çağrışımla, aklına Niémans’ın Glock’u geldi, elinden düşürmüş ve tabanca birkaç metre uzağa fırlamıştı.</st></p>
			<p><st c="2703">Ivana silaha doğru hamle yaptıysa da sokağın uğultusu içinde bir motor homurtusu duyuldu ve motorcular bir tür tehditkâr fırtına, ıslak havayı zehirleyerek kendi çevresinde dönüyormuş hissi veren bir vınlama oluşturarak ortaya çıktılar.</st></p>
			<p><st c="2940">İki ayağı su birikintisinin içinde, Ivana motorculardan birine nişan almak için tabancasını doğrulttu ama bir çığlık onu bir anda durdurdu. </st><st c="3081">Arkasına döndü ve yerde büzülmüş Niémans’ı gördü, iki eliyle kafasını sımsıkı tutmuş hıçkıra hıçkıra ağlıyordu.</st></p>
			<p><st c="3192">Köpek geri gelmişti: Avının yenilgisinin tadını çıkaran bir yırtıcı gibi polisin etrafında dönüyordu. </st><st c="3295">Görüş alanı iyi olmamasına rağmen, Ivana köpeğin gözlerindeki parıltıyı gördüğünü sandı, enfeksiyon odakları gibi parlayan iki ateş bilyesi.</st></p>
			<p><st c="3435">Motorculara nişan almak için yeniden arkasına döndü, ama hızla üzerine gelen adamlardan biri onun çenesine vurdu ve Ivana arnavutkaldırımı sokağa yuvarlandı. </st><st c="3594">Ayağa kalkana kadar, milyarlarca yağmur damlasının ardında zorlukla seçilen dört motorcu onun çevresini sarmıştı. </st><st c="3708">Her biri çok koyu renkli bir motora biniyordu, homurtular çıkararak çalışan motorların markası görülmüyordu.</st></p>
			<p><st c="3816">Dudakları yağmurdan ıslanmıştı, Ivana gözlerini kısarak çevresini saran bu zorbaları iyice görmeye çalıştı, ama şimdi sadece yüzlerinin yarısını gizleyen fularlarını ve demiryolcu gözlüklerini görüyordu. </st><st c="4021">Sanki yüzlerinin alt kısmı onlardan koparılmış gibi çıplak çenelerini ortaya çıkaran kumaşlar. </st><st c="4116">Diğer adamlar da, tasmalarından tuttukları korkunç köpekleriyle yürüyerek yaklaşıyordu, hepsinde kar başlığı vardı.</st></p>
			<p><st c="4231">Ivana içinde bulunduğu duruma inanamıyordu: Ferforje tabelaları ve pencerelerinde sardunyalarıyla peri masallarındaki dar bir sokağı andıran bu sokakta sanki </st><span><st c="4390">Mad Max</st></span><st c="4397"> tarzı bir sahne cereyan ediyordu. </st><st c="4432">Ne sokaktan geçen biri ne de görünürde bir polis arabası vardı; yağmur her şeyi gizliyordu ve herkes evlerine çekilmiş, bir yere sığınmıştı.</st></p>
			<p><st c="4572">Ivana da silahını kaybetmişti ve bu tek ayrıntı onun yıkımı oldu. </st><st c="4639">Kendini yeniden arnavutkaldırımının üstüne bıraktı, motorlar tarafından ezilmeyi ya da kafasına sıkılacak bir mermiyle ölmeyi bekliyordu.</st></p>
			<p><st c="4776">Saldırganlar daha fazla hayal gücüne sahip gibiydi. </st><st c="4829">Piyadelerden biri yaklaştı ve onu saçlarından çekti. </st><st c="4882">Ivana bağırarak karşı koymaya çalıştı ama adam onu en yakındaki motora kadar sürükledi. </st><st c="4970">Egzoz gazının, ısınmış motor yağının ve yanan benzinin kokusunu duyabiliyordu...</st></p>
			<p><st c="5050">Bedenini hafifçe arkaya doğru bükünce, kar başlığının baklava biçimi deliklerindeki gözleri gördü; bu görüntünün mezara kadar onunla geleceğini biliyordu. </st><st c="5206">Onu bir anda ter içinde bırakan, sürekli olarak baskıladığı cinsel duygularıyla ilgili bir kâbus gibiydi, ölümün eşiğindeydi.</st></p>
			<p><st c="5331">Saldırgan onun sağ kolunu yakaladı ve motora doğru uzattı. </st><st c="5391">Ivana yeniden kurtulmaya çalıştı ama mücadele edecek kadar güçlü değildi. </st><st c="5465">Ne olacağını anladığında gözlerini kapattı ve ses tellerini sonuna kadar zorlayarak canhıraş bir çığlık attı.</st></p>
			<p><st c="5574">Asker onun elini fren pedalı ile motorun zincir karteri arasına sıkıştırdı. </st><st c="5651">Ivana kemiklerinin zincirle ya da herhangi bir dişliyle kırılmasını bekliyordu, ama pislik herif hareketin devamını getirmedi.</st></p>
			<p><st c="5777">Öte yandan, motorcu motorunu stop etti, diğerleri de aynısını yaptı. </st><st c="5847">Bir anda görece bir sessizlik oldu, çünkü yağmurun ardı arkası kesilmeyen şakırtısı devam ediyordu.</st></p>
			<p><st c="5946">Ivana artık ne düşüneceğini bilmiyordu, hatta ne düşündüğünü bile. </st><st c="6014">Yuvalarından fırlamış gözleriyle adamın çizmesinin gaz levyesinin üstünde durduğunu görüyordu. </st><st c="6109">Yukarı kalkık olarak duran gaz pedalı yayının gerginliğini bütün bedeninde hissetti.</st></p>
			<p><st c="6193">Aşağılık herif gaz pedalına sertçe bastığında parmakları bir anda kopacaktı. </st><st c="6271">Beklemekten başka yapacak bir şey yoktu...</st></p>
			<p><st c="6313">Bir yerlerde okumuştu, insan ruhunun belirgin niteliği kabullenme, yani ertesi günü düşünme yeteneğiydi. </st><st c="6419">Pekâlâ, şu anda, yaşadığı korkuya ve dehşete rağmen, sağ elinin parmakları olmadan da hayatının nasıl olacağını gözünde canlandırabiliyordu. </st></p>
			<p><st c="6560">Aynı zamanda da, zayıf bir teselli olarak, böyle bir cezayı bir sokak lambasına asılmaya ya da vajinasına pimi çekilmiş bir el bombası konulmasına tercih ettiğini düşünüyordu...</st></p>
			<p><st c="6737">Ona motorcu gaz levyesine basmak için çoktan ayağını kaldırmış gibi geldi, ama aslında ona doğru eğiliyordu. </st><st c="6847">Tek harekette, fularını indirdi ve anlaşılması için heceleri vurgulayarak Almanca konuştu:</st></p>
			<p><st c="6937">– Siz Prens’i öldürdünüz ama sizi affedebilirim. </st><st c="6987">Buradan gitmeniz yeterli.</st></p>
			<p><st c="7012">Beyninin içindeki karmaşa nedeniyle, Ivana adamın Jürgen von Geyersberg’den söz ettiğini sandı, ama bunun bir anlamı yoktu. </st><st c="7137">Hayır, Niémans’ın öldürdüğü köpeği kastediyordu.</st></p>
			<p><st c="7185">Bir şey söylemeye çalıştı ama demiryolcu gözlüklerinin ardındaki adam işaretparmağını dudaklarına yapıştırdı: Sus.</st></p>
			<p><st c="7300">– Gidin. </st><st c="7310">Hâlâ zaman var.</st></p>
			<p><st c="7325">Diğer adama, Ivana’yı tutmasını ve elini motorun dişlileri arasından çıkarmasını emretti. </st><st c="7416">İşte o zaman, bir homurtu senfonisi oluşturarak hareket etti, diğer motorcular da aynısını yaptı.</st></p>
			<p><st c="7513">Ivana kolunu tutarak, bir asfalt matkabı gibi titreyerek ve sokak lambalarının üçgen ışığıyla belirginleşen ama hâlâ yağmur nedeniyle zorlukla seçilen sokağa bakarak öylece kaldı.</st></p>
			<p><st c="7693">Bu şekilde ne kadar zaman geçtiğini bilmenin imkânı yoktu.</st></p>
			<p><st c="7752">Sonunda arkasına döndü ve ayağa kalkmaya –boşuna– çalışan Niémans’ı fark etti. </st><st c="7832">Su birikintisinde, bir mazot tabakası içindeki bir karabatak gibi debeleniyordu.</st></p>
			<p><st c="7912">Ancak o zaman aklına geldi ve telefonunu bulmak için ceplerini yokladı. </st><st c="7985">Önce, her şeyden önce Kleinert’i aramalıydı.</st></p>
			<p><st c="8029">Telefonunun ekranı, tam o anda Alman polisten bir mesaj geldiğini gösterdi.</st></p>
			<p><st c="8105">Mesajı dinledi ve gecenin daha yeni başladığını anladı.</st></p>
		</div>
<div id="charCountTotal" value="8161"></div></body>
</html>
