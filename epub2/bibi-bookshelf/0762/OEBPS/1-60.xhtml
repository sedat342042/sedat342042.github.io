<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>SON AV</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-60" xml:lang="tr-TR">
		<div>
			<p id="_idParaDest-58"><st c="0">56</st></p>
			<p><st c="3">İki polis tek kelime konuşmadan oturdu. </st><st c="44">Franz halı ile sehpanın çevresini dolandı ve sanki kemiklerini alevlerin yansımalarına sergilemek ister gibi şömine ocaklığının diğer tarafında, hafifçe yanlamasına durdu.</st></p>
			<p><st c="215">Ivana tüm dikkatini vermek için gayret göstermek zorundaydı, bu fazla aydınlık salon onu rahatsız ediyordu. </st><st c="324">Mobilyalar, eşyalar, değerli ve tarih kokan bu halılar bugüne kadarki yaşamında gördüğü her şeyin tamamen zıddıydı.</st></p>
			<p><st c="439">– Max ile Udo da kardeş değillerdi, dedi kont, boğuk bir sesle. </st><st c="504">Karmaşık tahliller yapılmasına gerek yoktu.</st></p>
			<p><st c="547">– Evlatlık olan kimdi? </st><st c="571">diye sordu Kleinert.</st></p>
			<p><st c="591">– Max.</st></p>
			<p><st c="598">İki polis yan gözle birbirlerine baktı: Gizli sebep ortaya çıkıyordu. </st><st c="669">Katil aynı kanı taşımayan çocukları hedef alıyordu.</st></p>
			<p><st c="720">– Geyersberg ailesi her zaman doğurganlık konusunda sorunlar yaşadı, diye devam etti. </st><st c="807">Önce Ferdinand Jürgen’i evlat edindi, ondan çok kısa bir süre sonra da Peter Max’ı evlatlık aldı.</st></p>
			<p><st c="904">– Ya Laura ile Udo? </st><st c="925">diye sordu Ivana.</st></p>
			<p><st c="942">– Onlar normal doğumla aileye katılan çocuklar. </st><st c="991">Bazen böyle şeyler olur, ilk çocuklar evlat edinildikten sonra Ferdinand ile Peter’in eşleri hamile kalmayı başardılar.</st></p>
			<p><st c="1110">Bir kez daha Niémans gerçeği görmüştü: Aileye dışarıdan gelen kan temizleniyordu. </st><st c="1193">Bu işle görevlendirilenler Kara Avcılar mıydı? </st><st c="1240">Kimin emriyle? </st><st c="1255">Ve neden onları öldürmek için bu “davetsiz misafirlerin” otuz yaşına gelmesi bekleniyordu?</st></p>
			<p><st c="1345">Bunlar çok doğrudan sorulardı: Daha sonra anlayacaklardı...</st></p>
			<p><st c="1405">– Aileniz tarafından evlat edinilmiş iki çocuğun, bir haftadan daha az bir süre içinde aynı şekilde öldürülmeleri aklınıza hiçbir şey getirmedi mi?</st></p>
			<p><st c="1553">Franz görünmez bir paltodan kurtulmak ister gibi omuzlarını oynattı.</st></p>
			<p><st c="1622">– Ben bilmiyorum... </st><st c="1643">(Sesi biraz daha boğuklaşmıştı:) Max yeni... </st><st c="1688">öldürülmüştü. </st><st c="1702">Bunu düşünecek zamanım bile olmadı. </st><st c="1738">Ben...</st></p>
			<p><st c="1744">– Neden bu durumdan polise bahsetmediniz?</st></p>
			<p><st c="1786">– Yeniden söylüyorum, ikinci cinayet dün gece işlendi. </st><st c="1842">Ben...</st></p>
			<p><st c="1848">Sustu ve rahatsız edici gözleriyle çevresine bakındı.</st></p>
			<p><st c="1902">– Gerçekten bu olay ile cinayetler arasında bir ilişki olduğunu mu düşünüyorsunuz?</st></p>
			<p><st c="1985">Ivana ayağa kalkıp konta doğru birkaç adım attı. </st><st c="2035">Anında şöminenin bunaltıcı sıcaklığını hissetti. </st><st c="2084">İri odunlar alevler tarafından kemiriliyordu.</st></p>
			<p><st c="2129">– Peki, siz, diye devam etti Ivana, hiç çocuk sahibi olmadınız mı?</st></p>
			<p><st c="2196">Franz üzüntüyle gülümsedi.</st></p>
			<p><st c="2223">– Kısırlık ailemiz için hep bir tehdit oldu. </st><st c="2269">Bir zayıflık... </st><st c="2285">Şansımı denememin hiçbir yararı olmayacaktı. </st><st c="2330">Bu işi kardeşlerime bıraktım. </st><st c="2360">Üstelik hiç evlenmedim.</st></p>
			<p><st c="2383">İşte daima başkalarının arkasında gölgede kalmış, hiç çocuk sahibi olmamış, Grup’la asla ilgilenmemiş bir adam. </st><st c="2496">Yerini, onu tekerlekli sandalyeye mahkûm etmiş kardeşi Ferdinand’a bırakmak zorunda kalmış bir adam. </st><st c="2597">Çok daha ciddi sebepleri olan mükemmel bir zanlı profili. </st><st c="2655">Ama bu izin peşini bırakmışlardı, peki neden?</st></p>
			<p><st c="2700">Fiziksel olarak, Franz katil olamazdı ve cinayetlerin işlendiği saatlerde nerede olduğuna tanıklık eden kişiler vardı, teyit emişlerdi. </st><st c="2837">Ama Kara Avcılar onun için çalışıyordu...</st></p>
			<p><st c="2878">Gerçekten de, bağdaşmayan bir olaydı: Erkek kardeşlerinden oğulları öldürerek intikam almak isteyen bir adam evlat edinilmiş çocukları seçmezdi. </st><st c="3024">Tam tersine öfkesini biyolojik evlatlardan çıkarırdı. </st><st c="3078">Diğer kuşaklardaki kurbanlar hariç, bugünkü cinayetlerden Franz sorumlu olsa bile, geçmiş yıllardaki cinayetler kimin emriyle işlenmişti?</st></p>
			<p><st c="3215">Ivana başka bir alanda ilerlemeye karar verdi:</st></p>
			<p><st c="3262">– Geçmişte, ailenizin başka vârisleri de ortadan yok oldu. </st><st c="3322">Onlar da evlatlık mıydı?</st></p>
			<p><st c="3346">– Tam olarak kimden söz ediyorsunuz?</st></p>
			<p><st c="3383">Ivana’nın bir bilgisayar hafızası vardı:</st></p>
			<p><st c="3424">– Herbert von Geyersberg 1988’de, Grenadin Adaları’nın açıklarında kayboldu. </st><st c="3502">1966’da Dietrich von Geyersberg hiçbir iz bırakmadan buharlaştı. </st><st c="3567">1943’te Helmut von Geyersberg, Fransız Direniş Örgütü’nün demiryoluna yaptığı bir sabotaj sonucu hayatını kaybetti. </st><st c="3683">1944’te, onun kuzeni Thomas, Amerikan çıkarması sırasında Fransa’da öldü. </st><st c="3757">Bu kayıp kişilerin hiçbirinin cesedi asla bulunmadı...</st></p>
			<p><st c="3811">– Onların da öldürüldüğünü mü söylüyorsunuz?</st></p>
			<p><st c="3856">– Sorumu tekrarlıyorum: Ailenizin bu bireyleri de evlatlık mıydı?</st></p>
			<p><st c="3922">– Ama... </st><st c="3932">hayır. </st><st c="3939">Sanmıyorum. </st><st c="3951">Ben bu konuda hiçbir şey bilmiyorum.</st></p>
			<p><st c="3987">Ivana kelimenin tam anlamıyla pişiyordu, ama yaşlı adam sıcağa karşı duyarsız gibiydi.</st></p>
			<p><st c="4074">Eğilip tekerlekli sandalyenin kolçaklarını tuttu.</st></p>
			<p><st c="4124">– Ve ben, diye adamın suratına haykırdı, ben bizimle alay ettiğinizi düşünüyorum!</st></p>
			<p><st c="4206">Franz geri çekilmedi, en ufak bir korku emaresi yoktu. </st><st c="4262">Ya yaşadığı acı nedeniyle duyarsızlaşmıştı – bir hafta içinde iki yeğenini kaybetmişti, bu çok ağırdı– ya da onun gibi başkalarını da görmüştü.</st></p>
			<p><st c="4405">Ivana adamın üstüne gidecek fırsatı bulamadı. </st><st c="4452">Kleinert, sertçe onu geri çekmek için gelip Ivana’yı boynundan yakalamıştı. </st><st c="4528">Bu hareket onun nefesini kesti ve kendini iki büklüm olmuş, öksürür ve tükürürken buldu. </st><st c="4617">Çok güzel. </st><st c="4628">Alman onu göğsünden iterek kanepeye oturttu. </st><st c="4673">Yüz ifadesi yoruma açık değildi: </st><span><st c="4706">Uslu dur!</st></span></p>
			<p><st c="4715">– Fransız meslektaşımın kusurunu bağışlayınız, dedi, dalkavuk bir sesle. </st><st c="4789">Soruşturmanın ivediliği...</st></p>
			<p><st c="4815">Franz tekerlekli sandalyesiyle yüz seksen derece çark etti ve şömineden uzaklaştı. </st><st c="4899">Solgun yüzünde en ufak bir kızarıklık yoktu, sanki mermerdendi.</st></p>
			<p><st c="4962">– Sizi yalnız bırakalım, diye devam etti Kleinert, göründüğünden çok daha uşak ruhluydu. </st><st c="5052">Bu koşullar altında bizi kabul etmekle zaten çok nazik davrandınız.</st></p>
			<p><st c="5119">Ivana ayağa sıçrayıp sakat adamın karşısına dikildi.</st></p>
			<p><st c="5172">– Kesinlikle olmaz. </st><st c="5193">Henüz bitirmedik.</st></p>
			<p><st c="5210">– Ivana!</st></p>
			<p><st c="5219">Kleinert ona doğru yürüdü ama Slav kız ona hiç bakmadan avucunu Kleinert’e doğru yöneltti. </st><st c="5311">Bu kez mesaj çok açıktı: “Sen, sen olduğun yerde kal!”</st></p>
			<p><st c="5365">– Johann Bruch’ı tanıyor musunuz?</st></p>
			<p><st c="5399">– Bu ismi hiç duymadım.</st></p>
			<p><st c="5423">– Schwarzes Blut için çalışıyor.</st></p>
			<p><st c="5456">– Yüzlerce insan çalıştırıyoruz.</st></p>
			<p><st c="5489">– Hayır, bu vakıf sadece bir avuç insana para ödüyor, hepsi de sabıkalı.</st></p>
			<p><st c="5562">Yaşlı baykuş sandalyesinde yeniden güvenli bir yer bulmuştu. </st><st c="5624">Değersiz bir taşın içine gömülü bir fosil.</st></p>
			<p><st c="5666">– Bu adam yasaları mı ihlal etti?</st></p>
			<p><st c="5700">– Johann Bruch, Avrupa’da yasak bir ırk olan röetkenleri yetiştiriyor.</st></p>
			<p><st c="5771">– Siz cinayet büroda mı yoksa WWF’de mi çalışıyorsunuz?</st></p>
			<p><st c="5827">– Bunu biliyor musunuz? </st><st c="5852">diye alaycı bir soruyla karşılık verdi Ivana.</st></p>
			<p><st c="5897">Franz yeniden omuzlarını oynattı: Yakasının içindeki etiketleri gerçekten kesmek gerekiyordu.</st></p>
			<p><st c="5991">– Size bu adamı tanımadığımı söylüyorum, diye otoriter bir ses tonuyla cevapladı Franz. </st><st c="6080">Ve yasadışı köpek yetiştirmek, bu dünyanın sonu demek değil. </st><st c="6141">Her ne olursa olsun, bunun Jürgen ile Max’ın ölümleriyle ilgisini anlamıyorum.</st></p>
			<p><st c="6219">– İki gün önce bir röetken Laura von Geyersberg’e saldırdı.</st></p>
			<p><st c="6279">Franz bir kaşını kaldırma lütfunda bulundu.</st></p>
			<p><st c="6323">– Bahçedeki köpekten mi söz ediyorsunuz?</st></p>
			<p><st c="6364">– Aptala yatmayın.</st></p>
			<p><st c="6383">Ivana, ayakları yere sağlam bir şekilde basılı, yumrukları kalçalarının üstünde tam onun karşısında duruyordu. </st><st c="6495">9-3’ün herhangi bir karakolunda olabilirdi. </st><st c="6539">Artık (üzeri gümüş kaplı) o pırıl pırıl titiz kız yoktu.</st></p>
			<p><st c="6595">– Neden söz ettiğinizi bilmiyorum.</st></p>
			<p><st c="6630">Franz girişe doğru gitmek için tekerlekli sandalyesini döndürmek istedi. </st><st c="6704">Ivana onun yolunu kesti. </st><st c="6729">Kleinert müdahale etmiyordu: Kuşkusuz onun bu küstahlığı karşısında şoke olmuştu ama sonuç itibarıyla, bir şey ona, Ivana’nın bu şekilde bir bilgi koparabileceğini söylüyordu.</st></p>
			<p><st c="6904">– Schwarzes Blut’un tam faaliyeti ne?</st></p>
			<p><st c="6942">– Vakıf ormanlarımızın faunasının ve florasının bakımıyla ilgileniyor ve...</st></p>
			<p><st c="7018">– Size gerçek faaliyetinden söz ediyorum.</st></p>
			<p><st c="7060">– Ne demek istiyorsunuz?</st></p>
			<p><st c="7085">– Size Norton motorlar üzerinde motorculuk oynayan cani avcılardan bahsediyorum. </st><st c="7167">Size küçük bir kız çocuğunun üzerine köpeklerini salan pisliklerden söz ediyorum.</st></p>
			<p><st c="7248">Franz bıkkınlık ifade eden bir el hareketi yaptı.</st></p>
			<p><st c="7298">– Beni yoruyorsunuz...</st></p>
			<p><st c="7321">– Bu adamlar sizi ya koruyor ya da tehdit ediyor. </st><st c="7372">Belki ikisi de. </st><st c="7388">Tam olarak hangisi?</st></p>
			<p><st c="7407">Farkında olmadan, Ivana onun hizasına kadar eğilmiş ve suratına bağırıyordu. </st><st c="7485">Şöminenin alevlerinden bile hiç etkilenmemiş görünen Franz genç kadının saldırgan tutumu karşısında da huzursuz olmuşa benzemiyordu.</st></p>
			<p><st c="7617">– Bırakın, geçeyim. </st><st c="7638">Size söyleyecek başka bir şeyim yok, dedi yaşlı Franz, onun çevresinden dolanırken.</st></p>
			<p><st c="7721">Ivana onu durdurmak için en ufak bir harekette bulunmadı.</st></p>
			<p><st c="7779">– Ya Kara Avcılar, diye son çare olarak arkasından bağırdı, bu size bir şey ifade ediyor mu?</st></p>
			<p><st c="7872">Franz çoktan koridorun karanlığında kaybolmuştu.</st></p>
			<p><st c="7921">Kleinert, hemen onun yanına geldi ve kulağına fısıldadı:</st></p>
			<p><st c="7978">– Çok iyi, haydi gidelim.</st></p>
			<p><st c="8004">Ivana karşı çıkmadı. </st><st c="8026">Kleinert bir akıl hastanesindeki hastabakıcının sakinleştirici ses tonuyla konuşmuştu. </st></p>
		</div>
<div id="charCountTotal" value="8113"></div></body>
</html>
