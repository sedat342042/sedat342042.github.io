<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>SON AV</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-56" xml:lang="tr-TR">
		<div>
			<p id="_idParaDest-54"><st c="0">52</st></p>
			<p><st c="3">Yeni gelen dokuz adamla birlikte, Kleinert, Ivana ve Niémans işbölümü yaptılar: şoke olmuş on yedi araştırmacıyı sorgulamak, çiftlik evlerini tepeden tırnağa kadar aramak gerekiyordu. </st><st c="188">Fransızca ve İngilizce bilen enstitü çalışanlarının sorguları Niémans’a bırakılmıştı. </st><st c="274">Diğerleri Ivana, Kleinert ve onun üç polisi arasında pay edilmişti. </st><st c="342">Geri kalan polisler ipucu bulmak için laboratuvarları ve odaları arayacaktı (elbette, bu ekolojik inde güvenlik kamerası diye bir şey yoktu).</st></p>
			<p><st c="483">Cinayet büro adamlarına haber vermeden önce kendilerine iki saatlik bir süre tanımışlardı, bu da tam bir saçmalıktı. </st><st c="601">Bu trionun genel alarm vermek için üç saatten fazla bir süre oyalandığını, zamanda geri giderek ispatlamak kolay olacaktı. </st><st c="724">Bilgi saklamak bir tanığa pahalıya mal olabilirdi, ama bir polis söz konusu olduğunda, bunun lafı bile edilmezdi.</st></p>
			<p><st c="837">Kleinert bunu göze alıyordu çünkü hâlâ, herkesin çenesini kapatacak ve kendisini zirveye taşıyacak bir ipucu bulma umudu taşıyordu.</st></p>
			<p><st c="969">Bunların yanı sıra, Alman polis Schüller’in telefon dökümlerinin araştırılmasını da emretmişti. </st><st c="1066">Katil ona telefon etmiş ya da o katili aramış olabilirdi, bunun göz ardı edilmemesi gerekiyordu.</st></p>
			<p><st c="1162">Ivana konuştuğu ilk iki kişiden hiçbir şey öğrenememişti ama sakallı üçüncü kişi Schüller’in yakın arkadaşıydı, adı Ulrich Taffertshofer olan bilim insanı maktulün son günlerde ne üzerinde çalıştığını biliyordu.</st></p>
			<p><st c="1374">– Birçok DNA örneğini karşılaştırıyordu.</st></p>
			<p><st c="1415">– Köpek DNA’ları mı?</st></p>
			<p><st c="1436">– Köpek DNA’ları?</st></p>
			<p><st c="1454">Sandalyesinin üzerinde tünemiş gibi oturan Taffertshofer şaşırmış gibiydi. </st><st c="1530">Boyu iki metreden daha uzundu, bir olta kamışından daha enli değildi, beyaz bir salopet içinde yüzüyor gibiydi. </st><st c="1642">Omuzlarına dökülen dağınık saçları ve münzevi sakalı kafasını sivri gösteriyordu.</st></p>
			<p><st c="1723">– Neden köpekler? </st><st c="1742">diye şaşkınlık içinde sordu.</st></p>
			<p><st c="1770">– Ona getirdiğimiz röetkenin karyotipini incelemiyor muydu?</st></p>
			<p><st c="1830">– Hayır. </st><st c="1840">Geyersberg ailesinin DNA’sını inceliyordu.</st></p>
			<p><st c="1882">– Yani?</st></p>
			<p><st c="1890">Dağının üstündeki bir bilge gibi uzun ve derin bir nefes aldı, teleskopik kolunu açtı ve yandaki laboratuvar tezgâhının üstünde duran bir bilgisayara uzandı.</st></p>
			<p><st c="2048">Kendine doğru çevirdi, iki parmağıyla birkaç tuşa bastı.</st></p>
			<p><st c="2105">– Büronuzun bilgisayarını mı açıyorsunuz?</st></p>
			<p><st c="2147">– Hayır, Philipp’in bilgisayarını.</st></p>
			<p><st c="2182">– Şifreyi biliyor musunuz?</st></p>
			<p><st c="2209">Ivana’nın bu afallamış yüz ifadesi karşısında, Taffertshofer açıklamada bulundu:</st></p>
			<p><st c="2290">– Bu enstitünün ruhunu anlamadınız. </st><st c="2327">Burada kimsenin kimseden gizlisi saklısı yoktur. </st><st c="2376">Herkes özgürce kendi araştırmalarından bahseder.</st></p>
			<p><st c="2424">Ivana’nın parmakları karıncalanıyor, ensesi terliyordu. </st><st c="2481">Enstitünün komün felsefesinden bihaberdi. </st><st c="2523">Anladığı tek şey, bu saydamlığın Schüller’in son çalışmalarına ulaşma imkânı vereceğiydi.</st></p>
			<p><st c="2612">– Philipp son günlerde ne üzerinde çalışıyordu, bana söyleyin.</st></p>
			<p><st c="2675">Taffertshofer parmaklarını klavyenin üzerinde gezdirdi. </st><st c="2732">Uzun parmaklarıyla tuşları yeniden yerlerine yerleştiriyormuş gibi bir izlenim uyandırıyordu.</st></p>
			<p><st c="2825">– Philipp bu sabah Jürgen von Geyersberg’in otopsisiyle ilgili analizleri almıştı.</st></p>
			<p><st c="2908">– Hangi analizler?</st></p>
			<p><st c="2927">– Bir karyotip.</st></p>
			<p><st c="2943">– O mu istemişti?</st></p>
			<p><st c="2961">– Sanıyorum Almanya’da bu mecburi yapılıyor. </st><st c="3007">Bilmiyorum.</st></p>
			<p><st c="3018">Ivana koltuğunda kıpırdandı. </st><st c="3048">Ellerindeki karıncalanmalar, akıntıya karşı yüzen piranalar gibi kolları boyunca yukarı doğru çıkan topluiğne başlarına dönüşüyordu.</st></p>
			<p><st c="3180">– Bu karyotipte özel bir şey var mı? </st><st c="3218">diye sordu Ivana, cızırtılı bir sesle.</st></p>
			<p><st c="3256">Soruyu sorar sormaz, romanlara layık bir senaryo hayal etti: Jürgen’in tedavi edilemez bir genetik hastalığı vardı ve aile bunu gizlemek istiyordu. </st><st c="3405">Vücudu hastalığı “açığa çıkarmasın” diye onu öldürmüşlerdi. </st><st c="3465">Kuşaklar boyunca, Geyersbergler, bir ağacın çürümüş dallarını keser gibi çocuklarını öldürüyordu.</st></p>
			<p><st c="3562">Ama Ulrich sakin bir şekilde “hayır” diyerek onun bu teorisini geçersiz kıldı.</st></p>
			<p><st c="3641">– Jürgen’in DNA’sı son derece normal. </st><st c="3680">Dikkati çeken bir şey yok.</st></p>
			<p><st c="3706">– Öyleyse?</st></p>
			<p><st c="3717">Taffertshofer’in parmakları hâlâ klavyede geziniyordu.</st></p>
			<p><st c="3772">– Neden bilmiyorum ama Philipp’te Laura’nın karyotipi de vardı. </st><st c="3837">Sanırım bir güvence olarak. </st><st c="3865">Yine de o, Laura’nın DNA’sı ile Jürgen’in DNA’sını karşılaştırdı. </st><st c="3931">Sonuç umulmadık bir şeydi.</st></p>
			<p><st c="3957">Ivana’nın artık ağzında tükürük kalmamıştı, artık nefes alamıyordu, hiçbir şey yapamıyordu.</st></p>
			<p><st c="4049">– Nasıl umulmadık? </st><st c="4069">diye sormayı başardı, soluk soluğaydı.</st></p>
			<p><st c="4107">Araştırmacı ekranı Ivana’ya doğru çevirip iki şemayı da gösterdi.</st></p>
			<p><st c="4173">– Uzman olmayan biri için bile, fark oldukça anlaşılır.</st></p>
			<p><st c="4229">Ivana gülümsedi: Sonunda katili harekete geçiren nedenin izini buluyordu.</st></p>
		</div>
<div id="charCountTotal" value="4303"></div></body>
</html>
