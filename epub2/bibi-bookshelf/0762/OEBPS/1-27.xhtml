<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>SON AV</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-27" xml:lang="tr-TR">
		<div>
			<p id="_idParaDest-25"><st c="0">24</st></p>
			<p><st c="3">Niémans siyah bir kumun içinde yürüyordu. </st><st c="46">Kaygan ve katranlı bir kumun içinde.</st></p>
			<p><st c="82">Sebebinin büyük maddi çıkarlar ya da kişisel bir intikam olduğunu düşündükleri vâris cinayetinden yola çıkmışlar, ama ölüler diyarından fırlamış bir Nazi çetesiyle karşılaşmışlardı. </st><span><st c="265">İmkânsız.</st></span></p>
			<p><st c="274">Bu sorgunun kötü bir rüya olduğunu ona ispatlamak ister gibi Max-Planck Enstitüsü’nün avlusundaki araştırmacılar hâlâ biyodegradasyon faaliyetiyle uğraşıyorlardı.</st></p>
			<p><st c="437">Özellikle kadınlar çok faaldi. </st><st c="469">Bir denizkestanesinin dikeninden yola çıkarak okyanusun bir bölümünün genetik evrimini ayrıntılarıyla anlatabilecek bilgiye sahip, bu çok diplomalı kadınlar ev yapımı sabunla açık havada hâlâ çamaşırlarını yıkıyordu. </st><st c="686">Koltukaltları kıllı, tişörtlerinin içine sutyen giymemiş bu kadınlar Émile Zola’nın </st><span><st c="770">Gervaise</st></span><st c="778">’indeki</st><span><span id="footnote-024-backlink"><a href="#footnote-024"><st c="786">25</st></a></span></span><st c="789"> yaşlı çamaşırcı kadınları hatırlatıyorlardı.</st></p>
			<p><st c="834">– Amir Niémans!</st></p>
			<p><st c="850">Schüller kızıl sakalıyla ve helyum gazıyla şişirilmiş bir bahçe cücesi görüntüsüyle onlara doğru koşuyordu.</st></p>
			<p><st c="958">– Aklıma sizin işinize yarayabilecek bir şey geldi...</st></p>
			<p><st c="1012">Nefes nefese kalmıştı, Niémans’a bir post-it uzattı.</st></p>
			<p><st c="1065">– Bölgede yaşayan bir köpek yetiştiricisi.</st></p>
			<p><st c="1108">Niémans kâğıdı tam alacaktı ki Kleinert daha hızlı davrandı.</st></p>
			<p><st c="1169">– Werner Reus mu? </st><st c="1188">diye bağırdı, kâğıdın üzerindeki yazıyı okuyunca. </st><st c="1238">Ama o tam anlamıyla kaçığın teki!</st></p>
			<p><st c="1271">– Belki, dedi Schüller, alınmıştı, ama buradaki en iyi köpek uzmanı o. </st><st c="1343">Eğer biri röetkenler yetiştirmekle ilgileniyorsa, mutlaka o bundan haberdardır.</st></p>
			<p><st c="1422">Biraz bozulan Kleinert adresi Niémans’a verdi.</st></p>
			<p><st c="1469">– İyi şanslar, diyen Schüller laboratuvarına doğru hareketlendi.</st></p>
			<p><st c="1534">Polisler enstitüyü çevreleyen duvardaki ana kapıdan çıktılar ve Niémans hiç beklemediği bir sahneyle karşılaştı. </st><st c="1648">Henüz öğlen bile olmamıştı ama fırtına geliyor gibiydi, azalmaya yüz tutmuş ve gümüşi bir renk almış ışık cıvaya batırılmış bir fırça gibi tüm ovayı yalıyordu. </st><st c="1808">Oradan çok uzak olamayan bir yerlerde serviler yapraklarını Tibet’teki küçük dua bayrakları gibi şaklatıyordu. </st><st c="1919">Hışırdayan ve alışılmamış bir görüntü yangını. </st><st c="1966">Gerçek dışı bu bir anlık görüntü ona iyi geldi.</st></p>
			<p><st c="2013">– Reus’un köpek çiftliği buradan 20 kilometre uzakta, beni takip eder misiniz? </st><st c="2093">diye sordu Kleinert.</st></p>
			<p><st c="2113">– Aşırı kızgın köpeklerle dolu bir yere mi? </st><st c="2158">diye sırıttı Niémans. </st><st c="2180">Çok teşekkürler. </st><st c="2197">Sonra buluşuruz. </st><st c="2214">Ivana size eşlik edecek.</st></p>
			<p><st c="2238">– Peki, siz? </st><st c="2252">diye sordu Ivana, şaşırmıştı. </st><st c="2282">Siz nereye gidiyorsunuz?</st></p>
			<p><st c="2306">Niémans Volvo’sunun kilidini açtı.</st></p>
			<p><st c="2341">– Geçmiş yeniden yüzeye çıkınca ataları sorgulamanın zamanı gelmiş demektir.</st></p>
			<hr />
			<div>
				<div id="footnote-024">
					<p><span><a href="#footnote-024-backlink"><st c="2418">25</st></a></span><span><st c="2421">.</st></span><st c="2422"> Émile Zola’nın </st><span><st c="2438">Meyhane</st></span><st c="2445"> adlı romanından uyarlanmış filmin adı. </st><st c="2485">Gervaise, romandaki kahramanın adıdır. </st><st c="2524">(ç.n.)</st></p>
				</div>
			</div>
		</div>
<div id="charCountTotal" value="2530"></div></body>
</html>
