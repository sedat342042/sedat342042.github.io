<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>SON AV</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-48" xml:lang="tr-TR">
		<div>
			<p id="_idParaDest-46"><st c="0">44</st></p>
			<p><st c="3">Niémans yine özür dilemeye gelmemişti.</st></p>
			<p><st c="42">– Saygı doğruyu söylemekle başlar, Laura. </st><st c="85">Bize yalan söylemekten vazgeçin. </st><st c="118">Aksi takdirde, bizim bir numaralı şüphelimiz haline geleceksiniz.</st></p>
			<p><st c="183">Sanki kilisenin içine sert bir rüzgâr girmiş gibi nemli gözleri bir anda kurudu.</st></p>
			<p><st c="264">– Ne söylediğinize dikkat edin.</st></p>
			<p><st c="296">– Niçin bana pirsch avıyla ilgili bu saçmalıkları anlattınız?</st></p>
			<p><st c="358">Laura sol taraftaki sıraların arasına girdi. </st><st c="404">Niémans’ın onun peşinden gitmekten başka çaresi yoktu. </st><st c="459">Mumların yanına gelince kontes ona döndü: Duvarda, melekler onun omuzlarına dökülen, koyu renkli gür saçlarını çevreliyordu.</st></p>
			<p><st c="583">– Anlamıyorum.</st></p>
			<p><st c="598">Niémans bir adım ilerledi. </st><st c="626">Laura’nın parfümü bir büyü gibi ona nüfuz etti.</st></p>
			<p><st c="673">– Bana Geyersberglerin bu av türüyle ilgilenmediğini ve bunun şatafattan uzak olduğunu söylediniz. </st><st c="773">Aslında, tamamen tersi. </st><st c="797">Bu en asil av ve aileniz yüzyıllardan beri bu avı yapıyor.</st></p>
			<p><st c="855">Laura, birden rahatladı, sanki Niémans’ın başka bir konudan bahsedeceğini düşünerek bir an için endişelenmişti.</st></p>
			<p><st c="967">– Asla böyle bir şey söylemedim, diye alçak sesle cevap verdi. </st><st c="1031">Jürgen pirsch avı yapıyordu. </st><st c="1060">Max ve Udo da, ama benim bunun için zamanım yok, hepsi bu. </st><st c="1119">Sizin bu takıntınızı anlamıyorum.</st></p>
			<p><st c="1152">Niémans onu yaptığı bu son saptamayı dikkate almadı.</st></p>
			<p><st c="1205">– Peki, amcanız tarafından yönetilen vakıf, Schwarzes Blut?</st></p>
			<p><st c="1265">– Çevreci bir dernek.</st></p>
			<p><st c="1287">– Ormanlarınızı geliştiriyorsunuz, özellikle yakından avlanma için av hayvanlarınıza özen gösteriyorsunuz. </st><st c="1395">Orman sizin krallığınız, sınai grubunuzdan bile değerli.</st></p>
			<p><st c="1451">– Bir kez daha söylüyorum, bu sizi neden bu kadar ilgilendiriyor, anlamıyorum.</st></p>
			<p><st c="1530">– Katil pirsch ritüelini taklit ediyor.</st></p>
			<p><st c="1570">– Eee, yani? </st><st c="1584">Aynı yerde dönüp duruyorsunuz, Niémans.</st></p>
			<p><st c="1623">Polis karşılık vermedi. </st><st c="1648">Buraya kendini aklamaya gelmemişti.</st></p>
			<p><st c="1683">– Ya Kara Avcılar? </st><st c="1703">diye ekledi. </st><st c="1716">Amcanızın işe aldığı ve özgürlüklerini verdiği bu adamların hepsi sabıkalı, kaçak avcı, tıpkı Himmler’in Sonderkommandolar için yaptığı gibi. </st><st c="1858">Ve bu serseriler kendilerini Oskar Dirlewanger’in askerlerinin reenkarnasyonları sanıyorlar!</st></p>
			<p><st c="1950">Laura üzgün bir yüz ifadesiyle, arkasındaki duvar boyunca, parmaklarıyla hafifçe duvara dokunarak yürüdü. </st><st c="2057">Mumların cılız ışığı sanki onu takip ediyor ve elini aydınlatıyordu, melekleri, kralları, çarpıcı ifadeye sahip şaşkın yüzleri görünür kılıyordu.</st></p>
			<p><st c="2202">– Sizin bu anlattıklarınız efsaneler âlemiyle ilgili.</st></p>
			<p><st c="2256">– Bugün konuştuğum Yenişlere göre bu efsaneler gerçek.</st></p>
			<p><st c="2311">Sert bir tavırla arkasına döndü ve duvarın köşesine yaslandı.</st></p>
			<p><st c="2373">– Suçlular hatalarının bedelini ödedi, diye hemen cevap verdi.</st></p>
			<p><st c="2436">O dönemde, Laura onlu yaşlarda olmalıydı (küçük Yeniş kızla aynı yaşta), ama bu olayı çok iyi biliyordu. </st><st c="2542">Geyersberglerin tarihinde bir lekeydi.</st></p>
			<p><st c="2580">– Ailenin zararı telafi edildi, diye devam etti, sanki o dönemde bu işle bizzat ilgilenmişti. </st><st c="2675">Küçük kız Freiburg’un en iyi hastanesinde tedavi edildi.</st></p>
			<p><st c="2731">Niémans, zararı telafi etmek için Geyersberglerin Yenişlere ne kadar nakit para verdiğini düşünüyordu. </st><st c="2835">Az önce Joseph yalancı pehlivanı oynamıştı, ama kuşkusuz susmasının karşılığında teklif edilen parayı almıştı.</st></p>
			<p><st c="2945">– Her ne olursa olsun, bugün kızı o haliyle görmek hoş değildi.</st></p>
			<p><st c="3009">Laura yanıt vermekte zorlanıyor gibiydi. </st><st c="3051">Arkasında, Hıristiyanlıkla ilgili motifler yerlerini doğrudan İskandinav sagalarından çıkmış ejderhalara ve başka yaratıklara bırakmıştı...</st></p>
			<p><st c="3190">– Eee, yani? </st><st c="3204">diye karşılık verdi. </st><st c="3225">Bu eski hikâyenin cinayetlerle ne alakası var?</st></p>
			<p><st c="3271">– Bana neden ailenizdeki gizemli ölümlerden bahsetmediniz?</st></p>
			<p><st c="3330">– Kazalar, savaşlar sonucu olmuş ölümler, hepsi bu.</st></p>
			<p><st c="3382">– Ve asla hiçbir ceset bulunmadı.</st></p>
			<p><st c="3416">– Bu konuda ne biliyorsunuz?</st></p>
			<p><st c="3445">– Eğer cesetler olsaydı, herkes bunu hatırlayacaktı. </st><st c="3499">Sanırım kutsal aile tapınağı boş.</st></p>
			<p><st c="3532">Laura onu tokatlamak için elini kaldırdı ama zamanında durdu. </st><st c="3595">Hayır, bir polise vurmaktan çekindiği için durmamıştı. </st><st c="3650">Bu denli alçalmak istemiyordu, hepsi bu.</st></p>
			<p><st c="3690">Altdudağını ısırmakla yetindi ve birkaç adımda kapıya ulaştı. </st><st c="3753">Öğleden sonra güneşi akan bir cıva gibi kilisenin içine doldu. </st><st c="3816">Altın gümüşe karşı, bu muhteşemdi ama Niémans’ın bir estet gibi davranacak zamanı yoktu.</st></p>
			<p><st c="3904">Kapı yeniden kapandı ve kontesin peşinden yürüdü. </st><st c="3955">Onu önceki gün gibi sinirli sinirli sigara içerken ya da kararlı adımlarla patikada yürürken görmeyi bekliyordu. </st><st c="4068">Oysa şapelin sekisinin üstünde duruyordu, elleri cebindeydi ve nemli havadan derin nefesler alıyordu.</st></p>
			<p><st c="4169">Niémans ona yaklaşıp çevresinden dolandı. </st><st c="4212">Pusun içinde kuşların şakımalarını duyuyordu, sanki gri gökyüzü kelimenin tam anlamıyla, bütün renkleri, bütün yaşamı baskılarken doğa ses vermek için ayak diriyordu. </st><st c="4379">Özellikle de Laura’nın profilini hayranlıkla seyrediyordu. </st><st c="4438">Çoğu zaman, gün ışığı son derece merhametsizdi, tendeki en ufak bir kusuru bile arayıp buluyor ve derinleştiriyordu. </st><st c="4555">Ama Laura daha güçlüydü. </st><st c="4580">Çok az makyajlı cildinde eşsiz bir duruluk, bir incelik vardı. </st><st c="4643">En ufak bir genişlemiş gözenek, derin bir kırışık, koyu bir halka yoktu.</st></p>
			<p><st c="4715">– Korkuyorsunuz Laura, dedi Niémans onun kulağına.</st></p>
			<p><st c="4766">– Neden, kimden? </st><st c="4784">diye sordu, ona doğru dönerek, gözkapakları titriyordu.</st></p>
			<p><st c="4839">– Kara Avcılar sizi tehdit ediyor.</st></p>
			<p><st c="4874">– Anlamıyorum. </st><st c="4890">Onlar bizim için mi çalışıyor yoksa bizi öldürmek mi istiyorlar?</st></p>
			<p><st c="4954">Bir yerlerde bir kuş, film çekimlerinde kullanılan bir klaket gibi kanatlarını şaklattı. </st><st c="5044">Sahne tamamlanıyordu, bu teorisi de tutmamıştı.</st></p>
			<p><st c="5091">Laura yeniden gülümsemişti.</st></p>
			<p><st c="5119">– Dua etmeye daha sonra geleceğim, dedi, yola doğru ilerlerken.</st></p>
			<p><st c="5183">Polis, köknarların karanlığında kaybolan Laura’nın arkasından baktı ve şapele dönmeye karar verdi. </st><st c="5283">Kendini her zamankinden daha fazla polis, meraklı, çakal hissediyordu...</st></p>
			<p><st c="5355">Sahında, mumların yarısı sönmüştü, ahşap duvarlar şimdi ıslakmış ve çürümeye hazırmış gibi görünüyordu.</st></p>
			<p><st c="5459">Kontesin diz çöktüğü yere gitti. </st><st c="5493">Eriyen mumlarının damlayarak söndürdüğü büyük şamdanlar dışında, dikkat çekici bir şey yoktu. </st><st c="5587">Biraz daha yaklaştı ve duvar tahtalarının içine vidalanmış beyaz mermerden bir levha fark etti.</st></p>
			<p><st c="5682">Niémans cep telefonunu çıkarıp fenerini açtı. </st><st c="5729">Dörtgen levhanın üstünde Jürgen’in adı ile doğum ve ölüm tarihleri yazılıydı. </st><st c="5807">Müteveffanın adının altına oyularak yazılmış mezar taşı yazısını fark edince mezara girmenin bir yolu olabilir mi diye düşündü.</st></p>
			<p><st c="5934">Biraz daha eğildi ve girintili yüzeyi aydınlattı:</st></p>
			<p><st c="5984">Yap olanca gücünle uzun ve ağır işini</st></p>
			<p><st c="6022">Kaderin seni çağırdığı yolda,</st></p>
			<p><st c="6052">Sonra acı çek ve öl, sessizce, benim gibi.</st></p>
			<p><st c="6095">Alıntı Fransızcaydı. </st><st c="6117">Polis resmini çekti ve bir kez daha okudu. </st><st c="6160">Belli belirsiz de olsa ona bir şey ifade ediyordu. </st><st c="6211">Bilinen bir şiirin bir bölümüydü, ama hangisi olduğunu hatırlamanın imkânı yoktu.</st></p>
			<p><st c="6292">Son dizeye takılıp kaldı: “Sonra acı çek ve öl, sessizce, benim gibi.” Bu “benim gibi” kimdi? </st><st c="6387">Bu dizeler kimden bahsediyordu?</st></p>
			<p><st c="6418">Elindeki telefon titreşti, az kasın yere düşürüyordu.</st></p>
			<p><st c="6472">Ekranı kendine doğru çevirdi: Ivana.</st></p>
			<p><st c="6509">– Ne? </st><st c="6516">diye bağırdı, bir an için sesinin ulaşmadığını düşünmüştü. </st><st c="6575">Geliyorum.</st></p>
		</div>
<div id="charCountTotal" value="6585"></div></body>
</html>
