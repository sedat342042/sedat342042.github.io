<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>SON AV</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-45" xml:lang="tr-TR">
		<div>
			<p id="_idParaDest-43"><st c="0">41</st></p>
			<p><st c="3">“Soybilimci Czukay”ın ini kâğıttan inşa edilmiş gibiydi. </st><st c="61">Her duvar dosyalarla, karton kutularla, klasörlerle kaplıydı. </st><st c="123">Yerde de üst üste yığılarak sütunlar oluşturmuş şömizler, bez kaplı şömiz dosyaları vardı. </st><st c="214">Köşelerde duran kitaplar küçük aralıklarla yerleştirilmişti. </st><st c="275">Ama ortada, üzerleri tamamen boş iki masa vardı.</st></p>
			<p><st c="323">Bir köşede, bu odanın hâkimi olan dosyaların arasında büzülüp kalmış demir bir çalışma masası duruyordu: Baden Württembergli ailelerin hikâyesini anlatan sicimle bağlanmış, sarımtırak, karmakarışık, dağ gibi dosyalar. </st><st c="542">Hard disklere bağlı bir bilgisayar da varlığıyla boy gösteriyordu, ama teknolojinin burada azınlıkta olduğunu tahmin etmek zor değildi. </st><st c="678">Önemli olan, geçerli kabul edilen tek şey küf kokan ve parmakların arasında yıpranmış kâğıtlardı.</st></p>
			<p><st c="775">Czukay ilk masanın çevresini dolandı ve ikinci masanın dip tarafında durdu, orada metal bir sandık onları bekliyordu. </st><st c="894">Bir dizini yere koyup göğsüne kadar sandığın içine daldı. </st><st c="952">Bir dosya çıkardı ve verniklenmiş masanın üstüne koydu.</st></p>
			<p><st c="1007">– Geyersberglerin tüm hikâyesi. </st><st c="1040">İzlerine en azından Reform Dönemi’ne kadar ulaşılabilen ve kuşakları Baden Württemberg’in kuruluşundan ve gelişiminden ayrı tutulamayacak bir aile. </st><st c="1188">Ne öğrenmek istiyorsunuz?</st></p>
			<p><st c="1213">Niémans paltosunu çıkardı. </st><st c="1241">Odanın ısısı toz gibi kalıcıydı, ağır ve hareketsiz.</st></p>
			<p><st c="1293">– Müsaade eder misiniz? </st><st c="1318">diye sordu, paltosunu bir kitap kulesinin üzerine koyar gibi yaparak.</st></p>
			<p><st c="1387">– Elbette. </st><st c="1399">Zamanla bu kitaplar mobilyaya dönüştü.</st></p>
			<p><st c="1437">Polis derin bir nefes aldı, tüyosunun menşei yarım yamalaktı.</st></p>
			<p><st c="1499">– Bir söylenti duydum, diye başladı. </st><st c="1537">Her kuşakta, Geyersbergler oğullarından birini erken yaşta kaybediyormuş. </st><st c="1611">Bu konuda ne düşünüyorsunuz? </st><st c="1640">Bu efsanenin en ufak bir dayanağı var mı?</st></p>
			<p><st c="1681">Czukay bir kitap yığınının üzerine oturmuş, yaşlı bir beygiri birine kakalamaya hazır bir at cambazı gibi ellerini uyluklarının üzerine koymuştu.</st></p>
			<p><st c="1827">– Bu bir efsane değil, dedi. </st><st c="1857">Somut bir gerçek.</st></p>
			<p><st c="1874">Adam yeniden ayağa kalkıp dosyasını açtı. </st><st c="1917">Masaya bir tavan arası kokusu yayıldı.</st></p>
			<p><st c="1955">– Her kuşakta gizemli bir ölüm var...</st></p>
			<p><st c="1993">İçinde, bir tür basın albümü gibi, VG klanıyla ilgili gazete kupürlerinin olduğu naylon bir poşeti aldı. </st><st c="2099">Elini içine daldırdı ve kesilmiş bir yazı çıkardı.</st></p>
			<p><st c="2149">– Mesela, dedi, gazete kupürünü özenle masanın üstüne bırakırken, Herbert von Geyersberg, Max ile Udo’nun babası, 1988’de Grenadin Adaları’nın açıklarında yelkenlisinin üstünden kayboldu. </st></p>
			<p><st c="2338">Yeni bir kupür:</st></p>
			<p><st c="2353">– Daha önceki kuşağa gidersek, 1966’da, Dietrich von Geyersberg, Wolfgang’ın ağabeyi, VG’nin büyük patronu hiç iz bırakmadan yok oldu.</st></p>
			<p><st c="2488">– Ne demek istiyorsunuz?</st></p>
			<p><st c="2513">Araştırmacı kupürü ona uzattı, buram buram iki Almanya, Berlin Duvarı, Soğuk Savaş kokan, üstünde aşıboyası lekeleri bulunan bir makaleydi.</st></p>
			<p><st c="2653">– Sadece buharlaştı.</st></p>
			<p><st c="2674">– Öldürüldü mü?</st></p>
			<p><st c="2690">– Bu da varsayımlardan biri ama cesedi hiçbir zaman bulunamadı. </st><st c="2755">Onun komünist olduğu ve Doğu’ya geçmiş olabileceği de söylendi. </st><st c="2819">Düşük ihtimal. </st><st c="2834">Bir başka teori, onun aile içinde üstlendiği sorumluluklara dayanamadığını ileri sürüyor. </st><st c="2924">Sonsuza dek... </st><st c="2939">kaçmış olmalı.</st></p>
			<p><st c="2953">Czukay çoktan, elini bir kez daha poşetin içine daldırmıştı.</st></p>
			<p><st c="3014">– Biraz daha gerilere gidelim. </st><st c="3046">1943’te, Helmut Fransız Direnişçiler’in demiryoluna yaptığı bir sabotaj sonucunda öldü. </st><st c="3134">En azından öyle tahmin ediliyor çünkü cesedi asla teşhis edilemedi. </st><st c="3202">Bir yıl sonra kuzeni Thomas’ın, Amerikan çıkartması sırasında kaybolduğu açıklandı. </st><st c="3286">İlki 31, diğeri 29 yaşındaydı.</st></p>
			<p><st c="3316">Bu kayıplar herkesin bildiği şeylerdi. </st><st c="3356">Oysa kimse bu durumun sürekli yinelenmekte olduğunu göz önünde bulundurmamıştı. </st><st c="3436">Yeniş bir büyücü dışında, kimse...</st></p>
			<p><st c="3470">– Daha eski tarihlerle ilgili araştırmalar yaptınız mı?</st></p>
			<p><st c="3526">Bu kez tüy divit kalemle yazılmış resmi belgeler masanın üzerinde belirdi.</st></p>
			<p><st c="3601">– Bir başka Geyersberg, Richard, Dietrich’in kardeşi 1916’daki Somme Muharebesi’nde sırra kadem basarken bir diğer kuzen Liège yakınlarındaki bir nehirde sürüklendi.</st></p>
			<p><st c="3767">– Cesetleri bulunmuş mu?</st></p>
			<p><st c="3792">– Sanmıyorum, hayır.</st></p>
			<p><st c="3813">Niémans önüne konulmuş tüm yazıları dikkatle inceliyordu. </st><st c="3872">Geyersberg lanetinin yapbozu. </st><st c="3902">Bu lanetin ormanın derinliklerinde bıçakla veya tüfekle hesaplaşılan aileler arası rekabetlerle sınırlı kaldığı sonucuna varmayı çok isterdi. </st><st c="4044">Ama her kuşakta aynı çekişmenin, aynı başrol oyuncularıyla olduğunu ve her seferinde bir ölümle ve üstelik kayıp bir cesetle sonuçlandığını varsaymak imkânsızdı.</st></p>
			<p><st c="4205">– Bu belgelerin fotokopisini alabilir miyim?</st></p>
			<p><st c="4250">Rainer Czukay kocaman gülümsedi.</st></p>
			<p><st c="4283">– Sizin için önceden hazırlamıştım. </st><st c="4320">Sebebi anlamanızı sağlayacak temel belgeler.</st></p>
			<p><st c="4364">– Hangi sebep?</st></p>
			<p><st c="4379">Czukay sandığın dibinden bir bloknot ile bir kalem aldı: Araştırmacı teorisini açıklama fırsatı bulacağını biliyordu.</st></p>
			<p><st c="4497">– Daha önce bir soyağacı gördünüz, değil mi? </st><st c="4543">diye sordu, kâğıdın üzerine bir şema çizerken; her dikey çizgi birçok dala ayrılıyordu ve bu dallarda da iki ya da üç kol bulunuyordu.</st></p>
			<p><st c="4677">Buralara ailenin farklı yakınlık derecelerindeki isimleri yazdı.</st></p>
			<p><st c="4742">– Burada çarpıcı olan, kayıpların simetrisi. </st><st c="4788">Her kuşakta bir dal siliniyor. </st><st c="4819">(Ölmüş isimlerin üstüne bir çizgi çekti.) Vârisler için yeterince yer olmadığına kader karar vermiş gibi.</st></p>
			<p><st c="4924">Niémans sessizce ağacı inceliyordu. </st><st c="4961">Şüpheye kapılmıştı, bu, bir kupa sistemi gibi her seferinde bir Geyersberg’i saf dışı bırakan bir tür ayıklama olabilirdi.</st></p>
			<p><st c="5083">Zayıf halka mı saf dışı bırakılıyordu?</st></p>
			<p><st c="5122">Yoksa isyankâr bir oğul mu?</st></p>
			<p><st c="5150">Başka bir varsayım da bu şüpheye eklendi: Bu saf dışı bırakma işini yapanlar Kara Avcılar’dı...</st></p>
			<p><st c="5246">Hayır, bu tutarlı değildi. </st><st c="5274">Sonderkommandolar 1940’lı yıllarda ortaya çıkmıştı ve Geyersberglerin kayıpları daha eski tarihlere uzanıyordu...</st></p>
			<p><st c="5387">Ama hissediyordu, yaklaşıyordu... </st><st c="5422">Tüm olayların merkezinin sıcak noktası buradaydı, hemen elinin altında.</st></p>
			<p><st c="5493">Paltosunu aldı, artık öğrendiklerini olgunlaştırmak istiyordu.</st></p>
			<p><st c="5556">Muhatabının elini sıkmak yerine, ellerini cebine soktu. </st><st c="5613">Manyetik güçleri olan bir adamın parmaklarına dokunmak istemiyordu.</st></p>
			<p><st c="5680">– Teşekkürler profesör. </st><st c="5705">Bana çok yardımcı oldunuz.</st></p>
		</div>
<div id="charCountTotal" value="5731"></div></body>
</html>
