<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>SON AV</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-20" xml:lang="tr-TR">
		<div>
			<p id="_idParaDest-18"><st c="0">17</st></p>
			<p><st c="3">– Siz ciddi misiniz?</st></p>
			<p><st c="24">Niémans köknarların arasında gördüğü silueti tarif etmişti.</st></p>
			<p><st c="84">– Saçmalıyormuş gibi bir halim mi var? </st><st c="124">diye kızgınlıkla cevap verdi. </st><st c="154">Sadece gözleri açıkta olan bir tür maske takıyordu. </st><st c="206">Maskenin altında, burnun üzerinde köşeli sert bir koruyucu vardı.</st></p>
			<p><st c="271">Kleinert kafasını sallıyordu. </st><st c="302">Kuşkusuz bu tanıklığın tek bir kelimesine bile inanmıyordu. </st><st c="362">Bir bowling topu parlak çıplak alnında, Cam Villa’nın güzel çimlerini işgal etmiş polis arabalarının tepe çakarlarının ışıkları yansıyordu.</st></p>
			<p><st c="501">Tüm manzara gerçek dışıydı. </st><st c="530">LED’lerin ışık huzmeleri, ağaç gövdeleri üstünde sedeflenerek sis tabakasının içine nüfuz ediyor, psikedelik bir alev halesi oluşturarak ağaçların ve yaprakların arasında bir geçit açıyordu.</st></p>
			<p><st c="720">Polizeioberkommissar hayvan leşinin üzerindeki örtüyü kaldırdı.</st></p>
			<p><st c="784">– Size saldıracağından emin misiniz?</st></p>
			<p><st c="821">– Ya o ölecekti ya da ben. </st><st c="849">Kontes için buradaydı, ama beni görünce gırtlağımı hedef aldı.</st></p>
			<p><st c="911">Yakaları kalkık siyah yağmurluğunun içinde, küçük keçisakalı ve önleri kısa, arkası uzun saçıyla Kleinert 17. </st><st c="1022">yüzyıl komplocularına benziyordu.</st></p>
			<p><st c="1055">– Peki, dedi, kuşkucu bir ses tonuyla, kontes nerede?</st></p>
			<p><st c="1109">– Evine döndü. </st><st c="1125">Bu olay onu gerçekten sarstı.</st></p>
			<p><st c="1154">Alman hafifçe gülümsedi.</st></p>
			<p><st c="1179">– Fransız polisinin yöntemlerine alışkın değil.</st></p>
			<p><st c="1227">Diksiyonu mükemmeldi –olumsuzluk ifade eden her kelimeyi çok iyi vurguluyor ve konuşurken hiçbir heceyi yutmuyordu– ve bu da onu daha da sıkıcı yapıyordu.</st></p>
			<p><st c="1382">Niémans bu provokasyonu duymazdan geldi.</st></p>
			<p><st c="1423">– Kontes tehlike altında, diye üsteledi. </st><st c="1465">Bu geceden itibaren evin çevresine adamlar yerleştirmek gerekiyor.</st></p>
			<p><st c="1531">Polisin ses tonu muhatabını irkiltmişti.</st></p>
			<p><st c="1572">– Bazı şeyleri aydınlığa kavuşturalım, Amir Niémans, burada emirleri ben veririm.</st></p>
			<p><st c="1654">– Sorun yok. </st><st c="1668">Ama hemfikiriz, değil mi? </st><st c="1694">Kuşkusuz Jürgen’den sonra, şimdi hedefte Laura var.</st></p>
			<p><st c="1745">Kleinert yeniden kafasını salladı.</st></p>
			<p><st c="1780">– Adamlarıma göre, bahçenin çevresinde ne lastik izi ne de ayak izi var. </st><st c="1854">(Alman polis, olay yeri girilmez şeridinin arkasında duran siyah kıyafetli adamları işaret etti.) Ve malikâne bekçileri de hiçbir şey görmemiş, hiçbir şey duymamış.</st></p>
			<p><st c="2018">Niémans Kleinert’in gösterdiği adamlara baktı, birbirlerinin kulağına fısıldayan iriyarı adamlar.</st></p>
			<p><st c="2116">– Bu adamlar bir şey biliyor.</st></p>
			<p><st c="2146">– Hayır, dedi Kleinert, kesin bir ses tonuyla.</st></p>
			<p><st c="2193">– Yine de bazı yorumlarda bulunuyorlarmış gibi bir halleri var.</st></p>
			<p><st c="2257">– Onlar bu ülkenin çocukları. </st><st c="2288">Hâlâ eski efsanelere inanıyorlar.</st></p>
			<p><st c="2321">– Yani?</st></p>
			<p><st c="2329">– Siyah bir köpekle dolaşan maskeli bir adam. </st><st c="2376">Yeterince çok şey söylediniz, dostum. </st><st c="2414">Ülkenin bu köşesindeki efsanelerin yarısı bu tür bir kişilikten söz eder... </st><st c="2490">İlginç olan şey, yetişkin yaşta bile, bu tarz zırvalıklara hâlâ burada inanılıyor olması.</st></p>
			<p><st c="2579">Niémans, bu naif inanışları elinin tersiyle iterek, Kleinert gibi bunların üstesinden gelmeyi isterdi. </st><st c="2683">Ama sınırı geçtiği andan itibaren orman ve gölgeleri tarafından rehin alınmıştı. </st><st c="2764">Hem sonra, çamların iğneyaprakları arasında bu maskeyi görmüştü.</st></p>
			<p><st c="2828">Bu konuyu sonlandırmak ister gibi, otların üzerinde yatan köpeğe bir göz attı. </st><st c="2908">Ağır ve tıkız, granit bir heykel gibiydi. </st><st c="2950">Ölüm nedeniyle dudakları aralanmıştı, tarihöncesi çağların hayvanlarınınki gibi iri dişleri görünüyordu.</st></p>
			<p><st c="3054">– Onu Schüller’e göstermek gerekiyor, dedi Ivana, yeniden oyuna katılmıştı.</st></p>
			<p><st c="3130">Onun varlığı Niémans’ı kurtarmaya yeterli oldu: Ivana geldiği andan itibaren rahatlamıştı, kendini güçlü ve canlı hissediyordu. </st><st c="3259">Ivana’yla her şey yolundaydı.</st></p>
			<p><st c="3288">– Geyersberglerin doktoru mu? </st><st c="3319">diye sordu Kleinert. </st><st c="3340">Neden?</st></p>
			<p><st c="3346">– Bize av köpekleri konusunda uzman olduğunu söyledi.</st></p>
			<p><st c="3400">– Bunun bir av köpeği olduğunu gösteren hiçbir şey yok.</st></p>
			<p><st c="3456">– Bu cinsi biliyor musunuz?</st></p>
			<p><st c="3484">– Hayır. </st><st c="3494">(Kleinert gülümseme ihtiyacı duydu.) Aslında bu konuda hiçbir şey bilmiyorum.</st></p>
			<p><st c="3571">– Biz de bilmiyoruz, diye gülümsedi Ivana.</st></p>
			<p><st c="3614">İkisinin arasında bir anda oluşan bu suç ortaklığı Niémans’ı kızdırdı, kıskanç erkeği oynamaktan daha acil işleri vardı.</st></p>
			<p><st c="3735">– Yaptığımız ilk gözlemlere göre, diye devam etti Ivana, ne tasması ne de dövmesi var. </st><st c="3823">Ayırt edici hiçbir işaret yok. </st><st c="3854">Cinsini belirlemekle başlamamız gerekiyor.</st></p>
			<p><st c="3896">– Adamlarıma onu Max-Planck’tan alıp buraya getirmelerini söyleyeceğim, diye razı oldu Kleinert.</st></p>
			<p><st c="3993">Hafifçe eğilerek Ivana’yı selamladı ve arkasını dönüp uzaklaştı.</st></p>
			<p><st c="4058">Birkaç metre ilerlemişti ki omzunun üstünden Niémans’a seslendi:</st></p>
			<p><st c="4123">– Yarın her ikinizi de Freiburg Karakolu’na bekliyorum.</st></p>
			<p><st c="4179">– İfadem için mi?</st></p>
			<p><st c="4197">– Hayır. </st><st c="4207">Krauss’u sorgulamak için.</st></p>
			<p><st c="4232">Bunu tamamen unutmuştu. </st><st c="4257">Kontese yapılan bu saldırıyla, Krauss’un itiraflarının artık gerçekten hiçbir önemi yoktu. </st><st c="4348">Ama Kleinert haklıydı: Bir sonrakine geçmeden her ipucunun ve kanıtın incelenmesi ve şu ya da bu şekilde kapatılması gerekiyordu.</st></p>
			<p><st c="4477">– Ne düşünüyorsunuz? </st><st c="4499">diye sordu Ivana, yalnız kaldıklarında.</st></p>
			<p><st c="4538">– Jürgen pirsch avı yapıyordu ve avın kurallarına göre öldürüldü. </st><st c="4605">Laura sürek avı yapıyor ve onun üzerine bir Bask köpeği salındı.</st></p>
			<p><st c="4669">– Yani?</st></p>
			<p><st c="4677">– Katil, her seferinde kurbanının en sık kullandığı av tekniğini seçerek Geyersbergleri öldürmeye karar verdi.</st></p>
			<p><st c="4788">– Neden?</st></p>
			<p><st c="4797">– Bunu söylemek için çok erken. </st><st c="4830">Ama ben bunun bir intikam olduğu kanısındayım.</st></p>
			<p><st c="4876">– Bir av kazası olamaz mı?</st></p>
			<p><st c="4903">– Ya da başka bir şey. </st><st c="4927">Her halükârda, eğer katil intikam alıyorsa, bunu farklı av tekniklerine göre yapmak istiyor.</st></p>
			<p><st c="5019">Şimdi, bütün ışıkları yeniden yanmış olan eve doğru yürüyorlardı. </st><st c="5086">Mavi renge bürünmüş çimlerin üstünde havada duruyormuş gibiydi.</st></p>
			<p><st c="5149">– Olayın bu yönünü araştırmak gerekiyor: Geyersberglerin av teknikleriyle bağlantılı bir şey. </st><st c="5244">Katilin bir sürek avının öncesinde vurduğunu unutmamak gerekiyor, kuşkusuz ava katılanların cesedi av seremonisi sırasında bulmalarını amaçlıyordu...</st></p>
			<p><st c="5393">Gecenin soğuğuyla kendini iyi hissediyordu. </st><st c="5438">Duyularını yeniden kazanıyordu, zihni açılmıştı, derin bir yaşama arzusu duyuyordu. </st><st c="5522">Öleceğini düşünmüş, bocalamıştı, ama her şey sona ermişti.</st></p>
			<p><st c="5580">– Bu gece internette çalışmaya başla, diye emretti. </st><st c="5633">Yerel gazeteler, av konusunda uzmanlaşmış web siteleri... </st><st c="5691">Yarın polis arşivlerini tarayacağız. </st><st c="5728">Belki Geyersberglerin bulaştığı farklı bir olay söz konusu olabilir. </st><st c="5797">Ayrıca bölgede, deli olarak nam salmış ya da kontrol altında tutulamayan bir avcı var mı, araştırmak gerekiyor.</st></p>
			<p><st c="5908">Villaya ulaşmalarına birkaç metre kalmıştı ki, Niémans içine doğmuş gibi kafasını kaldırdı. </st><st c="6001">Kontes birinci katta, geniş pencerenin önünde ayakta durmuş onlara bakıyordu. </st><st c="6079">Duruş pozisyonu ormandakiyle aynıydı, sadece üzerine bir şal almıştı.</st></p>
			<p><st c="6148">Polis yeniden ürpermemek için çaba gösterdi ve soğuğun içindeki bu ürpertiyle hiçbir ilgisi yoktu.</st></p>
			<p><st c="6247">– Grubun mali durumuyla ilgili bir ilerleme kaydedebildin mi?</st></p>
			<p><st c="6309">– İlginç bir şey yok, yarın bunu konuşuruz. </st><st c="6354">Ya siz, pirsch konusunda bir şeyler bulabildiniz mi?</st></p>
			<p><st c="6406">– Aynı durum.</st></p>
			<p><st c="6420">Basamakları çıktılar ama Niémans camlı kapıyı açmaya muvaffak olamadı, yoksunluk çeken bir alkolik gibi titriyordu.</st></p>
			<p><st c="6536">– Niémans... </st><st c="6550">diye mırıldandı Ivana.</st></p>
			<p><st c="6572">Polis boş yere çabalamayı bıraktı ve genç Slav kadın elini çerçevenin pervazdan kurtulmasını sağlayan mekanizmanın içine yerleştirdi, sadece çekmekle yetindi.</st></p>
			<p><st c="6731">– Köpeklerle sorununuz ne?</st></p>
			<p><st c="6758">Niémans küfredecekti ki, son anda kendini tuttu. </st><st c="6808">Onun bu aşırı tedirginliği kimsenin gözünden kaçmamıştı.</st></p>
			<p><st c="6864">– Bir gün sana anlatırım... </st><st c="6893">Acelesi yok.</st></p>
			<p><st c="6905">Genç kadın kafasını salladı ve tek kelime etmeden içeri girdi. </st><st c="6969">Niémans salonu kat ederken ve üst kata çıkan merdivende gözden kaybolurken Ivana’ya baktı. </st></p>
			<p><st c="7060">Yeniden tek başına kaldı, yeniden buz kesmişti, köpeğin pıhtılaşmış ve kurumuş deniz tuzu gibi yüzünü geren kanını hissediyordu. </st><st c="7189">O da salona girdi ve camlı kapıyı kilitledi.</st></p>
			<p><st c="7233">Merdiveni çıktığında, artık orada değildi ve o anı yaşamıyordu. </st><st c="7298">Büyükannesi ile büyükbabasının ev bozuntusunda, birinci kattaki küçük yatak odasındaydı, henüz on iki yaşındaydı.</st></p>
			<p><st c="7411">Yandaki yatakta yatan ağabeyi, “</st><span><st c="7444">ü</st></span><st c="7446">” leri titizlikle uzatarak, tedirgin edici tiz bir sesle fısıldayarak onu korkutuyordu: </st></p>
			<p><span><st c="7534">“Meyanköküüüü... </st><st c="7551">Meyanköküüüü... </st><st c="7567">Duyuyor musun? </st><st c="7582">Geliyor! </st><st c="7591">Meyanköküüüü... </st><st c="7607">Meyanköküüüü... </st><st c="7623">Seni öldürecek!”</st></span></p>
		</div>
<div id="charCountTotal" value="7639"></div></body>
</html>
