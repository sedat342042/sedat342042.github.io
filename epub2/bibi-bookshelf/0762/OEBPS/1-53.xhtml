<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>SON AV</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-53" xml:lang="tr-TR">
		<div>
			<p id="_idParaDest-51"><st c="0">49</st></p>
			<p><st c="3">– Söyleyecek bir şeyim yok, dedi yatağında oturan hayvan.</st></p>
			<p><st c="61">Çok aydınlık ve fazla mobilyası olmayan bir hastane odasındaydılar. </st><st c="130">Beyaz oda daha ziyade bir akıl hastanesi hücresini çağrıştırıyordu, bu da duruma çok uygundu.</st></p>
			<p><st c="223">Kleinert koridordaki nöbetçileri yollamıştı. </st><st c="269">Stuttgart’tan gelenler nöbet tutuyordu. </st><st c="309">Alman polis Bruch’ın tam karşısında duruyordu, karyolanın ayakucu demirlerini tutmuştu.</st></p>
			<p><st c="396">Niémans ile Ivana kenarda bekliyordu. </st><st c="435">Polis kız, bütün kurallara rağmen yeni bir sigara yakmıştı ve içtiği sigarayla merak uyandıran bir izlenim yarattığını düşünüyordu.</st></p>
			<p><st c="566">Johann Bruch bu ayrıntıyı fark etti ve Almanca bir şey söyledi. </st><st c="631">Niémans onun yaptığı hareketten ne söylediğini anladı: O da sigara istiyordu.</st></p>
			<p><st c="708">Kleinert ona küfürle karşılık verdi, herhalde olumsuz bir şeydi.</st></p>
			<p><st c="773">– </st><span><st c="776">Hier wird Französisch gesprochen</st></span><st c="808">, diye emretti.</st></p>
			<p><st c="823">Niémans kelimelerin fonetiğinden cümleyi anladı: “Fransızca konuş.”</st></p>
			<p><st c="891">– Bu iki salak için mi? </st><st c="916">dedi Bruch, onlara balgama benzeyen bir bakış atarak.</st></p>
			<p><st c="969">Niémans, onları iyi uğraştırdığını itiraf etmeliydi. </st><st c="1023">Yüzündeki pansumanlar ve kafasındaki bandajla, onu iki saat önce döven adamı karşısında görünce gözünü bile kırpmamıştı. </st><st c="1144">Ayrıca ne yasaların ardına sığınarak ne de bir avukat talebinde bulunarak sızlanmıştı. </st><st c="1231">Adam içinde bulunduğu duruma çekinmeden karşı durabilecek güçteydi.</st></p>
			<p><st c="1298">Kuşkusuz sersemin tekiydi ama cesurdu.</st></p>
			<p><st c="1337">Bandajlara rağmen, açık hava yaşamından kıpkırmızı olmuş alkolik yüzü ayırt edilebiliyordu. </st><st c="1430">Sinsi gözler, birkaç günlük pis bir sakal, adam kirden sertleşmiş bir kumaş gibi inatçı bir öfkeyi, taşlaşmış bir acıyı çağrıştırıyordu. </st><st c="1567">O sadece tuzakla tavşan yakalayan bir avcı değil, gerçek bir caniydi.</st></p>
			<p><st c="1636">– Kapına geldiğimizde, diye başladı Alman, bizi tüfekle ateş ederek karşıladın, neden?</st></p>
			<p><st c="1723">– Rahatsız edilmekten hoşlanmıyorum.</st></p>
			<p><st c="1760">– Saklayacak neyin var?</st></p>
			<p><st c="1784">– Hiçbir şey. </st><st c="1799">Ben av korucusuyum. </st><st c="1819">Saygıdeğer bir vakıf için çalışıyorum.</st></p>
			<p><st c="1857">Bruch’ın aksanında Alman telaffuzunun çarpıcı belirginliği yoktu. </st><st c="1924">Daha ziyade Alsace’lılar gibi kelimeleri yayarak konuşuyordu.</st></p>
			<p><st c="1985">– Ya röetkenler?</st></p>
			<p><st c="2002">Bruch omuzlarını silkti. </st><st c="2028">Kelepçeli ellerini bacaklarının arasında, hâlâ dolu iki silah gibi tutuyordu.</st></p>
			<p><st c="2105">Avcının etkileyici bir boyu bosu yoktu ama kâğıt hasta gömleğinin altından hem kemikli hem esnek, sağlam bir vücudu olduğu hissediliyordu. </st><st c="2245">Son derece düzenbaz, ahlaksız, tehlikeli bir diriliğe sahip bir orman adamıydı.</st></p>
			<p><st c="2324">– Ne yani, köpek yetiştirme hakkımız yok mu?</st></p>
			<p><st c="2369">– Bunlar için hayır. </st><st c="2391">Bunu çok iyi biliyorsun.</st></p>
			<p><st c="2415">– Umurumda değil. </st><st c="2434">Bu köpekler kimseye zarar vermedi. </st><st c="2469">Onları yasaklamak için bir sebep yok.</st></p>
			<p><st c="2506">– İki gün önce, bu itlerden biri Kontes von Geyersberg’e saldırdı.</st></p>
			<p><st c="2573">Kaçak avcı sırıttı:</st></p>
			<p><st c="2593">– Ama o iyi.</st></p>
			<p><st c="2606">Bruch Kleinert’e doğru yaklaştı. </st><st c="2640">Polis bir milimetre bile kımıldamadı. </st><st c="2678">En ufak bir korku belirtisi yoktu.</st></p>
			<p><st c="2712">– Bu köpekler sadece Geyersbergleri korumak için yetiştirildi.</st></p>
			<p><st c="2775">– Sen ne söylemek istiyorsun?</st></p>
			<p><st c="2805">Bruch yeniden sırtını yatağın baş kısmına yasladı.</st></p>
			<p><st c="2856">– Hiç.</st></p>
			<p><st c="2863">– Yirmi yıl önce, küçük Çingene kıza saldıranlar siz değil misiniz, sen ve arkadaşların?</st></p>
			<p><st c="2952">Kısa bir süre bekledi. </st><st c="2976">Aşağıdan bakan gözleri koruma altındaki duygusuz, ahlaksız, kararlı bir adamın bakışlarına benziyordu.</st></p>
			<p><st c="3078">– Bunun bedeli ödendi.</st></p>
			<p><st c="3101">Küçük Yeniş kıza yapılan saldırı demek ki yargıya taşınmıştı. </st><st c="3164">Ama hayır, “kazayla” ilgili dava açmak için en ufak bir kanıt bulunmamıştı. </st><st c="3240">Bruch daha ziyade bir iç cezalandırmadan söz ediyordu. </st><st c="3295">Geyersbergler kapılarının önünü temizlemişti.</st></p>
			<p><st c="3340">– Sonuç olarak, benim burada ne işim var? </st><st c="3383">diye birden patladı. </st><st c="3404">Sanki suçluymuşum gibi beni sorguluyorsunuz. </st><st c="3449">(İşaretparmağını Niémans’a doğru uzattı.) Ama asıl pislik olan o ve ben sadece bir kurbanım! </st><st c="3542">Beni dövdü. </st><st c="3554">Beni öldürmeye çalıştı. </st><st c="3578">Hapiste çürümesi gereken o!</st></p>
			<p><st c="3605">Kimse itiraz etmedi. </st><st c="3627">Özellikle de Kleinert.</st></p>
			<p><st c="3649">– 3 Eylül’ü 4 Eylül’e bağlayan gece neredeydin?</st></p>
			<p><st c="3697">– Bilmiyorum. </st><st c="3712">Evimde. </st><st c="3720">Neden?</st></p>
			<p><st c="3726">– Kontesin senin köpeklerinden birinin saldırısına uğradığını sana söyledim.</st></p>
			<p><st c="3803">– Benim köpeklerimden biri mi? </st><st c="3835">Bunu nasıl biliyorsunuz?</st></p>
			<p><st c="3859">– Senin bodrumunda bulduğumuz röetkenlerle aynı dövmeye sahipti.</st></p>
			<p><st c="3924">– Hiçbir şey kanıtlayamazsınız. </st><st c="3957">Şu dövme, herhangi bir köpekte de aynı dövme bulunabilir. </st><st c="4015">Bu bir kanıt değil.</st></p>
			<p><st c="4034">– Bu, çok özel bir Nazi birliğinin sembolü. </st><st c="4079">Oskar Dirlewanger’in Sonderkommandolarının simgesi. </st><st c="4131">İkinci Dünya Savaşı boyunca binlerce masum insanı katletmiş kaçak avcılardan ve sabıkalılardan oluşturulmuş bir birlik.</st></p>
			<p><st c="4250">– Eee, yani?</st></p>
			<p><st c="4263">– Neden bu sembolü seçtin?</st></p>
			<p><st c="4290">– Sevimli buldum.</st></p>
			<p><st c="4308">– Birbirine çaprazlanmış iki el bombasını mı? </st><st c="4355">Bir Nazi işaretini mi?</st></p>
			<p><st c="4377">– Bu suç değil.</st></p>
			<p><st c="4393">Bruch’ın cevaplarıyla bir yere varmak imkânsızdı ve herif açmaza sürükleyen cevaplar bularak eğleniyor gibiydi.</st></p>
			<p><st c="4505">– Bu köpekleri kim damgaladı?</st></p>
			<p><st c="4535">– Hiç hatırlamıyorum.</st></p>
			<p><st c="4557">– Bu hayvanlar, onlar nereden geldi?</st></p>
			<p><st c="4594">– Bilmiyorum. </st><st c="4609">Babam daha önce de bu köpekleri yetiştiriyordu. </st><st c="4657">Ailemizin hep röetkenleri vardı.</st></p>
			<p><st c="4689">– Kara Avcılar’ın soyundan mısın? </st></p>
			<p><st c="4724">– Onlar hakkında ne bilebilirim?</st></p>
			<p><st c="4756">– Daha önce baban da Geyersbergler için mi çalışıyordu? </st></p>
			<p><st c="4813">– Herkes onlar için çalışır, bölge onlara ait.</st></p>
			<p><st c="4859">– Garajında bir motor bulduk. </st><st c="4890">Bir Norton 961 Commando SE 2009.</st></p>
			<p><st c="4922">Niémans’ın bundan haberi yoktu. </st><st c="4955">Bu durum artık bardağı taşıran son damlaydı. </st><st c="5000">Sargılı kafasının çevresindeki mengene sıkışıyordu.</st></p>
			<p><st c="5051">– Aşırı hız mı yaptım? </st><st c="5075">diye sordu beriki.</st></p>
			<p><st c="5093">– Buradaki meslektaşlarım, bu tip motorlara binen bir çetenin saldırısına maruz kaldı.</st></p>
			<p><st c="5180">Bruch umursamaz bir hareket yaptı.</st></p>
			<p><st c="5215">– Elinizde benim aleyhime hiçbir şey yok, diye durumu özetledi. </st><st c="5280">Bana anlattığınız her şey dolaylı kanıtlar. </st><st c="5324">Bu köpekleri yetiştirdiğim ve motorlardan hoşlandığım için bir röetkenle ya da motorla yapılmış bir saldırıyı benim sırtıma yüklemeye çalışıyorsunuz. </st><st c="5474">Daha sağlam bir şeyler bulmanız gerekiyor.</st></p>
			<p><st c="5516">Bruch doğru söylüyordu, ama Niémans onu biraz daha sıkıştırabileceklerini hissediyordu.</st></p>
			<p><st c="5604">Yatağa doğru yaklaştı. </st><st c="5628">Bu komedi yeterince devam etmişti. </st><st c="5663">Bu kez, kaçak avcı geriye doğru çekilmişti, anlaşılan ilk karşılaşmalarını unutmamıştı.</st></p>
			<p><st c="5750">– Schwarzes Blut’taki görevin ne?</st></p>
			<p><st c="5784">– Ben av koruyucusuyum. </st><st c="5809">Bölgedeki fauna ve florayla ilgileniyorum.</st></p>
			<p><st c="5851">– Daha açık anlat.</st></p>
			<p><st c="5870">– Av hayvanlarını, onların beslenmesini ve yaşam koşullarını denetliyorum. </st><st c="5946">Sağlıklı ve temiz olmaları gerekiyor.</st></p>
			<p><st c="5983">– Pirsch için mi?</st></p>
			<p><st c="6001">– Pirsch için, evet.</st></p>
			<p><st c="6022">– Geyersberglerde, hâlâ pirsch avı yapan kim?</st></p>
			<p><st c="6068">– Bunu onlara sormanız yeterli. </st><st c="6101">Ve ayrıca onlara gelip beni buradan almalarını da söyleyin. </st><st c="6161">Bir saat içinde ben serbest kalırım ve siz de burada mastürbasyonunuza devam edersiniz...</st></p>
			<p><st c="6250">Niémans adamın üzerine hamle yaptı ve başparmaklarını Bruch’ın yüzündeki yaralara bastırdı. </st><st c="6343">Kaçak avcı ulur gibi bağırdı. </st><st c="6373">Sargılar kan içinde kaldı.</st></p>
			<p><st c="6399">Polis parmaklarını çekti ve kaçak avcı kendini sırtüstü yatağa bıraktı. </st><st c="6472">Çoktan Kleinert ile Ivana onu tutmuştu. </st><st c="6512">Oda her zamankinden daha fazla duvarları kapitone kaplı bir hücreye benziyordu. </st><st c="6592">Canhıraş bağırtılar üzerine Stuttgartlı adamlar, ellerinde silahlarla fırtına gibi odaya daldılar.</st></p>
			<p><st c="6690">Ama Niémans, artık durumun farkında değildi. </st><st c="6736">Karnındaki uzun yara izi depreşiyordu, artık nefes alamıyor ve geçmiş yorgunlukları onu uyuşturuyordu.</st></p>
			<p><st c="6838">Kendini yüzüstü yerde buldu, elleri arkadaydı. </st><st c="6886">Volker Klenze, çetenin iriyarı olanı yeniden onu kelepçeliyordu; anlaşılan o kelepçelerden bir daha kurtulamayacaktı...</st></p>
			<p><st c="7005">Bruch hemşire ziline basıyor, Ivana yanaklarını tutarak bağırıyor, Kleinert herkesi sakin olmaya davet ediyordu. </st><st c="7119">Gelip giden insanların ayakkabılarını görüyordu. </st><st c="7168">Ve onun, yüzü hâlâ yere yapışık olan Niémans’ın artık hiçbir şey umurunda değildi.</st></p>
			<p><st c="7250">– Siz gerçekten tehlikelisiniz, aklınızı kaçırmışsınız! </st><st c="7307">diye bağırdı Ivana, onunla aynı hizaya gelmek için dörtayak üzerine çömelmişti.</st></p>
			<p><st c="7386">Niémans gülümsemeye çalıştı, ama sırtında bir Alman polis varken bu imkânsızdı. </st><st c="7467">Sesler gitgide boğuklaşıyordu. </st><st c="7498">Suların derinliklerine iniyormuş gibi hissediyordu. </st><st c="7550">Düşünceleri birbiri ardına sıralayamıyordu.</st></p>
			<p><st c="7593">Herkes haklıydı. </st><st c="7611">Volvo’suna binmesi ve Fransa’ya dönmesi gerekiyordu. </st><st c="7664">Hayır, ne evine ne de Nanterre’e, Trois-Fontanot’daki bürosuna. </st><st c="7728">Yaşlılar yurduna.</st></p>
			<p><st c="7745">Ya da, neden olmasın, doğrudan mezarlığa.</st></p>
		</div>
<div id="charCountTotal" value="7787"></div></body>
</html>
