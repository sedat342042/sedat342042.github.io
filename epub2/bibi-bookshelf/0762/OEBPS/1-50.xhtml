<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>SON AV</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-50" xml:lang="tr-TR">
		<div>
			<p id="_idParaDest-48"><st c="0">46</st></p>
			<p><st c="3">Çok hızlı bir şekilde ağaçsız alana ulaştılar. </st><st c="51">Ivana Niémans’ın arkasında sık ve kısa adımlarla ilerlerken kendini bir ball-trap oyunundaki bir kil güvercin gibi hissediyordu. </st><st c="180">Ovanın dip tarafında, kızıl renkli kulübe sanki akşamın alacakaranlığında hâlâ yanıyordu. </st><st c="270">Şimdilik, açılan bir ateş yoktu. </st><st c="303">Toprak setlerin üstünden atladılar, otları yararak geçtiler. </st><st c="364">Hedefle aralarında üç yüz metre vardı. </st><st c="403">Ivana artık bedenini hissetmiyordu. </st><st c="439">Tam bir coşkunluk içindeydi. </st><st c="468">Aynı zamanda da, Bruch acaba deneyimli bir avcı mı diye düşünüyordu...</st></p>
			<p><st c="538">İki yüz metre.</st></p>
			<p><st c="553">Hâlâ silah sesi yoktu. </st><st c="577">Her adımda, yeni bir duyguya kapılıyordu. </st><st c="619">Sig Sauer’inin kabzası elindeydi, çatışma öncesi büyük bir beyaz gürültü vardı... </st><st c="701">Bu, işinde her zaman eksikliğini hissettiği ve sadece çizginin diğer tarafını bildiği tehlikeydi.</st></p>
			<p><st c="798">Yüz metre.</st></p>
			<p><st c="809">Kulakları sağır eden bir patlama duyuldu, bir pompalı tüfeğe özgü biraz tok bir sesti. </st><st c="897">Şanslarına kıl payı kurtuldular. </st><st c="930">Bruch sadece sıradan bir gösterişçiydi; eğer bir pirsch avcısı olsaydı hassas bir tüfeği olurdu ve onlar da çoktan ölmüş olurlardı.</st></p>
			<p><st c="1061">Niémans yavaşlamak zorunda kaldı. </st><st c="1096">Ivana onun derin, hıçkırır gibi nefes alışlarını duyuyordu. </st><st c="1156">İki patlama sesi daha yankılandı. </st><st c="1190">Hâlâ isabet yoktu. </st><st c="1209">Aslında onlar için tehlikeli bir durum söz konusu değildi, bir pompalı tüfeğin menzili sadece 20-30 metre kadardı. </st></p>
			<p><st c="1324">Niémans durdu. </st><st c="1339">Hızla gelen Ivana ona çarptı. </st><st c="1369">İkisi birlikte yoncaların üzerine yuvarlandılar.</st></p>
			<p><st c="1417">– Kahretsin! </st><st c="1431">diye bağırdı, sen de kim...</st></p>
			<p><st c="1458">– Benim, Niémans. </st><st c="1477">Sakin olun!</st></p>
			<p><st c="1488">Bu karışıklık içinde, Ivana onun yüzünü gördü, solgundu. </st><st c="1546">Doğal biyotopu bir kilisenin mahzen mezarı olan mermer bir baş.</st></p>
			<p><st c="1609">– Çekil, dedi Niémans, onu koluyla iterken.</st></p>
			<p><st c="1653">Ayağa kalktı, yerdeki gaz bombası tüfeğini aldı ve eve doğrulttu. </st><st c="1720">Bir iki saniye nişan aldı ve gaz bombası, evin kapısının yanındaki pencereyi kırarak hedefine ulaşırken karanlık bulutlardan oluşan bir fon üzerinde beyaz bir iz bırakarak havayı deldi. </st><st c="1906">Bunu bir zehirli duman patlaması izledi, bir tilkiyi ininden çıkaracak bir duman.</st></p>
			<p><st c="1987">Niémans ile Ivana, ellerinde silahlarıyla çoktan eve doğru ilerlemeye başlamışlardı. </st><st c="2073">Bruch dışarı çıkmıyordu. </st><st c="2098">Bu oldukça şaşırtıcıydı. </st><st c="2123">Ivana’nın protestolara katıldığı bir dönem olmuştu ve sinüsleri sık sık zehirli gaza maruz kalmıştı: Dayanmak imkânsızdı.</st></p>
			<p><st c="2244">– Başka bir çıkış daha var, dedi, Niémans’ı omzundan tutarak, güçlükle soluyordu.</st></p>
			<p><st c="2326">– Arka tarafta mı, demek istiyorsun?</st></p>
			<p><st c="2363">– Hayır. </st><st c="2373">SEK kulübenin etrafını dolaştı.</st></p>
			<p><st c="2404">– Nerede?</st></p>
			<p><st c="2414">– Yerin altında.</st></p>
			<p><st c="2431">Niémans kısa bir süre Ivana’ya dikkatle baktı, sanki onun ne düşündüğünü anlamıştı. </st><st c="2516">Basamaklara yöneldiler ve kapıya ulaştılar, sırtlarını duvara yapıştırarak pervazın iki yanına konuşlandılar.</st></p>
			<p><st c="2625">Niémans kapının karşısına geçip kilide bir el ateş etti. </st><st c="2683">Ardından bir tekmeyle açılan kapıdan hemen asitli gaz dalgası yayıldı.</st></p>
			<p><st c="2753">Niémans geri çekildi ve iki büklüm oldu. </st><st c="2795">Ivana hiçbir şey görmüyordu. </st><st c="2824">Solunacak hava olarak yanık kokusu vardı. </st><st c="2866">Ivana Niémans’ı görmek için gözlerini araladı; gözlüklerini düzeltiyordu, sonra gömleğinin koluyla ağzını kapattı ve puslu cehennemin içine daldı.</st></p>
			<p><st c="3012">Hiç düşünmeden, sol koluyla ağzını örttü ve Niémans’ın peşinden içeri girdi. </st><st c="3090">İçeriye, dumanın içine... </st><st c="3116">Her an bir tüfek patlamasıyla yırtılabilecek kahrolası gri bir katmandan başka bir şey yoktu. </st><st c="3210">Şimdiden Niémans’ı kaybetmişti ve çevresindeki duvarları bile göremiyordu. </st><st c="3285">Birden, bir yerlerden bir metal tangırtısı geldi, bunu yerde sürüklenen zincir sesleri izledi, açılmaya çalışılan bir kapağın çevresine dolanmış zincirin sesi olmalıydı.</st></p>
			<p><st c="3454">Ayakları bir sandalyeye takılarak, bir kapı köşesine çarparak gürültüye doğru yöneldi. </st><st c="3542">Tek yol göstericisi, hâlâ devam eden zincir gürültüsüydü. </st><st c="3600">Daha aşağıdan, yerin altından geliyordu. </st><st c="3641">Niémans neredeydi? </st><st c="3660">Ona seslenmesi söz konusu olamazdı, boğucu dumanı yeniden içine çekmeye cesareti yoktu. </st><st c="3748">Seslere kulak kabartarak, duvarlara tutunarak ilerlemek daha iyiydi...</st></p>
			<p><st c="3818">Sonunda basamaklara ulaştı. </st><st c="3847">Bir mahzene indi. </st><st c="3865">Gazın yerini karanlık alıyordu. </st><st c="3897">Zincir sesleri daha yakından, daha aşağıdan geliyordu. </st><st c="3952">Ezilmiş toprak zeminde yeniden dengesini buldu, hâlâ kolunun arasından nefes alıyordu.</st></p>
			<p><st c="4038">Birkaç metre ileride, dizleri üzerine çökmüş bir adam sonunda ızgara kapağı açmayı başarmıştı. </st><st c="4134">Mahzenin altında, başka bir bodrum daha vardı. </st><st c="4181">Birden, kaplan gibi ürkütücü, kıvrak karaltılar mahzenin zemininde belirdi. </st><st c="4257">Kuşkusuz göğüslerine kazınmış iki el bombası sembolüyle, röetkenler buradaydı. </st><st c="4336">Schüller’in laboratuvarındaki leşi gördüğünü sandı, sanki ete kemiğe bürünmüş birçok kopya halinde, kalın bir petrol gayzeri gibi tek bir hamlede yüzeye fışkırmıştı...</st></p>
			<p><st c="4503">İçine doğmuş gibi başını mahzenin diğer tarafına çevirdi ve Niémans’ı, zavallı Niémans’ını gördü, bir köşeye büzülmüş, korku içinde kendi kâbusları tarafından çiğ çiğ yenilmeye hazırdı.</st></p>
			<p><st c="4689">Ivana bir ya da ikisini indirebilirdi, ama diğerleri onu boğazından yakalardı, her şey sona ererdi. </st><st c="4790">Onların zehirli pus içinde dans eden gözlerini gördü, parlayan ıslak gözler. </st><st c="4867">Kısa tüylerinin altında oynayan kaslarını gördü. </st><st c="4916">Beyazımsı bir salyanın aktığı, sarkık pembe dudaklarının altında parlayan keskin dişleri gördü.</st></p>
			<p><st c="5011">Gözlerini kapattı ve ateş edemedi. </st><st c="5047">Bacaklarının ısırılmasını ya da boynunun parçalanmasını bekliyordu. </st><st c="5115">Ama bir şey olmadı. </st><st c="5135">Gözlerini açtı. </st><st c="5151">Köpekler yok olmuştu. </st><st c="5173">Geride sadece Bruch ile kapağı ve Niémans ile korkusu kalmıştı.</st></p>
			<p><st c="5236">Durumu hemen anladı. </st><st c="5258">Köpeklerin gözleri çok zayıftı, gaz bombası onlar için çok fazlaydı. </st><st c="5327">Ivana’ya bakmamışlardı bile ve gazdan kurtulmak için merdivenlerden kaçmışlardı.</st></p>
			<p><st c="5407">Tüm dikkatini hâlâ takıldığı zincirlerle uğraşan Bruch’a verdi. </st><st c="5472">Tüfeğiyle arasında iki metreden daha fazla bir mesafe vardı: Ivana onun kafasını bir mermiyle uçurmadan önce silahına ulaşma şansı hiç yoktu. </st><st c="5614">Kaçak avcı içinde bulunduğu durum nedeniyle sanki donup kalmıştı. </st><st c="5680">Çok ağlıyordu, kırmızı yüzünde sahte ve saldırgan bir ifade vardı. </st></p>
			<p><st c="5747">Ona tutuklandığını söylemek istedi, ama refleks olarak ağzını açınca sadece öksürebildi, sonra da botlarının üstüne kustu. </st><st c="5870">İçler acısı bir durumdu.</st></p>
			<p><st c="5894">Başını kaldırdığında pislik herif ortadan yok olmuştu.</st></p>
			<p><st c="5949">Ama merdivenden kaçmamıştı.</st></p>
			<p><st c="5977">Açık kapaktan aşağı inmişti.</st></p>
			<p><st c="6006">Öncelik Niémans’taydı. </st><st c="6030">Alkol yoksunluğu çeken bir ihtiyar gibi tir tir titreyen akıl hocasının yanına gitti.</st></p>
			<p><st c="6115">– Kımıldamayın, dedi.</st></p>
			<p><st c="6137">İkinci bodruma inmenin zamanı gelmişti. </st><st c="6178">Açık deliğe doğru gitti ve ahşap merdiveni tuttu. </st><st c="6228">Ayakları yere basınca 19. </st><st c="6254">yüzyıl madenocaklarını çağrıştıran lâl rengi toprak bir galeriyle karşılaştı. </st><st c="6332">Tavanda kafes mahfazalar içinde ampuller asılıydı. </st><st c="6383">Galerinin her iki cidarında kafesler vardı. </st><st c="6427">Zincirin kapağı açmak için değil, bu kafesleri açmak için olduğunu anladı, köpekleri düşmanın üstüne salmak için basit bir sistemdi.</st></p>
			<p><st c="6559">Gözleri yaşarmıştı, yine de buranın topografisi hakkında fikir sahibi olmayı başardı. </st><st c="6646">Sol taraf bir çıkmazdı: Kızılımsı bir kaya yüzeydi. </st><st c="6698">Sağ tarafa yöneldi, tabancası bir tırmanma halatı gibi hâlâ elindeydi, geride kalmış bir köpeğin her an yüzüne saldırmasını bekliyordu.</st></p>
			<p><st c="6833">Karşısına çıkan tek şey, sıçanyolunda koşan ya da daha çok, tünelin ortasında ona sadece dar bir geçit bırakan açık kapılara çarparak sendeleye sendeleye ilerleyen Bruch oldu.</st></p>
			<p><st c="7009">Bir anda aklına gelen bir düşünceyle tabancasını kılıfına yerleştirdi ve iki eliyle yerde uzanan zinciri kavradı ve var gücüyle çekti. </st><st c="7145">Bunun tam olarak neye yarayacağını bilmiyordu, ama güzel bir sürpriz oldu. </st><st c="7220">Kafes bölmeler anında aşağı indi ve Bruch’ın kaçacak yeri kalmadı.</st></p>
			<p><st c="7286">Ivana adama arkadan yaklaştı ve silahının namlusunu ensesine dayadı, ama tehdidi yeterince etkili değildi. </st><st c="7394">Bruch kolunu arkaya doğru savurdu ve onu bir kafese doğru fırlatmayı başardı.</st></p>
			<p><st c="7471">Akabinde Sig Sauer’ini ona doğrultuyor ve tetiğe basıyordu. </st><st c="7532">Ivana gözlerini kapattı, aklından tek bir düşünce geçiyordu: “Fransa için öldü.” Ardından silah sesi duyuldu, ama ne bir acı duydu ne de yere düştü, hiçbir şey hissetmedi.</st></p>
			<p><st c="7703">Gözlerini açtı ve şimdiye kadar gördüğü en heyecan verici manzarayla karşılaştı: Niémans oradaydı, yabani bir adatavşanı gibi Bruch’ı boynundan yakalamıştı. </st><st c="7861">Herifin kolu imkânsız bir açıyla sallanıyordu; Niémans onun dirsek eklemini kırmıştı. </st><st c="7947">Şimdi, etini yumuşatmak için ahtapotu rıhtım iskelesine vuran İtalyan balıkçılar gibi adamın kafasını kafeslerden birinin köşesine çarpıyordu.</st></p>
			<p><st c="8089">Rahat bir nefes alan Ivana bu kez yeniden kaygılandı: Niémans adamı öldürecekti. </st><st c="8171">Zorlukla ayağa kalktı ve bu kez o akıl hocasının yakasına yapıştı, onu var gücüyle çekti. </st><st c="8261">Bruch’la birlikte daha fazla etkili oldu, onu ayırmayı başardı. </st><st c="8325">Bir kez daha, arkaya, kırmızı toprağın içine yuvarlandılar. </st></p>
			<p><st c="8385">Gerçekten de, adli polisin en iyi pankreas güreşçileriydiler.</st></p>
			<p><st c="8446">Birkaç dakika önce yüksek otların arasında baktığı gibi onu dikkatle inceledi. </st><st c="8526">Niémans’ın bakışlarından, Guernon olayının onun sağlığını olumsuz yönde etkilediğini, hiç kuşku yok ki çılgınlığını da artırdığını anladı.</st></p>
		</div>
<div id="charCountTotal" value="8664"></div></body>
</html>
