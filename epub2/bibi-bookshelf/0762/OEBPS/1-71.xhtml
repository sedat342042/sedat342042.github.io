<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>SON AV</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-71" xml:lang="tr-TR">
		<div>
			<p id="_idParaDest-69"><st c="0">66</st></p>
			<p><st c="3">Ivana’yı bir sürpriz bekliyordu: Kleinert’in ne bandajı ne gözlüğü vardı. </st><st c="78">Görüntüsü ona tamamen değişmiş gibi gelmişti. </st><st c="124">Travma sonrası yorgunluk ve stres belirtilerinin tamamı sanki göz çukurlarında toplanmıştı. </st><st c="216">Zayıflamıştı, solgundu, polis bir maskeye benziyordu. </st><st c="270">Alnının üzerindeki kabarık saçları ve çenesinin altındaki keçisakalı şimdi takma gibi görünüyordu.</st></p>
			<p><st c="368">Ziyaretçilerinin yüz ifadesi karşısında haberi vermek için sabırsızlık gösterdi:</st></p>
			<p><st c="449">– Doktorlara göre, bir hafta içinde taburcu olabileceğim.</st></p>
			<p><st c="507">– Süper, dedi Niémans, neşeli bir ses tonuyla. </st><st c="555">Biz de bugün Fransa’ya dönüyoruz.</st></p>
			<p><st c="588">– Raporlarınızı yazdınız mı?</st></p>
			<p><st c="617">Polis gerildi, sonra gülümsedi, onun laf dokundurduğunu geç de olsa anlamıştı.</st></p>
			<p><st c="696">– Can sıkma Kleinert.</st></p>
			<p><st c="718">Ivana kollarını kavuşturmuş, çamurun içinde tek bacak üstünde bekleyen bir balıkçıl gibi biraz geride duruyordu.</st></p>
			<p><st c="831">Kleinert kolunu yatağın yanındaki çekmeceli dolaba uzattı ve eski usul, karton kapaklı ve içinde bir yığın basılı kâğıt olan bir dosyayı aldı.</st></p>
			<p><st c="974">– Sizin, ikiniz için bir bilgi var, dedi, dosyayı açarken ve yatağın içinde doğrulurken. </st><st c="1064">Ulrich Taffertshofer, Max-Planck’taki genetikçi, araştırmalarına devam etti.</st></p>
			<p><st c="1140">– Hangi araştırmalar?</st></p>
			<p><st c="1162">– Geyersberglerin DNA’sıyla ilgili. </st><st c="1199">Karşılaştırmalarına devam etti ve şaşırtıcı bir gerçek keşfetti: Jürgen’in karyotipi ailenin genetik mirasıyla birçok ortak noktaya sahip.</st></p>
			<p><st c="1337">– İmkânsız, Jürgen evlat edinilmiş bir çocuktu.</st></p>
			<p><st c="1385">– Öyle sandık, çünkü DNA’sı Laura’nınkinden farklıydı, ama tersiydi.</st></p>
			<p><st c="1454">– Evlatlık olan Laura mıymış? </st><st c="1485">diye sordu Ivana, nefesi kesilmişti.</st></p>
			<p><st c="1521">– Kesinlikle. </st><st c="1536">Taffertshofer emin: Jürgen klandan.</st></p>
			<p><st c="1571">– Ya Max?</st></p>
			<p><st c="1581">– O evlatlıkmış, bunda şüphe yok. </st><st c="1616">Jürgen ile Udo biyolojik çocuklar.</st></p>
			<p><st c="1650">Niémans parmaklarını sinirli bir şekilde karyolanın çubuklarında piyano çalar gibi gezdiriyordu.</st></p>
			<p><st c="1747">– Laura bir Geyersberg olduğuna inanıyordu...</st></p>
			<p><st c="1793">– Onları daha fazla motive etmek için, kuşkusuz her birinin kendi kanının meşru olduğuna inanmalarına izin veriyorlardı.</st></p>
			<p><st c="1914">Ivana daha sonra birbirine kırdırmak amacıyla çocukları –ya da doğrusu yeniyetmeleri– terbiye etmeye dayanan bu son derece sapkın sistemi hayal ediyordu. </st><st c="2069">Bu çocuklar birbirlerini sevmişti, baba baskısına ve eğitimlerinin acımasızlığına göğüs germek için birbirlerine destek olmuşlardı, ama üstün bir dava onları ayırmıştı.</st></p>
			<p><st c="2237">Ivana olayın bir diğer yönüyle de ilgileniyordu: Bu kez kazanan yabancı çocuktu. </st><st c="2319">Onun basit ve önemsiz bir soydan gelen kanı, Geyersberg imparatorluğunu alt etmişti, sanki bir anda yeniden halka geri verilmişti. </st><st c="2450">Ne olursa olsun, bu düşünce onun hoşuna gidiyordu, sonuçta hesaba katılmayan bir şey vardı, kazanan bir kadındı.</st></p>
			<p><st c="2562">Kleinert gitgide heyecanı artan bir sesle sunumuna devam ediyordu. </st><st c="2630">Ivana bu soruşturmanın onun düşlerini ne derece yıktığının farkındaydı ama polis olarak onu geliştirmişti. </st><st c="2737">Bu olaydan daha büyük, daha güçlü olarak çıkıyordu ve bu da Ivana’nın duyduğu derin inancı cesaretlendiriyordu: Polisler gübre üstünde büyürlerdi.</st></p>
			<p><st c="2883">Az sonra hastane odasına sessizlik hâkim oldu. </st><st c="2931">Niémans pencereye doğru döndü ve birkaç saniye boyunca manzarayı seyretti. </st><st c="3006">Ivana onun ne düşündüğünü tam olarak biliyordu ya da en azından hissediyordu: Guernon zamanlarından çok iyi bildiği aşırı sıcak odadan, bu nekahet ortamından ayrılmak için acele ediyordu.</st></p>
			<p><st c="3193">Ivana onun paltosunun yakaları arasından bir “elveda” diyerek kapıya yönelmesini bekliyordu, ama Niémans arkasına döndü, gülümsüyordu.</st></p>
			<p><st c="3328">Kleinert’e yaklaştı ve onun sağ elini tuttu, beyaz derisinin altından nekahet halindeki damarları ve tendonları görülüyordu.</st></p>
			<p><st c="3453">– Hoşça kalın, Kleinert. </st><st c="3479">Bunu size söylemek benim için güç ama sizin olağanüstü bir polis olduğunuzu kabul etmek zorundayım.</st></p>
			<p><st c="3578">Alman, sanki bir sabun kabarcığı söz konusuymuş gibi havaya üfler gibi gülümsedi.</st></p>
			<p><st c="3660">– Ivana’yla konuşabilir miyim?</st></p>
			<p><st c="3691">Gözlüklü dev anlamış gibi göründü ama güleç ifadesi devam ediyordu. </st><st c="3760">Koruyucu bir maço gibi davranmanın lüzumu yoktu.</st></p>
			<p><st c="3808">– Vedalaşmanız için sizi yalnız bırakayım.</st></p>
			<p><st c="3851">Kleinert’le yalnız kalan Ivana kafasının içinde hiçbir şey olmadığını fark etti. </st><st c="3933">Dilinin ucunda ne bir cümle ne de sözcük vardı. </st><st c="3981">Polisine hayranlıkla bakıyor ve onu daha şimdiden bir anı olarak görüyordu. </st><st c="4057">Alman sanki onun hissettiklerini anlamıştı, belki o da aynı duyguları hissediyordu.</st></p>
			<p><st c="4140">– Bir daha görüşeceğimizi sanmıyorum, dedi.</st></p>
			<p><st c="4184">Ivana yatağın kenarına oturdu ve onun elini tuttu, bir tebeşir parçası kadar kuru ve hafifti. </st><st c="4279">Alman kımıldamıyordu, Ivana onun karşısında gülümsemekle yetiniyordu.</st></p>
			<p><st c="4348">Hâlâ tek kelime etmesi mümkün değildi. </st><st c="4388">Belki konuşmasını yazmalıydı.</st></p>
			<p><st c="4417">– Bir felaketten sağ çıktık, diye ona yardımcı oldu Kleinert. </st><st c="4480">Biz kurtulduk ama kazanan ölüm oldu.</st></p>
			<p><span><st c="4516">Eh peki, böyle söylüyorsun,</st></span><st c="4544"> ağır ortamı hafifletmek amacıyla diye düşündü. </st><st c="4592">Yine de daha iyi ya da daha kötü ne söyleyeceğini bilmiyordu. </st><st c="4654">Küçük bir çocuğun kafasına öpücük kondurur gibi onu alnından öpmek için eğildi ve sanki çiviyi iyice çakmak için, yumuşak ve sevecen bir el hareketiyle onun saçlarını dağıttı. </st></p>
			<p><span><st c="4830">İşte sen böylesin, canım,</st></span><st c="4855"> diye yeniden aklından geçirdi. </st><span><st c="4887">Senin çocuğun bir erkek ve sen erkeklere çocukmuş gibi davranıyorsun...</st></span></p>
			<p><st c="4958">Son bir kez daha ona gülümsedi ve yataktan uzaklaştı. </st><st c="5013">Kapıyı açarken, şefkati öfkeye, sevgisi kine dönüştü. </st><st c="5067">Kleinert’in karısını, çocuklarını, onun huzurlu aile hayatını düşündü ve bu kadar vasatlık karşısında kusma isteği hissetti.</st></p>
			<p><st c="5191">Üzüntüsünü artırmak dışında bir boka yaramayan, küçümseme ve hınç dolu iğrenç bir düşünceydi. </st><st c="5286">Kendisi böyle olduğu için ona kızıyordu. </st><st c="5327">Onun sıradanlığını, huzurunu, kabullenişini kıskanıyordu çünkü hiçbir zaman bu yalınlığa ulaşamamıştı.</st></p>
			<p><st c="5429">Kapının eşiğini geçince arkasına döndü ve ona yeniden gülümsedi, bu kez içten ve daha belirgindi. </st><st c="5528">Sonuç olarak bir fikir, bir proje, bu boktan ortamın üzerinde süzülerek uçan ve bir daha asla uçtuğunu göremeyeceği bir şey olarak onu seviyordu.</st></p>
			<p><st c="5673">Silahşor da ona gülümsedi ve Ivana, sen salaktan başka bir şey değilsin, diye düşündü. </st><st c="5761">Kapıyı kapatırken sürekli bu cümleyi tekrar edip durdu, aslında geri dönüp onu gerçekten öpmesi gerekirdi.</st></p>
			<p><st c="5867">Ama asansöre doğru yürürken çoktan kendini toparlamıştı. </st><st c="5925">Öfkesinin geri geldiğini hissediyordu. </st><st c="5964">Her şeye rağmen onu ayakta tutan bu hınçtı.</st></p>
			<p><st c="6007">Niémans onu asansörün önünde bekliyordu. </st><st c="6049">Kabinde, en sonunda hıçkırarak ağlamaya başladı, amiri yere, sonra tavana, ardından kumanda tablosuna bakıyordu. </st><st c="6162">Niémans bir kafesin içinde vahşi bir hayvanla, küçük Slav’ını altüst eden üzüntüyle baş başa kalmış bir mahkûm gibiydi.</st></p>
		</div>
<div id="charCountTotal" value="6281"></div></body>
</html>
