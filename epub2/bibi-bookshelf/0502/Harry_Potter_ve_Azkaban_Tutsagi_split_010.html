<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Harry Potter ve Azkaban Tutsağı</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos373770" class="calibre1"><span class="calibre2">
</span></p><p class="calibre7"><span class="calibre4"><span class="bold">ONUNCU  BÖLÜM: ÇAPULCU  HARİTASI</span></span></p><p class="calibre9">Madam Pomfrey, Harry'yi hafta sonunun geri kalanı boyunca hastane kanadında tutmakta ısrar etti. Harry karşı gelmedi, şikâyet etmedi, ama Nimbus 2000'inin un ufak artıklarını atmasına da izin vermedi. Aptallık ettiğini biliyordu, Nimbus'un artık onarılamaz halde olduğunu biliyordu, ama Harry'nin elinde değildi; kendini sanki en iyi arkadaşlarından birini kaybetmiş gibi hissediyordu.</p><p class="calibre10">Bir ziyaretçi seline boğuldu, hepsi de onu neşelendirmekte kararlıydı. Hagrid sarı lahanaya benzeyen bir demet kulağakaçan çiçeği gönderdi. Ginny Weasley ise fena halde kızararak, elinde kendi yaptığı bir "geçmiş olsun" kartıyla geldi. Kart, Harry onu meyve çanağında kapalı tutmadığı sürece tiz bir sesle şarkı söylüyordu. Gryffindor takımı pazar sabahı onu yine ziyaret etti, bu defa Wood da yanlarındaydı ve Harry'ye ruhsuz, ölü gibi bir sesle onu hiç suçlamadığını söyledi. Ron ve Hermione, Harry'nin başucundan ancak geceleri ayrılıyorlardı. Ama kim ne derse desin Harry kendini daha iyi hissetmiyordu, çünkü onların bilmediği bir derdi daha vardı.</p><p class="calibre10">Kimseye Ecel'den bahsetmemişti, Ron'la Hermione'ye bile, çünkü Ron'un paniğe kapılacağını, Hermione'ninse alay edeceğini biliyordu. Öte yandan, Ecel'in iki kez göründüğü ve iki seferde de bunu neredeyse ölümcül kazaların izlediği de bir gerçekti; ilk seferinde az daha Hızır Otobüs'ün altında kalıyordu; ikincisindeyse on beş metre yükseklikteyken süpürgesinden düşmüştü. Ecel, o gerçekten ölene kadar ona musallat mı olacaktı? Hayatının geri kalanını hayvan orada mı diye sürekli omzunun üstünden bakarak mı geçirecekti?</p><p class="calibre10">Sonra bir de Ruh Emiciler vardı. Harry onlar hakkında her düşündüğünde kendini hasta gibi ve aşağılanmış hissediyordu. Herkes Ruh Emiciler'in dehşet verici olduğunu söylüyordu, ama ondan başka kimse bir Ruh Emici yaklaştığında bayılmıyordu... başka kimse kafasının içinde, annesinin ölürken attığı çığlıkları duymuyordu.</p><p class="calibre10">Harry artık o çığlık atan sesin kime ait olduğunu biliyordu. Hastane kanadında geceleri uyanık halde yatağında uzanmış, tavandaki ay ışığı hüzmelerine bakarken, annesinin ağzından çıkan sözcükleri tekrar tekrar duymuştu. Ruh Emiciler ona yaklaştığında annesinin yaşamının son anlarını, Harry'yi Lord Voldemort'dan koruma çabalarını ve Voldemort'un annesini öldürmeden hemen önce attığı kahkahayı duyuyordu... Harry tedirgin bir uykuya daldı. Ama ıslak ve çürümüş ellerle, korku içinde yakarışlarla dolu rüyalar görürken sarsılarak uyanıp, yeniden annesinin sesini düşünmeye başladı.</p><p class="calibre10">Pazartesi günü okulun gürültüsüne patırtısına dönmek çok rahatlatıcı olmuştu. Her ne kadar Malfoy'un sataşmalarına katlanmak zorunda kalsa da, hiç olmazsa oradayken kafası başka şeylerle meşgul oluyordu. Malfoy, Gryffindor'un yenilgisinden dolayı adeta sevinçten uçuyordu. Nihayet bandajlarını çıkarmıştı ve her iki kolunun da kullanılabilir hale gelmesini, Harry'nin süpürgesinden düşüşünün coşkulu taklitleriyle kutluyordu. Malfoy bir sonraki İksir dersinin büyük bir bölümünü zindanın öbür ucundan Ruh Emici taklitleri yaparak geçirdi. Sonunda tepesi atan Ron, Malfoy’a büyük, kaygan bir timsah kalbi fırlatıp suratına isabet ettirince, Snape Gryffindor'dan elli puan indirdi.</p><p class="calibre10">"Karanlık Sanatlara Karşı Savunma'ya yine Snape giriyorsa, ben hastayım deyip izin alıyorum" dedi Ron, öğle yemeğinden sonra Lupin'in sınıfına giderlerken. "Hermione, bir baksana içeride kim var."</p><p class="calibre10">Hermione sınıfın kapısından başını uzatıp içeri baktı.</p><p class="calibre10">"Her şey yolunda!"</p><p class="calibre10">Profesör Lupin yeniden işinin başındaydı. Gerçekten de hastalıktan yeni kalkmış gibi görünüyordu. Eski püskü cüppesi üstünden daha da sarkıyordu ve gözlerinin altında kara gölgeler vardı, ama yine de öğrenciler yerlerine otururken onlara gülümsedi. Herkes bir ağızdan, Lupin hastayken Snape'in onlara neler yaptığından yakınmaya başladı.</p><p class="calibre10">"Haksızlık bu, sizin yerinize gelmişti sadece, niye bize ödev veriyor ki?"</p><p class="calibre10">"Kurtadamlar hakkında hiçbir şey bilmiyoruz -"</p><p class="calibre10">"- hem de iki parşömen uzunluğunda!"</p><p class="calibre10">"Profesör Snape'e o konuları henüz işlemediğimizi söylediniz mi?" dedi Lupin, kaşlarını hafifçe çatarak.</p><p class="calibre10">Yeniden bir uğultu koptu.</p><p class="calibre10">"Evet, ama çok geride olduğumuzu söyledi -"</p><p class="calibre10">"- ne desek dinlemedi -"</p><p class="calibre10">"- hem de iki parşömen uzunluğunda!"</p><p class="calibre10">Profesör Lupin, yüzlerdeki kızgınlık ifadesini görünce gülümsedi.</p><p class="calibre10">"Merak etmeyin, ben Profesör Snape'le konuşurum. Ödevi yapmanıza gerek yok."</p><p class="calibre10">"Olamaz" dedi Hermione, düş kırıklığıyla. "Ben bitirdim bile!"</p><p class="calibre10">Çok zevkli bir ders geçirdiler. Profesör Lupin cam bir kabın içinde bir Hinzıpır getirmişti. Bu minik, tek bacaklı ve duman büklümlerinden yapılmış gibi duran yaratığın oldukça çelimsiz ve zararsız bir görünümü vardı.</p><p class="calibre10">"Gezginleri bataklıkların içine çeker" dedi Profesör Lupin, herkes not alırken. "Elinden sallanan feneri görüyor musunuz? Önden gider - insanlar da ışığı takip eder - ondan sonra da -"</p><p class="calibre10">Hinzıpır cama yaslanıp vıcık vıcık, korkunç bir ses çıkardı.</p><p class="calibre10">Zil çalınca herkes gibi Harry de eşyalarını toplayıp kapıya doğru ilerledi, ama -</p><p class="calibre10">"Bir dakika bekle, Harry" diye seslendi Lupin. "Biraz konuşmak istiyorum."</p><p class="calibre10">Harry geri dönüp Profesör Lupin'in Hinzıpır'ın kabını bir bezle örtmesini izledi.</p><p class="calibre10">"Maçta olanları duydum" dedi Lupin. Masasına gidip kitaplarını çantasına doldurmaya başladı. "Süpürgene çok üzüldüm. Tamir etme imkânı var mı?"</p><p class="calibre10">"Hayır" dedi Harry. "Ağaç onu paramparça etti."</p><p class="calibre10">Lupin iç çekti.</p><p class="calibre10">"Şamarcı Söğüt'ü benim Hogwarts'a geldiğim yıl diktiler. Eskiden bir oyun oynarlardı, gövdesine dokunacak kadar yaklaşmaya çalışırlardı ağaca. Davey Gudgeon adında bir çocuk az kalsın bir gözünden oluyordu, ondan sonra ağacın yakınına gitmemiz yasaklandı. Hangi süpürge olsa o ağaçla başa çıkamazdı."</p><p class="calibre10">"Ruh Emiciler'i de duydunuz mu?" dedi Harry güçlükle.</p><p class="calibre10">Lupin gözlerini hemen ona çevirdi.</p><p class="calibre10">"Evet, duydum. İçimizde kimse Profesör Dumbledore'u o kadar kızgın görmemiştir herhalde. Bir süredir sabırsızlanmaya başlamışlardı... Dumbledore'un onları içeri bırakmamasına hiddetleniyorlardı... sanırım düşmenin sebebi onlardı, değil mi?"</p><p class="calibre10">"Evet," dedi Harry. Önce bir tereddüt etti, ama dilinin ucuna gelen soru o daha kendine hâkim olamadan ağzından çıkmıştı bile: "Neden? Sizce neden beni öyle etkiliyorlar? Ben mi çok -"</p><p class="calibre10">"Bunun zayıflıkla hiç ilgisi yok" dedi Profesör Lupin sert bir sesle. Sanki Harry'nin zihnini okumuştu. "Ruh Emiciler seni daha kötü etkiliyor, çünkü senin geçmişinde başkalarınınkinde olmayan korkunç olaylar var."</p><p class="calibre10">Sınıftan içeri kış güneşinden gelen bir ışık huzmesi sızıp Lupin'in gri saçlarını ve genç yüzündeki çizgileri aydınlattı.</p><p class="calibre10">"Ruh Emiciler bu dünyadaki en berbat yaratıklardandır. En karanlık, en pis yerlerde barınırlar, çürümeden ve umutsuzluktan zevk alırlar, etraflarındaki huzuru, umudu ve mutluluğu kuruturlar. Muggle'lar bile, her ne kadar onları göremeseler de, varlıklarını hisseder. Bir Ruh Emici'ye fazla yaklaştığında bütün iyi duyguların, bütün mutlu anıların emilip alınır senden. Bir Ruh Emici, eğer başarabilir de seninle uzun süre beslenirse, sonunda seni de kendi gibi bir şey haline getirir - ruhsuz ve kötücül. Elinde hayatındaki en kötü deneyimlerin haricinde hiçbir şey kalmaz. Ve senin başına gelen en kötü şey, Harry, herkesi süpürgesinden düşürmeye yeter. Utanacak hiçbir şeyin yok."</p><p class="calibre10">Harry, Lupin'in masasına bakıp, "Bana yaklaştıkları zaman" dedi boğazı düğümlenerek, "Voldemort'un annemi öldürüşünü duyabiliyorum."</p><p class="calibre10">Lupin koluyla ani bir hareket yaptı, sanki Harry'nin omzunu kavramaya niyetlenmişti, ama vazgeçti. Kısa bir sessizlik oldu; sonra "Niye maça geldiler ki?" dedi Harry acı acı.</p><p class="calibre10">"Acıkmaya başladılar” dedi Lupin sakince. Çantasını kapattı. "Dumbledore onları okulun içine bırakmıyor, bu yüzden avlanacak insan stokları tükenmeye başladı... Quidditch sahasının etrafındaki büyük kalabalığa karşı koyamadılar sanırım. Bütün o heyecan... coşan duygular... bu onlar için bir ziyafet demekti."</p><p class="calibre10">"Azkaban korkunç bir yer olmalı" diye mırıldandı Harry. Lupin yüzünde tatsız bir ifadeyle başını sallayarak onayladı.</p><p class="calibre10">"Kale denizin ortasında, küçük bir adada. Aslında tutsakları içeride tutmak için duvarlara ve denize ihtiyaçları yok. Çünkü zaten hepsi kendi kafalarının içinde kısılmış durumdalar, neşeli tek bir şey düşünebilecek durumda değiller. Çoğu birkaç haftada çıldırıyor."</p><p class="calibre10">"Ama Sirius Black onlardan kaçtı" dedi Harry ağır ağır. "Ellerinden kurtuldu..."</p><p class="calibre10">Lupin'in çantası masadan aşağı kaydı; çabucak yakalayabilmek için eğilmesi gerekti.</p><p class="calibre10">"Evet" dedi doğrularak. "Black onlarla savaşmanın bir yolunu bulmuş olmalı. Ben böyle bir şeyin mümkün olabileceğine inanmazdım... Ruh Emiciler yanlarında uzun süre kalan bir büyücünün bütün güçlerini kurutur diye bilinir..."</p><p class="calibre10">"Ama siz trendeki o Ruh Emici'nin geri çekilmesini sağlamıştınız" dedi Harry birden.</p><p class="calibre10">"Bazı - savunma yöntemleri var" dedi Lupin. "Ama trende sadece bir tane Ruh Emici vardı. Sayıları ne kadar çok olursa, direnmek o kadar zor oluyor."</p><p class="calibre10">"Ne tür savunma yöntemleri?" dedi Harry hemen. "Bana öğretebilir misiniz?"</p><p class="calibre10">"Ruh Emiciler'le savaşma konusunda bir uzman olduğumu iddia edemeyeceğim, Harry. Tam tersi..."</p><p class="calibre10">"Ama Ruh Emiciler bir maça daha gelirlerse, onlara karşı koyabilmem gerekiyor."</p><p class="calibre10">Lupin, Harry'nin yüzündeki kararlı ifadeye baktı, bir an tereddüt etti, sonra cevap verdi: "Şey... peki. Yardım etmeye çalışırım. Ama korkarım ki bu işin önümüzdeki sömestre kadar beklemesi gerekiyor. Tatilden önce yapmam gereken çok şey var. Hastalanmak için çok ters bir zaman seçtim."</p><p class="calibre10">Lupin'in Ruh Emici Savuşturma dersleri vaadi, annesinin ölümünü bir daha hiç duymayabileceği düşüncesi ve kasım sonundaki maçta Ravenclaw'ın Hufflepuff'ı ezip geçmesi sayesinde, Harry'nin ruh hali iyiye doğru büyük bir değişim gösterdi. Gryffindor gerçekten de Kupa şansını yitirmemişti, ama bir maç daha kaybetmek gibi bir lüksleri yoktu. Wood yine çılgın enerjisine kavuştu ve takımını aralık boyunca devam eden yağmurun oluşturduğu soğuk pusun içinde her zamanki kadar sıkı çalıştırmaya devam etti. Harry okulun içinde Ruh Emiciler'e dair hiçbir iz görmedi. Görünüşe bakılırsa Dumbledore'un öfkesi onları girişlerdeki mevzilerinde tutuyordu.</p><p class="calibre10">Sömestrın sona ermesinden iki hafta önce gökyüzü birden aydınlanıp göz kamaştırıcı bir opal taşı beyazına dönüştü ve bir sabah kalktıklarında çamurlu yerler kırağı kaplıydı. Şatonun içindeyse, havada bir Noel heyecanı vardı. Muska öğretmeni Profesör Flitwick sınıfını titrek titrek parlayan ışıklarla erkenden süslemiş, sonradan bu ışıkların gerçek, kanat çırpan periler olduğu anlaşılmıştı. Öğrencilerin hepsi mutlu mutlu tatil planlarını tartışıyorlardı. Hem Ron, hem de Hermione Hogwarts'ta kalmaya karar vermişti. Her ne kadar Ron bunu Percy ile iki hafta daha geçirmeye katlanamayacağından yaptığını ileri sürse, Hermione de kütüphaneyi kullanması gerektiği konusunda ısrar etse bile, Harry kanmamıştı; bunu o yalnız kalmasın diye yapıyorlardı ve Harry onlara minnettardı.</p><p class="calibre10">Harry dışında herkese mutluluk veren bir durum da, sömestrın son hafta sonunda Hogsmeade'e bir gezi daha yapılacak olmasıydı.</p><p class="calibre10">"Bütün Noel alışverişimizi oradan yapabiliriz!" dedi Hermione. "Balyumruk'taki o Diştemizleyici İpliknane'ler annemle babamın çok hoşuna giderdi!"</p><p class="calibre10">Bir kez daha arkada kalan tek üçüncü sınıf öğrencisinin kendi olacağı gerçeğine boyun eğen Harry, Wood'dan Hangi Süpürge adındaki kitabı aldı ve günün geri kalanını çeşitli markalar hakkında enine boyuna okuyarak geçirdi. Takım antrenmanlarında okul süpürgelerinden birini, çok eski bir Kayan Yıldız'ı kullanıyordu. O süpürge çok yavaş ve sarsıntılıydı; kesinlikle yeni bir süpürgeye ihtiyacı vardı.</p><p class="calibre10">Hogsmeade gezisinin yapılacağı cumartesi sabahı, Harry pelerinlere ve atkılara sarılmış olan Ron'la Hermione'ye güle güle dedi ve dönüp tek başına mermer merdivenden çıkarak Gryffindor Kulesi'nin yolunu tuttu. Dışarıda kar yağmaya başlamıştı, şato çok sessiz ve sakindi.</p><p class="calibre10">"Pşşt - Harry!"</p><p class="calibre10">Üçüncü kat koridorunun yarısındayken arkasını döndü. Fred ve George kambur, tek gözlü bir cadı heykelinin arkasından ona bakıyorlardı.</p><p class="calibre10">"Ne yapıyorsunuz?" dedi Harry merakla. "Niye Hogsmeade'e gitmiyorsunuz?"</p><p class="calibre10">"Gitmeden önce sana biraz bayram neşesi vermeye geldik" dedi Fred, esrarengiz bir şekilde göz kırparak. "İçeri gel..."</p><p class="calibre10">Başıyla tek gözlü heykelin sol tarafındaki boş bir sınıfı gösterdi. Harry, Fred'le George'un peşinden içeri girdi, George kapıyı sessizce kapattı ve dönüp Harry'ye gülümseyerek baktı.</p><p class="calibre10">"Erken bir Noel hediyesi; sana, Harry" dedi.</p><p class="calibre10">Fred fiyakalı bir hareketle pelerinin içinden bir şey çekip çıkardı, sıralardan birinin üstüne koydu. Büyük, kare biçiminde, epey yıpranmış bir parşömendi bu. Üstünde hiçbir şey yazılı değildi. Harry bunun Fred'le George'un şakalarından biri olmasından şüphelenerek, onlara baktı.</p><p class="calibre10">"Bu ne ki böyle?"</p><p class="calibre10">"Bu, Harry, bizim başarımızın sırrı" dedi George, parşömeni sevgiyle okşayarak.</p><p class="calibre10">"Onu sana vermek içimizi yakıyor" dedi Fred.</p><p class="calibre10">"Ama dün gece, senin ihtiyacının bizimkinden daha fazla olduğuna karar verdik."</p><p class="calibre10">"Neyse, zaten ezbere biliyoruz" dedi George. "Onu sana miras bırakıyoruz. Artık pek ihtiyacımız yok."</p><p class="calibre10">"Peki benim eski bir parşömen parçasına niye ihtiyacım olsun?" dedi Harry.</p><p class="calibre10">"Eski bir parşömen parçası ha!" dedi Fred. Sanki Harry ona hakaret etmiş gibi, dişlerini sıkarak gözlerini kapatmıştı. "Açıkla, George."</p><p class="calibre10">"Şey... daha biz birinci sınıftayken, Harry, yani genç, tasasız ve masumken..."</p><p class="calibre10">Harry gülmemek için kendini zor tuttu. Fred ve George'un hayatlarının herhangi bir döneminde masum olduklarından şüpheliydi.</p><p class="calibre10">"Şey, en azından şimdikinden daha masumken, Filch'le başımız derde girdi."</p><p class="calibre10">"Koridorda bir Tezekbombası patlattık ve nedense bu onu sinirlendirdi."</p><p class="calibre10">"O da bizi odasına götürüp her zamanki tehditlerini savurmaya başladı."</p><p class="calibre10">"- Cezaya bırakma -"</p><p class="calibre10">"- Karın deşme -"</p><p class="calibre10">"Biz de dosya dolaplarından birindeki, El Koyulmuş ve Çok Tehlikeli olarak etiketlenmiş bir çekmecenin farkına varmadan edemedik."</p><p class="calibre10">"Durun tahmin edeyim." dedi Harry, sırıtmaya başlayarak.</p><p class="calibre10">"Eh, sen olsan ne yapardın?" dedi Fred. "George bir tane daha Tezekbombası bırakarak dikkati başka yöne çekti, ben de çekmeceyi açıp bunu kaptım."</p><p class="calibre10">"Sandığın kadar da kötü bir şey değildi yaptığımız" dedi George. "Filch'in onu nasıl çalıştıracağını hiç çözemediğini sanıyoruz. Büyük ihtimalle ne olduğundan şüphelenmiştir ama, yoksa el koymazdı."</p><p class="calibre10">"Peki siz nasıl çalıştıracağınızı biliyor musunuz?"</p><p class="calibre10">"Tabii" dedi Fred, sırıtarak. "Bu küçük bebek bize okuldaki bütün hocalardan daha çok şey öğretti."</p><p class="calibre10">"Beni makaraya sarıyorsunuz" dedi Harry, eski püskü parşömen parçasına bakarak.</p><p class="calibre10">"Ya, öyle mi yapıyoruz?" dedi George.</p><p class="calibre10">Asasını çıkardı, parşömene hafifçe dokunup, "Bütün ciddiyetimle yemin ederim ki, hayırlı bir şey düşünmüyorum" dedi.</p><p class="calibre10">Ve bir anda, George'un asasının dokunduğu noktadan çizgiler çıkmaya, parşömeni bir örümcek ağı gibi sarmaya başladı. Birbirleriyle birleştiler, kesiştiler, parşömenin her bir köşesine yayıldılar. Sonra tepede kelimeler oluşmaya başladı, büyük, kıvrımlı yeşil kelimeler:</p><blockquote class="calibre11"><span class="calibre12"><span class="italic">Mösyöler Aylak, Kılkuyruk, Patiayak ve Çatalak Sihirli Muziplik Sanatçılarının Yardakçıları gururla sunar: ÇAPULCU HARİTASI.</span></span></blockquote><p class="calibre9">Hogwarts şatosunun ve okul arazisinin her karışını gösteren bir haritaydı bu. Ama daha da çarpıcı olanı, haritada gezinen minicik mürekkep noktalarıydı, her birinin üstünde ufacık harflerle bir isim yazıyordu. Harry şaşkına dönmüş bir halde eğilip daha yakından baktı. Sol üst köşedeki bir nokta, Profesör Dumbledore'un çalışma odasında bir aşağı bir yukarı yürüdüğünü gösteriyordu; hademenin kedisi Mrs. Norris ikinci katta dolanıyordu, hortlak Peeves ise o anda Kupa Salonu'nda hoplayıp zıplıyordu. Harry gözlerini o tanıdık koridorlarda gezdirirken, bir şey daha dikkatini çekti.</p><p class="calibre10">Bu harita daha önce ayak basmadığı birtakım geçitleri gösteriyordu. Ve görünüşe göre bunların birçoğu -</p><p class="calibre10">"Doğruca Hogsmeade'e gidiyor" dedi Fred, çizgilerden birini parmağıyla takip ederek. Toplam yedi tane var. Filch şu dördünü biliyor." deyip hepsini birer birer gösterdi, "ama şunları bir tek bizim bildiğimizden eminiz. Dördüncü katta, aynanın arkasında olanla hiç uğraşma. Geçen kışa kadar kullanıyorduk ama çöktü - tamamen kapanmış durumda. Bunu ise kimsenin kullanmadığını sanıyoruz, çünkü girişinin tam üstünde Şamarcı Söğüt var. Ama şuradaki doğruca Balyumruk'un kilerine çıkıyor. Defalarca kullandık. Ve fark ettiysen, girişi bu odanın hemen dışında. Tek gözlü kocakarının kamburunun içinden."</p><p class="calibre10">"Aylak, Kılkuyruk, Patiayak ve Çatalak" dedi George, iç geçirerek. Haritanın tepesindeki yazıyı okşadı. "Onlara çok şey borçluyuz."</p><p class="calibre10">"Yeni kuşak kural yıkıcılara yardım etmek için yorulmaksızın çalışmış, soylu insanlar" dedi Fred vakur bir edayla.</p><p class="calibre10">"Pekâlâ" diye toparlandı George, "kullandıktan sonra silmeyi unutma."</p><p class="calibre10">"Yoksa herkes okuyabilir" dedi Fred, uyaran bir ses tonuyla.</p><p class="calibre10">"Tek yapman gereken asanla yine tıklayıp, 'Muziplik tamamlandı!' demek. Üstü hemen bomboş olacak."</p><p class="calibre10">"Evet, genç Harry" dedi Fred, olağanüstü bir Percy taklidiyle, "terbiyeni takın."</p><p class="calibre10">"Balyumruk'ta görüşürüz" dedi George, göz kırparak.</p><p class="calibre10">İkisi de tatmin olmuş gibisinden sırıtarak odadan çıktılar.</p><p class="calibre10">Harry orada durup, mucizevi haritaya bakakaldı. Minicik mürekkepten Mrs. Norris'in sola dönüp yerdeki bir şeyi koklayışını izledi. Filch'in gerçekten de haberi yoksa... Ruh Emiciler'in yanından geçmesi gerekmeyecekti bile...</p><p class="calibre10">Ama orada öylece, heyecan içinde dururken, Mr. Weasley'nin bir keresinde söylediği bir şey anılarının arasından süzülüp geldi.</p><p class="calibre10">Kendi kendine düşünebilen bir şeye, beyninin nerede saklı olduğunu göremiyorsan, güvenme.</p><p class="calibre10">Bu harita Mr. Weasley'nin dikkat edilmesi gerektiğini söylediği o tehlikeli sihirli nesnelerdendi... Sihirli Muziplik Sanatçılarının Yardakçıları... ama sonra Harry, haritayı sadece Hogsmeade'e gitmekte kullanacağını düşündü. Bir şey çalacak ya da birine saldıracak değildi ya... üstelik Fred ve George onu yıllardır kullanıyorlardı, başlarına korkunç bir şey gelmemişti...</p><p class="calibre10">Harry parmağıyla, Balyumruk'a giden geçidi takip etti.</p><p class="calibre10">Sonra haritayı, sanki bir emre uyarmış gibi birdenbire kıvırdı, cüppesinin içine soktu ve hızla sınıfın kapısına doğru ilerledi. Kapıyı birkaç santim araladı. Dışarıda kimse yoktu. Çok temkinli bir şekilde sınıftan yavaşça çıktı ve tek gözlü cadının heykelinin arkasına geçti.</p><p class="calibre10">Ne yapması gerekiyordu? Haritayı yeniden çıkardı ve büyük bir hayretle, üzerinde yeni bir mürekkep şekil olduğunu gördü. “Harry Potter” yazıyordu. Bu şekil, tam Harry'nin durduğu noktada, üçüncü kat koridorunun yarısına yakın bir yerde duruyordu. Harry dikkatle baktı. Kendinin küçük mürekkep temsili, minnacık asasıyla cadıya tıklıyor gibiydi. Harry hemen gerçek asasını çıkardı ve heykele tıkladı. Hiçbir şey olmadı. Yine haritaya baktı. Şeklinin üstünde, olabilecek en küçük konuşma balonu belirmişti. İçinde "Dissendium" yazıyordu.</p><p class="calibre10">Harry cadıya bir kez daha tıklayarak, "Dissendium!" diye fısıldadı.</p><p class="calibre10">Heykelin kamburu hemen, oldukça ince birini içeri alabilecek kadar aralandı. Harry koridora şöyle bir göz attı, sonra haritayı yine ortadan kaldırıp kendini deliğe çekti ve başını içeri sokarak kendini ileri itti.</p><p class="calibre10">Ona taştan yapılmış bir kaydırak gibi gelen bir şeyden aşağı epeyce kaydıktan sonra soğuk, nemli toprağa indi. Ayağa kalkıp etrafına bakındı. Zifiri karanlıktı. Asasını kaldırıp, "Lumos!" diye mırıldanınca, çok dar, alçak, toprak bir tünelde olduğunu gördü. Haritayı kaldırdı, asasının ucuyla üzerine tıkladı ve, "Muziplik tamamlandı!" diye mırıldandı. Haritanın üstündeki her şey hemen silindi. Onu dikkatli bir şekilde katladı, cüppesinin içine yerleştirdi, sonra da kalbi hem heyecan hem de endişeyle çarpar halde, yola koyuldu.</p><p class="calibre10">Yol, dev bir tavşan kovuğuymuşçasına sürekli dönüyor, kıvrılıyordu. Harry asasını önüne tutarak, engebeli zeminde arada bir takılıp tökezleyerek ilerledi.</p><p class="calibre10">Çok uzun sürdü, ama Harry Balyumruk düşüncesinden güç aldı. Ona bir saat gibi gelen bir sürenin sonunda, yol yukarı doğru meyletmeye başladı. Harry hızını artırdı. Soluk soluğaydı, yüzü cayır cayır yanıyordu, ayaklarıysa buz gibiydi.</p><p class="calibre10">On dakika sonra, yukarı doğru devam edip gözden kaybolan yıpranmış taş basamaklara vardı. Gürültü etmemeye dikkat ederek, çıkmaya başladı. Yüz basamak, iki yüz basamak... sayısını unutmuştu, ayaklarına bakarak çıkmaya devam ediyordu... sonra, birdenbire, kafası sert bir şeye çarptı.</p><p class="calibre10">Bu bir kapağa benziyordu. Harry orada öylece durup, kafasının tepesini ovarak, etrafı dinledi. Yukarıdan bir ses geldiğini duymuyordu. Yavaşça kapağı iterek açtı ve kenarından içeri baktı.</p><p class="calibre10">Tahta sandıklarla ve kutularla dolu bir kilerdeydi. Yukarı tırmanıp kapağı yine kapadı - kapak, tozlu yerle o kadar iyi kaynaşıyordu ki, orada olduğunu anlamak imkânsızdı. Harry yukarı çıkan merdivene usul usul yaklaştı. İşte şimdi birilerinin sesini duyuyordu, ayrıca bir zilin çınlamasını ve bir kapının açılıp kapanma sesini de.</p><p class="calibre10">Ne yapması gerektiğini düşünürken, çok daha yakındaki bir kapının açılma sesini duydu; biri aşağı inmek üzereydi.</p><p class="calibre10">"Bir de bir kutu daha Jöle Sümüklüböcek al, hayatım. Neredeyse hepsini bitirdiler." dedi bir kadın sesi.</p><p class="calibre10">Bir çift ayak merdivenden aşağı iniyordu. Harry kendini çok büyük bir sandığın arkasına atarak ayak seslerinin kesilmesini bekledi. Adamın karşı duvarın orada kutuları karıştırdığını duyuyordu. Bir daha fırsat gelmeyebilirdi.</p><p class="calibre10">Harry saklandığı yerden hemen çıkıp merdivenleri çabuk çabuk ve sessizce tırmandı, dönüp arkasına baktığında kocaman bir sırt ve bir kutunun içine gömülmüş kel bir kafa gördü. Merdivenlerin sonundaki kapıya ulaştı, aralığından usulca geçti ve kendini Balyumruk tezgâhının arkasında buldu, eğildi, yan yan gitti ve sonra doğrulup ayağa dikildi.</p><p class="calibre10">Balyumruk, Hogwarts öğrencileriyle öylesine doluydu ki, kimse Harry'ye ikinci bir kez dönüp bakmadı bile. Harry etrafını seyrederek, ite kaka aralarından ilerledi. Şimdi nerede olduğunu görse Dudley'nin domuz suratına yayılacak ifadeyi düşündüğünde, gülmemek için kendini zor tuttu.</p><p class="calibre10">Akla gelebilecek en ağız sulandırıcı tatlılarla dolu yığınla raf vardı. Kaymak gibi nugat topları; ışıldayan pembe hindistancevizi buzu küpleri; tombul, bal renkli karamelalar; itinayla dizilmiş yüzlerce çeşit çikolata; koca bir fıçı dolusu Bin Bir Çeşit Fasulye Şekerlemesi vardı; başka bir fıçı ise daha önce Ron'un bahsettiği, Fışırdayan Vızvızlar adındaki, ayakları yerden kesen şerbet toplarıyla tıka basa doluydu. Başka bir duvarda "Özel Efekt" tatlıları duruyordu: Drooble'ın En İyi Balonlu Sakızı (odayı, ne yaparsanız yapın günlerce çıkmayan çan çiçeği mavisi baloncuklarla dolduruyordu); tuhaf, kıymık kıymık Diştemizleyici İpliknaneler; minicik, siyah Biber Şeytancıklar ("arkadaşlarınıza alev püskürtme gösterisi yapın!"); Buz Fareler ("dişleriniz takırdasın, gıcırdasın!"); kurbağa biçiminde Naneli Kaymaklar ("midede gerçekçi bir şekilde hoplayıp zıplar!"); şeker kaplı Kırılgan Tüy Kalemler ve Patlayan Bonbonlar.</p><p class="calibre10">Harry altıncı sınıflardan oluşan bir kalabalığın içinden sıyrılınca, dükkânın en uzak köşesinde asılı bir tabela gördü ("Alışılmadık Tatlar"). Ron ve Hermione tabelanın altında durmuş, bir tepsi dolusu kan tadında lolipopu inceliyorlardı. Harry çaktırmadan arkalarına kadar yürüdü.</p><p class="calibre10">"Öğk, hayır, Harry bunlardan istemez. Bunlar vampirler için, sanırım" diyordu Hermione.</p><p class="calibre10">"Peki ya şunlara ne dersin?" dedi Ron, bir kâse dolusu Karafatma Sürüsünü Hermione'nin burnunun dibine sokarak. "</p><p class="calibre10">"Kesinlikle olmaz" dedi Harry.</p><p class="calibre10">Ron neredeyse kâseyi düşürecekti.</p><p class="calibre10">"Harry!" diye tiz bir çığlık attı Hermione. "Burada ne işin var? Nasıl - nasıl -?"</p><p class="calibre10">"Vay be!" dedi Ron, çok etkilenmiş görünerek. "Cisimlenme'yi öğrendin ha!"</p><p class="calibre10">"Tabii ki öğrenmedim" dedi Harry. Altıncı sınıflar duymasın diye sesini alçaltıp onlara Çapulcu Haritası hakkındaki her şeyi anlattı.</p><p class="calibre10">"Fred'le George niye bana vermemişler onu?!" dedi Ron öfkeyle. "Ben onların kardeşiyim!"</p><p class="calibre10">"Ama Harry onu elinde tutmayacak!" dedi Hermione, sanki bu saçma bir fikirmişçesine. "Profesör McGonagall'a verecek, değil mi, Harry?"</p><p class="calibre10">"Hayır, vermeyeceğim!" dedi Harry.</p><p class="calibre10">Ron, gözlerini iri iri açıp Hermione'ye bakarak, "Deli misin sen?" dedi. "Bu kadar iyi bir şey verilir mi?"</p><p class="calibre10">"Verirsem nereden bulduğumu söylemem gerekir! O zaman Filch, Fred'le George'un kendisini işlettiklerini anlar!"</p><p class="calibre10">"Ama ya Sirius Black?" diye fısıldadı Hermione. "Şatoya girmek için o geçitlerden birini kullanıyor olabilir! Öğretmenlerin öğrenmesi gerek!"</p><p class="calibre10">"Bir geçitten giriyor olamaz" dedi Harry çabucak. "Haritada yedi tane gizli tünel var, değil mi? Fred'le George, Filch'in dördünü zaten bildiğini düşünüyorlar. Diğer üçüne gelince - bir tanesi çökmüş, yani kimse oradan geçemez. Bir tanesinin girişinin üstüne Şamarcı Söğüt dikili, yani oradan çıkamazsın. Benim kullandığım tünelse -şey- aşağıdaki kilerde girişi görmek çok zor - yani zaten orada olduğunu bilmiyorsa..."</p><p class="calibre10">Harry durakladı. Ya Black geçidin orada olduğunu biliyorduysa? Ancak Ron yüksek sesle gırtlağını temizleyip, tatlı dükkânı kapısının içine yapıştırılmış duyuruyu işaret etti.</p><blockquote class="calibre11"><span class="calibre12"><span class="italic">SİHİR BAKANLIĞI'NIN EMRİYLE ikinci bir emre kadar Ruh Emiciler'in her gece Hogsmeade sokaklarında devriye gezeceğini müşterilerimize hatırlatırız. Bu önlem Hogsmeade sakinlerinin güvenliği için alınmıştır ve Sirius Black yeniden yakalanır yakalanmaz kaldırılacaktır. Bu bakımdan alışverişinizi karanlık basmadan önce tamamlamanız önerilir.</span></span></blockquote><blockquote class="calibre16"><span class="calibre12"><span class="italic">Mutlu Noeller!</span></span></blockquote><p class="calibre9">"Gördün mü?" dedi Ron alçak sesle. "Köy Ruh Emici kaynarken, Black'in Balyumruk'a gizlice girmeye çalıştığını görmek isterdim doğrusu. Hermione, zaten Balyumruk'un sahipleri de biri içeri izinsiz girse duyarlardı, değil mi? Evleri, dükkânın üst katı!"</p><p class="calibre10">"Evet, ama - ama -" Hermione bir sorun daha bulmaya çalışıyor gibiydi. "Bak, Harry yine de Hogsmeade'e gelmemeli, imzalı bir belgesi yok! Biri öğrenirse başı feci şekilde derde girer! Dahası henüz gece olmadı - ya Sirius Black bugün gelirse? Mesela şimdi?"</p><p class="calibre10">"Bu şartlarda Harry'yi tanıması epey güç olur" dedi Ron, tirizli pencerelerden görünen lapa lapa, döne döne yağan karı göstererek. "Yapma, Hermione, Noel'deyiz, Harry’nin biraz eğlenmeye ihtiyacı var."</p><p class="calibre10">Hermione dudağını ısırdı, son derece kaygılı görünüyordu.</p><p class="calibre10">"Beni ihbar edecek misin?" diye sordu Harry, sırıtarak.</p><p class="calibre10">"Ah - tabii ki hayır - ama gerçekten, Harry -"</p><p class="calibre10">"Fışırdayan Vızvızlar'ı gördün mü, Harry?" dedi</p><p class="calibre10">Ron, Harry'yi çekiştirip fıçının başına götürerek. "Jöle Sümüklüböcekleri? Peki ya Asit Poplar'ı? Fred yedi yaşımdayken bunlardan bir tane vermişti bana - dilimde bir delik açmıştı. Annemin onu süpürgesiyle patakladığını hatırlıyorum." Ron dalgın dalgın Asit Pop kutusuna baktı." Sence Fred'e şu Karafatma Sürüsü'nü fıstık diye yutrurabilir miyim?"</p><p class="calibre10">Ron ve Hermione aldıkları tatlıların parasını ödedikten sonra, üçü Balyumruk'tan çıkıp dışarıdaki tipiye adım attı.</p><p class="calibre10">Hogsmeade bir Noel kartı gibi görünüyordu; küçük, sazdan damlı kulübelerin ve dükkânların hepsi soğuk bir kar katmanıyla örtülüydü; kapıların üzerinde çobanpüskülü yapraklarından çelenkler vardı ve ağaçlardan büyülü mumlar sallanıyordu.</p><p class="calibre10">Harry titredi; diğer ikisinin aksine, yanında pelerinini getirmemişti. Başlarını rüzgâra karşı eğerek caddede ilerlediler, Ron ve Hermione atkılarının ardından bağırıyorlardı.</p><p class="calibre10">"Şurası Postane."</p><p class="calibre10">"Zonko şurada."</p><p class="calibre10">"Bağıran Baraka'ya gidebiliriz."</p><p class="calibre10">"Bakın ne diyeceğim" dedi Ron, dişleri takırdayarak. "Üç Süpürge'de kaymakbirası içmeye gidelim mi?"</p><p class="calibre10">Harry dünden razıydı; rüzgâr çok şiddetliydi ve elleri donmuştu. Karşıya geçtiler, birkaç dakika sonra küçücük hanın kapısından giriyorlardı.</p><p class="calibre10">İçerisi son derece kalabalık, gürültülü, sıcak ve dumanlıydı. Güzel yüzlü, balıketinde bir kadın bardaki bir grup bıçkın sihirbaza servis yapıyordu.</p><p class="calibre10"> "O, Madam Rosmerta" dedi Ron. "Ben gidip içecekleri alayım, ha?" diye ekledi, hafifçe kızararak.</p><p class="calibre10">Harry ve Hermione arka tarafa doğru ilerleyip şöminenin yanında duran şık bir Noel ağacıyla pencere arasındaki küçük, boş bir masaya oturdular. Ron beş dakika sonra, elinde üç maşrapa köpüklü, sıcak kaymakbirasıyla geldi.</p><p class="calibre10">"Mutlu Noeller!" dedi mutlu mutlu, maşrapasını kaldırarak.</p><p class="calibre10">Harry kana kana içti. Ömründe tattığı en güzel şeydi, içinin her köşesini ısıtıyordu sanki.</p><p class="calibre10">Aniden bir esinti saçını uçuşturdu. Üç Süpürge'nin kapısı yine açılmıştı. Harry maşrapasının üstünden baktığında az daha tıkanıyordu.</p><p class="calibre10">Profesör McGonagall ve Profesör Flitwick bir kar taneleri serpintisi içinde bara girmişlerdi. Az sonra arkalarından Hagrid de girdi. Misket limonu yeşili bir melon şapka ve ince çizgili bir pelerin giymiş biriyle konuşuyordu: Sihir Bakanı Cornelius Fudge'la.</p><p class="calibre10">Ron ve Hermione hemen elleriyle Harry'nin başının üstüne bastırıp onu taburesinden indirerek masanın altına itmişlerdi. Üstünden kaymakbirası damlayan ve saklanmaya çalışan Harry, boş maşrapasını tutup öğretmenlerin ve Fudge'ın ayaklarını izledi. Bara doğru ilerlediler, durdular, sonra da dönüp tam ona doğru yürüdüler.</p><p class="calibre10">Tepesinde bir yerde, Hermione, "Mobiliarbus!" diye fısıldadı.</p><p class="calibre10">Masalarının yanındaki Noel ağacı yerden birkaç santim havalandı, yana doğru süzüldü ve hafif bir pat sesiyle masalarının tam önüne inip onları gözden sakladı. Alttaki sık dalların arasından bakan Harry, tam yanlarındaki masada dört takım sandalye bacağının hareket ettiğini gördü, sonra da yerlerine oturan öğretmenlerin ve Bakan'ın oflayıp puflamalarını duydu.</p><p class="calibre10">Sonra parlak turkuvaz renkli, yüksek topuklu ayakkabılar giymiş bir çift ayak daha gördü ve bir kadın sesi duydu.</p><p class="calibre10">"Küçük boy Solungaçsuyu?"</p><p class="calibre10">"Benim" dedi Profesör McGonagall'ın sesi.</p><p class="calibre10">"İki litre şekerli içki?"</p><p class="calibre10">"Eyvallah, Rosmerta" dedi Hagrid.</p><p class="calibre10">"Vişne şurubu ve soda, buzlu ve şemsiyeli?"</p><p class="calibre10">"Mımm!" dedi Profesör Flitwick, ağzını şapırdatarak.</p><p class="calibre10">"O halde frenküzümü romu sizin, Bakan Bey."</p><p class="calibre10">“Teşekkürler, Rosmerta'cığım" dedi Fudge'ın sesi. "Seni yeniden görmek çok güzel. Sen de bir tane al, olur mu? Gel bize katıl..."</p><p class="calibre10">"Çok teşekkür ederim, Bakan Bey."</p><p class="calibre10">Harry ışıl ışıl topukların uzaklaşmasını, sonra da geri gelmesini izledi. Kalbi gırtlağında rahatsız edici bir şekilde atıyordu. Niye bunun öğretmenler için de son hafta sonu olduğu aklına gelmemişti ki? Ve acaba orada ne kadar oturacaklardı? Gece okula dönecekse, gizlice Balyumruk'a girmek için zamana ihtiyacı vardı... Hermione'nin bacağı yanı başında sinirle seğirdi.</p><p class="calibre10">"Ee, sizi buralara getiren nedir, Bakan Bey?" dedi Rosmerta'nın sesi.</p><p class="calibre10">Fudge'ın kalın bedeninin alt kısmı, kulak misafiri var mı diye kontrol ediyormuş gibi sandalyesinde kıpırdandı. Sonra Fudge alçak sesle konuştu: "Sirius Black'ten başka ne olabilir, hayatım? Cadılar Bayramı'nda okulda ne olduğunu duymuşsundur herhalde."</p><p class="calibre10">"Bir söylenti duydum" diye itiraf etti Madam Rosmerta.</p><p class="calibre10">"Bütün meyhaneye anlattın mı, Hagrid?" dedi Profesör McGonagall, öfkeli bir sesle.</p><p class="calibre10">"Black'in hâlâ buralarda olduğunu mu düşünüyorsunuz, Bakan Bey?" diye fısıldadı Madam Rosmerta.</p><p class="calibre10">"Bundan eminim" dedi Fudge kısaca.</p><p class="calibre10">"Ruh Emiciler'in meyhanemi iki kez aradığını biliyor musunuz?" dedi Madam Rosmerta. Sesinde hafif bir kızgınlık vardı. "Bütün müşterilerimi korkutup kaçırdılar... iş için hiç iyi değil bu, Bakan Bey."</p><p class="calibre10">"Rosmerta, hayatım, ben de onlara bayılmıyorum" dedi Fudge rahatsız bir sesle. "Gerekli bir tedbir... talihsiz bir tedbir, ama ne yapalım... Az önce birkaç tanesine rastladım. Dumbledore'a çok öfkeliler - onları şatonun arazisinden içeri sokmuyor."</p><p class="calibre10">"Bence iyi ediyor" dedi Profesör McGonagall sert bir sesle. "O dehşet yaratıklar ortada gezinirken nasıl ders verebiliriz ki?"</p><p class="calibre10">"Doğru!" diye cikledi ufak tefek Profesör Flitwick. Ayakları yerden on beş-yirmi santim yukarıda sallanıyordu.</p><p class="calibre10">"Yine de" diye itiraz etti Fudge, "sizi çok daha kötü bir şeyden korumak için buradalar... hepimiz Black'in neler yapabileceğini biliyoruz..."</p><p class="calibre10">"Biliyor musunuz, hâlâ inanmakta güçlük çekiyorum" dedi Madam Rosmerta düşünceli bir sesle. "Karanlık yana geçenler arasında, Sirius Black en son umacağım... yani, Hogwarts'ta küçük bir çocuk olduğu zamanlardan hatırlıyorum onu. O zaman bana büyüyünce ne olacağını söyleseniz, fazla içki içmişsiniz derdim."</p><p class="calibre10">"Asıl önemli bölümünü bilmiyorsun, Rosmerta" dedi Fudge boğuk bir sesle. "Yaptığı en kötü şey pek bilinmez."</p><p class="calibre10">"En kötüsü mü?" dedi Madam Rosmerta. Sesi merakla canlanmıştı. "O zavallı insanları öldürmekten daha mı kötü diyorsunuz?”</p><p class="calibre10">"Kesinlikle öyle diyorum" dedi Fudge.</p><p class="calibre10">"Buna inanamam. Ondan kötü ne olabilir ki?"</p><p class="calibre10">"Onu Hogwarts'ta olduğu zamandan hatırladığını söylüyorsun, Rosmerta" diye mırıldandı Profesör McGonagall. "En iyi arkadaşı kimdi, onu da hatırlıyor musun?"</p><p class="calibre10">"Elbette" dedi Madam Rosmerta, hafifçe gülerek. "Onları hiç ayrı göremezdiniz, öyle değil mi? Onları kaç kere burada ağırlamıştım - nasıl da güldürürlerdi beni. Tam bir şovmen çiftti, Sirius Black ve James Potter!"</p><p class="calibre10">Harry maşrapasını büyük bir gürültüyle elinden düşürdü. Ron onu tekmeledi.</p><p class="calibre10">"Kesinlikle" dedi Profesör McGonagall. "Black ve Potter. Küçük çetelerinin elebaşlarıydı. İkisi de çok parlaktı, tabii -hatta ender görülür derecede parlaktılar- ama onlar gibi baş belaları bir daha gelmemiştir herhalde."</p><p class="calibre10">"Bilemiyorum" dedi Hagrid gülerek. "Fred ve George Weasley onlara kök söktürebilir."</p><p class="calibre10">"Black ve Potter'ı kardeş sanabilirdiniz!" diye konuşmaya katıldı Profesör Flitwick. "Yapışık ikizler!"</p><p class="calibre10">"Elbette öyleydiler" dedi Fudge. "Potter bütün arkadaşlarından çok Black'e güvenirdi. Okulu bitirdikten sonra da bir şey değişmedi. James, Lily ile evlendiğinde, sağdıçları Black'ti. Sonra onu Harry'ye vaftiz babası yaptılar. Harry'nin bundan hiç haberi yok, tabii. Bu fikir onu nasıl mahvederdi, tahmin edersiniz."</p><p class="calibre10">"Black, Kim-Olduğunu-Bilirsin-Sen'e katıldığı için mi?" diye fısıldadı Madam Rosmerta.</p><p class="calibre10">"Ondan da kötü, hayatım..." Fudge sesini neredeyse duyulmayacak kadar alçaltıp devam etti. "Potter'ların, Kim-Olduğunu-Bilirsin-Sen'in peşlerinde olduğunu bildiklerinden çoğu kişinin haberi yoktur. Kim-Olduğunu-Bilirsin-Sen'e karşı yorulmaksızın çalışan Dumbledore'un birkaç tane işe yarar casusu vardı. İçlerinden biri ona bunu çıtlatmış, o da James'le Lily'yi hemen uyarmıştı. Onlara saklanmalarını tavsiye etti. Eh, tabii ki Kim-Olduğunu-Bilirsin-Sen'den saklanmak zordu. Dumbledore onlara en büyük şanslarının Fidelius Büyüsü olduğunu söyledi."</p><p class="calibre10">"Nasıl bir büyü o?" dedi Madam Rosmerta. Meraktan soluğu kesilmişti. Profesör Flitwick gırtlağını temizledi.</p><p class="calibre10">"Fevkalade karmaşık bir büyü" dedi cik cik bir sesle. "Bir sırrın yaşayan tek bir kişinin içine büyülü bir şekilde gizlenip mühürlenmesine yarıyor. Bilgi, seçilen kişinin, başka bir deyişle '<span class="italic">Sır Tutucu</span>' nun içinde saklı kalıyor ve bulunması imkânsız hale geliyor - tabii ki Sır Tutucu onu açığa vurmayı seçmezse. Sır Tutucu konuşmayı reddettiği sürece, Kim-Olduğunu-Bilirsin-Sen, Lily ve James'in kaldığı köyü yıllarca karış karış arasa da bulamazdı, hatta burnunu oturma odalarının penceresine dayasa bile!"</p><p class="calibre10">"Demek Black, Potter'ların Sır Tutucusu'ydu" diye fısıldadı Madam Rosmerta.</p><p class="calibre10">"Elbette" dedi Profesör McGonagall. "James Potter, Dumbledore'a, Black'in onların nerede olduğunu söylemektense ölmeyi tercih edeceğini, Black'in kendinin de saklanmayı planladığını söylemişti... yine de Dumbledore'un endişesi geçmedi. Potter'lara kendisinin Sır Tutucu olmayı teklif ettiğini hatırlıyorum."</p><p class="calibre10">"Black'ten şüpheleniyor muydu yani?" dedi Madam Rosmerta, soluğunu tutarak.</p><p class="calibre10">"Potter'lara yakın birinin Kim-Olduğunu-Bilirsin-Sen'i onların hareketlerinden haberdar ettiğinden emindi" dedi Profesör McGonagall kasvetle. "Aslına bakarsan, bizim tarafımızdaki birinin ihanet edip karşı tarafa geçtiğinden ve Kim-Olduğunu-Bilirsin-Sen'e bir sürü bilgi aktardığından epeydir şüpheleniyordu."</p><p class="calibre10">"Ama James Potter, Black'i kullanmakta ısrar mı etti?"</p><p class="calibre10">"Etti" dedi Fudge, kederli bir sesle. "Sonra da, Fidelius Büyüsü yapıldıktan yalnızca bir hafta sonra..."</p><p class="calibre10">"Black onlara ihanet mi etti?" dedi Madam Rosmerta soluksuz halde.</p><p class="calibre10">"Evet, ihanet etti. Black ikili ajan rolünden usanmıştı, Kim-Olduğunu-Bilirsin-Sen'e desteğini açık açık beyan etmeye hazırdı. Görünüşe bakılırsa bunu Potter'ların ölüm anına saklamış. Ama, hepimizin bildiği gibi, küçük Harry Potter'la karşılaşmak, Kim-Olduğunu-Bilirsin-Sen'in sonu oldu. Güçleri gitti, feci halde zayıfladı ve kaçtı. Bu da Black'i gerçekten çok kötü bir durumda bıraktı. Efendisi, tam da onun, yani Black'in, gerçek rengini gösterip bir hain olduğunu açık ettiğinde yenilmişti. Kaçmaktan başka şansı yoktu."</p><p class="calibre10">"Pis, iğrenç dönek!" dedi Hagrid. Bunu öyle yüksek sesle söylemişti ki, barın yarısı susmuştu.</p><p class="calibre10">"Şışt!" dedi Profesör McGonagall.</p><p class="calibre10">"Ona rastlamıştım!" diye gürledi Hagrid. "Bütün o insanları öldürmeden önce son ben görmüşümdür onu herhalde! Lily ve James öldürüldükten sonra Harry'yi o evden kurtaran bendim! Harabenin içinden çektim aldım onu, zavallı küçük şey. Alnında kocca bir kesik vardı, annesi babası ölmüştü... Ne oluyor, o uçan motorunun üstünde Sirius Black geliyor. Orada ne aradığı hiç aklıma gelmemişti. Onun, Lily ve James Potter'ın Sır Tutucusu olduğunu bilmiyordum. Haberlerde Kim-Olduğunu-Bilirsin-Sen'in saldırısını duydu da yapabileceği bir şey var mı diye bakmaya geldi sandım. Bembeyaz kesilmişti, tir tir titriyordu. Peki ben ne yaptım, biliyor musunuz? O HAİN KATİLİ TESELLİ ETTİM!" diye kükredi Hagrid.</p><p class="calibre10">"Hagrid, lütfen!" dedi Profesör McGonagall. "Sesine hâkim ol!"</p><p class="calibre10">"Üzüldüğü şeyin Lily ve James Potter olmadığını ne bilecektim ki? Asıl Kim-Olduğunu-Bilirsin-Sen'e önem verdiğini? Sonra bir de kalkıp, '<span class="italic">Harry'yi bana ver, Hagrid, ben onun vaftiz babasıyım, ona bakarım</span>' diyor. Pöh! Ama ben Dumbledore'dan emir almıştım. Black'e olmaz dedim, Dumbledore, Harry'nin teyzesiyle eniştesinin evine götürülmesini söylemişti. Black karşı geldi, ama sonunda razı oldu. Motorunu alıp Harry'yi oraya onunla götürmemi istedi. ‘<span class="italic">Artık ihtiyacım yok</span>’ dedi.</p><p class="calibre10">"O zaman işin içinde bir bit yeniği olduğunu çakmalıydım. O motoru çok severdi, ne diye bana veriyordu ki? Niye artık ihtiyacı olmayacaktı? İşin aslı, motorun izini sürmek çok kolaydı. Dumbledore onun Potter'ların Sır Tutucusu olduğunu biliyordu. Black o gece tüymesi gerektiğini biliyordu, Bakanlık'ın birkaç saat içinde peşine düşeceğini de biliyordu."</p><p class="calibre10">"Peki ya Harry'yi ona verseydim, ha? Her iddiasına varım, denizin ortasında motordan fırlatır atardı onu. En iyi arkadaşının oğlu! Ama bir büyücü Karanlık yana geçmeye görsün, artık hiçbir şeyin, hiç kimsenin önemi kalmıyor onun için..."</p><p class="calibre10">Hagrid'in öyküsünü uzun bir sessizlik izledi. Sonra Madam Rosmerta az çok tatmin olmuş bir sesle, "Ama ortadan kaybolmayı başaramadı, değil mi?" dedi. "Sihir Bakanlığı ertesi gün onu yakaladı!"</p><p class="calibre10">"Heyhat, keşke öyle olsaydı," dedi Fudge acı acı.</p><p class="calibre10">"Onu bulan biz değildik. Küçük Peter Pettigrew'di, yine Potter'ların dostlarından biri. Şüphesiz kederden çılgına dönmüş olan ve Black'in Potter'ların Sır Tutucusu olduğunu bilen Pettigrew, Black'in peşine kendi düştü."</p><p class="calibre10">"Pettigrew... Hogwarts'ta onların peşinden ayrılmayan şu küçük, şişman çocuk mu?" dedi Madam Rosmerta.</p><p class="calibre10">"Black ve Potter onun kahramanlarıydı, onlara tapıyordu" dedi Profesör McGonagall. "Yetenek açısından hiçbir zaman onların seviyesinde olmadı. Genellikle ona çok sert davranırdım. Tahmin edersiniz şimdi - şimdi nasıl pişmanım..." Sesi, sanki birden başını üşütmüş gibi çıkıyordu.</p><p class="calibre10">"Yapma, Minerva" dedi Fudge nazikçe, "Pettigrew bir kahraman gibi öldü. Tanıklar -Muggle'lar, tabii ki, daha sonra anılarını sildik- bize Pettigrew'in Black'i nasıl köşeye sıkıştırdığını anlattılar. Dediklerine göre, ağlıyormuş. '<span class="italic">Lily ve James, Sirius! Nasıl yaparsın!</span>' Sonra asasına hamle etmiş. Tabii ki Black daha çabuk davranmış. Pettigrew'i paramparça etmiş..."</p><p class="calibre10">Profesör McGonagall burnunu sümkürüp boğuk bir sesle konuştu: "Aptal çocuk... sersem, çocuk... düelloda hep umutsuz bir vakaydı... bu işi Bakanlık'a bırakmalıydı..."</p><p class="calibre10">"Söylüyorum, Black'e küçük Pettigrew'den önce ulaşmış olsam asayla falan uğraşmazdım, onun kollarını bacaklarını tek tek koparırdım" diye gürledi Hagrid.</p><p class="calibre10">"Sen neden bahsettiğini bilmiyorsun, Hagrid" dedi</p><p class="calibre10">Fudge sertçe. "Sihirli Kanun Yürütme Timi'nden Keskin Nişancı Büyücüler dışında kimsenin, köşeye kıstırılmış bir Black'e karşı şansı olamazdı. Ben o sırada Sihirli Afetler Dairesi Bakan Yardımcısı'ydım. Black bütün o insanları öldürdükten sonra olay yerine ilk varanlardan biri de bendim. Hiç - hiçbir zaman unutmayacağım. Bazen hâlâ rüyamda görüyorum. Caddenin ortasında bir krater, öyle derin ki, alttaki kanalizasyonu çatlatmış. Her tarafta cesetler. Çığlık çığlığa Muggle'lar. Ve orada durmuş, kahkahalarla gülen Black, önünde de Pettigrew'den arta kalanlar... kanlar içinde bir cüppe ve birkaç - birkaç parça -"</p><p class="calibre10">Fudge'ın sesi birden kesildi. Beş kişinin burun çekme sesi duyuldu.</p><p class="calibre10">"İşte böyle, Rosmerta" dedi Fudge boğuk bir sesle. "Black, Sihirli Kanun Yürütme Devriyesi tarafından götürüldü ve Pettigrew Birinci Sınıf Merlin Nişanı'na layık görüldü. Sanırım bu, zavallı annesi için küçük de olsa bir teselli olmuştur. Black o zamandan beri Azkaban'daydı."</p><p class="calibre10">Madam Rosmerta derin derin iç geçirdi.</p><p class="calibre10">"Deli olduğu doğru mu, Bakan Bey?"</p><p class="calibre10">"Keşke öyle diyebilseydim" dedi Fudge ağır ağır. "Efendisinin yenilgisinin ona bir süre için de olsa keçileri kaçırttığına kesinlikle inanıyorum. Pettigrew'i ve bütün o Muggle'ları öldürmek, köşeye kıstırılmış ve çaresiz bir adamın yapacağı bir şeydi - zalimce... anlamsız. Ama Black'i Azkaban'ı son teftişimde gördüm. Biliyorsun, oradaki çoğu tutsak karanlıkta oturup kendi kendine mırıldanır durur, akılları başlarında değildir... ama Black'in ne kadar normal durduğunu gördüğümde şok geçirmiştim. Benimle oldukça mantıklı konuştu. Sinir bozucuydu. Görseniz, sadece sıkıldı sanırdınız - büyük bir soğukkanlılıkla gazetemi bitirip bitirmediğimi sordu, bulmaca çözmeyi özlediğini söyledi. Evet, Ruh Emiciler'in onun üzerinde ne kadar az etkisi olduğunu gördüğümde afalladım - üstelik orada en sıkı korunanlardan biriydi. Gece gündüz kapısının önünde Ruh Emiciler vardı."</p><p class="calibre10">"Peki sizce niçin kaçmış olabilir?" dedi Madam Rosmerta. "Aman Tanrım, Bakan Bey, yeniden Kim-Olduğunu-Bilirsin-Sen'e katılmaya çalışmıyordur, değil mi?"</p><p class="calibre10">"Sanırım -şey- sonuçta yapmak istediği bu" dedi Fudge kaçamak bir cevapla. "Ama Black'i bundan çok önce yakalamayı umuyoruz. Yani şimdi, tek başına ve dostsuz bir Kim-Olduğunu-Bilirsin-Sen başka bir şey... Ama en sadık hizmetkârı geri dönerse, ne kadar çabuk toparlanacağını düşünmek bile içimi ürpertiyor..."</p><p class="calibre10">Tahtaya değen bir cam sesi geldi, biri bardağını masanın üstüne koymuştu.</p><p class="calibre10">"Biliyor musun, Cornelius, eğer Müdür'le yemek yiyeceksen, şatoya dönsek iyi olur" dedi Profesör McGonagall.</p><p class="calibre10">Harry'nin önündeki ayak çiftleri bir kez daha birer birer sahiplerinin ağırlığını yüklendi; pelerin etekleri yeniden göründü ve Madam Rosmerta'nın parıldayan topukları barın arkasında kayboldu. Üç Süpürge'nin kapısı tekrar açıldı, yine bir kar serpintisi oldu ve öğretmenler gözden kayboldu.</p><p class="calibre10">"Harry?"</p><p class="calibre10">Ron ve Hermione'nin yüzleri masanın altında gözüktü. İkisi de ne diyeceğini bilemez halde ona bakıyordu.</p><div class="mbppagebreak" id="calibre_pb_19"></div>
</body></html>
