<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Harry Potter ve Azkaban Tutsağı</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos286910" class="calibre1"><span class="calibre2">
</span></p><p class="calibre7"><span class="calibre4"><span class="bold">SEKİZİNCİ  BÖLÜM: </span></span><br class="calibre8"/><span class="calibre4"><span class="bold">ŞİŞMAN  HANIM'IN  KAÇIŞI</span></span></p><p class="calibre9">Kısa sürede, Karanlık Sanatlara Karşı Savunma çoğu kişinin en sevdiği ders haline gelmişti. Profesör Lupin hakkında ileri geri konuşanlar, sadece Draco Malfoy ile onun Slytherin çetesiydi.</p><p class="calibre10">Profesör Lupin geçerken Malfoy gürültülü bir fısıltıyla, "Şunun cüppesinin haline bak" diyordu, "eski ev cinimiz gibi giyiniyor."</p><p class="calibre10">Ama diğerleri Profesör Lupin'in cüppesinin yamalı ya da yıpranmış olmasına aldırmıyordu bile. Sonraki birkaç dersi de ilki kadar ilginç olmuştu. Böcürtler'den sonra cincücelere benzeyen pis, küçük yaratıklar olan Kırmızı Kafalar'ı incelediler. Kan dökülen her yerde, şatoların zindanlarında ve terk edilmiş savaş alanlarındaki siperlerde pusuya yatar, kaybolanlara kısa ve kalın sopalarla vurmak için beklerlerdi. Kırmızı Kafalar'dan sonra, pullu maymunları andıran sürüngen su yaratıkları Kappa'lara geçtiler. Perdeli elleri, göllerinde her şeyden habersiz dolaşanları boğsak diye kaşınırdı. Harry bazı öbür derslerinde de aynı şekilde mutlu olsa, hayatta başka bir şey istemezdi. En kötüsü İksir dersiydi. Snape bugünlerde özellikle kinci davranıyordu, kimsenin de bunun niye olduğundan şüphesi yoktu. Snape'in biçimini alan ve Neville'in, ninesinin giysilerini giydirdiği Böcürt'ün hikâyesi, okula orman yangını hızıyla yayılmıştı. Snape bunu komik bulmamıştı anlaşılan. Profesör Lupin'in adı geçince gözlerinde tehditkâr şimşekler çakıyordu, Neville'e eskisinden daha da fazla zorbalık ediyordu.</p><p class="calibre10">Harry, Profesör Trelawney'nin kuledeki boğucu odasında, eğri büğrü şekilleri ve sembolleri çözerek, profesörün ona her bakışında yaşlarla dolan kocaman gözlerini görmezlikten gelmeye çalışarak geçirdiği saatleri de korkuyla bekler olmuştu. Profesör Trelawney'yi sevemiyordu, oysa sınıfından bazı öğrenciler ona yüceltme sınırlarına varan bir saygı gösteriyorlardı. Parvati Patil ve Lavender Brown öğlen saatlerinde Profesör Trelawney'nin kuledeki odasını ziyareti âdet haline getirmişlerdi. Her seferinde de yüzlerinde, sinir bozacak kadar üstünlük taşıyan bir ifadeyle geri dönüyorlardı, başkalarının bilmedikleri şeyleri biliyorlarmış gibi. Harry'den söz ederken kısık sesle konuşmaya da başlamışlardı, o sanki ölüm döşeğinde yatıyormuş gibi bir halleri vardı.</p><p class="calibre10">Hareketli ilk dersten sonra aşırı derecede sıkıcı bir hal alan Sihirli Yaratıkların Bakımı'nı ise aslında kimse sevmiyordu. Hagrid kendine güvenini kaybetmiş gibiydi. Şimdilik bir çok dersi, muhtemelen dünyanın en sıkıcı yaratıkları olan Pıtırkurtlar'a nasıl bakacaklarını öğrenmekle geçiriyorlardı.</p><p class="calibre10">Bir saati daha Pıtırkurtlar'ın yapışkan boğazlarından aşağı ince ince doğranmış yeşil salata tıkmakla geçirdikten sonra Ron, "İnsan neden onlara bakma zahmetine katlansın ki?" diye sormuştu.</p><p class="calibre10">Ama ekim ayıyla birlikte Harry kendisini oyalayacak başka bir şey daha buldu. Bu o kadar zevkli bir şeydi ki, sıkıntılı derslerini unutturdu. Quidditch sezonu yaklaşıyordu. Gryffindor takımının kaptanı Oliver Wood da, yeni sezondaki taktikleri tartışmak için perşembe akşamı bir toplantı yaptı.</p><p class="calibre10">Bir Quidditch takımında yedi kişi vardı: Kırmızı, futbol topu büyüklüğünde bir top olan Quaffle'ı sahanın her iki ucundaki on beş metre yüksekliğinde çemberlerden geçirerek gol atmakla görevli üç Kovalayıcı; hızla oradan oraya seğirtip oyunculara saldırmaya çalışan iki ağır, siyah top olan Bludger'ları kovalamak için ağır sopalarla donanmış iki Vurucu; kaleleri koruyan bir Tutucu ve işi en zor olan Arayıcı. Onun görevi, minik, kanatlı, ceviz büyüklüğünde bir top olan Altın Snitch'i yakalamaktı. Snitch yakalanınca oyun sona erer ve Arayıcı'nın takımı fazladan yüz elli puan kazanırdı.</p><p class="calibre10">Oliver Wood, on yedi yaşında sağlam yapılı bir çocuktu, Hogwarts'ta yedinci sınıfta okuyordu, yani son yılıydı. Karanlığın çökmekte olduğu Quidditch sahasının kenarındaki buz gibi soyunma odasında takımının altı üyesine hitap ederken, sakin sesinde bir umutsuzluk vardı.</p><p class="calibre10">"Quidditch Kupası'nı kazanmak için bu son şansımız - benim son şansım" dedi onlara, önlerinde bir aşağı bir yukarı yürüyerek. "Bu yılın sonunda okulu bitiriyorum. Bir daha Kupa'yı alma ihtimalim olmayacak.</p><p class="calibre10">"Gryffindor yedi yıldır Kupa'yı kazanamıyor. Tamam, çok talihsizdik, olursa bu kadar olur -sakatlıklar- sonra geçen yıl turnuva iptal oldu..." Wood, sanki bu hatıra hâlâ üzüntüden boğazını tıkıyormuş gibi yutkundu. "Oysa biliyoruz ki bizim takımımız okuldaki - en - iyi - kahrolası - takım" dedi, bir yumruğuyla diğer eline vurarak. O eski çılgınca pırıltı yine gözlerine yerleşmişti.</p><p class="calibre10">"Muhteşem üç Kovalayıcı'mız var."</p><p class="calibre10">Eliyle Alicia Spinnet, Angelina Johnson ve Katie Bell'i gösterdi.</p><p class="calibre10">"Yenilmez iki Vurucu'muz var."</p><p class="calibre10">Fred ve George Weasley bir ağızdan, "Kes şunu, Oliver, bizi mahcup ediyorsun" dediler, kızarmış numarası yaparak.</p><p class="calibre10">Wood, Harry'ye bir tür vahşi gururla ve ateş püsküren gözlerle bakarak, "Ve bize her seferinde maçı kazandıran bir Arayıcı'mız var!" dedi. "Ve ben" diye ekledi, sonradan aklına gelmiş gibi.</p><p class="calibre10">"Biz de senin çok iyi olduğunu düşünüyoruz, Oliver" dedi George.</p><p class="calibre10">"Panter gibi Tutucu," dedi Fred.</p><p class="calibre10">Wood yeniden voltalamaya başlayarak, "Mesele şu ki" dedi, "bu son iki yıl Quidditch Kupası'nın üstüne bizim adımız yazılmış olmalıydı. Harry takıma katıldığından beri ben hep Kupa'nın çantada keklik olduğunu düşündüm. Ama alamadık ve bu yıl o şeyin üzerinde nihayet adımızı görmek için son şansımız..."</p><p class="calibre10">Wood öyle büyük bir kederle konuşuyordu ki, Fred ve George bile halden anlar bir tavır içine girdiler.</p><p class="calibre10">"Oliver, bu yıl bizim yılımız" dedi Fred.</p><p class="calibre10">"Başaracağız, Oliver!" dedi Angelina.</p><p class="calibre10">"Mutlaka" dedi Harry.</p><p class="calibre10">Takım, azimle dolu bir şekilde haftada üç akşam antrenman yapmaya başladı. Hava gittikçe daha soğuk ve yağmurlu oluyordu, geceler de daha karanlıktı, ama çamur, rüzgâr ve yağmur gemi azıya alsa da, Harry'nin muazzam gümüş Quidditch Kupası'nı nihayet kazanmaya yönelik o harika hayalini lekeleyemezdi.</p><p class="calibre10">Harry bir akşam antrenmandan sonra üşümüş ve kaskatı olmuş, ama antrenmanın gidişinden hoşnut halde Gryffindor Ortak Salonu'na döndüğünde, oda heyecanla kaynıyordu.</p><p class="calibre10">Şöminenin başındaki en iyi iskemlelerden ikisine oturmuş, Astronomi için birtakım yıldız çizelgeleri tamamlayan Ron ve Hermione'ye, "N'oldu?" diye sordu.</p><p class="calibre10">Hayli hırpalanmış eski ilan tahtasına konmuş bir duyuruyu gösteren Ron, “İlk Hogsmeade hafta sonu." dedi. "Ekim sonu, Cadılar Bayramı."</p><p class="calibre10">"Mükemmel," dedi, Harry'nin arkasından portre deliğinden geçen Fred. "Zonko'ya bir uğramam gerekiyor, Pis Kokulu Topaklar'ım bitti bitecek."</p><p class="calibre10">Morali inişe geçen Harry, kendini Ron'un yanındaki iskemleye attı. Hermione onun aklından geçenleri okumuş gibiydi.</p><p class="calibre10">"Harry, eminim bir dahaki sefere gidebilirsin" dedi. "Black'i yakalamaları yakındır, zaten bir kez ortalarda görüldü bile."</p><p class="calibre10">"Black, Hogsmeade'de bir şeyler yapmaya kalkışacak kadar aptal değil." dedi Ron. "McGonagall'a bu sefer gidebilir misin diye sor, Harry, bir daha gidene kadar aradan asırlar geçebilir."</p><p class="calibre10">"Ron!" dedi Hermione. "Harry'nin okulda kalması gerekiyor."</p><p class="calibre10">"Okulda kalan tek üçüncü sınıf öğrencisi de o olamaz ama" dedi Ron. "McGonagall'a sor, haydi, Harry."</p><p class="calibre10">Harry kararını vererek, "Evet, soracağım sanırım" dedi.</p><p class="calibre10">Hermione tartışmak için ağzını açtı, ama tam o anda Crookshanks bir tüy hafifliğiyle onun kucağına atladı. Ağzından büyük, ölü bir örümcek sarkıyordu.</p><p class="calibre10">Ron, yüzünü buruşturarak, "Bunu önümüzde yemek zorunda mı?" diye sordu.</p><p class="calibre10">"Akıllı Crookshanks'im benim, onu tek başına mı yakaladın?" dedi Hermione.</p><p class="calibre10">Crookshanks örümceği ağır ağır çiğnedi, sarı gözleri küstahça Ron'a dikilmişti.</p><p class="calibre10">"Onu orda tut yeter" dedi Ron sinirli sinirli. Yeniden yıldız çizelgesine döndü. "Scabbers çantamda uyuyor."</p><p class="calibre10">Harry esnedi. Aslında gidip yatmak istiyordu, ama kendi yıldız çizelgesini de tamamlaması gerekiyordu. Çantasını kendine doğru çekti, parşömenini, mürekkebini ve tüy kalemini çıkararak çalışmaya başladı.</p><p class="calibre10">Ron, son yıldızın adını da gösterişli bir edayla yazıp çizelgeyi Harry'nin önüne sürerek, "İstiyorsan benimkinden kopya çekebilirsin" dedi.</p><p class="calibre10">Kopyadan hiç haz etmeyen Hermione dudaklarını büzdü, ama bir şey demedi. Crookshanks hâlâ gözlerini kırpmadan Ron'a bakıyor, tüylü kuyruğunun ucunu yavaşça sallıyordu. Sonra, aniden atladı.</p><p class="calibre10">"AYY!" diye bağırdı Ron, Crookshanks'in dört pençesini derinlere gömüp vahşice yırtmaya başladığı çantasını kaptı. "DEFOL ŞURDAN, SENİ APTAL HAYVAN!"</p><p class="calibre10">Ron çantasını Crookshanks'in pençelerinden kurtarmaya çalışıyordu, ama Crookshanks yapışıp kalmıştı. Tükürükler saçıyor ve kuyruğunu kamçı gibi vuruyordu.</p><p class="calibre10">"Ron, onun canını yakma!" diye bağırdı Hermione, cırtlak bir sesle. Bütün ortak salon onları izliyordu. Ron, Crookshanks'in hâlâ sıkı sıkıya yapışmış olduğu çantayı fırıldak gibi döndürürken, Scabbers uçarcasına çantanın tepesinden fırladı.</p><p class="calibre10">Ron, "TUTUN ŞU KEDİYİ!" diye haykırdı. Crookshanks çantanın kalıntılarından kurtulmuş, masanın üstüne atlamıştı, dehşet içindeki Scabbers'ın peşinden koşuyordu.</p><p class="calibre10">George Weasley, Crookshanks'in üstüne atladı, ama kaçırdı. Scabbers yirmi çift bacak arasından sıyrılarak eski bir konsolun altına uçtu. Crookshanks kayarak fren yaptı, çizgili bacaklarının üzerinde çömeldi ve ön ayağıyla konsolun altına gözü dönmüşçesine pençe atmaya koyuldu.</p><p class="calibre10">Ron ve Hermione telaşla geldiler. Hermione, Crookshanks'i gövdesinden yakalayıp uzaklaştırdı. Ron kendini karın üstü yere attı ve büyük zorlukla Scabbers'ı kuyruğundan tutup çıkardı.</p><p class="calibre10">Hermione'ye, küplere binmiş halde, "Şunun haline bak!" dedi, Scabbers'ı onun önünde tutup sallayarak. "Bir deri bir kemik kaldı! O kediyi ondan uzak tut!"</p><p class="calibre10">Hermione, sesi titreyerek, "Crookshanks için bu çok doğal" dedi. "Bütün kediler fareleri kovalar, Ron!"</p><p class="calibre10">Deli gibi çırpınan Scabbers'ı yeniden cebine girsin diye ikna etmeye çalışan Ron, "O hayvanda garip bir şey var!" dedi. "Scabbers'ın çantamda olduğunu söylediğimi duydu!"</p><p class="calibre10">Hermione sabırsızlıkla, "Ay, ne saçmalık" dedi. "Crookshanks onun kokusunu alabiliyor, Ron, yoksa nasıl -"</p><p class="calibre10">Ron, "O kedi Scabbers'a kafayı takmış!" dedi. Çevresine toplanmış insanların kıkırdamaya başlamasını da görmezden geldi. "Scabbers ondan önce geldi, üstelik de hasta!"</p><p class="calibre10">Ron Ortak Salon'u uygun adım geçip erkek öğrencilerin yatakhanesine giden merdivenlerde kayboldu.</p><p class="calibre10">Ertesi gün Ron hâlâ Hermione'ye kızgındı. Bitkibilim dersi boyunca, üçü aynı Pofuduk Bezelye üzerinde çalıştıkları halde Hermione'yle konuşmadı dense yeridir.</p><p class="calibre10">Bitkilerin tombul pembe kabuklanı soyup pırıl pırıl içlerini tahta kovaya boşaltırlarken, Hermione ürkek ürkek, "Scabbers nasıl?" diye sordu.</p><p class="calibre10">Ron öfkeyle, "Yatağımın altında saklanmış, titreyip duruyor" dedi. Taneleri kovaya isabet ettiremeyince bezelyeler seranın döşemesine saçıldı.</p><p class="calibre10">Bezelyeler gözlerinin önünde tomurcuklanırken, Profesör Sprout, "Dikkat et, Weasly, dikkat et'" diye bağırdı.</p><p class="calibre10">Bir sonraki dersleri Biçim Değiştirme'ydi. Dersten sonra Profesör McGonagall'a diğerleriyle birlikte Hogsmeade'e gidip gidemeyeceğini sorma kararı alan Harry, sınıfın dışındaki kuyruğa katıldı. Ne tür bir tartışma yöntemi izleyeceğine karar vermeye çalışıyordu. Ama kuyruğun başındaki karışıklık dikkatini dağıttı.</p><p class="calibre10">Lavender Brown ağlıyor gibiydi. Parvati kolunu ona sarmıştı ve pek ciddi görünen Seamus Finnigan ile Dean Thomas'a bir şeyler anlatıyordu.</p><p class="calibre10">Hermione, Harry ve Ron'la birlikte gruba katılırken, endişeyle, "Ne oldu, Lavender?" dedi.</p><p class="calibre10">Parvati, "Bu sabah evden mektup aldı" diye fısıldadı. "Tavşanı, Binky. Bir tilki tarafından öldürülmüş."</p><p class="calibre10">"Ah," dedi Hermione, "Çok üzüldüm, Lavender."</p><p class="calibre10">"Bilmem gerekirdi!" dedi Lavender, trajik bir edayla. "Bugün ayın kaçı olduğunu biliyor musunuz?"</p><p class="calibre10">"Şey-?"</p><p class="calibre10">"Ekimin on altısı! '<span class="italic">Şu korktuğun şey var ya – On Altı Ekim'de gerçekleşecek.</span>' Hatırlıyor musunuz? Haklıydı, haklıydı!"</p><p class="calibre10">Artık bütün sınıf Lavender'ın çevresine toplanmıştı. Seamus ciddi ciddi başını sallıyordu. Hermione bir an durakladı, sonra da, "Sen" dedi, "Binky'nin bir tilki tarafından öldürüleceğinden mi korkuyordun?"</p><p class="calibre10">"İlle de bir tilki değil" dedi Lavender, Hermione'ye sel gibi yaşlar akıtan gözlerle bakarak. "Ama öleceğinden korkuyordum elbette, değil mi?"</p><p class="calibre10">"Ah" dedi Hermione. Kısa bir tereddütün ardından sordu: "Binky yaşlı bir tavşan mıydı?"</p><p class="calibre10">"Ha - hayır!" diye hıçkırdı Lavender. "O - o daha bebecikti!"</p><p class="calibre10">Parvati arkadaşının omzunu daha da sıkı sardı.</p><p class="calibre10">"İyi ama, öleceğinden neden korkuyordun öyleyse?" diye sordu Hermione.</p><p class="calibre10">Parvati, ateş saçan gözlerini ona dikti.</p><p class="calibre10">Hermione, grubun geri kalanına dönerek, "Yani, meseleye mantıkla bakacak olursanız" dedi, "yani, Binky bugün bile ölmedi, değil mi, sadece Lavender haberi bugün aldı" Lavender yüksek sesle bir hüngürtü kopardı "ve bundan korkuyor da olamazdı, çünkü onun için gerçek bir şok oldu."</p><p class="calibre10">Ron yüksek sesle, "Hermione'ye aldırma, Lavender" dedi, "o başkalarının hayvanlarına hiç önem vermez."</p><p class="calibre10">Profesör McGonagall tam o anda sınıfın kapısını açtı. Belki de iyi oldu, Hermione ile Ron birbirlerine öldürecekmiş gibi bakıyorlardı. Sınıfa girince Harry'nin iki yanına oturdular ve ders boyunca birbirleriyle konuşmadılar.</p><p class="calibre10">Ders sonunda zil çaldığında, Harry hâlâ Profesör McGonagall’a ne diyeceğine karar vermemişti. Ama Hogsmeade konusunu ilk açan profesör oldu.</p><p class="calibre10">Öğrenciler sınıftan çıkmaya çalışırken, "Bir dakika, lütfen!" diye seslendi. "Hepiniz benim binamda olduğunuza göre, Hogsmeade izin belgelerinizi Cadılar Bayramı'ndan önce bana vermelisiniz. Belgesi olmayan köyü ziyaret edemez, onun için unutmayın!"</p><p class="calibre10">Neville elini kaldırdı.</p><p class="calibre10">"Lütfen, Profesör, ben - ben sanırım kaybettim."</p><p class="calibre10">"Ninen senin iznini doğrudan bana yolladı, Longbottom" dedi Profesör McGonagall. "Bunun daha emin bir yol olduğunu düşünmüş. Eh, hepsi bu, gidebilirsiniz."</p><p class="calibre10">"Şimdi sor," diye fısıldadı Ron, Harry'ye.</p><p class="calibre10">"Evet, ama.." diye başladı Herrnione.</p><p class="calibre10">Ron inatla, "Hadi, Harry" dedi.</p><p class="calibre10">Harry sınıfın geri kalanının çıkmasını bekledi, sonra da tedirgin bir halde Profesör McGonagall'ın masasına yöneldi.</p><p class="calibre10">"Evet, Potter?"</p><p class="calibre10">Harry derin bir nefes aldı.</p><p class="calibre10">"Profesör, teyzemle eniştem -şey- belgemi imzalamayı unuttular" dedi.</p><p class="calibre10">Profesör McGonagall kare biçimindeki gözlüğünün üstünden ona baktı, ama bir şey demedi.</p><p class="calibre10">"Onun için - yani - sizce uygun mu - yani uygun olur mu eğer ben - eğer ben Hogsmeade'e gitsem?"</p><p class="calibre10">Profesör McGonagall önüne baktı ve masasının üstündeki kâğıtları karıştırmaya koyuldu.</p><p class="calibre10">"Korkarım olmaz, Potter" dedi. "Ne dediğimi duydun. Belgesi olmayan köyü ziyaret edemez. Kural böyle."</p><p class="calibre10">"Ama - Profesör - teyzemle eniştem - biliyorsunuz", onlar Muggle, pek anlamıyorlar - yani Hogwarts kurallarını falan" dedi Harry. Bu arada Ron da habire başını sallayarak onu yüreklendiriyordu, "eğer gidebileceğimi söylerseniz".</p><p class="calibre10">"Ama söylemiyorum." Profesör McGonagall ayağa kalktı, kâğıtlarını bir çekmeceye titizce istifledi. "Belgede anne babanın ya da velinin izin vermesi gerektiği açıkça belirtilmiş." Dönüp yüzünde tuhaf bir ifadeyle ona baktı. Acıma mıydı yoksa? "Özür dilerim, Potter, ama son sözüm bu. Acele et, yoksa bir sonraki dersine geç kalacaksın."</p><p class="calibre10">Yapacak şey yoktu. Ron, Profesör McGonagall hakkında demediğini bırakmadı, söyledikleri Hermione'yi fena halde öfkelendirdi. Hermione ise, Ron'u daha da kızdıran bir "onun iyiliği için" ifadesi takınmıştı. Harry, sınıfındaki herkesin, Hogsmeade'e gidince ilk önce ne yapacakları hakkında yüksek sesle ve mutluluk içinde konuşmalarına tahammül etmek zorunda kaldı.</p><p class="calibre10">Ron, Harry'yi neşelendirmeye gayret ederek, "Şöleni unutma" dedi. "Biliyorsun ya, Cadılar Bayramı şöleni, akşama."</p><p class="calibre10">Harry kasvetli kasvetli, "Evet" dedi, "harika."</p><p class="calibre10">Cadılar Bayramı şöleni her zaman güzel olurdu, ama herkes gibi Harry de şölene Hogsmeade'de geçirilmiş bir günün ardından gelse, daha iyi olurdu tabii. Kim ne dese, geride bırakılmış olmasının üzüntüsü silinmedi. Tüy kalemini iyi kullanan Dean Thomas, belgede Vernon Enişte'nin imzasını taklit etmeyi önerdi, ama Harry Profesör McGonagall'a belgesinin imzalı olmadığını söylemişti bir kere. Dolayısıyla işe yaramazdı. Ron yarım ağızla görünmezlik pelerinini kullanmasını önerse de, Hermione buna şiddetle karşı çıktı. Dumbledore'un, Ruh Emiciler'in bu pelerinlerin içini görebildiği yolundaki sözlerini hatırlattı. Percy ise, herhalde onu en az rahatlatan şeyleri söyledi:</p><p class="calibre10">"Hogsmeade için çok yaygara koparıyorlar, ama emin ol, Harry, söylendiği kadar da değil" dedi ciddi ciddi. "Tamam, şekerci dükkânları hiç fena sayılmaz, ama Zonko'nun Şaka Dükkânı sahiden tehlikeli. Ve tamam, Bağıran Baraka'yı ziyaret etmeye her zaman değer ama, gerçekten Harry, bunlar bir yana, bir şey kaçırıyor sayılmazsın."</p><p class="calibre10">Cadılar Bayramı sabahı, Harry ötekilerle birlikte uyandı ve morali fena halde bozuk, kahvaltıya indi. Yine de normal davranmak için elinden geleni yaptı.</p><p class="calibre10">Onun için çok üzülmüş görünen Hermione, "Sana Balyumruk'tan bir sürü şeker getiririz" dedi.</p><p class="calibre10">"Evet, bir dolu" dedi Ron. O ve Hermione,</p><p class="calibre10">Harry'nin ne kadar düş kırıklığına uğradığını görünce, Crookshanks yüzünden kavga ettiklerini unutmuşlardı.</p><p class="calibre10">Harry, bir şey yokmuş gibi davranmaya çalışarak, "Benim için üzülmeyin" dedi. "Şölende görüşürüz. İyi eğlenceler."</p><p class="calibre10">Hademe Filch'in ön kapısında beklediği Giriş Salonu'na kadar onlara eşlik etti. Filch kapının iç tarafında durmuş, elindeki uzun bir listeden isimleri kontrol ediyordu. Şüpheyle her yüzü süzerek gitmemesi gereken kişilerin sıvışmamasını garantiye alıyordu.</p><p class="calibre10">Crabbe ve Goyle'la birlikte sıraya girmiş olan Malfoy, "Burada mı kalıyorsun, Potter?" dedi. "Ruh Emiciler'in yanından geçmeye korkuyor musun?"</p><p class="calibre10">Harry ona aldırmadı, tek başına mermer merdivenlerden çıktı, ıssız koridorları geçti ve Gryffindor Kulesi'ne vardı.</p><p class="calibre10">Şişman Hanım uyuklarken birden sıçrayıp, "Parola?" diye sordu.</p><p class="calibre10">"Tortuna Majör," dedi Harry bezgin bezgin.</p><p class="calibre10">Portre savrulup açıldı, Harry delikten tırmanarak Ortak Salon'a girdi. Salon gevezelik eden birinci ve ikinci sınıflarla ve belli ki Hogsmeade'i biraz fazla ziyaret ettikleri için artık bunu yenilik saymayan birkaç büyük sınıf öğrencisiyle doluydu.</p><p class="calibre10">"Harry! Harry! Selam, Harry!"</p><p class="calibre10">Seslenen, Harry'ye pek hayranlık duyan ikinci sınıf öğrencisi Colin Creevey'ydi. Colin onunla konuşmak için hiçbir fırsatı kaçırmazdı.</p><p class="calibre10">"Hogsmeade'e gitmiyor musun, Harry? Neden?</p><p class="calibre10">“Hey”, Colin hevesle çevresindeki arkadaşlarına baktı, "istersen gelip bizimle oturabilirsin, Harry!"</p><p class="calibre10">"Şey - hayır, sağ ol, Colin" dedi Harry. Bir sürü insanın, alnındaki yara izine gözünü dikip bakmasını kaldıracak halde değildi. "Ben - benim kütüphaneye gitmem gerek, ödevim var."</p><p class="calibre10">Bunu söyledikten sonra, gerisingeri dönüp portre deliğinden çıkmaktan başka seçeneği kalmamıştı.</p><p class="calibre10">O giderken Şişman Hanım aksi bir sesle arkasından seslendi: "Beni uyandırmanın ne âlemi vardı sanki?"</p><p class="calibre10">Harry ruhsuz ruhsuz kütüphaneye doğru yürüdü, ama yarı yolda fikir değiştirdi. Canı ders çalışmak istemiyordu. Geri dönünce, Filch'le burun buruna geldi. Belli ki Filch, Hogsmeade ziyaretçilerinin sonuncusunu da yolcu etmişti.</p><p class="calibre10">"Sen ne yapıyorsun burda?" diye hırladı kuşkuyla.</p><p class="calibre10">Harry doğruyu söyledi: "Hiçbir şey."</p><p class="calibre10">"Hiçbir şeymiş!" dedi Filch tükürürcesine, çenesi sevimsiz bir şekilde titredi. "Ben de inandım! Burada sinsi sinsi tek başına dolaşıyorsun. Niye öbür mikrop arkadaşlarınla birlikte Pis Kokulu Topaklar, Geğirme Tozu ve Vızvız Kurtlar almak için Hogsmeade'de değilsin?"</p><p class="calibre10">Harry omuzlarını silkti.</p><p class="calibre10">"Eh, hadi bakalım Ortak Salon'una, ait olduğun yere!" diye kesip attı Filch. Harry gözden kaybolana kadar da olduğu yerde durup gözlerinden ateş saçarak arkasından baktı.</p><p class="calibre10">Ama Harry Ortak Salon'a dönmedi, bir merdivenden çıktı. Kararsız bir halde, Hedwig'i görmeye Baykuşhane'ye mi gitsem acaba diye düşünüyor ve başka bir koridorda yürüyordu ki, odaların birinden bir ses, "Harry?" dedi.</p><p class="calibre10">Harry kimin seslendiğini duymak için hemen geri döndü ve odasının kapısından dışarı bakan Profesör Lupin'i gördü.</p><p class="calibre10">"Ne yapıyorsun?" dedi Lupin. Ama bunu Filch'inkinden çok daha farklı bir tonla sormuştu. "Ron'la Hermione nerde?"</p><p class="calibre10">"Hogsmeade'de" dedi Harry, aldırmıyormuş gibi davranarak.</p><p class="calibre10">"Ah," dedi Lupin. Bir an Harry’ye baktı. "Niye içeri girmiyorsun? Bir sonraki dersim için, biraz önce bir Garkenez getirdiler."</p><p class="calibre10">"Bir ne?" dedi Harry.</p><p class="calibre10">Lupin’in arkasından odaya girdi. Bir köşede çok büyük bir akvaryum vardı. Küçük, sivri boynuzları olan pis yeşil renkli bir yaratık cama yapıştırdığı suratını şekilden şekle sokuyor, ince uzun parmaklarını açıp kapıyordu.</p><p class="calibre10">Lupin, Garkenez'i düşünceli düşünceli süzerek, “Su iblisi” dedi. "Bize pek zorluk çıkarmaz herhalde, hele Kappalar'dan sonra. Bütün iş kavrayışından kurtulmakta. Anormal uzuluktaki parmaklarını görüyor musun? Kuvvetli, ama kolayca kıvrılıyor".</p><p class="calibre10">Garkenez yeşil dişlerini gösterdi ve sonra da kendini köşedeki arapsaçı gibi otların içine gömdü.</p><p class="calibre10">Lupin, çaydanlığına bakınarak, "Bir fincan çay ister misin?" dedi. "Ben de tam kendime çay yapmayı düşünüyordum."</p><p class="calibre10">"Tamam" dedi Harry, elini ayağını nereye koyacağını şaşırmıştı.</p><p class="calibre10">Lupin çaydanlığa asasıyla dokundu, ucundan birden buhar fışkırdı.</p><p class="calibre10">Tozlu bir tenekenin kapağını kaldırarak, "Otur" dedi. "Korkarım, sadece poşet çayım var - ama çay yaprakları canına yetmiştir herhalde."</p><p class="calibre10">Harry ona baktı. Lupin'in gözleri parıl parıl parlıyordu.</p><p class="calibre10">"Bunu nereden biliyorsunuz?" dedi Harry.</p><p class="calibre10">Lupin, Harry'ye kenarından bir parça kopmuş bir çay kupası uzattı. "Profesör McGonagall söyledi. Kaygılanmıyorsun, değil mi?"</p><p class="calibre10">"Hayır," dedi Harry.</p><p class="calibre10">Bir an Lupin'e, Magnolia Crescent'ta gördüğü köpekten söz etmeyi düşündü, ama sonra vazgeçti. Lupin'in onu ödlek sanmasını istemiyordu, hele bir Böcürt'le başa çıkamayacağını düşündükten sonra.</p><p class="calibre10">Harry'nin düşündüklerinin bir kısmı yüzüne vurmuş olsa gerek ki, Lupin, "Seni kaygılandıran bir şey mi var, Harry?" diye sordu.</p><p class="calibre10">"Hayır," diye yalan söyledi Harry. Biraz çay içti ve Garkenez'in ona yumruk sallayışını seyretti. Birden, "Evet" dedi, çayını Lupin'in masasına koyarak. "Böcürt'le boy ölçüştüğümüz gün var ya?"</p><p class="calibre10">"Evet?" dedi Lupin yavaşça.</p><p class="calibre10">Harry ansızın, "Niye benim boy ölçüşmeme izin vermediniz?" dedi.</p><p class="calibre10">Lupin kaşlarını kaldırdı.</p><p class="calibre10">"Bunun apaçık ortada olduğunu sanıyordum, Harry" dedi, biraz şaşırmış gibiydi.</p><p class="calibre10">Harry hayrete düşmüştü. Lupin'in böyle bir şey yapmadığını söyleyip, inkâr edeceğini sanıyordu.</p><p class="calibre10">"Niye?" diye sordu yeniden.</p><p class="calibre10">Lupin hafifçe kaşlarını çatarak, "Eh" dedi, "Böcürt'ün senin karşına çıktığında Lord Voldemort'un biçimine bürüneceğini varsaydım."</p><p class="calibre10">Harry bakakaldı. Hem bu beklediği en son cevaptı, hem de Lupin Voldemort'un adını söylemişti. O ana kadar Harry'nin bu adı yüksek sesle söylediğini duyduğu tek kişi (kendisi dışında), Profesör Dumbledore'du.</p><p class="calibre10">Lupin, Harry'ye hâlâ kaşları çatık bakarak, "Anlaşılıyor ki yanılmışım" dedi. "Ama Lord Valdemort'un öğretmenler odasında bir anda belirmesinin iyi bir fikir olmadığını düşündüm. İnsanların paniğe kapılacağını tahmin ettim."</p><p class="calibre10">Harry dürüstlükle, "Önce Voldemort aklıma geldi" dedi. "Ama sonra - sonra şu Ruh Emiciler'i hatırladım."</p><p class="calibre10">Lupin düşünceli düşünceli, "Anlıyorum" dedi. "Bak sen... etkilendim doğrusu." Harry'nin yüzündeki şaşkınlık ifadesine hafif bir gülümseyişle baktı. "Bu bize, en fazla korktuğun şeyin - korku olduğunu ima ediyor. Çok akıllıca, Harry."</p><p class="calibre10">Harry buna ne diyeceğini bilemiyordu, o da biraz daha çay içti.</p><p class="calibre10">Lupin anlayışla, "Demek senin Böcürt'le mücadele edebileceğine inanmadım sandın, öyle mi?" dedi.</p><p class="calibre10">"Eh... evet," dedi Harry. Birden kendini çok daha iyi hissetmeye başlamıştı. "Profesör Lupin, biliyorsunuz, Ruh Emiciler..."</p><p class="calibre10">Kapı vurulunca sözü kesildi.</p><p class="calibre10">"Girin" diye seslendi Lupin.</p><p class="calibre10">Kapı açıldı, Snape girdi. Üzerinden dumanlar tüten bir kadeh taşıyordu. Harry'yi görünce durdu, gözleri kısıldı.</p><p class="calibre10">"Ah, Severus" dedi Lupin gülümseyerek. "Çok teşekkür ederim. Buraya, masanın üstüne bırakabilir misin?"</p><p class="calibre10">Snape dumanlar tüten kadehi bıraktı, gözleri Harry ile Lupin arasında gidip geliyordu.</p><p class="calibre10">Lupin, akvaryumu göstererek, tatlı tatlı, "Ben de tam Harry'ye Garkenez'imi gösteriyordum" dedi.</p><p class="calibre10">"Büyüleyici" dedi Snape, Garkenez'e bakmadan. "Onu hemen içmelisin, Lupin."</p><p class="calibre10">"Evet, evet, içeceğim" dedi Lupin.</p><p class="calibre10">"Bir kazan dolusu yaptım" diye devam etti Snape. "Yine ihtiyacın olursa diye."</p><p class="calibre10">"Sanırım yarın da içerim. Çok teşekkürler, Severus."</p><p class="calibre10">"Bir şey değil" dedi Snape, ama gözlerinde Harry'nin hoşlanmadığı bir bakış vardı. Gülümsemeksizin ve ihtiyatla, geri geri odadan dışarı çıktı.</p><p class="calibre10">Harry merakla kadehe baktı. Lupin gülümsedi</p><p class="calibre10">"Profesör Snape lütfedip bana bir ilaç hazırladı. Ben bu işlerde pek iyi değilim, bu iksir de çok karmaşık." Kadehi eline alıp kokladı. "Ne var ki, erken alınca yararsız hale geliyor" diye ekledi. Bir yudum alıp ürperdi.</p><p class="calibre10">"Neden -?" diye başladı Harry. Lupin ona baktı ve yarım kalmış soruyu cevapladı.</p><p class="calibre10">"Kendimi pek iyi hissetmiyorum. İyi gelen tek şey, bu iksir. Profesör Snape'le birlikte çalıştığım için çok şanslıyım. Bu iksiri yapabilecek büyücü azdır."</p><p class="calibre10">Profesör Lupin bir yudum daha aldı, Harry birden kadehi vurup onun elinden düşürmek için yılgın bir dürtü hissetti.</p><p class="calibre10">"Profesör Snape, Karanlık Sanatlar'la çok ilgileniyor" dedi kendine engel olamadan.</p><p class="calibre10">"Sahi mi?" diye sordu Lupin. İksirden bir yudum daha aldı, fazla ilgilenmiş görünmüyordu.</p><p class="calibre10">"Bazıları diyor ki -" Harry durakladı, sonra pervasızca ağzından baklayı çıkardı. "Bazıları onun Karanlık Sanatlara Karşı Savunma öğretmeni olmak için her şeyi yapacağını düşünüyor."</p><p class="calibre10">Lupin kadehtekini bitirdi ve yüzünü buruşturdu.</p><p class="calibre10">"İğrenç" dedi. "Eh, Harry, artık benim işime dönmem gerek. Daha sonra şölende görüşürüz."</p><p class="calibre10">"Tamam" dedi Harry, boş kupasını bıraktı.</p><p class="calibre10">Boş kadehten hâlâ dumanlar çıkıyordu.</p><p class="calibre10">"Al bakalım" dedi Ron. "Taşıyabildiğimiz kadarını getirdik."</p><p class="calibre10">Bir renkli şekerler şelalesi Harry'nin kucağına aktı.</p><p class="calibre10">Alacakaranlık çökmüştü, Ron ile Hermione az önce Ortak Salon'a gelmişlerdi. Soğuk rüzgâr yüzlerini pembeleştirmişti, hayatlarının en hoş gününü geçirmiş gibi görünüyorlardı.</p><p class="calibre10">"Sağ olun” dedi Harry, bir paket minik, kara Biber Şeytancık'ı aldı. "Hogsmeade nasıl bir yer? Nerelere gittiniz?"</p><p class="calibre10">Anlaşıldığı kadarıyla her yere gitmişlerdi. Büyücülük donanımı dükkânı Dervish ve Banges'e, Zonko'nun Şaka Dükkânı'na, birer kupa köpüklenen sıcak kaymakbirası içmek için Üç Süpürge'ye ve daha bir sürü yere.</p><p class="calibre10">"Postane, Harry! İki yüz kadar baykuş, hepsi raflarda oturuyorlar, mektubunun ne kadar hızlı gitmesini istediğine göre renk kodları var!"</p><p class="calibre10">"Balyumruk'a yeni bir şekerleme gelmiş, bedava numune veriyorlardı, şurda biraz var, bak."</p><p class="calibre10">"Galiba insan yiyen bir dev gördük, sahiden, Üç Süpürge'de her türlüsü var."</p><p class="calibre10">"Keşke sana biraz kaymakbirası getirebilseydik, insanı gerçekten ısıtıyor."</p><p class="calibre10">"Sen ne yaptın?" dedi Hermione, endişeli görünüyordu. "Çalıştın mı?"</p><p class="calibre10">"Hayır" dedi Harry. "Lupin bana odasında bir fincan çay ikram etti. Sonra Snape geldi..."</p><p class="calibre10">Onlara kadeh meselesini anlattı, Ron'un ağzı açık kaldı.</p><p class="calibre10">"Lupin içti mi yani?" diye yutkundu. "Deli mi o?"</p><p class="calibre10">Hermione saatine baktı.</p><p class="calibre10">"Biliyor musunuz, aşağı insek iyi olacak, şölen beş dakika içinde başlıyor..." Telaşla portre deliğinden geçtiler ve hâlâ Snape'i tartışarak kalabalığın arasına karıştılar.</p><p class="calibre10">"Ama eğer o -anlıyorsunuz ya-" Hermione sesini alçaltarak, tedirgin tedirgin etrafına bakındı, "eğer gerçekten şey yapmaya çalışıyorsa -Lupin'i zehirlemeye- Harry'nin önünde yapmazdı."</p><p class="calibre10">"Evet, belki" dedi Harry, Giriş Salonu'na varıp Büyük Salon'a geçerlerken. Salon, içine mumlar konmuş yüzlerce balkabağıyla, kanat çırpan bir canlı yarasalar bulutuyla ve alev saçan pek çok turuncu flamayla süslenmişti. Flamalar, parlak renkli su yılanları gibi fırtınalı tavan boyunca yavaş yavaş yüzüyorlardı.</p><p class="calibre10">Yiyecekler çok lezzetliydi; Balyumruk şekerleriyle patlayacak hale gelmiş Hermione ve Ron bile, her şeyden ikinci kez almayı becerdiler. Harry ikide bir öğretmenler masasına bakıyordu. Profesör Lupin neşeli görünüyordu, ne kadar olabiliyorsa o kadar iyiydi. Muska hocası mini mini Profesör Flitwick'le heyecanlı heyecanlı konuşuyordu. Harry masada gözlerini gezdirerek, Snape'in oturduğu yere baktı. O mu hayal ediyordu, yoksa Snape'in gözleri Lupin'e doğal olandan daha fazla bir sıklıkla mı kayıyordu?</p><p class="calibre10">Şölen, Hogwarts hayaletlerinin sunduğu eğlence ile sona erdi. Duvarlarla masalardan bir anda belirivererek, kayarak resmi geçit yaptılar. Gryffindor'un hayaleti Neredeyse Kafasız Nick, kendi kafasının koparılması olayının beceriksizce bir temsiliyle büyük başarı kazandı.</p><p class="calibre10">Öyle güzel bir akşamdı ki, herkes salondan çıkarken kalabalığın arasından, "Ruh Emiciler sevgilerini yolluyor, Potter!" diye bağıran Malfoy bile Harry'nin keyfini bozamadı.</p><p class="calibre10">Harry, Ron ve Hermione, Gıyffindor Kulesi'ne giden normal yolda diğer Gryffindor'ları izlediler. Ama sonunda Şişman Hanım'ın portresinin durduğu koridora geldiklerinde, buraya doluşmuş öğrencilerin yolu tıkadığını gördüler.</p><p class="calibre10">Ron merakla, "Neden kimse içeri girmiyor?" diye sordu.</p><p class="calibre10">Harry önündeki kafaların üstünden ileri bir göz attı. Portre kapanmış gibiydi.</p><p class="calibre10">Percy'nin sesi, "Yol verin, lütfen" dedi ve kendisi de kalabalığın arasından azametle yol açarak göründü. "Yol niye tıkandı. Hepiniz birden parolayı unutmuş olamazsınız - pardon, ben öğrenci başıyım."</p><p class="calibre10">Derken kalabalığın üstüne, önce ön taraftan başlayan bir sessizlik çöktü. Sanki koridora bir soğuk dalgası yayıldı. Percy'nin, aniden sertleşen bir sesle, "Biri Profesör Dumbredore'u çağırsın" dediğini duydular. "Çabuk."</p><p class="calibre10">İnsanlar kafalarını çevirdi; arkadakiler parmaklarının ucunda duruyordu.</p><p class="calibre10">Henüz gelen Ginny, "Neler oluyor?" dedi.</p><p class="calibre10">Bir an sonra Profesör Dumbledore gelmiş, hızla portreye doğru yürüyordu. Gryffindor'lar o geçebilsin diye sıkıştılar. Harry, Ron ve Hermione de meselenin ne olduğunu görmek için daha yakına sokuldu.</p><p class="calibre10">"Olamaz" diye bağırdı Hermione, Harry'nin koluna sıkı sıkı yapıştı.</p><p class="calibre10">Şişman Hanım portreden kaybolmuştu. Portrenin kendisi ise öyle vahşice doğranmıştı ki, tuval şeritleri yeri kaplamıştı. Portreden büyük parçalar tamamen kesilip kopartılmıştı.</p><p class="calibre10">Dumbledore mahvolmuş tabloya şöyle bir baktı, döndü, Profesör McGonagall, Lupin ve Snape'in telaşla ona yaklaşmalarını sıkıntılı gözlerle izledi.</p><p class="calibre10">"Onu bulmamız gerek" dedi Dumbledore; "Profesör MeGonagall, lütfen derhal Mr. Filch'e gidin ve ona şatodaki her tabloda Şişman Hanım'ı aramasını söyleyin."</p><p class="calibre10">"Şansa ihtiyacınız olacak!" dedi gıdaklar gibi bir ses.</p><p class="calibre10">Hortlak Peeves'di bu, kalabalığın üstünde havada hareket ediyor ve yıkım ya da keder gördüğü her zamanki gibi, hayatından memnun görünüyordu.</p><p class="calibre10">Dumbledore sükûnetle, "Ne demek istiyorsun, Peeves?" diye sordu. Peeves'in sırıtması biraz azaldı. Dumbledore'a sataşmaya cesaret edemiyordu. Bunun yerine, gıdaklamasından daha iyi olmayan yağlı bir sesle konuşmaya başladı:</p><p class="calibre10">"Utanıyor, Müdür Hazretleri, efendim. Görünmek istemiyor. Berbat durumda. Onun dördüncü kattaki peyzajda koştuğunu gördüm, efendim, ağaçların arasına girip çıkıyordu. Fena halde ağlıyordu" dedi mutlulukla. Sonra da, hiç ikna edici olmayan bir biçimde, "Zavallıcık" diye ekledi.</p><p class="calibre10">Dumbledore yavaşça, "Kimin yaptığını söyledi mi?" dedi.</p><p class="calibre10">"Ah, evet, Profesör Hazretleri" dedi Peeves. Kollarında koca bir bomba tutan birinin havasını takınmıştı. "Anlıyorsunuz ya, onu içeri sokmayınca adam çok kızmış." Peeves tepe üstü döndü, kendi bacaklarının arasından Dumbledore'a bakıp sırıttı. "Çok öfkeli bir adam, bu Sirius Black."</p><div class="mbppagebreak" id="calibre_pb_15"></div>
</body></html>
