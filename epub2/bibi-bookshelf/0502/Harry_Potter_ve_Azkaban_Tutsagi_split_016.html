<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Harry Potter ve Azkaban Tutsağı</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos645956" class="calibre1"><span class="calibre2">
</span></p><p class="calibre7"><span class="calibre4"><span class="bold">ON  ALTINCI  BÖLÜM: PROFESÖR TRELAWNEY'NİN KEHANETİ</span></span></p><p class="calibre9">Harry'nin Quidditch Kupası'nı nihayet kazanmış olma sevinci en az bir hafta sürdü. Hava bile kutlama yapıyor gibiydi; haziran yaklaşırken günler bulutsuz, sıcak ve nemli geçmeye başladı. Herkesin tek yapmak istediği, dışarı çıkıp birkaç litre balkabağı suyu eşliğinde çimlerin üstüne serilmek, belki arada bir Tükürenbilye oynamak ya da dev mürekkep balığının gölün yüzeyinde sakin sakin gezinmesini izlemekti.</p><p class="calibre10">Ama bunu yapamadılar. Sınavlar başlamak üzereydi ve öğrenciler dışarıda tembellik etmek yerine şatonun içinde kalıp, pencerelerden içeri yaz havası süzülürken beyinlerini konsantre olmaya zorlamak mecburiyetindeydi. Fred ve George Weasley bile çalışırken görülmüşlerdi; S.B.D.’lerini (Standart Büyücülük Düzeyi) almak üzereydiler. Percy, Hogwarts'ın verdiği en yüksek yeterlik derecesi olan F.Y.B.S.'lerine (Feci Yorucu Büyücülük Sınavı) girmeye hazırlanıyordu. Sihir Bakanlığı'na girmek istediği için, çok yüksek notlar alması gerekiyordu. Sinirleri gün geçtikçe daha da geriliyor, akşamları Ortak Salon'da sessizliği bozan herkese çok ağır cezalar veriyordu. Aslında, Percy'den daha kaygılı görünen sadece bir kişi vardı: Hermione.</p><p class="calibre10">Harry ve Ron ona nasıl olup da aynı anda birçok derse girmeyi başardığını sormaktan vazgeçmişlerdi, ama çıkardığı sınav çizelgesini gördüklerinde kendilerini tutamadılar. İlk sütun şöyleydi:</p><blockquote class="calibre11"><span class="calibre12"><span class="italic">PAZARTESİ</span></span></blockquote><blockquote class="calibre15"><span class="calibre12"><span class="italic">       Saat 9, Aritmansi</span></span></blockquote><blockquote class="calibre15"><span class="calibre12"><span class="italic">       Saat 9, Biçim Değiştirme</span></span></blockquote><blockquote class="calibre15"><span class="calibre12"><span class="italic">       Öğle yemeği</span></span></blockquote><blockquote class="calibre15"><span class="calibre12"><span class="italic">       Saat 1, Muska</span></span></blockquote><blockquote class="calibre15"><span class="calibre12"><span class="italic">       Saat 1, Eski Tılsımlar</span></span></blockquote><p class="calibre9">"Hermione?" dedi Ron. Bunu temkinli bir sesle söylemişti, çünkü bu aralar Hermione, biri dokunsa patlayacak gibi görünüyordu. "Şeyy - bu saatleri doğru yazdığından emin misin?"</p><p class="calibre10">"Ne?" diye çıkıştı Hermione. Hemen eline sınav çizelgesini alıp baktı. "Evet, tabii ki doğru."</p><p class="calibre10">"Sana nasıl aynı anda iki sınava birden gireceğini sormamızın bir anlamı var mı?" dedi Harry.</p><p class="calibre10">"Hayır" diye kestirip attı Hermione. "Numoroloji ve Gramatika kitabımı gören oldu mu?"</p><p class="calibre10">"Evet, uyumadan önce biraz bakarım diye almıştım" dedi Ron, çok alçak sesle. Hermione masasındaki parşömen yığınını karıştırarak kitabı aramava başlamıştı. Tam o sırada pencereden bir hışırtı geldi ve gagasında sıkı sıkı tuttuğu bir notla Hedwig içeri girdi.</p><p class="calibre10">"Hagrid'den" dedi Harry, notu yırtıp açarak. "Şahgaga'nın temyizi - altısında yapılacakmış."</p><p class="calibre10">"Tam sınavlarımızı bitirdiğimiz gün" dedi Hermione. Hâlâ Aritmansi kitabını arıyordu.</p><p class="calibre10">Harry, mektubu okumaya devam ederek, "Buraya gelip yapacaklarmış" dedi. "Sihir Bakanlığı'ndan biri ve - ve bir cellat."</p><p class="calibre10">Hermione kafasını kaldırıp baktı, altüst olmuştu.</p><p class="calibre10">"Temyize cellat mı getiriyorlar?! Öyleyse kararlarını çoktan vermiş gibi görünüyorlar!"</p><p class="calibre10">"Evet, öyle" dedi Harry, sıkıntıyla.</p><p class="calibre10">"Bunu yapamazlar!" diye uludu Ron. "Onun için bir sürü şey okudum, hepsini görmezden gelemezler!"</p><p class="calibre10">Ama Harry'nin içinde, Tehlikeli Yaratıkların İtlafı Komitesi'nin Mr. Malfoy’un etkisiyle kararını çoktan vermiş olduğuna dair korkunç bir duygu vardı. Gryffindor'un zaferiyle sonuçlanan Quidditch finalinden beri gözle görülür şekilde sessizleşen Draco, son birkaç günde eski kasıntılığına yeniden kavuşmuş görünüyordu. Harry'nin duyduğu alaycı yorumlara bakılırsa, Malfoy, Şahgaga'nın öldürüleceğinden emindi ve bunun kendisi sayesinde olmasından mutluluk duyuyor gibiydi. Böyle durumlarda Harry'nin tek yapabildiği, kendini Hermione'nin yaptığını yapmaktan, yani Malfoy'un suratına bir tane çakmaktan alıkoymaktı. En kötüsü de gidip Hagrid'i görmek için vakitleri ya da fırsatları olmamasıydı, çünkü yeni güvenlik önlemleri henüz kaldırılmamıştı ve Harry tek gözlü cadının altındaki görünmezlik pelerinini geri almaya cesaret edemiyordu.</p><p class="calibre10">Sınav haftası başladığında şatoya olağandışı bir sessizlik çöktü. Üçüncü sınıflar pazartesi öğle yemeği saatinde Biçim Değiştirme'den kül rengi yüzlerle ve güçsüz halde çıktılar. Sonuçları karşılaştırıp, çaydanlığı tosbağaya çevirmenin de dahil olduğu görevlerinin zorluğundan yakındılar. Hermione tosbağasının daha çok kaplumbağaya benzediğinden şikâyet ederek herkesin sinirini bozdu, çünkü başkalarının dertlerinin yanında, onunki hiç sayılırdı.</p><p class="calibre10">"Benimkinde kuyruk yerine hâlâ bir çaydanlık ağzı vardı, tam bir kâbus..."</p><p class="calibre10">“Tosbağaların nefesi buhar gibi mi oluyordu?"</p><p class="calibre10">"Kabuğunda hâlâ söğütlü porselen deseni vardı, sizce not düşer mi oradan?"</p><p class="calibre10">Sonra alelacele yemek yiyip, doğruca Muska sınavının yolunu tuttular. Hermione haklı çıktı; Profesör Flitwick onlara Neşelendirme Büyüleri'ni sordu. Harry heyecandan kendininkini biraz abartınca, eşi Ron isterik kahkaha nöbetlerine tutulmaya başladı. Öyle ki, büyüyü kendisinin de deneyebilmesi için önce onu sınıftan çıkarıp bir saatliğine sessiz bir odada tutmak zorunda kaldılar. Akşam yemeğinden sonra öğrenciler aceleyle ortak salonlarına gittiler. Ama dinlenmek için değil, Sihirli Yaratıkların Bakımı, İksir ve Astronomi sınavlarına çalışmak için.</p><p class="calibre10">Ertesi sabahki Sihirli Yaratıkların Bakımı sınavında Hagrid'in gerçekten de çok düşünceli bir hali vardı; aklı hiç orada değilmiş gibiydi. Sınıfa büyük bir leğen dolusu Pıtırkurt getirmiş ve sınavı geçmek için bir saatin sonunda Pıtırkurtlar'ın hâlâ canlı olması gerektiğini söylemişti. Pıtırkurtlar'ı yaşatmanın en iyi yolu, onları kendi hallerine bırakmak olduğundan, hepsinin girdiği en kolay sınav oldu bu. Böylece Harry, Ron ve Hermione de Hagrid'le konuşma fırsatı buldu.</p><p class="calibre10">"Gaga bunalmaya başladı" dedi Hagrid, eğilip Harry'nin Pıtırkurt'unun hâlâ hayatta olup olmadığını kontrol ediyormuş numarası yaparak. "Çok uzun süredir bağlı duruyor. Ama yine de... bir dahaki güne öğreneceğiz - öyle ya da böyle."</p><p class="calibre10">Öğleden sonraki İksir sınavları tam bir felaketti. Harry elinden geleni yapmasına rağmen Kafa Karıştıran Karışım'ının koyulaşmasını sağlayamadı. Tepesinde dikilip onu kin dolu bir zevkle izleyen Snape de notlarının arasına şüpheli bir şekilde sıfıra benzeyen bir şey çiziktirip yanından uzaklaştı.</p><p class="calibre10">Gece yarısı en yüksek kulede Astronomi, çarşamba sabahıysa Sihir Tarihi vardı. Harry. Florean Fortescue'nun ortaçağ cadı avları konusunda söylediği her şeyi yazarken, boğucu sınıfta Fortescue'nun Şoko Cevizli Sundae'lerinden olsaydı keşke diye iç geçirdi. Çarşamba günü öğleden sonra kızgın güneşin alnındaki serada Bitkibilim vardı; sonra güneşten kızarmış enselerle yeniden Ortak Salon'a dönüldü ve ertesi günün o saatlerinin, yani sınavların bitmiş olacağı zamanın hayali kurulmaya başlandı.</p><p class="calibre10">Sondan bir önceki sınavları perşembe sabahki Karanlık Sanatlara Karşı Savunma'ydı. Profesör Lupin o güne kadar girdikleri en alışılmadık sınavı hazırlamıştı; dışarıda güneşin altındaki bir tür engelli yarış pisti gibiydi sınav. Önce içinde bir Garkenez olan derin bir su birikintisinden yürümeleri, sonra Kırmızı Kafalar'la dolu bir dizi çukurdan geçmeleri, Hinzıpır'ın yanıltıcı yönlendirmelerine aldırmadan küçük bir bataklıktan çıkmaları ve eski bir sandığa girip yeni bir Böcürt'le savaşmaları gerekiyordu.</p><p class="calibre10">"Mükemmel, Harry" diye mırıldandı Lupin, Harry sandığın içinden sırıtarak çıkarken. "Tam not."</p><p class="calibre10">Başarısının heyecanıyla kıpkırmızı olan Harry, Ron'u ve Hermione'yi izleyebilmek için orada kaldı. Ron, Hinzıpır'a kadar çok iyi gitti, ama Hinzıpır onun kafasını karıştırmayı başarıp beline kadar batağa gömülmesine sebep oldu. Hermione, içinde Böcürt'ün bulunduğu sandığa gelene kadar her şeyi kusursuz bir şekilde yaptı. Ama sandığın içinde bir dakika kaldıktan sonra, çığlık çığlığa dışarı fırladı.</p><p class="calibre10">"Hermione!" dedi Lupin şaşırarak. "Ne oldu?"</p><p class="calibre10">"P-P-Profesör McGonagall!" dedi Hermione, soluk soluğa sandığı işaret ederek. "Bü-bütün derslerden kaldığımı söyledi!"</p><p class="calibre10">Hermione'yi sakinleştirmek bayağı vakit aldı. Sonunda kendine gelince, o, Harry ve Ron şatoya döndüler. Ron hâlâ Hermione'nin Böcürt'üne gülmeye meyilliydi biraz, ama merdivenlerin başında gördükleri şey, çıkabilecek bir tartışmayı önledi: Cornelius Fudge, orada durmuş etrafa bakıyordu. İnce çizgili pelerininin içinde hafifçe terlemişti. Harry'yi görünce irkildi.</p><p class="calibre10">"Merhaba, Harry!" dedi. "Sınavdan çıktın galiba? Nasıl, bitiyor mu bari?"</p><p class="calibre10">"Evet' dedi Harry. Sihir Bakanı'yla tanışıklığı olmayan Hermione ve Ron arka planda ne yapacaklarını bilemeden gezinip duruyorlardı.</p><p class="calibre10">"Nefis bir gün" dedi Fudge, göle doğru bakarak. "Yazık... yazık..."</p><p class="calibre10">Derin derin iç çekip Harry'ye baktı.</p><p class="calibre10">"Nahoş bir görevden dolayı buradayım, Harry. Sihirli Yaratıkların İtlafı Komitesi'nin azgın bir hipogrifin infazı için bir tanığa ihtiyacı vardı. Benim de Black'in durumu için Hogwarts'ı ziyaret etmem gerektiğinden, benden rica ettiler."</p><p class="calibre10">"Yani temyiz oldu mu?" diye araya girdi Ron, öne çıkarak.</p><p class="calibre10">"Hayır, hayır, bu öğleden sonra yapılacak" dedi Fudge, Ron'a merakla bakarak.</p><p class="calibre10">"O halde infaza tanıklık etmeniz hiç gerekmeyebilir!" dedi Ron azimle. "Hipogrifin hâlâ kurtulma şansı var!"</p><p class="calibre10">Fudge daha cevap veremeden, arkasındaki şato kapısından iki büyücü çıktı. Biri öyle ihtiyardı ki, sanki gözlerinin önünde eriyip gidiyordu; ikincisi iriyarıydı, ince, siyah bir bıyığı vardı. Harry onların Tehlikeli Yaratıkların İtlafı Komitesi'nin temsilcileri olduklarını tahmin etti, çünkü çok yaşlı büyücü Hagrid'in kulübesine doğru kısık gözlerle bakıp, zayıf bir sesle, "Off, off, bu iş için fazla yaşlıyım artık..." dedi. "Saat ikide, değil mi, Fudge?"</p><p class="calibre10">Siyah bıyıklı adam kemerindeki bir şeye dokunup duruyordu; Harry daha dikkatli bakınca, iri parmağını parıldayan bir baltanın keskin tarafında gezdirdiğini fark etti. Ron bir şey söylemek için ağzını açtı, ama Hermione onu sert bir şekilde kaburgasından dürtüp başıyla Giriş Salonu'nu işaret etti.</p><p class="calibre10">Öğle yemeği için Büyük Salon'a girerlerken, Ron kızgın kızgın, "Niye engel oldun bana?" dedi. "Onları görmedin mi? Baltaları bile hazır! Böyle adalet olmaz!"</p><p class="calibre10">"Ron, senin baban Bakanlık'ta çalışıyor. Kalkıp da patronuna öyle şeyler söyleyemezsin!" dedi Hermione. Ama o da çok üzüntülü görünüyordu. "Hagrid bu defa soğukkanlılığını korur ve savını düzgün sunarsa, Şahgaga'yı infaz edemezler..."</p><p class="calibre10">Ancak Harry, Hermione'nin söylediklerine kendinin de inanmadığını anlamıştı. Etraflarındaki insanlar yemeklerini yerken bir taraftan da heyecanla konuşuyor, öğleden sonranın gelip sınavların bitmesini iple çekiyorlardı. Ama Hagrid ve Şahgaga hakkında endişelenmekle meşgul olan Harry, Ron ve Hermione, onlara katılmadılar.</p><p class="calibre10">Harry ve Ron'un son sınavları Kehanet, Hermione'ninse Muggle Araştırmaları'ydı. Üçü beraberce mermer merdivenleri çıktılar. Hermione birinci katta onlardan ayrıldı, Harry ile Ron ise yedinci kata kadar devam ettiler. Çok sayıda öğrenci Profesör Trelawney'nin sınıfına çıkan dönen merdivenlerde oturmuş, son dakika çalışmaları yapıyordu.</p><p class="calibre10">Gidip yanına oturduklarında, Neville Longbottom onlara, "Hepimizi ayrı ayrı içeri alıyor" dedi. Geleceğin Sis Perdesini Aralamak'ı kucağına yerleştirmişti, kristale bakmakla ilgili sayfalar önünde açık duruyordu. "Kristal topta herhangi bir şey göreniniz oldu mu?" diye sordu mutsuz mutsuz.</p><p class="calibre10">"Cık" dedi Ron dalgın dalgın. Saatine bakıp duruyordu; Harry onun Şahgaga'nın temyizine ne kadar kaldığını kontrol ettiğini biliyordu.</p><p class="calibre10">Sınıfın dışındaki kuyruk çok yavaş ilerliyordu. Ne zaman biri gümüşi merdivenden aşağı inse, diğer öğrenciler, "Ne sordu? İyi miydi?" diye fısıldıyorlardı.</p><p class="calibre10">Ama hepsi de cevap vermeyi reddediyordu.</p><p class="calibre10">"Dedi ki, kristal top ona, söylersem başıma korkunç bir kaza geleceğini iletmiş!" dedi Neville ürkek bir sesle. Merdivenden inip, yeni yeni sahanlığa ulaşmış olan Harry ile Ron'a doğru yürüdü.</p><p class="calibre10">"Tabii canım" dedi Ron gülerek. "Biliyor musun, Hermione'nin onun hakkında -" (başparmağıyla yukarıdaki kapağı işaret etti) "yanılmadığını düşünmeye başladım. Yaşlı bir sahtekâr o."</p><p class="calibre10">"Evet" dedi Harry, kendi de saatine bakarak. İki olmuştu. "Keşke biraz acele etse..."</p><p class="calibre10">Parvati merdivenlerden indiğinde yüzü gururla parlıyordu.</p><p class="calibre10">"Benim gerçek bir Görücü'nün bütün niteliklerine sahip olduğumu düşünüyor" dedi Harry ve Ron'a. "Bir sürü şey gördüm... eh, iyi şanslar."</p><p class="calibre10">Hızla merdivenden inip Lavender'ın yanına gitti.</p><p class="calibre10">"Ronald Weasley" dedi tepelerinden o tanıdık, puslu ses. Ron dişlerini sıkıp Harry'ye baktı ve gümüşi merdivenden çıkıp gözden kayboldu. Şimdi sınava girmemiş olan bir tek Harry kalmıştı. Yere oturup sırtını duvara yasladı ve güneşli pencerede vızıldayan sineği dinledi. Aklı arazinin bir ucunda, Hagrid'deydi.</p><p class="calibre10">Nihayet yirmi dakika kadar sonra Ron'un büyük ayakları merdivende belirdi.</p><p class="calibre10">"Nasıl gitti?" diye sordu Harry, ayağa kalkarak.</p><p class="calibre10">"Hikâye" dedi Ron. "Hiçbir şey göremedim, ben de uydurdum. İkna olmadı, ama galiba..."</p><p class="calibre10">Profesör Trelawney, "Harry Potter!" diye seslenince, Harry, "Ortak Salon'da görüşürüz" diye mırıldandı.</p><p class="calibre10">Kule odası normalde olduğundan da sıcaktı; perdeler kapalıydı, ateş yanıyordu. Her zamanki iç kaldırıcı koku Harry'yi öksürttü. İskemlelerin ve masaların arasından geçip, önünde büyük bir kristal topla onu bekleyen Profesör Trelawney'nin yanına gitti.</p><p class="calibre10">"İyi günler, yavrum" dedi profesör usulca. "Lütfen kürenin içine bak... acele etme... sonra da içinde ne gördüğünü anlat bana..."</p><p class="calibre10">Harry kristal topun üzerine eğilip bakmaya başladı. Bütün konsantrasyonunu toplayıp, onu büklüm büklüm beyaz sisten başka bir şey göstermeye zorladı, ama hiçbir şey olmadı.</p><p class="calibre10">"Ee?" dedi Profesör Trelawney nezaketle. "Ne görüyorsun?"</p><p class="calibre10">Sıcaklık iyice boğucu bir hal almıştı ve hemen yanlarındaki ateşten süzülen koku burun deliklerini yakıyordu. Ron'un az önce söylediklerini düşünüp numara yapmaya karar verdi.</p><p class="calibre10">"Şeyy -" dedi Harry, "karanlık bir şekil... eee..."</p><p class="calibre10">"Neye benziyor?" diye fısıldadı Profesör Trelawney. "İyi düşün...”</p><p class="calibre10">Harry zihnini taradı ve aklına Şahgaga geldi.</p><p class="calibre10">"Bir hipogrif" dedi kendinden emin bir sesle.</p><p class="calibre10">"Gerçekten!" diye fısıldadı Profesör Trelawney. Dizlerinin üstünde duran parşömene hararetle bir şeyler yazdı. "Evladım, zavallı Hagrid'in Sihir Bakanlığı'yla sorununun sonucunu görüyor olabilirsin! Daha yakından bak... Hipogrifin... başı hâlâ yerinde mi?"</p><p class="calibre10">"Evet" dedi Harry büyük bir kararlılıkla.</p><p class="calibre10">"Emin misin?" dedi Profesör Trelawney ısrarla. "İyice emin misin, yavrum? Hipogrifin yerde kıvrandığını, arkasında da eli baltalı, gölgeli bir figür durduğunu görüyor olmayasın?"</p><p class="calibre10">"Hayır!" dedi Harry. Midesi hafif hafif bulanmaya başlamıştı.</p><p class="calibre10">"Kan yok mu? Ağlayan bir Hagrid yok mu?"</p><p class="calibre10">"Hayır!" dedi Harry yine. Odadan ve sıcaktan hemen kurtulmak istiyordu, "iyi görünüyor - uçup gidiyor..."</p><p class="calibre10">Profesör Trelawney iç çekti.</p><p class="calibre10">"Pekâlâ, yavrum, burada bırakıyoruz... pek tatmin edici olmadı... ama elinden geleni yaptığına eminim.</p><p class="calibre10">Harry rahatlamış halde yerinden kalktı, çantasını aldı. Tam gidiyordu ki, arkasından haşin, kulak tırmalayıcı bir ses konuştu.</p><blockquote class="calibre11"><span class="calibre12"><span class="italic">"Bu gece olacak."</span></span></blockquote><p class="calibre9">Harry hızla arkasına döndü. Profesör Trelawney koltuğunda kaskatı kesilmişti, gözleri boş bakıyordu ve ağzı sarkmıştı.</p><p class="calibre10">"Pa-pardon?" dedi Harry.</p><p class="calibre10">Ama anlaşılan Profesör Trelawney onu duymuyordu. Gözleri dönmeye başladı. Paniğe kapılan Harry orada öylece durdu. Profesör Trelawney bir tür nöbet geçirmek üzereymiş gibiydi. Harry koşup hastane kanadına gitmeyi düşünerek tereddüt etti - derken Profesör Trelawney yeniden o haşin, kendininkine hiç benzemeyen sesle konuşmaya başladı:</p><blockquote class="calibre11"><span class="calibre12"><span class="italic">"Karanlık Lord yalnız ve dostsuz, müritleri tarafından terk edilmiş durumda. Uşağı şu son on iki yıldır zincir altında. Bu gece, gece yarısından önce, hizmetkâr serbest kalacak ve yeniden efendisine katılmaya gidecek. Karanlık Lord, uşağının yardımıyla yine güçlenecek, eskisinden de büyük ve korkunç olacak. Bu gece... gece yarısından önce... hizmetkâr... efendisine... katılmaya... gidecek..."</span></span></blockquote><p class="calibre9">Profesör Trelawney'nin başı göğsüne düştü. Ağzından bir hırıltı çıktı. Sonra birden, yine başını kaldırdı.</p><p class="calibre10">"Çok özür dilerim, yavrum" dedi hülyalı bir sesle. "Gündüz sıcağından olmalı... Bir an dalmışım..."</p><p class="calibre10">Harry öylece durup bakakaldı.</p><p class="calibre10">"Bir sorun mu var, yavrum?"</p><p class="calibre10">"Az - az önce bana Karanlık Lord'un yeniden güçleneceğini söylediniz... uşağının ona geri döneceğini..."</p><p class="calibre10">Profesör Trelawney altüst olmuş görünüyordu.</p><p class="calibre10">"Karanlık Lord mu? Adı Anılmaması Gereken Kişi mi? Evladım, bu şakaya gelecek şey değil... yeniden güçlenecekmiş..."</p><p class="calibre10">"Ama az önce siz söylediniz! Dediniz ki, Karanlık Lord -"</p><p class="calibre10">"Sanırım sen de sızdın, yavrum!" dedi Profesör Trelawney "Kesinlikle bu kadar abartılı bir kehanette bulanacak değilim!"</p><p class="calibre10">Harry gümüşi merdivenden inip dönen merdivene geldi. Kafası meşguldü... az önce Profesör Trelawney'nin gerçek bir kehanette bulunduğuna mı tanık olmuştu? Yoksa Profesör Trelawney, bunu sınava çarpıcı bir final olarak mı yapmıştı?</p><p class="calibre10">Beş dakika sonra hızla Gryffindor Kulesi'nin dışındaki güvenlik ifritlerinin yanından geçerken, Profesör Trelawney'nin sözleri hâlâ kulağında yankılanıyordu. Karşıdan gülen ve şakalaşan insanlar gelip geçiyor, dışarıya ve iple çektikleri özgürlüğe doğru ilerliyorlardı; Harry portre deliğine ulaşıp Ortak Salon'a girdiğinde, içerisi neredeyse bomboştu. Ancak, Ron'la Hermione orada bir köşede oturuyorlardı.</p><p class="calibre10">"Profesör Trelawney" dedi Harry soluk soluğa, "az önce bana -"</p><p class="calibre10">Ama yüzlerindeki ifadeyi görünce lafı yarım kaldı.</p><p class="calibre10">"Şahgaga kaybetmiş" dedi Ron cılız bir sesle. "Hagrid az önce bunu gönderdi."</p><p class="calibre10">Hagrid'in notu bu defa kuruydu, gözyaşları mürekkebi dağılmamıştı, ama görünüşe bakılırsa yazarken eli öyle titremişti ki, not neredeyse okunmayacak haldeydi.</p><blockquote class="calibre11"><span class="calibre12"><span class="italic">Temyizi kaybettik. Günbatımında infaz edecekler. Yapabileceğiniz bir şey yok. Gelmeyin. Görmenizi istemiyorum.</span></span></blockquote><blockquote class="calibre14"><span class="calibre12"><span class="italic">Hagrid.</span></span></blockquote><p class="calibre9">"Gitmek zorundayız" dedi Harry hiç tereddüt etmeden. "Orada kendi başına oturup celladı bekleyemez!"</p><p class="calibre10">"Günbatımında ama" dedi Ron. Donuk gözlerle pencereden dışarı bakıyordu. "Hayatta izin vermezler... özellikle de sana, Harry..."</p><p class="calibre10">Harry başını ellerinin arasına gömüp düşünmeye başladı.</p><p class="calibre10">"Keşke görünmezlik pelerini olsaydı..."</p><p class="calibre10">"Nerede?" dedi Hermione.</p><p class="calibre10">Harry ona pelerini tek gözlü cadının altındaki geçitte bıraktığını anlattı.</p><p class="calibre10">"... Snape beni bir daha oralarda görürse, başım ciddi derde girer" diye bitirdi lafını.</p><p class="calibre10">"Doğru" dedi Hermione, ayağa kalkarak. "Seni görürse... cadının kamburunu nasıl açıyorum demiştin?"</p><p class="calibre10">"Tı-tıklayıp '<span class="italic">Dissendium</span>' diyorsun" dedi Harry. "Ama -"</p><p class="calibre10">Hermione onun cümlesini bitirmesini beklemedi; odanın öbür ucuna yürüdü, Şişman Hanım'ın portresini itip açtı ve gözden kayboldu.</p><p class="calibre10">"Almaya gitmedi, değil mi?" dedi Ron, arkasından bakakalarak.</p><p class="calibre10">Almaya gitmişti. Hermione on beş dakika sonra, cüppesinin içine sakladığı gümüşi renkte pelerinle döndü.</p><p class="calibre10">"Hermione, son zamanlarda sana neler oluyor, bilmiyorum!" dedi Ron, afallamış halde. "Önce Malfoy'a vuruyorsun, sonra Profesör Trelawney'nin dersinden çıkıp gidiyorsun -"</p><p class="calibre10">Herrnione'nin koltukları kabarmıştı.</p><p class="calibre10">Herkesle birlikte akşam yemeğine indiler, ama yemekten sonra Gryffindor Kulesi'ne dönmediler. Harry, pelerini cüppesinin önüne tıkmıştı; şişkinliği saklamak için kollarını kavuşturarak dolaşması gerekiyordu. Giriş Salonu'nun dışında, boş bir odada gizlenerek salonun boşalmasını beklediler. Salondan son iki kişinin de çıktığını ve arkalarından kapının kapandığını duyduktan sonra, Hermione kapıdan kafasını uzattı.</p><p class="calibre10">"Tamam," diye fısıldadı. "Kimse yok - pelerini geçir -"</p><p class="calibre10">Kimse görmesin diye birbirlerine çok yakın yürüyerek, salonu pelerinin altında, parmak uçlarında geçtiler, sonra da taş merdivenlerden inip dışarı çıktılar. Yasak Orman'ın üzerinde batan güneş, ağaçların en üstteki yapraklarını ışıl ışıl yapmıştı.</p><p class="calibre10">Hagrid'in kulübesine ulaşıp kapıyı çaldılar. Cevap vermesi bir dakika sürdü. Kapıyı açtığındaysa, solgun bir yüzle ve tir tir titreyerek kim geldi diye etrafına bakındı.</p><p class="calibre10">"Biziz" diye fısıldadı Harry. "Üstümüzde görünmezlik pelerini var. Bizi içeri al da çıkaralım."</p><p class="calibre10">"Gelmemeliydiniz!" diye fısıldadı Hagrid. Ama geri çekilip, girmelerine izin verdi. Hagrid hemen kapıyı kapattı, Harry de pelerini çekip üzerlerinden çıkardı.</p><p class="calibre10">Hagrid ağlamıyordu, onların boynuna da atılmadı. Nerede olduğunu ve ne yapacağını bilmeyen biri gibi davranıyordu. Bu çaresizliği izlemek, gözyaşlarını izlemekten de zordu.</p><p class="calibre10">"Çay ister misiniz?" dedi. Çaydanlığa uzanırken kocaman elleri titriyordu.</p><p class="calibre10">"Şahgaga nerede, Hagrid?" dedi Hermione tereddütlü bir sesle.</p><p class="calibre10">"Onu - onu dışarı çıkardım" dedi Hagrid. Sürahiyi doldururken sütü bütün masaya döktü. "Balkabağı tarhında bağlı duruyor. Ağaçları görsün, temiz hava alsın istedim, son -"</p><p class="calibre10">Hagrid'in elleri öyle fena titredi ki, süt sürahisi elinden kayıp yere düştü ve paramparça oldu.</p><p class="calibre10">"Bana bırak, Hagrid" dedi Hermione hemen. Çabucak gidip temizlemeye başladı.</p><p class="calibre10">"Dolapta bir tane daha var" dedi Hagrid, oturup alnını koluna silerek. Harry göz ucuyla Ron'a baktı, Ron da ona çaresiz bakışlarla yanıt verdi.</p><p class="calibre10">Harry onun yanına oturarak, "Kimsenin yapabileceği bir şey yok mu, Hagrid?" diye sordu kızgın bir sesle. "Dumbledore -"</p><p class="calibre10">"Denedi" dedi Hagrid. "Komite'nin kararını geçersiz kılacak gücü yok. Onlara Şahgaga'nın zararsız olduğunu söyledi, ama hepsi korkuyor... O Lucius Malfoy nasıl biridir, bilirsin... tehdit etmiştir onları... Cellat, yani Macnair, o da Malfoy'un eski bir arkadaşı... ama çabuk ve acısız olacak... ve ben yanında olacağım..."</p><p class="calibre10">Hagrid yutkundu. Gözleri çılgınca kulübeyi tarıyordu, sanki bir umut kırıntısı ya da ufacık da olsa bir teselli arıyormuş gibiydi.</p><p class="calibre10">"Dumbledore da gelecek - şey yapılırken. Bu sabah yazdı bana. Benimle birlikte - birlikte olmak istiyor. Büyük adam, Dumbledore..."</p><p class="calibre10">Yeni bir süt sürahisi bulmak için Hagrid'in dolabını karıştıran Hermione'den hafif bir hıçkırık geldi, ama hemen kendini tuttu. Elinde yeni sürahiyle doğrulurken, gözyaşlarına hâkim olmaya çalışıyordu.</p><p class="calibre10">"Biz de seninle kalacağız, Hagrid" diye başladı konuşmaya, ama Hagrid salkım saçak kafasını iki yana sallamaya başlamıştı bile.</p><p class="calibre10">"Sizin şatoya dönmeniz gerekiyor. Dedim ya, seyretmenizi istemiyorum. Ayrıca burada da olmamanız gerekiyor... Fudge ve Dumbledore izinsiz çıktığınızı öğrenirlerse, Harry, senin başına bayağı iş açılır."</p><p class="calibre10">Şimdi Hermione'nin yüzünden aşağı sessiz gözyaşları süzülüyordu. Ama çayla uğraşarak onları Hagrid'den sakladı. Sonra, tam sürahiyi doldurmak için eline süt şişesini almıştı ki, küçük bir çığlık attı.</p><p class="calibre10">"Ron! İna-inanamıyorum - Scabbers bu!"</p><p class="calibre10">Ron'un ağzı şaşkınlıktan açık kalmıştı.</p><p class="calibre10">"Neden bahsediyorsun sen?"</p><p class="calibre10">Hermione süt sürahisini masaya götürüp baş aşağı çevirdi. Fare Scabbers deli gibi cıyakladı, sürahinin içinde kalmak için epey çırpındı, ama sonunda kayarak masanın üstüne düştü.</p><p class="calibre10">"Scabbers!" dedi Ron şaşkın şaşkın. "Scabbers, burada ne arıyorsun?"</p><p class="calibre10">Çırpınan fareyi alıp ışığa tuttu. Scabbers berbat durumdaydı. Her zamankinden de zayıftı, epey tüy dökmüş, yer yer kelleşmişti. Ron'un elinden kurtulmak için deli gibi debeleniyordu.</p><p class="calibre10">"Tamam, Scabbers!" dedi Ron. "Kedi yok! Burada seni incitecek hiçbir şey yok!"</p><p class="calibre10">Hagrid gözlerini pencereye dikerek birden ayağa kalktı. Normalde al al olan yüzü, parşömen rengi kesilmişti.</p><p class="calibre10">"Geliyorlar..."</p><p class="calibre10">Harry, Ron ve Hermione hızla arkalarına döndüler. Birkaç kişi, uzaktaki şatonun merdivenlerinden iniyordu. En önde Albus Dumbledore vardı, gümüşi sakalı güneşin son ışıklarıyla parlıyordu. Hemen yanında Cornelius Fudge yürüyordu. Arkalarından da takatsiz ve yaşlı Komite üyesiyle cellat Macnair geliyordu.</p><p class="calibre10">"Gitmeniz lazım" dedi Hagrid. Sapır sapır titriyordu. "Sizi burada bulmamalılar... gidin, hadi..."</p><p class="calibre10">Ron, Scabbers'ı cebine tıktı, Hermione ise pelerini aldı.</p><p class="calibre10">"Sizi arkadan çıkarayım" dedi Hagrid.</p><p class="calibre10">Onun peşinden gidip arka bahçeye çıktılar. Harry kendini tuhaf bir şekilde rüyadaymış gibi hissediyordu. Birkaç metre ileride, Hagrid'in balkabağı tarhında bir ağaca bağlı Şahgaga'yı görünce bu his daha da güçlendi. Şahgaga bir şeyler olduğunun farkındaydı. Sivri kafasını bir o yana bir bu yana döndürüyor, yeri sinirli sinirli eşeliyordu.</p><p class="calibre10">"Bir şey yok, Gaga" dedi Hagrid usulca. "Bir şey yok..." Harry, Ron ve Hermione'ye döndü. "Hadi" dedi. "Gidin."</p><p class="calibre10">Ama kıpırdamadılar.</p><p class="calibre10">"Hagrid, yapamayız -"</p><p class="calibre10">"Onlara gerçekte ne olduğunu anlatırız -"</p><p class="calibre10">"Onu öldüremezler -"</p><p class="calibre10">"Gidin!" dedi Hagrid hiddetle. "Durum zaten fena, bir de siz başınızı derde sokmayın!"</p><p class="calibre10">Hiç seçenekleri yoktu. Hermione, pelerini Ron'la Harry'nin üzerine çekerken, kulübenin ön tarafından insan sesleri geldiğini duydular. Hagrid üçünün az önce gözden kaybolduğu noktaya baktı.</p><p class="calibre10">"Çabuk gidin" dedi boğuk bir sesle. "Dinlemeyin ..."</p><p class="calibre10">Ve kapısı çalınınca, dönüp kulübesine doğru yürüdü.</p><p class="calibre10">Harry, Ron ve Hermione yavaş yavaş, korkudan kendilerinden geçmiş bir halde Hagrid'in evinin etrafından dolaşmaya koyuldular. Tam evin öbür tarafına ulaşırlarken, ön kapı sertçe kapandı.</p><p class="calibre10">"Lütfen, acele edelim" diye fısıldadı Hermione. "Dayanamam, katlanamam..."</p><p class="calibre10">Çimenden yokuş yukarı, şatoya doğru ilerlemeye başladılar. Güneş şimdi hızla batıyordu; gökyüzü berrak, morumsu bir griye dönmüştü, ama batıya doğru yakut kırmızısı bir parıltı görülüyordu.</p><p class="calibre10">Ron birden durdu.</p><p class="calibre10">"Lütfen, Ron" dedi Hermione.</p><p class="calibre10">"Scabbers - rahat - durmuyor -"</p><p class="calibre10">Ron iki büklüm olmuş, Scabbers’ı cebinde tutmaya çalışıyordu. Ama fare çıldırmıştı; deli gibi ciyaklıyor, kıvrılıp çırpınıyor, dişlerini Ron'un eline geçirmeye çalışıyordu.</p><p class="calibre10">"Scabbers, seni sersem, benim, Ron" diye tısladı Ron.</p><p class="calibre10">Arkalarında bir kapının açıldığını duydular. Birileri konuşmaya başladı.</p><p class="calibre10">"Ron, lütfen gidelim, yapmak üzereler!" dedi Hermione fısıldayarak.</p><p class="calibre10">'Tamam - Scabbers, rahat dur -"</p><p class="calibre10">İlerlediler; Harry de Hermione gibi arkalarından gelen sesleri dinlememeye çalışıyordu. Ron yine durdu.</p><p class="calibre10">"Tutamıyorum - Scabbers, kes sesini, herkes duyacak -"</p><p class="calibre10">Fare deli gibi ciyaklıyordu, ama yine de sesi Hagrid'in bahçesinden gelen sesleri bastırmıyordu. Belli belirsiz erkek sesleri duyuldu. Sonra bir sessizlik ve ansızın bir baltanın havayı yarmasının ve darbesinin sesi.</p><p class="calibre10">Hermione sendeledi...</p><p class="calibre10">"Yaptılar!" diye fısıldadı Harry'ye. "İnanamıyorum - yaptılar!"</p><div class="mbppagebreak" id="calibre_pb_31"></div>
</body></html>
