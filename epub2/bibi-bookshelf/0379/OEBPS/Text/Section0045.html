<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sabahattin Ali Bütün Öyküleri II</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="calibre4" style="text-align: center;">BEŞİNCİ MECLİS</h3>

  <p class="calibre4">VEN-ÇİNG (yalnız), sonra İMPARATOR</p>

  <p class="calibre4">VEN-ÇİNG: (Çiçeklerin arkasından usulca çıkar, KÜRŞAD'ın arkasından bir müddet bakar, ellerini ovuşturur) &nbsp;Plan mükemmel... Hele bir tatbik edilirse daha&nbsp;nefis olacak... Yalnız küçük bir kusuru var:&nbsp;Tertip edenler bu sarayda bir de Ven-Çing bulunduğunu nasılsa unutmuşlar... Ven-Çing&nbsp;minimini, güzel, tatlı Hiyungyu'yu bunlara,&nbsp;bu barbarların eline nasıl bırakıverir?.. Allah&nbsp;göstermesin... İmparator geliyor... (Derhal dalgın,&nbsp;meyus bir hal alır, bu esnada hava kararır ve&nbsp;bulutlanır.)</p>

  <p class="calibre4">İMPARATOR: (Ağır ağır girerek) Ven-Çing, deminden beri seni arıyorum; bu hikayeler artık benim canımı&nbsp;sıkmaya başladı; anlıyor musun!..</p>

  <p class="calibre4">VEN-ÇİNG: Hangi hikayeler, efendimiz?..</p>

  <p class="calibre4">İMPARATOR: Bu Türkler meselesi... Ne zaman bitecek bu?.. Görüyorum ki bilhassa sen bu zavallılara rahat&nbsp;vermemekte inat ediyorsun. Fakat bilirsin ki&nbsp;imparator nazırına söz dinletemediği zamanlar&nbsp;celladına söz geçirebilir...</p>

  <p class="calibre4">VEN-ÇİNG: (Eğilerek) Efendimize sadakatimden dolayı öleceğim için ne kadar bahtiyar olduğumu tasavvur edemezsiniz.</p>

  <p class="calibre4">İMPARATOR: Ne istiyorsun bu adamlardan?..</p>

  <p class="calibre4">VEN-ÇİNG: Efendimiz çok merhametli ve çok iyi kalplidirler; bunun için düşmanlarını bile müdafaadan&nbsp;ayrı ve ilahlara mahsus zevkler duyuyorlar.&nbsp;Fakat ben sadık bir köle sıfatiyle bunlara tahammül&nbsp;edemiyorum. Ve bunun için şimdi başımı vereceğim...</p>

  <p class="calibre4">İMPARATOR: Ne diye düşmanlarımdan filan bahsediyorsun? Kim bunlar?..</p>

  <p class="calibre4">VEN-ÇİNG: Hainlerin ve hayatınıza kastedenlerin bile müdafii olduğunuzu gördükçe sizin mabutlara&nbsp;olan yakınlığınızı da görüyor ve hayatınız için&nbsp;daha ziyade endişe ediyorum.</p>

  <p class="calibre4">İMPARATOR: Neler söylüyorsun sen Allah aşkına?</p>

  <p class="calibre4">VEN-ÇİNG: Size olan sadakatim şimdi kulakların işitmeye tahammül edemeyeceği hıyanetleri anlatmaya&nbsp;beni sevk ederse sizden affımı dileneceğim...&nbsp;Bu küstahlığımın cezasını beni derhal cellada&nbsp;göndererek veriniz, yalnız mukaddes hayatınız&nbsp;için beni sonuna kadar dinleyiniz...</p>

  <p class="calibre4">İMPARATOR: Dinliyorum.</p>

  <p class="calibre4">VEN-ÇİNG: Bu akşam hayatınıza kastedilmek isteniyor!..</p>

  <p class="calibre4">İMPARATOR: Ne dedin? Ne dedin? Ne isteniyor?..</p>

  <p class="calibre4">VEN-ÇİNG: Hayatınıza kastedilmek isteniyor... dedim.</p>

  <p class="calibre4">İMPARATOR: Kim tarafından?</p>

  <p class="calibre4">VEN-ÇİNG: Müdafaa ettikleriniz tarafından! Layik olmadıkları nimetlerinizle kuvvetlenen kollarını&nbsp;şimdi size kılıç sallamakta kullanacak olan bu&nbsp;adamlara karşı bir şey yapamamak bana ölmekten&nbsp;çok daha acı geliyor... Mademki size&nbsp;olan sadakatimi göstermek imkanları yok, derhal&nbsp;cellatlara emrediniz... Yaşamak bana pek&nbsp;azaplı geliyor...</p>

  <p class="calibre4">İMPARATOR: Maksadını daha açık söyle!..</p>

  <p class="calibre4">VEN-ÇİNG: Efendimiz sözlerime inanmak lütfunda bulunacaklar mı?.. Hiç olmazsa bu akşam gece yarısına&nbsp;kadar?.. O zaman kendisinin sadık kullarıyla&nbsp;hayatlarına kastetmek isteyen denileri (alçakları)&nbsp;ayırmak imkanları hasıl olacaktır.</p>

  <p class="calibre4">İMPARATOR: Çabuk, daha açık söyle... İnanacağım.</p>

  <p class="calibre4">VEN-ÇİNG: Efendimiz... Büyük bir merhametle yaşamalarına müsaade ettiğiniz Türkler bir ihtilal hareketi&nbsp;yapmak üzeredirler...</p>

  <p class="calibre4">İMPARATOR: İmkanı yok...</p>

  <p class="calibre4">VEN-ÇİNG: Bana inanacağınızı vaid buyurmuştunuz... Gece yarısına kadar...</p>

  <p class="calibre4">İMPARATOR: Devam et...</p>

  <p class="calibre4">VEN-ÇİNG: Bu ihtilalin ilk adımı mukaddes hayatınıza&nbsp;kastetmekle başlayacaktır. Ve bütün bunları&nbsp;idare eden...</p>

  <p class="calibre4">İMPARATOR: Çabuk söyle...</p>

  <p class="calibre4">VEN-ÇİNG: En inandığınız!..</p>

  <p class="calibre4">İMPARATOR: Söyle diyorum!..</p>

  <p class="calibre4">VEN-ÇİNG: En itimat ettiğiniz... ve bana, bu sadık kulunuza tercih ettiğiniz...</p>

  <p class="calibre4">İMPARATOR: (Üstüne yürüyerek) Söyleyecek misin?..</p>

  <p class="calibre4">VEN-ÇİNG: Kürşad!..</p>

  <p class="calibre4">İMPARATOR: (Elleri yana düşer, durur, şaşırır.) Yalan söylüyorsun.</p>

  <p class="calibre4">VEN-ÇİNG: Bana inanacaktınız?..</p>

  <p class="calibre4">İMPARATOR: İmkanı yok.</p>

  <p class="calibre4">VEN-ÇİNG: Gece yarısına kadar...</p>

  <p class="calibre4">İMPARATOR: Her şeyi söyle!..</p>

  <p class="calibre4">VEN-ÇİNG: Burada yapılan bir hıyanet planını dinlemeye beni sevk eden tesadüf herhalde efendimize&nbsp;olan muhabbetimi yeni bir sadakat eseriyle&nbsp;mükafatlandırmak istemişti. Burada sizin nasıl&nbsp;öldürüleceğinize... Aman Yarabbi... evet... nasıl&nbsp;öldürüleceğinize dair konuşuldu ve şu kulaklarım&nbsp;onları dinledi...</p>

  <p class="calibre4">İMPARATOR: Nasıl?..</p>

  <p class="calibre4">VEN-ÇİNG: Bu gece sokağa çıktığınız zaman üzerinize hücum edilecek...</p>

  <p class="calibre4">İMPARATOR: Yalan.</p>

  <p class="calibre4">VEN-ÇİNG: Keşke yalan olsa... O zaman dünyanın en bahtiyar mahluku olurdum.</p>

  <p class="calibre4">İMPARATOR: Bu gece sokağa çıkarken müdafaamı kuvvetlendiririm. Bundan onların tabii haberi olmaz...&nbsp;Bakalım görürüz... Hücum ederlerse&nbsp;sana hakkın varmış derim... ve o zaman... o&nbsp;zaman muhakkak ki bir şeyler yaparım...</p>

  <p class="calibre4">VEN-ÇİNG: Evet... en iyisi bu... Yalnız... görüyorsunuz ki hava gittikçe kararıyor, bir fırtına yaklaşmak&nbsp;üzeredir. Ve böyle havalar hainlerin karanlık&nbsp;maksatları için her şeyden daha muvafıktır.Evet... müdafaanızı çok kuvvetlendireceksiniz,&nbsp;fakat ya fırtına ve yağmurun verdiği şaşkınlık&nbsp;ve karanlıktan istifade eden bir ok efendimize...&nbsp;Oh, daha ilerisini düşünmüyorum...&nbsp;(Eğilerek) Efendimiz, biz kullarınız için mukaddes&nbsp;olan hayatınızı koruyunuz...</p>

  <p class="calibre4">İMPARATOR: Ne yapalım öyleyse... Sen sözlerini nasıl ispat edeceksin?..</p>

  <p class="calibre4">VEN-ÇİNG: Siz sarayda kalınız efendimiz... Onlar deni maksatlarına nail olmak için buraya bile hücum&nbsp;edeceklerdir: Konuşurlarken kulaklarımla&nbsp;duydum, eğer bu gece dışarı çıkmazsanız üç&nbsp;yüzden fazla silahlı adamla saraya hücum etmelerine&nbsp;karar verilmiştir.</p>

  <p class="calibre4">İMPARATOR: Aklım almıyor bunları Ven-Çing... Kürşad, elimde büyüttüğüm ve bu derecelere çıkarttığım,&nbsp;bu kadar itimat ettiğim Kürşad... İmkanı yok...</p>

  <p class="calibre4">VEN-ÇİNG: Maalesef hakikat efendimiz... Siz yalnız sükunetle geceyi bekleyiniz, hainlerin mahiyetini anlayacaksınız.</p>

  <p class="calibre4">İMPARATOR: Sarayın muhafazasını kuvvetlendirmeli... Fakat hiç belli etmeden...</p>

  <p class="calibre4">VEN-ÇİNG: Hepsini bana bırakınız... Siz sükun ve huzur ile bekleyiniz... Canlarını uğrunuzda vermek&nbsp;isteyenler şu bahçedeki ağaçların yapraklarından&nbsp;daha çoktur. Hiç kimse size elini süremeyecektir.</p>

  <p class="calibre4">İMPARATOR: Pekala... Her şeyi sana bırakıyorum. Yalnız... bu şüphelerin asılsız çıkarsa... bilirsin ya Ven-Çing!..</p>

  <p class="calibre4">VEN-ÇİNG: Dediğim gibi efendimiz... maalesef sözlerim yalnız hakikatten ibarettir.</p>

  <p class="calibre4">İMPARATOR: Ben gidiyorum.. Kürşad ha?.. İnanamıyorum. (çıkar.)</p>
</body>
</html>
