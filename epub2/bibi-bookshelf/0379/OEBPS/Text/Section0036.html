<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sabahattin Ali Bütün Öyküleri II</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="calibre4" style="text-align: center;">İKİNCİ MECLİS</h3>

  <p class="calibre4">HİYUNGYU, SİYAOHİ</p>

  <p class="calibre4">SİYAOHİ: Acaba küçük prensesimizi sabahın bu vaktinde tatlı uykusuından uyandıran gürültüyü hangi&nbsp;münasebetsiz yaptı?</p>

  <p class="calibre4">HİYUNGYU: (Eliyle kalbini göstererek) Bu, Siyaohi!..</p>

  <p class="calibre4">SİYAOHİ: Eyvah!.. Muhakkak korkunç bir rüya gördünüz!..</p>

  <p class="calibre4">HİYUNGYU: Hayır, Siyaohi!..</p>

  <p class="calibre4">SİYAOHİ: Yastığınız çok alçak mıydı?</p>

  <p class="calibre4">HİYUNGYU: O da değil Siyaohi!</p>

  <p class="calibre4">SİYAOHİ: Şu halde muhakkak yatarken fazla çay içtiniz!</p>

  <p class="calibre4">HİYUNGYU: Hayır Siyaohi, hayır, hiçbirisi değil... (SİYAOHİ'yi kolundan tutar, kendisine doğru çevirir.) İnsa&nbsp;nasıl sever Siyaohi?</p>

  <p class="calibre4">SİYAOHİ: Bilmem!..</p>

  <p class="calibre4">HİYUNGYU: Sen hiç sevmedin mi?</p>

  <p class="calibre4">SİYAOHİ: Mütemadiyen!</p>

  <p class="calibre4">HİYUNGYU: Kimi?</p>

  <p class="calibre4">SİYAOHİ: Hiç kimseyi!..</p>

  <p class="calibre4">HİYUNGYU: (Kızgın) Siyaohi!..</p>

  <p class="calibre4">SİYAOHİ: Prenses?..</p>

  <p class="calibre4">HİYUNGYU: Benimle eğleniyorsun, ben artık çocuk değilim!</p>

  <p class="calibre4">SİYAOHİ: Haşa... Fakat sevmek için muhakkak -birisi- mi lazımdır?</p>

  <p class="calibre4">HİYUNGYU: Değil mi?</p>

  <p class="calibre4">SİYAOHİ: Ne münasebet?.. Sevgi bizi saadete, zevke götürecek bir vasıtaysa diğer birisine ihtiyaç vardır.&nbsp;Fakat muhabbeti böyle adi bir vasıta değil de,&nbsp;büyük ve temiz bir gaye, hatta hayatımızın sebebi&nbsp;olan bir mevcudiyet diye kabul edersek&nbsp;başka birisinin lüzumu yoktur. İnsan tek başına&nbsp;da sevebilir. Böylece hiç kimseye hasredilmeyen&nbsp;bir aşk bütün kainatı içine alabilir. Halbuki bir&nbsp;şahısta toplanabilen ve teskin edilebilen bir aşkın,&nbsp;düşün, ne kadar kuvvetsiz ve dar olması lazımdır!</p>

  <p class="calibre4">HİYUNGYU: Nasıl olur Siyaohi? İnsan asıl birisini sevdiğini anlayınca içinin de kainatı alacak kadar genişlediğini görüyor.</p>

  <p class="calibre4">SİYAOHİ: Prensesimizin birisini sevdiği anlaşılıyor.</p>

  <p class="calibre4">HİYUNGYU: Hem nasıl Siyaohi...</p>

  <p class="calibre4">SİYAOHİ: Mamafih... Aşk siz yaştaki çocuklar arasında pek o kadar da tehlikeli olmayan bir oyundur.&nbsp;Belki biraz da hoş bir oyun... Fakat ciddiye almamak&nbsp;şartıyla!..</p>

  <p class="calibre4">HİYUNGYU: Siyaohi, bilmezsin ne haldeyim... Oyun değil bu Siyaohi... Ne kadar imkansız ve neticesiz bir arzunun&nbsp;elinde olduğumu bilsen bana acırsın...&nbsp;Bütün mukavemetlerim faydasız kalıyor. Dağdaki&nbsp;küçük bir derenin nehire doğru koşan suları&nbsp;gibi bütün hislerim ona koşuyorlar. Ben kendimi&nbsp;bu selin önüne geçecek kadar kuvvetli hissetmiyorum. Ve bu derenin suları nasıl ellerinde olmayarak&nbsp;taştan taşa yuvarlanırlarsa, ben de onlar&nbsp;gibi heyecandan sevince, sevinçten kedere,&nbsp;kederden tereddüte yuvarlanıyorum... Bunlar&nbsp;benim zayıf omuzlarımın çekemeyeceği yükler,&nbsp;Siyaohi; bana bir çare, Siyaohi, bana bu delice&nbsp;düşünceleri kafamdan çıkarıp atacak bir çare...</p>

  <p class="calibre4">SİYAOHİ: Büyük filozof Lao-Tse der ki: Hastalığını hastalık olarak bilen hasta değildir. Şu halde senin&nbsp;bütün bunlardan kurtulman için hasta olmadığını&nbsp;bilmenden başka bir şey lazım değil; Fakat&nbsp;Lao-tse aynı zamanda... Ah... Hayır... Burada&nbsp;değil... Ven-Çing geliyor... Felsefenin ve ilahi&nbsp;düşüncelerin bana verdiği ağırlığa ve kemale&nbsp;rağmen bu adamın bulunduğu yerde kendimi&nbsp;bir tuzakta zannediyorum. İçimi sebepsiz bir&nbsp;endişe kaplıyor... Bu da etrafına avuç avuç emniyetsizlik saçan adamlardan biri... Ben gidiyorum...</p>

  <p class="calibre4">HİYUNGYU: Ben de geliyorum...</p>

  <p class="calibre4">(Beraber sağa doğru yürürler. VEN-ÇİNG girer.)</p>
</body>
</html>
