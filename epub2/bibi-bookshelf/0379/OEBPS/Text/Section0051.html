<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sabahattin Ali Bütün Öyküleri II</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="calibre4" style="text-align: center;">ÜÇÜNCÜ MECLİS</h3>

  <p class="calibre4">Evvelkiler, 2'İNCİ YARALI ASKER</p>

  <p class="calibre4">İMPARATOR: Nereden geliyorsun?</p>

  <p class="calibre4">2'İNCİ YARALI ASKER: (Cevap vermeyerek İMPARATOR'un yüzüne bakar.)</p>

  <p class="calibre4">İMPARATOR: Asker, nereden geldiğini bilmiyor musun?</p>

  <p class="calibre4">2'İNCİ YARALI ASKER: (Bakmakta devam eder.)</p>

  <p class="calibre4">SİYAOHİ: Galiba gideceği yeri düşünmekle meşgul&nbsp;de, nereden geldiğinin pek farkında değil.</p>

  <p class="calibre4">İMPARATOR: (Askeri omuzundan tutup sarsarak) Sana İmparator'un sual soruyor küstah!..</p>

  <p class="calibre4">2'İNCİ YARALI ASKER: (Silkinip omzunu çekerek): Senden daha heybetli birisiyle hesap görmek üzereyim&nbsp;ve bir daha elime geçirirsem ona kendim&nbsp;bazı sualler sormak isterdim.</p>

  <p class="calibre4">SİYAOHİ: İnsanların böyle akıllı, böyle cesaretli ve&nbsp;sahiden insan olabilmeleri için muhakkak&nbsp;ölüme bu kadar yaklaşmaları mı lazım acaba?</p>

  <p class="calibre4">İMPARATOR: Asker, bir İmparator gibi sormuyorum.&nbsp;Ne halde olduğumu görüyorsun, bana cevap ver.</p>

  <p class="calibre4">2'İNCİ YARALI ASKER: İhtiyar, ne yalan söyleyeyim, şu halde bile senin yerinde olmak istemezdim.</p>

  <p class="calibre4">SİYAOHİ: Bir askere, İmparator'a karşı bu sözleri&nbsp;söylemek cesaretini veren ölüm herhalde&nbsp;çok güzel bir şey...</p>

  <p class="calibre4">İMPARATOR: Anlat, asker!..</p>

  <p class="calibre4">2'İNCİ YARALI ASKER: Harp olan yerden geliyorum. Eğer herhangi bir şeye şaşacak olsaydım...</p>

  <p class="calibre4">SİYAOHİ: Bu akşam herkes şaşılacak şeylerden&nbsp;bahsediyor, fakat bunların ne olduğunu&nbsp;söylemeye bir türlü vakit bulamıyor.</p>

  <p class="calibre4">2'İNCİ YARALI ASKER: Nehrin kenarında onlara yetiştik... Köprüyü sular götürmüştü. Biz herhalde onlara&nbsp;azgın sulardan daha mülayim geldik&nbsp;ki, yüzlerini bize çevirdiler ve bizi oklarıyla&nbsp;karşıladılar.</p>

  <p class="calibre4">SİYAOHİ: Yağmur yağıyordu. Sular yükseliyor ve&nbsp;ayaklarınızın altına kadar geliyordu. Karanlık vardı.</p>

  <p class="calibre4">2'İNCİ YARALI ASKER: Evet Siyaohi, söylediğiniz gibi, yalnız biraz daha ciddiydi...</p>

  <p class="calibre4">İMPARATOR: Ne oldu? Hepsini yakaladınız mı?</p>

  <p class="calibre4">2'İNCİ YARALI ASKER: Hepsini kaçırdık...</p>

  <p class="calibre4">İMPARATOR: Nereye?..</p>

  <p class="calibre4">2'İNCİ YARALI ASKER: Gidip yakalamamıza imkan olmayan bir yere... Gerçi birçoğumuz aynı yere gitti,&nbsp;fakat harbe orada devam edeceklerini hiç&nbsp;zannetmiyorum. Ben kendi hesabıma&nbsp;böyle bir şey yapmak niyetinde değilim...</p>

  <p class="calibre4">İMPARATOR: Kürşad ne oldu?</p>

  <p class="calibre4">2'İNCİ YARALI ASKER: Onu yakaladılar ve buraya getiriyorlar... Fakat uzun müddet elinizde kalacağını zannetmem.</p>

  <p class="calibre4">İMPARATOR: O ölmedi mi?</p>

  <p class="calibre4">2'İNCİ YARALI ASKER: Onun yerine başka birisi öldü... (İMPARATOR'u kolundan tutup hafifçe sarsarak)&nbsp;İhtiyar, sana söyleyeceğim şeyleri dinle...&nbsp;Biraz üzüleceksin herhalde... Fakat bu&nbsp;adam (SİYAOHİ'yi gösterir.) birçok sözler&nbsp;bilir ve insanların kendi ölümlerinden&nbsp;maada bütün dertlerini sözler hafifletebilir.</p>

  <p class="calibre4">İMPARATOR: Seni dinliyorum asker.</p>

  <p class="calibre4">2'İNCİ YARALI ASKER: Kürşad kendisine doğru uzanan kılıçlara artık göğsünü tutmak ve bu uzun yorgunluğu&nbsp;daha uzun bir istirahatle dinlendirmek&nbsp;niyetindeydi ki, birdenbire nereden&nbsp;çıktığını anlayamadığımız yüzü örtülü&nbsp;küçük bir muharip peyda oldu. Yeni&nbsp;geldiği, hiç yarası olmayışından anlaşılıyordu.&nbsp;Derhal Kürşad'ı müdafaaya başladı.&nbsp;Bizim askerler anlamadıkları bir korkuyla&nbsp;geriye çekildiler ve kılıçlarını yere&nbsp;indirdiler. Bu siyahlı muharibi bulutların&nbsp;ve fırtınanın gönderdiğini, ona hücum&nbsp;edilemeyeceğini zannediyorlardı. Bu esnada&nbsp;Ven-Çing elinde kılıcıyla meydanda&nbsp;göründü. Karanlık gecede ve gürültü&nbsp;arasında hiçbir şey fark edilemediği için,&nbsp;gelenleri yerden peyda oluvermiş zannediyorduk.&nbsp;Ven-Çing doğru Kürşad'a koştu,&nbsp;fakat onun önünde siyahlı muharibi&nbsp;gördü. O da bizim gibi evvela silahını indirdi,&nbsp;fakat karşısındakinin yere inmeyen&nbsp;kılıcını göğsünde görünce geriye çekildi.&nbsp;Kürşad'a arkadan saldırmak istedi, nedense&nbsp;küçük ve siyah muharibe bir şey&nbsp;yapmadan Kürşad'ın işini bitirmek istiyor,&nbsp;fakat ne tarafa dönse karşısında onu&nbsp;görüyordu. Küçük muharibin bu işlerde&nbsp;usta olmadığı belliydi. Görülüyordu ki,&nbsp;kılıcını idare eden usta bir elden ziyade&nbsp;coşkun bir gönüldür.</p>

  <p class="calibre4">İMPARATOR: Kimdi bu siyahlı muharip?</p>

  <p class="calibre4">2'İNCİ YARALI ASKER: Bunu biz de kendimize sorduk. Ven-Çing'in bütün ihtiyatına rağmen onun&nbsp;yüzüne çarpan bir kılıcı siyah örtüsünü&nbsp;düşürdü. Ve biz, birbiri arkasına çakan&nbsp;şimşeklerin aydınlığında siyahlı muharibin&nbsp;kim olduğunu gördük.</p>

  <p class="calibre4">İMPARATOR: Kimdi bu?</p>

  <p class="calibre4">2'İNCİ YARALI ASKER: Prenses Hiyungyu.</p>

  <p class="calibre4">İMPARATOR: (Geri geri çekilerek) Hiyungyu mu?</p>

  <p class="calibre4">2'İNCİ YARALI ASKER: Evet, Prenses Hiyungyu idi. Kendisini müdafaa edenin Prenses olduğunu görünce&nbsp;Kürşad da, sanki hiç yarası yokmuş,&nbsp;sanki vücudunda kandan eser kalmayan&nbsp;o değilmiş gibi karşısındakine saldırmaya&nbsp;başladı. Ven-Çing kılıcının günün&nbsp;birinde bu kadar şerefleneceğini asla&nbsp;aklına getirmemiştir: İki asil göğüs ona&nbsp;hedef olmak için birbiriyle yarış ediyor ve&nbsp;diğerini geri itiyordu. Ven-Çing de artık&nbsp;kendini unutmuş gibiydi. Fakat o anda&nbsp;önünde bulunan Kürşad'a savurduğu&nbsp;kurtulunmaz bir darbe derhal araya giren&nbsp;Prensesi delip geçince o da şaşırdı ve ancak&nbsp;bir alçağın yapacağı şeyi yaptı: Kılıcını&nbsp;atarak kaçmak istedi. Fakat Kürşad&nbsp;onu birkaç adım kaçtıktan sonra öldürdüyse&nbsp;bunu herhalde onun ölüsünü Prenses'in&nbsp;yanına sermemek için yapmıştır.</p>

  <p class="calibre4">İMPARATOR: (ASKER'i iki eliyle omuzlarından tutarak) Kızım. Kızım öldü mü benim?</p>

  <p class="calibre4">2'İNCİ YARALI ASKER: (Birdenbire sarsılır ve geriye düşecek gibi olur.)</p>

  <p class="calibre4">İMPARATOR: (Onu kolundan yakalayarak) Söyle, Hiyungyu öldü mü?</p>

  <p class="calibre4">2'İNCİ YARALI ASKER: Bırak beni... Şimdi -ben- ölüyorum... (Düşer.)</p>

  <p class="calibre4">İMPARATOR: (SİYAOHİ'ye) Ne dedi bu?</p>

  <p class="calibre4">SİYAOHİ: Beraber dinledik Efendimiz.</p>

  <p class="calibre4">(Dışarda gürültüler olur. Askerler, HİYUNGYU'nun&nbsp;ölüsünü getirirler, karşı merdivenlerin&nbsp;yanındaki taş bir sedire bırakırlar.&nbsp;İMPARATOR ve SİYAOHİ evvela ne olduğunu&nbsp;anlamayarak bakarlar, sonra İMPARATOR&nbsp;koşarak kızına gider ve ona sarılır.)</p>
</body>
</html>
