<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sabahattin Ali Bütün Öyküleri II</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="calibre4" style="text-align: center;"><span style="text-indent: 2em; font-size: 1em; line-height: 1.2;">BİRİNCİ MECLİS</span><br /></h3>

  <p class="calibre4">Bir BAHÇIVAN, FİLOZOF SİYAOHİ</p>

  <p class="calibre4">(BAHÇIVAN bu perdede ve müteakip perdede daima bahçeyle meşgul olur. Kah çiçekleri sular, kah bir makasla tarhları tanzim eder, kah kaybolur ve tekrar gelir. Etrafın mükalemesiyle ve hareketleriyle pek az alakadar olur ve ara sıra sadece başını kaldırarak bakar... FİLOZOF SİYAOHİ kısa boyludur, söylerken elleriyle hareketler yapar.)</p>

  <p class="calibre4">SİYAOHİ: (Perde açıldıktan biraz sonra gelerek) Pıst, baksana!</p>

  <p class="calibre4">BAHÇIVAN: (Başını kaldırarak bakar.)</p>

  <p class="calibre4">SİYAOHİ: Prenses... Prenses Hiyungyu bu taraflara gelmedi mi?</p>

  <p class="calibre4">BAHÇIVAN: (Hayır makamında başını sallar.)</p>

  <p class="calibre4">SİYAOHİ: Bana haber yollamıştı ya... Beni bahçede görmek istiyormuş!..</p>

  <p class="calibre4">BAHÇIVAN: (Omuzlarını silker ve işine koyulur.)</p>

  <p class="calibre4">SİYAOHİ: Ne acayip adam. On sekiz sene beraber felsefe okuduk. Hatta karanlık ve menfi kuvvet olan&nbsp;Yin ile aydınlık ve müspet kuvvet olan Yang arasında&nbsp;muvazeneyi temin eden Chyi, yani merkezi&nbsp;hayat kuvveti değil, bilakis Shang-Ti, yani semadır&nbsp;diye kendine mahsus bir felsefesi de vardı.&nbsp;Fakat çok sevdiği çiçeklerin ilahlar arasındaki&nbsp;bu ali münasebetlere pek kulak asmadıklarını,&nbsp;kendisini dinlemediklerini gördü; bunun üzerine&nbsp;düşündüklerini başkalarına söylemekten de&nbsp;vazgeçti. Hatta zannediyorum ki, düşünmekten&nbsp;de vazgeçti... Hah... Prenses Hiyungyu geliyor.&nbsp;Allah Allah... Ne kadar da dalgın yürüyor... Beni&nbsp;aramaya geldiği halde görmeden geçecek galiba...&nbsp;(İleri ve sola doğru bağırır) Prenses Hiyungyu,&nbsp;Prenses Hiyungyu!.. (Kendi kendine) On yedi&nbsp;yaşında bir kalbin yüklenemeyeceği ağırlıkları&nbsp;yüklenmiş gibi... O kadar yavaş ve ezilmiş yürüyor&nbsp;ki... (HİYUNGYU girer.)</p>
</body>
</html>
