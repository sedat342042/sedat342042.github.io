<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>01 - Asilkan Prens  - Gediksavaşları Dünyasından</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_3">SUÇLAMA</p>
	<p class="block_4"> </p>
	<p class="block_5">Oğlan bağırdı.</p>
	<p class="block_4"> </p>
	<p class="block_5">Kılıç ustası Sheldon'ın genç Prens Nicholas'ı zorlamasını, Borric'le Erland anne babalarının şahsi konutlarının penceresinden izlediler. Çocuk hamleyi akıllıca savuşturur ve karşı atağa geçerken hevesli bir heyecanla tekrar bağırdı. Kılıç ustası geri çekildi.</p>
	<p class="block_4"> </p>
	<p class="block_5">Borric, "Çocuğun koşuşturabildiği muhakkak," gözleminde bulundu yanağını kaşıyarak. Sabahki talimden kalan hiddetli bere kararıyordu.</p>
	<p class="block_4"> </p>
	<p class="block_5">Erland bu fikre katıldı. "Babamın kılıçtaki ustalığını miras almış. Ve bacağına rağmen doğru olanı yapmayı iyi başarıyor."</p>
	<p class="block_4"> </p>
	<p class="block_5">Borric'le Erland kapı açılıp anneleri içeri girince döndüler. Anita odanın uzak köşesinde, şu an en ilginç olduğuna hükmettikleri dedikoduyu sessizce tartışmaya başlayan nedimelerine el salladı. Krondor Prensesi gelip oğullarının arasında durdu ve pencereden Nicholas'ın neşe içinde dengesiz bir uzanışa hamle edip kendini birden savunmasız durumda buluşunu seyretti. "Hayır Nicky! Geldiğini görmen gerekirdi," diye bağırdı Erland, pencere kelimelerinin küçük kardeşine ulaşmasına engel olduğu halde. Anita güldü. "Çok çalışıyor."</p>
	<p class="block_4"> </p>
	<p class="block_5">Pencereye sırtlarını dönerlerken Borric omuz silkti. "Yine de, bir oğlan için yeterince iyi. Bizim onun yaşındayken olduğumuzdan çok da kötü değil."</p>
	<p class="block_4"> </p>
	<p class="block_5">Erland hemfikirdi. "Maymun..."</p>
	<p class="block_4"> </p>
	<p class="block_5">Birden annesi ona döndü ve yüzüne sert bir tokat attı. Odanın diğer köşesindeki kadınlar anında fısıldaşmayı kestiler ve gözleri hayretten kocaman açılmış halde Prenseslerine baktılar. Borric kendisi kadar şaşırmış olan kardeşine baktı. Hayatlarının on dokuz yılında anneleri onlara bir kez olsun el kaldırmamıştı. Erland tokadın verdiği acıdan ziyade hareketin kendisinden şoke olmuştu. Anita'nın yeşil gözleri öfkeyle pişmanlık karışımı bir duyguyu ele veriyordu. "Kardeşin hakkında bir daha o şekilde konuşma." Anita'nın ses tonu tartışmaya yer bırakmadı. "Onunla alay ettin ve ona bütün soyluların kırıcı fısıltılarından daha fazla acı verdin. O iyi bir çocuk ve seni seviyor, sense ona karşı sadece alaycı ve eziyetçisin. Saraya döndüğünün ilk günü ve seninle beş dakika konuştuktan sonra yine gözyaşlarına boğuldu.</p>
	<p class="block_4"> </p>
	<p class="block_5">"Arutha haklıydı. İstismarlarını çok uzun süre cezasız bıraktım." Gidecekmiş gibi döndü.</p>
	<p class="block_4"> </p>
	<p class="block_6">Kardeşiyle kendini anın mahcubiyetinden kurtarmanın yolunu arayan Borric, "Ah anne. Bizi sen çağırmadın mı? Görüşmek istediğin başka bir şey mi vardı?" diye sordu.</p>
	<p class="block_7"> </p>
	<p class="block_5">Anita, "Sizi ben çağırtmadım," dedi.</p>
	<p class="block_4"> </p>
	<p class="block_5">"Ben çağırttım."</p>
	<p class="block_4"> </p>
	<p class="block_5">Çocuklar dönünce babalarının, çalışma odasıyla, Anita'nın kraliyet dairesinin aile odası adını verdiği kısmı arasındaki kapıda sessizce durmakta olduğunu gördüler. Kardeşler birbirlerine baktılar ve babalarının anneyle oğullar arasında geçenlere şahit olacak kadar uzun süredir orada olduğunu anladılar.</p>
	<p class="block_4"> </p>
	<p class="block_5">Uzun bir sessizlikten sonra Arutha, "Bize izin verirsen, oğullarımla özel olarak konuşmak istiyorum," dedi.</p>
	<p class="block_4"> </p>
	<p class="block_5">Anita başıyla evetledi ve hanımlarına kendisiyle birlikte gelmeleri gerektiğini işaret etti. Oda hızla boşaltılarak Arutha oğullarıyla yalnız bırakıldı. Kapı kapatıldığında Arutha, "İyi misiniz?" diye sordu.</p>
	<p class="block_4"> </p>
	<p class="block_5">Erland sert kaslarını gösterdi ve "Bu sabah aldığımız derse göre, yeterince iyi baba," dedi. Hassas yerinin daha fazla yara almadığını gösterdi.</p>
	<p class="block_4"> </p>
	<p class="block_5">Arutha kaşlarını çattı ve kafasını hafifçe iki yana salladı. "Jimmy'den bana aklındakileri söylememesini rica ettim." Çarpık bir şekilde gülümsedi. "Sadece, sizden istenenleri yapmamanızın ciddi sonuçları olacağının bir şekilde aklınıza girmesini istedim."</p>
	<p class="block_4"> </p>
	<p class="block_5">Erland başını salladı. Borric, "Şey, tamamıyla beklenmedik bir şey değil. Sen doğrudan eve gelmemizi emrettin ve biz saraya gelmeden önce biraz kâğıt oynamak için durduk," dedi.</p>
	<p class="block_4"> </p>
	<p class="block_5">"Oynamak..." dedi Arutha, gözleri büyük oğlunun yüzünde geziniyordu, "...korkarım gelecekte oyun oynamak için çok az zamanınız olacak."</p>
	<p class="block_4"> </p>
	<p class="block_5">Çocuklara yaklaşmalarını işaret etti ve çocuklar da yaklaştılar. Çalışma odasına döndü ve büyük yazı masasının arkasına geçerken çocuklar onu izlediler. Masanın arkasında, akıllıca kilitlenmiş bir taşın arkasına gizli, özel bir ufak oda vardı, babalan o kilidi açtı. Kraliyet ailesinin sorgucunu taşıyan bir parşömen çıkardı ve Borric'e uzattı. "Üçüncü paragrafı oku." Borric okudu ve gözleri büyüdü. "Bu gerçekten de kötü haber."</p>
	<p class="block_4"> </p>
	<p class="block_5">Erland, "Nedir o?" diye sordu.</p>
	<p class="block_4"> </p>
	<p class="block_5">"Lyam'dan bir haber," dedi Arutha.</p>
	<p class="block_4"> </p>
	<p class="block_5">Borric parşömeni kardeşine uzattı. "Kraliyet tabipleri ve rahipleri kraliçenin bir daha çocuğu olmayacağından eminler. Rillanon'da bir kraliyet vârisi olmayacak."</p>
	<p class="block_4"> </p>
	<p class="block_5">Arutha kraliyet odasının arka tarafındaki bir kapıya gitti, "Benimle gelin." Kapıyı açtı ve bir kat merdiven çıktı. Oğulları onu hızla takip ettiler ve çok geçmeden üçü de kraliyet sarayının ortasına yakın, Krondor şehrine tepeden bakan eski bir kulenin tepesinde duruyorlardı. Arutha oğullarının kendisini izleyip izlemediklerine bakmadan konuşmaya başladı.</p>
	<p class="block_4"> </p>
	<p class="block_5">"Ben sizin yaşınızdayken, babamın şatosunun gözleme kulesinin korkuluk duvarında dururdum. Crydee kasabasına ve ilerisindeki limana tepeden bakardım. O kadar küçük bir yer olmasına rağmen, hafızamda büyük yer kaplıyor."</p>
	<p class="block_4"> </p>
	<p class="block_5">Borric'le Erland'a göz attı. "Büyükbabanız çocukken aynı şeyi yaparmış, ya da yaşlı kılıç ustamız Fannon bir defasında bana öyle söyledi." Arutha bir an için anılarda kayboldu. "Garnizonun komutası bana geçtiğinde sizin yaşınızdaydım çocuklar." Çocukların ikisi de Gedik Savaşı ve babalarının savaştaki yeri hakkında <span id="id_OLE_LINK15" class="calibre1">hikâyeler duymuşlardı, ama yemek masasında babaları ve Laurie Amcaları ya da Amiral Trask'ın bahsettikleri eski hikâye türünden bir şey değildi bu. Arutha döndü ve mazgal dişlerinden birinin üzerine oturdu, "Krondor Prensi olmayı asla istemedim Borric," dedi. Erland, Arutha'nın sözlerinin kendisinden çok kardeşine yönelik olduğunu hissederek babasının yanına oturdu. Babasının hükümdarlık etme isteği taşımadığım yeterince sık duymuşlardı. "Ben çocukken," diye konuşmayı sürdürdü Arutha, "sınır lordlarına bir asker olarak hizmet vermekten daha büyük bir arzum yoktu.</span></p>
	<p class="block_4"> </p>
	<p class="block_6">"Yaşlı Baron Yüksek Şato'yla karşılaşana kadar çocukluk hayallerimizin yetişkinliğimize taşındığını fark etmemiştim. Değiştirilmeleri zordu ve yine de, olayları olduğu gibi görmek için olaylara bir çocuğun bakış açısından bakmayı bırakmanız gerek."</p>
	<p class="block_7"> </p>
	<p class="block_5">Babaları hep dobra bir adam olmuştu, doğrudan konuşmayı sever ve kendini ifade edecek kelimelerin yokluğunu asla hissetmezdi. Ama şimdi aklındakileri ifade etmekte açıkça güçlük çekiyordu. "Borric, daha küçükken, hayatının şu an nasıl olacağını düşünürdün?"</p>
	<p class="block_4"> </p>
	<p class="block_5">Borric Erland'a, sonra babasına baktı. Hafif bir esinti çıktı ve sık, kötü kesilmiş yele gibi duran kızılımsı kahve saçları yüzüne savruldu. "Pek düşünmedim baba."</p>
	<p class="block_4"> </p>
	<p class="block_5">Arutha iç geçirdi. "Sanırım yetiştirilme şeklinizde korkunç bir hata yaptım.</p>
	<p class="block_4"> </p>
	<p class="block_5">İkiniz de çok küçükken çok yaramazdınız ve beni hayal kırıklığına uğratan bir durumda -küçük bir şeydi, dökülmüş bir mürekkep hokkası, ama uzun bir parşömen berbat olmuş ve bir kâtibin bütün bir günlük çalışması ziyan olmuştu. Popona vurmuştum Borric." Büyük kardeş buna sırıttı. Arutha sırıtışa karşılık vermedi. "Anita o gün bana hiçbirinize öfkeyle dokunmayacağıma dair söz verdirdi. Böyle yaparak, sanırım üstünüze titredim ve sizi süreceğiniz hayatlara iyi hazırlayamadım."</p>
	<p class="block_4"> </p>
	<p class="block_5">Erland kendini utanmaktan alamadı. Yıllar içinde yeterince sık azarlanmışlar, ama bu sabaha kadar, fiziksel olarak nadiren cezalandırılmışlardı.</p>
	<p class="block_4"> </p>
	<p class="block_5">Arutha başını salladı. "Sizinle benim yetiştirilme şekillerimizde pek ortak yön yok. Amcanız kral yakalandığında babamızın deri kemerini birden fazla durumda hissetti. Çocukken ben sadece bir kez dövüldüm. Babam bir emir verdiğinde, sorgusuz sualsiz itaat etmemi beklediğini çabucak öğrendim." Arutha iç geçirdi ve o seste iki çocuk da hayatlarında ilk kez babalarından şüphe duydular. "Hepimiz günün birinde Prens Randolph'un Kral olacağını varsaydık. Boğulduğunda, Lyam'ın bir oğlunun daha olacağını varsaydık. Kızlar doğduğunda ve Rillanon'da kraliyet vârisi olasılığı azaldığında bile, asla günün birinde senin" -parmağını Borric'in göğsüne koydu- "ulusun hükümdarı olacağını düşünmedik."</p>
	<p class="block_4"> </p>
	<p class="block_5">Diğer oğluna baktı ve tipik olmayan bir hareketle uzandı ve elini Erland'ınkinin üzerine koydu. "Güçlü duygulardan bahsetmeye alışık değilim, ama siz benim oğullarımsınız ve sabrımı dikkatimi dağıtacak kadar zorlasanız da, ikinizi de seviyorum."</p>
	<p class="block_4"> </p>
	<p class="block_5">Her iki oğul da bu alışık olmadıkları açıklamayla birden tedirgin oldular. Babalarını seviyorlardı, ama onun gibi, böyle duyguları açıkça ifade etme girişimlerinden rahatsızlık duyuyorlardı. Borric'in bütün diyebildiği, "Anlıyoruz," oldu.</p>
	<p class="block_4"> </p>
	<p class="block_5">Arutha, Borric'in gözlerinin içine bakarak sordu, "Anlıyor musunuz? Gerçekten anlıyor musunuz? O zaman bugünden itibaren sadece benim oğullarım olmadığınızı da anlayın Borric. Artık ikiniz de krallığın oğullarısınız. İkiniz de kraliyet soyunun prenslerisiniz. Bir gün kral olacaksın Borric. Zihnini bu gerçeğe yönelt, çünkü böyle olduğundan, ölümün bu yakasındaki hiçbir şey bunu değiştirmeyecek. Ve bugünden itibaren, bir babanın oğullarına duyduğu sevgi artık sizi hayatın sertliklerine karşı korumayacak. Kral olmak insanların hayatlarını bir ipin ucunda tutmak demektir. Düşüncesizce bir hareket ipleri koparmayı seçmişsin gibi bir kesinlikle o hayatlara son verecektir."</p>
	<p class="block_4"> </p>
	<p class="block_5">Erland'a dönerek şöyle dedi, "İkizler, krallığımızın huzuru için ciddi bir tehdit oluşturuyor, çünkü eski rekabetler su yüzüne çıkarsa, bazıları doğum sırasının bozulduğunu iddia edecek, bazıları eski düşmanlarla savaş çıkarmak için bahane olarak, senin rızan olmadan seni hedef gösterecek.</p>
	<p class="block_4"> </p>
	<p class="block_5">"İkiniz de ilk Kral Borric'in ve tahtta hak iddia eden kardeşi John'u nasıl öldürdüğünün hikâyesini duydunuz. Ayrıca, kral ve kardeşimiz Martinle, atalarımızın salonunda, ikisi de tahtta hak iddia ederken, Lordlar Kongresi'nin karşısına nasıl çıktığımı da yeterince sık duydunuz.</p>
	<p class="block_4"> </p>
	<p class="block_5">Martin'in üstün soyluluk tavrı sayesinde Lyam tacını giyiyor ve kan dökülmedi." Baş ve işaret parmağını aralarında bir santimden az mesafe kalacak şekilde birbirlerine yaklaştırdı, "Yine de o gün iç savaştan şu kadar uzaktaydık."</p>
	<p class="block_4"> </p>
	<p class="block_5">Borric, "Baba, bize bunu neden anlatıyorsun?" diye sordu.</p>
	<p class="block_4"> </p>
	<p class="block_5">Arutha ayağa kalktı, iç geçirdi ve elinin büyük oğlunun omzuna koydu. "Çünkü çocukluğunuz sona erdi Borric. Artık Krondor Prensi'nin oğlu değilsin. Ağabeyimden uzun yaşamaya karar verdiğimden, tahttan senin lehine feragat ettiğimi açıklayacağım." Borric itiraz edecek oldu, ama Arutha sözünü kesti. "Lyam dinç bir adam. Eğer ondan önce ölmezsem, o öldüğünde yaşlı bir adam olabilirim. Lyam'ınkiyle seninki arasında kısa bir hükümdarlık olmaması en iyisi. Adaların bir sonraki kralı sen olacaksın."</p>
	<p class="block_4"> </p>
	<p class="block_5">Erland'a bakarak, "Ve sen hep ağabeyinin gölgesinde duracaksın. Sonsuza dek tahtan bir adım uzakta olacaksın, yine de üzerine oturmana izin verilmeyecek. Hep iltimas ve mevki için aranacaksın, ama kendininki için değil; ağabeyinin sıçrama tahtası olarak görüleceksin? Böyle bir kaderi kabul edebilir misin?" dedi. Erland omuz silkti. "Çok ciddi bir kader gibi görünmüyor baba. Mülküm ve unvanım olacak ve eminim yeterince sorumluluğum da."</p>
	<p class="block_4"> </p>
	<p class="block_5">"Daha fazlası, çünkü her konuda Borric'in yanında durmak zorundasın, gizlice onunla aynı fikirde olmasan bile. Asla kendine ait diyebileceğin aleni bir düşüncen olmayacak. Öyle olmak zorunda. Bunu yeterince vurgulamam mümkün değil. Gelecekte bir kez bile kralın iradesine aleni bir şekilde karşı çıkamazsın."</p>
	<p class="block_4"> </p>
	<p class="block_5">Biraz ilerleyerek döndü ve ikisini de süzdü. "Krallığımızda barıştan başka bir şey bilmediniz. Sınırdaki yağmalar önemsiz şeyler."</p>
	<p class="block_4"> </p>
	<p class="block_5">Erland, "O yağmacılarla dövüşen bizler için değil! İnsanlar öldü baba," dedi.</p>
	<p class="block_4"> </p>
	<p class="block_5">Arutha şöyle konuştu, "Ben artık uluslardan bahsediyorum, hanedanlardan ve nesillerin kaderinden. Evet, insanlar öldü, bu ulus ve onun insanları huzur içinde yaşayabilsinler diye.</p>
	<p class="block_4"> </p>
	<p class="block_5">"Ama savaşın hep bizimle olduğu bir dönem vardı, Büyük Kesh'le ayda bir sınır çarpışması yaptığımız ve Quegan kadırgalarının gemilerimizi yedeklerine aldıkları ve Tsurani dünyasından gelen istilacıların büyükbabanızın topraklarını ellerinde tuttukları bir dönem yaşandı - dokuz yıl boyunca!</p>
	<p class="block_4"> </p>
	<p class="block_5">"Birçok şeyden vazgeçmeniz istenecek çocuklarım. Büyük ihtimalle sizin için birer yabancı olan kadınlarla evlenmeniz istenecek. Önemsiz insanların sahip olduğu birçok ayrıcalıktan vazgeçmeniz istenecek: Bir meyhaneye girmek ve yabancılarla içmek, toplanmak ve bir başka şehre gitmek, aşk evliliği yapmak ve çocuklarının başkalarının planları için kullanılmadan büyümesini izlemek." Şehre bakarak ekledi, "Günün sonunda karınızla oturup hayatınızın ufak meselelerini tartışmak, rahat olmak."</p>
	<p class="block_4"> </p>
	<p class="block_5">Borric, "Sanırım anladım," dedi.</p>
	<p class="block_4"> </p>
	<p class="block_5">Erland sadece başını salladı.</p>
	<p class="block_4"> </p>
	<p class="block_5">Arutha, "Güzel, çünkü bir hafta içinde Büyük Kesh'e doğru yola koyulacaksınız ve şu andan itibaren kraliyetin geleceği sizlersiniz," dedi.</p>
	<p class="block_4"> </p>
	<p class="block_5">Saraya inen merdivenlere yöneldi ve merdivenlerin başında duraksadı. "Sizi bundan kurtarabilmeyi isterdim, ama yapamam." Sonra gitti.</p>
	<p class="block_4"> </p>
	<p class="block_5">İki çocuk da bir süre sessizlik içinde oturdular, sonra aynı anda dönüp limana baktılar. Öğlen güneşi yakıcıydı, ancak Acı Deniz'den gelen esinti serinleticiydi. Aşağıdaki limanda tekneler sırıkla yürütülen sandallar gibi hareket ediyorlardı ve mavnalar, tersanelerle koyda demirlemiş büyük yelkenli gemiler arasında yük ve yolcu taşıyorlardı. Uzakta, beyaz noktalar yaklaşan gemileri işaret ediyorlardı, Öte Sahil'den, Queg Krallığı'ndan, Yabon'un Özgür Şehirleri'nden ya da Büyük Kesh İmparatorluğu'ndan gelen tüccarlar.</p>
	<p class="block_4"> </p>
	<p class="block_5">Derken Borric'in yüzü, yayılan bir gülümsemeyle birlikte rahatladı. "Kesh!"</p>
	<p class="block_4"> </p>
	<p class="block_5">Erland güldü. "Evet, Büyük Kesh'in kalbine!"</p>
	<p class="block_4"> </p>
	<p class="block_5">Yeni şehirler ve insanlar ve egzotik ve gizemli olduğunu düşünülen bir ülkeye yolculuk etme olasılığı üzerine ikisi de güldüler. Ve babalarının söyledikleri rüzgârla birlikte doğuda kayboldu.</p>
	<p class="block_4"> </p>
	<p class="block_5">Bazı gelenekler asırlarca yaşar, bazılarıysa hızla yok olur. Bazıları sessizce gelir, bazıları giriş müziğiyle. Geçen yıllarda çıraklarla uşaklara haftanın altıncı gününün ikinci yarısını kendilerine ayırmaları için vermek genel bir alışkanlık sayılırdı. Artık alışkanlık altıncı gün öğlen işyerlerinin genel olarak kapatılmasını, yedinci günün ibadet ve meditasyon günü olarak devam etmesini içermeye başlamıştı.</p>
	<p class="block_4"> </p>
	<p class="block_5">Ancak son yirmi yıl içinde bir başka 'gelenek' oluşmuştu. Kış gündönümü izleyen ilk altıncı günde, oğlanlar ve genç erkekler, çıraklar ve uşaklar, halk ve soylu hazırlanmaya başlıyorlardı. Gündönümünden altı iyimser hafta sonra, çoğu zaman sert havaya rağmen gerçekleştirilen İlk Yakınlaşma tatilinde futbol mevsimi başlıyordu.</p>
	<p class="block_4"> </p>
	<p class="block_5">Bir vakitler fıçı topu denen oyun, oğlanlar paçavradan topları fıçılara sokana dek oynanırdı. Yirmi yıl önce, genç Prens Arutha, daha ziyade genç toprak ağaları ve uşaklarını korumak için Tören amiri oyun için standart birtakım kurallar getirme talimatını vermişti, çünkü o zamanlar oyun aşırı sertti. Artık oyun halkın zihninde kurumlaşmıştı; baharın gelişiyle futbol döndü.</p>
	<p class="block_4"> </p>
	<p class="block_5">Açık alanlarda oynayan çocuklardan, loncalar, ticaret dernekleri ya da hami olmaya hevesli zengin soylular tarafından sahaya çıkarılan takımların oluşturduğu şehir ligine kadar her düzeyden oyuncunun ileri geri koşarak bir topu bir ağa atmaya çalıştığı görülebilirdi.</p>
	<p class="block_4"> </p>
	<p class="block_5">Maviler'in en hızlı forveti sürünün arasından topla birlikte sıyrılıp açık gol ağına doğru hızlandığında kalabalık bağırdı. Kırmızılar'ın kalecisi topla ağ arasına sıçramaya hazır bir şekilde eğildi. Akıllıca bir şaşırtmacayla Maviler'in oyuncusu Kırmızı'nın hafifçe dengesini kaybetmesine neden oldu, sonra topu diğer yanına savurdu. Kaleci, Maviler'in oyuncuları golcünün etrafını sararken kendine olan tiksintisini göstererek elleri kalçasında durdu. "Ah, geldiğini görmesi gerekirdi," yorumunu yaptı Locklear. "Çok açıktı.</p>
	<p class="block_4"> </p>
	<p class="block_5">Ben bile buradan görebildim."</p>
	<p class="block_4"> </p>
	<p class="block_5">James güldü. "O halde neden aşağı inip onun yerine oynamıyorsun?"</p>
	<p class="block_4"> </p>
	<p class="block_5">Borric'le Erland, James'in kahkahasını paylaştılar. "Kesinlikle Locky Amca.</p>
	<p class="block_4"> </p>
	<p class="block_5">Senle Jimmy Amca'nın bu oyunu nasıl icat ettiğinizi yüzlerce defa duyduk." Locklear başını iki yana salladı. "Böyle bir şey değildi." Sahaya, bir tüccar tarafından yıllar önce dikilmiş tribünlere, dört bin vatandaşın maç seyretmek için biraraya gelebileceği kadar büyütülmüş ve genişletilmiş tribünlere baktı. "Her iki uçta bir fıçı kullanırdık ve ağzının önünde duramazdın. Bu ağ işini, kalecileri ve bütün diğer kuralları baban tasarladı..." Borric'le Erland uyum içinde onun yerine tamamladılar, "Artık spor değil bu."</p>
	<p class="block_7"> </p>
	<p class="block_5">Locklear, "Doğru bu..." dedi.</p>
	<p class="block_4"> </p>
	<p class="block_5">Erland araya girdi, "Yeterince kan dökülmüyor!"</p>
	<p class="block_4"> </p>
	<p class="block_5">"Kollar kırılmıyor! Gözler oyulmuyor!" diyerek güldü Borric.</p>
	<p class="block_4"> </p>
	<p class="block_5">James, "Şey, böylesi daha iyi. Bir defasında..." dedi.</p>
	<p class="block_4"> </p>
	<p class="block_5">İki kardeş de aynı anda yüzlerini çarpıttılar, çünkü Locklear'ın bir çırağın gömleğinin içine gizlediği bir nalbantın bıçağıyla arkadan darbe aldığı zamanın hikâyesini dinlemek üzere olduklarını biliyorlardı. Bu, daha sonra, baronlar arasında kuralların genel değeri ve hangi kuralların oyunun değerini yükselttiği hangilerinin oyunu engellediği hakkında bir tartışmaya dönüşecekti.</p>
	<p class="block_4"> </p>
	<p class="block_5">Ama James'in başka yorum yapmaması Borric'in dönmesine neden oldu. James gözlerini sona yaklaşan oyuna değil, aşağıda, baronun oturduğu sıranın sonuna yakın yerde, prenslerin bir sıra arkasında oturan bir adama dikmişti. Mevki ve iyi yere verilmiş bir rüşvet Krondor Prensi'nin oğullarına maç için en iyi yerlerden ikisini vermişti, tribünün yarı yolunda orta saha çizgisine yakın bir yer.</p>
	<p class="block_4"> </p>
	<p class="block_5">James, "Locky, hava soğuk mu?" diye sordu.</p>
	<p class="block_4"> </p>
	<p class="block_5">Alnındaki teri silen Locklear, "Şaka yapıyorsun, değil mi? Yaz ortasını henüz geride bıraktık ve ben pişiyorum," dedi.</p>
	<p class="block_4"> </p>
	<p class="block_5">Başparmağıyla sıranın sonuna doğru işaret eden James, "O halde oradaki dostumuz neden öyle kaim bir cüppe giyme ihtiyacını duymuş?" diye sordu. Locklear arkadaşının ilerisine baktı ve sıranın sonunda büyük bir cüppeye sarınmış oturmakta olan adamı fark etti. "Belki de bir rahiptir."</p>
	<p class="block_4"> </p>
	<p class="block_5">"Üyeleri futbola ilgi duyan bir tarikat bilmiyorum." Adam kendisine doğru dönünce James bakışlarını kaçırdı. "Onu omzumun üzerinden izle, ama söylediğim her şeyi dinliyormuş gibi davran. Ne yapıyor?"</p>
	<p class="block_4"> </p>
	<p class="block_5">"Şu an hiçbir şey." Derken maçın bittiğini işaret eden bir boru çalındı. Sponsorluğu Değirmenci Loncası ve Muhterem Demir Satıcıları Derneği tarafından yapılan Maviler, bir gurup soylu tarafından finanse edilen Kırmızılar'ı yenmişlerdi. Hazırda bulunanlar için bu sponsorluklar iyi bilindiğinden, maçın sonucu genel bir onay aldı.</p>
	<p class="block_4"> </p>
	<p class="block_5">Kalabalık dağılmaya başlarken cüppeli adam ayağa kalktı. "Kol ağzından bir şey çıkarıyor," derken Locklear'ın gözleri büyüdü.</p>
	<p class="block_4"> </p>
	<p class="block_5">James tam zamanında dönüp adamın ince bir boruyu dudaklarına götürdüğünü ve prenslerin bulunduğu tarafa yönelttiğini gördü. James hiç tereddüt etmeden iki genç adamı sert bir şekilde iterek aşağıdaki sıraya devirdi. Erland'ın bulunduğu yerin hemen arkasında durmakta olan adamdan boğuk bir soluma geldi ve adam bir elini boynuna götürdü. Asla tamamlanamayan bir hareket oldu, çünkü parmakları boğazından dışarı çıkan küçük oka yaklaşırken yere yıkıldı.</p>
	<p class="block_4"> </p>
	<p class="block_5">Locklear tepki göstermek konusunda James'in sadece bir an gerisinde kaldı.</p>
	<p class="block_4"> </p>
	<p class="block_5">James'le ikizler, yere serilen seyircilerin kızgın bağırışları eşliğinde yere uzanırken, Locklear kılıcını çekmiş, cüppeli ve külahlı şekle doğru fırlamıştı. Tam seyirci tribünlerinin altına bir şeref muhafızı yerleştirilmiş olduğundan, "Muhafızlar!" diye bağırdı.</p>
	<p class="block_4"> </p>
	<p class="block_5">Ahşap basamakları döven çizme sesleri çağrısına prensin askerleri kaçmakta olan şeklin yolunu kesip yakalamak için koşarken neredeyse anında cevap verdi. Muhafızlar, yol açtıkları bereler için fazla kaygılanmadan masum seyircileri yollarından kabaca ittiler. Ayaktakımının sahip olduğu sessiz anlayışla, birdenbire herkes seyirci tribünlerinde bir şeyin ters gittiğini anladı. Yakınlarda olanlar yoldan çekilmek için koştururken, sahanın başka yerlerinde olanlar bu kargaşanın nedenini gözlemlemek için durdular.</p>
	<p class="block_4"> </p>
	<p class="block_5">Muhafızların az ötede olduğunu, sadece birkaç kafası karışmış vatandaşın yollarını tıkamakta olduğunu gören cüppeli adam bir elini merdivenlerin tırabzanlarına koyarak üzerinden atladı, üç-üç buçuk metre aşağıdaki toprağa düştü. Locklear tırabzanlara yaklaştığında ağır bir çarpma sesi ve bir acı ünlemi duyabildi.</p>
	<p class="block_4"> </p>
	<p class="block_5">Zemine sere serpe uzanmış, sersemlemiş iki adam yanlarında yatmakta olan kıpırtısız şekli inceliyorlardı. Adamlardan biri ayağa kalkmadan kendini geri itti, bu arada diğeri de emekliyordu. Locklear tırabzanın üzerinden atladı ve kılıcı cüppeli şekle doğrultulmuş olarak ayaklarının üzerinde yere indi.</p>
	<p class="block_4"> </p>
	<p class="block_5">Zemindeki şekil kımıldandı, sonra genç Baron'un üzerine atladı.</p>
	<p class="block_4"> </p>
	<p class="block_5">Neredeyse gafil avlanan Locklear adamın savunmasını delmesine izin verdi. Cüppeli adam onu seyirci tribünlerinin dayanaklarına çekerken kollarını Locklear'ın beline sardı.</p>
	<p class="block_4"> </p>
	<p class="block_5">Ağır ahşap direklere çarptığında Locklear'ın ciğerlerindeki hava boşaldı, ama kılıcının kabzasıyla adamın kulağının arkasına vurmayı başardı. Adam sendeledi, açıkça dövüşmekten ziyade kaçmaya niyetliydi, ama bağıran sesler yaklaşan muhafızları müjdeliyordu. Adam dönerek tekrar nefes almaya çalışan Locklear'a vurdu ve yumruğu Locklear'ın kulağına isabet etti.</p>
	<p class="block_4"> </p>
	<p class="block_5">Suikastçi seyirci tribünlerinin altındaki karanlıkta kaybolurken Locklear'ı acı ve şaşkınlık kapladı. Baron bundan kurtulmak için kafasını salladı, sonra döndü ve aceleyle adamın arkasından gitti.</p>
	<p class="block_4"> </p>
	<p class="block_5">Tribünlerin altındaki ani karanlıkta adam her yerde saklanıyor olabilirdi.</p>
	<p class="block_4"> </p>
	<p class="block_5">"Buradayım!" diye bağırdı Locklear, soran bir bağırışa karşılık olarak ve birkaç saniye içinde yarım düzine muhafız arkasında duruyordu. "Dağılın ve tetikte olun."</p>
	<p class="block_4"> </p>
	<p class="block_5">Adamlar kendilerine emredileni yaptılar ve tribünlerin altına yavaşça ilerlediler. Öne en yakın olan adam, tribünlerin en alçak yükseltisi yerden ancak bir metre yukarıda olduğundan eğilmek zorunda kaldı. Bir asker, kaçağın saklanmak için öndeki tribünlerin altına sürünmüş olabileceğini düşünerek kılıcıyla loşluğu dürte dürte yürümeye başladı. Tepelerinde tribünlerden ayrılan vatandaşların sesleri karanlığı tahtaya değen sandalet ve çizmelerin gümbürtülü sesinin takırtısıyla doldurdu, ama birkaç dakika sonra gürültü azaldı.</p>
	<p class="block_4"> </p>
	<p class="block_5">Derken önlerinden mücadele sesleri duyuldu. Locklear ve adamları aceleyle ileri atıldılar. Karanlıkta iki şekil bir üçüncüsünü tutuyordu. Locklear kimin kim olduğunu görmeden omzunu en yakındaki bedene çarpıp herkesi yere devirdi. Arbedenin tepesinde daha fazla muhafız kümelenmişti, nihayet sonunda kitlenin altındaki mücadele ince bir ağırlıkla sonlandı. Az sonra muhafızlar hızla toparlanıyor ve dövüşçüler kaldırılıyordu. Locklear içlerinden birinin James ve Borric olduğunu görünce sırıttı. Yere bakınca cüppeli adamın kıpırtısız şeklini görebiliyordu. "Onu ışığa çıkarın," emrini verdi muhafızlara. James'e, "Öldü mü?" diye sordu.</p>
	<p class="block_4"> </p>
	<p class="block_5">"Üzerine öyle atlayarak boynunu kırmadıysan hayır. Seni lanet olasıca az daha benimkini kırıyordun."</p>
	<p class="block_4"> </p>
	<p class="block_5">"Erland nerede?" diye sordu Locklear.</p>
	<p class="block_4"> </p>
	<p class="block_5">"Buradayım," diye cevap verdi karanlığın içinden bir ses. "Bu ikisini geçerse diye arbedenin bu tarafını tutuyordum," diye işaret etti James'le Borric'e.</p>
	<p class="block_4"> </p>
	<p class="block_5">"Kıymetli yanıma bakıyordun yani," diye lafı yapıştırdı Borric sırıtarak.</p>
	<p class="block_4"> </p>
	<p class="block_5">Erland omuz silkti. "Belki de."</p>
	<p class="block_4"> </p>
	<p class="block_5">Hepsi de suikastçinin kıpırtısız bedenini taşıyan muhafızları izlediler ve öğleden sonra güneşinin ışığına tekrar çıktıklarında, diğer muhafızlar tarafından aşağı sarkıtılmış bir kordonu fark ettiler.</p>
	<p class="block_4"> </p>
	<p class="block_5">Locklear eğildi. "Bakalım burada ne varmış." Başlığı çekti ve bir yüz göğe boş gözlerle baktı. "Ölmüş."</p>
	<p class="block_4"> </p>
	<p class="block_5">James anında dizlerinin üzerine çökerek adamın ağzını açmaya çalıştı.</p>
	<p class="block_4"> </p>
	<p class="block_5">Kokladı ve "Kendini zehirlemiş," dedi.</p>
	<p class="block_4"> </p>
	<p class="block_5">"Kim?" diye sordu Borric.</p>
	<p class="block_4"> </p>
	<p class="block_5">"Ve neden seni öldürmeye çalışıyordu Jimmy Amca?" diye sordu Erland. "Beni değil, seni sersem," dedi James. Borric'i işaret etti. "Kardeşini öldürmeye çalışıyordu."</p>
	<p class="block_4"> </p>
	<p class="block_5">Bir muhafız yaklaştı. "Efendim, okun isabet ettiği adam öldü. Yaralandıktan sonra saniyeler içinde öldü."</p>
	<p class="block_4"> </p>
	<p class="block_5">Borric kendini gergin bir şekilde sırıtmaya zorladı. "Neden biri beni öldürmek istesin?"</p>
	<p class="block_4"> </p>
	<p class="block_5">Erland gergin mizaha katıldı. "Kızgın bir koca mı?"</p>
	<p class="block_4"> </p>
	<p class="block_5">James, "Seni değil, Borric conDoin," dedi. Başka suikastçileri arıyormuş gibi kalabalıkta göz gezdirdi. "Biri Adalar Krallığı'nın gelecekteki kralını öldürmeye çalıştı."</p>
	<p class="block_4"> </p>
	<p class="block_5">Locklear adamın cüppesini açınca ortaya siyah bir tunik çıktı. "James, şuraya bak."</p>
	<p class="block_4"> </p>
	<p class="block_5">Baron James gözlerini ölü adama çevirdi. Teni siyahtı, Gardan'ınkinden bile siyahtı, bu Kesh soyundan olduğunun işaretiydi, ama Kesh soyundan olanlara krallığın bu bölümünde sıkça rastlanırdı. Krondor topluluğunun her tabakasında kahverengi ve siyah ten rengine sahip olan insan vardı. Ama bu adam tuhaf kıyafetler giymişti, pahalı siyah ipekten bir tunik ve genç prenslerin bugüne dek gördükleri hiçbir şeye benzemeyen yumuşak terlikler.</p>
	<p class="block_4"> </p>
	<p class="block_5">James ölü adamın ellerini inceledi ve koyu renk taşlı bir yüzüğü fark etti, sonra gerdanlık var mı diye baktı ama yoktu. "Ne yapıyorsun?" diye sordu Borric.</p>
	<p class="block_4"> </p>
	<p class="block_6">Jimmy'nin verebildiği tek yanıt, "Eski alışkanlıklar," oldu. "Gece Şahini değil," dedi, efsanevi Suikastçiler Loncası'nı kastederek. "Ama bu daha kötüsü olabilir."</p>
	<p class="block_7"> </p>
	<p class="block_5">"Nasıl?" diye sordu Locklear, Gece Şahinleri'nin yirmi yıl önce Arutha'yı öldürmeye çalıştıklarını çok iyi hatırlayarak.</p>
	<p class="block_4"> </p>
	<p class="block_5">"Bu adam Keshli."</p>
	<p class="block_4"> </p>
	<p class="block_5">Locklear eğildi ve yüzüğü inceledi. Kül rengi bir yüzle ayağa kalktı. "Daha kötü. Kesh Kraliyet Hanedanı'ndan."</p>
	<p class="block_4"> </p>
	<p class="block_5">Oda sessizdi. Daire şeklinde sıralanmış sandalyelerde oturanlar hafifçe kıpırdandılar, Borric'e yapılan teşebbüsün huzursuzluğu kendini derinin ve ahşabın çatırtılarında, giysilerin hışırtısında ve mücevherlerin şıkırtısında gösterdi.</p>
	<p class="block_4"> </p>
	<p class="block_5">Dük Gardan burnunun köprüsünü ovuşturdu. "Saçma. Kesh ailenizin bir bireyini öldürmekle ne elde edecek? İmparatoriçe savaş mı istiyor?"</p>
	<p class="block_4"> </p>
	<p class="block_5">Erland lafa karıştı. "Barışı sağlamak için herkes kadar çalıştı ya da en azından bütün raporlar böyle diyor. Borric'in ölmesini neden istesin? Kim..." Borric, kardeşinin lafını kesti. "Krallıkla imparatorluk arasında savaş çıkmasını isteyen biri."</p>
	<p class="block_4"> </p>
	<p class="block_5">Locklear başıyla onayladı. "O kadar yüzeysel bir hareket, öyle açık bir girişim ki inanılmaz."</p>
	<p class="block_4"> </p>
	<p class="block_5">"Yine de..." diye yüksek sesle düşündü Arutha, "ya o suikastçinin başarısız olması istenmişse? Bir aldatmaca. Ya elçimi çekmem ve oğullarımı evde benimle birlikte tutmam bekleniyorsa?"</p>
	<p class="block_4"> </p>
	<p class="block_5">Gardan başıyla evetledi. "Ve böyle yaparak Kesh Kraliyet Hanedanı'na hakaret etmeniz."</p>
	<p class="block_4"> </p>
	<p class="block_5">Arutha’nın arkasındaki duvara yaslanmış olan James, "İmparatoriçenin hanedanının bir üyesini öldürerek zaten oldukça iyi bir iş çıkardık. Epey uzak bir kuzendi doğru, ama yine de bir kuzendi."</p>
	<p class="block_4"> </p>
	<p class="block_5">Gardan tekrar burun köprüsünü ovuşturmaya başladı, yorgunluktan ziyade bir hüsran işaretiydi. "Keshli büyükelçiye ne demem bekleniyor? 'Ah, sizin Kraliyet Hanedanınız'ın üyesiymiş gibi görünen bu genç adamı bulduk. Krondor'da olduğundan haberimiz yoktu. Ve size ölmüş olduğunu söylemekten dolayı üzgünüz.</p>
	<p class="block_4"> </p>
	<p class="block_5">Ah, bu arada, Prens Borric'i öldürmeye çalıştı.'"</p>
	<p class="block_4"> </p>
	<p class="block_5">Arutha sandalyesinin arkasına yaslandı, parmaklarını yüzünün önünde bir üçgen oluşturacak şekilde kaldırdı, odadaki herkesin yıllar içinde fark etmeye başladığı bir şekle büründü.</p>
	<p class="block_4"> </p>
	<p class="block_5">Sonunda James'e baktı.</p>
	<p class="block_4"> </p>
	<p class="block_5">"Cesedi atabiliriz," önerisinde bulundu genç Baron.</p>
	<p class="block_4"> </p>
	<p class="block_5">Gardan, "Efendim?" dedi.</p>
	<p class="block_4"> </p>
	<p class="block_5">James gerindi. "Cesedi körfeze götürün ve suya atın."</p>
	<p class="block_4"> </p>
	<p class="block_5">Erland sırıttı. "Kesh Kraliyet Hanedanı’nın bir üyesi için kaba bir muamele, sen ne dersin?"</p>
	<p class="block_4"> </p>
	<p class="block_5">Arutha, "Neden?" dedi.</p>
	<p class="block_4"> </p>
	<p class="block_5">James gidip Arutha'nın masasının kenarına ilişti, yakın danışmanlar ve aileyle resmi olmayan oturumlar yürütürken yapmaya alıştığı gibi. "Şehirde resmen bir misafir değil. Burada olduğunu bilmediğimiz sanılıyor. Kimsenin bilmediği sanılıyor. Sadece Keshliler neden burada olduğunu biliyorlar. Ve herhangi birinin sıhhatini soracağından da şüpheliyim. O artık unutulmuş bir adam, biz nerede olduğuna dikkat çekmediğimiz sürece."</p>
	<p class="block_4"> </p>
	<p class="block_5">Borric kuru bir sesle ekledi, "Ve durumuna."</p>
	<p class="block_4"> </p>
	<p class="block_5">"Borric'i öldürmeye çalıştığını iddia edebiliriz," dedi James, "ama elimizde sadece Keshli bir ceset, bir ok atma borusu ve zehirli küçük oklar var."</p>
	<p class="block_4"> </p>
	<p class="block_5">"Ve ölü bir tüccar," diye ekledi Gardan.</p>
	<p class="block_4"> </p>
	<p class="block_5">"Ölü tüccarlar Batı Krallığı'nda yeterince sık rastlanan mallar Düküm," dedi James. "Ben derim ki yüzüğünü çıkaralım ve onu körfeze atalım. Bırakalım da onu gönderen Keshliler bir süre endişelensinler." Arutha bir an hiçbir şey demedi, sonra başını olumlu anlamda salladı. James başını silkerek Locklear'ın bu işte Kraliyet Muhafızları'nı kullanması gerektiğini belirtti ve diğer genç Baron kapıdan dışarı süzüldü. Teğmen William'la dışarıda kısa bir görüşme yaptıktan sonra, Locklear yerine döndü.</p>
	<p class="block_4"> </p>
	<p class="block_5">Arutha iç geçirdi. James'e bakarak, "Kesh. Başka?" dedi.</p>
	<p class="block_4"> </p>
	<p class="block_5">James omuz silkti. "İmalar, söylentiler. Yeni büyükelçileri... garip bir seçim. 'Gerçek soy' dediklerinden, ama Kraliyet Hanedanından değil -suikastçi daha mantıklı bir seçim olabilirdi. Büyükelçi tamamen politik bir atama. Kesh sarayında aslında kraliyet soyundan olanların çoğundan daha güçlü etkisi olabileceği söylentileri var. Ona neden böyle bir onur verildiği konusunda belli bir neden bulamıyorum - saraydaki bazı hiziplere taviz vermek gibi bir anlaşma dışında."</p>
	<p class="block_4"> </p>
	<p class="block_5">Arutha başını salladı. "Bunların hiçbiri açık bir şey ifade etmediğinden, böyle oyunları kurallarına göre oynamalıyız." Bir an sessiz kaldı ve prens düşüncelerini toplarken kimse konuşmadı. "Kesh'teki adamlarımıza haber gönderin. Ajanlarımızın oğullarım varmadan sıkı işe koyulmalarını istiyorum. Eğer biri bizi Kesh'le savaşa sürüklemek istiyorsa, kralın yeğenlerine saldırmak akıllıca bir seçim olacaktır. Prenslere Kesh'e giderken eşlik edeceksin. Bu bulanık sularda yüzmek için senden daha fazla güvendiğim kimse yok."</p>
	<p class="block_4"> </p>
	<p class="block_5">Baron Locklear, "Ekselansları?" dedi.</p>
	<p class="block_4"> </p>
	<p class="block_5">Diğer genç barona bakan Arutha, "Baron James'e Tören Amiri, Protokol Amiri ve o deliliğin geri kalanı olarak eşlik edeceksin. İmparatorluk Sarayı'na kadınlar hükmediyor. Sonunda o meşhur Locklear cazibesini kullanma şansını bulacağız. Yüzbaşı Valdis'e Şövalye Mareşal olarak senin yerine bakacağını bildir. Ve kuzen William'ın yüzbaşı olarak Kraliyet Muhafızlarının başına geçmesini sağla," dedi. Arutha parmaklarını masada tıkırdattı. "Senin," dedi James'e, "bu yolculukta bütün makam ve protokollerden arınmış olmanı istiyorum.</p>
	<p class="block_4"> </p>
	<p class="block_5">Tek unvanın 'öğretmen' olacak. Gerektiği gibi gelip gitmekte özgür olmalısın." James, Arutha’nın ruh halini ailesinin dışından herhangi biri kadar iyi anlamaya başlamıştı. Prensin karışık ve derin zihni bir satranç ustasının zihni gibiydi; Arutha mümkün olduğunca çok hamleyi düşünerek olası sonuçları planlıyordu.</p>
	<p class="block_4"> </p>
	<p class="block_5">James çocuklara ve Locklear'a kendisiyle birlikte dışarı gelmelerini işaret etti ve dördü de koridora çıkar çıkmaz, "Sabah erkenden gidiyoruz," dedi.</p>
	<p class="block_4"> </p>
	<p class="block_5">Borric, "Bir üç gün daha yola çıkmamız beklenmiyor," dedi.</p>
	<p class="block_4"> </p>
	<p class="block_5">James, "Resmen. Keshli dostunun etrafta yurttaşları varsa, planlarımızdan haberdar olmamalarını tercih ederim," dedi. Locklear'a baktı. "Küçük atlı bir birlik, paralı askerler gibi giyinmiş yirmi muhafız. Hızlı atlar ve Shamata'ya iki yüz eşlikçi için zinde binek hayvanı ve stoğa ihtiyacımız olacağını ilet." Locklear, "Shamata'ya herhangi bir haberle aynı anda varacağız ve..." dedi. James sözünü kesti. "Shamata'ya gitmiyoruz. Shamata'ya gittiğimizi düşünmelerini istiyoruz. Yıldızlimanı'na gidiyoruz."</p>
	<p class="block_9" id="calibre_pb_1"> </p>
</body></html>
