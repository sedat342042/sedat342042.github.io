<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>01 - Asilkan Prens  - Gediksavaşları Dünyasından</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_3">İKİLEM</p>
	<p class="block_4"> </p>
	<p class="block_5">Erland atını çevirdi.</p>
	<p class="block_4"> </p>
	<p class="block_5">"Borric!" diye bağırdı, hâlâ uğuldamakta olan rüzgârın üzerinden.</p>
	<p class="block_4"> </p>
	<p class="block_5">James ve muhafızlar atlarını tutmakta oldukları yerden izlediler. Yeni terfi olmuş kont bağırdı, "Sizinle birlikte kaçmadan atlarınızdan inin!"</p>
	<p class="block_4"> </p>
	<p class="block_5">Zaten heyecanlı olan hayvan, aldığı eğitime ve Erland'ın sıkı kontrolüne rağmen, korkutucu sesler ve derisine batan rüzgâr akımları yüzünden burnundan hava çıkarıyor ve kişniyordu. Prens James'in emirlerine aldırmadı ve ağabeyinin adını söyleyerek daire çizerek diğerlerinden uzaklaşmaya devam etti. "Borric!" Gamina kocasının yanına geldi ve "Kulaklarımda uğuldayan bu rüzgârda konsantre olmak güç, ama o yönden gelen düşünceler var," dedi. Yüzünü koluyla örttü, döndü ve batıyı gösterdi.</p>
	<p class="block_4"> </p>
	<p class="block_5">"Borric mi?" diye sordu James'in yanında durmakta olan Locklear, sırtını ısıran rüzgâra vermişti. Gamina kolunu kaldırdı, elbisesinin kolunun yüzüne siper etmesine izin verdi. "Hayır. Üzgünüm. Bu adamları tanımıyorum, ama dokunduğum zihinlerden hiçbiri onunki değil, savaş sırasında düşündüklerinden hatırladıklarıma odaklanmaya çalıştığımda."</p>
	<p class="block_4"> </p>
	<p class="block_5">"Hiçbir şey," diye tamamladı James.</p>
	<p class="block_4"> </p>
	<p class="block_5">"Çok uzakta olabilir mi?" Locklear'ın yüzü ifadesi umut doluydu.</p>
	<p class="block_4"> </p>
	<p class="block_5">Gamina, "Çok uzakta olsaydı, o zaman onu hissedemezdim. Becerilerim diğer zihnin gücü ve eğitimiyle sınırlı. Babamla kilometrelerce uzaktan konuşabilirim ve o da benimle inanılmaz uzaklıklardan konuşabilir. Ama bize saldıranlar birkaç metre öteden uzakta değiller; dövüş hakkında görüntüler ve düzensiz konuşmalar alıyorum," dedi. Sesinde hüzünle, "Borric'i hiçbir yerde hissedemiyorum," diye ekledi.</p>
	<p class="block_4"> </p>
	<p class="block_5">James ona uzandı ve Gamina onun kolunun tesellisine geldi. James, atı dizginlerdeki baskının değişimiyle kıpırdatınca, üzengiyi sabırsız bir şekilde aniden çekerek hayvanı susturdu. Sadece Gamina'nın duyabileceği yumuşak bir sesle, "Tanrılara onun hayatta olması için dua edeceğim," dedi.</p>
	<p class="block_4"> </p>
	<p class="block_5">Rüzgâr bir saat boyunca esti ve Erland ağabeyinin adını haykırırken onları görmek için arkadaşlarının etrafında göz eriminin sınırlarına kadar daireler çizdi. Derken, geldikleri gibi birdenbire, rüzgârlar hafifledi ve onu takip eden sessizlikte boğuk çığlıkları ıssız bir manzaranın üzerinde çınladı. "Borric!" James seçeneklerini tarttı, sonra kararını verdi. "Sen burada Erland'la kal ve yakın bölgeyi araştır, ama fazla uzaklaşma. Ben iki adam alacağım ve On İki Sandalye Hanı'na gidip o Keshli devriyelerin Borric'i bulmamıza yardım edip edemeyeceklerine bakacağım." Kıraç manzaraya bir bakış atarak ekledi, "Aramaya nereden başlamak gerektiği konusunda hiçbir fikrim olmadığından eminim."</p>
	<p class="block_4"> </p>
	<p class="block_5">Sonraki birkaç saat süresince, ikindiye kadar, Locklear bütün gücünü, Erland'ı pek de boş olmayan tehditlerle kendi güvenli gördüğü yerler dışındaki ıssız yerlere at sürmemeye ikna ederek harcadı. Birkaç metre ötede bir sel yatağı ya da dar bir vadide, yardıma muhtaç halde bilinçsiz yatıyor olma olasılığı karşısında, genç prens, ağabeyini aramak konusunda çılgına dönmüştü. Locklear civarda devriye gezmeleri için adam gönderdi, ancak birinin hazırlıksız kampın hep görüş alanı içinde olmasına özen göstererek bir dizi muhafızı sürekli görevde tutuyordu.</p>
	<p class="block_4"> </p>
	<p class="block_5">Nihayet, James Keshli devriyeler eşliğinde döndü. Çavuş Ras-al-Fawi'nin dinlenmesinin bölünmesine açıkça canı sıkılmıştı, özellikle de üstlerinin, saldırı onun devriye bölgesinde gerçekleştiğinden, bir yolunu bulup onun kabahatli olduğuna hükmetmeleri gibi kişisel bir problem yaşaması olasılığı da düşünülürse. Bu körolası Adalılar'dan mümkün olduğunda uzak durmak istiyordu, ama imparatorlukla en büyük komşusu arasında uluslararası bir olay yaşanması olasılığı öfkesinin bir kenara bırakması ve kayıp prensin aranmasına yardım etmesi için yeterli nedeni sağlıyordu.</p>
	<p class="block_4"> </p>
	<p class="block_5">Tecrübeli iz sürücüler yağmacıların saklanmış oldukları sel yatağını hızla keşfettiler. Bağırışlar bütün topluluğu, iki öncünün düşmüş büyük bir kayayı incelemekte oldukları sel yatağının ağzına getirdi. Biri molozları eşelerken ikinci öncü Adalılar'ın beklediği yere bir çizme teki getirdi. Çizmenin kırmızı-sarı deseninde yanılmaya imkân yoktu. Aşağıdaki kaya parçalarını işaret ederek, "Efendim, bunu buldum. Az ilerde, kayaların altında, çizmeyi giyen ayaktan geri kalanları görebiliyorum."</p>
	<p class="block_4"> </p>
	<p class="block_5">James, "Kazıp onu çıkarabilir miyiz?" diye sorarken sessiz bir şokla oturdu.</p>
	<p class="block_4"> </p>
	<p class="block_5">Düşmüş kayaların yanındaki Keshli öncü başını iki yana salladı- "Bir gurup mühendisin bir ya da iki gününü alır en iyi ihtimalle, efendim." Kaymanın başladığı yeri işaret etti. "İzlere bakılırsa yakın zamanda yapılmış. Bu çizmenin sahibini ve belki başkalarını da gizlemek için." Sonra sel yatağının diğer ucunu işaret etti. "Ve burada fazla hareketlilik olursa, diğer taraf da aşağı inebilir. Korkarım riskli olur."</p>
	<p class="block_4"> </p>
	<p class="block_5">Erland, "Kazılıp çıkarılmasını istiyorum," dedi.</p>
	<p class="block_4"> </p>
	<p class="block_5">James, "Anlıyorum..."</p>
	<p class="block_4"> </p>
	<p class="block_5">Erland onun sözünü kesti. "Hayır, anlamıyorsun. Aşağıdaki Borric olmayabilir."</p>
	<p class="block_4"> </p>
	<p class="block_5">Locklear anlamaya çalıştı. "Nasıl hissettiğini biliyorum..."</p>
	<p class="block_4"> </p>
	<p class="block_5">"Hayır," dedi Erland, "bilmiyorsun." James'e dönüp, "Oradakinin Borric olduğunu bilmiyoruz. Mücadele sırasında çizmelerini kaybetmiş olabilir. Esir tutuluyor olabilir. Kayaların altındakinin o olup olmadığını bilmiyoruz," dedi. James, "Gamina, Borric'ten herhangi bir iz var mı?" diye sordu.</p>
	<p class="block_4"> </p>
	<p class="block_5">Gamina sadece başını iki yana salladı. "Daha önce tespit ettiğim düşünceler bu sel yatağındandı. Ama tanıdık gelen bir düşünce şablonu yoktu."</p>
	<p class="block_4"> </p>
	<p class="block_5">Erland etkilenmemişti. "Bu hiçbir şeyi kanıtlamaz." James'e, "Onunla benim ne kadar yakın olduğumuzu biliyorsun. Ölmüş olsaydı... bir şeyler hissederdim," dedi. Sert çölün bozuk manzarasına bakarak, "Oralarda bir yerlerde. Ve onu bulmaya niyetliyim," dedi.</p>
	<p class="block_4"> </p>
	<p class="block_5">"Ne yapacaksınız lordum?" diye sordu Keshli çavuş. "Plato arazide su ya da yiyecek olmadan tek başınıza at mı süreceksiniz? Öyle görünmüyor, ama buradaki de Jal-Pur'un büyük kum erglerindeki gibi bir çöl. Oradaki sırt yükseltilerinin ötesinde gerçek kumlu araziler başlar ve Kırık Palmiyeler Vahası'nın nerede olduğunu bilmiyorsanız, Aç Keçiler Vahasını bulacak kadar uzun yaşamazsınız.</p>
	<p class="block_4"> </p>
	<p class="block_5">Oralarda su ve birkaçında yiyecek bulunduran bitki olan otuz kadar yer var, ama metrelerce yakınlarından geçebilir ve farkına varmayabilirsiniz. Ölürsünüz, genç lord."</p>
	<p class="block_4"> </p>
	<p class="block_5">Atını geldikleri yola çevirirken Çavuş Ras-al-Fawi, "Lordlarım, kaybınız için üzüntü duyuyorum, ama görevim atımı sürmemi ve imparatorluğun barışını bozmaya meyilli olan diğerlerini keşfetmeyi gerektiriyor. Devriyemin başlangıç noktasına ulaştığımda bu konuda bir rapor yazacağım. Eğer isterseniz, araştırmanıza devam edebilesiniz diye bir öncüyü sizinle birlikte bırakabilirim.</p>
	<p class="block_4"> </p>
	<p class="block_5">Daha fazla bir şey yapılamayacağına ikna olduğunuzda, yola geri dönün," dedi. Güneyi işaret ederek, "Yol Yıldızların Sütunlarının tepelerinden Nar Ayab'a devam eder. O yol üzerinde birçok durak ve devriye tutuyoruz. Habercibiniciler bu duraklarla imparatorluğun kalbi arasında durmadan gidip geliyorlar. Varmadan önce haber gönderirseniz, Nar Ayab Yöneticisi tarafından bir resmi karşılama hazırlanır. Oradan, Kesh şehrine varana kadar sizi koruması için atlı askerler gönderir," dedi. Bu başından yapılmış olsaydı, eşkıyaların Adalı adamları şaşırtmayı asla başaramayacaklarını söylemedi. "O sırada, imparatoriçe, tanrı onu korusun, mühendislerine genç prensinizi bulup getirmelerini emretmiş olur ve uygun bir cenaze için eve götürülür. O zamana kadar, size sadece yolculuğunuzda Tanrının Lütfunu dilerim."</p>
	<p class="block_4"> </p>
	<p class="block_5">Elini sallayıp atının sağrısını topuklayan çavuş ve devriyeleri sel yatağından uzaklaştılar. James kaymanın tepesine geçti ve tek başına kalmış Keshli öncüye baktı. "Ne görüyorsun?"</p>
	<p class="block_4"> </p>
	<p class="block_5">Öncü izleri değerlendirdi. "Dolanıp duran birçok adam. Bir cinayet, orada."</p>
	<p class="block_4"> </p>
	<p class="block_5">Şimdiden kum zemindeki koyu renk bir noktayı işaret etti.</p>
	<p class="block_4"> </p>
	<p class="block_5">"Cinayet!" dedi Locklear. "Nasıl emin olabilirsin?"</p>
	<p class="block_4"> </p>
	<p class="block_5">"Kan, efendim," diye cevap verdi öncü. "Bir mücadeleden sonra sıradışı sayılmayacak bir şey, tabi bunun büyük bir havuzda olduğunu saymazsak, hem buraya yaklaşan yaralı bir adama dair bir iz de yok. Sanırım bir boğaz kesilmiş." Tozda kan lekelerinden kayaların kaydığı yere ulaşan iki solgun çizik çizgisini gösterdi. "Kayaların itildiği yere sürüklenirken bırakılmış topuk izi." Tekrar sel yatağının tepesini işaret etti. "Biri oraya tırmanmış." Bir kez daha etrafa bakındı, sonra atların beklediği eğime doğru koşturdu. "Güneye, Kırık Palmiye Vahası'na gitmişler."</p>
	<p class="block_4"> </p>
	<p class="block_5">Locklear, "Nereden biliyorsun?" diye sordu.</p>
	<p class="block_4"> </p>
	<p class="block_5">Muhafız gülümsedi. "Gidebilecekleri tek yer orası, efendim, çünkü çöle gidiyorlar ve yük hayvanları olmadan onları Durbin'e ulaştırmaya yetecek suyu taşıyamazlar."</p>
	<p class="block_4"> </p>
	<p class="block_5">"Durbin!" Erland kelimeyi neredeyse tıslar gibi söylemişti. "O fare deliği. Oraya gitmek için neden çölün tehlikelerini göz alsınlar ki?"</p>
	<p class="block_4"> </p>
	<p class="block_5">"Çünkü" diye cevap verdi James, "orası Acı Deniz'e sınırı olan her ulustan bütün katil ve korsanlar için güvenli bir liman."</p>
	<p class="block_4"> </p>
	<p class="block_5">"Ve imparatorluktaki en iyi esir pazarı da orada," dedi öncü.</p>
	<p class="block_4"> </p>
	<p class="block_5">"imparatorluğun başkentinde esir çoktur, ama burada bulması zordur. Sadece Kesh'le Queg'in esirler için açık pazarı vardır. Özgür Şehirler'de ve krallıkta bu alışkanlıktan vazgeçildi." Erland, "Anlayamadım," dedi.</p>
	<p class="block_4"> </p>
	<p class="block_5">James atını öncünün gösterdiği yöne döndürdü ve "Sadece iki muhafız..." dedi. Hızla ekledi, "Ya da Borric'le bir muhafız hayatta kalırsa, Durbin'deki esir mezatında akını karlı kılacak yeterince kazanç olur. imparatorluğa götürüldülerse, para Durbin'dekinin üçte birinden az olur ve sonra liderin yönetmesi gereken kızgın bir ekip var ve bu tehlikeli olabilir." James otoriter konuşmuştu.</p>
	<p class="block_4"> </p>
	<p class="block_5">Erland, "O halde Borric neden onlara sadece kim olduğunu söylemedi? Fidyeyle serbest bırakılması esir olarak getireceğinden daha fazlasını getirir." James ikindi güneşinin altındaki verimsiz topraklara düşünceli bir şekilde baktı. Sonra, "Hayattaysa, akıncılardan bir haber beklerdim, onun iyi olduğunu ve peşlerine düşmemiz gerektiğini söyleyen bir şey ve bir fidye talebi kısa süre içinde yapılırdı. Ben olsam öyle yapardım... peşimi bırakmayan bir gurup askerin olmadığından emin olurdum," dedi.</p>
	<p class="block_4"> </p>
	<p class="block_5">Keshli öncü, "Bu akıncılar sizin kadar akıllı olmayabilirler efendim," diye söze karışmaya cesaret etti. "Prensiniz, yaşadığı takdirde, onlara kim olduğunu söylemeyi tehlikeli bulmuştur. Başlarına bela almamak için boğazını kesmiş ve kaçmış olabilirler. Bilincini kaybetmiş, yine de onların terk edeceği kadar yaralanmamış olabilir. Başka cevaplar olabilir, efendim."</p>
	<p class="block_4"> </p>
	<p class="block_5">Erland, "O halde acele etmeliyiz," dedi.</p>
	<p class="block_4"> </p>
	<p class="block_5">Öncü, "Pusuya düşürülmemek için dikkatli ilerlemeliyiz ekselansları," dedi. Kumlu manzarayı işaret etti. "Köle tacirleri yolda saldırıyorlarsa, bu oralarda bir vahada ya da vadilerden birinde bir köle kervanı oluşturuluyor demektir.</p>
	<p class="block_4"> </p>
	<p class="block_5">Birçok akıncı avlarını her iki topluluğunun da karşılaşabileceğinden fazla muhafızla birlikte Durbin'e götürülmesi için getirirler -çavuşum kalsaydı bile başa çıkabileceğimizden fazla savaşçı. Belki de yüzlerce muhafız."</p>
	<p class="block_4"> </p>
	<p class="block_5">Umutsuzluğun ağırlığının üzerine çökmeye başladığını hisseden Erland, "Onu bulacağız. O ölmedi," dedi. Ama sözleri kendi kulağına bile boş gelmişti.</p>
	<p class="block_4"> </p>
	<p class="block_5">Öncü sel yatağının duvarından atının kendisini beklediği tepeye tırmandı.</p>
	<p class="block_4"> </p>
	<p class="block_5">"Hızlı at sürersek, efendim, Kırık Palmiyeler Vahası'na gün batanından önce varırız."</p>
	<p class="block_4"> </p>
	<p class="block_5">James iki yaralıya krallığa dönmeye hazır olana kadar iyileşecekleri hana kadar eşlik etmeleri için iki muhafız seçti. Hızlı bir hesap yaptı ve artık sadece bir düzine sağlıklı askeri olduğunu fark etti. Kendini savunmasız ve oldukça aptal hissederek, küçük gurubun çöle ilerlemesini emretti.</p>
	<p class="block_4"> </p>
	<p class="block_5">Öncü dörtnala Adalılara doğru ilerlerken güneş ufka değiyordu. James durmalarını işaret etti. Dizginlerini çekip atını durduran öncü, "al Safra Vadisi'nde bir kervan toplanıyor-yüz muhafız, belki daha fazlası."</p>
	<p class="block_4"> </p>
	<p class="block_5">James küfretti. Erland, "Ağabeyimden bir iz var mı?" dedi.</p>
	<p class="block_4"> </p>
	<p class="block_5">"Bunu söyleyecek kadar yaklaşamadım, prensim."</p>
	<p class="block_4"> </p>
	<p class="block_5">"Kampa yaklaşabileceğimiz başka bir yer var mı yakınlarda?" diye sordu Locklear.</p>
	<p class="block_4"> </p>
	<p class="block_5">"Vadi'nin bir yanında sığ, dar bir vadi uzanıyor ve ileride kampın yakınından geçen bir sel yatağına dönüşüyor, lordum. Dört, ya da belki beş adam gizli hareket ederlerse, fark edilmeden yaklaşabilirler. Ama tehlikeli. Ayakta duran bir adamın kampı göreceği kadar sığlaşıyor, ama ayakta duran bir adamın fark edilebileceği kadar da yakın aynı zamanda."</p>
	<p class="block_4"> </p>
	<p class="block_5">Erland atından inmeye davrandı, ama James, "Hayır, o zırhın içinde bir zırhçının at arabası gibi şıngırdarsın. Burada bekle," dedi.</p>
	<p class="block_4"> </p>
	<p class="block_5">Gamina, "Ben gitsem iyi olur James. Yeterince yaklaşabilirsem, Borric'in o kervanda olup olmadığını söyleyebilirim," dedi.</p>
	<p class="block_4"> </p>
	<p class="block_5">"Yeterince yakın ne kadar yakın?" diye sordu yeni kocası, "Bir taş atımlık," diye cevap verdi Gamina.</p>
	<p class="block_4"> </p>
	<p class="block_5">James öncüye, "O kadar yaklaşabilir miyiz?" diye sordu.</p>
	<p class="block_4"> </p>
	<p class="block_5">Öncü, "O domuzlardan herhangi birinin yüzünde çıban olup olmadığını görecek kadar yaklaşmamız mümkün, efendim," dedi.</p>
	<p class="block_4"> </p>
	<p class="block_5">"Güzel," dedi Gamina binici elbisesinin etek ucunu toplayıp yerden yukarıda tutarak. Etek ucunu, Yıldızliman'lı balıkçı kadınların sığ suda yürüdükleri zamanlarda yaptıkları gibi, geniş deri kemerinin içine soktu.</p>
	<p class="block_4"> </p>
	<p class="block_5">James onun gelmesine karşı çıkmak için güzel bir neden düşünmeye çalışırken iki uzun beyaz bacağını baldırlarına kadar sergileyen bu yakışıksız gösteriyi görmezden geldi; iyi bir neden bulamadı. Bu mantıklı bir zihne sahip olmanın ve kadınlara da aynı güveni vermenin yarattığı bir sorun, diye düşündü kendi kendine atından inerken. Onları güvende tutmak için nedenler uyduramazsın. Locklear bir çift muhafıza James, Gamina ve öncüye eşlik etmelerini işaret etti ve beşli yayan olarak yola koyuldular. Güneş batı ufkuna aşağısına batarken yavaş yavaş ilerlediler. Vadinin hemen ucuna yaklaştıklarında gök arduaz grisiydi ve bulutlardan uzaktaki denize yansıyan güneş ışığı manzarayı kırmızı bir alacakaranlığa boyarken, çöl kızılla pembe parlak noktalarla capcanlıydı. Kervandan gelen gürültü artan karanlığın içinde yankılandı ve James herkes yakında mı diye etrafa bakındı. Gamina hafifçe koluna dokundu ve düşünceleri James'e ulaştı. Vadide birçok zihin hissedebiliyorum, aşkım.</p>
	<p class="block_4"> </p>
	<p class="block_5">“Borric'i?” diye sordu James sessizce.</p>
	<p class="block_4"> </p>
	<p class="block_5">Hiçbir şey, diye itiraf etti Gamina. Ama emin olmak için daha da yaklaşmalıyım.</p>
	<p class="block_4"> </p>
	<p class="block_5">James, öncünün kolunu kavrayarak fısıldadı, "Daha yakına gidebilir miyiz?" Öncü fısıldayarak cevap verdi, "İlerde bir dönemeç var ve onu takip edersek köpeklerin üstüne işeyebilecek kadar yaklaşırız. Ama dikkatli olun lordum, çünkü çerçöp ve süprüntü attıkları bir yer olması olası ve yakınlarda muhafız da olabilir."</p>
	<p class="block_4"> </p>
	<p class="block_5">James başıyla onayladı ve öncü karanlıkta onlara yolu gösterdi.</p>
	<p class="block_4"> </p>
	<p class="block_5">James geçmişinde birçok defa ebediyen sürmüş gibi görünen kısa yolculuklar yaptığını hatırlayabiliyordu, ama hiçbiri sel yatağının sonuna giden kısa mesafeyi katetmek kadar uzun sürmüşe benzemiyordu. Oraya ulaştıklarında, muhafızların kampın çevresinde rahat rahat yürürlerken alçak sesle yaptıkları sohbetin seslerini duyabiliyorlardı. Tehlike açısından sinir bozucu olan sadece yolculuk değildi, sel yatağının sonu gerçekten de çöp atmak ve ayakyolu hendeği olarak kullanılıyordu; Adalılar çerçöple hem insan hem de at atıkları arasında emeklemek zorunda kalmışlardı.</p>
	<p class="block_4"> </p>
	<p class="block_5">James ıslak ve yumuşak bir şeye bastı ve vadide bir iğrenç bir sis gibi asılı duran kokudan ne olduğunu bilmek istemediğinden emindi. Tahmin edebiliyordu. Öncüye işaret etti ve öncü de ona cesaret ettikleri kadar yakında olduklarını işaret etti.</p>
	<p class="block_4"> </p>
	<p class="block_5">James dikkatle sel yatağının kenarından yukarıyı gözetledi. En fazla on adım kadar uzakta kamp ateşinin karşısında iki siluet duruyordu. Hemen yanlarında ısınmak için birbirlerine sokulup sarılmış en az otuz sefil görünüşlü insan vardı, ama James gurubun hiçbir yerinde Borric'i göremedi. Bütün yüzleri göremiyordu, ama James, Borric'in kızıl saçlarının siyah saçlar denizinde, titreşen ışığa rağmen kolaylıkla fark edileceğinden emindi.</p>
	<p class="block_4"> </p>
	<p class="block_5">Derken mor cüppeli bir adam o iki muhafıza yaklaştı ve bir an için, James'in göğsü sıkıştı. Ama Borric değildi. Cüppeyi giyen başlığı geriye atmıştı ve muhafızları azarlayan siyah sakallı yüz James'in daha önce hiç görmediği bir yüzdü. Kalçasında bir kılıç taşıyordu ve iki adama gevezeliği bırakmalarını ve ileri gitmelerini emretti.</p>
	<p class="block_4"> </p>
	<p class="block_5">Cüppeli adam bir diğeri, deri yelek giymiş, kolunda Durbinli köle tacirlerinin kast işaretini taşıyan iri bir adam kendisine katılırken döndü. Bu James'in çocukluğundan bu yana görmemiş olduğu bir işaretti, ama Şakacıların, Krondor'un Hırsızlar Loncası'nın bütün üyeleri gibi adından biliyordu. Durbinli köle tacirleri kolaylıkla rahatsız edeceğiniz türden adamlar değillerdi. James kampa bir kez daha göz atmayı göze aldı, sonra karısının yanına döndü. Kamptaki tutsaklar arasında Borric'i ararken Gamina'nın gözleri kapalıydı ve yüzünde bir konsantrasyon ifadesi vardı. Nihayet gözlerini açtı ve zihin sesi James'e ulaştı. Kampa Borric'inki olduğunu düşündüğüm düşünce yok.</p>
	<p class="block_4"> </p>
	<p class="block_5">Emin misin? diye sordu James.</p>
	<p class="block_4"> </p>
	<p class="block_5">Gamina hüzünlü bir tavırla, O kampta olsaydı, bu kadar yakına geldiğimizde, onu bulurdum. Uyuyor olsaydı bile, kampta olsaydı varlığını hissedebilirdim. Gamina sessizce iç geçirdi ve James onun zihnimde keder yankıları yakaladı. Çizmeyi bulduğumuz molozun altına gömülmediyse, bunun bir açıklaması olamaz. Bir anlık bir sessizlik oldu, sonra Gamina, "öldü" dedi.</p>
	<p class="block_4"> </p>
	<p class="block_5">James bir an için hareketsiz kaldı, sonra öncüye işaret etti.</p>
	<p class="block_4"> </p>
	<p class="block_5">O işaretle geldikleri yolu dönme emrini verdi. Arama bitmişti.</p>
	<p class="block_4"> </p>
	<p class="block_5">"Hayır!" Erland'ın yüzü Gamina'nın açıklamasını kabullenmeyi reddederken sertti. "Emin olamazsın."</p>
	<p class="block_4"> </p>
	<p class="block_5">James gözlemlerini Erland'la gurubun kalanının bekledikleri yere döndüklerinden beri üçüncü defadır anlatıyordu. "Cüppeyi bir başka eşkıyanın giydiğini gördük, bu yüzden çizmelerini de almış olmalarının mümkün olduğunu varsayabiliriz. Ama kampta ondan hiçbir iz yok." Keshli öncüye sordu, "Bize akın eden eşkıyaların bu esir taciri kervanında olmamaları ihtimali var mı?" Öncü, herhangi bir şeyin mümkün olduğunu söylermişçesine omuz silkti. "Büyük ihtimalle hayır, efendim. Baskına uğramış olmanızın rastlantı olması pek olası değil. Hayatta kalan adamlarınızın o kampta olduğu kesin." James başıyla onayladı. "Hayatta olmuş olsaydı Erland, Gamina onunla konuşabilirdi."</p>
	<p class="block_4"> </p>
	<p class="block_5">"Nasıl bu kadar emin olabiliyorsun?"</p>
	<p class="block_4"> </p>
	<p class="block_5">Gamina, kamptaki herkesin duyabileceği şekilde, Yeteneklerimi kontrol edebiliyorum Erland. Ne kadar çok ya da az kişiyle konuşacağımı seçebilirim ve bir zihne dokunduğum anda onun düşüncelerini anlayabilirim. Borric'in düşünceleri kampta olanların arasında değildi, dedi.</p>
	<p class="block_4"> </p>
	<p class="block_5">"Belki de bilincini kaybetti."</p>
	<p class="block_4"> </p>
	<p class="block_6">Gamina başını üzüntüyle iki yana salladı. "Bilinçsiz olsaydı bile, varlığını hissederdim. Bir... yokluk vardı. Bunu daha iyi açıklayamam. Aralarında değildi."</p>
	<p class="block_7"> </p>
	<p class="block_5">Öncü, "Efendim, bu gece sizinle kalabilirim, ama sonra çavuşumu bulmak için devam etmek zorundayım," dedi. "Bu Durbinliler'in varlığından haberdar olmayı isteyecektir. Durbin Valisi'nin bir korsandan ve hainden pek az farkı var ve bu ayıp er ya da geç Işık Sarayı'na ulaşacaktır. İmparatoriçe, hayır dualarımız onunla olsun, sonunda harekete geçmeye karar verdiğinde, bir cezalandırma gerçekleşecek ve bu gerçekten korkunç olacak. Yükünüzü hafifletemez biliyorum, ama onun kutlamasına gelmekte olan kraliyet ailesinden birine saldırmak hakaretin ötesinde.</p>
	<p class="block_4"> </p>
	<p class="block_5">İmparatoriçenin, hayır dualarımız onunla olsun, bunu şahsına yönelik bir hakaret olarak değerlendireceğine ve ailenizin öcünü alacağına şüphe yok."</p>
	<p class="block_4"> </p>
	<p class="block_5">Erland'ın öfkesi biraz olsun yatışmamıştı. "Ne? Durbin Valisi azarlanacak mı? O halde resmi bir özür mektubu gönderecek, sanırım."</p>
	<p class="block_4"> </p>
	<p class="block_5">"Şehrin teslim olmasını ve içindeki bütün tebaayla yakılıp yıkılmasını emretmesi daha muhtemel, efendim. Ya da, kendini merhametli hissediyorsa, belki de şehirdekilerin canını bağışlayarak Durbin Valisini, ailesiyle birlikte elbette cezalandırılmaları için Kralınıza gönderir sadece. Karar verdiği andaki ruh haline bağlı."</p>
	<p class="block_4"> </p>
	<p class="block_5">Erland şaşkına dönmüştü. Borric'in açık ölümünün şokunun sonunda üstesinden geliyordu ve sadece sessizce başını salladı.</p>
	<p class="block_4"> </p>
	<p class="block_5">Konuşmayı Borric'in ölümünün neden olacağı korkunç diplomatik durumdan başka yöne çevirmeyi isteyen James, "Sizden Krondor Prensi'ne iletilecek mektupları taşımanızı isteyeceğiz ki, uluslarımız arasında doğacak herhangi bir problemi yatıştırabilelim," dedi.</p>
	<p class="block_4"> </p>
	<p class="block_5">Öncü başıyla onayladı. "Sınırda hizmet veren biri olarak, bunu memnuniyetle yaparım efendim." Sonra atına bakmak için ayrıldı. James, Locklear'a başını salladı, karşılığında Locklear da başıyla Erland'ı işaret etti. İki genç soylu özel olarak konuşmak için uzaklaştılar.</p>
	<p class="block_4"> </p>
	<p class="block_5">Locklear, "Bu iyi bir pislik," dedi.</p>
	<p class="block_4"> </p>
	<p class="block_5">"Pekâlâ, geçmişte de problemlerle karşılaştık. Biz bunun için eğitildik, seçimler yapmak için."</p>
	<p class="block_4"> </p>
	<p class="block_5">Locklear, "Bence Krondor'a dönmeyi düşünmeliyiz," dedi.</p>
	<p class="block_4"> </p>
	<p class="block_5">James, "Bunu yaparsak ve Arutha Erland'a kutlamaya dönmesini emrederse, gecikerek imparatoriçeye hakaret etme riskini göze alırız," dedi.</p>
	<p class="block_4"> </p>
	<p class="block_5">"Festival iki aydan fazla sürecek," diye belirtti Locklear. "Bitmeden orada oluruz."</p>
	<p class="block_4"> </p>
	<p class="block_5">"Ben yine de başlarken orada olmamızı tercih ederim." Siyah gecede etrafa bakındı. "Orada bir şeyler oluyor. Kendimi bunu hissetmekten alıkoyamıyorum." Bir parmağını Locklear'ın göğsüne koydu. "Baskına uğramış olmamız biraz fazla rastlantısal."</p>
	<p class="block_4"> </p>
	<p class="block_5">"Belki de," diyerek katıldı Locklear bir açıdan, "ama bir akının hedefiydiysek, o zaman akının arkasındakiler Borric'i Krondor'da öldürmeye kalkışanlardı."</p>
	<p class="block_4"> </p>
	<p class="block_5">"Her kimlerse." James uzun bir süre sessiz kaldı, sonra, "Hiç mantıklı değil. Neden çocuğu öldürmek istesinler?" dedi.</p>
	<p class="block_4"> </p>
	<p class="block_5">"Krallığımızla imparatorluk arasında savaş çıkarmak için."</p>
	<p class="block_4"> </p>
	<p class="block_5">"Hayır, bu aşikâr. Benim dediğim biri neden savaş istesin?" Locklear omuz silkti. "Biri neden savaş çıkarmayı ister ki? Kuzey sınırındaki bir düzensizlikten imparatorlukta en çok kimin kazanç sağlayacağını keşfetmeliyiz, suçlumuzun o olması olası."</p>
	<p class="block_4"> </p>
	<p class="block_5">James başıyla evetledi. "Bunu Krondor'da yapamayabiliriz."</p>
	<p class="block_4"> </p>
	<p class="block_5">Dönüp çöl gecesine bakan James, Erland'ın yalnız olduğunu görünce yanına gitti. Alçak sesle, "Bunu kabul etmelisin Erland. Kederinden hızla uzaklaşmalı ve kaderin koşullarda zorladığı değişikliği kabul etmelisin."</p>
	<p class="block_4"> </p>
	<p class="block_5">Erland şaşkınlıkla gözlerini kırpıştırdı, birdenbire ışığa çıkan biri gibi. "Ne?"</p>
	<p class="block_4"> </p>
	<p class="block_5">James döndü ve karşısında dikildi. Genç adamın omzuna elini koyarak, "Artık vâris sensin. Bir sonraki kralımız sen olacaksın. Ve Kesh'e at sürerken anavatanımızın kaderini sen taşıyacaksın."</p>
	<p class="block_4"> </p>
	<p class="block_5">Erland onu duymamışa benziyordu. Prens, bakışlarını batıya, uzaktaki köle kervanına çevirirken hiçbir şey söylemedi. Sonunda, atını yavaşça çevirdi ve diğerlerinin güneye, Büyük Kesh'in kalbine doğru yolculuklarına devam etmek için bekledikleri yere doğru at sürdü.</p>
	<p class="block_9" id="calibre_pb_5"> </p>
</body></html>
