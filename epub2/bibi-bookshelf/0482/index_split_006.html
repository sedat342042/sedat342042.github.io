<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>01 - Asilkan Prens  - Gediksavaşları Dünyasından</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_3">TUTSAK</p>
	<p class="block_4"> </p>
	<p class="block_5">Borric uyandı.</p>
	<p class="block_4"> </p>
	<p class="block_5">Kampta sürekli, geceleri bile, varolan konuşma ve ses karmaşasının arasında duymaya gayret ederek kıpırdamadan uzandı. Bir an için, hâlâ yarı uyuklarken, adının hafifçe bağırıldığını duymuş olduğunu düşündü.</p>
	<p class="block_4"> </p>
	<p class="block_5">Oturup, etrafına bakınırken gözlerini kırpıştırdı. Tutsakların çoğu hâlâ kamp ateşinin yakınında birbirine sokulmuş oturuyordu, sanki ateşin ışığı ve sıcaklığı ruhlarındaki soğuk korkuyu her nasılsa uzaklaştıracakmış gibi. Çöp hendeğinin kokusundan mümkün olduğunda uzağa, esirler gurubunun karşı tarafına uzanmayı tercih etmişti. Borric hareket edince, bileklerini bağlayan kelepçelerin, takılmaya zorlandıkları kişinin bütün büyü güçlerini silme özelliğiyle nam yapmış, tuhaf görünüşlü, düz, gümüş metalin tekrar farkına vardı. Borric ürperdi ve çöl gecesinin gerçekten de soğumaya başladığını fark etti. Cüppesiyle birlikte gömleğini de almış, onu sadece bir pantolonla bırakmışlardı. Hareket etmeye gönülsüz tutsakların arasından yolunu açarken ara sıra bir küfre ya da şikâyete neden olarak kamp ateşine doğru ilerledi. Ama bütün mücadele güçleri tükenmiş olduğundan, tutsak yığınlarını düşüncesizce itişi öfkeli bir bakış ya da fısıldanan bir küfürden öteye geçmiyordu.</p>
	<p class="block_4"> </p>
	<p class="block_5">Borric, izinsiz gelişine aldırmamaya çalışan iki adamın arasına oturdu. Her biri kendi sefil dünyalarındaki anı yaşıyorlardı.</p>
	<p class="block_4"> </p>
	<p class="block_5">Beş kadın tutsaktan biri muhafızlar tarafından tekrar saldırıya uğrarken bir çığlık geceyi böldü. Daha önce bir altıncı kadın fazla mücadele etmiş, kendisine tecavüz etmekte olan muhafızın boyun atardamarını ısırarak hem kendisinin hem de muhafızın ölmesine neden olmuştu, muhafızınki daha hızlı ve daha az acı verici olmuştu.</p>
	<p class="block_4"> </p>
	<p class="block_5">Çığlığı takip eden zavallı iniltinin sesinden Borric ölen kadının şanslı olduğunu çıkardı. Durbin'e vardıklarında kadınlardan herhangi birinin sağ olacağından şüpheliydi. Köle taciri onları muhafızlara vererek yaşanacak sorunların önüne geçmişti. Herhangi biri yolculuğu atlatıp hayatta kalacak olursa, ucuza mutfak işçisi olarak satılacaktı. Hiçbiri köle tacirinin, muhafızlardan uzak tutma zahmetine değecek kadar genç ya da çekici değildi. Köle taciri, Borric'in hakkında düşünmesiyle çağrılmış gibi kamp ateşinin kenarında belirdi. Kamp ateşinin altın kırmızısı parıltısında durdu ve hesap yaptı. Gördüklerinden hoşnut olarak çadırına doğru döndü. Borric'i de hesaba katmıştı, çünkü günün birinde Kasım'ı öldüreceğinden emindi.</p>
	<p class="block_4"> </p>
	<p class="block_5">Kasım yakından gözetim altında tutulan kölelerden uzaklaşırken, bir başka adam adını seslendi ve yaklaştı. Adamın adı Salaya'ydı ve Borric'in iki gece önce Yıldızlimanı'nda kazandığı mor cüppeyi giymişti. Borric kampa ilk kez o sabah şafak vakti geldiğinde, adam cüppeyi anında istemiş ve çıkarmakta ağır davranıyormuş gibi görünen prensi dövmüştü. O sırada Borric'in kelepçeli olduğu gerçeği fark yaratmamışa benziyordu. Prens defalarca darbe yedikten sonra Kasım zaten açık olanı belirterek araya girmişti. Borric cüppeyi çıkarınken Salaya onun önce bir, sonra diğer bileğini serbest bırakmaya güçbela ikna olup yatışmıştı. Kendi sabırsızlığının diğerlerinin önünde sebep olduğu utançtan Borric'i suçlu tutar gibiydi, sanki Salaya'nın aptal bir domuz olması prensin kabahatiymiş gibi. Borric onu da öldürülecekler listesine almıştı. Kasım, Salaya'ya bazı direktifler verdi, Salaya onu aksi ve kavgacı bir şekilde fazla dikkat göstermeden dinliyor gibiydi. Sonra köle taciri atlara doğru gitmişti. Büyük olasılıkla, diye düşündü Borric, bir diğer köle gurubunun hazırlıksız kervansaraya getirilmesini denetlemeye gitti.</p>
	<p class="block_4"> </p>
	<p class="block_5">Gün boyunca birçok defa kimliğini ifşa etmeyi düşündü, ama tedbir bu düşüncesini geçersiz kıldı. İnanılmaması gibi güzel bir şans vardı. Mührünü asla taşımazdı, at binerken bunu yapmayı hep zahmetli bulmuştu, bu yüzden eşkıyaların ele geçirmedikleri diğer denklerin arasında bagajında kilitliydiler. Kızıl saçları iddiasının doğruluğu olasılığını düşünmeleri için duraksamalarına neden olabilecekse de, Krondor'da yaşayanlar arasında görülmeyen emsalsiz bir şey değildi. Sarı saç Yabon'da ve Öte Sahil boyunca yaşayan açık tenli insanlar için standart bir şey olabilirdi, ama Krondorlular'ın yurttaşları arasında sarı saç kadar kızıl saç da vardı. Ve büyücü olmadığını ispatlamasının da faydası yoktu, çünkü büyü yapmayı hiç bilmeyen biriyle büyü yapmayı bilen, ama bilmiyormuş gibi davranan biri arasında ne fark vardı ki?</p>
	<p class="block_4"> </p>
	<p class="block_5">Borric kararını verdi. Durbin'e ulaşana dek bekleyecek sonra durumunu anlamaya biraz daha müsait birini bulmaya çalışacaktı. Kasım ya da adamlarından herhangi birinin -özellikle de hepsi de Salaya kadar zekiyken- onu anlayacağından ya da ona inanacağından gerçekten şüpheliydi. Ama bunların efendisi olacak kadar zekâ sahibi biri çıkardı. Ve öyle olduğunda da Borric büyük ihtimalle kendini özgürlüğe kavuşturabilirdi.</p>
	<p class="block_4"> </p>
	<p class="block_5">Bunun gibi düşüncelerde bulabileceği teselliye sığınan Borric kestiren bir tutsağı itip on-on beş santim öteye oynattı ki tekrar yere uzanabilsin. Kafasına yediği darbeler onu epey sersemletmişti ve uyku onu sık sık çağırıyordu. Gözlerini kapadı ve bir an için zeminin altında döndüğünü hissedince midesi bulandı. Sonra bulantı geçti. Çok geçmeden düzensiz bir uyku çöktü üstüne. Güneş Prandur'un, Ateş Tanrısı'nın öfkeli varlığı gibi yanıyordu. Güneş Borric'in açık renk tenini sanki sadece birkaç metre tepesinde asılıymış gibi yakıyordu. Borric'in elleri ve yüzü kuzey sınırında hizmet verirken hafifçe bronzlaştığı halde, kavurucu çöl güneşi onu zayıf düşürerek yakıyordu.</p>
	<p class="block_4"> </p>
	<p class="block_5">İkinci gün sırtı su toplamıştı ve güneş yanığının acısından başı dönüyordu. İlk iki gün, kervan kayalık platodan yerel çöl adamlarının Jal-Pur'un işi ismini verdikleri kumlu ıssız araziye giderken yeterince kötü geçmişti. Kumdan ziyade pislik olan yerden yavaşça geçerken güneş, esirleri yavaşça öldürüyordu. Dün üç kişi ölmüştü. Salaya'nın cılızlarla işi olmuyordu; Durbin'deki esir pazarlarında sadece sağlıklı, güçlü işçiler isteniyordu. Kasım her ne işin peşindeyse oradan hâlâ dönmemişti ve ona vekillik eden kervan liderinin Borric'in ilk karşılaşmalarında dikkat ettiği gibi sadist bir domuz olduğu ortaya çıkmıştı. </p>
	<p class="block_4"> </p>
	<p class="block_5">Günde üç kez su dağıtılıyordu, günün ilk ışıklarından önce, sürücülerle muhafızların dinlenmek için mola verdikleri öğleyin ve sonra akşam yemeğiyle birlikte - tek yemek, diye kendi kendini düzeltti Borric. Ağıza az tat ve insana az güç veren kurutulmuş mısır ekmeği. Ekmekteki yumuşak şeylerin aslında kuru üzüm olduklarını ummuştu; bakmakla canını sıkmamıştı Ne kadar tatsız olursa olsun, yemek onu hayatta tutuyordu.</p>
	<p class="block_4"> </p>
	<p class="block_5">Köleler öfke dolu ama sessiz bir guruptular, her adam kendi cefasında kayıptı. Sıcaktan zayıf düştüklerinden çok azının birbirlerine söyleyecek şeyi vardı; sohbet gereksiz bir enerji israfıydı. Ama Borric bir ya da iki tanesinden birkaç gerçeği öğrenmeyi başarmıştı. Kervan artık ıssızlıkta ilerlediğinden muhafızlar daha az tetikteydiler; bir esir kaçacak olsa bile nereye gidecekti ki? Çöl muhafızların en kesiniydi. Durbin'e vardıklarında, kanlı ayaklar ve yanık deriler iyileşsin ve pazara sunulmadan önce kilo alsınlar diye, birkaç günlüğüne belki bir hafta boyunca dinleneceklerdi. Yol yorgunu • esirler az altın kazandırıyordu.</p>
	<p class="block_4"> </p>
	<p class="block_5">Borric seçeneklerini gözden geçirmeye çalıştı, ama sıcak ve güneş yanığı onu zayıf düşürmüş, hasta etmişti ve yemek ve su eksikliği onu kalın kafalı ve budala tutuyordu. Başını iki yana salladı ve dikkatini kaçış yollarına odaklamaya çalıştı, ama tek yapabildiği ayaklarını, önce birini sonra diğerini kımıldatmak, onları kaldırmak ve önüne basmalarını sağlamak oldu, durmasına izin verilene kadar.</p>
	<p class="block_4"> </p>
	<p class="block_5">Sonra güneş ortadan kayboldu ve gece oldu. Esirlere son üç gecedir olduğu gibi kamp ateşinin yakınına oturmaları emredildi. Muhafızların kalan beş kadın tutsakla eğlendiklerini duyabiliyorlardı. Kadınlar artık mücadele etmiyor, çığlık atmıyorlardı. Borric yavan ekmek parçasını yedi ve suyunu yudumladı. Çöle girdikten sonraki ilk gece bir adam suyunu yutuvermiş, derken birkaç dakika sonra kusmuştu. Muhafızlar ona başka su vermemişlerdi. Adam ertesi gün öldü. </p>
	<p class="block_4"> </p>
	<p class="block_5">Borric dersini almıştı. Başını arkaya yatırıp bakır kupadakini kafasına dikmeyi ne kadar isterse istesin, bayat, ılık suyu yavaş yavaş yudumlayarak oyalanmıştı. Uyku, bitkinliğin derin, rüyasız, gerçek bir dinlenme sağlamayan uykusu hızla geldi. Her hareket ettiğinde, kızgın güneş yanığı uyandırıyordu. Ateşe yaklaşırsa sırtı sıcağın her dokunuşuyla acıyor, ateşten uzak durursa da soğuk üşümesine neden oluyordu. Ama sıkıntının kaynağına ne kadar yakın ya da uzak olursa olsun, çok geçmeden bitkinliğe yenik düşüyordu, sonra kıpırdayınca döngü tekrar başlıyordu. Ve sonra birdenbire, mızrak uçları ve çizmelerin tekmelemeleri Borric'i diğerleriyle birlikte ayaklandırıyordu.</p>
	<p class="block_4"> </p>
	<p class="block_5">Sabah serinliğinde, neredeyse ıslak gece havası güneş için bir mercek işlevi görmekten başka işe yaramıyor, Prandur'un yakıcı dokunuşunu esirlere işkence etmeye getiriyordu. Bir saat bile geçmeden, iki adam daha düştü, kuma değdikleri yerde bırakıldılar.</p>
	<p class="block_4"> </p>
	<p class="block_5">Borric'in zihni kendi içine kapandı. Geriye kalan tek şey bir hayvan bilinciydi, ölmeyi reddeden kurnaz, tehlikeli bir hayvan. Sahip olduğu her enerji zerresi sadece bir işe odaklanmıştı, ilerlemeye ve düşmemeye. Düşmek ölmek demekti.</p>
	<p class="block_4"> </p>
	<p class="block_4"> </p>
	<p class="block_5">Derken bir süre dikkatsizce ilerledikten sonra, eller onu kavradı. "Dur," emrini verdi bir ses.</p>
	<p class="block_4"> </p>
	<p class="block_5">Borric gözlerini kıpırtı ve parlayan sarı ışıkların arasından bir yüz gördü. Boğumlardan ve yumrulardan, köşelerden ve düzlüklerden oluşmuş derisi kıvırcık sakalının üzerinde abanoz gibi siyahtı. Borric'in şimdiye dek gördüğü en çirkin yüzdü. İğrençlik açısından fevkaladeydi.</p>
	<p class="block_4"> </p>
	<p class="block_5">Borric kıkırdamaya başladı, ama kavrulmuş gırtlağından tek çıkan kum bir hırıltı oldu. "Otur," dedi muhafız, Borric'in yere oturmasına şaşırtıcı bir nezaketle yardım ederek. "Öğle molası zamanı." Gözlemlenip gözlemlenmediğini görmek için etrafa bakınıp kendi su tulumunu açtı ve eline biraz su döktü. “Siz kuzeyliler güneşten çok çabuk ölüyorsunuz." Borric'in ensesini ıslattı ve ellerini Borric'in saçlarının arasından geçirip pişen kafasını hafifçe serinleterek kuruladı. "Yolda çok fazla ölen olursa Kasım'ın hoşuna gitmez." Çabucak genç prens için bir ağız dolusu su döktü, sonra aralarında hiçbir şey geçmemiş gibi yoluna gitti.</p>
	<p class="block_4"> </p>
	<p class="block_5">Sonra bir başka muhafız su tulumunu, kupaları ve beraberinde su için koparılan yaygaraları getirdi. Hâlâ konuşabilen her köle susuzluğunu dile getirdi, sanki sessiz kalmak görmezden gelinmeyi doğururmuş gibi.</p>
	<p class="block_4"> </p>
	<p class="block_5">Borric güçbela hareket edebiliyordu ve her hareket gözlerinin arkasında parlak sarı ve beyaz ışıklarla kırmızı patlamalar yaratıyordu. Yine de, neredeyse körlemesine, metal kupayı almak için elini uzattı. Su ılık ve acıydı, yine de Borric'in dudaklarına en iyi Natal şarabından daha tatlı geldi. Şarabı, babasının öğretmiş olduğu gibi yudumunu ağzında tutmaya zorlayarak yudumladı, koyu mor sıvının dilinin etrafında dolanmasına izin verdi, şarabın hemen göze çarpmayan ve bileşik tadını aklına kaydetti. Bir acılık hissi, şarap üreticisi şarabı fıçılamadan önce şarabını uygun fermantasyon zirvesine getirmeye çalışırken belki de küf fıçısında bırakılmış saplar ve birkaç yaprak yüzünden. Ya da belki bir kusurdu. Borric şarabı tanımadı; açık kütle ve yapıdan yoksundu ve meyveyi dengeleyecek asit açısından yetersizdi. Çok iyi bir şarap değildi. Babasının Erland'la onu masaya yerel bir şarap koyarak, dikkat edip etmediklerini sınayıp sınamadığını görmek zorundaydı.</p>
	<p class="block_4"> </p>
	<p class="block_5">Borric gözlerini kırptı ve sıcakla kumluktan yapışmış gözlerinin arasından tükürük hokkasının nerede olduğunu göremedi. İçine tükürecek tükürük hokkası olmadan şarabı nasıl tükürebilirdi ki? İçmemeliydi, yoksa sadece küçük bir oğlan olduğundan çok sarhoş olacaktı, belki de kafasını çevirip masanın arkasına tükürürse kimse farkına varmazdı.</p>
	<p class="block_4"> </p>
	<p class="block_5">"Hey!" diye bağırdı bir ses. "Şu köle suyunu tükürüyor!"</p>
	<p class="block_4"> </p>
	<p class="block_5">Eller kupayı Borric'ten söküp aldılar ve Borric gerisingeri yere düştü.</p>
	<p class="block_4"> </p>
	<p class="block_5">Babasının yemek salonunun zeminine uzandı ve taşların neden bu kadar sıcak olduğunu merak etti. Soğuk olmalıydılar. Hep öyleydiler. Nasıl böyle ısınmışlardı?</p>
	<p class="block_4"> </p>
	<p class="block_5">Derken bir çift el onu kabaca oturma pozisyonuna geçirdi ve bir diğeri onu ayağa kaldırmaya yardım etti. "Bu da nesi? İçmeyerek kendini öldürmeye mi çalışıyorsun?" Borric gözlerini biraz araladı ve karşısında bir yüzün bulanık dış hatlarını gördü.</p>
	<p class="block_4"> </p>
	<p class="block_5">Güçsüzce, "Şarabın adını çıkaramıyorum Baba," dedi.</p>
	<p class="block_4"> </p>
	<p class="block_5">"Sayıklıyor," dedi ses. Eller onu kaldırıp taşıdı ve sonra daha karanlık bir yerde buldu kendini. Yüzüne su serpildi ve boynuna, bileklerine ve kollarına su döküldü. Uzak bir ses, "Tanrılar ve iblisler adına yemin ederim ki Salaya sende üç gündür ölü olan bir kedi kadar akıl yok. Seninle buluşmak için gelmemiş olsaydım, bunun da ölmesine izin verecektin, değil mi?"</p>
	<p class="block_4"> </p>
	<p class="block_5">Borric suyun ağzına getirildiğini hissetti ve içti. Acı yarım kupa yerine, bu neredeyse taze, gerçek bir seldi. İçti.</p>
	<p class="block_4"> </p>
	<p class="block_5">"Seni aptal!" diye bağırdı diğeri. "Bu önemli bir köle! Şuna bak. Genç, ben işimi biliyorsam yirmi yaşından büyük değil ve güneş yanığının altında kötü bir görünüşü yok, sağlıklı -ya da en azından birkaç gün önce öyleymiş." Bir tiksinti sesi duyuldu. "Bu açık tenli kuzeyliler sıcağı biz Jal-Pur’da doğanlar gibi alamazlar. Biraz daha su ve iyileşmeyle, bir sonraki haftanın pazarına hazır olacaktı. Şimdi, yanıklarının iyileşmesi ve gücünü kazanması için onu fazladan iki hafta tutmak zorundayım."</p>
	<p class="block_8"> </p>
	<p class="block_5">"Efendim..."</p>
	<p class="block_4"> </p>
	<p class="block_5">"Yeter, ben diğerlerini incelerken onu burada arabanın altında tut. Vaktinde bulursam hayatta kalabilecek başkaları da olabilir. Kasım'ın nasıl bir kaderle karşılaştığını bilmiyorum, ama idarenin sana bırakıldığı gün Lonca için çok kötü bir gündü."</p>
	<p class="block_4"> </p>
	<p class="block_5">Borric bu diyaloğu çok tuhaf buldu. Hem şaraba ne olmuştu? Arabanın altında, göreceli serinlikte uzanırken zihninin oradan oraya dolaşmasına izin verdi, bu arada birkaç metre ilerde Durbin Köle Tacirleri Loncası'nın patronu bir gün içinde esir ağıllarına bırakılacak diğerlerini inceliyordu.</p>
	<p class="block_4"> </p>
	<p class="block_5">"Durbin!" dedi Salman. Karanlık boğumlardan oluşan yüzü büyük bir sırıtışla ikiye ayrıldı. Kafiledeki son arabayı, Borric'in taşındığı arabayı sürüyordu. Borric arabanın gölgesine taşındığı iki gün öncesinde ölümün eşiğinden dönmüştü. Şimdi güneş çarpmasından iyileşmekte olan üç başka köleyle birlikte son arabada gidiyordu. İçmek için su vardı ve yanmış derileri kızgın acıyı donuk bir kaşıntıya indirgeyen yumuşak bir yağ ve ot lapasıyla kaplıydı.</p>
	<p class="block_4"> </p>
	<p class="block_5">Araba yoldaki taşlarla sallanırken Borric dizlerinin üzerinde doğruldu sonra titrek bacaklarının üzerinde ayağa kalktı. Şehirle ilgili dikkate değer pek az şey gördü, artık etraflarındaki toprağın kumlu olmaktan ziyade yeşil olması dışında. Neredeyse yarım gündür küçük tarlalardan geçiyorlardı. Çocukken kendisine meşhur korsan kalesi hakkında öğretilenleri hatırladı.</p>
	<p class="block_4"> </p>
	<p class="block_5">Durbin Düşler Vadisiyle Trolyuvası Dağları'nın tepeleri arasındaki tek işlenebilir araziye olduğu gibi, Kara'nın Sonu'ndan Ranom'a kadar bölgedeki tek güvenli limana hâkimdi. Acı Deniz'in güney kıyısı boyunca tehlikeli resifler düzenli olarak çıkan beklenmedik kuzey rüzgârlarına yakalanacak kadar talihsiz gemi ve tekneleri beklerdi. Durbin asırlarca korsanların, enkazcıların, leş kargalarının ve köle tacirlerinin yurdu olmuştu.</p>
	<p class="block_4"> </p>
	<p class="block_5">Borric, Salman'a başını salladı. Mutlu küçük haydut cana yakın ve çenebaz çıkmıştı. "Bütün ömrümce burada yaşadım," dedi haydut daha da kocaman sırıtarak.</p>
	<p class="block_4"> </p>
	<p class="block_5">"Babam da burada doğmuş."</p>
	<p class="block_4"> </p>
	<p class="block_5">Jal-Pur'un çöl adamları yüz yıllarca önce Durbin'i fethettiklerinde Acı Deniz ticaretinin girişini bulmuşlardı ve imparatorluk çöl adamlarını fethettiğinde Durbin çöl adamlarının başkentiydi. Şimdiyse bir imparatorluk valisinin yuvasıydı, ama hiçbir şey değişmemişti. Hâlâ Durbin'di. "Söylesene," dedi Borric, "şehri hâlâ üç lonca mı kontrol ediyor?"</p>
	<p class="block_4"> </p>
	<p class="block_5">Salman güldü. "Sen çok eğitimli bir adamsın! Durbin'in dışından olan çok az insan bunu bilir. Köle Tacirleri Loncası, Enkazcılar Loncası ve Sahilin Reisleri. Evet, üçü Durbin'e hâlâ hükmediyor. Kimin yaşayıp kimin öleceğine ve kimin çalışıp kimin yiyeceğine imparatorluk valisi değil onlar karar veriyorlar." Omuz silkti. "Hep olageldiği gibi. İmparatorluktan önceki gibi. Çöl adamlarından önceki gibi. Her zamanki gibi."</p>
	<p class="block_4"> </p>
	<p class="block_5">Şakacıların, Hırsızlar Loncası'nın Krondor'daki gücünü düşünerek sordu, "Soyguncularla hırsızlardan ne haber? Onların gücü yok mu?" "Ha!" diye cevap verdi Salman. "Durbin dünyanın en dürüst şehri, eğitimli dostum. Biz orada yaşayanlar geceleri kapılarımızı kilitlemeden yatarız ve sokaklarda güvenle dolaşırız. Çünkü Durbin'de hırsızlık yapan aptalın tekidir ve birkaç gün içinde ya ölür ya da köle olur. Yani Üçlü karar verdi mi ve kim onların hikmetini sorgulayacak kadar aptal olabilir ki? Kesinlikle ben değil. Ve böyle de olmalı, çünkü Durbin'in resiflerin ve kumların ötesinde tek dostu yok."</p>
	<p class="block_4"> </p>
	<p class="block_5">Borric, Salman'ın omzuna yavaşça vurdu ve arabanın arka tarafına oturdu. Dört hasta köle arasından, içlerinde en gençleri ve formda olanları olduğundan, en çabuk iyileşen o olmuştu. Diğer üçü daha yaşlı çiftçilerdi ve hiçbiri de hızlı iyileşme belirtisi göstermemişti. Umutsuzluk insanın gücünü hastalıktan daha hızlı çalıyor, diye düşündü Borric.</p>
	<p class="block_4"> </p>
	<p class="block_5">Biraz su içti ve şehir kapısına giden yola yöneldiklerinde arabanın içine dolan okyanus esintisinin ilk ipuçlarıyla şaşkına döndü. Babasının danışmanlarından biri ve Borric'le Erland'a yelken açmayı öğreten adam Amos Trask, gençliğinde Özgür Şehirlere, Queg'e ve Krallığa Reis Trenchard, Denizin Hançeri adıyla akın eden bir korsandı. Sahilin Reisleri'nin meşhur bir üyesiydi.</p>
	<p class="block_4"> </p>
	<p class="block_5">Ama derin denizler hakkında birçok hikâye anlatırken, reislerin entrikaları hakkında neredeyse hiçbir şey söylememişti. Yine de, biri Reis Trenchard'ı hatırlayabilir ve bu Borric'in işine yarayabilirdi.</p>
	<p class="block_4"> </p>
	<p class="block_5">Borric kimliğini bir süre daha gizli tutmaya karar vermişti. Tacirlerin babasına fidye talepleri göndereceğinden şüphesi olmadığından, bu gerçekleşirse doğacak uluslarası problemlerin önüne geçebileceğini düşündü. Bunun yerine, birkaç gün köle ağıllarında vakit geçirebilir, gücünü kazanır, sonra kaçardı. Çöl aşılması zor bir engel olduğundan, limandaki herhangi bir küçük tekne onun özgürlüğe geçidi olabilirdi. Karanın Sonu'na, Baron Locklear'ın babasının şehrine ulaşmak için hakim rüzgârlara karşı neredeyse beş yüz millik bir yolculuk demekti, ama başarılabilirdi. Borric bunları on dokuz yaşında yenilginin anlamını bilmeyen birinin güveniyle düşündü. Tutsaklığı sadece bir aksamaydı, fazlası değil.</p>
	<p class="block_4"> </p>
	<p class="block_5">Köle ağılları uzun direklerin üzerinde uzanan yarma çatılarla siperleniyor, köleleri öğle sıcağından ya da Acı Deniz'in beklenmedik fırtınalarından koruyordu. Ama yanlarda açık çıta ve kirişler vardı, böylece muhafızlar tutsakları izleyebiliyorlardı. Sağlıklı bir adam üç metrelik çite kolaylıkla tırmanabilirdi, ama tepeye varıp çitle bir metre yukarıdaki çatıyı destekleyen direklerin arasındaki alana süründüğünde, muhafızlar onu bekliyor olacaktır. Borric içinde bulunduğu kötü durumu gözden geçirdi. Satıldığı zaman, yeni sahibi güvenliği konusunda gevşek davranabilir ya da daha bile sert olabilirdi. Mantık, denize yakın yerde hapsedildiğinde kaçmaya çalışmasını emrediyordu. Yeni sahibi Quegli bir tüccar, Özgür Şehirler'den bir yolcu ya da bir krallık asilzadesi bile olabilirdi. Daha da kötüsü, imparatorluğun içerlerine taşınabilirdi. Seçimi kaderin yapmasına izin vermek konusunda iyimser değildi. Bir planı vardı. Tek zorluk diğer tutukluların işbirliğini sağlamaktı. Eğer yeterince uzun bir şaşırtmaca ayarlanabilirse, o zaman çitin üzerine ve oradan da şehre ulaşabilirdi. Borric kafasını iki yana salladı. Planların düşünüldüğü gibi gitmesinin pek sık rastlanılan bir şey olmadığının farkına vardı.</p>
	<p class="block_4"> </p>
	<p class="block_5">"Pişşt!"</p>
	<p class="block_4"> </p>
	<p class="block_5">Borric tuhaf sesin nereden geldiğini görmek için dönüp baktı. Hiçbir şey göremeyince, planındaki düzeltmeleri düşünmek için kendine döndü.</p>
	<p class="block_4"> </p>
	<p class="block_5">"Pişşt! Bu tarafta, genç soylu." Borric ağılın çıtalarının arasından tekrar baktı, ama bu sefer aşağı doğru ve yetersiz gölgelerde küçük bir şekil gördü.  On bir ya da on iki yaşından büyük olmayan bir oğlan çocuğu büyük bir çatı desteğinin yetersiz siperinden ona sırıtıyordu. Herhangi bir yönde birkaç santim kımıldasaydı, muhakkak ki muhafızlar tarafından fark edilecekti. Borric etrafa bakınınca iki muhafızın köşede birbirleriyle konuşmakta olduklarını gördü. "Ne?" diye fısıldadı.</p>
	<p class="block_4"> </p>
	<p class="block_5">"Muhafızların dikkatini bir anlığına başka yöne çekerseniz, soylu efendim, size asırlarca minnettar kalırım," diye fısıltılı bir cevap geldi.</p>
	<p class="block_4"> </p>
	<p class="block_5">Borric, "Neden?" dedi.</p>
	<p class="block_4"> </p>
	<p class="block_5">"Bir dakikalık bir oyalamaya ihtiyacım var, efendim."</p>
	<p class="block_4"> </p>
	<p class="block_5">Bundan, belki küstahlık ettiği için bir yumruk yemek dışında bir zarar gelmeyeceğini düşünen Borric başıyla evetledi. Muhafızların durdukları yere yaklaşarak, "Hey! Ne zaman yemek yiyeceğiz?" dedi.</p>
	<p class="block_4"> </p>
	<p class="block_5">Her iki muhafız da şaşkınlıkla gözlerini kırpıştırdılar, sonra biri hırladı. Mızrağının ucunu çitin delikleri arasına soktu ve Borric darbe almamak için yana kaçmak zorunda kaldı. "Üzgünüm sadece sordum," dedi.</p>
	<p class="block_4"> </p>
	<p class="block_5">Kendi kendine kıkırdayarak kaşınma dürtüsüyle savaşıp omuzlarını ona vermiş oldukları kaba gömleğin altında hareket ettirdi. Güneş yanığı giyindikten sonra son üç günde iyileşmişti, ama soyulan deri ve kaşıntı onu iki katı rahatsız ediyordu. Bir sonraki köle mezatı bir hafta sonraydı ve o mezata çıkacağını biliyordu. Gücünü hızla geri kazanıyordu.</p>
	<p class="block_4"> </p>
	<p class="block_5">Kol ağzının çekiştirilmesi dönmesine neden oldu ve o çocuk orada yanındaydı.</p>
	<p class="block_4"> </p>
	<p class="block_5">"Burada ne yapıyorsun?"</p>
	<p class="block_4"> </p>
	<p class="block_5">Çocuk ona soran gözlerle baktı. "Ne demek istiyorsunuz efendim?" "Ağıldan kaçmaya çalıştığını sanıyordum," dedi Borric sert bir fısıltıyla.</p>
	<p class="block_4"> </p>
	<p class="block_5">Çocuk güldü. "Hayır, soylu delikanlı. Sizin cömertçe sunduğunuz oyalamaya ağıla girebilmek için ihtiyacım vardı."</p>
	<p class="block_4"> </p>
	<p class="block_5">Borric gözlerini yukarı çevirdi. "İki yüz tutuklunun iki yüzü de sürekli buradan kurtulmayı düşlerken, benim içeri girmeyi isteyen dünyadaki tek deliyle karşılaşmam mı gerekiyor! Neden ben?"</p>
	<p class="block_4"> </p>
	<p class="block_5">Çocuk Borric'in bakışlarının çevrildiği yere baktı ve "Lordum hangi tanrıya sesleniyor?"</p>
	<p class="block_4"> </p>
	<p class="block_5">"Hepsine. Baksana, bütün bu yaptıkların ne demek oluyor?"</p>
	<p class="block_4"> </p>
	<p class="block_6">Çocuk Borric'in dirseğini tuttu ve onu ağılın ortasına, muhafızların dikkatini daha az çekecekleri bir yere çekiştirdi. "Biraz karışık bir mesele, lordum."</p>
	<p class="block_7"> </p>
	<p class="block_5">"Ve neden bana 'lordum' diyorsun?"</p>
	<p class="block_4"> </p>
	<p class="block_5">Çocuğun yüzünde kocaman bir sırıtış belirdi ve Borric ona alıcı gözle baktı. Kahverengi bir yüze güneşten kızarmış tombul yanaklar hâkimdi. Çocuğun neşeden kısılmış gözleri görebildiği kadarıyla siyahlık derecesinde koyu renkti. Epey büyük beden bir başlığın altından kötü kesilmiş kaba siyah saçlar değişik uzunluklarda dışarı uzanıyordu.</p>
	<p class="block_4"> </p>
	<p class="block_5">Çocuk hafifçe eğilerek selam verdi. "Benim gibi alt tabakadan doğmuş biri için bütün insanlar daha üst mevkidedir, efendim ve saygı gösterilmeyi hakederler. Şu domuz muhafızlar bile."</p>
	<p class="block_4"> </p>
	<p class="block_5">Borric bu afacana gülümsemeden edemedi. "Peki o zaman, her yerdeki aklı başında insanların arasından neden senin bu sefil yere girmeyi istediğini söyle bana. "Çocuk yere oturdu ve Borric'e de aynısını yapmasını rica etti. "Adım Suli Abul, genç efendi. Mesleğim dilencilik. Ayrıca, kabul etmek beni utandırsa da, Üçlü tarafından cezalandırılma tehdidi altındayım. Üçlüyü biliyor musunuz?" Borric başıyla evetledi. "O halde gazaplarının büyük ve kollarının uzun olduğunu biliyorsunuz. Öğle güneşinde uyumak için mola vermiş yaşlı bir tüccar gördüm. Yırtık kesesinden birkaç kuruş düşmüştü. Uyanana kadar bekleseydim ve paralarını özlemeyeceği riskini göze alsaydım, ama onları yerde bulmuştum ve kimse hakkımda kötü bir şey düşünmeyecekti. Ama tanrılara adamın kaybından haberdar olmayacağı konusunda güvenmediğimden, onları adam uyuklarken almaya çabaladım. Şans Hanımı karar verdiğinden, adam en kötü anda uyandı ve civardaki herkese 'Hırsız' diye bağırdı. Beni tanıyan biri bu bağırışa adımı da ekledi ve peşime düşüldü. Şimdi Üçlü tarafından cezalandırılmak için aranıyorum. Zaten köleliğe mahkûm edilmişler dışında saklanacak daha iyi neresi olabilir?" Borric buna verecek cevap bulamayarak bir an sessiz kaldı. Kafasını endişeyle iki yana sallayarak sordu, "Dokuz gün sonra satılacağımız zamana ne yapacaksın peki söyle."</p>
	<p class="block_4"> </p>
	<p class="block_5">Çocuk gülerek, "O zaman kadar, nazik lord, gitmiş olacağım."</p>
	<p class="block_4"> </p>
	<p class="block_5">"Nereye gideceksin?" diye sordu prens, gözleri kısılarak.</p>
	<p class="block_4"> </p>
	<p class="block_5">"Şehre genç efendi. Günahlarım az ve Üçlü'nün de dikkatlerini verecek çok şeyi olduğundan. Şu an valinin sarayında büyük bir meseleyi kararlaştırıyorlar ya da sokaklardaki söylentiler o yönde. Üçlü'nün birçok memuruyla birlikte imparatorluk elçileri de gelip gidiyor. Beni arayanlar her durumda, birkaç gün sonra, başka işlerin peşinde koşuyor olacak ve ben de zanaatıma güvenle dönebileceğim."</p>
	<p class="block_4"> </p>
	<p class="block_5">Borric kafasını iki yana salladı. "İçeri girdiğin gibi kolayca dışarı çıkabilir misin?"</p>
	<p class="block_4"> </p>
	<p class="block_5">Çocuk omuzlarını silkti. "Büyük ihtimalle. Hayatta hiçbir şey kesin değildir. Çıkabileceğimi umuyorum. Çıkamazsam, tanrı öyle istediği içindir."</p>
	<p class="block_4"> </p>
	<p class="block_5">Borric küçük dilencinin gömleğini kavrayarak onu kendine doğru çekti. Fısıltıyla, "O zaman filozof dostum, bir anlaşma yapmalıyız. Ben içeri girmene yardım ettim, sen de benim dışarı çıkmama yardım etmelisin," dedi.</p>
	<p class="block_4"> </p>
	<p class="block_5">Çocuğun koyu tenli yüzü soldu. "Efendi," dedi neredeyse dişlerinin arasından tıslayarak, "benim kadar usta biri söz konusu olsaydı sizi tutsaklığınızdan kurtarmanın bir yolu bulunurdu, ama güçlü bir savaşçının cüssesine sahipsiniz ve bileğinizdeki o kelepçeler hareketinizi engelliyor."</p>
	<p class="block_4"> </p>
	<p class="block_5">"Beni bu kelepçelerden kurtarmanın bir yolunu biliyor musun?"</p>
	<p class="block_4"> </p>
	<p class="block_5">"Nasıl bilebilirim?" diye sordu korkan çocuk.</p>
	<p class="block_4"> </p>
	<p class="block_5">"Bilmiyor musun? Sen ne biçim bir hırsızsın?"</p>
	<p class="block_4"> </p>
	<p class="block_5">Çocuk başını yalanlayarak iki yana salladı. "Zavallı bir hırsız efendim, gerçeği söylemek gerekirse. Durbin'de hırsızlık yapmak aptallığın daniskası, bu yüzden aptal da bir hırsızım. Hırsızlığım en düşük türden, hırsızlıkların en önemsizi. Annemin ruhu üzerine yemin ederim efendim! Bugün ilk denememdi." Borric kafasını iki yana sallayarak, "Tam da ihtiyacım olan şey -beceriksiz bir hırsız. Bir kürdanım olsaydı kelepçelerden kurtulabilirdim," dedi. Çocuğu daha fazla korkutmamak için kendini sakinleştirmeye çalışarak nefes aldı. "Sert bir tel parçasına ihtiyacım var. İnce bir çivi iş görebilir." Başparmağıyla işaret parmağını iki santim kadar yaklaştırarak çocuğa gösterdi. Kelepçe zinciri hareketi yapmasını zorlaştırdı. "Bunu bulabilirim efendim."</p>
	<p class="block_4"> </p>
	<p class="block_5">"Güzel," dedi Borric çocuğu bırakarak. Çocuk, Borric'in elinden kurtulur kurtulmaz kaçacakmış gibi döndü, ama böyle bir tepkiyi bekleyen Borric'in ayağı uzandı ve dilenciyi düşürdü. Prens, çocuk ayağa kalkamadan giysisinin omzundan yakaladı. "Olay çıkarıyorsun," dedi Prens başını sallayıp az ötede duran muhafızları göstererek. "Ne yapacağını biliyorum evlat. Elimden kurtulmaya çalışma. İlla da bir hafta içinde bir mezatta satılacaksam, yalnız başıma da gitmeyebilirim. Bana seni muhafızlara ihbar etmek için bir neden daha verirsen, bunu yapmaktan çekinmem. Anladın mı?"</p>
	<p class="block_4"> </p>
	<p class="block_5">"Evet, efendim!" diye fısıldadı çocuk, şimdi tamamen dehşete düşmüştü.</p>
	<p class="block_4"> </p>
	<p class="block_5">Borric, "Seni tanıyorum evlat," dedi. "Sana gömleğinde yaşayan pireler için neysen o gözle bakacak biri tarafından eğitildim. Bana inanıyor musun?" Suli sesine güvenmek konusunda isteksiz bir şekilde başıyla onayladı. "Beni aldatmaya ya da bırakmaya kalkışırsan, mezata tek başıma gitmeyeceğimi garanti ederim. Bu işte beraberiz, anlıyor musun?" Çocuk başıyla onayladı ve bu sefer Borric anlaşmasının ona sadece özgürlüğünü vermeyeceğini, prensi terk etmeye kalkarsa Borric'in onu muhafızlara ihbar edeceğine inandığını da anladı. Borric, çocuğu bıraktı ve çocuk sert bir şekilde yere düştü. Bu kez kaçmaya kalkışmadı, yüzünde bir korku ve umutsuzluk ifadesiyle basitçe yere oturdu. "Ah, Merhametlerin Babası, sana yakarıyorum, aptallığımı bağışla. Neden, ah, neden beni bu deli lordun yoluna çıkardın?"</p>
	<p class="block_4"> </p>
	<p class="block_5">Borric bir dizinin üzerine yerleşti. "Bana tel bulabilir misin, yoksa yalan mı söylüyordun?"</p>
	<p class="block_4"> </p>
	<p class="block_5">Çocuk kafasını iki yana salladı. "Bulabilirim." Ayağa kalktı ve Borric'e kendisini izlemesini işaret etti.</p>
	<p class="block_4"> </p>
	<p class="block_5">Borric onu çite doğru izledi. Çocuk, muhafızlar o yana bakarlarsa yüzünü göremesinler diye sırtını döndü. Tahtaları işaret ederek, "Bunların bazıları eğri. İhtiyacın olan şeyi ara," dedi.</p>
	<p class="block_4"> </p>
	<p class="block_5">Borric de sırtını döndü, ama çiti göz ucuyla inceledi, üç tahta aşağıda, bir eğrilik çiti hafifçe dışa doğru eğmiş, bir çiviyi açığa çıkarmıştı. Prens o tahtaya doğru eğildi ve çivinin başının omzuna değdiğini hissetti.</p>
	<p class="block_4"> </p>
	<p class="block_5">Borric birden döndü ve çocuğu tahtaya doğru itti. Çocuk tahtanın üzerine eğildi ve tek hareketle Borric metal kolluğunu çiviye geçirdi. "Şimdi dua et de çiviyi bükmeyeyim," diye fısıldadı. Sonra hızlı bir çekişle çiviyi kurtardı. Çiviyi almak için eğilirken, ödülünü gözleyen gözlerden saklamak için kımıldadı. Etrafa bakınca, kimsenin tuhaf davranışına dikkat etmekle canını sıkmadığını görerek rahatladı.</p>
	<p class="block_4"> </p>
	<p class="block_5">Küçük hareketlerle kelepçelerin önce birini, sonra diğerini çıkardı.</p>
	<p class="block_4"> </p>
	<p class="block_5">Berelenmiş bileklerini hızla ovuşturdu, sonra kelepçeleri tekrar taktı.</p>
	<p class="block_4"> </p>
	<p class="block_5">"Ne yapıyorsun?" diye fısıldadı genç dilenci.</p>
	<p class="block_4"> </p>
	<p class="block_5">"Muhafızlar beni kelepçesiz görürlerse, araştırmaya gelirler. Ben sadece onlardan kurtulmanın ne kadar zor olduğunu görmek istemiştim. Açıkçası, çok da zor değilmiş."</p>
	<p class="block_4"> </p>
	<p class="block_5">"Sizin gibi bir soylunun oğlu böyle bir şeyi nereden öğrenmiş olabilir?" diye sordu Suli.</p>
	<p class="block_4"> </p>
	<p class="block_5">Borric gülümsedi. "Öğretmenlerimden birinin... renkli bir çocukluğu olmuş. Derslerinin hepsi" -neredeyse 'prensler' diyecekti ki, son anda- "soylu çocuklara verilen sıradan dersler değildi," dedi.</p>
	<p class="block_4"> </p>
	<p class="block_5">"Ah!" dedi çocuk. "O halde siz asil doğanlardansınız. Konuşmanızdan anlamıştım."</p>
	<p class="block_4"> </p>
	<p class="block_6">"Konuşmamdan mı?" diye sordu Borric. "Halktan biri gibi konuşuyorsunuz, pek soylu lordum. Yine de aksanınız asil bir aileden, hatta kraliyetten birininki gibi."</p>
	<p class="block_7"> </p>
	<p class="block_5">Borric düşündü, "Bunu değiştirmek zorunda kalacağız. Bir süre şehirde saklanmak zorunda kalacaksak, halktan biri gibi olmalıyım."</p>
	<p class="block_4"> </p>
	<p class="block_5">Çocuk oturdu. "Size öğretebilirim." Kelepçelere bakarak, "Bu özel mahpusluğun nedeni nedir, en soylu babanın oğlu?" diye sordu.</p>
	<p class="block_4"> </p>
	<p class="block_5">"Büyücü olduğumu düşünüyorlar."</p>
	<p class="block_4"> </p>
	<p class="block_5">Çocuğun gözleri büyüdü. "O halde sizi neden öldürmediler? Büyücüler hapsedilmesi en belalı olanlardır. En zavallıları bile canlarını sıkanlarda çıban ve tüylü siğiller çıkarabilirler."</p>
	<p class="block_4"> </p>
	<p class="block_5">Borric gülümsedi. "Onları az kaldı zavallı bir öğretmen olduğuma inandırıyordum."</p>
	<p class="block_4"> </p>
	<p class="block_5">"O halde zincirleri neden çıkarmadılar?"</p>
	<p class="block_4"> </p>
	<p class="block_5">"Az kaldı inandırıyordum."</p>
	<p class="block_4"> </p>
	<p class="block_5">Çocuk gülümsedi. "Nereye gideceğiz efendim?"</p>
	<p class="block_4"> </p>
	<p class="block_5">"Limana, oradan küçük bir tekne çalmayı ve krallığa açılmayı planlıyorum." Çocuk onaylayarak başını salladı. "Bu iyi bir plan. Sizin hizmetkârınız olacağım, genç lord ve babanız oğlunun bu kara ruhlu katillerin kötü ağılından kaçmanıza yardım ettiğim için beni cömertçe ödüllendirecek."</p>
	<p class="block_4"> </p>
	<p class="block_5">Borric gülmesine engel olamadı. "Şimdi de kendini soylu cümlelerle ifade etmeye başladın, öyle mi?"</p>
	<p class="block_4"> </p>
	<p class="block_5">Çocuğun yüzünde mutlu bir ifade belirdi. "İnsanın hayatım dilenci olarak kazanması için sözcükleri ustalıkla kullanmalı, en şerefli lordum. Basitçe sadaka istemek insanların en naziğinden bile tekme ve tokattan başka bir şey sağlamaz. Ama onları en ayrıntılı türden beddualarla korkutmak hediyeler getirir. "Eğer 'Karınızın güzelliği çirkinliğe dönüşsün,' dersem, tüccar geçip gitmekte neden tereddüt etsin? Ama 'Metresin karına benzesin. Kızların da aynını yapsın!' diyecek olursam, o zaman bedduamı geri almam için bana epey para verecektir ki kızları karısına benzemeyip de evde kalmasınlar ve metresi de karısına benzeyip adamı zevkinden etmesin."</p>
	<p class="block_4"> </p>
	<p class="block_5">Borric gerçekten eğlenerek gülümsedi. "İnsanların senden bu kadar korkmasına neden olacak türden lanetleme gücün var mı?"</p>
	<p class="block_4"> </p>
	<p class="block_5">Çocuk güldü. "Kim bilebilir ki? Ama bedduanın tutması olasılığına karşı hangi insan birkaç kuruş harcamaz ki?"</p>
	<p class="block_4"> </p>
	<p class="block_5">Borric oturdu. "Yemeklerimi seninle paylaşacağım, ekmekle güveci. Ama son mezat sayımından önce buradan kurtulmalıyım."</p>
	<p class="block_4"> </p>
	<p class="block_5">"O halde alarm verecek ve sizi arayacaklar."</p>
	<p class="block_4"> </p>
	<p class="block_5">Borric gülümsedi. "Ben de bunu yapmalarını istiyorum."</p>
	<p class="block_4"> </p>
	<p class="block_5">Borric akşam yemeğinin yarısını yedi ve tabağı çocuğa verdi. Suli yemeği hapur hupur yedi ve son kırıntıları ziyan etmemek için teneke tabağı yaladı. Yedi gün boyunca Borric'in porsiyonlarını paylaştılar ve ikisi de açken, bu onlar için yeterliydi; köle tacirleri mezata gidecek olanlara cömert porsiyonlar veriyorlardı. Eğer birkaç yemek bunu engelleyecekse gözlerin altında fiyatı düşürecek halkalar, çökük yanaklar, kurumuş gövdeler olamayacaktı. Eğer kölelerden herhangi biri çocuğun ağıldaki topluluğa katılışındaki aykırı tavrı fark ettiyse bile, kimse bu konuda yorum yapmadı. Köleler sessizdi, her biri kendi düşüncelerinde kaybolmuştu ve çok az sohbet girişiminde bulunuyorlardı. Büyük ihtimalle bir daha hiç görmeyeceğin biriyle neden arkadaş olmaya uğraşacaktın ki?</p>
	<p class="block_4"> </p>
	<p class="block_5">Borric, kimse kulak misafiri olmasın diye fısıldayarak, "Sabah sayımından önce kaçmalıyız," dedi. Çocuk başıyla evetledi ama, "Anlamıyorum," dedi. Yedi gündür toplanmış esirler arasında saklanıyor, kelle sayımına başını eğerek katılmıyordu. Belki bir ya da iki kez görülmüştü, ama kelle sayısında bir artış olduğunda, muhafızlar basitçe yanlış saydıklarını varsayarak kontrol etmekle uğraşmıyorlardı. Eksiksiz çıksaydı, tekrar sayarlardı.</p>
	<p class="block_4"> </p>
	<p class="block_6">"Bizi ararlarken kafalarının mümkün olduğunca çok karışmasını istiyorum. Ama muhafızların çoğunun ertesi gün mezatta olmalarını istiyorum. Anlıyor musun?"</p>
	<p class="block_7"> </p>
	<p class="block_5">Çocuk anlamış numarası yapmadı. "Hayır, efendim."</p>
	<p class="block_4"> </p>
	<p class="block_5">Borric son haftayı çocuğun beynindeki şehirle ve Köle Tacirleri Loncası'nı çevreleyen alanda neler olduğuyla ilgili her bilgi kırıntısını toplamaya çalışarak faydalı bir şekilde geçirmişti. "O çitin ötesinde limana giden sokak var," dedi Borric ve Suli doğru olduğunu göstermek için başını salladı. "Birkaç dakika içinde düzinelerce muhafız biz bir tekneyle Queg'e ya da başka bir yere kaçmadan bizi bulmak için o sokaktan aşağı koşuyor olacak, doğru mu?" Çocuk başıyla evetledi. Mantıklı varsayım buydu. "Aklı başında biri çöle gitme riskini göze almaz, doğru mu?"</p>
	<p class="block_4"> </p>
	<p class="block_5">"Kesinlikle."</p>
	<p class="block_4"> </p>
	<p class="block_5">"O halde çöle yöneleceğiz."</p>
	<p class="block_4"> </p>
	<p class="block_5">"Efendim! Ölürüz!"</p>
	<p class="block_4"> </p>
	<p class="block_5">Borric, "Çöle gireceğiz demedim, sadece o tarafa yönelecek ve saklanacak bir yer bulacağız," dedi.</p>
	<p class="block_4"> </p>
	<p class="block_5">"Ama nereyi, efendim? Burasıyla çöl arasında sadece zenginlerle güçlülerin evleri var ve Valinin evinde de askerlerin kışlası var." Borric sırıttı.</p>
	<p class="block_4"> </p>
	<p class="block_5">Çocuğun gözleri kocaman açıldı. "Ah, Tanrılar bizi korusun efendim, şey diyor olamazsınız..."</p>
	<p class="block_4"> </p>
	<p class="block_6">Borric, "Elbette. İki kaçak köleyi asla aramayacakları tek yer," dedi. "Ah, nazik efendim. Zavallı h<span id="id_OLE_LINK25" class="calibre1">izmetkârınıza işkence etmek için şaka yapıyor olmalısınız."</span></p>
	<p class="block_7"> </p>
	<p class="block_5">"Bu kadar da yılgın bakma Suli," dedi Borric kimsenin onları seyretmediğinden emin olmak için etrafa bakınarak. "Bana fikri veren sensin." "Ben mi, efendim? Ben kendimizi valiye teslim etmekle ilgili hiçbir şey söylemedim."</p>
	<p class="block_4"> </p>
	<p class="block_5">"Hayır, ama köle tacirlerinden köle ağılında saklanıyor olmasaydın, bunu asla düşünemezdim."</p>
	<p class="block_4"> </p>
	<p class="block_5">Borric kelepçeleri kaydırdı ve çocuğa kalkmasını işaret etti. Ağılın öte ucundaki muhafızlar aşık oyunu oynuyorlardı ve nöbet tutması için görevlendirilense uyukluyordu. Borric yukarıyı işaret etti ve çocuk başıyla onayladı. Cüppesini çıkarıp kısa donu dışında çıplak kaldı ve Borric ellerini üst üste koydu. Çocuk bir adım attı ve Borric çocuğu yarı kaldırarak yarı fırlatarak çatı desteklerinin direklerine çıkarttı. Çocuk direkler boyunca çevik hareketlerle kumar oynayan muhafızların olduğu uzak köşeye, yalnız muhafızın kestirmekte olduğu yere kadar ilerledi.</p>
	<p class="block_4"> </p>
	<p class="block_5">Tereddüt ve herhangi bir ses onları felakete sürüklerdi, bu yüzden küçük dilenci ağılın köşesine koştururken Borric nefesini tuttuğunu fark etti. Borric hızla çitin birkaç metresini tırmandı ve çocuğun direğin etrafına bağladığı cüppeyi kavramak için uzandı. Kendini iki çekişle çitin üzerine çekip sallanarak uyuyan muhafızın uzanmakta olduğu yere atladı. Suli Abul neredeyse tam da uyuyan muhafızın tepesinde asılı durdu. Eşgüdümlü bir hareketle, çocuk muhafızın metal miğferini kafasından çıkarırken Borric kelepçeleri salladı. Demir donuk bir çatırtıyla muhafızın kafasının yan tarafına çarptı ve adam yere düştü.</p>
	<p class="block_4"> </p>
	<p class="block_6">Gözlenip gözlenmediklerini görmek için durmadan -diğer muhafızlardan biri fark ettiyse, şu an vazgeçebilirlerdi- Borric sıçradı ve asılı duran cüppeyi kavradı.</p>
	<p class="block_7"> </p>
	<p class="block_5">Kendini yukarı, çocuğun yanına çeken Borric ciğerlerini havayla doldurmak için bir saniye duraksadı, sonra eliyle işaret etti. Suli çatı boyunca uzanan direğin üzerinde çömelmiş vaziyette sessiz bir yürüyüş tutturdu. Hacmi onu elleriyle dizleri üzerinde ilerlemeye zorladıysa da, Borric küçük çocuğun arkasında emekleyerek onu izledi.</p>
	<p class="block_4"> </p>
	<p class="block_5">Kumar oynayan muhafızların üstünde ilerlediler, sonra karanlığa girdiler. Duvara yaklaştıklarında son ağılın tepesine atladılar, sonra duvarın dışında sıçradılar. Yarı düşerek yarı sıçrayarak yere çarptılar ve gecenin içinde Durbin'in bütün garnizonları peşlerindeymiş gibi koşarak doğrudan valinin evine yöneldiler.</p>
	<p class="block_4"> </p>
	<p class="block_5">Borric'in planı düşündüğü gibi işe yaramıştı. Durbin Valisinin evinde çok fazla karmaşa ve hareket halinde çok fazla insan vardı. Avludan mutfağa geçen isimsiz bir çift köle yoruma neden olmadı.</p>
	<p class="block_4"> </p>
	<p class="block_5">On dakika içinde alarm verilmişti ve şehrin nöbetçilerinin Çoğu sokaklarda bir kölenin kaçtığını duyuruyorlardı bağırarak. O zamana kadar, Borric'le Suli evin misafir kanadında güzel, boş bir tavanarası bulmuşlardı ve zemindeki toza bakılacak olursa yıllardır kullanılmıyordu.</p>
	<p class="block_4"> </p>
	<p class="block_6">Suli fısıldadı, "Siz kesinlikle bir büyücüsünüz lordum. Düşündükleri türden olmasa bile, değişik türden bir büyücü. Valinin evini aramak kimsenin aklına gelmez."</p>
	<p class="block_7"> </p>
	<p class="block_5">Borric başıyla evetledi. Susması için parmağını dudaklarına götürdü, sonra uyuyacakmış gibi uzandı.</p>
	<p class="block_4"> </p>
	<p class="block_5">Genç adam düzensiz bir uykuya daldığında heyecanlı çocuk gözlerine inanamadı. Suli uyumaya kalkışmayacak kadar gergin korkmuş ve heyecanlıydı. Tavan arasına girmek için kullandıkları, valinin avlusunun ve evin diğer kanadının bir kısmını açıkça görmelerini sağlayan küçük çatı penceresinden baktı.</p>
	<p class="block_4"> </p>
	<p class="block_5">Ev halkının ara sıra gelip gidişlerini seyreden dilenci dönüp Tavan arasının geri kalanını araştırdı. Borric'in eğilmesi gerekse de, yeterince kolaylıkla ayakta durabiliyordu. Tavan arasının altındaki biri hareketi duyabilir diye, odanın kirişleri üzerinde dikkatle yürüdü.</p>
	<p class="block_4"> </p>
	<p class="block_5">Tavan arasının öteki ucunda kapak şeklinde bir kapı buldu. Kulağını kapıya yasladığında çocuk hiçbir şey duymadı. Kapıyı hafifçe aralamadan önce uzun bir süre bekledi ya da en azından uzun olduğunu hissettiği bir süre boyunca. Aşağıdaki oda boş ve karanlıktı. Çocuk kapağı dikkatle, aşağıdaki odaya toz düşmemesine çalışarak açtı ve kafasını deliğe soktu.</p>
	<p class="block_4"> </p>
	<p class="block_6">Kendininkinden birkaç santim aşağıda bir yüz görünce az kalsın bağırıyordu. Sonra gözleri karanlığa alıştı ve Queg'den ithal edilmiş, gerçek boyutta ve mermerden ya da başka bir taştan oyulmuş bir heykelle burun buruna olduğunu gördü.</p>
	<p class="block_7"> </p>
	<p class="block_5">Çocuk elini taştan kafanın üzerine koydu ve odaya indi. Etrafa bakındı ve odanın ardiye olarak kullanıldığını görünce memnun oldu. Bir köşede, bezlerin altında kör bir mutfak bıçağı buldu. Kötü bir silah hiç silah olmamasından daha iyi, diye düşündü ve bıçağı cüppesine kaydırdı.</p>
	<p class="block_4"> </p>
	<p class="block_5">Mümkün olduğunca sessiz bir şekilde hareket ederek odadaki tek kapıyı inceledi. Kapıyı denedi ve kilitli olmadığını gördü. Kapıyı yavaşça açarak ufak bir açıklık arasından boş, karanlık koridora dikkatle baktı.</p>
	<p class="block_4"> </p>
	<p class="block_5">Dikkatle koridora çıktı ve yavaşça koridorun bir başka karanlık koridorla kavuştuğu yere yürüdü. Dinledikten sonra, Suli, valinin büyük evinin bu kanadını kimsenin kullanmadığına emin oldu. Odaları rastgele kontrol ederek koşturdu ve bütün odaların terk edilmiş olduğunu gördü. Çoğu boştu, birkaçında branda beziyle örtülü mobilyalar vardı.</p>
	<p class="block_4"> </p>
	<p class="block_5">Çocuk kolunu kaşıyarak etrafa bakındı. Hiçbir şey kendisinde yağma yapma fikri uyandırmıyordu, bu yüzden biraz dinlenip dinlenemeyeceğini görmek için tavan arasına dönmeye karar verdi.</p>
	<p class="block_4"> </p>
	<p class="block_5">Sonra çıkmakta olduğu koridorun öteki ucunda donuk bir ışık çizgisi fark etti. Aynı anda sessizlik uzaktan gelen öfkeli bir sesle bozuldu. Dikkatle merak çarpıştı. Merak kazandı. Çocuk koridor boyunca gizlice ilerleyerek fısıldayan seslerin duyulabildiği bir kapı buldu. Kulağını ahşaba dayayan çocuk bir adamın bağırdığını duydu: "...Aptallar! Erken haberimiz olmuş olsaydı, hazırlıklı olabilirdik."</p>
	<p class="block_4"> </p>
	<p class="block_5">İkinci, daha sakin bir ses: "Şans. Lafe'den prense yakışır bir kervanın birkaç muhafızla birlikte dalından koparılmaya hazır olduğu haberini getirdiğinde kimse o budala Reese'in ne kastettiğini bilmiyordu." '"Prense yakışır' değil," dedi ilk ses, güçbela sinirliydi. "Prensin kervanı. Kastettiği buydu."</p>
	<p class="block_4"> </p>
	<p class="block_5">"Ve bu gece kaçan tutuklu da prens miydi?"</p>
	<p class="block_4"> </p>
	<p class="block_5">"Borric. Ya da Şans Tanrıçası hayal etmeyi umursamayacağım şekilde dalga geçiyor bizimle. Aldığımız tek kızıl saçlı köle oydu."</p>
	<p class="block_4"> </p>
	<p class="block_5">Sakin ses, "Ateş Lordu prensin yaşıyor olmasından hoşnut olmayacak.</p>
	<p class="block_4"> </p>
	<p class="block_5">Borric'in öldüğü düşünüldüğünde, efendimizin misyonu tamamlanmış oluyor, ama Adalar'ın prenslerinden biri sağ olarak eve dönmeyi başarırsa..." dedi. Öfkeli ses, "O halde hayatta kalmamasını garanti etmelisin ve tedbirli davranmak için, kardeşinin de öldüğünden emin olmalısın," dedi.</p>
	<p class="block_4"> </p>
	<p class="block_5">Suli kapıdaki yarıktan içeriyi görmeye çalıştı ve hiçbir şey görmedi, sonra anahtar deliğinden baktı. Sadece bir adamın sırlıyla, bir adamın bir masanın üzerinde duran elinin bir kısmını görebildi. Sonra masadaki adam öne eğildi ve Suli, Durbin Valisi'nin yüzünü tanıdı. Öfkeli ses ona aitti. "Bu odanın dışındaki kimse kaçan kölenin Prens Borric olduğunu bilemez. Kimliğini herhangi birine ifşa etmesine izin verilmemeli. Kaçarken bir muhafızı öldürdüğü söylentisini yayın ve kölenin yakalanır yakalanmaz öldürülmesi emrini verin."</p>
	<p class="block_4"> </p>
	<p class="block_5">Sakin sesin sahibi kıpırdayınca Suli'nin görüşünü kapattı. Dilenci kapının açılacağından korkarak geri çekildi, ama ses, "Köle tacirleri görüldüğü yerde öldürülsün emrinden hoşlanmayacaklardır. Halka açık bir infaz, kaçmaya kalkışacak diğerlerini uyarmak için tercihen kafeste sergilenerek öldürülmesini isteyeceklerdir," dedi.</p>
	<p class="block_4"> </p>
	<p class="block_5">Vali, "Loncayı susturacağım. Ama konuşmasına izin verilmemeli. Biri bu işe bulaştığımızı öğrenecek olursa..." diyeceğini yarım bıraktı. "Lafe'le Reesse'in de susturulmasını Suli kapıdan uzaklaştı. Borric, diye düşündü kendi kendine O halde yeni efendisi... conDoin Hanedanından Prens Borric’ti, Krondor Prensi'nin oğlu! Çocuk korkuyu hiç o dakika tanıdığı gibi tanımamıştı. Bu bir ejderhalarla kaplanlar oyunuydu ve tam ortasına düşmüştü. Tavan arasına koştururken yüzünden gözyaşları süzüldü, aklı ancak ardiye odasına girerken kapıyı sessizce kapatacak kadar yerindeydi.</p>
	<p class="block_4"> </p>
	<p class="block_5">Queg'den gelme heykeli kullanarak kendini tekrar tavan arasına çekti ve kapağı dikkatle kapattı. Sonra uyumakta olan Prensin uzandığı yere emekledi.</p>
	<p class="block_4"> </p>
	<p class="block_5">Kulağına yumuşakça, "Borric?" diye fısıldadı.</p>
	<p class="block_4"> </p>
	<p class="block_5">Genç adam anında uyandı ve "Ne?" dedi.</p>
	<p class="block_4"> </p>
	<p class="block_5">Suli gözyaşları içinde fısıldadı, "Ah, ihtişamlı lordum. Merhamet edin. Kim olduğunuzu biliyorlar ve sizi arıyorlar. Diğerleri kim olduğunu keşfetmeden sizi öldürmeyi planlıyorlar."</p>
	<p class="block_4"> </p>
	<p class="block_5">Borric gözlerini kırpıştırdı ve çocuğu omuzlarından kavradı. "Kim biliyor?" "Vali ve diğeri. Kim olduğunu göremedim. Bu kanat valinin diğerleriyle görüştüğü yere bağlanıyor. Bu gece kaçan kızıl saçlı köleden bahsediyorlar ve Adalar Prensinden bahsediyorlar. İkisi de sizsiniz."</p>
	<p class="block_4"> </p>
	<p class="block_5">Borric yumuşak bir şekilde küfretti. "Bu hiçbir şeyi değiştirmez." düşüncesini istiyorum."</p>
	<p class="block_8"> </p>
	<p class="block_5">"Her şeyi değiştirir, nazik efendim," diye bağırdı çocuk. "Bir günün ardından sizi aramayı bırakmayacaklar, yakalayıncaya kadar peşinizi bırakmayacaklar. Ve bildiğim için beni de öldürecekler."</p>
	<p class="block_4"> </p>
	<p class="block_5">Borric korkmuş çocuğu bıraktı ve sesini çıkarmadan kendi korkusunu sineye çekti. "O halde sadece onlardan daha akıllı olmamız gerekecek, değil mi?" Soru kendi kulaklarında yankılandı, çünkü gerçek bilinseydi, ne yapacağı hakkında bir fikri yoktu.</p>
	<p class="block_9" id="calibre_pb_6"> </p>
</body></html>
