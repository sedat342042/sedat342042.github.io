<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>01 - Asilkan Prens  - Gediksavaşları Dünyasından</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_3">YOL ARKADAŞI</p>
	<p class="block_4"> </p>
	<p class="block_5">Gözcü işaret etti.</p>
	<p class="block_4"> </p>
	<p class="block_5">"Farâfra!"</p>
	<p class="block_4"> </p>
	<p class="block_5">Kaptan burnu döner ve Kesh limanı görüş alanlarına girerken yelkenleri düzeltmelerini söyledi. Küpeştedeki bir gemici Borric'e döndü ve "Bu gece eğlence var, ha, deli?" dedi.</p>
	<p class="block_4"> </p>
	<p class="block_5">Borric hazin bir şekilde gülümsedi. Arkadan kaptan, "Yukarı çıkın ve camadan vurmaya hazır olun!" dedi. Gemiciler emre uymak için sıçradılar. "Limana iki kerte," emrini verdi kaptan ve Borric büyük geminin dümenini döndürüp gemiyi gösterilen kerterize yöneltti. İyi Yolcu'nun mürettebatına katıldığından beri, kaptanla tayfaların istemeden saygısını kazanmıştı. Bazı görevleri güzelce yaparken, diğerlerini anlamıyora benziyordu, ama hızlı öğrendi. Gemi hakkındaki sezgileri ve akıntı ve rüzgârdaki değişiklikler, bunları çocukken küçük tekneler kullanırken öğrenmişti, ona dümencilik işini kazandırmıştı, kaptanın görevi üstlenmelerine izin verdiği üç gemiciden biriydi. Borric gözlerini kaldırıp Suli'nin seren boyunca koştuğu, iskota ve halatları bir maymun gibi bağladığı yere baktı. Denizde geçirdikleri ay boyunca çocuk bedeni hafif bir hacim ve kas yapmış, sürekli talim ve sade ama doyurucu yemekle güçlenmiş, günün birinde olacağı erkeğin ipuçlarını vermişti.</p>
	<p class="block_4"> </p>
	<p class="block_5">Prens kim olduğunu kendine saklamıştı ki bunun büyük ihtimalle bir önemi yoktu. Bıçakla sergilediği delice davranıştan sonra, tayfalar ve kaptan tarafından 'deli' olarak çağırılıyordu. Adalar Prensi olduğunu iddia etmenin fikirlerini değiştirmesi olası değildi, bundan emindi. Suli sadece 'çocuk'tu. Kimse onları neden neredeyse batmak üzere olan bir teknede denizde sürüklenmekte oldukları konusunda sıkıştırmamıştı.</p>
	<p class="block_4"> </p>
	<p class="block_5">Kaptan arkadan, "Farâfralı bir kılavuz kaptan bizi limana götürecek. Körolası baş belası, ama Liman İdaresi işlerin böyle yürütülmesinden hoşlanıyor, bu yüzden gemiyi durdurmak ve beklemek zorundayız," dedi. Kaptan yelkenleri küçültmeleri ve demir atmak için hazırlanmalarını bağırdı. Bir çift yeşil ve beyaz flama çekildi, kılavuz kaptan talebi. "Burada bizden ayrılıyorsun, Deli. Kılavuz kaptan bir saat içinde burada olur, ama seni bir yana bırakıyorum, şehrin dışında bir kumsala kürek çekmek zorundasın."</p>
	<p class="block_4"> </p>
	<p class="block_5">Borric hiçbir şey söylemedi. Kaptan, prensin yüzünü inceledi ve "Formda bir delikanlısın, ama güverteye çıktığında gerçek bir gemici değildin," dedi. "Bir gemiyi bir yelkenli yöneticisinin tanıdığı kadar tanıyorsun, tayfalar gibi değil; gemicilerin sıradan görevleri hakkında hiçbir şey bilmiyorsun," derken kaptanın gözleri kısıldı. Kaptan konuşurken herkesin görevlerini olması gerektiği gibi yerine getirdiğinden emin olmak için etrafa bakınmaya devam etti. "Sanki günlerini kıç güvertede geçirmişsin ve bir dakikalığına bile aşağıda ya da yukarıda bulunmamış gibisin - bir çocuk kaptan-." </p>
	<p class="block_4"> </p>
	<p class="block_5">Sonra sesini alçalttı, "Ya da gemileri olan zengin bir adamın oğlu gibi." Geminin hızı düşerken Borric dümeni hafifçe kırdı ve kaptan konuşmaya devam etti, "Ellerinde nasırlar var, ama bir binicinin, askerin nasırları, bir gemicininkiler değil." Herhangi birinin işten kaytarıp kaytarmadığını görmek için bakındı. "Şey, hikâyeni öğrenmek için sormuyorum, Deli. Ama kullandığın o küçük yelkenlinin Durbin'den olduğunu biliyorum. Durbin'den aceleyle uzaklaşmak isteyen ilk çift olamayabilirsiniz. Hayır, üzerinde düşündükçe, daha az şey bilmek istiyorum. İyi bir gemici olduğunu söyleyemem Deli, ama elinden gelenin en iyisini yaptın ve şikâyet etmeyen, oldukça iyi bir güverte tayfası oldun ve kimse daha fazlasını isteyemez."</p>
	<p class="block_4"> </p>
	<p class="block_5">Yukarıya baktı, bütün yelkenlerin indirildiğini gördü ve demir atılması için seslendi. Borric sabit tutarken dümene vuran kaptan, "Normalde adamların geri kalanıyla gün batımına kadar yük taşıtarak ciğerini yarardım, ama sende bana belanın seni uyanıkken izlediğini söyleyen bir şey var, bu yüzden seni göndereceğim ve fark edilmeyeceksin." Borric'i baştan yağa süzdü. "Pekâlâ, aşağı in ve eşyalarını al. Kart hilelerinle adamlarımın donlarına kadar aldığını biliyorum. Onlara henüz ödeme yapmamış olmam iyi bir şey yoksa geri kalanları gibi, bütün kazançlarını da alacaktın."</p>
	<p class="block_4"> </p>
	<p class="block_5">Borric selam verdi ve "Teşekkür ederim Kaptan," dedi.</p>
	<p class="block_4"> </p>
	<p class="block_5">Güverteye açılan kapı ağzına doğru döndü ve merdivenden kayıp ana güverteye indi, Suli'ye bağırdı, "Çocuk! aşağı gel ve eşyalarını al!"</p>
	<p class="block_4"> </p>
	<p class="block_5">Durbinli dilenci çocuk iskalaryalardan aşağı kaydı ve Borric'le baş kasaranın girişinde buluştu. İçeri girdiler ve birkaç parça eşyalarını topladılar. Kınlı bıçak ve kemerin yanı sıra Borric az biraz para, bir çift gemici tuniği, bir pantolon ve Suli için bu türden giysiler de kazanmıştı. Aşağıdan çıktıklarında mürettebat aylak aylak etrafta dolanıyor, Farâfralı kılavuz kaptanın gelmesini bekliyorlardı. Geminin rüzgâr altından sarkan ip merdivene geçerlerken birçoğu ikiliye güle güle dedi. Aşağıda küçük bir kaptan teknesi, onları kıyıya kadar kürek çekerek götürecek iki gemiciyle birlikte bekliyordu.</p>
	<p class="block_4"> </p>
	<p class="block_5">"Deli! Çocuk!" dedi kaptan merdivenden inmek için döndüklerinde. İkisi de tereddüt etti. Kaptan ufak bir kese uzattı. "Çeyrek yevmiye. Bir adamın bir Kesh şehrine beş kuruşsuz dönmesine izin veremem. Sizi boğulmaya bırakmam daha nazikçe olurdu."</p>
	<p class="block_4"> </p>
	<p class="block_5">Suli keseyi aldı ve "Kaptan nazik ve cömert," dedi.</p>
	<p class="block_4"> </p>
	<p class="block_5">Tekne kıyıya vuran büyük dalgalara doğru ilerlerken Borric para kesesini aldı ve elinde tarttı. Keseyi tuniğinin içine, Salaya'dan aldığının kesenin yanına koydu. Nefesini salarak bir sonraki hareketini düşündü. Açıkça, Kesh şehrine ulaşmaktı, ama soru, nasıl olacağıydı. Ayakları toprağa basana dek bu konuyu düşünmemeye karar vererek Suli'ye, "Kaptan bir adamın bir Kesh şehrine beş kuruşsuz dönmesine izin veremem demekle ne kastetti?" diye sordu.</p>
	<p class="block_4"> </p>
	<p class="block_5">Çocuk konuşamadan iki gemiciden biri cevap verdi. "Kesh'te parasız olmak leş olmak demektir, Deli." Borric'in cehaleti karşısında başını hafifçe iki yana salladı. "Kesh'te hayat ucuzdur. Lanet olasınca Queg Kralı olabilirsin, ama üzerinde tek kuruş yoksa sokakta ölmene izin veririler, kendi işlerine koyulurken üzerinde geçerler ve cesedin yollarına çıktığı için ruhunun Yedi Aşağı Cehenneme gitmesi için ilenirler."</p>
	<p class="block_4"> </p>
	<p class="block_5">Suli, "Bu doğru. Keshliler hayvandır," dedi.</p>
	<p class="block_4"> </p>
	<p class="block_5">Borric güldü. "Sen de Kesh'lisin."</p>
	<p class="block_4"> </p>
	<p class="block_5">Çocuk tükürdü. "Biz Durbinliler gerçekten Keshli değiliz, çöl adamlarından fazla değil, onlar tarafından fethedildik; vergilerini ödüyoruz, ama Keshli değiliz." Şehre doğru işaret etti.</p>
	<p class="block_4"> </p>
	<p class="block_5">"Bunlar Keshli değil. Bunu unutmamıza asla izin verilmedi. Kesh şehrinde gerçek Keshliler bulunur. Göreceksiniz!"</p>
	<p class="block_4"> </p>
	<p class="block_5">"Çocuk haklı, Deli," dedi konuşkan gemici. "Gerçek Keshliler tuhaf bir guruptur. Ejderha Denizi'nde ya da Overn Deep civarından başka bir yerde göremezsin onları. Kafalarını kazıtırlar ve etrafta çıplak dolaşırlar, evet dolaşırlar ve kadınlarıyla aşk yapsan da umursamazlar. Bu bir gerçek!" Diğer gemici sanki bu hikâye onun tatminini sağlamak için anlatılmış gibi homurdandı. İlki, "İki tekerli arabalarıyla gezerler ve bizden üstün olduklarını düşünürler. Seni sana bakar bakmaz öldürürler," dedi. Kıyıya yaklaştıklarından iki gemici de daha kuvvetli kürek çekmeye başladılar ve Borric teknenin uzun ve yüksek bir dalganın sırtında yükseldiklerini hissetti. İlk gemici hikâyesine döndü. "Ve eğer içlerinden biri seni öldürürse, mahkemeler onu sadece serbest bırakır.</p>
	<p class="block_4"> </p>
	<p class="block_5">Senin kadar halktan olsa bile Deli. Bu safkan olmakla ilgili."</p>
	<p class="block_4"> </p>
	<p class="block_5">İkinci gemici, "Bu yeterince gerçek. Safkanlara dikkat edin. Bizden farklı düşünüyorlar. Onurları farklı. Birine meydan okursan seninle dövüşebilir de dövüşmeyebilir de, onuru zerre umursamazlar. Ama seni şikâyet ederek tuzağa düşürebileceğini düşünürse, bir hayvanı avlayacakmış gibi izler seni," dedi. İlk gemici ekledi, "Ve bu izleme gerekirse dünyanın ucuna kadar sürebilir; bu da bir gerçek."</p>
	<p class="block_4"> </p>
	<p class="block_5">Kıyıya vuran büyük dalga tekneyi yakaladı ve sahile attı. Borric'le Suli bellerine gelen suya atladılar ve iki kürekçinin tekneyi döndürmelerine yardım ettiler, sonra gelgit denize doğru yükselmeye başladığında tekneyi ittirdiler ki, kürekçiler onları dalganın üstüne taşıyacak hızı kazansınlar.</p>
	<p class="block_4"> </p>
	<p class="block_5">Sudan çıkarken prens dilenci çocuğa döndü ve "Kesh'ten beklediğim karşılama bu değildi, ama en azından hayattayız," dedi -keseyi tuniğinin altından salladı- "yemek yiyecek paramız var ve kovalanmaktan kurtulduk." Geminin Keshli kılavuz kaptanı beklediği yere baktı. Denizcilerden birinin er ya da geç Durbin'in dışında gemiye alınan adamla çocuktan bahsedeceğini ve imparatorluğun bu kısmında ondan haber edinmeye uğraşanların bu gerçeği kaçışla ilişkilendireceklerini biliyordu.</p>
	<p class="block_4"> </p>
	<p class="block_5">Sonra av tekrar başlayacaktı. Derin bir nefes alan Borric, "En azından şu an için kovalanmıyoruz," dedi. Çocuğun sırtına şakacıktan vurarak, "Gel de bu Kesh şehrinin iyi, sıcak bir yemek adına neler sunacağını görelim!" dedi.</p>
	<p class="block_4"> </p>
	<p class="block_5">Suli bu olasılığa hareketli bir şekilde katıldı.</p>
	<p class="block_4"> </p>
	<p class="block_5">Durbin kalabalık, kirli ve sefil bir yerken Farâfra egzotikti. Ve kalabalık, kirli ve sefildi. Şehir merkezine giden yolu yarıladıklarında Borric kaptanın sözüyle ne demeye çalıştığını tamamen anlamıştı. Çünkü deniz kapısından yirmi metre ilerde, şehre girdikleri limanların yakınında ölü bir beden güneşte çürüyerek yerde yatıyordu. Üzerinde sinekler dolaşıyor ve gövdenin ezilmiş görüntüsüne bakılırsa şafaktan önce bir vakitte köpekler kendilerine ziyafet çekmişlerdi. Cesedin yanından geçenler onu görmezden geliyordu, açık tek tepki ara sıra gözlerin başka yöne çevrilmesiydi.</p>
	<p class="block_4"> </p>
	<p class="block_5">Borric etrafa baktı ve "Şehir nöbetçisi ya da biri bir şey yapmıyor mu?" dedi.</p>
	<p class="block_4"> </p>
	<p class="block_5">Suli her yana dikkatle bakıyor, sürekli birkaç kuruş kapabilme fırsatı için etrafı gözetliyordu. Düşünmeden, "Civardaki bir tüccar kokunun işini kötü etkilediğine karar verirse, bazı çocuklara limana çekmeleri ve denize atmaları için para verir. Aksi taktirde artık orada olmayana kadar orada kalır," dedi.</p>
	<p class="block_4"> </p>
	<p class="block_5">Suli er geç bir büyünün cesedi yok edeceğini arzediyormuş gibi görünüyordu.</p>
	<p class="block_4"> </p>
	<p class="block_5">Birkaç metre ötede cüppeli bir adam yoldan geçenlere aldırmadan çömeldi.</p>
	<p class="block_4"> </p>
	<p class="block_5">Borric seyrederken adam ayağa kalktı ve geride herhangi bir tanrıya dua etmek için değil, daha ziyade doğanın çağrısına cevap vermek için çömeldiğine dair taze kanıtlar bırakarak, trafiğin akışına katıldı "Gökteki Tanrılar," dedi Borric. "Bu şehirde umumi hela yok mu?"</p>
	<p class="block_4"> </p>
	<p class="block_6">Suli ona yüzünde meraklı bir ifadeyle baktı. "Umumi mi? Hiç öyle şey duymadım. Onları kim inşaa edip temizleyecek? İnsanlar neden zahmet edecekler ki?"</p>
	<p class="block_7"> </p>
	<p class="block_5">Borric, "Boşver. Bazı şeylere alışmak zor," dedi.</p>
	<p class="block_4"> </p>
	<p class="block_5">Limandan şehre doğru trafiğin akışına girdiklerinde, Borric insanlardaki imkânsız çeşitlilik karşısında şoke oldu. Her türden konuşma duyulabiliyordu ve her tarz giysi gözlemlenebiliyordu. Daha önce gördüğü ve görmeyi umduğu hiçbir şeye benzemiyordu. Çöl giysilerine bürünmüş, baştan aşağı sade mavi ya da kahverengi cüppeler giymiş, gözleri dışında hiçbir yerleri görünmeyen kadınlar geçti.</p>
	<p class="block_4"> </p>
	<p class="block_5">Birkaç metre ötedeyse çimenli düzlüklerden gelen avcılar malları inceliyorlardı. Koyu tenli, yağlanmış vücutları ince sırımdan bir don dışında çıplaktı, ama taktıkları bakır bilezikler, kolyeler ve küpeler ve silah seçimleri kibirlerini gösteriyordu. Burada bir kabile dövmesi yapılmış bir yüz, orada tuhaf tapınak cüppeleri görmek mümkündü.</p>
	<p class="block_4"> </p>
	<p class="block_5">Sabah kahvesi kadar koyu renk tenli kadınlar koltuk altından dizlerine kadar sarılı parlak renkli kumaşlar, aynı kumaştan uzun konik şapkalar giymişlerdi. Ciddi gözlü bebekler annelerinin sırtına asılmış askılarda arkayı kolluyorlardı. Mümkün olan her türden çocuk sokaklarda koşturuyor, önündeki insan bacağı ormanından kurtulmaya çalışan bir köpeği kovalıyorlardı. Borric güldü. "Şu köpek hayatı buna bağlıymış gibi koşuyor."</p>
	<p class="block_4"> </p>
	<p class="block_5">Suli omuz silkti. "Öyle. Bu sokak çocukları aç."</p>
	<p class="block_4"> </p>
	<p class="block_5">Borric bunu güçlükle kabul edebildi. Kavranması gereken çok fazla çok yeni şey vardı. Baktığı her yerden yüzlerce insan geçiyor, bir ya da öbür yana gidiyor, bazısı geziniyor, diğerleri acele ediyordu, ama hepsi de onları çevreleyen kalabalığı unutmuş gibiydi. Ama vücutların sıkıştırması ve seslerin sürekli gevezeliğinden çok koku vardı. Yıkanmamış vücutlar, pahalı parfümler, insan dışkısı, yemeklik, egzotik baharatlar, hayvan kokuları, hepsi de burnunu bu yabancı memleketin kötü kokusuyla doldurdular. Sokak tıklım tıklımdı yabancılara dokunmadan geçecek yer yoktu. Borric tuniğindeki iki kesenin ağırlığının farkındaydı, onların bulabildiği en güvenli yer orasıydı. Herhangi bir yankesici elini Borric'in gömleğinin önünden içeri sokmak zorunda kalacaktı ki bu olası gözükmüyordu. Borric duyularının saldırıya uğradığını hissetti ve bir molaya ihtiyaç duydu.</p>
	<p class="block_4"> </p>
	<p class="block_5">Bir birahaneye geldiler ve prens çocuğa içeri girmesini işaret etti. Görece karanlıkta köşedeki bir masada yavaşça konuşmakta olan bir çift adam gördüler, ama bunun dışında içerisi boştu. Borric kendine bir sert bira ve çocuğa bir hafif bira ısmarladı, diğer keseyi gömleğinin önünde saklı tutmayı yeğleyerek kaptanın verdiği küçük keseden ödedi. Bira ortalama bir kalitedeydi, ama Borric böylesini bile tadalı uzun zaman geçtiğinden memnuniyetle karşıladı.</p>
	<p class="block_4"> </p>
	<p class="block_5">"Yolu açın!" Bir kadının çığlığını takırtılar ve başka bağırışlar izledi, bir kamçının şaklamasıyla noktalandı. Borric de Suli de yaygaranın sebebini görmek için döndüler. Birahanenin önünde garip bir hadise baş gösteriyordu. Şatafatlı bir arabayı çeken bir çift fevkalade at sürücü tarafından durdurulurken kişniyorlardı.</p>
	<p class="block_4"> </p>
	<p class="block_5">Ani durmanın sebebi sokağın ortasında cesur bir şekilde dikilen iri bir adamdı. Sürücünün arkasında arabacı bağırdı "Aptal! Gerzek! Çekil yoldan!" Sokaktaki adam iki ata doğru yürüdü ve her birini başlıklarından kavradı. Dilinin kenarıyla gıdakladı ve atları geri hareket ettirecek şekilde itti.</p>
	<p class="block_4"> </p>
	<p class="block_5">Sürücü kamçısını atlardan birinin kulağının arkasında şaklattı. Ama atlar arkadan gelen ses yerine, önden gelen sabit baskıya itaat ettiler. Araba sürücünün bedduaları ve itirazlarına rağmen geriliyordu, bu arada arabacı sersem bir inanmazlıkla bakıyordu. Sürücü kamçısını tekrar şaklatmak için geri çekildi ve atları iten adam, "O şeyi bir kez daha şaklatırsan bu hayatının son aptal hareketi olur!" dedi.</p>
	<p class="block_4"> </p>
	<p class="block_5">"İlgi çekici," dedi Borric. "İri dostumuzun bunu neden yaptığını merak ettim."</p>
	<p class="block_4"> </p>
	<p class="block_5">'İri dost' görünüşüne bakılırsa paralı bir askerdi, yeşil tuniğiyle pantolonunun üzerine deri bir zırh giymişti. Başında epeyce çökmüş ve telle fırçalanmaya ve cilalanmaya ihtiyacı olan eski metal bir miğfer vardı ve sırtında içinde bir buçuk el ya da piç kılıcı gibi görünen deri bir kın vardı.</p>
	<p class="block_4"> </p>
	<p class="block_5">Yanlarındaki iki uzun kama kabzası kemerindeki silahları gösteriyordu.</p>
	<p class="block_4"> </p>
	<p class="block_5">Sürücünün arkasındaki adam yolunu kapatan adama büyük bir öfkeyle bakıyordu. Adam sadece beyaz bir eteklik ve tuhaf bir silahın takımlarını, omuzlarının üzerinden göğsünde bir X oluşturacak şekilde çaprazlanmış deri kayışlar giyiyordu. Mızraklar kolay ulaşabileceği yerde, arabanın yanına bağlanmış durumdaydı, dosdoğru yukarıyı işaret ettiklerinden bir teknenin direği gibi görünüyorlardı. Taşıtın bir yanına bir yay atılmıştı. Yüzü kızaran arabacı bağırdı, "Yolu aç, seni sersem!" Suli Borric'e fısıldadı, "Arabadaki adam gerçek Kesh soyundan. Ayrıca İmparatorluk Arabacıları Takımı'nın bir üyesi. O nedenle imparatorluk işleriyle meşgul. Onları durduran adam ya çok cesur bir adam ya da bir aptal."</p>
	<p class="block_4"> </p>
	<p class="block_5">Atları tutan adam yalnızca başını iki yana salladı ve tükürdü. Araba sağa dönmeye başlayıp bir çömlekçinin küçük dükkânına yönelene kadar atları geri çekilmeye zorladı. Çömlek satıcısı uyarmak için bağırdı ve zarar görmemek için sıçrayarak yoldan çekildi, ama büyük kılıçlı adam atları adamın rızkına çok zarar vermesine ramak kala itmeyi bıraktı. Paralı asker atların başlıklarını bıraktı ve bir şey almak için eğildi, sonra kenara çekildi. "Şimdi gidebilirsiniz," dedi.</p>
	<p class="block_4"> </p>
	<p class="block_5">Arabanın sürücüsü atları tekrar yola koymak üzereydi ki arabacı kamçıyı elinden çekip aldı. Savaşçı deri kamçı havada şaklarken hareketi bekliyormuşçasına döndü ve sol koluna taktığı deri bir kuşakla kamçıyı yakaladı.</p>
	<p class="block_4"> </p>
	<p class="block_5">Kamçıyı hızla kavrayarak sert bir şekilde aniden çekti ve arabacıyı neredeyse arabasının yan tarafına çekti. Sonra, tam adam dengesini kazanırken, paralı asker iki uzun kamasından birini çıkardı ve kamçıyı kesti. Arabacı geriye düştü ve neredeyse diğer yana devrildi. Kızgın arabacı kendini toparlamaya başlarken paralı asker yakınındaki atın böğrüne ciğerlerini patlatırcasına "Deh!" diye bağırarak vurdu. Habersiz yakalanan sürücü atları çevirmeyi güçbela başardı ve tüccarlar ve dükkân sahipleriyle ağzına kadar dolu bir kalabalığa dalmadan sokaktan aşağıya yöneltebildi.</p>
	<p class="block_4"> </p>
	<p class="block_5">Kızmış arabacı iri savaşçıya küfürler savururken caddeyi kahkahalar doldurdu. Savaşçı gitmekte olan arabayı seyretti, sonra birahaneye girdi ve gelip Suli'nin yanında durdu.</p>
	<p class="block_4"> </p>
	<p class="block_5">"Bira," dedi sokakta yerden almış olduğu şeyi koyarak. Bu bakır bir paraydı. Borric kafasını iki yana salladı. "Bir bakırlığı almak için eğildiğinden mi az kalsın eziliyordun?"</p>
	<p class="block_4"> </p>
	<p class="block_5">Adam metal miğferini çıkardı, kafasına yapışmış nemli saçları açığa çıktı, adam en azından kırklı ya da ellili yaşlarında olduğundan tepesindeki saçlarının çoğu dökülmüştü. "Bekleme riskini göze alamazsın dostum," dedi yavaşça, aksanı konuşurken boğuk sesliymiş havası veriyordu, sanki yanaklarına pamuk doldurulmuş gibi konuşuyordu. "Bu beş luni. Bir ayda gördüğüm paradan fazla."</p>
	<p class="block_4"> </p>
	<p class="block_5">Aksanındaki bir şey Borric'in kulağına tanıdık geldi ve "Adalar'dan mısın?" diye sordu.</p>
	<p class="block_4"> </p>
	<p class="block_5">Adam kafasını hayır anlamında salladı. "Langost, Sükûnet Zirveleri'nin tepelerinde bir kasaba. Halkımız Adalar soyundan yine de. Büyükbabamın babası Deep Tunton'dandı. Sen Adalar'dansın o halde?"</p>
	<p class="block_4"> </p>
	<p class="block_5">Borric gerçekten önemli değilmiş gibi omuz silkti. "Geçenlerde Durbin'den geldim," dedi. "Ama ondan önce Adalar'daydım."</p>
	<p class="block_4"> </p>
	<p class="block_5">"Farâfra cennet değildir, ama o böcek deliği Durbin'den daha iyi bir yerdir." Adam elini uzattı. "Ghuda Bule, kervan muhafızı, son dönemde Hansule'ın ve ondan önce Gwalin'in ve daha da önce Ishlana'nın."</p>
	<p class="block_4"> </p>
	<p class="block_5">Borric adamın yıllarca hem kılıç hem çiftlik hayvanı tutmaktan nasırlanmış elini sıktı. "Dostlarım bana Deli der," dedi sırıtarak. "Bu da Suli."</p>
	<p class="block_4"> </p>
	<p class="block_5">Suli savaşçıyla ciddi bir şekilde, sanki onun dengiymişçesine tokalaştı.</p>
	<p class="block_4"> </p>
	<p class="block_5">"Deli mi? Bu adın bir hikâyesi olmalı yoksa baban seni sevmiyor muydu?" Borric güldü. "Hayır, bir zamanlar çılgınca şeyler yaptım ve isim üzerime yapıştı kaldı." Borric kafasını iki yana salladı.</p>
	<p class="block_4"> </p>
	<p class="block_5">"Kervan muhafızı ha? Bu o atları nasıl hareket ettirdiğini açıklar."</p>
	<p class="block_4"> </p>
	<p class="block_5">Adam dudaklarını hafifçe bükerek gülümsedi, ama mavi gözleri dans ediyordu.</p>
	<p class="block_4"> </p>
	<p class="block_5">"Arabacılar ve sürücüleri bana gaz veriyor. Ve atlarla ilgili bildiğim tek şeyse biri yüzlerini ittiğinde bundan hoşlanmıyorlar ve geriliyorlar. Dizginlerini bir aptal hareket ettirir ve kulaklarının arkasına bir kamçı sallarken bunu deneyebilirsin, ama üstlerinde güçlü bacakları ve bir çift mızrağı olan bir binici varken denemezdim." Kıkırdadı. "Epey aptalcaydı, değil mi?"</p>
	<p class="block_4"> </p>
	<p class="block_5">Borric güldü. "Evet, öyleydi."</p>
	<p class="block_4"> </p>
	<p class="block_5">Ghuda Bule kupasındaki biranın kalanını da içti ve "Pekâlâ, kervansaraya doğru yola koyulsam iyi olacak," dedi. "Son kadınım sonunda onunla evlenmeyeceğimi ve şehirde bir iş bulmayacağımı anladığında, beni bu sabah karyolasından attı. Bu yüzden, param yok ve bu da iş bulma zamanı geldi demektir. Ayrıca, Farâfra'ya doydum ve bir dekor değişikliği yapabilirim. İkinize de iyi günler."</p>
	<p class="block_4"> </p>
	<p class="block_5">Borric bir an tereddüt etti, sonra, "Bırak da sana bir bira ısmarlayayım," dedi.</p>
	<p class="block_4"> </p>
	<p class="block_5">Ghuda az önce aldığı miğferini tekrar bara koydu. "Beni ikna ettin, Deli." Borric bir tur daha ısmarladı. Barmen içkileri getirdiğinde, Borric paralı askere döndü ve "Kesh şehrine gitmeliyim Ghuda."</p>
	<p class="block_4"> </p>
	<p class="block_5">Ghuda nerede olduğunu görmek istiyormuşçasına öbür tarafa döndü. "Pekâlâ, Işık Kuleleri'nin güney ucuna ulaşana kadar," dedi sokağın aşağısını işaret ederek, "önce şu yönde yürü -büyük bir dağ sırasıdır; onları yolunun üzerinde göreceksin. Sonra etraflarından dolaşmak için sola dön, sonra Sarne Nehri'nin Koruyucular'ın kuzey ucu boyunca aktığı yerden sağa. Nehri Overn Deep'te bir sürü insanın yaşadığı bir yere kadar takip et, işte Kesh şehri orası. Kaçırman mümkün değil. Şimdi yola koyulursan, altı ya da sekiz hafta içinde orada olursun."</p>
	<p class="block_4"> </p>
	<p class="block_5">"Sağol," dedi Borric kuru bir ifadeyle. "Oraya gitmem gerektiğini ve o tarafa giden bir kervanda iş bulmak istediğimi kastetmiştim."</p>
	<p class="block_4"> </p>
	<p class="block_5">"Ah-ha," dedi Ghuda ne kastettiği belirsiz bir şekilde, başını sallayarak.</p>
	<p class="block_4"> </p>
	<p class="block_5">"Ve buralarda tanınan biri bana kefil olsa iyi olurdu."</p>
	<p class="block_4"> </p>
	<p class="block_5">"Ah-ha," dedi Ghuda. "Yani seni kervansaraya götürmemi ve bir şeyden kuşkulanmayan bir kervan sahibine benim memleketten eski bir arkadaşım, gerçekten iyi bir kılıç ustası olduğunu ve bu arada sana Deli dendiğini söylememi istiyorsun."</p>
	<p class="block_4"> </p>
	<p class="block_5">Borric başı ağrıyormuş gibi gözlerini kapattı. "Tam olarak öyle değil." "Bak dostum, içki için sana teşekkür ederim, ama bu sana zaman içinde bana kötü bir şekilde dönecek tavsiyelerde bulunarak iyi namımı tehlikeye atmamı isteme hakkını vermez."</p>
	<p class="block_4"> </p>
	<p class="block_5">Borric, "Dur bir dakika! Sana kötü bir şekilde döneceğini kim söyledi? Ben işinin ehli bir kılıç ustasıyım," dedi.</p>
	<p class="block_4"> </p>
	<p class="block_5">"Kılıçsız bir kılıç ustası mı?"</p>
	<p class="block_4"> </p>
	<p class="block_5">Borric omuz silkti. "O uzun bir hikâye."</p>
	<p class="block_4"> </p>
	<p class="block_5">"Hep öyledir." Ghuda miğferini aldı ve çarpık bir şekilde kafasına koydu.</p>
	<p class="block_4"> </p>
	<p class="block_5">"Üzgünüm."</p>
	<p class="block_4"> </p>
	<p class="block_5">"Sana para veririm." Ghuda miğferini çıkardı ve barın üstüne koydu. Barmene bir bira daha getirmesini işaret etti. "Peki o halde, iyisi mi doğrudan konuya girelim. İtibarın belli bir değeri vardır, değil mi? Ne öneriyorsun?"</p>
	<p class="block_4"> </p>
	<p class="block_5">"Buradan Kesh'e bir yolculuk yaparsan ne kazanırsın?"</p>
	<p class="block_4"> </p>
	<p class="block_5">Ghuda düşündü. "Epey sakin bir güzergâh, ordu tarafında iyi devriye geziliyor, bu yüzden fazla para yok, zaten bu nedenle muhafıza ihtiyacı olan kervanlar hep var. Büyük bir kervanda belki on ekü. Küçük birinde beş. Ve yolculuk sırasında yemek elbette. Yolda dövüşmemiz gereken eşkıyalar varsa ikramiye belki."</p>
	<p class="block_4"> </p>
	<p class="block_5">Borric kafasında hızlı bir hesap yaptı -sadece krallık parasıyla düşünebiliyordu- ve Salaya'dan aldığı kesedeki ve gemide pokerde kazandıklarını gözden geçirdi. "Bak sana ne diyeceğim. Üçümüze bir kervanda muhafız olarak iş bul ve ben de sana ödenenin iki katını vereyim."</p>
	<p class="block_4"> </p>
	<p class="block_5">"Bakalım doğru anladım mı? Seni Kesh'e giden bir kervana sokuyoruz ve oraya vardığımızda sen bana yevmiyelerinizi veriyorsun?"</p>
	<p class="block_4"> </p>
	<p class="block_5">"Doğru."</p>
	<p class="block_4"> </p>
	<p class="block_5">"Hayır," dedi birasını bitirerek. "Ben tahsilatı yapamadan sizin tüymeyeceğinize dair ne garantim var?"</p>
	<p class="block_4"> </p>
	<p class="block_5">Borric ona bir kızgın bir ifadeyle baktı. "Sözüme güvenmiyor musun?" "Sözüne güvenmek mi? Evlat, daha yeni tanıştık. Sen benim yerimde olsaydın ve bu teklif sana 'Deli' denen biri tarafından yapılsaydı sen ne düşünürdün?" anlamlı bir ifadeyle boş bira kupasına baktı.</p>
	<p class="block_4"> </p>
	<p class="block_5">Borric başıyla bir tane daha getirilmesini işaret etti. "Pekâlâ, yarısını yola çıkmadan, kalanını oraya vardığımızda ödeyeceğim." Ghuda hâlâ ikna olmamıştı. "Ya çocuk? Kimse onu inanılır bir muhafız olarak değerlendirmez."</p>
	<p class="block_4"> </p>
	<p class="block_5">Borric dönüp artık üç biranın etkisiyle açıkça sallanan Suli'ye baktı.</p>
	<p class="block_4"> </p>
	<p class="block_5">"Onu kervana aşçı yamağı olarak alırız."</p>
	<p class="block_4"> </p>
	<p class="block_5">Suli sadece başını salladı, gözleri kızarmıştı. "Aşçı."</p>
	<p class="block_4"> </p>
	<p class="block_5">"Ama, kılıç kullanabilir misin Deli?" diye sordu Ghuda, ciddi bir ifadeyle.</p>
	<p class="block_4"> </p>
	<p class="block_5">Borric sakin bir şekilde, "Karşılaştığın bütün erkeklerden iyi," dedi.</p>
	<p class="block_4"> </p>
	<p class="block_5">Ghuda'nın gözleri faltaşı gibi açıldı. "Övünüyorsun!"</p>
	<p class="block_4"> </p>
	<p class="block_5">Borric sırıttı. "Hâlâ hayattayım, değil mi?"</p>
	<p class="block_4"> </p>
	<p class="block_5">Ghuda bir an Borric'e dikkatle baktı, sonra kafasını geriye atarak kahkaha attı. "Ah, bu güzel." Kalan birasını içen Ghuda iki uzun kamasını çıkardı ve sol elindekini tersine döndürerek Borric'e uzattı. "Göster marifetini Deli." Birden Borric tehlikeli bir saldırıyı bertaraf ederken buldu kendini, potansiyel olarak öldürücü bir darbeden güçbela kurtuldu. Paralı askerin kafasına sol eliyle olabildiğinde sert bir darbe indirmekte tereddüt etmedi. Ghuda kafasını toparlamak için sallarken Borric ona saldırdı ve paralı asker olduğu yerde sırtı bir masaya çarparak yere düştü.</p>
	<p class="block_4"> </p>
	<p class="block_5">Barmen bağırdı, "Siz ikiniz! Dükkânımı kırıp dökmeyi bırakın!"</p>
	<p class="block_4"> </p>
	<p class="block_5">Borric onu tartarken, Ghuda masaya yanaştı. "İkna olduğun an bırakabiliriz," dedi prens sırtını kamburlaştırmış, kamanın ucu Ghuda'ya çevrili, ağırlığını ayaklarında dengeleyerek.</p>
	<p class="block_4"> </p>
	<p class="block_5">Paralı asker sırıttı, tavrı şakacıydı. "İkna oldum."</p>
	<p class="block_4"> </p>
	<p class="block_5">Borric kamaya fiske attı, bıçağı baş ve işaret parmaklarının arasında yakaladı ve Ghuda'ya geri verdi. Paralı asker kamayı aldı ve "Pekâlâ, bir silah tüccarı bulsak ve seni donatsak iyi olur. Bir silahı nasıl tutman gerektiğini biliyor olabilirsin, ama silahın olmazsa bunun sana pek bir faydası yok."</p>
	<p class="block_4"> </p>
	<p class="block_5">Borric elini sarkık tuniğinin önüne soktu ve kesesini çıkardı. Bir çift bakır para çıkardı ve onları öfkeli barmene uzattı. "Suli, hadi gidelim..."</p>
	<p class="block_4"> </p>
	<p class="block_5">Çocuğun barın dibine düşmüş, yüksek sesle horlamakta olduğunu fark etti. Ghuda kafasını iki yana salladı. "İçkisine sahip olamayan birine güvenebileceğimi söyleyemem."</p>
	<p class="block_4"> </p>
	<p class="block_5">Borric sarhoş çocuğu ayağa kaldırırken güldü. Çocuğu şiddetle sarsarak, "Suli, gitmeliyiz," dedi.</p>
	<p class="block_4"> </p>
	<p class="block_5">Çocuk kızarmış gözleriyle, "Efendim, oda neden dönüyor?" dedi. Ghuda miğferini aldı ve "Sizi dışarda bekleyeceğim Deli. Sen çocukla ilgilen." Paralı asker dükkândan çıktı ve birahaneden kusan bir çocuğun sesleri gelirken yan taraftaki dükkândaki bakırdan bir mücevheri inceledi. Üç saat sonra, iki adam ve çok solgun bir çocuk şehrin doğu kapısından geçtiler ve kervansaraya girdiler.</p>
	<p class="block_4"> </p>
	<p class="block_5">Üç tarafı çadırlar ve kulübelerle çevrili büyük alan, tam şehrin batısında, Farâfra'nın kapılarından çeyrek mil uzaktaydı. Çeşitli büyüklüklerdeki neredeyse üç yüz yük arabası çayıra dağılmıştı. Atlar, vahşi sığırlar ve develer bir yerden ötekine hareket ederken havayı toz kaplıyordu. Suli taşıdığı, Ghuda'nın satın almalarında ısrar ettiği çeşitli şeylerle dolu olan büyük çuvalı ağırlığını denemek için kaldırdı. Borric, konu kendi zırhına gelene kadar, paralı askerin liderliğini kabul etmişti.</p>
	<p class="block_4"> </p>
	<p class="block_5">Borric şimdi eski ama işe yarar deriden bir ceketle tozluk ve kolluk giymişti. Hafif bir miğfer bulamamıştı, bu yüzden istemediği bir şeydense, uzayan saçlarını arkada ve teri gözlerinden uzak tutmak için kumaştan bir başörtüsü olan deri bir sargı seçmişti. Örtü, ensesini sert Kesh güneşinden de koruyordu. Sol kalçasından kıvrık bir uzun kılıç sarkıyordu ve sağından da bir kama. Düz ve uzun bir kılıcı tercih ederdi, ama Farâfra'da Krondor'da olduğundan az bulunuyordu. Yaptıkları alışveriş az sayıdaki madeni parasını tüketmişti ve Kesh şehrinden hâlâ uzakta olduğunun farkındaydı.</p>
	<p class="block_4"> </p>
	<p class="block_5">Atların tutulduğu ağılların yanından geçerken, bir dizi yük arabasının iki sıra halinde durduğu bir ana meydana geldiler. Yük arabalarının arasında, mallarını naklettirmeye çalışan tüccarlar kadar, hepsi de silahlı çok sayıda adam da geziniyordu.</p>
	<p class="block_4"> </p>
	<p class="block_5">Meydandan aşağı yönelen üçlü her arabanın üstündeki adamlar tarafında çağrıldılar. "Kimri'ye gidiyor. Kimri için muhafıza ihtiyacım var!" Bir sonrakinde bir adam onlara, "Ghuda! Teleman için muhafıza ihtiyacım var!" diye bağırdı. Üçüncü, "En yüksek ücret. Yarın Hansule'ye gidiyoruz!" diye seslendi. Meydanı yarıladıklarında Kesh şehrine giden bir kervan buldular. Kervan sahibi onlara şöyle bir baktı ve "Seni ismen tanıyorum Ghuda Bule. Seni ve arkadaşını kullanabilirim, ama çocuğu istemiyorum."</p>
	<p class="block_4"> </p>
	<p class="block_5">Borric konuşacaktı ki Ghuda sözünü kesti. "Uğurlu Aşçım olmadan bir yere gitmem."</p>
	<p class="block_4"> </p>
	<p class="block_5">Tombul kervan sahibi Suli'ye baktı, "Uğurlu Aşçı mı?" derken kel kafasından ter akıyordu.</p>
	<p class="block_4"> </p>
	<p class="block_5">Ghuda, sanki bu hakkında yorum yapmasını gerektirmeyecek kadar açık bir şeymiş gibi, başıyla evetledi. "Evet."</p>
	<p class="block_4"> </p>
	<p class="block_5">"Ah Bitlerin Efendisi, Uğurlu Aşçı da neyin nesi?"</p>
	<p class="block_4"> </p>
	<p class="block_5">"Ben Taymus Rioden'in Querel'den Ashunta'ya giden kervanında muhafızken, yedi yıl önce, eşkıyalar tarafından baskına uğradık. Yıldırımla çarpılmış gibi. Ölüm Tanrıçası'na dua etmeye bile vaktimiz olmadı." Kervan sahibi gibi, bir iyi şans işareti yaptı. "Ama Uğurlu Aşçım gibi hayatta kaldım. Başka kimse sağ çıkmadı. O zamandan beri Uğurlu Aşçımı hep yanımda götürüyorum."</p>
	<p class="block_4"> </p>
	<p class="block_5">"O çocuk on iki yazdan fazla olmayacağına göre, Yalancıların Babası, yedi yıl önce kervan aşçısı olması için gerçekten erken gelişmiş olmalı."</p>
	<p class="block_4"> </p>
	<p class="block_5">"Ah, o değildi," dedi Ghuda, kafasını bunun açık olması gerekirmiş gibi iki yana sallayarak. "Başka aşçı. Eşkıyalar saldırdığında sel yatağında, pantolonum ayak bileklerimde hayatımdaki en kötü kaçışı yaşadım. Dövüşmek için ayağa bile kalkamadım. Beni hiç bulamadılar." "Aşçı nasıl hayatta kaldı?"</p>
	<p class="block_4"> </p>
	<p class="block_5">"Birkaç metre ötede çömelmişti."</p>
	<p class="block_4"> </p>
	<p class="block_5">"Ya ona ne oldu?" diye sordu kervan sahibi, gözlerini kısıp Ghuda'ya ilgiyle bakarak.</p>
	<p class="block_4"> </p>
	<p class="block_5">"Piçi beni az kaldı zehirliyor diye öldürdüm."</p>
	<p class="block_4"> </p>
	<p class="block_5">Kervan sahibi kendini gülmekten alamadı. Gülmesi geçince Ghuda, "Çocuk size sorun çıkarmaz. Geceleri kamp ateşinin etrafında aşçıya yardım edebilir ve ona para ödemenize gerek yok. sadece Kesh'e varana dek her gün karnını doyurun yeter."</p>
	<p class="block_4"> </p>
	<p class="block_5">"Anlaştık!" dedi kervanın sahibi, eline tükürüp uzatarak. Ghuda da kendi eline tükürdü ve tokalaştılar. "İyi bir yalancıyı geceleri ateşin etrafında kullanabilirim. Yolculuğun hızlı geçmesini sağlar." Suli'ye dönerek, "Git ve aşçımı bul evlat," dedi. Parmağıyla omzunun üzerinden bir düzine nakliye arabasının arasında bir aşçı vagonun durduğu yeri gösterdi. "Onun yeni aşçı yamağı olacağını söyle."</p>
	<p class="block_4"> </p>
	<p class="block_5">Suli Borric'e baktı, Borric başıyla gidebileceğini işaret etti. Suli gidince kervan sahibi, "Ben Janos Saber, Keshli bir tüccar. Yarın sabahın ilk ışıklarıyla ayrılıyoruz." Ghuda omzunda taşıdığı küçük bohçayı indirdi. "Bu gece arabalarınızın altında uyuruz."</p>
	<p class="block_4"> </p>
	<p class="block_5">"Güzel. Şimdi beni rahat bırakın, çünkü akşam karanlığından önce dört muhafıza daha ihtiyacım var."</p>
	<p class="block_4"> </p>
	<p class="block_5">Borric'le Ghuda oradan ayrıldılar ve geniş bir ağacın altında biraz gölgelik bir yer buldular. Ghuda miğferini çıkardı ve elini terli yüzünden geçirdi. "Artık dinlenebilirsin, Deli. Yarın çok berbat olacak."</p>
	<p class="block_4"> </p>
	<p class="block_5">"Berbat mı?" dedi Borric.</p>
	<p class="block_4"> </p>
	<p class="block_5">"Evet, Deli. Bugün yalnızca terledik ve sıkıldık. Yarın susamış, kirlenmiş, yorulmuş, terlemiş ve sıkılmış olacağız."</p>
	<p class="block_4"> </p>
	<p class="block_5">Borric kollarını göğsünde kavuşturdu ve dinlenmeye çalıştı. Çocukluğundan beri bir askerin fırsatını her bulduğunda dinlendiği kafasına sokulmuştu. Ama zihni çalışmaya devam ediyordu. Erland için işler nasıl gidiyordu ve Kesh'te neler oluyordu? Tahminlerine göre, Erland ve diğerleri şimdiye Kesh'e varmışlardı. Erland güvende miydi? Borric öldü mü biliyorlardı yoksa sadece kayıp mı?</p>
	<p class="block_4"> </p>
	<p class="block_5">Yüksek sesle iç geçirerek yerleşti. Çok geçmeden öğle sıcağında kestiriyordu, işlek kervansarayın gürültüsü kulağa yatıştırıcı geliyordu.</p>
	<p class="block_9" id="calibre_pb_9"> </p>
</body></html>
