<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>01 - Asilkan Prens  - Gediksavaşları Dünyasından</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_3">SAKINMA</p>
	<p class="block_4"> </p>
	<p class="block_5">Borric işaret etti.</p>
	<p class="block_4"> </p>
	<p class="block_5">"Bu da ne?" diye sordu Ghuda.</p>
	<p class="block_4"> </p>
	<p class="block_5">Kervan iyi kullanılmış imparatorluk anayolunda miller boyunca uzanan çiftlik alanlarından geçerek Farâfra'dan Kesh'e yolculuk ediyordu. Yolculuk şimdiye kadar olaysız geçmişti.</p>
	<p class="block_4"> </p>
	<p class="block_5">Yolun kuzeyinde, at sırtında üç adam, sade, dizlerine kadar gelen sarı bir cüppe giymiş, tuhaf görünüşlü yayan bir başka adamı yakalamaya çalışıyorlardı. Saçları keşişlerinki gibi tıraşlanmıştı, ama giysisi Borric'in krallıktaki herhangi bir tarikatta giyildiğini gördüklerine benzemiyordu. Ve çok eğleniyora benziyordu ve Borric'i gözlemlediği herhangi bir keşişe göre hayli fazla gürültü çıkarıyordu. Biniciler adamın cüppesini kavramaya çalıştıklarında yana kaçıyor, zaman zaman atların boyunlarının altına saklanıyor, bütün bunları yaparken şiddetle haykırıyor ve gülüyordu.</p>
	<p class="block_4"> </p>
	<p class="block_5">Ahşap bir değnek taşıdığı ve omzunda, kumaşı göğsünün bir yanından diğer yanına uzanan bir sırt çantası asılı olduğu halde bütün bunların üstesinden geliyordu. Kendisini sözüm ona yakalayanlara işkence etmek için saçma sapan şeyler geveleyerek koşuyordu. Bu delice hoplayıp zıplamalar Ghuda'yla Borric'in gülmesine neden oldu. Binicilerden biri sese döndü, kahkaha onu daha da sinirlendirmişe benziyordu.</p>
	<p class="block_4"> </p>
	<p class="block_5">Binici egzotik görünüşlü bir sopa çekti ve ona vurma niyetiyle dans eden adama doğru sürdü atını, ama adam yerde yuvarlanarak darbenin altına girdi ve ilk binici daha atını döndüremeden ayağa kalkmış ve tekrar dans etmeye başlamıştı. Üçüne de arkasını döndü ve onlara duyduğu küçümsemeyi göstermek için gaz sesi çıkarak kıçını oynattı.</p>
	<p class="block_4"> </p>
	<p class="block_5">"Kim bunlar?" diye sordu Borric komediye gülerek.</p>
	<p class="block_4"> </p>
	<p class="block_5">Ghuda, "Şu sıçrayan şahıs giysisine bakılırsa bir İsalan. Shing Lai'den, Kesh'in kuzeyinden gelen bir halk.</p>
	<p class="block_4"> </p>
	<p class="block_5">"Diğerleri Ashuntalı, ovada yaşayan adamlar. Saçlarını yapış şekillerinden ve şuradakinin İsalan'ın kafasına indirmeye çalıştığı törensel savaş sopasından anlayabilirsin." Borric o zaman üç adamın da, geniş bir giysi farklılığına rağmen, saçlarının benzer şekilde yapılı olduğunu gördü; biri geyik derisinden pantolon giymişti, gömleksizdi ve deri bir yeleği vardı, diğeri deri bir zırh giymişti ve üçüncüsü atlı şövalye çizmeleri, süslü bir gömlek ve tek tüyü olan bir şapka giymişti. Hepsinin de saçları arkada toplanmış, tüy takılı bir halka takımıyla bağlanmış ve sırtın ortasına değecek kadar uzun bir kuyruk halinde sarkıtılmıştı.</p>
	<p class="block_4"> </p>
	<p class="block_5">"Neler oluyor sence?"</p>
	<p class="block_4"> </p>
	<p class="block_5">Ghuda omuz silkti. "Söz konusu bir İsalan olunca kim bilebilir ki? Gizemlidirler -gaipten haber verirler, şamanlık, falcılık yapar, kehanette bulunurlar; ayrıca Kesh'teki en büyük hırsız ve dolandırıcı takımıdırlar. Büyük ihtimalle şu üçünü dolandırdı."</p>
	<p class="block_4"> </p>
	<p class="block_5">Üç adamdan biri bir hayal kırıklığı çığlığıyla kılıcını çekti ve İsalan'a hevesle savurdu. Borric, yol Işık Kuleleri'nin tepelerine doğru yavaşça yükseldiği için ağır gitmekte olan arabadan atladı, Janos Saber, kervan sahibi, onları korumak için atını ağır ilerletiyordu. Saber bağırdı, "Deli, arabana dön!</p>
	<p class="block_4"> </p>
	<p class="block_5">Kendi hallerine bırak."</p>
	<p class="block_4"> </p>
	<p class="block_5">Borric elini belirsiz, şüphe giderici bir hareketle salladı ve tuhaf kovalamaca oyununa doğru acele ederken, "Burada neler oluyor?" diye bağırdı. Tuhaf görünüşlü yayan adam kaçışını bir an için bile durdurmadı, ama binicilerden biri -tüylü şapkası olan- döndü ve bağırdı, "Bu meseleden uzak dur yabancı."</p>
	<p class="block_4"> </p>
	<p class="block_5">"Sabrının taştığının farkındayım, dostum, ama silahsız bir adama kılıç çekmek aşırı görünüyor."</p>
	<p class="block_4"> </p>
	<p class="block_5">Binici ona aldırmadı ve bir çığlıkla atını mahmuzlayarak doğrudan İsalan'ın üzerine sürdü. Bir diğer binici de benzer bir atağa kalkmıştı ve aynı anda İsalan ikisinin arasında hareket etmeye başladı. İlk binici yön değiştirdi ve yanlış kararı vermiş olduğunun çok geç farkına vardı. İsalan uzaklaşırken iki at çarpıştı ve biri diğerini ısırma vakti olduğuna karar verdi ki, bu da ikinci atın ilkini tekmeleme vakti olduğuna karar vermesiyle sonuçlandı, tekmenin etkisiyle ikinci binici attan düştü. Birinci binici küfrederek, kaza tekrarlanabilir diye, üçüncüye eliyle gelmesini işaret etti. Sonra dönünce İsalan'ın değneğinin ucunun suratına çarpmak üzere olduğunu keşfetti ve bir anda o da kendini yerde buldu.</p>
	<p class="block_4"> </p>
	<p class="block_5">Üçüncü binici -deri yelekli- tereddüt etmeden arbedeye doğru eşkinde geldi ve son anda yana döndü. İsalan onu değneğiyle düşürmeye çalışırken eyerinde yana kaydı. Binici solunda duran İsalan'ın darbesinden sakındı ama birdenbire sağ taraftan güçlü ellerin tuniğine asıldığını fark etti. Borric biniciyi eyerinden çekti ve yarı fırlatarak yarı iterek diğer ikisinin ayaklanmakta oldukları yere fırlattı.</p>
	<p class="block_4"> </p>
	<p class="block_5">"Bu hataydı," dedi uzun kılıcını çekip çıkarmış olan ilk binici. Ve yaklaşırkenki yüz ifadesine bakılırsa kan dökmeye niyetleniyordu.</p>
	<p class="block_4"> </p>
	<p class="block_5">"Pekâlâ," dedi Borric, diğer iki binici dikkatlerini silahlı paralı askere çevirirlerken kavgaya hazır konuma geçerek, "yaptığım ilk hata olmayacak." Nefes alırken, "Umalım da son hata olmasın," dedi.</p>
	<p class="block_4"> </p>
	<p class="block_5">İlk savaşçı Borric'i hazırlıksız yakalamak için hızla yaklaştı. Borric, çekilirken adamın uyluğunun arkasını keserek -deri zırhının korumadığı birkaç yerden biri- ustaca yana çekildi, adam acı veren ve onu kılıç tutamaz hale getiren, ama er geç iyileşecek yarayla yere serildi.</p>
	<p class="block_4"> </p>
	<p class="block_5">İkinci ve üçüncü biniciler çok becerikli bir düşmanla karşı karşıya olduklarının farkına vardılar. İkiye ayrıldılar, tüylü şapkası olan adam sağa doğru daire çizerek ve deri yelekli adam sola hareket ederek Borric'i saldırıya karşı iki tarafını da korumak zorunda bıraktılar. Borric kendi kendine konuşmaya başladı, çocukluklarından bu yana Erland'ın alay konusu ettiği bir alışkanlık. "Eğer bir kilo karabiber kadar akılları varsa, soldaki cani bana gelirken sağımdaki hödük saldırır gibi yapacak."</p>
	<p class="block_4"> </p>
	<p class="block_5">Birdenbire Borric darbeyi savuşturan kamasını geri çekip sola sıçrayarak, sağ taraftaki saldırıyı geride bıraktı. Sağındaki adam saldırıya açık arkasıyla sunulan fırsatı değerlendirmeye yeltenirken Borric anında döndü. Ama adamın darbe indirmeye çalıştığı anda, Borric darbeyi kamasıyla karşıladı, bir saniye sonra karşı atağa geçerek süslü gömleği ve atlı şövalye çizmesi olan adamın midesinde ciddi bir yara açtı.</p>
	<p class="block_4"> </p>
	<p class="block_5">Adam dudaklarında bir acı çığlığıyla düşerken Borric döndü ve kalan son binicinin ona dikkatle yaklaşmakta olduğunu gördü. Borric kendi kendine küfretti. "Lanet olsun. Bu ne yaptığını biliyor." Prens deri yelekli adamın diğer ikisiyle aynı hatayı yapmasını ve ona hücum etmesini ummuştu.</p>
	<p class="block_4"> </p>
	<p class="block_5">Binici, prense sakıngan bir tavırla yaklaştı. Gördükleri ona gerçekten çok usta bir savaşçıyla karşı karşıya olduğunu göstermişti. İki adam başka hiçbir şeye dikkat göstermeden, birbirlerinin etrafında daire çizdiler. Derken prens bir adım düzeni gördü. Borric kendi kendine yumuşak bir şekilde, "Adım at, kay, at, kay, karşıya geç. Hadi güzelim tekrarla. At, kay, at, kay, geç," dedi. Borric sırıttı ve adam tekrar karşı adım attığında saldırıya geçti. Adamın vücudunun hafifçe dönmesi Borric'in ihtiyaç duyduğu açıklığı sağladı. Kamçı gibi indirdiği darbeler ve kamayı batırması adamı geri püskürttü.</p>
	<p class="block_4"> </p>
	<p class="block_5">Sonra binici karşılık verdi ve hücuma geçti ve Borric kendini geri püskürtülürken buldu. Eline tek tarafı keskin kılıç yerine bir uzun kılıç veren kadere lanet ederek darbeyi savuşturmaya ve tekrar dengesini sağlamaya çalıştı.</p>
	<p class="block_4"> </p>
	<p class="block_5">Nefesinin altından mırıldandı, "Bu piç iyi!"</p>
	<p class="block_4"> </p>
	<p class="block_5">Beş dakikadan fazla olmayan, ama Borric'e saatler gibi gelen bir süre boyunca iki adam darbeler savurdular, her saldırıya bir karşı saldırıyla, her savuşturmaya hızla karşılık verdiler. Sıcak güneşin altında mücadele ederken iki adam da terden sırılsıklam oldu. Borric öğrenmiş olduğu bütün kombinasyonları denediğinde, rakibinin kendine denk olduğunu gördü sadece.</p>
	<p class="block_4"> </p>
	<p class="block_5">Sonra bir durgunluk oldu, iki adam da sıcak öğle güneşinin altında soluklanmaya çalışarak durdular, sadece sineklerin vızıltısıyla rüzgârın uzun geniş otların arasındaki hışırtısı duyuldu. Borric, bitkinliğin kendisini ele geçirmeye başladığını hissederek kılıcının kabzasını sıkıca kavradı. Artık mücadele daha tehlikeli bir hal alıyordu, çünkü ustalık meselesi bir yana, her iki adam da bitkindi ve bitkinlik ölümcül bir hataya neden olabilirdi. Bunu sonlandırmaya çalışan Borric öne sıçrayarak adamın kafasının tepesine bir darbe, onun ardından da bacaklarına ani bir darbe indirdi. Ama kamasıyla darbeleri savuşturabilme ve solunu kılıcıyla koruma ihtiyacından kurtulmuş olması avantajına rağmen, çekişmeyi sona erdirme konusunda yeterli sonuç alamıyordu.</p>
	<p class="block_4"> </p>
	<p class="block_5">Avantaj bir ileri bir geri yer değiştirdi, önce Borric'e sonra adama, ama her iki adam da diğerinin boyunun ölçüsünü başarıyla aldı. Adamın çıplak göğsünden akan ter Borric'in gömleğini ıslatarak parmakların kabzaları tutmasını güçleştirdi. Güneş en merhametsiz rakip olmaya devam ettiği için hızlı soluklanmalar şeklinde nefes alıyorlardı. Havaya kalkan toz burunları tıkıyor, boğazları kurutuyor ve yine de hiçbiri dövüşü sonlandıramıyordu. Borric çocukluğundan beri kendisine öğretilen her numarayı denedi ve birçok defa rakibini yaralamaya çok yaklaştı. Ama tüm elde ettiği yaklaşmaktı. Ve birçok durumda yara almaktan güçbela kurtuldu.</p>
	<p class="block_4"> </p>
	<p class="block_5">Derken Borric irkiltici bir açıklıkla sonunda kendini aştığının farkına vardı; şimdiye dek gördüğü en iyi kılıç ustasıyla, kendisinden daha az doğal yeteneği, ama çok daha engin tecrübesi olan biriyle karşı karşıyaydı. Bir an için, ikisi de birbiriyle yüz yüze, çömelmiş, tükenmiş bedenleri bitkinlik ve gerginlikten titreyerek duraksadılar. İkisi de ilk hata yapanın öleceğini biliyorlardı.</p>
	<p class="block_4"> </p>
	<p class="block_5">Borric son bir enerji yedeği bulmaya çalışarak, soluk soluğa nefes aldı. Adamın da aynını yaptığını bilerek rakibine baktı. İkisi de saldırıyı tekrar başlatmaya yetecek gücün geri geleceği anı beklerken, hiçbiri konuşmakla nefes tüketmedi. Derken, adam yüksek sesle nefes alarak ayağa fırladı, bir öfke çığlığı salıverdi ve aralıksız bir hücuma zorladı kendini. Borric yana kaydı ve kılıcıyla kamasını kesiği bloke etmek için kaldırdı, sonra dizini adamın midesine indirdi.</p>
	<p class="block_4"> </p>
	<p class="block_5">Adamın nefesi boşalırken, Borric kılıcıyla bağlantısını keserek adamı çizmesiyle uzaklaştırdı. Adam geri düştü, bir başka nefes patlamasıyla yere çarptı. Geriye sıçrayan Borric rakibi yuvarlanarak uzaklaşırken, kılıcını kamasının üzerine getirdi. Sonra topuklarının arkasında bir şey hissetti ve dengesini kaybetti.</p>
	<p class="block_4"> </p>
	<p class="block_5">Borric fazla yaklaşmıştı ve adam ona çelme takmıştı. Şimdi Borric yerdeydi ve uzaklaşmaya ve ayağa kalkmaya çalışarak yuvarlanıyordu. Dönerek dizlerinin üzerine kalktığında, bir kılıcın ucunun yüzüne gelmekte olduğunu gördü. Derken bir başka kılıç ikisinin arasına girdi ve ilk kılıç uzaklaştırıldı.</p>
	<p class="block_4"> </p>
	<p class="block_5">Borric göğün parlaklığına baktı ve Ghuda'nın iki savaşçının arasına giren eli ve kılıcıyla durmakta olduğunu gördü. "İşiniz bitti mi?" dedi.</p>
	<p class="block_4"> </p>
	<p class="block_5">Binici yukarı baktı ve içindeki kavga isteği kurudu. Kavgacı davranmaya devam ederse karşısında saldırmaya hazır, zinde bir rakip olduğu açıktı ve Ghuda'nın görünüşüne ve taşıdığı kılıcın cüssesine bakılırsa, istekli ve epey zarar verebilecek türden bir rakipti. Borric sadece elini kaldırarak ve zayıf bir şekilde sallayarak yumuşadığını gösterdi. Binici birkaç adım geri çekildi, sonra sadece başını iki yana salladı. "Pes," dedi, kelime toza bulanmış gırtlağından gaklar gibi çıkmıştı.</p>
	<p class="block_4"> </p>
	<p class="block_5">Suli iri savaşçının arkasından etrafı gözetledi ve Borric'e bir su tulumundan içecek vermek için yaklaştı.</p>
	<p class="block_4"> </p>
	<p class="block_6">Ghuda biniciye, "İki arkadaşının yardıma ihtiyacı var. Biri kanamadan ölme tehlikesi geçiriyor. Onu bir doktora götürmen büyük ihtimalle onun yararına olur," dedi.</p>
	<p class="block_7"> </p>
	<p class="block_5">"Ve sen," dedi Borric'e dönerek, "bu aptal çocuklarla eğlenmek yerine nerede olman gerektiğini görmek için yola baksan iyi edersin."</p>
	<p class="block_4"> </p>
	<p class="block_5">Borric adamın dikkatini arkadaşlarına yöneltmesini seyretti. Bacağı yaralanan adamın ayağa kalkmasına yardım etti ve ikisi birlikte midesinden yaralanan adamı incelediler.</p>
	<p class="block_4"> </p>
	<p class="block_5">"O zıplayan çılgın nerede?" diye sordu Borric sudan bir yudum daha alarak. "Bilmiyorum," dedi Ghuda alayla. "Siz iki dâhinin arasına girdiğimde onun izini kaybettim."</p>
	<p class="block_4"> </p>
	<p class="block_5">"Şey, ortadan kaybolmuş olamaz, değil mi?" dedi Borric.</p>
	<p class="block_4"> </p>
	<p class="block_5">"Tanrı bilir, Deli, bilmiyorum. Umurumda da değil. Janos Saber sizin öyle koşuşturduğunuzu gördüğü için pek eğlenmedi. Ya bu gurup bu tepenin öbür tarafındaki bir pusunun aldatmacası olsaydı? Kötü bir şok olabilirdi ve bu bir gerçek."</p>
	<p class="block_4"> </p>
	<p class="block_5">Büyük kılıcını bir kenara koyan Ghuda genç adama elini uzatmasını işaret etti ve Borric'in ayağa kalkmasına yardım ederken iri eldivenli yumruklarından biri Borric'in kafasının yanına indi ve onu yere serdi. Çınlayan kafasını sallayan Borric, "Bu ne içindi?" dedi.</p>
	<p class="block_4"> </p>
	<p class="block_5">Ghuda, Borric'e yumruk salladı, "Aptal herifin teki olduğun için! Lanet olsun evlat, sorumlu bir muhafız gibi davranmayı öğrenecek ve işini yapacaksın. Pusu olabilirdi, değil mi?"</p>
	<p class="block_4"> </p>
	<p class="block_5">Borric başıyla onayladı ve "Evet, sanırım olabilirdi," dedi.</p>
	<p class="block_4"> </p>
	<p class="block_5">Borric kendi başına ayağa kalktı ve Ghuda, prensle çocuğa gelmelerini işaret etti. Yola çıktıklarında Borric, "İnsanların öğretmenin en iyi yolunun beni dövmek olduğunu düşünmelerinden vazgeçmelerini isterdim," dedi.</p>
	<p class="block_4"> </p>
	<p class="block_5">Ghuda bu yorumu duymazlıktan geldi ve "Kılıçla çok fazla vakit harcadın, Deli," dedi.</p>
	<p class="block_4"> </p>
	<p class="block_5">"Ha?" dedi bitkin prens. "Ne demek istiyorsun?"</p>
	<p class="block_4"> </p>
	<p class="block_5">"O aptalı şişe geçirmeye çalışmaya devam ettin ve uzun kılıçla bu güç bir iştir. Mantıklı değil ve uzmanlığını birdenbire kavrayıp o şeyi gerçekten sürdürmedikçe, zırhlı bir rakibe karşı tek yapacağın onu sinirlendirmektir. Kafasını bloke eden yarım düzine şansı kaçırdın, bana sorarsan. Uzun bir hayat süreceksen, kılıcı avantajlı kullanmayı, Krondorlu domuz dürtenlerden biri kadar iyi öğrensen iyi edersin."</p>
	<p class="block_4"> </p>
	<p class="block_5">Borric gülümsedi. Düz ve uzun kılıç, babası gibi kılıç tutan iyi bir kılıç ustası prens olana kadar popüler bir silah olmamıştı. Sonra moda olmuştu, ama besbelli Düşler Vadisi'nin güneyinde değil. "Sağol. Talim yapacağım." "Sadece bir dahaki sefere seni öldürmeye kararlı bir rakip seçme." Yoldan aşağı Janos Saber'in arabalarının çıkardığı toza bakarak ekledi, "Artık yokuş aşağı ilerledikleri için, onları yakalamak yarım günümüzü alacak. İyisi mi davranalım."</p>
	<p class="block_4"> </p>
	<p class="block_5">"Ah, davranmayalım," cevabını verdi sıcakta çaba göstermekten bitkin düşen Borric. Kesh'in zalim öğle güneşine gittikçe alışmaya başlamıştı, ama henüz güneşin altında hareket etmek konusunda onun altında doğanlar kadar usta değildi. Ghuda ve Suli gibi bolca su ve meyve suyu içti, ama yine de sıcakta hızla zayıf düştüğünü fark etti. Jal-Pur Çölü'nde ne kadar şeyin ölümle temasına bağlı olduğunu merak etti.</p>
	<p class="block_4"> </p>
	<p class="block_5">Tepeyi tırmanınca Janos Saber'in kervanının yolda sakin bir şekilde ilerlemekte olduğunu gördü. Ve son arabanın ucunda, ayaklarını arabanın arka kapağından sarkıtmış İsalan oturmuş, büyük, parlak bir portakal yiyordu. Ghuda işaret etti ve Borric kafasını iki yana salladı. "Akıllı olan o, değil mi?" Ghuda yoldan aşağı koşmaya başladı ve kol ve bacaklarını nemli pamuk gibi hissetse de, Borric de kendini aynını yapmaya zorladı. Birkaç dakika sonra son arabaya yetiştiler ve Borric kendini arka kapağın üstüne çekmeyi başardı, bu sırada Ghuda sürücünün yanına tırmandı ve Suli de yemek arabasına doğru koşuşturdu.</p>
	<p class="block_4"> </p>
	<p class="block_5">Borric uzun uzun iç geçirdi, sonra üç ovalıdan kurtarmış olduğu adamı iyice bir inceledi. İsalan bakılacak gibi değildi; Bir akbabanın hatlarına sahip, çarpık bacaklı, kısa boylu bir adamdı. Kafası tıknaz bir asimetriye sahipti, neredeyse kareydi ve sırık gibi bir boynun tepesine acayip şekilde tünemiş, adama komik bir görünüm vermişti. Başının tepesinde ve kulaklarının üzerinde bitmiş bir tutam ince saç, doğaya tüy dökme görevinde çok az yardım etmesi gerektiğini gösteriyordu. Borric'e sırıtırken gözleri kısık yarıklar gibiydi ve teni altın rengindeydi, Borric'in sadece birkaç kez Tsurani kökenli LaMut vatandaşlarında gördüğü bir renk. İsalan çakıllı sesiyle neşeli bir tonda, "Portakal ister misin?" dedi.</p>
	<p class="block_4"> </p>
	<p class="block_5">Borric başıyla evetledi ve garip görünüşlü adam üç biniciyle karşı karşıyayken şiddetle tutmaya çalıştığı sırt çantasından bir portakal çıkardı. Borric portakalın kabuğunu soydu ve bir dilim çekip portakalın tatlı suyunu emerken, tuhaf adam Ghuda'ya da portakal uzattı. İhtiyar kervan muhafızı, "Orada neler oluyordu?" diye sordu.</p>
	<p class="block_4"> </p>
	<p class="block_5">Adam sırıtmayı bırakmadan omuz silkti. "İskambilde hile yaptığımı düşünüyorlardı. Çok kızdılar." "Yaptın mı?" diye sordu Borric.</p>
	<p class="block_4"> </p>
	<p class="block_5">"Belki, ama fazla önemi yoktu. Onlar bana hile yapıyorlardı."</p>
	<p class="block_4"> </p>
	<p class="block_5">Borric bütün bunlar bir şekilde mantıklıymış gibi başını salladı. "Bana Deli derler."</p>
	<p class="block_4"> </p>
	<p class="block_5">Adamın sırıtışı büyüdü. "Bazen ben de öyleyimdir. Diğer zamanlarda bana Mavi Binici Nakor derler."</p>
	<p class="block_4"> </p>
	<p class="block_5">Ghuda, "Mavi Binici mi?" dedi. Israrlı bir baş sallamayı, "Çok iyi dokunmuş canlı maviden bir cüppe giyip, çok etkileyici bir yapıya sahip siyah bir küheylana bindiğim zamanlardan kalma. Bazı yerlerde çok meşhurumdur," sözleri takip etti.</p>
	<p class="block_4"> </p>
	<p class="block_5">"Ama burası o yerlerden biri değil," dedi Ghuda.</p>
	<p class="block_4"> </p>
	<p class="block_5">"Yazık ki öyle. Burada nispeten yabancıyım. Ancak, mavi giysimin ve iyi küheylanımın olduğu o zamanlarda, nereden geçsem hızla ün kazanırdım, çünkü güzelliğime rakip olabilecek çok az insan vardı."</p>
	<p class="block_4"> </p>
	<p class="block_5">Borric solmuş sarı cüppeye dikkatle baktı ve "Bunun o zamanlardan kalma olmadığının sonucuna varıyorum," dedi.</p>
	<p class="block_4"> </p>
	<p class="block_6">"Bu da öyle olduğundan, yine yazık ki demek zorundayım. Atım öldü ki, bu onu sürmeyi zorlaştırıyor ve cüppemi de iskambilde benden iyi hile yapan bir adama kaybettim."</p>
	<p class="block_7"> </p>
	<p class="block_5">Borric bu son söze güldü. "Pekâlâ, en azından genelde karşılaştıklarımdan daha açık sözlü bir üçkâğıtçısın."</p>
	<p class="block_4"> </p>
	<p class="block_5">Nakor da güldü. "Ben sadece bana hile yapanlara hile yaparım. Bana karşı dürüst olanlara dürüst davranırım. Zorluk, genelde, dürüst adam bulmakta." Borric bu tuhaf küçük adamı eğlenceli bularak başını salladı. "Son zamanlarda kaç dürüst adamla oynadın?"</p>
	<p class="block_4"> </p>
	<p class="block_5">Nakor omuz silkti, kafası hafifçe hızla eğilip kalkarken omuzları abartılı bir şekilde hareket etmişti. "Hiç. Ama yine de günün birinde öyle biriyle karşılaşacağıma dair umudum var."</p>
	<p class="block_4"> </p>
	<p class="block_5">Borric kafasını iki yana salladı ve güldü, bu çılgın adama olduğu kadar, bu çılgını kurtarma zahmetine giren kendisine de.</p>
	<p class="block_4"> </p>
	<p class="block_5">Gece bastırmaya başladığında, arabalar kamp ateşinin etrafında daire oluşturdu, kervanlar kadar eski bir gelenek. Janos Saber bela arayan herhangi bir muhafızın onu ilgilendirmediğini Borric'e şüpheye yer bırakmayacak şekilde göstermişti ve Ghuda'yı onun arkasından gidecek kadar akılsız olduğu için sorguya çekmişti. Çocuğu, bir çocuk olduğu için affetmişti, çocukların akılsızca şeyler yapması beklenirdi.</p>
	<p class="block_4"> </p>
	<p class="block_5">Bir nedenle, İsalan'ın kervanına sormadan katılmış olmasından azıcık olsun rahatsızlık duymamıştı. Borric tuhaf küçük adamın genelde sert olan kervan sahibini şaşırtmayı bir şekilde başardığından emindi, ama bu küçük adamın biraz büyü gücü ya da onun gibi bir şeye sahip olduğunu gösterirdi. Borric, Jimmy Amcanın bile o kadar iyi olduğunu iddia edemeyeceğini düşündü.</p>
	<p class="block_4"> </p>
	<p class="block_5">James'i düşününce, bir kez daha içinde bulunduğu durumunun gerilimini hatırladı. İmparatoriçenin sarayına nasıl güvenle ulaşacak ve James'e hâlâ hayatta olduğu haberini nasıl ulaştıracaktı? Durbin Valisi'nin evinde öğrendiği gerçekler imparatorlukta yüksek mevkiye sahip önemli adamların hayatıyla ilgili bu kumpasa dahil olduklarını gösteriyordu. Ve saraya yaklaştıkça, oraya varmanın daha da zorlaşacağından emindi.</p>
	<p class="block_4"> </p>
	<p class="block_5">Ateşin yanına yerleşen Borric yolculuk ettikleri sürece bu konunun üzerinde duracağını düşündü. Şu an bulunduğu yerle sarayın kapıları arasında hâlâ epey bir yol vardı. Gecenin ılıklığında, sıcak bir yemekten sonra, Ghuda gelip onu tekmeleyerek uyandırana kadar kestirdi. "Sıra sende, Deli."</p>
	<p class="block_4"> </p>
	<p class="block_5">Borric ayağa kalktı ve diğer iki muhafızla birlikte nöbeti devraldı, tarih boyunca benzer durumlarda kalmış erkeklere uygun mırıltı ve küfürlerle, her biri yolun üçte birine yerleşti. "Jeeloge!" diye bağırdı Ghuda.</p>
	<p class="block_4"> </p>
	<p class="block_5">Borric kendini kollarının üstünde kaldırıp, Ghuda'yla arabayı süren adamın arasından dışarıyı gözetledi ve yaşça büyük muhafızın işaret ettiği yere baktı. Kervanın bu ucunda fazladan muhafız olduğundan, Özgür Şehirler'den ithal edilen ipek balyalarının üzerine uzanıp öğle güneşinde kestirerek gidebilirdi. Bir tepeyi tırmanırlarken ufkun üzerinde bir kasaba belirdi. Büyüklüğü güzele benziyordu. Krallıkta küçük bir şehir bile sayılabilirdi, ama Borric, Kesh'le kıyaslandığında, krallığın daha az iskan edilmiş olduğunun uzun zaman önce farkına varmıştı. Prens kestirmeye devam etti. Tekrar Kesh'e doğru yola koyulmadan önce gece Jeeloge'de konaklayacaklardı ve kervan sürücüleriyle muhafızların çoğu kutlama ve kumarla geçecek bir gece planlıyorlardı. Bir gün önce Koruyucu Dağlar'ın kuzey ucunu, Overn Deep'i batıdan sınırlayan dağları dönmüşlerdi. Şimdi Sarne Nehri'ni Kesh'e doğru takip ediyorlardı. Manzarayı küçük çiftlikler ve çiftçi topluluklar oluşturuyordu. Borric, Kesh'in içeri bölgelerinde kervan görevinin neden düşük riskli bir iş olarak değerlendirildiğini şimdi anlayabiliyordu. Olaylar imparatorluğun başkentine yaklaştıkça asayişe yakın bir hal alıyordu.</p>
	<p class="block_4"> </p>
	<p class="block_5">"Bütün bunlar ne demek oluyor merak ediyorum," dedi Ghuda.</p>
	<p class="block_4"> </p>
	<p class="block_5">Borric başını kaldırıp baktı ve atlı bir gurup erkeğin kasabanın ucunda kontrol noktası oluşturmuş olduklarını gördü. Arabacı kulak misafiri olmasın diye Ghuda'nın kulağına konuşabilmek için sağa doğru hareket eden Borric, "O adamlar beni arıyor olabilirler," diye fısıldadı.</p>
	<p class="block_4"> </p>
	<p class="block_5">Genç muhafıza doğru dönen Ghuda'nın gözleri, "Bu ilginç değil mi?</p>
	<p class="block_4"> </p>
	<p class="block_5">İmparatorluk mahkemesine çıkarılmadan bilmem gereken başka harika haberlerin de var mı?" derken öfkeden neredeyse alev alev yanıyordu. "Ne yaptın?" "Durbin Valisi'nin karısını öldürdüğümü söylüyorlar," diye fısıldadı Borric.</p>
	<p class="block_4"> </p>
	<p class="block_5">Ghuda'nın verdiği tek tepki gözlerini bir dakika için kapatmak ve başparmağıyla işaret parmağını burnunun köprüsüne bastırmak oldu. "Neden ben? Tanrıları bu kadar sinirlendirmek için ne yaptım?" Doğrudan Borric'in gözlerine bakarak, "Bunu yaptın mı Deli?"</p>
	<p class="block_4"> </p>
	<p class="block_5">"Hayır, elbette hayır."</p>
	<p class="block_4"> </p>
	<p class="block_5">Ghuda'nın kısık gözleri Borric'inkileri uzunca bir süre inceledi, sonra, "Elbette yapmadın," dedi. İç geçirerek, "Toslayacak olursak bir eşkıya gurubuna katılabiliriz, ama sıkıştırılırsak, o imparatorluk askerleri bizi dakikasında bir av kuşu gibi dertop ederler. Sana ne diyeceğim: Sorarlarsa Odoskoni'den kuzenimsin," dedi.</p>
	<p class="block_4"> </p>
	<p class="block_5">"Odoskoni nerede?" diye sordu Borric, arabalar atlılara yaklaşırken. "Sükûnet Zirvelerinde küçük bir kasaba, en yakın şehir Kampari. Oraya ulaşmak için Yeşil Düzlük te yüz mil gitmek zorundasın, bunu çok az insan yapar. Bu çocukların oraya bir yıllık mesafede bulunmuş olma ihtimalleri çok az."</p>
	<p class="block_4"> </p>
	<p class="block_5">İlk araba yavaşladı, sonra durdu ve diğerleri de aynını yaparken Borric, Ghuda ve diğer muhafızlarla birlikte arabalarından indiler ve gelip patronlarının karşısında durdular. Ancak subaylarının Janos Saber'e yaklaşma şeklinden, bunu gerçekten bir İmparatorluk Birliği olduğu açıktı; bu subay derhal itaat edilmeyi bekliyordu. Guruptaki adamların her biri kırmızı ipekten şatafatlı bir tunik ve etrafı kürk bir bantla çevrili metal miğferler giymişlerdi -bu gurubunki leopar derisindendi. Her birinin yanında mızrağı ve kılıcı vardı ve eyerlerinin arkasından bir yay sarkıyordu. Borric, Ghuda'nın fikrine katıldı. Guruptaki adamlarda mevsimlik asker havası vardı. Borric, Ghuda'nın kulağına fısıldayarak, "Kesh'in yeşil birliği yok mu?" dedi.</p>
	<p class="block_4"> </p>
	<p class="block_5">Ghuda fısıldayarak cevap verdi: "Çook, Deli. Mezarlıklar onlarla dolu." Subay, Saber'e hitaben, "Durbin'den kaçmış iki köleyi arıyoruz. Yirmi yaşlarında genç bir adamla on bir on iki yaşında bir çocuk," dedi. Janos, "Efendim, adamlarımın hepsi kervan muhafızı ve sürücüdür, ya tanıdıklarım ya da bana tanıdıklarımın kefil oldukları adamlardır ve buradaki çocuk da aşçı yamağımızdır."</p>
	<p class="block_4"> </p>
	<p class="block_5">Subay, kervan sahibinin söylediklerinin pek bir önemi yokmuş gibi baş salladı. Ghuda düşünüyormuş gibi çenesini sıvazladı, aslında Borric'e bir şeyler fısıldarken yüzünü saklamak istiyordu. "Burada arabaları aramaları ilginç. Durbin'den kaçan bir köle imparatorluktan uzaklaşacağı yerde, neden imparatorluğun kalbine gitsin ki?"</p>
	<p class="block_4"> </p>
	<p class="block_5">Janos, Borric ve Suli'yle muhafızların aradığı çift arasında bağlantı kurduysa bile hiçbir şey söylemedi. Bir muhafız Ghuda'yla Borric'in durduğu yere geldi. Muhafız, Ghuda'yı hızla süzdü, ama Borric'i incelemek için oyalandı. "Nerelisin?" diye sordu Borric'e. Hareketleri gözden geçirme ihtiyacı hisseden biri gibi sormuştu soruyu, çünkü gerçeği bilmediğinden kaçak bir köleyi aradığını sanıyordu. Bir kölenin karşısında sakin bir şekilde, silahlı ve zırhlı durması muhafız için çok ihtimal dışıydı, ama görev gereği soruyordu.</p>
	<p class="block_4"> </p>
	<p class="block_5">Borric, "Ordan burdan. Odoskoni'de doğdum."</p>
	<p class="block_4"> </p>
	<p class="block_5">Borric'in konuşmasındaki bir şey ya da kendini taşıma şekli muhafızın ilgisini çekti. "Tuhaf bir tonlamayla konuşuyorsun."</p>
	<p class="block_4"> </p>
	<p class="block_5">Borric cevap verirken vurguyu atlamadı, "Sen de bana yabancı geliyorsun asker. Halkımın hepsi benim gibi konuşur."</p>
	<p class="block_4"> </p>
	<p class="block_5">"Gözlerin yeşil."</p>
	<p class="block_4"> </p>
	<p class="block_5">Aniden muhafız Borric'in kafasındaki başlığı çekince siyah saçları ortaya çıktı. "Hey!" diye söylendi Borric gördüğü muameleye. Borric'le Suli boyanın kalanını birkaç gün önce kullanmışlardı ve kızıl saç diplerinin onu ele verecek kadar uzun olmamalarını umdu.</p>
	<p class="block_4"> </p>
	<p class="block_5">"Yüzbaşı!" diye bağırdı asker. "Bu tanıma uyuyor."</p>
	<p class="block_4"> </p>
	<p class="block_5">Derken Borric, onu öldürmeye çalışanlar kızıl saçlı olduğunu bildikleri halde, kaçak kölenin tanımının limanda peşine düşen gemiciler tarafından verilen tarifle uyması için değiştirilmiş olması gerektiğini düşündü. Ne kadar da aptalım, diye düşündü. Başka bir boya bulmalıydım.</p>
	<p class="block_4"> </p>
	<p class="block_5">Yüzbaşı Borric'i incelemek için yavaşça geldi ve "Adın?" dedi.</p>
	<p class="block_4"> </p>
	<p class="block_5">Borric, "Herkes bana Deli der," dedi.</p>
	<p class="block_4"> </p>
	<p class="block_5">Yüzbaşı, "Tuhaf. Neden?" derken bir kaşını kaldırmıştı.</p>
	<p class="block_4"> </p>
	<p class="block_5">"Kasabamdan çok ayrılan yoktur ve ayrılmadan önce..."</p>
	<p class="block_4"> </p>
	<p class="block_5">"Aptalca şeyler yapmakla tanınırdı," diye bitirdi cümleyi Ghuda. "Kuzenim olur."</p>
	<p class="block_4"> </p>
	<p class="block_5">"Gözlerin yeşil," dedi yüzbaşı.</p>
	<p class="block_4"> </p>
	<p class="block_5">"Annesininkiler de öyleydi," diye cevap verdi Ghuda.</p>
	<p class="block_4"> </p>
	<p class="block_5">Yüzbaşı dönüp Ghuda'ya baktı. "Onun yerine hep sen mi cevap .verirsin?" "Becerebildiğimce sık, efendim. Dediğim gibi, aptalca şeyler yapar. Odoskoni halkı ona sevgilerinden Deli demezlerdi." Gözlerini şaşı yapıp dilini ağzının kenarından dışarı çıkararak, kıt akıllı bir adamı taklit etti.</p>
	<p class="block_4"> </p>
	<p class="block_5">Bir başka muhafız Suli'yi kolundan çekiştirerek yaklaştı. "Ne bulduk?" diye sordu yüzbaşı.</p>
	<p class="block_4"> </p>
	<p class="block_5">"O aşçı yamağı," diye cevap verdi Janos.</p>
	<p class="block_4"> </p>
	<p class="block_5">"Adın ne çocuk?" diye sordu yüzbaşı.</p>
	<p class="block_4"> </p>
	<p class="block_5">Ghuda, "Odoskoni'den Suli," dedi. Yüzbaşı döndü. "Kes sesini!"</p>
	<p class="block_4"> </p>
	<p class="block_5">Borric, "Kardeşim," dedi.</p>
	<p class="block_4"> </p>
	<p class="block_5">Yüzbaşı eldivenli elinin tersiyle Borric'in suratına vurdu. Borric'in gözleri yaşardı, ama İmparatorluk Kesh Muhafızlarının yüzbaşısını şişlemek istediyse de, kendini tuttu.</p>
	<p class="block_4"> </p>
	<p class="block_5">Yüzbaşı Suli'nin çenesini kavradı ve onu inceledi. "Gözlerin siyah."</p>
	<p class="block_4"> </p>
	<p class="block_5">Suli kekeledi, "An... annemin gözleri siyahtı."</p>
	<p class="block_4"> </p>
	<p class="block_5">Yüzbaşı sert bir yüz ifadesiyle Ghuda'ya baktı. "Annesinin gözlerinin yeşil olduğunu söylediğini sanmıştım."</p>
	<p class="block_4"> </p>
	<p class="block_5">Ghuda cevabı hemen yapıştırdı, "Hayır, onun annesinin gözleri yeşildi," dedi Borric'i göstererek. Suli'yi işaret ederek, "Onun annesinin gözleri siyahtı.</p>
	<p class="block_4"> </p>
	<p class="block_5">Ayrı anneler; aynı baba," dedi.</p>
	<p class="block_4"> </p>
	<p class="block_5">Bir başka muhafız yaklaştı ve "Tanıma uyan kimse yok, efendim," dedi. Asker Suli'yi tutarak, "Baban kim?" diye ısrar etti. Suli Borric'e baktı, ama asker, "Cevap ver bana!" dedi.</p>
	<p class="block_4"> </p>
	<p class="block_5">"Odoskonili Suli," dedi çocuk. "Onun adını almışım."</p>
	<p class="block_4"> </p>
	<p class="block_5">Yüzbaşı askere vurdu. "Sersem." Borric'i işaret etti. "Diğeri adı duyabilirdi."</p>
	<p class="block_4"> </p>
	<p class="block_5">Borric, "Yüzbaşı çocuğu uzaklaştırın ve ona diğer kardeşimizin adını sorun," dedi.</p>
	<p class="block_4"> </p>
	<p class="block_5">Yüzbaşı denilenin yapılmasını işaret ederken Borric, Ghuda'ya, "Bizi alıkoyacak," diye fısıldadı.</p>
	<p class="block_4"> </p>
	<p class="block_5">"O halde bu saçmalığa ne gerek var?" diye sordu Ghuda alçak sesle. "Çünkü doğru çifti bulduğundan emin olduğu dakika, bir sonraki dakika gelmeden ölmüş oluruz."</p>
	<p class="block_4"> </p>
	<p class="block_5">"Görüldüğü yerde öldürülsün emri mi verildi?" diye tısladı Ghuda.</p>
	<p class="block_4"> </p>
	<p class="block_5">Yüzbaşı gelip karşılarında dikilirken Borric başıyla evetledi. "Şimdi, siz iki yalancının hayali kardeşi kim?"</p>
	<p class="block_4"> </p>
	<p class="block_5">"Rasta adında, ayyaş bir kardeşimiz var," cevabını verdi Borric, çocuğun Durbin'de Salaya ile karşılaşmalarından önce aralarında geçen diyaloğu hatırlamış olması için sessizce dua ederek.</p>
	<p class="block_4"> </p>
	<p class="block_5">Bir dakika sonra asker döndü ve "Çocuk Rasta adında kendilerinden büyük ayyaş bir kardeşleri olduğunu söyledi," dedi.</p>
	<p class="block_4"> </p>
	<p class="block_5">Borric çocuğu öpebilirdi, ama gülümsemesini tuttu. Yüzbaşı, "Siz ikinizde hoşuma gitmeyen bir şey var," dedi. Janos Saber'in beklemekte olduğu yere baktı. "Sen ve adamlarının geri kalanı gidebilirsiniz, ama bu ikisini gözetim altına alıyorum." Sonra Ghuda'ya baktı ve "Bunu da getirin," dedi.</p>
	<p class="block_4"> </p>
	<p class="block_5">Ghuda, askerler silahlarını alıp bileklerini bağlarken, "Harika," dedi. Borric ve Suli de aynı şekilde silahları alındıktan sonra bağlandılar ve üç tutsak çok geçmeden bir ipe bağlanmış, atların arkasından ellerinden geldiğince iyi koşarak gidiyorlardı. Jeeloge kasabasında hücresi olmayan bir polis bürosu vardı, çoğunlukla kavga çıkaran baş belası çiftçilerle çobanları tutmak için kullanılıyordu.</p>
	<p class="block_4"> </p>
	<p class="block_5">Şimdi o mekân yerel polisin had safhadaki hoşnutsuzluğuna rağmen, İmparatorluk Muhafızlarının yüzbaşısıyla gurubunun olmuştu. Polis, sakalında griler ve kemerinden taşan bir göbeği olan emekli bir askerdi, kavgacı, ama ciddi bir kavgaya karışması pek mümkün olmayan çiftçi çocukları hizaya sokacak türden bir adamdı. Yüzbaşının binadan kaybolması talebine hızla katılmıştı. Borric onun çavuşuna, üç mahkûmla ne yapılması gerektiğini soran atlı bir ulağın mümkün olduğunca çabuk Kesh şehrine göndermesini söylediğine kulak misafiri olmuştu.</p>
	<p class="block_4"> </p>
	<p class="block_5">Borric konuşmanın sadece bir kısmını duyabilmişti, ama emirlerin orduda yüksek mevkide olan biri tarafından verildiği açıktı ve bu kapsamlı aramaya karşı yersiz bir dikkat gösterilmemesi için önlemler alındığı da kesindi. Kesh'le ilgili bildiğim bir şey varsa, diye düşündü Borric, çok şey yapan çok sayıda insandan oluşan bu ulusta bu türden bir operasyonun yüz vatandaştan belki sadece birinin duyacağı kadar uzun bir süre sürdürülebileceği.</p>
	<p class="block_4"> </p>
	<p class="block_5">Gün bitmişti ve artık akşam bastırıyordu. Suli bir saat önce polis memurunun akşam yemeği vermesinden umudu kesmiş, uyuyakalmıştı. İmparatorluk Muhafızı mahkûmlarını açlıkları gibi sıradan bir konuyla fazla ilgileniyora benzemiyordu. Pencereden, "Merhaba!" diyen neşeli bir ses geldi. Suli sıçrayarak uyandı. Hepsi başlarını kaldırıp baktılar ve bulundukları hücrenin tepesindeki küçük pencerede sırıtmakta olan bir yüz gördüler. "Nakor!" diye fısıldadı Borric.</p>
	<p class="block_4"> </p>
	<p class="block_5">Ghuda'ya kendisini kaldırmasını işaret eden Borric, Ghuda'nın omuzlarına basarak kendini pencerenin çubuklarına çekti. "Burada ne yapıyorsun?"</p>
	<p class="block_4"> </p>
	<p class="block_5">"Bir portakal daha istersin diye düşündüm," dedi sırıtan küçük adam.</p>
	<p class="block_4"> </p>
	<p class="block_5">"Hapishane yemeği asla çok güzel değildir."</p>
	<p class="block_4"> </p>
	<p class="block_5">Küçük adam çubukların arasından bir portakal uzatırken Borric sadece budala gibi kafa sallayabildi. Borric portakalı Suli'ye uzattı, çocuk portakaldan açlıkla bir ısırık aldı ve kabuğunu tükürdü. "Bu konuda sözüne güvenmek zorundayız," dedi prens. "Bizi doyurmak zahmetine katlanmadılar."</p>
	<p class="block_4"> </p>
	<p class="block_5">Sonra Borric aniden, "Oraya nasıl çıktın?" dedi. Pencere duvardan en aşağı iki buçuk metre yukarıdaydı ve küçük adam çubuklara tutunuyormuş gibi görünmüyordu. "Boşver. Dışarı çıkmak istiyor musunuz?" Borric'in ağırlığı altında biraz sallanmaya başlayan Ghuda, "Son bin yılda ölümlü bir insan tarafından sorulmuş en aptalca soru. Elbette istiyoruz!" dedi. Isalan kocaman sırıtarak, "O halde o köşede durun ve gözlerinizi kapayın," dedi.</p>
	<p class="block_7"> </p>
	<p class="block_5">Borric Ghuda'nın omuzlarından aşağı atladı. Köşeye giderek gözlerini kapadılar. Bir an sessizlikte hiçbir şey olmadı, sonra birdenbire bir sarsıntı Borric'e çarptı, sanki kocaman bir el onu duvara çarpmış gibiydi ve yüksek sesli bir gümbürtü kulaklarını sağır etti. Yüzünü buruşturdu, sonra gözlerini açtı. Duvar yarılmıştı. Polisin hapishanesi toz ve sülfür kokusuyla dolmuştu. Birkaç muhafız onlara her ne destek veriyorsa tutunmuş, diğerleri duvarı her ne açmışsa ondan açıkça körleşmiş halde yerde yatıyorlardı.</p>
	<p class="block_4"> </p>
	<p class="block_5">Nakor hepsi de İmparatorluk Ordusu sorgucu taşıyan eyerler takılı dört atın yanında duruyordu. "Bunlara ihtiyaç duymayacaklarından eminim," dedi, dizginleri Borric'e uzatarak.</p>
	<p class="block_4"> </p>
	<p class="block_5">Suli, "Efendim, ben at binmeyi bilmem," derken korkuyla duruyordu. Ghuda çocuğu kaldırdı ve en yakındaki hayvanın eyerine oturttu. "O halde hızla öğrensen iyi olur. Düşecek gibi olursan, sadece atın yelesini kavra ve düşme!" Borric eyere oturmuştu, "Çok geçmeden peşimize düşerler," dedi. "İyisi mi..."</p>
	<p class="block_4"> </p>
	<p class="block_5">"Hayır," dedi Nakor. "Bütün semer kolanlarını ve at başlıklarını kestim."</p>
	<p class="block_4"> </p>
	<p class="block_5">Olayı örneklemek ister gibi, nereden çıkardığı belli olmayan kötü görünüşlü bir bıçağı gösterdi. "Ama yine de sesi duyanlar neler olduğuna bakmaya gelebilir diye yola koyulmak akıllıca olur."</p>
	<p class="block_4"> </p>
	<p class="block_5">Kimsenin buna bir diyeceği yoktu ve ilerlediler, Suli hayatı için güçbela tutunabiliyordu. Yoldan biraz aşağı ilerlediklerinde Borric atından indi ve Suli'nin üzengi derilerini düzeltti. Suli'nin tecrübesiz bir binici taşıdığının farkında olan atı kötü numaralarla doluydu, bu yüzden Borric sadece, aceleyle ilerlediklerinde gerçekleşeceği kesin herhangi bir düşüşten çocuğun sağ çıkmasını umabiliyordu.</p>
	<p class="block_4"> </p>
	<p class="block_5">Artık uyanmış olan Jeeloge kasabasından ayrıldıklarında Borric, Nakor'a, "Neydi o?" dedi.</p>
	<p class="block_4"> </p>
	<p class="block_5">"Ah, yolda öğrendiğim küçük bir hokkabazlık," dedi sırıtan adam.</p>
	<p class="block_4"> </p>
	<p class="block_5">Ghuda itiraz ettiğini belirten bir işaret yaptı ve "Büyücü müsün?" dedi. Nakor güldü. "Elbette. Bütün Isalanlar'ın büyü yapma kabiliyeti olduğunu bilmiyor musunuz?"</p>
	<p class="block_4"> </p>
	<p class="block_5">Borric, "Pencereye de böyle mi ulaştın? Büyü kullanarak mı yükseldin?"</p>
	<p class="block_4"> </p>
	<p class="block_5">Nakor'un kahkahası arttı. "Hayır, Deli, atın sırtına çıktım!"</p>
	<p class="block_4"> </p>
	<p class="block_5">Bu kaçıştan rahatlama ve neşe duyan Borric atını topukladı ve hayvan eşkin gitmeye başladı. Bir an sonra diğerlerinin sesini arkada duyabiliyordu, bir çığlık ve tatsız bir çarpma sesi ona Suli'nin atının onu sırtından attığını söyleyene kadar.</p>
	<p class="block_4"> </p>
	<p class="block_5">Çocuğun ciddi şekilde yaralanıp yaralanmadığını görmek için dönen Borric, "Bu tarihteki en yavaş kaçış olabilir," dedi.</p>
	<p class="block_9" id="calibre_pb_11"> </p>
</body></html>
