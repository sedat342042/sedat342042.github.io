<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>01 - Asilkan Prens  - Gediksavaşları Dünyasından</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_3">ZAFER</p>
	<p class="block_4"> </p>
	<p class="block_5">Hizmetkâr başını eğerek selam verdi.</p>
	<p class="block_4"> </p>
	<p class="block_5">Borric, Erland ve arkadaşları küçük bir bahçeye girdiler ve hizmetkâr onları, her türlü lezzetin ve seçme şarapların bulunduğu muhteşem bir sofrayı çevreleyen yumuşak minderlere oturmaya davet etti. Bir sürahi soğuk sarı bira ve bir sürahi ılık sert bira sırasıyla Ghuda ve Nakor'un seçimleriydi ve konuklar ev sahibelerini beklemeden başladılar.</p>
	<p class="block_4"> </p>
	<p class="block_5">İmparatoriçe bir tahtırevanla taşınarak geldiğinde herkes kalkmaya davrandı. İmparatoriçe kalkmamalarını işaret etti. "Biraz resmiyetten uzak o kadar az olay var ki, bu anların tadını çıkarmaya bakıyorum. Oturun, oturun." Tahtırevanı taşıyan hizmetkârlar onu alçak masanın başına yerleştirdiler ve taşımak için kullandıkları uzun çubukları çıkarttılar.</p>
	<p class="block_4"> </p>
	<p class="block_5">Sharana biraz sonra geldi ve büyükannesiyle Erland'ın arasına oturdu.</p>
	<p class="block_4"> </p>
	<p class="block_5">"Bu keyifsiz kutlama işine dönmeden önce kısa bir gayrı resmi sohbet etmek istedim. Buna dört buçuk hafta daha katlanmak zorunda olduğumuza inanamıyorum." dedi İmparatoriçe.</p>
	<p class="block_4"> </p>
	<p class="block_5">"Devam etmesini emretmenize çok şaşırdım doğrusu, majesteleri," dedi Erland. Yaşlı kadın gülümsedi. "Nirome'un entrikaları, kutlamaları iptal etmeye çalışsaydım sebep olacaklarıma kıyasla hiç kalırdı, Erland. Lordlar ve Üstatlar toprak ve güç isteyebilirler, ancak imparatorluğun sıradan insanı sadece eğlence ister. Eğer bunu elinden almaya çalışsaydık sokaklar kana bulanırdı. Sen sıradan bir vatandaş gibi gözüküyorsun, Ghuda Bule. Bu doğru değil mi?"</p>
	<p class="block_4"> </p>
	<p class="block_5">Böyle güç sahibi ve önemli insanlara bu kadar yakın olmaktan rahatsız olan Ghuda, "Doğru, majesteleri. Çoğu insan yiyecek yemek, başlarını sokacak bir dam, ara sıra iyi bir kadın ve arada bir eğlenceye sahip olursa çok sorun yaratmaz.</p>
	<p class="block_4"> </p>
	<p class="block_5">Diğer türlü çok sıkıntı doğar," dedi.</p>
	<p class="block_4"> </p>
	<p class="block_5">İmparatoriçe güldü. "Bir filozof. Hem de ciddi bir filozof." Diğerlerine, "Onunla birlikteyken eğlendiğimin farkına bile varmamışım," dedi. İç çekti.</p>
	<p class="block_4"> </p>
	<p class="block_5">"Sanırım eğlenme marifetimi kaybetmiş olmalıyım."</p>
	<p class="block_4"> </p>
	<p class="block_5">Ghuda'ya bakarak, "Öyleyse, imparatorluğumuzu kurtarmak için yardım etmene sebep olan ödül nedir?" dedi.</p>
	<p class="block_4"> </p>
	<p class="block_5">Ghuda çok utanmış gözüktü ve Borric, "Kendisine tarafımdan on bin altın ekü söz verildi, majesteleri."</p>
	<p class="block_4"> </p>
	<p class="block_5">"Oldu bil," dedi İmparatoriçe. "Ve hazinemizden de bir o kadar. Kalmaya ve İç Lejyon'umu idare etmeme yardımcı olmaya ne dersin, Ghuda? Subay kadrosunda çok açığım var ve Toren-Sie'nin itiraflarıyla daha da fazla yer açılacak." Ghuda hafifçe gülümsedi, böyle bir teklifi reddetmekten rahatsız bir şekilde, "Üzgünüm majesteleri, ancak sanırım parayı alıp bir han açacağım, Jandowae'de belki. Orada havalar güzel ve fazla soran yok. Bir çift güzel garson kız bulacağım ve hatta belki biriyle evlenir, çocuk yaparım. Seyahat ve macera için yaşlanıyorum artık."</p>
	<p class="block_4"> </p>
	<p class="block_5">İmparatoriçe içten bir şekilde gülümsedi ve "Mütevazı isteklerinden dolayı sana gıpta ediyorum, savaşçı. Akşamları barın etrafında hikâyelerini anlatmakla çok iyi edersin. Ancak sana borçluyum ve eğer olur da, sarayda seni dinleyecek birilerine ihtiyacın olursa, haber gönder de seni dinleyeyim."</p>
	<p class="block_4"> </p>
	<p class="block_5">Ghuda başını eğdi ve "Majesteleri," dedi.</p>
	<p class="block_4"> </p>
	<p class="block_5">"Ya sen, küçük adam?" dedi Nakor'a. "Bu işteki rolüne karşılık sana teşekkür etmek için ne yapabiliriz?"</p>
	<p class="block_4"> </p>
	<p class="block_5">Isalan kolunun tersiyle ağzındaki köpükleri sildi ve "Bir at alabilir miyim?</p>
	<p class="block_4"> </p>
	<p class="block_5">Büyük, siyah bir tane? Ve ona binerken giymek için güzel mavi bir cüppe?" dedi.</p>
	<p class="block_4"> </p>
	<p class="block_5">İmparatoriçe güldü ve "Eğer istediğin buysa al sana bin at."</p>
	<p class="block_4"> </p>
	<p class="block_5">Nakor sırıttı. "Hayır yalnızca bir tane yeterli, teşekkür ederim İmparatoriçe. Aynı anda birden fazlasına binmek zor oluyor. Ancak bir tane güzel, siyah at ve heybetli mavi bir cüppe, beni tekrar Mavi Binici Nakor yapar.</p>
	<p class="block_4"> </p>
	<p class="block_5">Bu güzel bir şey olur."</p>
	<p class="block_4"> </p>
	<p class="block_5">"Başka bir şey? Altın? Sarayda bir görev?"</p>
	<p class="block_4"> </p>
	<p class="block_5">Nakor, sırt çantasına uzanarak bir deste oyun kâğıdı çıkarttı. Onları karıştırırken, "Kartlarım olduğu sürece altına ihtiyacım yok. Eğer sarayda bir görevi kabul edersem, siyah atımı sürmek için zamanım olmaz. Teşekkürler imparatoriçe, ancak hayır," dedi.</p>
	<p class="block_4"> </p>
	<p class="block_5">İmparatoriçe iki adamı süzdü ve "En umut verici iki özgün karakter benim dönemimde saraya geliyor ve ben ikinizden birini bile buralarda tutamıyorum.</p>
	<p class="block_4"> </p>
	<p class="block_5">Pekâlâ," dedi şakayla karışık.</p>
	<p class="block_4"> </p>
	<p class="block_5">"Ama hâlâ Sharana'nın yaşında olsaydım, sizi burada tutmanın bir yolunu bulurdum."</p>
	<p class="block_4"> </p>
	<p class="block_5">Bunun üzerine herkes güldü. Ardından imparatoriçe, "Lord James, konuşmayı daha ciddi konulara getirdiğim için üzgünüm, ancak arkadaşınızın cesedini bulduk. Baron Locklear, Krondor'a geri dönmek üzere hazırlanacak ve şerefli bir muhafız ona babasının Land's End'deki topraklarına kadar eşlik edecek. İmparatorluk, kralınızın isteyebileceği her türlü tazminatı vermeye hazır. Krallığın bir soylusu ve konuğumuzdu; güvenliği bizim sorumluluğumuzdaydı ve biz ona zarar verilmesini engelleyemedik," dedi.</p>
	<p class="block_4"> </p>
	<p class="block_5">"Sanırım Prens Arutha da kral da anlayış gösterecektir," dedi James. Bir an için düşünceli göründü. "Buraya gelirken bazı riskler olacağını biliyorduk. Bu imtiyazlarımız için ödediğimiz bir bedel."</p>
	<p class="block_4"> </p>
	<p class="block_5">İmparatoriçe onu keskin bir bakışla süzdü. "Siz Adalılar çok tuhafsınız. Soyluluk yükümlülükleri ve Büyük Özgürlük kavramlarını oldukça ciddiye alıyorsunuz."</p>
	<p class="block_4"> </p>
	<p class="block_5">James omuz silkti. "Büyük Özgürlük, en aşağı tabakadan olanlara bile, soyluların azaltamayacağı haklar veriyor. Kral bile kanunların üzerinde değil." "Bırrr," dedi imparatoriçe yapmacık bir titremeyle. "Tüylerimi diken diken etti. İstediğimi emretme yetisine sahip olamamak fikri... çok yabancı." Borric gülümsedi. "Biz farklıyız. Erland ve ben, ikimiz de kendi yolumuzla buraya gelmekle birçok şey öğrendik, 'yabancı'ların arasında olmakla." Borric, ince cüppesi fiziksel güzelliğinin hiçbir yanını saklamayan güzel prensese bakarak kum bir ifadeyle ekledi, "Her şeye rağmen, kardeşimin aldığı derslerin daha keyifli olduğundan şüpheleniyorum."</p>
	<p class="block_4"> </p>
	<p class="block_5">"Şimdi ne olacak? Sizle oğlunuz arasında yani?" dedi Erland.</p>
	<p class="block_4"> </p>
	<p class="block_5">"Awari her zaman dikbaşlı bir çocuk oldu. Öldüğüm zaman Kesh'e rehberlik edecek insanın o olmamasının sebebi bu," dedi imparatoriçe.</p>
	<p class="block_4"> </p>
	<p class="block_5">James, Sharana'ya baktı. "Öyleyse prenses mi vârisiniz olarak atanacak?" "Hayır," dedi imparatoriçe. "Onu çok sevmeme rağmen, yönetecek kıvamda değil. Belki yirmi sene daha yaşasaydım, yeteri kadar öğrenirdi, ancak bunun yarısı kadar dayanabileceğimden şüpheliyim." Sharana, onun ömrüyle ilgili savına itiraz etmeye başladı ve imparatoriçe onu eliyle susturdu. </p>
	<p class="block_4"> </p>
	<p class="block_5">"Yeter. Yetmiş beş yaşındayım ve yorgunum. Kırk yedi yıl boyunca her gün, beş milyondan fazla insanın ağırlığını omuzlarında taşımadan, ne kadar yorgun olunabileceğini bilemezsin. Tahtı, annenden daha gençken devraldım, Tanrılar onu kutsasın. Annemin zayıf kalbi pes ettiğinde yirmi sekiz yıl olmuştu."</p>
	<p class="block_4"> </p>
	<p class="block_5">İmparatoriçe duraksadığında havada acı bir ton vardı. "Hayır. Halefimi açıkladığım zaman ona bir armağan vermiş olmuyorum."</p>
	<p class="block_4"> </p>
	<p class="block_5">Borric, Erland ve James'e bakarak, "Eğer burada sizlerden birine sahip olsaydım, halkımın geleceği için şu anda korktuğumun yarısı kadar bile korkmazdım," dedi. Erland'ı işaret ederek, "Eğer becerebilirsem seni burada tutacağım evlat, seni halefim olarak açıklayacağım ve Sharana'yla evlendireceğim. Bu güzel bir şey olmaz mıydı şimdi?" dedi. Güldü, ancak Erland'ın yüzü, konunun komik olduğunu düşünmediğini gösteriyordu. Lakeisha, Erland'ın endişesini fark ederek, "Kızım, onu uzaklaştır ve onunla konuş. Birlikte birkaç hafta daha geçireceksiniz ve bir anlaşmaya varmanız gerekiyor. Hadi gidin," dedi.</p>
	<p class="block_4"> </p>
	<p class="block_5">Sharana ve Erland kalkıp ayrıldılar ve imparatoriçe, "Sharana safkan biri dışında kimseyle evlenemez, yoksa burada, platoda bir ihtilal gerçekleşir ve sonraki imparatorumuz Awari olur. Bu haliyle bile yeterli desteği zar zor alabileceğiz," dedi.</p>
	<p class="block_4"> </p>
	<p class="block_5">James saray hakkında bildiklerini gözden geçirdi ve ardından, "Öyleyse onu Diigai'yle mi evlendireceksiniz?" dedi.</p>
	<p class="block_4"> </p>
	<p class="block_5">İmparatoriçenin gözleri keyifle bir tur atarak, "Ah, sen zeki birisin. Seni burada tutmayı çok isterim, ama eminim kralın buna karşı çıkacaktır," dedi. Gamina'ya bakarak ekledi, "Yanınızda anlaşmaya çalıştığınız insanların zihinlerini okuyabilen bir bayanla... ne kadar değerli olurdunuz, lordum James.</p>
	<p class="block_4"> </p>
	<p class="block_5">Hayat boyu imparatorluktan yasaklanmanız gerektiğini unutmamalıyım. Buraya geri gelmenize izin vermek için oldukça tehlikelisiniz."</p>
	<p class="block_4"> </p>
	<p class="block_5">James şaka yapıp yapmadığını anlayamadı. "Evet," diyerek devam etti İmparatoriçe. "Onu Lord Jaka'nın en büyük oğluyla evlendireceğim. Awari ve belki de bir avuç en ateşli taraftarı hariç hiçbir safkan, Diigai'nin Işık Tahtı'na oturan bir sonraki kişi olmasına itiraz etmeyecektir. Ve babasının bilge konseyiyle birlikte, akıllıca yönetmeyi öğrenecektir."</p>
	<p class="block_4"> </p>
	<p class="block_5">Erland ve Sharana'nın gözden kaybolduğu yere doğru bakarak, "Her şey iyi olacak, sanıyorum," dedi. Borric'e, "Adalar'da hükmetmeye başladığın zaman yanında bu sarayı devamlı sevgiyle anacak bir kardeşin olacak. Ve Diigai'yle birlikte Kesh, soyunuza karşı kendini borçlu hissedecek bir hükümdara sahip olacak," dedi. Borric onaylayarak başını eğdi. James ona Diigai'den, aslandan ve Erland'ın avdaki rolünden bahsetmişti.</p>
	<p class="block_4"> </p>
	<p class="block_5">"Umarım, Adalar'ı ben yönettiğim sürece Kesh bizi kuzeydeki dost bir komşu olarak görecektir," dedi Borric.</p>
	<p class="block_4"> </p>
	<p class="block_5">Lakeisha, parmaklarını tahtırevanının kollarına vurarak, "Umarım öyle olur. Girdle'daki daha kavgacı vatandaşlarımızla başımızın derde girmesinden korkuyorum. İkinci derecedeki Kesh boyunduruğunu daha zayıf takar," dedi. "Bir tavsiyede bulunmama izin verilirse," dedi James, "boyunduruğu kaldırın, majesteleri. Size gerektiğinde hayatları pahasına hizmet edecek birçok yetenekli adam var, ancak safkan olmadıklarından saraydaki yüksek görevleri alamıyorlar. Kesh'te çalışanlar arasında son elçiniz Hazara-Khan ve bize burada rehberlik eden Lord Abu Harez'den daha azimli hizmetkârlar ve parlak beyinler bulamazsınız. Bu tipte bir adamı soyu nedeniyle size hizmet etmekte sınırlamanız... israf gibi gözüküyor."</p>
	<p class="block_4"> </p>
	<p class="block_5">"Haklı olabilirsiniz. Ancak sınırlar var, lordum. Eski alışkanlıklardan kolay vazgeçilmez ve hizmetimde olan soyumdan öyle insanlar var ki, böyle değişikliklere tanık olmaktansa ölmeyi tercih ederler. Ve şu anki durumumuz için en iyisi diyemem. Oğlumun Nirome'la ortaklığının ne dereceye kadar olduğunu hakkında hiçbir fikrim yok, ancak Nirome'un onun lehine yaptıklarına karşı tamamen ilgisiz kaldıysa, bu kör, sağır ve dilsiz olmayı seçmesindendir.</p>
	<p class="block_4"> </p>
	<p class="block_5">"Hayır, devrimsel değişiklikler düşünülemez."</p>
	<p class="block_4"> </p>
	<p class="block_5">"Öyleyse tetikte olun. Korkarım ki tek alternatif devrim," dedi James.</p>
	<p class="block_4"> </p>
	<p class="block_5">İmparatoriçe uzun bir süre sessiz kaldı, sonunda, "Bu konuyu düşüneceğim.</p>
	<p class="block_4"> </p>
	<p class="block_5">Ömrüm henüz sona ermedi. Hâlâ zaman olabilir," dedi.</p>
	<p class="block_4"> </p>
	<p class="block_5">Masanın etrafındaki herkes öyle olmasını dileyerek sessizliğe büründü. Erland, "Büyükannen 'anlaşmaya varmanız gerekiyor' derken ne demek istiyor?" diye sorarken, kızın elini sıkıca tuttu.</p>
	<p class="block_4"> </p>
	<p class="block_5">"Yatakta seninle beraber olmaktan ne kadar keyif aldığımı biliyor. Ama toplum içinde seninle daha az vakit geçirmeliyim."</p>
	<p class="block_4"> </p>
	<p class="block_5">"Neden?"</p>
	<p class="block_4"> </p>
	<p class="block_5">"Lord Jaka'nın oğlu Diigai'yle evleneceğim. Bu kararı büyükannem verdi. İsyankâr Lordlar istedikleri erkek hükümdara ve safkanlar da safkan imparatorlarına sahip olacaklar. O bir kuzen, biliyorsun, böylece hükümranlık aile içinde kalacak."</p>
	<p class="block_4"> </p>
	<p class="block_5">Erland bir süre için başka tarafa baktı. "İkimizin bir arada kalmasının imkânsız olduğunu biliyordum... ancak bir şekilde..."</p>
	<p class="block_4"> </p>
	<p class="block_5">"Ne?"</p>
	<p class="block_4"> </p>
	<p class="block_5">"Seni seviyorum, Sharana. Seni hep seveceğim."</p>
	<p class="block_4"> </p>
	<p class="block_5">Kız, Erland'ı kendisine çekti ve tutkuyla öptü. "Senden çok hoşlanıyorum, Erland. Ben imparatorun yanında otururken senin Adalar tahtına bu kadar yakın olacağını bilmek güzel."</p>
	<p class="block_4"> </p>
	<p class="block_5">Erland, sözlerinin daha şevkli bir cevap verdirmemesi karşısında hayal kırıklığına uğradığını hissetti. "Seni sevdiğimi söyledim."</p>
	<p class="block_4"> </p>
	<p class="block_5">"Evet," dedi Sharana, büyümüş gözleri ona kilitlenmiş bir halde. "Seni duydum."</p>
	<p class="block_4"> </p>
	<p class="block_5">"Bu senin için bir şey ifade etmiyor mu?"</p>
	<p class="block_4"> </p>
	<p class="block_5">"Elbette ediyor. Bu çok hoş. Ben de böyle söyledim zaten. Aklında başka ne vardı?"</p>
	<p class="block_4"> </p>
	<p class="block_5">"Hoş mu?" Erland, midesinde soğuk kramplar hissederek bir an için ona sırtını döndü. "Hiçbir şey sanırım."</p>
	<p class="block_4"> </p>
	<p class="block_5">Sharana onu kendisine çekti ve "Kes şunu. Çok tuhaf davranıyorsun. Beni sevdiğini söyledin. Ben de senden hoşlandığımı söyledim. Bunlar hoş şeyler.</p>
	<p class="block_4"> </p>
	<p class="block_5">Aramızda ters giden bir şeyler varmış gibi davranıyorsun." Erland güldü ve "Ters giden bir şey yok. Yalnızca sevdiğim kadın başka bir adamla evlenecek," dedi.</p>
	<p class="block_4"> </p>
	<p class="block_5">"Sevdiğim kadını, bir daha başkasını sevmeyecekmiş gibi söylüyorsun," dedi Sharana.</p>
	<p class="block_4"> </p>
	<p class="block_5">"Böyle hissediyorum."</p>
	<p class="block_4"> </p>
	<p class="block_5">"Bu çok saçma Erland." Kız, Erland'ın elini eline aldı ve göğsünün üzerine koydu. "Kalbimi dinle. Nasıl çarptığını hissedebiliyor musun?"</p>
	<p class="block_4"> </p>
	<p class="block_5">Erland elinin altındaki göğsün yumuşaklığı karşısında, vücudundaki ateşin arttığını hissederek başını salladı. "Kalbimde birçok insana yetecek kadar yer var. Büyükannemi seviyorum, yaşadıkları zamanlarda annemi ve babamı da sevmiştim. Zaman zaman tuhaf bir adam olmasına rağmen amcamı bile seviyorum. Senden önce başka erkekleri sevdim ve başkalarını da seveceğim. Birini sevmek diğerlerinden bir şey eksiltmez. Anlıyor musun?"</p>
	<p class="block_4"> </p>
	<p class="block_5">Erland başını salladı. "Sanırım mizaçlarımız çok farklı. Bir başkasıyla evleneceksin ama başka aşklardan da bahsediyorsun."</p>
	<p class="block_4"> </p>
	<p class="block_5">"Neden olmasın ki? Ben imparatoriçe olacağım ve sevmeye değer bulduğum herkesi seveceğim. Bu Diigai için de geçerli. Birçok safkan kadın onunla yatmak isteyecek. Bir imparatorun çocuğuna sahip olmak çok özel bir şeydir." Erland güldü. "Sanırım seni hiç anlamıyorum. Her neyse, Sen ve Diigai hakkında bir zorluk çıkarmayacağım."</p>
	<p class="block_4"> </p>
	<p class="block_5">Şaşırmış gözüktü. "Zorluk? Ne demek istediğini anlamıyorum. Onunla, imparatoriçenin torununun kocası olacağı fikrine alışması için birkaç gece geçirmek zorunda kalabilirim. Ve eğer halefliği açıklanacaksa, toplum içinde zamanımın çoğunu onunla geçinmem gerekir. Ama sen bizimleyken, gecelerimin büyük kısmını sana saklayacağım. Eğer hâlâ benimle gelmek istersen."</p>
	<p class="block_4"> </p>
	<p class="block_5">Erland kendini daha önce hiç olmadığı kadar ikilemde hissetti. Sonra gülüp, "Bilmiyorum. Ama uzak durmakta zorluk çekerdim sanırım," dedi.</p>
	<p class="block_4"> </p>
	<p class="block_5">Sharana, Erland'ın elinin altından duyularını harekete geçirircesine süzülerek ona sürtündü ve Erland'ı sıkıca tutup kendine çekti. "Öyle olacağını tahmin etmiştim." Onu öptü ve "Söylesene, kardeşin ve sen birbirinize çok mu benziyorsunuz?"</p>
	<p class="block_4"> </p>
	<p class="block_5">Erland ondan bir adım uzaklaştı ve sonra yüksek sesle güldü. "Pek çok açıdan. Ama kesinlikle paylaşmayacağımız şeyler var!"</p>
	<p class="block_4"> </p>
	<p class="block_5">Sharana suratını astı. "Yazık. Bu durum ilginç olasılıklar sağlayabilirdi."</p>
	<p class="block_4"> </p>
	<p class="block_5">Kesh şehrinin kapılarında, atlı eşlikçiler hazırda bekliyordu. Borric, Erland ve beraberindekiler şehrin kıyısına çıkan son bulvarı geçtiler. Şehrin kapısının yakınında Nirome'un konmuş olduğu kafes, hainlerin kaderinin korkunç bir göstergesi olarak, boş bir biçimde asılı duruyordu. Bir zamanların safkan soylusu orada neredeyse iki gün boyunca, yoldan geçen ve durup çektiği işkenceye katkıda bulunmak isteyen herkesin alaylarına ve dürtüklemesine maruz kalmıştı.</p>
	<p class="block_4"> </p>
	<p class="block_5">Ve bir safkan soylunun aşağılanmasını görme fikrinden zevk alan pek çok insan vardı.</p>
	<p class="block_4"> </p>
	<p class="block_5">Onu kafesten çıkarıp sirke katılmış şarap ve tuzlanmış ekmek yedirip bir yaratık gibi kırbaçlayarak Overn Deep'in kıyısındaki çalılıklara götürürlerken, yol kenarına dizilmiş binlerce insan vardı. Orada, binlerce vatandaşın tezahüratları arasında iğdiş edildi ve timsahlara atıldı. Erland ve Borric, bu manzarayı izlemeleri için yapılan daveti geri çevirdiler. Prens Awari izledi ve kimse adaletin yerini bulduğunu görmeye mi yoksa Awari'nin yandaşları hakkında bir şeyler daha söyler diye mi geldiğinden emin olamadı. Tıknaz soylunun hâlâ birtakım sırları saklayarak öldüğüne dair yoğun bir his vardı.</p>
	<p class="block_4"> </p>
	<p class="block_5">Kapıda, yeni isimlendirilmiş Prens Diigai, yanında Sharana'yla arabasının içinde bekliyordu. Sharana şimdi mevkiisine has kısa etek giymiş ve altın gerdanlık takmıştı ve müstakbel kocasının yanında resmi bir şekilde bekliyordu. Arkada, Kesh'in çeşitli rütbelerden önde gelenleri, soylu konuklarıyla vedalaşmak üzere bekliyordu.</p>
	<p class="block_4"> </p>
	<p class="block_5">Lord Jaka öne çıkıp oğlunun arabasının yanına geçti. Erland durdu ve "İyi günler, lordlarım, prens ve prenses," dedi.</p>
	<p class="block_4"> </p>
	<p class="block_5">Sharana, Erland'a candan bir şekilde gülümsedi. "İyi günler, ekselansları."</p>
	<p class="block_4"> </p>
	<p class="block_5">Borric, "Bizi geçirmeye gelmenize çok sevindik," dedi. Diigai, "Ekselansları, size çok şey borçluyuz. Eğer borcumuzu ödeyebilmemizin bir yolu varsa, istemeniz yeterli," dedi.</p>
	<p class="block_4"> </p>
	<p class="block_5">Borric selam verdi. "Çok naziksiniz majesteleri. Kurduğumuz dostluğun sürmesini dileriz."</p>
	<p class="block_4"> </p>
	<p class="block_5">Sharana, "Seni özleyeceğim Erland," dedi.</p>
	<p class="block_4"> </p>
	<p class="block_5">Biraz kızardığını hisseden Erland, "Ben de sizi özleyeceğim, prenses," diye cevap verdi.</p>
	<p class="block_4"> </p>
	<p class="block_5">Sonra Sharana, "Birbirimizi çok az tanımış olsak da sizi de özleyeceğim, Borric," dedi.</p>
	<p class="block_4"> </p>
	<p class="block_5">Erland gözlerini kısarak dönüp kardeşine baktı. "Ne..."</p>
	<p class="block_4"> </p>
	<p class="block_5">Borric, "Hoşçakalın, sevgili dostlarım," dedi ve atını ileri sürdü. Bir düzine kadar Krondorlu Saray Muhafızı anında onunla birlikte hareket etti ve Erland geride kaldı.</p>
	<p class="block_4"> </p>
	<p class="block_5">"Bekle bir dakika!" diye bağırdı Erland, atını kardeşinin ardından sürerek.</p>
	<p class="block_4"> </p>
	<p class="block_5">"Seninle konuşmak istiyorum!"</p>
	<p class="block_4"> </p>
	<p class="block_5">Topluluk ilerlerken, James döndüğünde Nakor'un yanına gelmek için hareket ettiğini gördü. Şehrin girişini geçip Khattara'ya uzanan yola girdiklerinde James, "Nakor, bizimle mi geliyorsun?" dedi.</p>
	<p class="block_4"> </p>
	<p class="block_5">Küçük adam gülümsedi. "Bir süreliğine. Korkarım, Borric ve kardeşi gittikten sonra Kesh'te işler sıkıcı olacak. Ghuda çoktan Jandowae'deki hanını inşa etmeye gitti. İnsan kimseyi tanımayınca kendini çok yalnız hissediyor."</p>
	<p class="block_4"> </p>
	<p class="block_5">James bunu duyunca başını salladı. "Ya Yıldızlimanı? Oraya gitmeyi düşündün mü?"</p>
	<p class="block_4"> </p>
	<p class="block_5">"Pöh! Bir büyücü adası mı? Orada kim iyi vakit geçirebilir ki?"</p>
	<p class="block_4"> </p>
	<p class="block_5">"Belki de kendilerine iyi vakit geçirmeyi öğretecek birilerine ihtiyaçları vardır."</p>
	<p class="block_4"> </p>
	<p class="block_5">"Belki. Ama o kişinin Mavi Binici Nakor olduğunu sanmıyorum." James güldü. "Neden bizimle Yıldızlimanı'na kadar gelip sonra karar vermiyorsun?"</p>
	<p class="block_4"> </p>
	<p class="block_5">"Belki. Ama hoşuma gideceğini sanmam."</p>
	<p class="block_4"> </p>
	<p class="block_5">James biraz düşünüp bir şeyden emin oldu. "Büyücü Pug'ı tanıyor musun?" "Pug meşhurdur. Çok güçlü bir büyücüdür. Kara Macros'tan beri kimsenin yapamadığı sanatları icra eder. Ben yalnızca basit numaralar yapan zavallı bir adamım. Görüyorsun ya, orada işim yok."</p>
	<p class="block_4"> </p>
	<p class="block_5">James gülümsedi. "Bir keresinde bir şey demişti. Eğer onun adına, onun yerine, konuşmam gerekirse şunu söyle demişti."</p>
	<p class="block_4"> </p>
	<p class="block_5">"Yıldızlimanı'na gitmek istememi sağlayacak bir şey mi?" dedi küçük adam sırıtarak. "Öyleyse çok muhteşem bir şey olmalı." "Seninle ya da senin gibi biriyle, büyücülüğe Yıldızlimanı'ndaki herkesten farklı bir bakış açısı getirecek biriyle karşılaşacağımı bir şekilde bildiğine eminim ve bunun önemli olduğunu hissediyordu. Sanırım bu yüzden bu sözleri hatırlamamı sağladı: Büyü yoktur." Nakor güldü. Bilhassa keyiflenmiş görünüyordu. "Büyücü Pug mı söyledi bunu?" "Evet."</p>
	<p class="block_4"> </p>
	<p class="block_5">"Öyleyse," dedi Nakor, "bir büyücü için çok akıllı bir adammış."</p>
	<p class="block_4"> </p>
	<p class="block_5">"Yıldızlimanı'na gidecek misin yani?"</p>
	<p class="block_4"> </p>
	<p class="block_5">Nakor başıyla evetledi. "Evet. Sanırım haklısın. Pug oraya gitmemi istedi ve benim oraya gitmemi sağlayabilmek için bunu söylemen gerektiğini biliyordu." Gamina, atını kocasının yanında sessizce sürmekteydi ve sonunda, "Babam çoğunlukla olayları başkalarından önce bilir. Sanırım kendi hallerine bırakılırlarsa Büyücüler Akademisinin içe dönük ve tecrit edilmiş bir hal alacağını biliyordu," dedi.</p>
	<p class="block_4"> </p>
	<p class="block_5">"Mağara gibi büyücüler," diye onayladı Nakor.</p>
	<p class="block_4"> </p>
	<p class="block_5">James, "Öyleyse bana bir iyilik yap," dedi.</p>
	<p class="block_4"> </p>
	<p class="block_5">"Ne?"</p>
	<p class="block_4"> </p>
	<p class="block_5">"Bana 'büyü yoktur' ne demek açıkla."</p>
	<p class="block_4"> </p>
	<p class="block_5">Nakor'un suratı konsantrasyondan buruldu. "Dur," dedi. James, Gamina ve Nakor atlarını sıradan uzaklaştırdılar ve şehrin tam sınırındaki yol kenarında durdular. Nakor sırt çantasına uzandı ve üç tane portakal çıkardı. "Hokkabazlık yapabilir misin?" "Biraz," dedi James.</p>
	<p class="block_4"> </p>
	<p class="block_5">Nakor portakalları ona attı. "Çevir."</p>
	<p class="block_4"> </p>
	<p class="block_5">Her zaman, neredeyse olağanüstü bir el maharetine sahip olmuş olan James, portakalları yakaladı, havaya attı ve atını sabit tutarak zorlanmadan çevirmeye başladı. Sonra Nakor, "Gözlerin kapalı yapabilir misin?" dedi.</p>
	<p class="block_4"> </p>
	<p class="block_5">James ritmi mümkün olduğunca tutturmaya çalıştı ve gözlerini kapadı. Gözlerini kapalı tutmak için çaba sarf etmek zorundaydı ve yine de her seferinde bir sonraki portakalın sol elini ıskalayacağı hissine kapılıyordu.</p>
	<p class="block_4"> </p>
	<p class="block_5">"Şimdi tek elinle yap."</p>
	<p class="block_4"> </p>
	<p class="block_5">James gözlerini açtı ve portakallar yere düştü. "Ne?"</p>
	<p class="block_4"> </p>
	<p class="block_5">"Tek elinle çevirmeni söyledi."</p>
	<p class="block_4"> </p>
	<p class="block_5">"Neden?"</p>
	<p class="block_4"> </p>
	<p class="block_5">"Bu bir numara. Gördün mü?" James, "Emin değilim," dedi.</p>
	<p class="block_4"> </p>
	<p class="block_5">"Hokkabazlık bir numara. Büyü değil. Ama onu nasıl yapacağını bilmiyorsan büyü gibi görünür. İşte bu yüzden insanlar sirkteki hokkabazlara para atıyor. Tek elinle yapabildiğinde bir şey öğrenmiş olursun." Sonra atını mahmuzladı ve "Ve ellerini kullanmadan yapabildiğinde, Pug'ın ne demek istediğini anlarsın," dedi.</p>
	<p class="block_4"> </p>
	<p class="block_5">Arutha ve Anita, oğulları Krondor'daki saray odasına girdiklerinde tahtlarının önünde duruyorlardı. Oğlanlar gittiğinden bu yana geçen dört ay içerisinde, Krondor'un Prens ve Prensesi, Borric'in kaybı ve geri dönüşü yüzünden hem acı hem de sevinç yaşamışlardı. Ve Baron Locklear'ın salonda olması gereken yerdeki boşluğa eşdeğer bir boşluk hissediyorlardı.</p>
	<p class="block_4"> </p>
	<p class="block_5">İkizler ebeveynlerinin önünde durmak için ilerlediler ve ikisi de resmi bir şekilde selam verdi. Arutha ne olduğunu tam kestiremiyordu ama onlarda bir değişiklik vardı. Kesh'le ilgilenmeleri için batıya oğlan çocukları göndermişti ve geriye iki genç adam dönmüştü. Eskiden alıngan oldukları yerde şimdi kendinden emin, aceleci davrandıkları yerde kararlıydılar ve gözlerinde kaybın, saldırgan ve kin dolu hareketlerin sonuçlarını görmenin izleri vardı. Arutha, hızlı ulakların prenslerin dönüşünden önce ulaştırdığı raporları okumuştu, ama onları ancak şimdi anlıyordu.</p>
	<p class="block_4"> </p>
	<p class="block_5">Herkes duyabilsin diye, "Oğullarımızın dönmesi bizi memnun etmiştir. Prenses ve ben saraya hoş geldiniz diyoruz," dedi.</p>
	<p class="block_4"> </p>
	<p class="block_5">Sonra kürsüden aşağı indi ve önce Borric'i sonra Erland'ı kucakladı. Anita aşağı inip ikisini de, Borric'in yanağını kendisininkine bastırırken ayrılmakta biraz güçlük çekerek, şevkle kollarına aldı. Sonra Elena ve Nicholas onları karşılamaya geldi ve Borric kız kardeşine sarılarak, "Kesh'in soylu kadınlarından sonra sen sade ve az bulunur bir hazinesin," dedi.</p>
	<p class="block_4"> </p>
	<p class="block_5">"Sade!" diyerek onu itti Elena. "Ben bundan hoşlanıyorum!" Erland'a sırıtarak, "Bana Kesh sarayındaki hanımları anlatmalısın. Her şeyi. Nasıl giyiniyorlar?"</p>
	<p class="block_4"> </p>
	<p class="block_5">Borric ve Erland birbirlerine bakıp gülmeye başladılar. Borric, "Burada bir moda başlatabileceğini sanmıyorum, kardeşim. Keshli hanımlar neredeyse hiçbir şey giymiyor. Bu durumu Erland ve ben oldukça çekici bulsak da, babam seni Kesh saray kıyafeti içinde bir kez görecek olursa, seni sonsuza kadar odana kilitletir."</p>
	<p class="block_4"> </p>
	<p class="block_5">Elena kızardı. "Peki, yine de bana her şeyi anlatın. Baron James için bir düğün kutlaması yapacağız ve ben farklı bir şey giymek istiyorum"</p>
	<p class="block_4"> </p>
	<p class="block_5">Nicholas babasının yanında sessizce bekliyordu ve Borric'le Erland onu aynı anda fark ettiler. "Merhaba küçük kardeş," dedi Borric. Nicholas'ın gözlerinin içine bakabilmek için elleri dizlerinde eğildi. "Ne var ne yok?"</p>
	<p class="block_4"> </p>
	<p class="block_5">Nicholas kollarını Borric'in boynuna dolayıp ağlamaya başladı. "Öldüğünü söylediler. Ölmüş olamayacağını biliyordum, ama öyle dediler. Çok korktum." Erland gözyaşlarının kendiliğinden akmaya başladığını hissetti ve hiç adeti olmadığı halde Elena'yı kollarının arasına alıp tekrar sarıldı. Anita da Elena gibi mutluluktan ağlıyordu ve Arutha bile gözyaşlarına zor hakim oldu. Bir süre sonra Borric çocuğu kaldırıp, "Bu kadar yeter Nicky. İkimiz de gayet iyiyiz," dedi.</p>
	<p class="block_4"> </p>
	<p class="block_5">Erland, "Evet öyleyiz. Ve seni özledik," dedi. Nicholas gözyaşlarını silip, "Öyle mi?" dedi.</p>
	<p class="block_4"> </p>
	<p class="block_6">"Evet öyle," diye cevap verdi Borric. "Kesh'te senden olsa olsa birkaç yaş büyük bir çocukla tanıştım. O bana küçük kardeşimi ne kadar özlemiş olduğumu hatırlattı."</p>
	<p class="block_7"> </p>
	<p class="block_5">Nicholas, "Adı ne?" dedi.</p>
	<p class="block_4"> </p>
	<p class="block_5">"Adı Suli Abul'dü," diye cevapladı Borric gözlerinden yaşlar akarak.</p>
	<p class="block_4"> </p>
	<p class="block_5">"Garip bir isim," dedi Nicholas. "Ona ne oldu?"</p>
	<p class="block_4"> </p>
	<p class="block_5">"Sana onu anlatırım."</p>
	<p class="block_4"> </p>
	<p class="block_5">Nicholas, yedi yaşında bir çocuğun sabırsızlığıyla, "Ne zaman?" diye sordu. Borric çocuğu yere bıraktı. "Belki bir iki gün içinde, sandalı alıp balık tutmaya gideriz, ister misin?"</p>
	<p class="block_4"> </p>
	<p class="block_5">Nicholas heyecanla başını salladı ve Erland onun kafasını okşadı. Arutha, James'e diğerlerinden uzaklaşmasını işaret etti ve biraz uzaklaştıklarında Dük Gardan onlara katıldı.</p>
	<p class="block_4"> </p>
	<p class="block_5">Arutha, "Öncelikle, seninle yarın enine boyuna konuşmak istiyorum. Ama raporlarından anlaşıldığı kadarıyla, sana teşekkür borçluyuz," dedi. James, "Bu yapılması gereken bir şeydi. Gerçekten, asıl övgüyü oğlanlar hakediyor. Borric bize yetişmek için hayatını tehlikeye atmış olmasaydı ya da Erland birtakım oyunların o kadar çabuk farkına varmasaydı... ne tür felaketler olacağını kim bilir," dedi.</p>
	<p class="block_4"> </p>
	<p class="block_5">Arutha elini James'in omzuna koydu. "Senin günün birinde Krondor Dükü adını alacağın aramızda bir şaka oldu değil mi?"</p>
	<p class="block_4"> </p>
	<p class="block_5">James gülümsedi. "Evet, ama ben o işi hâlâ istiyorum."</p>
	<p class="block_4"> </p>
	<p class="block_6">Gardan, kırışık yüzünde inanmıyormuş gibi bir ifadeyle, "Başından henüz geçen bunca şeyden sonra, hâlâ gücün sağ tarafında mı oturmak istiyorsun?" diye sordu.</p>
	<p class="block_7"> </p>
	<p class="block_5">James salondaki mutlu yüzlere bakıp, "Olmak istediğim başka bir yer yok," dedi.</p>
	<p class="block_4"> </p>
	<p class="block_5">Arutha, "İyi. Çünkü sana söyleyeceğim bir şey var. Gardan sonunda emekli oluyor," dedi.</p>
	<p class="block_4"> </p>
	<p class="block_5">James'in gözleri açıldı. "Yani..."</p>
	<p class="block_4"> </p>
	<p class="block_6">"Hayır," dedi Arutha. "Krondor Düklüğü görevini, Lyam'ın Baş Danışmanı ile birlikte Rillanon'da görev yapan, Ravenswoodlu Kont Geoffery'e teklif ediyorum."</p>
	<p class="block_7"> </p>
	<p class="block_5">James'in gözleri kısıldı. "Ne diyorsun Arutha?"</p>
	<p class="block_4"> </p>
	<p class="block_5">Prens çarpık gülüşüyle gülümsedi ve James karnına bir sancı saplandığını hissetti. "Düğün kutlamalarınız bittiğinde, sevgili Jimmy," dedi Arutha, "sen ve hanımın Rillanon'a gideceksiniz. Geoffery'nin, Rillanon'un Dük Guy'un emrindeki ikinci komutanlık görevini devralacaksın." Sırıttı; James'in onun bunu yaptığını gördüğü ender anlardan biriydi. "Ve kim bilir, sonunda Borric, kral olduğunda, seni Rillanon Dükü yapabilir."</p>
	<p class="block_4"> </p>
	<p class="block_5">James karısını yanına çağırarak kolunu onun beline doladı ve kuru bir ses tonuyla, "Amos Trask yanı başında, biliyorsun değil mi? Hayatın tadını çıkar," dedi.</p>
	<p class="block_4"> </p>
	<p class="block_5">- SON –</p>
	<p class="block_4"> </p>
	<p class="block_4"> </p>
	<p class="block_4"> </p>
	<p class="block_5">Taranmış belgeyi düzenleme: ERASMUS</p>
	<p class="block_4"> </p>
	<p class="block_4"> </p>

</body></html>
