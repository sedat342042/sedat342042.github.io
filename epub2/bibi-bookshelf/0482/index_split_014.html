<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>01 - Asilkan Prens  - Gediksavaşları Dünyasından</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_3">TUZAKLAR</p>
	<p class="block_4"> </p>
	<p class="block_5">Erland kapıya yaklaştı.</p>
	<p class="block_4"> </p>
	<p class="block_5">Kapının dışında bir düzine muhafız vardı, ama hiçbiri onu Prenses Sharana'nın şahsi konutuna yaklaşmasıyla ilgili sorgulamaya niyetli değildi.</p>
	<p class="block_4"> </p>
	<p class="block_5">Resepsiyon alanının girişinde, Erland, Lord Nirome'u, Prens Awari onu aşağı şehrin girişinde karşıladığında Törenler Efendisi rolünü üstlenmiş olan soyluyu gördü.</p>
	<p class="block_4"> </p>
	<p class="block_5">Tombul adam selam verirken dostça gülümsedi ve "İyi akşamlar, ekselansları.</p>
	<p class="block_4"> </p>
	<p class="block_5">Her şey beğeninize uygun mu?" dedi.</p>
	<p class="block_4"> </p>
	<p class="block_6">Erland gülümsedi ve "Cömertliğiniz bazen şaşırtıcı olabiliyor lordum," diyerek selama Nirome'un mevkisinin ona verdiğinden öte bir saygıyla karşılık verdi.</p>
	<p class="block_7"> </p>
	<p class="block_5">Omzunun üzerinden geriye bakan tıknaz safkan Erland'ın kolunu tuttu ve "Sizinle kısacık görüşebilirsem efendim," dedi.</p>
	<p class="block_4"> </p>
	<p class="block_5">Erland, "Sadece bir dakika. Prensesi bekletmek istemem," diyerek, muhafızların ve hizmetkârların görüş alanının dışında bir oyuğa yöneltilmesine izin verdi." Anladım ekselansları, anladım." Gülümsedi ve Erland'ın içindeki bir şey bu dostane beceriksiz konusunda gözünü açması gerektiğini, bu kadar yüksek mevkide birinin kurnaz olmamazlık edemeyeceğini söyledi. "Söylemek istediğim ekselansları, majesteleri imparatoriçeyle genç Rasajani'nin, Lord Kilawa'nın oğlunun size hakaretinden dolayı affedildiğini görmeyi arzuladığınız konusunda iletişime geçmenizin nazik ve cömert bir davranış, krallara yakışır bir davranış olacağı." Erland hiçbir şey söylemedi ve konuşmayacağı kesinlik kazanınca Nirome devam etti. "Çocuk aptal; bu konuda hemfikiriz. Yine de, hata onda değil, Prens Awari'nin ordugâhındaki belli ajan provokatörlerde." Birilerinin kulak misafiri olmasından sakınıyormuşçasına etrafa bakarak, "Kısacık bir an ayrıntılara girebilsem," dedi. Erland başıyla evetledi. Nirome fısıldadı, "Awari doğum sırasına göre Sojiana'dan sonra geliyor, yani aslında prenses vâris olmalı. Ama çoklarının üç kuşak imparatoriçeden korktukları biliniyor -İmparatorluğu oluşturan ulusların çoğunda ataerkil bir eğilim var. Bu noktada, bazı yanlış ruhlar Awari'yle kız kardeşi arasındaki farklılıkları artırmanın yolunu aradılar. Genç Rasajani, imparatoriçesine sadece Awari'nin uluslarımız arasında barışın korunmasında ısrar edenlerin başında geldiği için güçsüz, Adalar'dan korkan biri olmadığını göstermeye çalıştığını düşündü -ya da düşünmeden yaptı bunu. Düşüncesiz ve aptalca bir hareketti, gerçekten affedilemez bir hareket, ama eminim diğerleri Awari'nin onaylayacağını düşünerek onu yönlendirmişlerdir. Bir şekilde kalbinizde onu affetme isteği bulabi..."</p>
	<p class="block_4"> </p>
	<p class="block_5">Erland birkaç dakika hiçbir şey demedi, sonra sonunda konuştu. "Meseleyi düşüneceğim. Danışmanlarımla tartışacağım ve ulusumun prestij kaybına neden olmadığından emin olursak, imparatoriçenizle konuşacağım."</p>
	<p class="block_4"> </p>
	<p class="block_5">Nirome, Erland'ın elini kavradı ve kraliyet mührünü öptü. "Ekselansları çok kibar. Belki bir gün Rillanon'u ziyaret etme ayrıcalığına sahip olurum. Ettiğimde, oradaki herkese kibar ve akıllı bir hükümdarın onlara hükmedeceğini söyleyeceğim."</p>
	<p class="block_4"> </p>
	<p class="block_5">Erland dayanabileceği tüm yaltaklanmaya dayanmıştı, bu yüzden başını salladı ve şişman saray soylusundan ayrılarak amaçlı bir şekilde Prenses Sharana’nın dairesinin girişine doğru yürüdü. Kendini, bekleyen hizmetkâra tanıtınca, karşılama odasına, babasının Krondor'daki dinleme salonuyla aynı büyüklükte özel bir odaya alındı.</p>
	<p class="block_4"> </p>
	<p class="block_5">Saçlarında güçlü bir kızıllık olan -bir safkan için sıradışı- genç bir kadın Erland'ın önünde eğildi ve "Ekselansları ona özel bahçesinde katılmanızı istiyorlar, lordum," dedi.</p>
	<p class="block_4"> </p>
	<p class="block_5">Erland ona yol göstermesi gerektiğini belirtti ve kadın yolu gösterirken, kendini kısa eteklik tarafından güçbela örtülen kalçaların zarif sallanışını takdir ederken buldu. Bu geceki karşılaşmanın düşünceleriyle uyandığını hisseden Erland, James'in ona ayrılırken, tam yemekten sonra söylediği şeylere odaklandı. </p>
	<p class="block_4"> </p>
	<p class="block_5">Babasının sarayının Kontu, "Unutma, senin gibi, o da ulusunu yönetmekle yükümlü, bu yüzden hiçbir şeyi olmuş farz etme. Yirmi bir yaşındaki bir kız gibi görünebilir ve öyle de davranabilir, ama senin ömründe Kesh İmparatoriçesi olacak ve eğitiminin seninki gibi kapsamlı olduğunu düşünüyorum," demişti. </p>
	<p class="block_4"> </p>
	<p class="block_5">James yaradılıştan onun kadar tedbirli biri için bile sıradışı bir endişe göstermişti. Ve Erland'a "Dikkatli ol. Yumuşak kollarda tatlı vaatlerle yolundan saptırılmana izin verme, dostum. Bu insanların içinde Krondor'un Fakir Mahallesi'ndeki herhangi bir sokak canisinin ruhundaki kadar cinayet var." Sharana'nın kameriyesine ulaşan Erland bu fikri düşüncelerinin en önünde tutmak için çok çaba göstermesi gerekeceğini kabul etti. </p>
	<p class="block_4"> </p>
	<p class="block_5">Prenses yapacağı çağrılara yanıt vermek için yakınlarda bekleyen dört hizmetçisiyle birlikte, ipek bir tentenin altında bir minder kümesi üzerine uzanmıştı. Halka açık durumlarda giydiği kısa eteklik ve yelek yerine, göğüslerinin hemen üzerinde Kesh Kraliyet standardında görmüş olduğu tasarımla aynı altın doğanla tutturulmuş sade bir cüppe giymişti. Cüppe hemen hemen transparandı ve onu karşılamak için ayağa kalktığında açılıp düşerek Erland'a genç kadının vücudu hakkında boş ümitler uyandıran bir manzara sundu. </p>
	<p class="block_4"> </p>
	<p class="block_5">Etkisi saraydaki yaygın çıplaklıktan epeyce daha güçlüydü. Erland hafifçe eğilerek selam verdi, bir tebaanın bir hükümdara vereceği selamdan ziyade, bir misafir tarafından ev sahibine gösterilen saygının işareti. Sharana elini uzattı ve "Gelin, benimle yürüyün," derken kızın elini tuttu.</p>
	<p class="block_4"> </p>
	<p class="block_5">Erland, prensesi ilk gördüğü zamanki tepkisinin geri geldiğini fark etti. Egzotik çiçeklerle dolu bir çiçek bahçesinde, hem çok sevimli hem de çok egzotikti. Şu âna kadar karşılaştığı çoğu safkan kadının tersine, kıvrak ve uzun bacaklı değildi, ama daha çok cinsel istek uyandırıyordu. Bacakları Miya'nınkilerden kalındı, ama hoşa gitmeyecek kadar değil ve bu güne kadar karşılaştığı en iri göğüslü kadındı. Burnunda, dolgun dudaklarıyla birleştiğinde ona somurtuk bir ifade veren tuhaf bir eğim vardı. İri siyah gözlerinde, neredeyse sarayda gördüğü Shing Laili sarımtırak tenli insanlardaki hafif yabancı bakış vardı. Omuzları ve kalçaları genişti, beli dardı ve karnı hoş bir şekilde yuvarlaktı. Erland kendini genç kadın tarafından tamamıyla ele geçirilmiş hissediyordu.</p>
	<p class="block_4"> </p>
	<p class="block_5">Sessizlik sinirli prense bunaltıcı geldiğinde, "Ekselansları, sarayda çekici... olmayan kadın var mı?" dedi.</p>
	<p class="block_4"> </p>
	<p class="block_5">Sharana güldü. "Elbette." Sesi tatlı ve kadınsıydı ve gülümsemesi yüzünü canlandırdı ve Erland'ın kalbinin daha da hızlı atmasına neden oldu. "Ama büyükannemin yaşlılık ve ölüm korkusu vardı, bu yüzden onun emriyle genç ve güzel olmayanlar sarayın aşağı seviyelerine kondular. Elbette ki oradalar." Sharana iç geçirdi. "Başa geçersem, bu aptalca emri feshedeceğim. Onlardan daha az yetenekli ama daha sarışın insanlar birçok hoş ve becerikli insan belirsizlik içinde çalışırken yüksek makamlara geliyorlar."</p>
	<p class="block_4"> </p>
	<p class="block_5">Erland kızın ne dediğini gerçekten anlamadı. Onun tatlı kokusunun bahçenin çiçeklerinin egzotik kokularıyla karışması zihnini karıştırmıştı. "hmm..." dedi. "Lord Nirome'un bir şekilde yerden yukarda kalmayı başardığını fark ettim." Kadın tekrar güldü. "O harikadır. Herkesin iyi yanında kalmayı bir şekilde başarır. Çok kıymetlidir. Amcalarımın içinde..."</p>
	<p class="block_4"> </p>
	<p class="block_5">"Amca mı?"</p>
	<p class="block_4"> </p>
	<p class="block_5">"Annemin kuzeni aslında, ama ben ona amca diyorum. Bebekken tek başıma bırakıldığımda ağlamamı susturabilen tek kişiydi. Büyükannem yemek aşkını durdurmak ve daha safkan bir avcı gibi görünmek konusunda bir şeyler yapması için onu sürekli azarlar dururdu, ama ona bir şekilde katlanır. Çoğu zaman bu imparatorluğu bir arada tutan tek kişinin o olduğunu düşünürüm -potansiyel çatışmaları zararsız hale getirmek için gerçekten elinden gelenin en iyisini yapar. Amcam Awari üzerinde iyi etki bir etki bırakmaya..." Lafın gerisini çoklarının bir hatayı üzerine almak olarak değerlendireceği şekilde söylenmeden bıraktı.</p>
	<p class="block_4"> </p>
	<p class="block_5">Erland başını salladı. "Amcanızla büyükanneniz neden birbirlerinden ayrı yaşıyorlar?"</p>
	<p class="block_4"> </p>
	<p class="block_5">"Emin değilim, gerçekten," cevabını verdi kız Erland'ın elini kendininkine alarak, doğal ve bilinçsiz bir hareket. Parmakları birbirine geçmiş halde yürüdüler, kız gerçekçi bir ses tonuyla konuşuyordu. "Sanırım Awari annem yerine onun hükmetmesi gerektiğine inanıyor ki, bu aptalca. Çok genç -benden sadece üç yaş büyük. Büyükannemin beşinci ya da altıncı kocasından, sanırım. Annem en büyükleri ve tartışmasız vâris olacak, ama imparatorluğun anaerkilleşmesinden korkanlar var."</p>
	<p class="block_4"> </p>
	<p class="block_5">Erland kalbinin küt küt attığını hissetti ama kendini politika meselelerine konsantre olmaya zorladı ki, az giysili prenses ona değerken bunu yapması zordu.</p>
	<p class="block_4"> </p>
	<p class="block_5">"Yani, ah, halkınızdan bazıları erkek bir hükümdar istiyor."</p>
	<p class="block_4"> </p>
	<p class="block_5">"Aptalca, değil mi?" Sharana durdu ve "Bahçem hakkında ne düşünüyorsunuz?" dedi.</p>
	<p class="block_4"> </p>
	<p class="block_5">"Etkileyici," diye itiraf etti Erland pohpohlamadan. "Adalar'da böyle bir şey yok."</p>
	<p class="block_4"> </p>
	<p class="block_5">"Bu çiçeklerin çoğu burada, imparatorluk bahçeleri için yetiştirildi ve Midkemia'da başka hiçbir yerde yoklar. Bunun nasıl yapıldığını bilmiyorum, ama bana öyle olduğu söylendi." Sol koluyla kendi vücudunun üzerinden uzandı ve sağ eliyle onun sol eline tutunarak Erland'ın kolunu sıktı. Aşıkların bildik bir hareketiydi ve Erland hem uyarılmış hem de rahatsız olmuştu.</p>
	<p class="block_4"> </p>
	<p class="block_5">Bahçede yürümeye devam ederlerken Sharana, "Erland bana yurdundan bahset, şu olağanüstü Adalar Krallığı'ndan," dedi.</p>
	<p class="block_4"> </p>
	<p class="block_5">"Olağanüstü mü?" diyerek güldü prens. "Benim için sıradan bir yer, Kesh’se olağanüstü bir yer."</p>
	<p class="block_4"> </p>
	<p class="block_5">Sharana kıkırdadı. "Ama birçok harikanız var. Bana elflerle konuştuğunuz ve Karanlık Kardeşliği ile savaştığınız söylendi. Doğru mu?"</p>
	<p class="block_10"></p>
	<p class="block_5">Erland bizzat elflerle konuşmuş ya da çoğu insanın moredhel dediği karanlık elflerle- Karanlık Yolun Kardeşliğiyle savaşmış değildi, ama gerçeği bir parça süslemenin zararı olmayacağını düşündü. Yüksek Şato'da goblinlerle savaşmıştı ve onlara en yakın canlılardı.</p>
	<p class="block_4"> </p>
	<p class="block_5">Sharana hikâyelerinden büyülendi ya da en azından büyülenmiş birinin ikna edici gösterisini sergiledi. Bir süre sonra, bahçede bir daire çizmişler ve Sharana'nın kameriyesine dönmüşlerdi. "Yaz boyunca çoğu gece yıldızların altında uyumayı tercih ediyorum, saray ısıyı tutuyor."</p>
	<p class="block_4"> </p>
	<p class="block_5">Erland buna katıldı. "Sadece alışmak gerek. Havuzu yardımla kapatmak.</p>
	<p class="block_4"> </p>
	<p class="block_5">Dinlenmeden önce uzun banyolar yapmaya alışkınım."</p>
	<p class="block_4"> </p>
	<p class="block_5">Bir hizmetkâr uyku kameriyesini uçan gece böceklerinden koruyan ince örtüleri çekerken Sharana kıkırdadı. "Miya da öyle söyledi." Sharana "Bazı açılardan oldukça... yetenekli olduğunu söyledi," derken Erland kızardığını hissetti. "Ve oldukça da eğlenceli." Erland'ın yanına uzanmasını işaret ederek bir parmağını Erland'ın tuniğinin yakasının etrafında gezdirdi. "Siz Kuzeyli erkekler çok fazla giyiniyorsunuz. Neredeyse bizim vahşi Brijanlı deniz korsanlarımız kadar kötüsünüz. Kürk pelerinlerini sıcakta sersemlemek pahasına çıkarmayı reddederler. Ve hayatlarının ölmüş annelerinin ruhları tarafından yönetildiğine ve ömürlerinde sadece bir can alabileceklerine inanırlar. Çok tuhaflar. Giysilerinden bir kısmını çıkarsan daha rahat edersin, sence de öyle değil mi?"</p>
	<p class="block_4"> </p>
	<p class="block_5">Erland gerçekten kızarmakta olduğunu fark etti. Buluşmanın zamanından ve Keshli safkan kızlarla önceki tecrübelerinden, prensesin konutunu ziyaret etmesini istediğinde aklında resmiden ziyade daha kişisel bir şey olabileceğini tahmin etmişti, ama şimdi birdenbire kendini uygunsuz hissediyordu.</p>
	<p class="block_4"> </p>
	<p class="block_5">Gönülsüzlüğünü hisseden Sharana yetersiz cüppesini yerinde tutan kopçayı açtı ve düşmesine izin verdi. "Gördün mü, çok kolay."</p>
	<p class="block_4"> </p>
	<p class="block_5">Erland eğildi ve kızın niyetini yanlış anladıysa geri çekilmeye hazır şekilde öptü onu. Kız kuvvetli bir öpüşle karşılık verdi ve birdenbire iki çift el giysilerini çıkarıyordu. Erland üzerindeki son giysiyi de çıkardığında Sharana yuvarlanarak sın üstü döndü. Erland onun üzerinde yerini alırken dört hizmetçi kadının hâlâ kameriyenin etrafında durmakta olduklarını gördü ve hafif örtüler sadece bir mahremiyet yanılsaması sunuyordu. Erland hizmetçilerden birinin sadece birkaç santim uzakta olduğunu görünce bir an tereddüt etti, ama prenses onu kendine çekerken hizmetçi kadının varlığını daha fazla düşünmedi. Bu insanlara alışıyor olmalıyım, diye düşündü, kendini ılık ve erotik bir dünyada kaybetmeden önce. Sevişmeleri, sanki ikisi de tatmine ulaşmayı bekleyemiyormuş gibi hararetli ve hızlıydı.</p>
	<p class="block_4"> </p>
	<p class="block_5">İkisi de amacına ulaştıklarında, Erland, Sharana'nın yanına geçti ve kız elini Erland'ın göğsüyle karnında dolaştırmaya başladı. "Miya hızlı başladığını söylemişti."</p>
	<p class="block_4"> </p>
	<p class="block_5">Erland tekrar kızardığını hissetti ve "Sen ve Miya beni ayrıntılı bir şekilde... tartışıyor... tartıştınız mı?" dedi.</p>
	<p class="block_4"> </p>
	<p class="block_5">Sharana güldü, geniş göğüsleri gülerken zıpladılar. Başını Erland'ın göğsüne koydu. "Elbette. Ona bana her şeyi anlatmasını emrettim, o ilk gece sen onu aldıktan sonra olan her şeyi."</p>
	<p class="block_4"> </p>
	<p class="block_5">Cevabı duymak istediğinden emin olamayan Erland, "Ah... ne dedi?" diye sordu.</p>
	<p class="block_4"> </p>
	<p class="block_5">Sharana, Erland'ın yanında uzanırken sol eliyle ilginç şeyler yapmaya başladı, başını sağ eline yaslayınca sağ kolu bir üçgen oluşturdu. "Ah, senin...</p>
	<p class="block_4"> </p>
	<p class="block_5">ilk seferinde... ateşli... ve biraz sabırsız olduğunu... ama ikinci seferin denemeye değeceğini söyledi."</p>
	<p class="block_4"> </p>
	<p class="block_5">Erland uzanıp Sharana'yı kavrayıp kendine çekerken güldü. "Haklı olup olmadığını görelim."</p>
	<p class="block_4"> </p>
	<p class="block_5">Haberciler uzun borularını üflediler ve davullar çalmaya başladı. Erland ve gurubu bir gece önce Keshli soylular tarafından kullanılmış localardan birinde oturuyorlardı. İmparatoriçenin Kutlamasının ikinci günü yolunda gittiğinden, yarışma ve sergiler programa konmuştu. İmparatoriçe kendi kişisel locasında amfiteatrı seyrederken görünebilir ya da görünmeyebilirdi, ama oyunlar o oradaymış gibi devam etti. </p>
	<p class="block_4"> </p>
	<p class="block_5">Kısa boylu, kaslı erkekler savaşçı atalarının giysilerini kuşanmışlardı. Adamların her biri kalçalarını açıkta bırakan beyaz bir kısa don giymişti. Bazıları oyma ve boyanmış şeytan maskeleri takmış, bazılarıysa yüzlerini mavi şekillerle süslemişlerdi. Çoğunun kafası tıraşlı ya da saçları savaşçı atkuyruğuyla arkada toplanmıştı. Savaşçılar antik yarışmalarına başlarken, eski enstrümanlar, deri gerilmiş davullar, hayvan kafataslarından yapılmış çıngıraklar ve boru trompetler şevkle çalınıyordu. İki buçuk, üç metre yüksekliğinde bir kaya, tekrarlarla dolu tuhaf bir şarkı söyleyen bir düzine adam tarafından amfiteatrın ortasına çekilmişti. Diğerleri bağırışlar, homurtular ve abartılı hareketlerle onları hızlandırmaya çalışmışlardı.</p>
	<p class="block_4"> </p>
	<p class="block_5">Erland ev sahibine döndü ve "Ekselanslarıyla daha fazla vakit geçirme fırsatı bulduğum için memnun oldum," dedi.</p>
	<p class="block_4"> </p>
	<p class="block_5">Awari kibarca gülümsedi ve "O zevk bana ait ekselansları," dedi.</p>
	<p class="block_4"> </p>
	<p class="block_5">Erland'ın arkasında, James'le Gamina'nın yanında oturan Lord Nirome, "Uluslarımız arasında köprü kuracak her şey, ekselansları," dedi.</p>
	<p class="block_4"> </p>
	<p class="block_5">Awari bir an Nirome'a baktı, sonra Erland'a, "Lordum Nirome'un söylediği gibi Erland." dedi. "Krallığınız büyükbabanızın zamanından ve Quegli korsanlar uygun bir şekilde cezalandırıldığından beri durmaksızın güçleniyor..."</p>
	<p class="block_4"> </p>
	<p class="block_5">"Quegli korsanlar mı?" diye lafa girdi Erland.</p>
	<p class="block_4"> </p>
	<p class="block_5">Awari, "Gördüğüm kadarıyla haberler sana ulaşmakta hızlı davranmamış. Quegli kadırgalardan oluşan bir donanma Özgür Şehirleri yağmalıyordu ve Questor's View'e yakın sahil kasabalarınızdan bazılarını da yağmalayacak kadar cesurdular. Baban Amiral Bruhall'ın donanmasına onları bulup batırmalarını emretti. Bunu yaptı," dedi.</p>
	<p class="block_4"> </p>
	<p class="block_5">Nirome ahenkli bir sesle lafa karıştı. "Akıncıların bir filosu fırtınayla kendi adalarına savrulmuş ve Durbin'in dışından imparatorluk gemilerinden oluşan bir filo tarafından yakalanmış ve batırılmış."</p>
	<p class="block_4"> </p>
	<p class="block_5">Bunun üzerine James'le Erland bakıştılar ve Erland, Gamina'nın sesini zihninde duydu. Bu James'in ilgisini çekti.</p>
	<p class="block_4"> </p>
	<p class="block_5">Neden? Prens yüksek sesle, "O halde Acı Deniz bir süre yolculuk etmek için güvenli olacak. Bir ya da iki Durbin korsanından başka," dedi.</p>
	<p class="block_4"> </p>
	<p class="block_5">Awari müsamahakâr bir ifadeyle gülümsedi. "Daha uzak bazı şehirlerimizi kontrol etmek zor. Bir geminin kaptanı imparatorluk sularının dışında akın yaparsa..." Ne yapabiliriz, dercesine omuz silkti. "Durbin'e saldırmak için İç Lejyonları ya da Köpek Askerleri ordusunu göndermek ve valiyi asmak, oraya rüşvetçi bir yargıç yerleştirmekten daha kolay, anlıyor musun?" Soruyu soruşundaki ses tonu laf cambazlığı yaptığını açıkça gösteriyordu. Derken James'in sesi Erland'a ulaştı. Bu ilginç. Bir "İmparatorluk filosu " Durbin 'de ne yapıyordu? O korsanlar, bırak on ya da daha fazla gemiden filo kurmayı, genelde hiçbir şeyde anlaşamazlar.</p>
	<p class="block_4"> </p>
	<p class="block_5">Gamina, Nirome'a hitaben, "Lordum, bu adamlar ne yapıyor?" dedi.</p>
	<p class="block_4"> </p>
	<p class="block_5">"Bu adamlar eski zamanlarda Po-Tao olarak bilinen, Shüng Lai, Dong Tai ve Tao Zi ve bölgedeki birçok başka köy ve kasabadanlar. Artık savaşçı değiller, ama yine de eski sanatları ve savaş zanaatını talim ediyorlar. Bu adamlar duvardan atlayanlar."</p>
	<p class="block_4"> </p>
	<p class="block_5">Nirome konuşurken, sıradaki ilk adam büyük kayaya doğru koştu, sonra epey yaklaştığında elinden geldiğince yükseğe sıçradı, ayaklarını kayaya koydu ve dönerek ayaklarının üzerine düştü. Kalabalık tezahürat yaptı.</p>
	<p class="block_4"> </p>
	<p class="block_5">"Etkileyici," dedi James.</p>
	<p class="block_4"> </p>
	<p class="block_5">Awari, "Amaç kayayı aşmak. Sadece ısınıyordu," dedi.</p>
	<p class="block_4"> </p>
	<p class="block_5">James, "O kayanın uzunluğu ne kadar? Üç metre falan mı?" dedi.</p>
	<p class="block_4"> </p>
	<p class="block_5">"Evet," dedi Awari. "Yeterli bir savaşçı tepeye sıçrayacak, taşa dokunacak, sonra diğer yana inecektir. Gerçek bir savaşçı o yüksekliği kayaya dokunmadan aşacaktır. Eski günlerde bu askerlerinin eğitimiymiş, rakip kasabaların koruyucu duvarlarını aşabilsinler diye." "İşte bu etkileyici," dedi Erland.</p>
	<p class="block_4"> </p>
	<p class="block_5">Awari gülümsedi. "Duvar taşının her iki yanına da mızraklar yerleştirirler, yarışmacılara temiz bir sıçrama yapma konusunda bir parça motivasyon sağlarlardı. Her neyse, dediğim gibi, Queg'deki korsanların yuvaları dize getirildiğinden, kuzey sınırlarında işlerin sakin gitmesini umuyorum. Yurtiçi problemlerimizle canınızı sıkmak istememiştim, ama annemin yaşı..." Güçlü görünüşlü, ahşap şeytan maskesi takmış bir adamın, sol elinde bir mızrakla kalabalığın gürlemesiyle taşın üzerinden sıçramasını seyretti. "Şey, Kesh'in kalbindeki durum halklarımızın arasında bir çatışmanın kimsenin yararına olmayacağı bir halde. Artık açıkça en güçlü komşumuz ve şu andan itibaren, umarım iyi bir dostumuzsunuz."</p>
	<p class="block_4"> </p>
	<p class="block_5">Erland, "Yaşadığım sürece, öyle olmasını umarım," dedi.</p>
	<p class="block_4"> </p>
	<p class="block_5">Awari, "Güzel. Umalım da uzun yaşayın, uzun yılar boyunca," dedi. Trompetlerin gösterişli çalınışı kraliyet ailesinden birinin gelişini bildiriyordu ve Erland, Sharana olmasını umarak döndü. Onun yerine maiyetiyle birlikte Prenses Sojiana içeri girdi ve Erland hayret kahkahasını güçbela tutabildi. Güzel kadına, Awari'yle onun oturmakta olduklarının yanındaki locadaki yerini alırken Baron Locklear eşlik ediyordu.</p>
	<p class="block_4"> </p>
	<p class="block_5">James'in ne kadar eğlendiği düşüncelerinden anlaşılıyordu. Şey, görünüşe göre dostumuzun aşamayacağı engel yok gibi, değil mi?</p>
	<p class="block_4"> </p>
	<p class="block_5">Öyle görünüyor, cevabını verdi Erland.</p>
	<p class="block_4"> </p>
	<p class="block_5">Locaya ilk giren prenses oldu ve arkasından Erland'ın bulunduğu yana bir sırıtış göndermekten kendini alamayan Locklear geliyordu. Gamina'nın tek tepkisi bir kaşını kaldırmak ve onu onaylamayan bir bakışla süzmek oldu. Sonra gözleri bir parça büyüdü ve hem Erland'la hem de James'le konuştu. Locky rol yapıyor.</p>
	<p class="block_4"> </p>
	<p class="block_5">Ne? diye sordu Erland.</p>
	<p class="block_4"> </p>
	<p class="block_5">Keyifli görünmeye çalışıyor, ama bir şeyden fena halde rahatsız olmuş.</p>
	<p class="block_4"> </p>
	<p class="block_5">Neden rahatsız olmuş? diye sordu James.</p>
	<p class="block_4"> </p>
	<p class="block_5">Bizimle daha sonra konuşacağını söyledi, şu an konsantre olmakta güçlük çekiyormuş. Ama bir şey daha söylüyor. Borric'e Krondor'da yapılan suikast girişiminin arkasında Sojiana'nın olabileceğini düşünüyor.</p>
	<p class="block_4"> </p>
	<p class="block_5">Erland, Lord Nirome'un yapmakta olduğu bir gözlemi başıyla onaylıyordu. Gamina'ya ve onun aracılığıyla James ve Locklear'a, O halde bu onu Borric'i öldüren akının arkasındaki baş namzet yapıyor, dedi.</p>
	<p class="block_4"> </p>
	<p class="block_5">Prenses sanki kulak misafiri olmuş gibi döndü ve Erland'ı gerçekten değer biçen bakışlarla süzdü, casusların ona kız kardeşinin bahçesinden getirdikleri raporlara karşı onu tartıyormuş ya da kendi eğlencesi için uygunluğunu anlamaya çalışıyormuş gibi. Ama Erland'a gülümsediğinde, güzel yüzü prense alay etmekten öte görünmedi.</p>
	<p class="block_4"> </p>
	<p class="block_5">Kutlamalar bitmişti ve Keshli soylular boş zamanlarında gelip giderlerken, Erland kaldı. Birkaç ay önce hayal etmediği meseleleri düşünürken buldu kendini ve babasıyla konuşabilmeyi diledi.</p>
	<p class="block_4"> </p>
	<p class="block_5">Çeşitli gösteriler, imparatorluğun değişik köşelerinden savaşçılar imparatoriçelere ve sarayına en iyi adamlarını gösterirken, savaşkan bir tema izlediler. Son gösteri bir ritüel olduğu kadar savaş sanatlarıyla ilgili bir canlandırmaydı da aynı zamanda. İki gurup savaşçı bir yarışmada çekişiyorlardı, yarışmanın kökeni zaman içinde unutulmuştu.</p>
	<p class="block_4"> </p>
	<p class="block_5">Ejder Savaşlarını sergilemek için Jandowae Valiliği tarafından iki kasaba seçilmişti. Yaratıkla aynı büyüklükte bağlanmış kangal ve düğümlerden oluşan ipten iki büyük ejder yüzlerce savaşçının sırtında taşınıyordu. Rakip kasabalılar tasarım olarak asırlar yaşında ve modem demir silahlara dayanamayacak kamış ve kemikten zırhlar giymişlerdi. Her adamın miğferi bir tarafı kırmızı, bir tarafı mavi parlak kurdelelerle donatılmıştı ve ipten her ejderin güzel bir şekilde oyulmuş aynı renkten maskesi vardı. Her iki ejderin de sırtında süslü ve parlak bir şekilde boyanmış zırhlar kuşanmış savaşçılar guruplarını yönetiyorlardı. </p>
	<p class="block_5">Yarışan iki gurup vücudunun en geniş kısmı rahatlıkla üç metre çapında olan heybetli yaratıkları kafalarının arkasında kaldıracak ve koşacaklardı. Amaçları için uygun olduğunu hissettikleri hıza ulaşana kadar koşacaklardı, sonra ejderleri bir çarpışmayla biraraya getirerek hücum edeceklerdi.</p>
	<p class="block_4"> </p>
	<p class="block_5">İki ip-canavar sonra şiddetle yukarı itilecek, binicileri havada rahat beş metre yükselene kadar, aralarındaki gerilim onları daha da yükselmeye zorlayacaktı. Sonra iri şekiller zemine düşecekti. Nihayet, denmişti Erland'a, iki biniciden biri yükseklik konusunda diğeri üzerinde avantaj sağlayacak ve rakibinin miğferindeki tüyü alarak yarışmayı bitirecekti. Erland bunu tuhaf bir şekilde zorlayıcı buldu.</p>
	<p class="block_4"> </p>
	<p class="block_5">İki kuvvet yarım düzine kez bir ya da diğer taraf yanıltmasıyla kapanmış ve ilk çarpışmadan önce yana kaçıp kurtulmuştu. Şimdiye dek üç kez, uzağa sıçrayıp tekrar denemeye zorlanmadan önce binicilerin ikisi de diğerinin tüyünü alamadan temasa girmişlerdi. Erland binicilerin, yaklaşık beş metre yükseklikte, zırhlı bir şekilde ve yaralanmadan sıçramayı yapmalarından etkilenmişti.</p>
	<p class="block_4"> </p>
	<p class="block_5">Sonunda yarışma kırmızı tarafın galibiyetiyle öğleden sonra tekrar başlamak için sona erdi. Uzun bir süre kestirme ve serinletici bir şeyler içmek için bir moladan sonra, yemek kutlamaları başlayacaktı. Erland, prensese geçen geceki karşılaşmanın tekrarını rica eden bir ayakçı göndermeyi düşünüyordu ki Gamina'nın sesini duydu. James bu akşam bizimle yemek yemeni istiyor. Erland bu zihin-konuşmasına o kadar alışmıştı ki neredeyse yüksek sesle cevap veriyordu. Bu gafını öksürürmüş gibi yaparak gizledi, sonra, "Belki de bu gece sakin bir yemek yemeliyiz kontum, ne dersiniz?" dedi.</p>
	<p class="block_4"> </p>
	<p class="block_5">James önemli bir şey değilmiş gibi omuz silkti. "Şey, kutlamalarda elli sekiz günümüz daha var, bu yüzden kaynaklarımızı sıraya koymalıyız. Belki de bu en iyisi olur."</p>
	<p class="block_4"> </p>
	<p class="block_6">Her zamanki görevinde olan Kafi, "O halde ekselansları, size iyi geceler dileyeyim ve aşağı şehirdeki konutuma döneyim. Şafakta geri dönmüş olurum," dedi.</p>
	<p class="block_7"> </p>
	<p class="block_5">"Teşekkürler Lord Abu Harez," dedi Erland hafifçe eğilerek.</p>
	<p class="block_4"> </p>
	<p class="block_6">Erland'ın gurubu konutlarına dönerken, önemli bir şey konuşulmadı, ne yüksek sesle ne de zihinden. Konakladıkları kanadın girişine vardıklarında Erland, "İmparatoriçe açıkça vaktini başka yerde daha güzel geçirdiğini düşünüyor," dedi.</p>
	<p class="block_7"> </p>
	<p class="block_5">James omuz silkti ve Gamina, "Uzun bir festival ve o yaşlı bir kadın Erland. Sadece kesinlikle hayati görevlerle ilgilenmesi akıllıca olabilir. Bugün bir hasat festivalinden çok da farklı değildi, gerçekten." "Doğru..."</p>
	<p class="block_4"> </p>
	<p class="block_5">Safkan tarzında giyinmiş ama renkli başörtüsü takmamış bir askerin görünmesiyle konuşmaları yarıda kesildi. Bu asker çok işlevsel görünen bir miğfer takmıştı ve sandalet yerine çizme ve baldır zırhı giymişti. Deri bir yelek giymişti ve kemerinde iyi bakılmış bir kılıç asılıydı. "Lordlarım," dedi, konuşmak için izin almayı beklemeden. "Adı Kesh Olan hemen sizi görmeyi emrediyor."</p>
	<p class="block_4"> </p>
	<p class="block_5">Erland şaşkınlıkla ve sinirle kızardığını hissetti. "Emrediyor..."</p>
	<p class="block_4"> </p>
	<p class="block_5">James Erland'ın omzuna elini koyarak onu muhafıza herhangi sert bir yorumda bulunmaktan alıkoydu. "Size hemen eşlik edeceğiz," dedi.</p>
	<p class="block_4"> </p>
	<p class="block_5">Erland, Gamina'dan şunları duydu, James önemli bir şey olmuş olması gerektiğini söyledi. Neler olduğunu anlayana kadar sakin davranmanı istiyor. Erland misafir kanadından ayrılıp daha önce kullanmış oldukları amfiteatr tünel girişinden gerisingeri döner, sonra sarayın girişine giderlerken sessiz kaldı. Birkaç dakika içinde çoğu sert ve endişeli görünen silahlı birçok soylu onlara katıldı.</p>
	<p class="block_4"> </p>
	<p class="block_5">İmparatoriçenin salonuna, sarayın muazzam büyüklükteki merkez dairesine girdiklerinde, lordlar ve üstatlar tam kadro İmparatoriçenin kürsüsünü çevreleyen üst galerideydiler. Saray memurları kürsüye doğru tek bir yol bırakarak aşağıdaki zemine güruh halinde girdiler. Erland ve arkadaşları bu yolda yürüdüler.</p>
	<p class="block_4"> </p>
	<p class="block_5">Kürsünün dibine vardıklarında Erland ve James selam verirken Gamina reverans yaptı. İmparatoriçe girizgâh yapmadan, "Ekselansları bize babalarının Batı Orduları'nı neden Düşler Vadisi'ne doğru ilerlettiği yolunda haber aldığımızı söylemek zahmetine katlanırlar mı!" dedi.</p>
	<p class="block_4"> </p>
	<p class="block_5">Erland ağzının açıldığını hissetti, sonra ağzını kapadı. Şaşkınlık ifadesi kendi yüzündekine benzeyen James'e baktı. Erland sonunda, "Majesteleri, ne söylediğiniz hakkında hiçbir fikrim yok," dedi. Dünyadaki en önemli imparatorluğu kontrol eden kadın buruşturulmuş bir parşömeni yere atarak düş kırıklığıyla neredeyse çığlık attı. "Benim anlama istihbaratımın ötesinde bazı nedenlerle, baban bu sarayı ağabeyinin ölümünden şahsen sorumlu tutuyor. Monarşinin rolünü tahmin etmekten hoşnut olmayarak ve bir tür tazminatı sonuca bağlamak yerine, matemli baba rolünü üstleniyor ve tebaasına sahaya çıkma emri veriyor.</p>
	<p class="block_4"> </p>
	<p class="block_5">Amcan Martin ve onun Crydee, Tulan ve Carse'den garnizonları Shamata'nın güneydoğu sahiline çıkmışlar. Beş bin Krondor Kraliyet Mızrakçısı onlara katıldı ve raporlarımız bize Şartlı, Sorgucunun Bakışı, Ylith ve Yabon'dan bir başka on bin piyadenin güneye ilerlediğini ve LaMut'tan tam üç bin Tsurani'nin onlarla ilerlediğini söylüyor. Darkmoor ve Malac Kesişimindeki garnizonların parçaları da ilerleyişte. Eğer bu bir istilanın başlangıcı değilse, otuz bin Adalar askerinin sınırlarımıza toplanarak ne yaptıklarını lütfen bana söyler misin!" Erland duyduklarına inanamadı. James ileri çıktı ve "Majesteleri imparatoriçe izin verirlerse..."</p>
	<p class="block_4"> </p>
	<p class="block_5">"Hiçbir şeye izin vermiyorum!" diye bağırdı yaşlı kadın. Öfkesi tamamen serbest kalmıştı. "Aptal bir oğulun yasını tutuyor, yine de benim burada bir diğerini Arutha'nın iyi tavrına karşılık garanti olarak tuttuğumu unutmuşa benziyor."</p>
	<p class="block_4"> </p>
	<p class="block_5">Öfkesinin kontrol eden imparatoriçe, "Konutlarınıza dönün beyler ve bayanlar. Bu gece yazmanız gereken mesajları yazın. Onları bütün çabukluğuyla sınıra gönderin ve dua edin de baban ve prens kendini kontrol etmeyi öğrenmiş olsun. Yoksa Tanrılar şahidimdir, Kesh'e bir Adalı bile kalbinde insanlarıma karşı şiddetle girecek olursa diğer oğlu için de yas tutar. Açık mı?" dedi.</p>
	<p class="block_4"> </p>
	<p class="block_5">"Çok açık, majesteleri," cevabını verdi James.</p>
	<p class="block_4"> </p>
	<p class="block_5">Erland yarı çekiştirerek onu saraydan çıkardı. Kürsüden kapılara giden bütün güzergâh boyunca, gözlerin üzerlerindeki ters bakışları neredeyse hissedilebiliyordu ve kimsenin bakışlarında sevecenlik yoktu. Hayal edilebilir derecede yalnız ve tek başlarınaydılar.</p>
	<p class="block_4"> </p>
	<p class="block_5">Kraliyet sarayının girişinde, Aile Muhafızlarından bir gurup onlara kendi konutlarına eşlik etmek için bekliyordu. Devasa saraya giderlerken Erland söyleyeceklerini James'e Gamina aracılığıyla iletti. Şu an neyiz? Mahkûm mu misafir mi?</p>
	<p class="block_4"> </p>
	<p class="block_5">James'den İkisi de. Rehineyiz, yanıtı geldi.</p>
	<p class="block_4"> </p>
	<p class="block_5">Adalardan gelen gurup kendi konutlarına götürülürken, Kafi Abu Harez ve Lord Nirome onlara katıldı. Kafi, "Ekselansları, lord ve leydi, bu akşam için bana yukarı şehirde bir daire Verildi, girişlerden birinden sadece birkaç metre ilerde. Bana ihtiyacınız olursa çağırmanızı bekliyor olacağım," dedi.</p>
	<p class="block_4"> </p>
	<p class="block_5">Erland babasını neyin bu inanılmaz karara vardırmış olabileceğini düşünmeye çalışırken kafasını onayla salladı. Arutha'nın Kesh'le ilgili, Erland gibi, kişisel bir tecrübesi olmasaydı bile, istihbaratı, kendisine danışmanlık etmeleri için Gardan ve James'e bırakmak yerine şahsen okumuştu. İmparatoriçe Krallığın üzerine getirecek olursa Kesh'in gücünün kapsamını biliyordu. Krallığın imparatorluktan bağımsızlığı hep bir noktaya dayanmıştı: Kesh'in üç katı büyüklüğünde bir ulusu istila etmenin sonucundaki kayıpları karşılayamayacak olması. Ve Krallığı hırpalamak Kesh için kötü olacaktı, çünkü Kesh'in tadını çıkaracağı kısa zafer Konfederasyon'un ayaklanması ya da Doğu Krallığı'nın saldırısı karşısında saldırıya açık bırakacaktı.</p>
	<p class="block_4"> </p>
	<p class="block_5">Ama Kesh bir dakikalığına bile krallıktan gelecek askeri bir maceradan korkuyla yaşamamıştı. Bereketli Düşler Vadisi topraklarında ara sıra meydana gelen sınır çarpışmaları iki ulusun tarihinde kesinlikle sıradan bir şey haline gelmişti, ama Kesh sadece bir kez krallık topraklarını ilhak etmeye kalkışmıştı, imparatorluk kuvvetleri Deep Taunton'la dağların denizle kavuştuğu doğu noktası arasındaki Sükûnet Zirveleri'nin kuzeyindeki dar toprak şeridini işgal etmeyi denemişti. Sonra Guy du Bas-Tyra emrindeki bir ordu imparatorluk kuvvetleriyle Deep Taunton'da çarpışmış, Kesh'in, Krallık Denizi'nde bir liman ele geçirme girişimlerinin tamamını sonlandırmıştı.</p>
	<p class="block_4"> </p>
	<p class="block_5">O zamandan beri önemli nispette karşılıklı meydan okuma gelişmemişti. Ama krallığın imparatorluğu işgal etmesinin hayali asla tasarlanmamıştı, çünkü Krallığı işgal etmesinin neticeleri Kesh'in yıkıcı olacaksa, krallık için imparatorluğu işgal etmenin neticeleri daha bile feci olacaktı.</p>
	<p class="block_4"> </p>
	<p class="block_5">Dikkatini şu âna yönlendiren Erland, Nirome'un bir şey demiş olduğunun farkına vardı. "Affedin beni lordum, aklım başka yerdeydi. Ne dediniz?" "Dedim ki ekselansları, babanıza bir an önce mesaj göndermek isteyeceksinizdir. Emrinizle hareket etmeye hazır biniciler tahsis edeceğim."</p>
	<p class="block_4"> </p>
	<p class="block_5">"Teşekkür ederim," dedi Erland.</p>
	<p class="block_4"> </p>
	<p class="block_5">James, "Lordum, bana bu korkulan işgalle ilgili son raporlarınızın bir kopyasını temin edebilirseniz, minnettar olurum," dedi.</p>
	<p class="block_4"> </p>
	<p class="block_5">"Ne yapabileceğime bakacağım, lordum. Ama Aber Bukar bunu hassas bir mesele olarak değerlendirebilir. Siz, ne de olsa artık düşman yabancılarsınız." James çirkin bir şey söyleme isteğini bastırdı ve yalnızca gülümsedi.</p>
	<p class="block_4"> </p>
	<p class="block_5">"Teşekkür ederim."</p>
	<p class="block_4"> </p>
	<p class="block_5">Erland, Gamina'dan şunları duydu, James burada korkunç derece yanlış bir şeyler olduğunu söylüyor.</p>
	<p class="block_4"> </p>
	<p class="block_5">Elbette öyle, cevabını verdi Erland.</p>
	<p class="block_4"> </p>
	<p class="block_5">Sarayın kendi konutlarının bulunduğu kanadına ulaştılar ve en azından prensle arkadaşlarına verilen odalar arasındaki koridorların girişleri arasında muhafızlar yoktu. "En azından bir birimizi ziyaret edebiliriz," gözleminde bulundu Erland.</p>
	<p class="block_4"> </p>
	<p class="block_5">Erland, James ve Gamina'ya kendi konutlarına doğru eşlik ederken acı bir mizahla konuştu. "Para bile onun bir kez daha Prenses Sojiana'yı eğlendirmekte olduğunu söylüyor."</p>
	<p class="block_4"> </p>
	<p class="block_5">Konuşma riskini göze alamayan James bir düşünce mesajı gönderdi: Onun için endişeleniyorum. Hiçbir kadına bu gün olduğu gibi tepki göstermedi. Bundaki bir şey onu endişelendirdi ve o kolay kolay endişelenmez. Şimdi ne yapmamız gerektiğine karar vermek için bize katılana kadar beklemeliyiz bence. Erland konuşmadan, onaylayarak başını salladı. Gamina'ya, Yine izleniyor muyuz? dedi.</p>
	<p class="block_4"> </p>
	<p class="block_5">Gamina etrafa bakındı, sonra, büyü aleti bir kez daha üzerimizde, dedi. Kabul odasında oturdular ve James hizmetçilere yakındaki bir masaya içecek bir şeyler koymalarını ve onları yalnız bırakmalarını işaret etti. Hizmetçiler gittiğinde, James üçüne de şarap koydu.</p>
	<p class="block_4"> </p>
	<p class="block_5">Aleti kimin kontrol ettiğini belirleyip belirleyemeyeceğini anlamaya çalış, dedi. James ve Erland, Gamina'nın tuhaf üç yollu zihin bağını kurmuş olduğunu anladı. Bu sadece oturabildiği ve konuşmadığı zaman yaptığı bir şeydi, aksi takdirde gerginlik çok büyük olurdu. Kalabalık içinde çoğu zaman basit bir şekilde mesaj iletiyordu.</p>
	<p class="block_4"> </p>
	<p class="block_5">Gamina başı ağrıyormuşçasına gözlerini kapattı, parmaklarıyla burnunun köprüsünü sıkıyordu, derken bir dakika sonra, Düşünce şablonları aracılığıyla tanıdığını biri değil. Fark edilme riskini göze almadan söylemek zor. Oradaki her kimse hissedilmeden sadece bir dakika kulak, misafiri olabilirim, dedi.</p>
	<p class="block_4"> </p>
	<p class="block_5">Neredeler?</p>
	<p class="block_4"> </p>
	<p class="block_5">Yakınlarda, cevabını verdi Gamina. Bahçenin senin odana açılan öteki tarafında bir odalar kompleksinde olması muhtemel, Erland.</p>
	<p class="block_4"> </p>
	<p class="block_5">Erland başını salladı. "Sanırım biraz sonra dinleneceğim. Çok endişe dolu bir gün oldu."</p>
	<p class="block_4"> </p>
	<p class="block_5">"Evet," diye ona katıldı James. Ee bu işgal hakkında ne düşünüyorsun? Erland, kulak misafiri olan biri varsa duyabilsin diye yüksek sesle, "Bu işgal açıkça saçma," dedi.</p>
	<p class="block_4"> </p>
	<p class="block_5">James bir kaşını kaldırdı, ama Erland'ın yaptığını şeyi sürdürdü. "Ben de öyle düşünüyorum, ama böyle düşünmenin nedeni ne?"</p>
	<p class="block_4"> </p>
	<p class="block_5">"Babam hiçbir şeyin, özellikle kişisel acı ya da öfkenin böyle düşüncesiz ve yıkıcı bir karar vermesine müsaade etmez."</p>
	<p class="block_4"> </p>
	<p class="block_5">Ben de aynı şeyi düşünüyorum, düşüncesini gönderdi James. Yüksek sesle, "O halde alternatifler ne?"</p>
	<p class="block_4"> </p>
	<p class="block_5">"İki olasılık var - biri, imparatoriçenin istihbaratı yanlış, biri sadece bu türden bir aksamaya neden olmak için krallığın sınırda büyük çapta bir ordu toplamasıyla ilgili uydurma raporlar gönderiyor. Ya da Babam, Batı Ordularını işgal için değil, Kesh'ten gelmesinden korktuğu bir işgale karşılık vermek için topluyor."</p>
	<p class="block_4"> </p>
	<p class="block_5">James, Erland'a delikanlının vardığı sonuçlardan duyduğu gururla baktı, sonra, "Bunlar iki açık neden," dedi. Sessizce, Eğer doğruysa ikinci seçeneğin anlamının farkındasın elbette, dedi.</p>
	<p class="block_4"> </p>
	<p class="block_5">Nedir? diye sordu Erland.</p>
	<p class="block_4"> </p>
	<p class="block_5">Kurye sistemimizin ve dahası, burada Kesh'teki istihbarat sisteminin tehlikeye atıldığı anlamına gelir.</p>
	<p class="block_4"> </p>
	<p class="block_5">Elbette, dedi Erland, sandalyenin kolunu kavradığından parmak boğumları beyazlaşmıştı. Sistem tehlikeye atıldıysa, o zaman buradaki kaynaklarımızın herhangi birinden aldığımız istihbarat şüpheli. Bu yolculuğa çıktığımızdan beri bize söylenenlerin hiçbiri güvenilir değil.</p>
	<p class="block_4"> </p>
	<p class="block_5">James buna yüksek sesle iç geçirdi. Sonra dinleyenlerden gizlemek için, "Özür dilerim ekselansları, kaba bir hareketti. Yorgunum."</p>
	<p class="block_4"> </p>
	<p class="block_5">Erland, "Önemli değil," dedi.</p>
	<p class="block_4"> </p>
	<p class="block_5">Ama bu tamamıyla tek başımıza olduğumuz anlamına gelir, dedi James.</p>
	<p class="block_4"> </p>
	<p class="block_6">Toplandığı iddia edilen askerlerin doğru mu yanlış mı olduğunu bile bilemeyiz. Gamina, "Belki de yatarsak daha zeki oluruz," derken teatral bir şekilde gerindi.</p>
	<p class="block_7"> </p>
	<p class="block_5">Kendi başımıza bir şeyler yapma zamanı, dedi James.</p>
	<p class="block_4"> </p>
	<p class="block_5">Erland'ın bakışları soru doluydu. Aklında ne var?</p>
	<p class="block_4"> </p>
	<p class="block_5">Sarayın çatılarında katiller arayarak koşmak, zorunda kalmayalı yıllar oluyor, ama nasıl tırmanılacağını unutmadım.</p>
	<p class="block_4"> </p>
	<p class="block_5">Erland sırıttı, günlerdir yüzünde beliren ilk gerçekten eğleniyormuş ifadesiydi. Eliuzun Jimmy geri dönüyor.</p>
	<p class="block_4"> </p>
	<p class="block_5">Onun gibi bir şey. kimin bizi dinlediğini öğrenmek istiyorum ve bunu en iyi yalnız başıma yapabilirim.</p>
	<p class="block_4"> </p>
	<p class="block_5">Erland ayağa kalkarak, "Sanırım Sharana'ya bir not göndereceğim. Belki büyükannesiyle aramızda aracılık edebilir. Onun ulusuna karşı kötü niyet taşımadığımızı bilmeli," dedi.</p>
	<p class="block_4"> </p>
	<p class="block_5">James başıyla onayladı. "Güzel. Elime kalemle parşömeni alacağım ve Shamata’ya orada neler olup bittiğini belirlemek için mesajlar göndereceğim." Erland, Gamina'ya selam verdi. "Leydim, baş ağrınızın sabah geçeceğine inanıyorum."</p>
	<p class="block_4"> </p>
	<p class="block_5">"Geçeceğinden eminim, ekselansları."</p>
	<p class="block_4"> </p>
	<p class="block_5">Erland hızla kendi konutuna gitti ve prenses yatağına uzanmış onu beklemekte olduğundan, Sharana'ya mesaj göndermesine gerek kalmadığını keşfetti. Saray giysileri, beyaz eteklik ve yelek ve mücevherleri yatağın ayakucundaki bir sedire düzenli bir şekilde konmuştu. Erland'a gülümseyerek yanındaki yastığa hafifçe vururken, "Bütün gece insanlarınla görüşeceğinden emindim," dedi. Erland gülümsemeye çalıştı, ama zayıf bir çabaydı. "Benimle vakit geçirme arzunu takdir ediyorum Sharana, ama bu karışık durum hakkında konuşabilir miyiz?"</p>
	<p class="block_4"> </p>
	<p class="block_5">"Sen buraya gelir gelmez," dedi somurtarak.</p>
	<p class="block_4"> </p>
	<p class="block_5">Erland hizmetçilere dışarıda beklemelerini işaret etti ve cüppesini çıkardı. Yatağın perdelerini ayırdı ve prensesin yanına uzandı. Prenses, "Bu geceyi kendimize ayırabileceğimizi umuyordum," dedi. "Elbette, ama..."</p>
	<p class="block_4"> </p>
	<p class="block_6">Prenses parmaklarını Erland'ın dudaklarına götürdü, sonra onu öptü, uzun ve oyalanarak. "Daha sonra konuşabiliriz. Senden bir dakika daha mahrum kalmak istemiyorum."</p>
	<p class="block_7"> </p>
	<p class="block_5">Erland tartışılması gereken önemli meseleler olduğunu biliyordu ama kendini prensesle hızla hemfikir olurken buldu... Daha sonra daha sakin bir şekilde tartışılabilirdi.</p>
	<p class="block_9" id="calibre_pb_14"> </p>
</body></html>
