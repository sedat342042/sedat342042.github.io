<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>01 - Asilkan Prens  - Gediksavaşları Dünyasından</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_3">KUTLAMA</p>
	<p class="block_4"> </p>
	<p class="block_5">Erland sessizce durdu.</p>
	<p class="block_4"> </p>
	<p class="block_5">Ne kadar çabalarsa çabalasın, gördüğü şeyin büyüklüğünü: İmparatoriçenin Yetmiş Beşinci Yaş Kutlaması'nın ilk gün merasimlerinin yerini, kabullenemiyordu. Erland'ın bizzat gördüğü en etkileyici tek inşaat başarısı olana dek, Kesh'in en iyi mühendisleri asırlar boyunca yeniden döşemiş, genişletmiş ve eklemeler yapmışlardı. Yukarı şehrin -İmparatorluk Sarayının- konumlandığı platonun yanına oyulmuş, zanaatçıların yeteneği, inşaatçıların teri ve kölelerin kanıyla inşaa edilmiş elli bin -Rillanon ve Krondor'un nüfuslarının toplamından fazla- kişinin rahatça oturabileceği kadar geniş, dev gibi bir amfiteatrdı.</p>
	<p class="block_4"> </p>
	<p class="block_5">Erland refakatçilerine onunla birlikte yürümelerini işaret etti, çünkü resmi saray piyesindeki rolünün başlamasına neredeyse bir saat vardı. Hiç yanından ayrılmayan rehberi Kafi Abu Harez soruları cevaplamak için dirseğinin dibindeydi.</p>
	<p class="block_4"> </p>
	<p class="block_5">Erland sonunda, "Kafi, bunu inşaa etmek ne kadar sürdü?" dedi." Asırlar ekselansları," cevabını verdi çöl adamı. Uzakta bir yeri, platodan kesilmiş devasa takozun temeline yakın bir yeri gösterdi. "Orada, aşağı şehrin kenarına yakın yerde, yıllar önce, Kesh'in bir İmparatoru, -Cömert denen- Sujinrani Kanafi safkan olmayanların geceleri platoda kalmalarına karşı konan yasağın vatandaşlarının bazı gerekli imparatorluk işlevlerini, hainlerin halka açık idamlarını olduğu kadar, bilhassa Sujinrani'nin cömertliğini doğrulayan törenleri de gözlemlemelerine engel olduğuna karar verdi.</p>
	<p class="block_4"> </p>
	<p class="block_5">Alınacak ibretin onu ilk elden gözlemlemenin yararına olacak çoğundan esirgendiğini hissetti. "Bu yüzden bu platodaki her şeyin, aşağı kısmı da dahil, yukarı şehrin parçası olduğuna karar verdi. Sonra orada bugünkünden üç buçuk dört metre yüksek, küçük bir amfiteatr oluşturdu." Kafi bir sonraki sözünü küçük bir el hareketiyle resimledi. "O zaman kayadan bir takoz oyuldu ki, yukarı şehre çıkmasına izin verilmeyenler hükümdar ve maiyetini görebilsinler."</p>
	<p class="block_4"> </p>
	<p class="block_5">"Ve o günden bu yana defalarca genişletildi," dedi Locklear.</p>
	<p class="block_4"> </p>
	<p class="block_5">"Evet," dedi Kafi. "Sadece giriş beş sebeple genişletildi. İmparatorluk locası üç kez yeniden yerleştirildi." Tepesinde iyi ipekten devasa bir sayvan sarkan büyük bir alanı, Erland'la gurubunun üzerinde yürüdükleri büyük taştan hilalin orta noktasını işaret etti. Kafi, prensi koluna nazikçe dokunarak durdurdu ve imparatoriçenin hususi seyretme alanına işaret etti. "Adı Kesh Olan, hayır dualarımız onunla olsun, festivali oradan seyredecek. Altından tahtı küçük bir kürsünün üzerine yerleştirildi, ailesi ve hizmetkârları ve kraliyet soyundan gelenler etrafında rahatça dinlenecekler. Sadece imparatorluktaki en yüksek soyluların o bölgeye girmesine izin var. İmparatorluk emri olmadan girmek ölmek demektir, çünkü majestelerinin Izmali muhafızları her girişte bulunacaklar." İmparatorluk locasından uzaklaşırlarken, her biri bir öncekinden hafifçe aşağıda olan bir loca sırasını işaret ederek, "Majestelerine en yakın olanlar imparatorlukta en soylu doğanlar, Lordlar ve Efendiler Gurubu oluşturanlar," dedi. Yanından geçmekte oldukları yerin tamamını gösterdi.</p>
	<p class="block_4"> </p>
	<p class="block_5">Erland, "Sadece burada beş, altı bin kişi durabilir, Kafi," dedi. Çöl adamı başıyla evetledi. "Belki fazlası. Bu düzey aşağı uzanır ve aşağıdaki katı bir bedeni saran kollar gibi içine alır. Uzak ucunda imparatoriçenin tahtından tamı tamına otuz metre aşağıda olacağız. Gelin, izin verinde size fazlasını göstereyim."</p>
	<p class="block_4"> </p>
	<p class="block_5">Kopkoyu bir mavi ve saf beyazdan bir resmi tören cüppesi giymiş olan çöl adamı, onları bir başka seviyeye tepeden bakan bir tırabzana götürdü. Yürürlerken, imparatoriçeye takdimde Erland'ın gurubundan önde olan soylulardan çok azı Adalar krallığının prensine hafifçe selam vererek aceleyle geçtiler. Erland, locaların arkasındaki geniş geçide açılan yarım düzine tüneli fark etti.</p>
	<p class="block_4"> </p>
	<p class="block_5">"Bütün bunlar kendiliğinden saraya çıkıyor olamaz, değil mi?"</p>
	<p class="block_4"> </p>
	<p class="block_5">Kafi başıyla onayladı. "Ah, ama çıkıyorlar."</p>
	<p class="block_4"> </p>
	<p class="block_5">Erland, "İmparatoriçenin güvenliğinin yılda bir ya da iki kez buraya gelme ihtiyacında olan soyluların rahatlığından önde geldiğini düşünürdüm. O tüneller saraya girmenin yollarını arayan istilacılara davetiye çıkarıyor," dedi. Kafi omuz silkti. "Kuramsal, dostum. Bir istilacının tünelleri tehdit etmesi için aşağı şehri elinde tutması gerektiğini anlamalısınız ve bir istilacı aşağı şehri ele geçirirse, imparatorluk çoktan kaybedilmiş demektir. Çünkü aşağı şehri ele geçirirlerse, Kesh'in gücü zaten toz olmuştur. Burası imparatorluğun kalbi ve bir istilacı şehri görene kadar yüz binlerce Keshli askerin ölmesi gerek. Anlıyor musunuz?"</p>
	<p class="block_4"> </p>
	<p class="block_5">Erland bunu düşündü, sonra başıyla evetledi. "Sanırım haklısın. Bir adada, bir düzine başka ulusun yelken açtığı bir denizde doğmuş bir ulus olarak... olaylara farklı bakıyoruz."</p>
	<p class="block_4"> </p>
	<p class="block_5">"Anlıyorum," dedi Kafi. Aşağı uzanan localarla amfiteatrın zemininin arasında bir yeri gösterdi. Kaya alçalan, ortak merkezli hilaller şeklinde kesilmiş, böylece platonun kayasından bir kapalı tribün oyulmuştu. Yukarıdaki kattan, locaların hemen altındaki seviyeye giden bir düzine merdiven şimdiden renkli giyinmiş vatandaşlarla ağzına kadar dolmuştu. "İkincil soyluların, lonca patronlarının ve şehrin nüfuzlu tüccarlarının minderler ya da çıplak taş üzerinde oturdukları yer orası. Merkez, imparatoriçeye takdim edilenler için boş tutuluyor."</p>
	<p class="block_4"> </p>
	<p class="block_5">Kafi, "Siz ve gurubunuz, bütün ulusların büyükelçileri gibi, Kesh soylularından sonra ve halktan önce oradan gireceksiniz ekselansları. İmparatoriçe delegasyonunuzu diğerlerinin önüne koyarak size lütuf gösterdi, Adalar krallığının Midkemia'da heybet açısında Büyük Kesh İmparatorluğundan sonra sadece ikinci sırada geldiğinin itirafı," dedi.</p>
	<p class="block_4"> </p>
	<p class="block_5">Erland düşünmeden yapılmış iltifat üzerine James'e çarpık bir bakış attı, ama sadece, "Majestelerine inceliği için teşekkür ederiz," dedi.</p>
	<p class="block_4"> </p>
	<p class="block_5">Kafi istihzayı anladıysa bile, bu gerçeği güzel sakladı. Uygunsuz hiçbir şey söylenmemiş gibi ilerleyerek konuşmaya devam etti, "Kesh'in sıradan insanlarının kutlamaları girişin karşısında, çatı tepelerinden ve diğer birçok avantajlı noktadan seyretmelerine izin verildi."</p>
	<p class="block_4"> </p>
	<p class="block_5">Erland aşağı şehre, binlerce sıradan insanın bir sıra asker tarafından geride tutulduğu yere doğru baktı. Amfiteatrın önünden geçen sokağın ötesinde insanlar binaların çatılarına avantajlı bir nokta sağlayan bütün pencerelere üşüşmüşlerdi. Erland sırf bir yerdeki insan sayısını nefes kesici buldu. Kocasının yanında sessizce yürümekte olan Gamina, "Pek bir şey görebileceklerinden şüpheliyim," dedi.</p>
	<p class="block_4"> </p>
	<p class="block_5">Kafi kafasını iki yana salladı. "Belki de, ama yine de, Sujinrani Kanafi'nin hükümdarlığından önce, saray merasimini hiç göremezlerdi." "Abu Harez," dedi Locklear, "Devam etmeden önce, siz ve ben prensin bugün için hazırladığı konuşmayı, kimseyi istemeden gücendirmemek için gözden geçirebilir miyiz?"</p>
	<p class="block_4"> </p>
	<p class="block_5">Kafi yokluğunun açıkça istendiğini gördü, ama kabul etmemek için bir neden olmadığından, Locklear'ın, James, Gamina ve Erland'ı görece yalnız bırakarak kendisini uzaklaştırmasına izin verdi. Birkaç Keshli hizmetçi hazırlıkların bir dolu ayrıntısıyla ilgilenerek yakınlarda dolanıyordu. Birkaçı imparatorluk sarayının casusları hiç şüphesiz, diye düşündü Erland, James'i süzerken. James döndü ve büyük amfiteatra bakarmışçasına galerinin mermer tırabzanına dayandı. "Gamina?" dedi yumuşak bir şekilde.</p>
	<p class="block_4"> </p>
	<p class="block_5">Gamina gözlerini kapadı, sonra sesi Erland'ın kafasına girdi. İzleniyoruz. Erland etrafına bakmamak için kendini tutmak zorunda kaldı. Bunu bekliyorduk, cevabını verdi.</p>
	<p class="block_4"> </p>
	<p class="block_5">"Hayır, büyüyle. "</p>
	<p class="block_4"> </p>
	<p class="block_5">Erland küfretmemek için kendini tuttu. Bu şekilde konuştuğumuzu duyabilirler mi?</p>
	<p class="block_4"> </p>
	<p class="block_5">Bilmiyorum, diye cevapladı Gamina. Babam yapabilirdi, ama onun gücüne sahip olan çok az insan var. Sanmıyorum.</p>
	<p class="block_4"> </p>
	<p class="block_5">James'in sesi, "Muhteşem," derken zihinsel mesajı şu oldu: Yapamayacaklarını varsayacaktım yoksa sen hissederdin. Ve bu yakınlarda daha az inceleme altında olacağımızı sanmıyorum, bu yüzden haklı olduğumuzu da umabiliriz.</p>
	<p class="block_4"> </p>
	<p class="block_5">Evet, diye James'in fikrine katıldı Gamina. Aramadan önce büyünün farkında değildim. Çok incelikli. Ve iyi. Bence büyüyü kullanan kimse ne dediğimizi duyabilir, belki nasıl davrandığımızı bile görebilir. Ama düşüncelerimizi duyabiliyor olsalardı, sanırım bunu bilirdim.</p>
	<p class="block_4"> </p>
	<p class="block_6">Gamina sıcaktan başı dönmüş gibi gözlerini bir an kapadı. James bir an için onu sakinleştirdi. Bir zihin olduğunu sanmıyorum, yoksa arkasında bir amaç hissederdim.</p>
	<p class="block_7"> </p>
	<p class="block_5">Ne demek istiyorsun? diye sordu Erland.</p>
	<p class="block_4"> </p>
	<p class="block_5">Sanırım bir aletin odağı altındayız. Belki bir kristal küre ya da ayna. Babam yıllar içinde çalışmalarında bir kaçını kullanmıştı. Eğer öyleyse, o zaman görülebileceğimiz kesin ve ya dudak hareketlerimiz eğitimli biri tarafından okunuyor ya da yüksek sesle duyuluyoruz. Düşüncelerimiz güvende, eminim.</p>
	<p class="block_4"> </p>
	<p class="block_5">Güzel, dedi James. Nihayet buradaki ajanlarımızdan haber aldım. Bana haber ulaştırmak ölesiye zor oldu.</p>
	<p class="block_4"> </p>
	<p class="block_5">"Bu tören boyunca ne kadar süre ayakta durmamız bekleniyor merak ediyorum," dedi Gamina kayıtsızca.</p>
	<p class="block_4"> </p>
	<p class="block_5">"Saatlerce, hiç şüphesiz," yorumunda bulundu James. Erland'a, Bir güvecin içine girdik ve güveç hızla kaynama noktasına ulaşıyor. İmparatoriçenin hükümdarlığını düşürmek için komplo kurulmuş, ajanlarımızın en iyi tahmini bu, dedi sıkıntıdan esnermiş gibi yapan prens, "Umarım başından sonuna kadar tetikte olabilirim," dedi. Zihniyse şunları söyledi, Bunun Kesh'le Krondor'u savaş sürüklemekle ne ilgisi var?</p>
	<p class="block_4"> </p>
	<p class="block_5">Bunu biliyor olsaydık, bu isyanı kimin başlatmaya çalıştığı hakkında da daha iyi bir fikrimiz olurdu. Bu konuda içimde kötü bir his var Erland. "</p>
	<p class="block_4"> </p>
	<p class="block_5">"Neden? "</p>
	<p class="block_4"> </p>
	<p class="block_5">Apaçık tehlikelere rağmen, bu öğleden sonra bu şehirde bir sürü asker olacak. Bütün hedef hükümdarlar onur muhafızları gurupları getiriyor olacaklar. Önümüzdeki iki ay içinde Kesh'in duvarları arasında imparatoriçenin doğrudan emri altında olmayan binlerce asker olacak.”</p>
	<p class="block_4"> </p>
	<p class="block_5">Erland, Büyüleyici, karşılığını verdi. "Şey, belki de bu ateşten gömlek başlamadan dinlenmeliyiz."</p>
	<p class="block_4"> </p>
	<p class="block_5">James, "Evet, en iyisi bu olur, bence," dedi.</p>
	<p class="block_4"> </p>
	<p class="block_5">Gamina her iki adamın da zihnine konuştu, Ne yapmalıyız James?</p>
	<p class="block_4"> </p>
	<p class="block_5">James'in cevabı, Beklemek. Bütün yapabileceğiz bu, oldu. Ve tetikte olmak.</p>
	<p class="block_4"> </p>
	<p class="block_5">Kafi dönüyor, dedi Gamina.</p>
	<p class="block_4"> </p>
	<p class="block_5">Çöl adamı, "Ekselansları, sözleriniz içtenlikleri ve özlükleri açısından takdir edilecek. Bugünün törenlerinden sonra, korkarım konuşma ekonomisinin bir imparatorluk özelliği olmadığını göreceksiniz," dedi.</p>
	<p class="block_4"> </p>
	<p class="block_5">Erland cevap vermek üzereydi ki Kafi, "Bakın! Başlıyor," dedi.</p>
	<p class="block_4"> </p>
	<p class="block_5">Uzun boylu, yaşlı ama hâlâ kaslı bir adam İmparatorluk Locası'na girdi ve en uca geldi. Bütün safkanlar gibi eteklik ve sandalet giyinmişti, ama ayrıca Erland'ın bir deri zırh kadar ağır olması gerektiğini tahmin ettiği altın bir gerdanlık da takmıştı. Altından ince bir tabakayla kaplı, tepesinde tuhaf görünüşlü altından bir tasarım olan ahşap bir değneğe benzeyen bir şey taşıyordu. Altın bir disk üzerine tünemiş bir doğan.</p>
	<p class="block_4"> </p>
	<p class="block_5">Herhangi birinin onları duyması Erland'a imkânsız göründüyse de Kafi fısıldadı. "Kesh'in Doğanı, kraliyet işareti. Alenen sadece en yüce festivallerde görülürler. Güneşin küresini kavrayan doğan, safkanlar için kutsaldır."</p>
	<p class="block_4"> </p>
	<p class="block_5">Yaşlı adam değneği kaldırdı ve taşların üzerine getirdi ve Erland sesin ne kadar yüksek çıktığına şaşırdı. Sonra adam konuştu, "Ey Kesh, Ulusların en Büyüğü, bana kulak ver!"</p>
	<p class="block_4"> </p>
	<p class="block_5">Amfiteatrdaki akustik mükemmeldi. Kalabalık sustuğundan, bulvarın karşısında, binaların tepelerinde oturanlar bile adamı kusursuz bir şekilde duyabiliyorlardı.</p>
	<p class="block_4"> </p>
	<p class="block_5">"Geldi! Geldi! Adı Kesh Olan geldi ve varlığıyla hayatlarınızı şereflendiriyor!" Bunun üzerine yüzlerce safkandan oluşan bir alay yavaşça İmparatorluk Locası'na girmeye başladı. "O yürür ve yıldızlar onun ihtişamına teslim olur, çünkü ihtişamın kalbi o! O konuşur ve kuşlar ötüşlerini bırakır, çünkü onun kelimeleri bilgidir! O düşünür ve âlimler gözyaşı döker, çünkü onun bilgeliği kesindir. O yargılar ve suçlu umutsuzluğa kapılır, çünkü bakışları insanların yüreklerini görür!" Her yaş ve mevkiden daha ve daha fazla safkan İmparatorluk Locası’na girerken, imparatoriçenin harika vasıflarının sayılması devam etti.</p>
	<p class="block_4"> </p>
	<p class="block_5">Erland, imparatorluk için önemli olan insanların epeycesiyle karşılaşmış olduğunu düşünüyordu, ama sadece imparatorluk gurubunda düzinelerce yabancı vardı. Ve bir defadan fazla konuştuğu tek kişi Lord Nirome'ydi, onları yukarı şehrin sınırında Prens Awari'nin yardımcısı olarak karşılamış tombul ve elinde olmadan komik olan soylu. Erland, Nirome'un kraliyet ailesiyle bağlantısı olduğunu keşfettiğine şaşırmıştı. Derken, derinlemesine düşününce, o kadar belirgin bir şekilde beceriksiz bir adamın hükümette nasıl bu kadar yüksek bir mevkiye geldiği de mantık kazandı. Kraliyet soyundan erkek ve kadınlar locaya girmeye ve Törenler Efendisi, imparatoriçenin erdemlerini saymaya devam ederken yerlerini almaya devam ettiler. Etkileyici, diye düşündü Erland, Gamina'yla bağlantı kurmaya çalışarak.</p>
	<p class="block_4"> </p>
	<p class="block_5">James'in karısı, Evet. James de öyle düşünüyor, diye cevaplarken koluna hafifçe dokundu. "Kafi," dedi Erland.</p>
	<p class="block_4"> </p>
	<p class="block_5">"Ekselansları?"</p>
	<p class="block_4"> </p>
	<p class="block_5">"Bir süre daha burada kalmamıza izin verilir mi?"</p>
	<p class="block_4"> </p>
	<p class="block_5">"Zamanında giriş yaptığınız sürece verilmemesi için neden yok ekselansları." "Güzel," dedi Erland, çöl adamının yararına gülümseyerek. "Birkaç soruyu cevaplar mıydın?"</p>
	<p class="block_4"> </p>
	<p class="block_5">"Becerebilirsem," diye yanıtladı Kafi.</p>
	<p class="block_4"> </p>
	<p class="block_5">Ve sen de bildiklerinle lafa karışabilirsen James, diye ekledi. Gamina mesajı göndermişti, çünkü James hafifçe başını salladı.</p>
	<p class="block_4"> </p>
	<p class="block_5">"Büyük lord ve üstatları henüz görmediğim halde, nasıl oluyor da İmparatorluk Locası'nda bu kadar çok insan var?"</p>
	<p class="block_4"> </p>
	<p class="block_5">Kafi, "Sadece imparatoriçeyle kan bağı olanlar ona İmparatorluk Locası'nda katılabilir, hizmetkârlar ve muhafızlar da, elbette," dedi.</p>
	<p class="block_4"> </p>
	<p class="block_5">"Elbette," dedi Erland.</p>
	<p class="block_4"> </p>
	<p class="block_5">Ki bu da tahtta tanınan, yasal hak iddia edecek en az yüz kişi olduğu anlamına geliyor, diye ekleme yaptı James.</p>
	<p class="block_4"> </p>
	<p class="block_5">Yeterince insanın uygun sırayla ölmesi sağlanırsa, diye ekledi Erland kuru bir ifadeyle.</p>
	<p class="block_4"> </p>
	<p class="block_5">"İşte, " dedi James.</p>
	<p class="block_4"> </p>
	<p class="block_5">Akrabalar girdikten sonra, ilk ahenksiz nota duyuldu: Birden siyahlara bürünmüş savaşçılar belirdi. Her biri sadece gözlerini açıkta bırakan bir yüz örtüsü olan siyah bir başörtü takmıştı. Uzun cüppeler kolay, hızlı hareket edilmesini sağlamak için tasarlanmıştı ve her birinin belinde siyah kılıç kını vardı. Erland bu adamlardan bahsedildiğini duymuştu: Izmaliler, Kesh'in efsanevi Gölge Savaşçıları. Hikâyeler anlatım esnasında bu savaşçılara neredeyse doğaüstü gözüyle bakılana kadar değişmişti. Sadece imparatorlukta en yüksek mevkide olanların mali gücü böyle koruma görevlilerine yetebilirdi. Üstün nitelikli casuslar oldukları kadar, büyük savaşçılar -ve eğer gerekirse suikastçi oldukları da addedilirdi, fısıltıyla.</p>
	<p class="block_4"> </p>
	<p class="block_5">James, "Kafi, imparatoriçenin alışıldık İmparatorluk Muhafızları tarafından kuşatılmış olması daha olağan olmaz mıydı?" derken sesine kayıtsız bir hava vermeye çalıştı.</p>
	<p class="block_4"> </p>
	<p class="block_5">Çöl adamının gözleri hafifçe kısıldı, ama ses tonunu değiştirmeden, "Izmalileri kullanmanın daha sağgörülü olduğu düşünülür. Onların emsali yoktur," dedi.</p>
	<p class="block_4"> </p>
	<p class="block_5">Ki bu da, diye düşündü James, Gamina üzerinden Erland'a, imparatoriçenin kendi İmparatorluk. Muhafızları'na bile güvenemediği anlamına gelir.</p>
	<p class="block_4"> </p>
	<p class="block_5">Izmaliler yerlerine yerleştiklerinde, vücutları yağlanmış bir düzine güçlü kuvvetli köle, üzerinde imparatoriçenin oturmakta olduğu bir tahtırevanı taşıyarak girdi. İmparatorluk gurubunun girişi boyunca altın değnekli yaşlı adam uzun, adet olmuş bir girişi seslendirmiş, İmparatoriçe Lakesiha'nın hükmü altında elde edilen büyük başarıları belirtmişti. Birdenbire Erland gerilimde bir kayma yakaladı ve girişi dinlemeye başladı.</p>
	<p class="block_4"> </p>
	<p class="block_5">"...Küçük Kesh'teki isyanı bastırdı," dedi yaşlı adam. Erland Kesh tarihi çalışmalarından, onun doğduğu dönemde kıtanın -Kesh Burnu- içinden geçen iki dağ sırasının güneyindeki bütün ulusların yirmi yıllık başarılı bir isyanın ardından dize getirildiğini hatırladı. Kendini Kesh Konfederasyonu ilan edenlerin isyanın bedelini içtenlikle ödemeleri sağlanmıştı. Binlerce insan ölüme mahkûm edilmişti ve krallığa ulaşabilen birkaç rapordan anlaşıldığı kadarıyla, yıkım krallık tarihindeki hiçbir şeye benzemiyordu -şehirlerin tamamı ateşe verilmiş ve nüfusları köle olarak satılmıştı. Bütün halklar, ırklar, diller ve kültürler, köleler arasındakiler hariç, yok olmaya yüz tutmuştu. Kalabalıktan duyulabilen sadece sokaklardaki sıradan insanlar değil, aşağıdaki amfiteatrdaki ikincil soyluların çoğundan da gelen- öfkeli mırıltılardan, o kurbanlarla hükümdarları arasında hâlâ düşmanlık olduğunu gösteriyordu.</p>
	<p class="block_4"> </p>
	<p class="block_6">Gamina soldu ve Kafi bunu fark etti. "Leydim kendilerini kötü mü hissediyorlar?" Gamina, James'in kolunu tuttu ve bir an titrek ayakları üzerinde durdu.</p>
	<p class="block_7"> </p>
	<p class="block_5">Kafasını iki yana salladı ve "Sıcak, lordum. Biraz su alabilirsem," dedi. Kafi yalnızca işaret etti ve anında bir hizmetçi yanlarında bitiverdi. Kafi ona talimat verdi ve bir dakika sonra hizmetçi Gamina'ya bir bardak soğuk su verdi. Gamina, James, Locklear ve Erland'la sessizce konuşurken suyu yudumladı. Buna hazırlıksız yakalandım. Ani öfke ve nefret akışına.</p>
	<p class="block_4"> </p>
	<p class="block_5">Buradakilerin birçoğu imparatoriçeyi seve seve öldürebilir. Ve öfkeli zihinlerin epey büyük kısmı İmparatorluk Locası'nda.</p>
	<p class="block_4"> </p>
	<p class="block_5">James karısının koluna hafifçe vururken rahatlatıcı sesler çıkardı ve Locklear, "Günün geri kalanında burada dikilip durmanın sana fazla geleceğini düşünüyorsan Gamina..."</p>
	<p class="block_4"> </p>
	<p class="block_5">"Hayır Locky. İyiyim. Sanırım, sadece biraz daha su içmeye ihtiyacım var."</p>
	<p class="block_4"> </p>
	<p class="block_5">Kafi, "Bu akıllıca," dedi.</p>
	<p class="block_4"> </p>
	<p class="block_5">Erland dikkatini girecek bir sonraki guruba çevirdi. Prens ve Kesh Prensesleri annelerinin arkasından girmişlerdi ve şimdi imparatorluktaki en güçlü lord ve üstatlar ilan ediliyordu.</p>
	<p class="block_4"> </p>
	<p class="block_5">İmparatorluk Arabacılarının Komutanı Lord Jaka girdi. "Arabacılar ne kadar önemli Kafi?" diye sordu Erland.</p>
	<p class="block_4"> </p>
	<p class="block_5">"Anladığımdan emin değilim ekselansları."</p>
	<p class="block_4"> </p>
	<p class="block_5">"Demek istediğim, konumları sadece geleneksel mi yoksa gerçekten de ordunun kalbinde mi yer alıyorlar? Geçmişte uluslarımızın farklılıkları olduğu durumlarda, hep sizin korkulan Köpek Askerlerinizle karşılaştık." Kafi omuz silkti. "Arabacılar, Konfederasyonu ezenlerin öncüleriydi ekselansları. Ama sınırlarınız kuzeyde uzağa uzanıyor ve Arabacılar, başkentten o kadar uzağa ancak çok büyük bir ihtiyaç olursa sevk edilirler."</p>
	<p class="block_4"> </p>
	<p class="block_5">İmparatoriçeyi devirme girişimini gerçekleştirebilecek ya da bozabilecek olan adam Jaka, dedi James.</p>
	<p class="block_4"> </p>
	<p class="block_5">Erland, Kafi'nin sözlerini düşünüyormuş gibi kafa salladı. Gamina, Locklear ve James'e doğru düşündü, Dışarıdan bakıldığında epey güvenilir gözüküyor.  O önemli bir adam Erland, cevabını verdi James. Hiçbir askeri darbe onun katılımı ya da etkisizleştirilmesi olmaksızın gerçekleşemez.</p>
	<p class="block_4"> </p>
	<p class="block_5">Kafi, Erland'ın koluna dokundu. "Köpek Askerlerden bahsetmişken, işte amirleri Sula Jafi Butar, Orduların Prens Naibi ve Kistan, Isan, Paji ve ordularımızın toplandığı diğer eyaletlerin hükümdarlık vârisi."</p>
	<p class="block_4"> </p>
	<p class="block_5">Giren adam, safkanın siyah derili bir versiyonu gibi görünmesi dışında, tanımlanması zor biriydi. Giyimi aynıydı, beyaz eteklik, sandaletler ve tıraşlanmış kafa, ama teni güneşte abanoz gibi parlıyordu. Yandaşlarının çoğu, sadece birkaçı Erland'ın tecrübesiz gözüne safkan olarak göründüyse de, aynı derecede siyahtı.</p>
	<p class="block_4"> </p>
	<p class="block_5">Erland James'e bakınca James cevap verdi, Yabancı bir oyuncu Erland. Açıkça sadık gözüküyor. Halkı komşuları tarafından ilk fethedilecekler arasında, bu yüzden ulustaki en eski soylar arasındalar, sadece safkanlar için ikinci sıradalar. Orduların Efendisi Aber Bukar gerçek komutan, ama bu adam orduda epey etkili.</p>
	<p class="block_4"> </p>
	<p class="block_5">Kafi, "Belki de aşağı doğru ilerlemeye başlamalıyız Prens Erland. Böylece inceliği bozma riskine atılmamış oluruz," dedi.</p>
	<p class="block_4"> </p>
	<p class="block_5">Erland, "Lütfen. Önden buyurun," dedi.</p>
	<p class="block_4"> </p>
	<p class="block_5">Bir gurup asker Erland'la arkadaşlarının etrafını çevirdi ve prens bir an için irkildi. Kalabalıkta yaklaştıklarını fark etmemişti. Haykırmamışlardı, buna ihtiyaçları da yoktu. Locaların arkasındaki rampadaki insanlar yaklaştıklarını içgüdüsel olarak sezmiş gibiydiler ve yol açtılar.</p>
	<p class="block_4"> </p>
	<p class="block_5">James, "Bu sosyal tabakada, insanlar daha yüksek mevkiden birinin yaklaşma olasılığa karşı tetikte görünüyorlar," gözleminde bulundu. Kafi ellerini aşağı ve dışarı hareket ettirerek omuz silkti ve 'Ma'lish' dedi, Erland bunun Benice'de -Kafi'nin ana dilinde- 'Üzgünüm,' anlamına geldiğini, ama aslında 'Felaketler olur,' dediğini biliyordu. Benice konuşan insanların kısmet ya da kader, tanrıların isteği dedikleri şeydi bu.</p>
	<p class="block_4"> </p>
	<p class="block_5">Lord Ravi'nin adı Erland'ın dikkatsizliğini dağıttı ve Erland dönüp baktığında bir başka renkli erkek gurubunun girmekte olduğunu gördü. Öndeki her adamın kafası tıraş edilmişti, sadece kafalarının ortasında bir tutam saç korunup, özel bir merhem benzeri bir maddeyle dik durması sağlanmıştı.</p>
	<p class="block_4"> </p>
	<p class="block_5">Adamlar sadece peştamal giymişlerdi ve vücutları cilalanmış gibi yağlanmıştı. Tenleri bronzdu, ama kırmızımsı bir görünümle, çoğu Keshli'ninkinden daha açık görünüyordu. Adamların çoğu siyah saçlıydı. Derken arkadan daha genç erkekler geldi, bunlar saçlarını uzatmış, arkadan at kılı tutamı gibi bağlamışlardı, ama kulaklarında ufak halkalar asılıydı. </p>
	<p class="block_4"> </p>
	<p class="block_5">Kendilerine abartılı bir omuz genişliği veren parlak renkli deri zırhlar giymişlerdi. Bu genç erkekler de pantolon yerine sadece peştamala bürünmüşlerdi. Hepsi de baldırlarının yarısına kadar gelen yumuşak deri çizmeler giymişlerdi.</p>
	<p class="block_4"> </p>
	<p class="block_5">Erland gurubunu bir an durdurdu. "Kafi, bunlar kim?"</p>
	<p class="block_4"> </p>
	<p class="block_5">Kafi horgörüsünü güçbela gizleyebildi. "Ashuntalı biniciler prensim. Lord Ravi Atlar Kardeşliğinin Amiri'dir. Ashunta'nın sahaya çıkartabileceği en iyi savaşçıların soyundan gelen bir süvari birliği. En zor insanlardan..." Kafi az kalsın fikrini açık edeceğini anladı ve "büyük güçlükle fethedildiler lordum ve kendi ulusal kimliklerine hâlâ kuvvetle tutunuyorlar. İmparatorluğa sadık kalmalarının nedeni sarayda yükselmelerine izin verilmesidir," dedi.</p>
	<p class="block_4"> </p>
	<p class="block_5">Ve Şehir devletleri Kesh Burnu'nun yanlış tarafında olduğundan, diye ekleme yaptı James düşüncelerine esprili bir duygu katarak. Raporlarımıza göre, imparatoriçenin Generali Aber Bukar İsyancı Konfederasyon'a karşı süvarilerini yollamaları için onları tehdit etmek zorunda kalmış.</p>
	<p class="block_4"> </p>
	<p class="block_5">Gurup amfiteatrın altına doğru yolculuklarına devam ederken Erland, "Hiç kadın görmüyorum. Bunun bir nedeni var mı?" dedi.</p>
	<p class="block_4"> </p>
	<p class="block_5">Kafi, "Ashuntalar garip bir halktır. Kadınları" -gücendirmek niyetinde değilmiş gibi Gamina'ya baktı- "kadınlarını mal olarak düşünürler. Takas edilir, alınır ve satılırlar. Ashuntalar onları insandan saymazlar," dedi. Kafi bunu nahoş buluyorduysa bile, bunu güzel sakladı.</p>
	<p class="block_4"> </p>
	<p class="block_5">Erland beliren fırsata karşı koyamadı. "Senin kendi halkının kadınlara çok az özgürlük verdiği doğru değil mi?"</p>
	<p class="block_4"> </p>
	<p class="block_5">Kafi'nin yanaklarına kan gelirken koyu renk teni renklendi. "Atalarımızdan öğrendiklerimize göre, öyle görünüyor, ekselansları. Ama komşularımızdan da öğrenen insanlarız ve artık kızlarımızı deve için satmıyoruz." Omzunun üzerinden locanın Lord Ravi'nin oturduğu kısmına baktı.</p>
	<p class="block_4"> </p>
	<p class="block_5">"Ama onlar kız çocuklarını satıyorlar ve bir kadın bir erkeğe sorun çıkarıyorsa, adam ona, öldürmek de dahil, dilediğini yapmakta serbest. Sıcak duyguları küçümsemeyi ve bir kadını sevmenin zayıflık olduğunu öğreniyorlar. Tutku ve şehveti erkek çocuk yapmak için gerekli sayıyorlar ama sevgi..." Kafi omuz silkti. "Kendi halkım arasında bir deyiş vardır, 'En asil doğan adam bile kendi yatak odasında bir hizmetçidir.' En iyi hükümdarlarımızın çoğu kendi uluslarının hayrı için karılarının kollarında nasihat alırlar.</p>
	<p class="block_4"> </p>
	<p class="block_5">"Ama onlar..." Kafi bakışlarını yere çevirdi. "Beni bağışlayın. Ders vermek niyetinde değildim."</p>
	<p class="block_4"> </p>
	<p class="block_5">"Hayır," dedi Gamina. "Elbette. Bunu çok ilginç buluyorum" Diğerlerineyse şöyle dedi, Ashuntalar’a karşı sosyal adetlerine karşı olmanın da ötesinde kişisel bir hoşnutsuzluğu var. Onlardan nefret ediyor.</p>
	<p class="block_4"> </p>
	<p class="block_5">Kafi, "Uzun zaman önce, ben çocukken, babam, Adı Kesh Olan'a hizmet etti.</p>
	<p class="block_4"> </p>
	<p class="block_5">Burada, Lord Ravi'nin oğlunu tanıdım. Sarayda çocuktuk, bütün bildiğimiz buydu. Ravi'nin oğlu Ranavi iyi bir çocuktu ve birlikte at binerdik. İmparatorluğun en iyi binicilerinin kim olduğu, cevabı açık bir sorudur; Ashuntalar mı, biz Jal-Purlular mı? Onun Ashunta midillisiyle benim çöl atımı sık sık şehir kapılarının ilerisindeki çimenliklerde yarıştırırdık. Bir süre sonra dost olduk.</p>
	<p class="block_4"> </p>
	<p class="block_5">"Bir kız vardı. Tanıştığım Ashuntalı bir kız." Duygularını yüzüne yansıtmayan Kafi, "Onun için takas yapmaya kalkıştım, ama Ravi onu festivallerinden birinde ödül yaptı. Kendi savaşçılarından biri tarafından kazanıldı ve adam onu kendi evine götürdü. Sanırım bu savaşçının üçüncü ya da dördüncü karısıydı," dedi.</p>
	<p class="block_4"> </p>
	<p class="block_5">Bu çok uzun zaman önce olmuş, neredeyse unutulmuş bir hadiseymiş gibi elini salladı. "Kadınlarını deri tasmalarla bağlarlar ve umuma zincirle çıkarırlar. Soğuk havada bile, bir peştamal dışında bir şey giymelerine izin vermezler. Onların giyinik olmamalarının safkanlar için pek önemi yoktur, ama imparatoriçe, kendinden önce gelen annesi gibi, kocalarının, oğullarının ve babalarının ellerinden gördükleri muameleyi bizzat tatsız bulur. Lord Ravi ve diğerlerinde imparatoriçenin kınamasını üzerlerine çekmeyecek kadar politik zeka var, bu yüzden kadınları saraya asla getirilmez. Hep böyle olmadı.</p>
	<p class="block_4"> </p>
	<p class="block_5">İmparatoriçenin büyükbabasının çok genç Ashuntalı kızlara karşı kararlı bir düşkünlüğü olduğu söylenir. Denir ki eğlencesi için ona birçok kız sağlamayı Ashuntalı’lar kendileri istemişler, böylece Atlar Kardeşliği'nin imparatorluk sarayında yükselmesine izin verilmiş."</p>
	<p class="block_4"> </p>
	<p class="block_5">"Ulusların güçleri böyle şeyler üzerine kuruluyor," diye belirtti Locky kuru bir ifadeyle.</p>
	<p class="block_4"> </p>
	<p class="block_5">"Öyle," yanıtını verdi Kafi.</p>
	<p class="block_4"> </p>
	<p class="block_5">Uzun rampanın dibine ulaştılar ve bir muhafız sırası diğer yanda duruyor, kalabalığı içeri girecek ve saraya takdim edilecekler için sahneleme alanından uzak tutuyordu. Erland'ın muhafızları krallığın üniformalarını giymiş ve göğüslerine Krondorlu Kraliyet Sarayı Muhafızlarının nişanını takmış aşağıda onu bekliyorlardı. Erland, Quegli elçinin, Adalar Krallığı'na kendi ulusuna göre üstünlük verilmesine öfkeyle adamlarının arkasında durmakta olduğunu biraz eğlenerek fark etti.</p>
	<p class="block_4"> </p>
	<p class="block_5">Kafi hikâyesine devam etti. "Ranavi kızı bir hediye olarak benim için çalmanın yollarını aradı. Bir kadını bir rakipten başarıyla çalabilirsen -kadını kendi evine götürebilirsen- kadını alıkoyabilmek de kültürlerinin bir parçası. Ranavi kendi kız kardeşini onu festivalde kazanmış olan adamdan çalmaya kalktığında on yedi yaşında bile değildi. Girişim sırasında öldü."</p>
	<p class="block_4"> </p>
	<p class="block_5">Konuşurken sesinde bir acılık ya da duygu tınısı olmayan Kafi, "Ashuntalı’ların daha iyi özelliklerini takdir etmememin sebebi, gördüğünüz gibi bu," dedi. Yumuşak bir şekilde ekledi, "O özellikler her neyse." Gamina çöl adamına sempatiyle baktı, ama hiçbir şey söylemedi.</p>
	<p class="block_4"> </p>
	<p class="block_5">On dakikadır amfiteatrın girişine gitmeyi bekleyerek oldukları yerde duruyorlardı. Kafi arkadaşının hikâyesini anlattığından beri kimse konuşmamıştı. Locklear konuyu değiştirmek için güzel bir zaman olduğunu düşündü. "Kafi, Özgür Şehirler'in elçileri nerede?"</p>
	<p class="block_4"> </p>
	<p class="block_5">"Yoklar, lordum," cevabını verdi Kafi. "Kutlamaya kimseyi göndermeyecekler. Bir zamanlar bu insanlar, Bosania İmparatorluğu idi ve hâlâ da imparatorlukla resmi olarak bir işleri yoktur." "Eski kinler zor ölür," dedi James.</p>
	<p class="block_4"> </p>
	<p class="block_5">Erland, "Anlamıyorum," dedi. "Queg ve imparator benim ömrümde üç savaş yaptılar ve Adalar'la Kesh arasında birçok sınır çatışması oldu. Özgür Şehirler'de durum neden farklı?"</p>
	<p class="block_4"> </p>
	<p class="block_5">Alayda yerlerini alırlarken Kafi, "Sizin Özgür Şehirler dediğiniz yerde yaşayanlar bir zamanlar bizim sadık vatandaşlarımızda Konfederasyon ilk ayaklandığında yıllar önce, Kesh bütün garnizonlarını Jal-Pur'un kuzeyine geçirerek o kolonide yaşayanları kendi başlarının çaresine bakmaya zorladı. Öte yandan Queg on yıl önce başarıyla ayaklanmıştı. Queg başarılı bir devrimci ulus. Sizin kendi krallığınız hep yabancıydı, ama Özgür Şehirler kendi hükümdarları tarafından aldatılmış bir halktı. Kendi kendilerini savunmak durumunda kalmış çiftçi ve meyhanecilerdi," dedi.</p>
	<p class="block_4"> </p>
	<p class="block_5">İlan edilmeyi dört gözle bekleyerek birkaç adım ilerlerlerken Erland bu konu hakkında düşündü. Yukarıdaki balkona baktı ve balkonun lord ve üstatların sonuncuları da içeri girdikçe hızla dolmakta olduğunu gördü. Artık krallığın kendi Dukalığı olan Crydee'nin parçası olan ve Erland'ın büyük büyük büyükbabası tarafından fethedilmiş olan Bosania goblinlerin, trollerin ve Karanlık Yolun Kardeşliği'nin yaşadığı sert bir yerdi. Askerler olmadan, sadece hayatta kalmak yıllarca süren devamlı mücadeleyi gerektirmiş olmalıydı. Erland, Özgür Şehirler'dekilerin neden imparatorluğa karşı hâlâ kin güttüklerini anlayabiliyordu.</p>
	<p class="block_4"> </p>
	<p class="block_5">Sonra adının ilan edildiğini duydu ve Kafi, "Ekselansları. Vakit geldi," dedi.</p>
	<p class="block_4"> </p>
	<p class="block_5">Bütün topluluk tek vücutmuşçasına yola çıktı, amfiteatrın düz taş zemininde ilerlerlerken sadece Gamina askeri adımlarla yürümüyordu. Kasenin geniş temelini geçmek tam beş dakika sürdü ama, sonunda Adalar Prensi, Kesh'in kavurucu güneşinin altında Büyük Kesh İmparatoriçesi'ne resmi bir şekilde takdim edildi. Ve Erland, Borric'in ortadan kayboluşundan beri gerçek olan şeyi şu âna kadar gerçekte anlayamamıştı. Şu an dünyadaki en güçlü hükümdarın karşısında ağabeyi değil o duruyordu ve günün birinde bu kadının vârisi onun en ölümcül düşmanı olabilirdi, çünkü günün birinde Borric değil o Adalar Kralı olacaktı. Ve Erland annesinin kollarında taşınan küçük bir çocuk olduğundan bu yana hiç bu kadar korkmamıştı.</p>
	<p class="block_4"> </p>
	<p class="block_5">Takdim bulanık bir şekilde geçip gitti. Erland resmi saraya takdim edilişini güçbela hatırlıyor ve ezberlemek zorunda bırakıldığı sözleri söylediğini zar zor hatırlayabiliyordu. Kimse dikkat etmediği ya da gülmediği için, onları uygun bir şekilde söylemiş olduğunu tahmin ediyordu ve arkasındaki elçilerin neler söylediklerini hatırlayamıyordu. Şimdi amfiteatrın en aşağıdaki seviyesinde, imparatoriçeye Yetmiş Beşinci Yıl Kutlamasında sağlık ve refah dileklerini iletmeye gelmiş elçiler için ayrılan taştan sırada oturuyordu. Beklenmedik korku nöbetine rağmen dikkatini toplamaya çalışarak, "Kafi, festival neden Banapis'ten sonrasına, bu kadar çok ertelendi?" dedi. Kafi, "Sizin halkınızdan farklı olarak biz Keshliler Yazortası Festivalini kendi doğum günümüz olarak saymıyoruz.</p>
	<p class="block_4"> </p>
	<p class="block_5">Burada, bunu bilen her adam doğum gününü doğduğu günde kutlar. Bu yüzden, Adı Kesh Olan, tanrılar tarafından dünyaya Dzanin'in on beşinci gününde verildiğinden, doğumu o gün kutlanıyor. Kutlamanın son gününe denk gelecek," dedi.</p>
	<p class="block_4"> </p>
	<p class="block_5">Erland, "Ne tuhaf. Doğum günü tam doğduğun günde kutlamak. Her gün düzinelerce küçük kutlama olmalı o halde. Banapis'teki büyük festivali özleyecek olsaydım kendimi aldatılmış hissederdim," dedi.</p>
	<p class="block_4"> </p>
	<p class="block_5">"Değişik adetler," dedi Locklear.</p>
	<p class="block_4"> </p>
	<p class="block_5">Safkan giysileri giymiş bir hizmetli prensin karşısında belirdi ve yerlere kadar eğildi. Altın bir kurdeleyle mühürlenmiş bir parşömen çıkardı. Resmi rehber ve protokol memuru rolünü oynayan Kafi parşömeni aldı. Balmumundan mühre baktı ve "Sanırım bu kişisel," dedi.</p>
	<p class="block_4"> </p>
	<p class="block_5">Erland, "Neden öyle düşündün?" diye sordu.</p>
	<p class="block_4"> </p>
	<p class="block_5">"Prenses Sharana'nın mührünü taşıyor."</p>
	<p class="block_4"> </p>
	<p class="block_5">Parşömeni Erland'a uzattı, Erland kurdeleyi çekerek mührü kırdı. Daha önce İmparatorluk Kesh'inin yüce diliyle yazılmış bir parşömenle ödüllendirilmediği için, lekesiz parşömeni yavaşça okudu. O okurken Gamina gülmeye başladı. James bir an karısının düşünceleri duyma yeteneğini elinde olmadan açık ettiğinden korkarak aniden döndü, ama o bunu yaparken Gamina, "Erland, kızardığına yemin edebilirim," dedi.</p>
	<p class="block_4"> </p>
	<p class="block_5">Erland parşömeni kemerine koyarak gülümsedi. "Ah... sadece güneşten, sanırım," dedi, ama ağzını yalnız bırakmayı reddeden utangaç gülümsemeyi saklayamadı.</p>
	<p class="block_4"> </p>
	<p class="block_5">"Ne o?" diye sordu Locklear şakacı bir tavırla.</p>
	<p class="block_4"> </p>
	<p class="block_5">"Bir davet," dedi Erland.</p>
	<p class="block_4"> </p>
	<p class="block_5">"Ne daveti?" diye sordu Locklear. "Bu gece imparatoriçeyle resmi resepsiyonla yemek yiyoruz."</p>
	<p class="block_4"> </p>
	<p class="block_5">Sırıtmasına engel olamayan Erland, "Bu... yemek ertesi için," dedi. James ve Locklear bilmiş bir şekilde bakıştılar. Sonra Locklear, "Kafi, safkanların... anlaşma yapma usulleri bu mu? Birbirlerine uğramak, yani," dedi. Kafi omuz silkti. "Prenses en asil doğanlardan olduğundan adap sınırlarını diğerlerinden daha fazla esnetebildiği halde, duyulmamış bir şey değil."</p>
	<p class="block_4"> </p>
	<p class="block_5">"Ya Prenses Sojiana?" diye sordu Locklear.</p>
	<p class="block_4"> </p>
	<p class="block_5">James sırıttı. "O işe ne zaman sıra geleceğini merak ediyordum."</p>
	<p class="block_4"> </p>
	<p class="block_5">Gamina gözlerini azıcık kıstı. "O işe mi?"</p>
	<p class="block_4"> </p>
	<p class="block_5">"Bir konuşma şekli, aşkım. Locky sarayda görüş alanına giren bütün güzel kadınları... şey... tanımaya çalışmasıyla ünlüdür."</p>
	<p class="block_4"> </p>
	<p class="block_5">Kafi, "Prensesle buluşmayı rica eden bir mesaj gönderirseniz, bunun birçok mesajdan biri olmasına hazırlıklı olun. Ayrıca, şu günlerde onun... Lord Ravi'yle vakit geçirdiği söyleniyor, bu yüzden mesajınızın nazikçe görmezden gelineceğini sanıyorum," dedi.</p>
	<p class="block_4"> </p>
	<p class="block_5">Locklear üzerine konmuş süslü yastıklara rağmen katı ve sert olan taşın üzerinde rahat bir pozisyon bulmaya çalışarak arkasına yaslandı. "Şey, onunla buluşmanın bir yolunu bulmam gerekecek sanırım. Bir kez onunla konuşma fırsatını yakalarsam..."</p>
	<p class="block_4"> </p>
	<p class="block_5">Kafi yine her şey olacağına varır' anlamındaki el hareketini yaptı. "Ma'lish."</p>
	<p class="block_4"> </p>
	<p class="block_5">James kendi dünyasına dalmış olan Erland'a baktı. Sessizce Gamina'ya hitaben konuştu. Kafi, Prenses Sojiana'yla ilgili bir şeyi söylemiyor. Ne olduğunu söyleyebilir misin?</p>
	<p class="block_4"> </p>
	<p class="block_5">Hayır, cevabını verdi Gamina. Ama adının anılmasıyla bir izlenim edindim.  Nedir?</p>
	<p class="block_4"> </p>
	<p class="block_5">Büyük tehlike.</p>
	<p class="block_9" id="calibre_pb_12"> </p>
</body></html>
