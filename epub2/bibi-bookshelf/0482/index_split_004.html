<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>01 - Asilkan Prens  - Gediksavaşları Dünyasından</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_3">GÜNEYE DOĞRU</p>
	<p class="block_4"> </p>
	<p class="block_5">Muhafızlar kahkaha attılar.</p>
	<p class="block_4"> </p>
	<p class="block_5">James neşelerinin nedenini görmek için döndü ve iki prensin yaklaşmakta olduklarını gördü. Erland ağır zincirden, normal zırhının en az beş katı ağırlığında olasılık dışı görünen bir palto giymiş, omzunun üzerine kırmızı bir pelerini rahat bir şekilde atmıştı. Ama kahkaha esasen kendisini baştan aşağı örten bir cüppe giymiş olan kardeşine yöneltilmişti. Başlığıyla kol ağızlarının kenarına altın renginde iplikle gizli semboller işlenmiş itici bir mordandı -bir vakitler bir büyücünün gardırobunun en gözde parçası olduğuna, daha iyi günler gördüğüne şüphe yoktu. Üzerine süt beyazı camdan bir top yerleştirilmiş tuhaf görünüşlü ahşap bir değnek alışılmış kılıcının yerinde duruyordu. Kulgan'ın ya da Keshli büyücülerden birinin üzerinde cüppe uygun görünebilirdi; Borric üzerindeki etkisi tamamen komikti.</p>
	<p class="block_4"> </p>
	<p class="block_5">Locklear, James'in yanına gelirken kahkahalara katıldı. "Ne için giyinmişler?"</p>
	<p class="block_4"> </p>
	<p class="block_5">James iç geçirdi. "Hiçbir fikrim yok." Prenslere, "Bu da nesi?" dedi.</p>
	<p class="block_4"> </p>
	<p class="block_5">Erland sırıttı. "Bir pokür oyunu keşfettik -burada poker diyorlar- Şansımız istikrarsızdı." James, Gamina’nın onu ne kadar bekleteceğini merak ederek omuz silkti. Gelini kendi konutundaydı, beraberinde Kesh'e götüreceği şeylerin son kısmını topluyordu. Eşyalarının geri kalanı imparatoriçenin doğum günü kutlamasından sonra oraya döneceğinden önceden Krondor'daki saraya gönderilecekti.</p>
	<p class="block_4"> </p>
	<p class="block_5">Borric, "Pelerinimi bir mavnacıya kaybettim ve kılıcımı da büyük ihtimalle onu bir şişe şarap için satan bir adama. Ama sonra şansa biraz fazla inanan ama iyi kart düşüncesine yeterince inanmayan bir büyücü buldum. Şuna bak," dedi. James ikizlerin büyüğüne bir bakış attı ve onun tuhaf görünüşlü ahşap değneği uzatmakta olduğunu gördü. "Bu bir büyü aleti. Kristal hava karardığında parlıyor, yani lambalarla ya da meşalelerle uğraşmana gerek yok. Dün gece çalıştığını gördük. Epey iyi."</p>
	<p class="block_4"> </p>
	<p class="block_5">James hoş olduğunu söylemek istermiş gibi başını salladı. "Başka ne yapıyor?"</p>
	<p class="block_4"> </p>
	<p class="block_5">"Oldukça hoş görünüşlü bir yürüme değneği olması dışında hiçbir şey, sanırım," diye cevapladı Erland. Kardeşine dönerek ekledi, "Ama biri elinde körolasıca büyük bir palayla koşarak gelse kılıcını geri almış olmayı dileyeceğine bahse girerim."</p>
	<p class="block_4"> </p>
	<p class="block_5">"Sanırım," dedi Locklear.</p>
	<p class="block_4"> </p>
	<p class="block_5">"Pekâlâ, uygarlığa ulaştığımızda başka bir kılıç satın alırım," dedi Borric.</p>
	<p class="block_4"> </p>
	<p class="block_5">James iç geçirdi. "Ve yeni giysiler. Bu kıyafetler saçma görünüyor." Locklear güldü. "Saçma bir şey mi görmek istiyorsun!" Borric'e, "Ona çizmeleri göster," dedi.</p>
	<p class="block_4"> </p>
	<p class="block_5">Borric sırıtarak cüppesinin kenarını yukarı çekti ve James başını şaşkınlıkla iki yana salladı. Borric baldırlarının yarısına kadar yükselen, her biri sarı bir kartalla süslenmiş kırmızı deriden çizmeler giyiyordu. "Bunları da kazandım."</p>
	<p class="block_4"> </p>
	<p class="block_5">"Sanırım eski sahibi bunlar üzerine bahse girildiğinde elinin kaybettiğini görmekten hoşlanmıştır," dedi James. "Seyahat eden bir karnaval açacakmış gibi görünüyorsun. Eğer istiyorsan bunları sakla. Renkleri inanılmaz," diye ekledi kırmızı ve sarı çizmelerle mor cüppenin birbirine yakışmadığını işaret ederek. Erland'a dönerek dedi. "Ve sen de Kesh'i tek başına istila edecekmiş gibi görünüyorsun. Sethanon Savaşı'ndan beri böyle zincir görmedim."</p>
	<p class="block_4"> </p>
	<p class="block_5">James gibi sadece bir tunik ve deri bir yelek giymiş olan Locklear, "Çöle yaklaştığımızda o zincire aşık olacaksın," dedi.</p>
	<p class="block_4"> </p>
	<p class="block_5">Erland'ın sert cevabı Gamina'yla anne babasının belirişiyle kesildi. Pug, Katala'nın elini tutuyordu ve artık gerçekten hasta olduğu James için açıktı. Kızının önceki gün gerçekleşen düğününün gereklerinden ya da çocuklarının artık ona ihtiyaç duymadıklarının fark etmekten mi yoksa hastalığın kendini göstermesinden miydi, James bilemiyordu. Ama gözleri olan herkes için Katala'nın ömrünün en fazla haftalarla sınırlı olduğu açıktı.</p>
	<p class="block_4"> </p>
	<p class="block_5">James'in beklediği yere geldiler ve Katala damadıyla alçak sesle konuştu.</p>
	<p class="block_4"> </p>
	<p class="block_5">"Bu elveda James."</p>
	<p class="block_4"> </p>
	<p class="block_5">James sadece başını sallayabildi. Katala'nın halkı savaşçıydı, onurluydu ve her zaman dobraydı. Pug bunu bütünüyle anlamıştı ve Katala da böyle davranıyordu. "Seni özleyeceğiz," dedi sonunda.</p>
	<p class="block_4"> </p>
	<p class="block_5">"Benim hepinizi özleyeceğim gibi." Katala elini nazikçe James'in göğsüne koydu ve James narin parmakların kalbinin üzerinden ona hafifçe dokunduğunu hissetti. "Sadece görünüşte ölüyoruz. Hatırlandığımız sürece burada yaşıyoruz." James başını eğdi ve Katala'yı yanaklarından hafifçe öptü, hem sevgi hem de saygı dolu bir davranışla. "Hep hatırlanacaksınız," dedi.</p>
	<p class="block_4"> </p>
	<p class="block_5">Katala, James'in öpüşüne karşılık verdi ve sonra kızına elveda demek için döndü.</p>
	<p class="block_4"> </p>
	<p class="block_5">Pug, James'e kendisiyle kısa bir mesafe yürümesini işaret etti. Diğerlerinin duyamayacakları bir uzaklıkta, "Katala aile ocağına bu gece dönüyor James. Daha fazla ertelemek için neden yok ve oyalanacak olursak, Kelewan'daki açıklıktan Thuril sınırına yolculuk edecek gücü olmayabilir. Yardımcı olacak arkadaşlarım var, ama yine de onun durumundaki birinin tek başına yapamayacağı kadar çetin bir yolculuk olacak."</p>
	<p class="block_4"> </p>
	<p class="block_5">James kaşlarını şaşkınlıkla kaldırdı. "Onunla gitmiyor musun?"</p>
	<p class="block_4"> </p>
	<p class="block_5">Pug sadece başını iki yana salladı. "Başka işlerle ilgilenmeliyim."</p>
	<p class="block_4"> </p>
	<p class="block_5">James iç geçirdi. "Seni görecek miyiz?" Çok yakında diyecekti, ama Pug'ın yüz ifadesindeki bir şey cümleyi tamamlamamasına neden oldu.</p>
	<p class="block_4"> </p>
	<p class="block_5">Pug omzunun üzerinden sessizce birbirlerinin ellerini tutmakta olan karısıyla kızına baktı. Pug da James de zihinlerinden konuşmakta olduklarını biliyorlardı. "Büyük olasılıkla hayır. Yolum tekrar buraya düşerse sanırım çok az insan beni görmekten hoşnut olacaktır, çünkü sanırım yalnızca en korkunç koşulların habercisi olacaktır, belki de Sethanon'da karşılaştığımız dehşetlere benzer bir şeyin."</p>
	<p class="block_4"> </p>
	<p class="block_5">James bir an sessiz kaldı. Moredhel'in, Karanlık Yolun Kardeşliği'nin orduları, sahte peygamberleri Murmandamus'un sancağı altında ilerlediklerinde yalnızca bir çocuktu. Ama o dönem hafızasına sonsuza dek işlenmişti. Armengar ve Sethanon savaşlarını hâlâ ayrıntılarıyla hatırlıyordu ve göğün Ejderha Lordları'nın dönüşüyle yarıldığını ve dönüşlerinin haber verdiği yaşamın neredeyse feci sonunu canlılıkla hatırlayabiliyordu. Pug, Elvandarlı Thomas ve Kara Macros ve Arutha tarafından yönetilen, görünüşte mucizevi zafer hâlâ tam anlamıyla kavrayamadığı bir şeydi. James sonunda, "Sanırım bu sana çok ihtiyaç duyulduğunda olacak," dedi.</p>
	<p class="block_4"> </p>
	<p class="block_6">Pug bu ister istemez doğruymuş gibi omuz silkti. "Her durumda, artık benim rehberliğimde başlayan işi başkalarının ileri götürmesine bağımlıyım. Yardım etmelisin."</p>
	<p class="block_7"> </p>
	<p class="block_5">"Ne yapabilirim?"</p>
	<p class="block_4"> </p>
	<p class="block_5">Pug donuk bir gülümsemeyle, "İlki aramızda mesele olmayacaktır. Kızımı sev ve ona bak," dedi.</p>
	<p class="block_4"> </p>
	<p class="block_5">James gülümsedi. "Herhangi bir adamın yapabileceğinden fazla değil."</p>
	<p class="block_4"> </p>
	<p class="block_5">"Ve kızımın ağabeyine göz kulak ol."</p>
	<p class="block_4"> </p>
	<p class="block_5">"Willy işinin ehli bir subay Pug. Gözetilmeye pek az ihtiyacı var. Birkaç yıl içinde Arutha'nın muhafızlarının yüzbaşısı olmasını bekliyorum." Pug tekrar omuz silkti, oğlunun kendisini izlemek için burada olmayışına dair hissettiği hayal kırıklığına dair küçük bir ipucu. Pug'la oğlu arasında yaşanan sıkıntı her neydiyse tartışılmadı. "İkinci olarak, Yıldızlimanı özerkliğini desteklemek için senin sesine ihtiyacım var."</p>
	<p class="block_4"> </p>
	<p class="block_5">"Tamam."</p>
	<p class="block_4"> </p>
	<p class="block_5">"Ve benim adıma konuşman gerektiğinde sana ne söylediğimi, seninle paylaştığım sırrı unutma."</p>
	<p class="block_4"> </p>
	<p class="block_5">James hüzünlü ayrılışta bir mizah bulmaya çalıştı, ama sadece, "Nasıl istersen. Unutmayacağım. Erkeklerin her gün büyük sanat eseri büyüler yaptığı bir adada durmak beni hangi saçmalığı hatırlayacağım konusunda endişelendirse de," diyebildi.</p>
	<p class="block_4"> </p>
	<p class="block_5">Pug karısına ve kızına dönmek için hareket ederken James'in koluna hafifçe vurdu. "Saçmalık değil. Anlamadığın şeyin saçmalık olduğuna hükmetme tuzağına asla düşme. Bu hata seni mahvedebilir."</p>
	<p class="block_4"> </p>
	<p class="block_5">James onu izledi ve sonra ayrıldılar. Üç büyük mavnanın onları gölün karşısına geçirmek için beklediği yere yürürlerken James prenslere baktı. Borric'le Erland nahoş bir sakinlik olduğuna hükmettikleri şeyden uzaklaşıyor olmaktan açıkça rahatlamış bir şekilde, yaklaşan yolculuk hakkında gevezelik ederek duruyorlardı ve kısa bir an için James böyle bir sakinlik bulamadıkları için pişman olup olmayacaklarını merak ediyordu.</p>
	<p class="block_4"> </p>
	<p class="block_5">Hafif ve ani rüzgâr iğneleyen kumu uçurdu ve ikizler atlarının dizginlerini çekip durdurdular. Gamina ufku inceledi ve herkesin duyabileceği kadar yüksek sesle konuştu. "Ciddi bir fırtına olduğunu sanmıyorum. Gök olması gerektiği gibi gözükmüyor. Ama rahatsız edici olabilir." Jal-Pur'un kenarında, Nar Ayab'a, imparatorluğun en kuzeydeki şehrine giden yol boyunca at sürüyorlardı. Çoğu, tepelerden, Keshliler'in Yıldızların Sütunları dedikleri dağların aşağısına akan birkaç küçük derenin kıyısına toplanmış birkaç ağaç ve çalılıkla, engebeli platonun manzarası neredeyse çölün kendisi kadar ıssızdı. Bir binici topluluğu yavaşça onlara yönelirken, James yolun uzak bir tepeye çıkan uzak ucunu işaret etti. "Keshli sınır muhafızları," diye bağırdı artan rüzgâra karşı. "Çavuş! Flamaları gösterme zamanı." Topluluktaki çavuş iki muhafızın öne çıkmasını işaret etti ve onlar da heybelerindeki ahşap sancak parçalarını hızla çıkardılar. Parçaları aceleyle biraraya getirerek, iki küçük sancağı tam Keshli muhafızlar James'le arkadaşlarının bekledikleri tepeye vardıklarında kaldırdılar. Her birini değişik bir ahenkte bir işaretin kapladığı iki Krondor kraliyet bayrağı, Borric'le Erland'ın kraliyet flamaları, şimdi yaklaşan Keshli liderin şüpheli gözlerini selamlıyordu.</p>
	<p class="block_4"> </p>
	<p class="block_5">Koyu tenli, sakalı gri tozla kaplı bir adam kendi topluluğuna durmalarını işaret etti. Kaba görünüşlü bir takımdılar. Her adamın eyerlerinin çıkıntısında asılı duran bir yay ve metal bir orta kısmı olan yuvarlak deri kalkanlar vardı ve her binici kemerinde kavisli bir pala ve hafif bir mızrak taşıyordu. Hepsi de yüksek çizmelerinin içine soktukları kalın pantolonlar, beyaz keten gömlekler, deri yelekler ve boyunlarına sarkan uzun keten başörtüleri olan metal miğferler giymişlerdi. Borric, Erland'a eliyle işaret etti. "Akıllıca, değil mi? Güneşi boyunlarından uzak tutuyorlar ve rüzgâr şiddetlenirse bezi yüzlerine çekebiliyorlar."</p>
	<p class="block_4"> </p>
	<p class="block_5">Erland sadece nefesini saldı ve bir şey demedi. Zincir-zırhlı ağır paltonun altında sıcaklığı hissediyordu.</p>
	<p class="block_4"> </p>
	<p class="block_5">Keshli devriyenin lideri atını tekmeledi ve tırıs gitti, James'in karşısında durdu. Pejmürde görünüşlü topluluğu, böylesine kirli, yorgun görünüşlü yolcuların Adalar'dan gelen bir kraliyet kervanı olduklarına ikna olmamış bir şekilde inceledi. Sonunda özellikle birini selamlamadı, sağ elini avcu dışa dönük şekilde tembel bir hareketle başına götürdü, sonra elini atının boynuna düşürdü. "Hoşgeldiniz lordlarım ve leydim."</p>
	<p class="block_4"> </p>
	<p class="block_5">James baş kısma doğru hareket etti. "Ben James, Krondor Kontu ve ekselansları Prens Borric ve Erland'ı takdim etmekten onur duyarım."</p>
	<p class="block_4"> </p>
	<p class="block_5">İki prens başlarını hafifçe eğdiler ve Keshli devriyenin lideri karşılığında başını hafifçe eğdi. "Ben Çavuş Ras-al-Fawi, lordum. Muhterem topluluğunuzu böyle sefil bir yere getiren nedir?"</p>
	<p class="block_4"> </p>
	<p class="block_5">"İmparatoriçenin doğum günü kutlaması için Kesh şehrine gidiyoruz." Çavuş fanilerin tanrıların adetlerini anlamadığını, soyluların adetlerinin de sıradan askerlere açıkça mantıklı gelmediğini gösterircesine omuz silkti. "Sizin gibi soyluların daha... resmi bir maiyetle seyahat ettiklerini sanırdım." Rüzgâr arttığından atlar tepinmeye ve ürkmeye başladılar. James sesini duyurmak için yükseltti. "Yavaş gitmektense hızla ve gizlice gitmek daha iyi göründü, Çavuş. Fırtına kopuyor. Devam edebilir miyiz?"</p>
	<p class="block_4"> </p>
	<p class="block_5">Adam, "Elbette lordum," derken kendi adamlarına ilerlemelerini işaret etti. "Ben ve adamlarım fırtınayı rahatça geçirmek için On İki Sandalye Hanı'na gidiyoruz. Bize katılmanızı öneririm."</p>
	<p class="block_4"> </p>
	<p class="block_5">"Tehlikeli mi?"</p>
	<p class="block_4"> </p>
	<p class="block_5">Çavuş, Gamina'nın yapmış olduğu gibi ufka baktı ve "Kim bilebilir ki?" dedi. "Jal-Pur'da kopan kum fırtınaları hızla ya da uzun esebilir. Bahisçi olsaydım, bu fırtınanın rahatsızlıktan bir parça fazla olacağına bahse girerdim. Yine de, kapalı alan daha rahat olacaktır."</p>
	<p class="block_4"> </p>
	<p class="block_5">"Devam edeceğiz," dedi James. "Son molamızda planladığımızdan daha uzun kaldık ve kutlamaya geç gitmek iyi olmaz."</p>
	<p class="block_4"> </p>
	<p class="block_5">Çavuş omuz silkti, öyle ya da böyle olmasını açıkça umursamıyordu. "İmparatoriçeye, hayır dualarımız onun üzerine olsun, hakaretten gayretle sakınarak. Genelde merhametlidir, ama nadiren affedicidir. Tanrılar yolculuğunuza rehberlik etsin lordlarım."</p>
	<p class="block_4"> </p>
	<p class="block_5">Elini sallayarak devriyelerine kraliyet gurubu yolculuğuna devam ederken yol açmalarını işaret etti. James başıyla işaret verdi ve küçük gurubu kuzey sınırındaki bir imparatorluk yolu yerine geçen tozda ilerlemeye başladılar. Sessiz Keshliler'in yanından geçerlerken, Borric yorgun, kirli askerleri kendisi gibi incelemekte olan Erland'a başını salladı. Hepsi de deneyimli savaşçılara benziyorlardı, ancak aralarındaki bir tane bile genç yüz yoktu.</p>
	<p class="block_4"> </p>
	<p class="block_5">Erland kardeşine, "Eski askerlerini sınırlarımızda tutuyorlar," dedi. Bunu duyan Jimmy bütün gurubun duyabileceği kadar yüksek sesle, "Kesh'te kıyamadıkları eski askerleri var. Onların ordusundan emekliye ayrılan bir asker yirmi yıl geçirmiş ve isyan bastırmış, iç savaşlarda savaşmış oluyor.</p>
	<p class="block_4"> </p>
	<p class="block_5">Ordularının onda birlik bir kısmını sınırlarımıza yakın yerde tutuyorlar," dedi.</p>
	<p class="block_4"> </p>
	<p class="block_5">Borric, "O halde neden bizden korkuyorlar?" diye sordu.</p>
	<p class="block_4"> </p>
	<p class="block_5">James başını iki yana salladı. "Uluslar komşularından korkarlar. Bu hayatın bir gerçeğidir, gökteki üç ay gibi. Komşun senden büyükse, istila ve işgalden korkarsın. Küçükse, kıskanmalarından korkar ve onları işgal edersin. Yani, er ya da geç, savaş çıkar."</p>
	<p class="block_4"> </p>
	<p class="block_5">Erland güldü. "Yine de, yapacak hiçbir şey olmamasından iyidir."</p>
	<p class="block_4"> </p>
	<p class="block_5">James, Locklear'a baktı. İkisi de ikizlerin yaşına gelmeden savaştan paylarına düşeni fazlasıyla almışlardı. İkisi de Erland'ın düşüncelerine katılmıyordu. "Atlılar!"</p>
	<p class="block_4"> </p>
	<p class="block_5">Asker ufukta uzak bir noktayı, rüzgârın yolculara doğru sürdüğü girdaplanan kumdan koyu renk bir duvarı işaret etti. Ve tozlu karanlığın içinde yaklaşan askerlerin şekilleri seçilebiliyordu. Derken, askerlerin uyarısı bir işaret vermiş gibi, biniciler yayıldılar ve atlarını dörtnala sürdüler.</p>
	<p class="block_4"> </p>
	<p class="block_5">"Gamina! Arkaya geç," diye bağırdı James kılıcını çekerken. Askerler bir an sonra yük hayvanlarını salıverdiler ve kendi silahlarını hazır ettiler. "Eşkıyalar!" diye bağırdı biri Borric'in yanına giderken. Prens içgüdüsel olarak kılıcına uzandı ama onun yerine o tuhaf değneği buldu. Kaderine lanet ederek atını daire çizdirerek saldırıdan uzaklaştırdı, arkaya, ürken yük hayvanlarını kaçmasınlar diye bir daire içinde tutmaya çalışan Gamina'nın yanına doğru ilerledi. Dört hayvanın kadının üstesinden gelebileceğinden fazla olduğunu gören Borric atından atladı ve ikisini ele aldı.</p>
	<p class="block_4"> </p>
	<p class="block_5">Çeliğin çeliğe çarpma sesi Borric'in atları etrafında rüzgâra doğru çevirmesine ve ilk eşkıyaların kendi askerleri tarafından yakalanmasını tam zamanında görmesine neden oldu. Arbedede Erland'ı görmeye çalıştı ama dolanıp duran atlar ve girdap gibi dönen toz bunu imkânsızlaştırdı.</p>
	<p class="block_4"> </p>
	<p class="block_5">Derken bir at bağırdı ve bir binici yüksek sesle küfrederek yere düştü. Bir kılıcın kalkana çarpışı ve bir gayret homurtusunu rüzgârın artan çığlığının neredeyse anlamsız kıldığı bir çığlık dizisi izledi. Eşkıyalar, yolcuların saldırıya en açık oldukları, kum fırtınası yüzünden neredeyse körleştikleri anı seçerek akını mükemmel zamanlamışlardı. Onlar tepki verip silahlarını çekene kadar, eşkıyalar Adalar erkeklerini şaşkınlığa düşürmeyi çoktan başarmışlardı. Ama Arutha'nın garnizonundaki adamlar sınanmış tecrübeli askerlerdi ve ilk birkaç eşkıya geçip gidince hızla tekrar toplandılar. Yakınında olanlara emirler yağdıran bir adamı, baron Locklear'ı gördüler, etrafında. Derken iğne gibi batan kum ve toz muazzam bir şekilde patlayıp topluluğa çarptı, güneş ortadan kaybolmuş gibiydi.</p>
	<p class="block_4"> </p>
	<p class="block_5">Batan kumda Borric rüzgârla savaşın sesi ve kan kokusu yüzünden dehşete düşmüş atları kontrol etmeye çalışıyordu. Atların çekiştirmesini yavaşlatmak için sadece kendi ağırlığını kullanabiliyor, sürekli "Hoo!" diye bağırıyordu. Bir çift savaş eğitimli, binicisiz at bağırışlarını duydu ve savaştan uzaklaşmayı bıraktılar, ama yük hayvanları fırlayıp kaçmaya hazırdılar.</p>
	<p class="block_4"> </p>
	<p class="block_5">Borric aniden dengesini ve yularları kavrayışını kaybetti. Yere çarptı ve yuvarlanarak ayağa kalktı. Gamina'yı düşündü ve korkan atlar yüzünden tehlikede olup olmadığını merak etti. Etrafa bakındı, ama tek görebildiği savaşa kilitlenmiş binicilerdi. Adını seslendi. Zihninde cevabını duydu, Ben iyiyim Borric. Sen kendi başının çaresine bak. Yük hayvanlarını görünürde tutmaya çalışacağım.</p>
	<p class="block_4"> </p>
	<p class="block_5">Gerisingeri ona 'düşünmeye' kalkışan Borric bağırdı, "Binicilere karşı tetikte ol! Yük hayvanlarını arayacaklar!" Düşürülmüş bir silah bulma umuduyla etrafına bakındı, ama göremedi.</p>
	<p class="block_4"> </p>
	<p class="block_5">Derken aniden, bir binici, kendi muhafızlarından biri ona bağırarak dörtnala ona doğru geliyordu. Borric onu anlayamadı, ama arkada bir şeyler hissetti. İki eşkıya üzerine atlarken, biri hızla üzerlerine gelmekte olan muhafıza bir pala doğrultup, diğeri atını prense doğru döndürürken döndü.</p>
	<p class="block_4"> </p>
	<p class="block_5">Muhafız ilk binici tarafından yakalanırken Borric duruşunu sağlamlaştırdı, sonra atın başlığına atlayarak, hayvanın tökezlemesine ve binicisini fırlatmasına neden oldu. Atın göğsü prense çarptı ve çarpışma Borric'i gerisingeri savurup ağır bir düşme sesiyle yere indirdi. Borric hızla ayağa kalktı, geldiğini bildiği saldırıya karşı konumlandı. Binici de dövüşe hazır halde kalkmıştı, ama avantajı silah taşımasıydı. Borric parlayan değneği kemerinden çekip çıkardı ve kendini korumak için onu kullanmayı denedi.</p>
	<p class="block_4"> </p>
	<p class="block_5">Eşkıya silahını vahşice savurdu ve Borric darbeyi kayarak savuşturdu, adamın savunmasına daldı. Değneğin ucunu adamın karın boşluğuna savurarak, adam yere düşerken tatmin edici bir nefes boşalmasına yol açtı. Borric sonra değneği adamın kafasına indirerek akıncının bilincini kaybetmesine ya da ölmesine neden oldu. Prensin bunu araştıracak zamanı yoktu. Binicinin kılıcını aldı, kısa ağızlı, ağır bir şeydi, yakından saldırı için uygundu, ama ne diğer çoğu akıncının kullandığı palalar kadar keskindi, ne de güzel bir enli kılıç kadar sivriydi.</p>
	<p class="block_4"> </p>
	<p class="block_5">Borric döndü ve neler olup bittiğini görmeyi denedi ama tek görülebilen kumlu karanlıkta dolanıp duran, küfreden gölgelerdi. Derken arkasında bir şeyi duymaktan ziyade hissetti. Yana kaçınca, kafatasını kırmaya niyetlenen bir darbe kafasının yanını sıyırıp geçti. Kendini yere atarak ona arkadan sürpriz bir şekilde saldıran akıncıdan yuvarlanarak uzaklaşmaya çalıştı. Dizlerinin üzerinde doğruldu ve neredeyse ayağa kalkıyordu ki, binici hayvanını silah olarak kullandığından bir atın göğsü Borric'e çarptı. Yerde yatarken sersemleyen prens binici hayvanından sıçrayarak inip tepesinde dikilirken ne gördüğünü güçbela anladı. Toz ve sersemlemiş duyuları arasında prens, adam çizmesini geri çekip kafasına bir tekme indirirken onu bir parça tarafsızlıkla izledi.</p>
	<p class="block_4"> </p>
	<p class="block_5">James atını döndürdü ve yük hayvanlarına yönelen bir eşkıyanın yolunu kesmek için hareket etti. Sayabildiği kadarıyla iki asker indirilmişti ve Locklear bir akıncıyla aralıksız dövüşmekle meşguldü. Akıncı yön değiştirdi ve bir an için James mücadelenin ortasında göreceli bir sakinlik adasında buldu kendini- İki prensin nerede olduğunu keşfetmek için etrafa bakındı ve Erland'ın bir akıncıyı sopalayarak atından indirdiğini gördü. Borric'ten iz yoktu.</p>
	<p class="block_4"> </p>
	<p class="block_5">Kum fırtınasının iniltisi arasında James, Locklear'ın emrini duydu, "Bana doğru! Bana doğru!" James, Borric'i aramayı bırakıp atını mahmuzladı ve Adalılar'ın toplanmakta olan gurubuna yöneldi. Hızla emirler verildi ve onlara itaat edildi ve dakikalar önce şaşırmış muhafızlardan oluşan dolanıp duran bir takımın kaçıştığı yerde, şimdi krallığın hizmetindeki en iyi binicilerden oluşan eğitimli bir birim, eşkıyaların bir sonraki saldırısını karşılamaya hazır bekliyordu.</p>
	<p class="block_4"> </p>
	<p class="block_5">Derken akıncılar üzerlerine geldi ve savaş ciddiyetle birleşti. Gözü dönmüş bağırışlar ve acı çığlıkları rüzgârın aralıksız uğultusunu ve kumun iğnelemesini kesiyordu. James sevinçle korku karışımı baş döndürücü bir duygu hissetti, Sethanon Savaşı'ndan bu yana tecrübe etmediği bir duyguydu. Bir akıncıya vurup, fırtınanın şiddeti artarken adamı geri püskürttü. Derken fırtına savaşın üstesinden geldi ve her yer dönen toz ve gürültüyle kaplandı. Her adam artık kör bir nokta olduğunu biliyordu çünkü fırtınanın içine bakmak imkânsızdı. Erkekler boş yere yüzlerini örtüler ve kol ağızlarıyla örtmeye çalıştılar, ama rahatlamanın tek yolu fırtınaya dönüp gitmekti. Rüzgâr bir an çığlık attıktan sonra fırtına hızını azalttı.</p>
	<p class="block_4"> </p>
	<p class="block_5">Bir şaşkınlık homurtusu ve nefes almaya çabalayan bir gırtlağı dolduran kanın ıslak sesini sadece atlar binicilerinin emri üzerine tekrar hareket ederlerken çıkan metal şıngırtısı izledi. Çelik çeliğin üzerinde çınladı ve erkekler tekrar yabancıları öldürmek için çabaladılar.</p>
	<p class="block_4"> </p>
	<p class="block_5">Derken sadece fırtına vardı ve savaş unutuldu. Esinti gerçekten kör ediciydi çünkü insanın yüzünü feryat eden kumlara dönmesi görüşünü kaybetme riskini doğuruyordu. Yüzünü örten James kendini ve hayvanını rüzgârın ters yönünde çevirdi, arkasını savunmasız bıraktığının bilincindeydi, ama yapacak başka bir şey yoktu. En azından akıncıların da kendisi kadar kör olduklarını bilmenin kısmi rahatlığını taşıyordu.</p>
	<p class="block_4"> </p>
	<p class="block_6">Rüzgârlar yine hafifledi ve James herhangi bir olası saldırganla yüzleşmek için hayvanını döndürdü. Ama akıncılar, düşlerdeki hayaletler gibi fırtınaya girmişlerdi.</p>
	<p class="block_7"> </p>
	<p class="block_5">James etrafa bakındı ve sadece Adalar erkeklerini görebildi. Locklear emirler verdi ve topluluk atlarından indi, fırtınanın şiddeti sırayla artıp azaldığından adamların her biri atlarının dizginlerini sıkıca tutuyorlardı. Hayvanların kıçlarını rüzgâra verip rüzgârın görünüşte sonsuz uğultusunun durmasını beklediler.</p>
	<p class="block_4"> </p>
	<p class="block_5">Locklear bağırdı, "Yaralandın mı?"</p>
	<p class="block_4"> </p>
	<p class="block_5">James 'hayır' diye işaret etti. "Gamina?" diye karısını sordu.</p>
	<p class="block_4"> </p>
	<p class="block_5">Locklear arka tarafı işaret etti. "Yük hayvanlarıyla birlikteydi. Borric ona göz kulak oluyordu."</p>
	<p class="block_4"> </p>
	<p class="block_5">Sonra Gamina’nın sesi James'in zihninde duyuldu. Buradayım, sevgilim.</p>
	<p class="block_4"> </p>
	<p class="block_6">Yaralanmadım. Ama Borric'le bir başka muhafız akıncılar tarafından götürüldüler. James bağırdı, "Gamina Prens Borric'le bir muhafızın götürüldüğünü söylüyor!"</p>
	<p class="block_7"> </p>
	<p class="block_5">Locklear küfretti. "Bu fırtınanın dinmesini beklemekten başka yapabileceğimiz bir şey yok."</p>
	<p class="block_4"> </p>
	<p class="block_5">James tozlu karanlığın içine bakmaya çalıştı ve üç metre öteyi güçbela görebildi. Tek yapabildikleri beklemekti. </p>
	<p class="block_4"> </p>
	<p class="block_5">* * *</p>
	<p class="block_4"> </p>
	<p class="block_5">Borric inledi ve kaburgalarına inen sert bir ayakkabı burnu onu kendine getirdi. Kum fırtınası son hızıyla sürdüğünden tepesinde rüzgâr hâlâ çığlıklar atıyordu, ama eşkıyaların saklandıkları korunaklı çukur görece sakindi. Bir dirseğinin üzerinde doğruldu ve ellerinin tuhaf tasarımlı bir zincirle zincirlenmiş olduğunu fark etti. Yanında kendi takımından bir muhafız, iplerle bağlanmış olarak bilinçsiz yatıyordu. Adam hafifçe mırıldandı ama bilinci yerinde değildi. Saçında keçeleşmiş kurumuş kan başından tehlikeli bir darbe aldığını gösteriyordu.</p>
	<p class="block_4"> </p>
	<p class="block_5">Kaba bir el uzandı ve Borric'in çenesini kavrayıp yüzünü onu tekmelemiş olan adama çevirdi. Adam Borric'in önünde çömeldi. Zayıf bir adamdı, sakalı en fazla bir iki günlük gözükecek şekilde düzgün kesilmişti. Başına bir vakitler güzel görünen ama artık sadece solmuş ve lime lime olmuş bir başörtü sarılıydı. Sadece bir pantolon, tunik ve uzun çizmeler giymişti. Omzunun gerisinde çıplak göğsüne düz deriden bir yelek giymiş bir başka adam duruyordu. Kafası, ortadan aşağı sarkan tek bir saç lülesi dışında traşlıydı ve sol kulağında büyük altın bir küpe vardı. Borric bunların Durbin'den Köle Tacirleri Loncası'nın işaretleri olduklarını fark etti.</p>
	<p class="block_4"> </p>
	<p class="block_5">İlk adam Borric'e baş salladı, sonra yüzü kan içindeki muhafıza baktı ve başını olumsuz anlamda salladı. Köle taciri Borric'i tek kelime etmeden sert bir şekilde ayağa kaldırırken zayıf adam da bir hançer çıkardı ve Borric amacını anlayamadan bilinçsiz muhafızın gırtlağını kesti.</p>
	<p class="block_4"> </p>
	<p class="block_5">Köle taciri Borric'in kulağına sert bir sesle, "Numara yok, büyücü," diye fısıldadı. "Bu zincirler büyünü silecek yoksa Tüccar Moskatoui akşam yemeğinde hançerimin tadına bakacak. Arkadaşların bizi bulamadan ayrılıyoruz. Yüksek sesle tek kelime edersen seni öldürürüm." Kuzey Kesh lehçesiyle konuşmuştu. Kafasına yediği darbeden hâlâ sersem durumda olan Borric sadece zayıf bir şekilde kafasını salladı. Köle taciri onu küçük sel yatağı boyunca bir gurup süvarinin bir eşya çıkınını yağma ettikleri yere doğru çekiştirdi. Adamlardan biri alçak sesle küfretti. Köle tacirinin arkadaşı Borric'in durduğu yerden geçti ve adamı kavradı. "Ne buldun?" diye sordu, Kralın Dili Kesh'le Jal-Pur'un çöl adamlarının dilinin karşımı olan çöl ağzıyla.</p>
	<p class="block_4"> </p>
	<p class="block_5">"Kadın giysileriyle biraz kurutulmuş et ve kek. Bize vaad edilen altın nerede?" Lider olduğu açık olan zayıf adam da küfretti. "Lafe denen o adamı öldüreceğim. Soyluların imparatoriçeye altın götürdüklerini söyledi." Köle taciri böyle bir hayal kırıklığını bekliyormuş gibi kafasını iki yana salladı. "Aptallara güvenmekten daha iyisini yapmalıydın." Rüzgârın çığlıklar attığı yere baktı ve "Fırtına diniyor," dedi. "Bunun arkadaşlarından sadece birkaç metre uzaktayız." Başıyla Borric'i işaret etti. "Fırtına bittiğinde burada bulunmak istemeyiz."</p>
	<p class="block_4"> </p>
	<p class="block_6">Zayıf adam dönüp arkadaşına baktı. "Bu gurubu ben yönetiyorum Kasım." Öfkelenmesine ramak kalmış gibiydi. "Ne zaman gidip ne zaman kalacağımızı ben söylerim."</p>
	<p class="block_7"> </p>
	<p class="block_5">Köle taciri omuz silkti. "Kalırsak tekrar savaşmak zorunda kalacağız Luten. Bu kez hazırlıklı olacaklar. Ve bu gurupta altın ya da mücevher bulacağımızı düşündürecek bir şey görmüyorum."</p>
	<p class="block_4"> </p>
	<p class="block_5">Luten denen adam gözlerinde neredeyse vahşi bir ışıkla etrafa bakındı.</p>
	<p class="block_4"> </p>
	<p class="block_5">"Bunlar silahlı askerler." Bir an ağlayacakmış gibi gözlerini kapattı, sonra gözlerini açtı ve dişlerini sıktı. Borric onun, topluluğunu her doğal liderlikte olduğu gibi gözdağı ve tehditlerle yöneten sert yaradılışlı biri olduğunu kavradı. “Ah!" dedi. Başını Borric'e doğru sallayarak, "Onu öldür de kaçalım," dedi.</p>
	<p class="block_4"> </p>
	<p class="block_6">Kasım korurmuşçasına Borric'i arkasına çekti ve "Anlaşmamıza göre mahkûmları esir olarak alacaktım. Aksi takdirde adamlarım seninkilere katılmayacaktı," dedi.</p>
	<p class="block_7"> </p>
	<p class="block_5">"Pöh!" dedi Luten tükürür gibi. "Onlara ihtiyacımız yok. Bu muhafızlar için fazlayız bile. O aptal Lafe ikimizi de yanılttı."</p>
	<p class="block_4"> </p>
	<p class="block_5">Rüzgâr azalmaya başlarken Kasım, "Kimin daha kötü olduğunu bilmiyorum, aptal mı yoksa aptalı dinleyen kişi mi, ama bu adamı mezat için alacağım. O benim Durbin'deki kazancım. Loncam en azından bu küçük kar da olmadan dönmemi nazik karşılamayacaktır," dedi.</p>
	<p class="block_4"> </p>
	<p class="block_5">Borric'le yüz yüze gelmek için dönen Luten denen adam, "Sen," dedi. "Altın nerede?"</p>
	<p class="block_4"> </p>
	<p class="block_5">Bilmiyormuş numarası yapan Borric, "Altın mı?" dedi.</p>
	<p class="block_4"> </p>
	<p class="block_5">Luten öne çıktı ve Prensin suratına vurdu. "Bazı soyluların imparatoriçenin kutlaması için getirdikleri altın."</p>
	<p class="block_4"> </p>
	<p class="block_5">Borric hazırlıksız bir şekilde konuştu. "Soylular mı? Yolda bir gurup soylunun yanından geçtik. Muhafızları olan iki, üç asilzade, bir... hana gidiyorlardı. On İki Sandalye Hanı, sanırım. Biz... acele ediyorduk çünkü... post tüccarı postlarını çürümeden sepiciye götürmek konusunda endişeliydi."</p>
	<p class="block_4"> </p>
	<p class="block_5">Luten döndü ve öfkesini rüzgâra bağırdı. Yakınlardaki iki adam sesten irkilerek ellerini kılıçlarına götürdüler. "Sessiz ol," dedi Kasım.</p>
	<p class="block_4"> </p>
	<p class="block_5">Luten elinde Kasım'a doğrultulmuş hançeriyle döndü. "Bana emir verme köle taciri." Sonra hançerini Borric'e çevirdi. "Bu yalan söylüyor ve öldürülen üç adam için lanet olası bu çizmelerden fazlasını alacağım!" Borric bakışlarını yere çevirdi ve bahiste kazandığı çizmeleri artık Luten'in giymekte olduğunu gördü. Bilincini kaybetmişken baştan aşağı aranmıştı anlaşılan. Luten, Kasım'ı kenara itip Borric'le yüz yüze gelmek için ilerledi. "Ondan gerçeği de alacağım." Hançerini Borric'e saplamak istermiş gibi çekti, derken kaskatı kesildi. Yüzünde bir an için hüzünlü, neredeyse özür dileyen bir ifade belirdi, sonra dizlerinin üzerine çöktü.</p>
	<p class="block_4"> </p>
	<p class="block_5">Kasım, Luten'in arkasında az önce adamın sırtına sapladığı hançeri çekip çıkardı. Sonra Kasım, Luten'i saçlarından yakaladı ve "Beni asla tehdit etme, seni aptal herif," dedi. Sonra Luten'in kafasını hızla geri çekti ve ensesini doğradı, bir yandan bir kan fıskiyesi fışkırdı. "Ve asla bana sırtını dönme." Luten'in gözleri devrildi ve Kasım onu Borric'in ayaklarının dibine düşmesine izin vererek bıraktı. "İyisi mi bu sana diğer yaşamında bir ders olsun." Luten'in takımındakilere, "İdare bende," dedi. Dile getirilen bir itiraz olmadı. Etrafa bakarak, küçük çukurdaki bir çöküntüyü işaret etti. "Onu şuraya atın." İki adam Luten'i kaldırdılar ve adamı çöküntüye attılar. "Diğerini de."</p>
	<p class="block_4"> </p>
	<p class="block_5">Ölü muhafız kaldırıldı ve Luten'in yanına atıldı.</p>
	<p class="block_4"> </p>
	<p class="block_5">Dönüp Borric'in yüzüne bakan köle taciri, "Bana sorun çıkarmazsan yaşarsın.</p>
	<p class="block_4"> </p>
	<p class="block_5">Dert olursan ölürsün. Anladın mı?" dedi.</p>
	<p class="block_4"> </p>
	<p class="block_5">Borric başıyla evetledi. Kasım diğerlerine, "Hemen ayrılmak için hazırlanın," dedi. Sonra uğuldayan rüzgârı umursamayarak çukurun kenarına atladı. Güçlü köle taciri omzunu irice kaya parçalarından birine yasladı ve kayayı iterek iki bedenin üstünü örten küçük bir toprak kayması yarattı. Çevik bir şekilde çöküntüye atladı ve sanki Luten'in adamlarından birinin sorun çıkarmasını beklermiş gibi etrafa bakındı. Kimse ona zorluk çıkarmayınca ayağa kalktı. "Kırık Palmiyeler Vahası'na."</p>
	<p class="block_4"> </p>
	<p class="block_5">"Ne tür becerilerin var?" Köle taciri yavaşça kendine gelmekte olan Borric'in tepesinde dikilmişti. Bir ata sürüklenmiş ve elleri kelepçeli at binmeye zorlanmıştı. Almış olduğu yara esir alındığından beri yaşadığı zihin karışıklığını artırmıştı. Fırtınanın aniden dindiğinin ve sonra yıllar önce patlamış tufan gibi bir fırtınanın kırdığı tuhaf bir vahaya vardığının hayal meyal farkındaydı.</p>
	<p class="block_4"> </p>
	<p class="block_5">Borric kafasını netleştirmek için salladı ve resmi Kesh saray dilinde cevap verdi, "Ne becerisi?"</p>
	<p class="block_4"> </p>
	<p class="block_5">Köle taciri bunu kafasına yediği darbenin yarattığı kafa karışıklığının bir işareti olarak değerlendirdi. "Ne numarası? Ne büyüleri yapıyorsun?" Borric anladı. Köle taciri onun Yıldızliman'lı bir büyücü olduğuna hükmetmişti ki, bu da silici zincirleri açıklıyordu.</p>
	<p class="block_4"> </p>
	<p class="block_5">Bir an için, Borric kim olduğunu açıklama isteği duydu, ama onun için fidye talebinde bulunulacak babasını düşünmesi hızla cevap vermesine engel oldu. Durbin'deki esir mezatına gidene kadar geçecek sürede belki bir şeyler planlayıp kaçmayı başarabilirdi. </p>
	<p class="block_4"> </p>
	<p class="block_5">Birdenbire adam patladı ve prense elinin tersiyle vurdu. "Sana nazik davranacak zamanım yok, büyücü. Gurubun sadece bir saatlik mesafede ve seni arayacaklarına şüphe yok. Ya da kalplerinde sana karşı sevgi yoksa bile, yine de dışarıda bir sürü imparatorluk devriyesi var. Buradan hızla uzaklaşmak niyetindeyiz."</p>
	<p class="block_4"> </p>
	<p class="block_5">Bir başka adam gelip diz çökmüş adamın tepesine dikildi. "Kasım, onu öldür ve bırak. Esir pazarlarında kimse bir büyücüye iyi para ödemez. Onları sırada tutmak fazla sorun yaratır."</p>
	<p class="block_4"> </p>
	<p class="block_5">Kasım omzunun üzerinden baktı ve "Bu takımı artık ben yönetiyorum. Kimi öldürüp kimi pazara götüreceğimize ben karar veririm," dedi.</p>
	<p class="block_4"> </p>
	<p class="block_5">Borric, "Ben büyücü falan değilim," dedi. "Cüppeyi pokerde kazandım." İkinci adam elini koyu renk sakallı yüzünde gezdirdi. "Yalan söylüyor.</p>
	<p class="block_4"> </p>
	<p class="block_5">Zincirlerden kurtulmak ve sihriyle hepimizi öldürmek için yaptığı bir büyücü hilesi. Ben derim ki onu hemen öldür..."</p>
	<p class="block_4"> </p>
	<p class="block_5">"Ve ben de diyorum ki çeneni kapamaz ve tartışmayı bırakmazsan, akbabaların ziyafet çekecekleri bir başka değersiz leş olacak. Adamları hazırla. Atların sulanıp dinlendirilmeleri biter bitmez o muhafızlarla aramıza mümkün olduğunca çok mesafe koymak istiyorum." Borric'e dönerek, "Eşyaların dibinde gösterişli şeyler bulduk büyücü. Beraber yolculuk ettiğiniz hanımefendinin bu haydutlara ödememe yetecek kadar altını varmış. Benim kazancım sensin." Akıncı anlaşılmayan bir homurtuyla gitti, diğerlerine yola çıkmak için hazırlanmalarını işaret etti. Borric büyük bir kaya parçasına yaslanarak doğrulup oturmayı başardı. "Ben büyücü falan değilim."</p>
	<p class="block_4"> </p>
	<p class="block_5">"Pekâlâ, savaşçı da değilsin. Jal-Pur’un dibinde silahsız yolculuk etmek için insanın ya büyük bir muhafız topluluğu ya da büyük bir inancı olması gerek. Aptala benzemiyorsun, ama asla dış görünüşe göre karar verenlerden olmadım." Kesh'ten kralın diline geçerek, "Nerelisin?" diye sordu.</p>
	<p class="block_8"> </p>
	<p class="block_5">"Krondor" -Borric ağrıyan başıyla kimliğini saklarsa daha iyi iş göreceğine karar verdi- "ama çok seyahat ettim."</p>
	<p class="block_4"> </p>
	<p class="block_5">Köle taciri oturdu, kolları dizindeydi. "Bir çocuktan fazla büyük değilsin. Kesh'i bir saraylı gibi konuşuyorsun ve krallık dilin de o kadar açık. Büyücü değilsen, nesin?"</p>
	<p class="block_4"> </p>
	<p class="block_5">Borric anında bir şeyler uydurarak, "Ben... öğretirim. Birçok dil biliyorum. Okuyup yazabilirim ve işlem yapabilirim. Tarih ve coğrafya biliyorum. Krallarla imparatoriçelerin soylarını, önemli soyluların isimlerini ve ticaret evlerini anlatabilirim-“</p>
	<p class="block_4"> </p>
	<p class="block_5">"Yeter!" diyerek sözünü kesti Kasım. "Beni ikna ettin. Bir öğretmensin o halde, ha? Pekâlâ, çocuklarına öğretmenlik yapması için eğitimli esirler arayan zengin adamlar var." Borric'ten bir karşılık beklemeden ayağa kalktı. </p>
	<p class="block_4"> </p>
	<p class="block_5">Uzaklaşırken, "Ölünün benim için kıymeti yok öğretmen, ama ben sabırlı bir adam da değilim. Fazla sorun yaratmazsan yaşarsın. Bana güçlük çıkarırsan seni daha üzerine tükürürken öldürürüm," dedi. Takımına dönerek, "Atlara! Durbin'e gidiyoruz!" dedi.</p>
	<p class="block_9" id="calibre_pb_4"> </p>
</body></html>
