<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>01 - Asilkan Prens  - Gediksavaşları Dünyasından</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_3">AV</p>
	<p class="block_4"> </p>
	<p class="block_5">Aslan hareketsiz durdu.</p>
	<p class="block_4"> </p>
	<p class="block_5">Kedi gözlerini otlayan bir antilop sürüsüne dikmiş beklerken Erland ilgiyle izledi. Atının üzerinde, James'le Locklear'ın ve çöl adamı Kafi Abu Harez'in yanında duruyordu. Yakında sıralanmış yarım düzine araba vardı, Kesh ordusunun geleneksel çekirdeği. İmparatorluk Arabacılarının Komutanı Lord Jaka, oğlu Diigai kediyi avlamak için hazırlanırken onu seyretti. Epey yaşlı olan komutanın yüzünde, aşınmış siyah taştan oyulmuş gibi sabır dolu bir huzur vardı, oğlunun meydan okumaya yaklaşması karşısında hiçbir heyecan göstermiyordu.</p>
	<p class="block_4"> </p>
	<p class="block_5">Kafi, aslanın uzun otların arasında dolandığı yeri işaret etti. Erland'a, "Bu genç erkekte haysiyet yok," dedi. Erland, krallığın dağlarında avlandıkları küçük aslanlardan daha iri olan devasa hayvana dikkat etti. Ayrıca Erland'ın görmüş olduğu aslanlarınki tamamen sarımsı kahverengiyken, bunun hemen hemen siyah kocaman bir yelesi vardı. Gerçekten ihtişamlı bir hayvandı. "Kendisi için avlanıyor," diye devam etti Kafi. "O aslan bugünü çıkarırsa, günün birinde kendisi için avlanacak dişi aslanları olan tombul, tembel bir aslan olacak." "Hayatta kalabilir mi?" diye sordu Locklear. Kafi omuz silkti. "Büyük ihtimalle hayır. Tanrının buyruğu böyle. Çocuk sakatlanmadığı sürece otlaktan ayrılmayacak ki, bu da onun rütbesinde biri için ölümle aynı anlama geliyor Babası imparatorluktaki en önemli lordlar arasında, bu yüzden bir sah-dareen -avlanamayan- rütbesine düşürülmek ailenin kaldıramayacağı ve toplumdaki yerini koruyamayacağı kadar büyük bir utanç olacaktır. Çocuk büyük ihtimalle ortaya çıkacak ve korkunç derecede aptalca ve cesur bir şey yapacak, ama yine de utanca kefaret olarak ölecektir."</p>
	<p class="block_4"> </p>
	<p class="block_5">Aslan başı aşağıda ve gözleri avına dikilmiş halde sessizce ilerledi. Zayıf bir sürü üyesini çoktan gözüne kestirmişti, genç bir danayı veya hastalıklı yaşlı bir erkek ya da dişi geyiği. Derken rüzgâr yön değiştirdi ve antilopların kafaları, tek vücutlarmış gibi havaya dikildi. Sürü rüzgârı yaklaşan tehlikenin kokusuna karşı ölçerken siyah burunlar seğirdi.</p>
	<p class="block_4"> </p>
	<p class="block_5">Aniden, bir erkek geyik görünüşte imkânsız bir şekilde dört ayağı üzerinde sıçradı ve sürü hareketlendi. Aslan sürüye yetişmek için alışılmışın dışında bir hızla peşlerinden atıldı. Yaşlı olduğundan zayıf düşmüş bir erkek geyik, aslanı bir an yön değiştirmesine neden olacak şekilde tekmeledi. Genç aslan şaşkınlıkla durdu. Antilopların bunu yapmamaları gerektiğinden emindi. Derken aslan esintide yeni bir koku yakaladı ve birdenbire artık avcı değil, av olduğunun farkına vardı.</p>
	<p class="block_4"> </p>
	<p class="block_5">O anda, Diigai bir çığlık attı ve sürücüsü kamçısını şaklatıp atlarının takibe başlamalarını sağladı. İşaret buydu ve av başlamıştı. Erland'la arkadaşları atlarını topukladılar ve arabalara ayak uydurmak için dörtnala gitmeye başladılar.</p>
	<p class="block_4"> </p>
	<p class="block_5">Arabalar askeri bir manevrayla aslan sağa ya da sola yön değiştirirse diye yolunu kesmek için yelpaze pozisyonunu aldılar. Genç Keshli avcılar, av tanrıları Guis-wa'ya kadim dualar haykırırlarken havayı av çığlıkları doldurdu. Krallıkta esrarlı bir tanrı olarak görülen Kırmızı Ağızlı Avcı, Kesh'te büyük bir ilahtı ve bütün Keshli avcıların koruyucu tanrısıydı.</p>
	<p class="block_4"> </p>
	<p class="block_5">Aslan çimenlik düzlükte hızla koşuyordu. Aslan uzun süre etkin bir biçimde koşamazdı ve görünüşte açık bir saklanma yeri de yoktu. Diigai ve diğer arabacılar kaçan kedinin peşinden gittiler.</p>
	<p class="block_4"> </p>
	<p class="block_5">Birden James dizginlerini çekerek Erland'a durmasını söyledi. Kafi Abu Harez gibi, krallık binicileri de dizginleri çektiler. "Ne?" dedi Erland.</p>
	<p class="block_4"> </p>
	<p class="block_5">James, "Bırakalım da şu düzenli karmaşa biraz önümüze geçsin, hepsi bu.</p>
	<p class="block_4"> </p>
	<p class="block_5">Kendini kazara onların önünde bulmanı istemem."</p>
	<p class="block_4"> </p>
	<p class="block_5">Erland itiraz edecek oldu, sonra James'in ne demek istediğini anladı. Bu kendini 'kaza' olarak gösterecek türden bir dekordu. Başını salladı ve hayvanını döndürüp eşkin sürdü; bu sürüş ön tarafta ne olup bittiğini ava katılma riski olmadan görebileceği kadar hızlıydı.</p>
	<p class="block_4"> </p>
	<p class="block_5">Birdenbire arabalar Diigai'ye aslanla karşılaşması için rahat bir boşluk bırakarak durmaya başladılar. Erland'ın gurubu onlara yetiştiğinde, Diigai arabadan inmiş, uzun bir kargı ve hayvan derisinden bir kalkanla aslana yaklaşmaktaydı.</p>
	<p class="block_4"> </p>
	<p class="block_5">Erland, "Bunlar o cüssede bir kediyi avlamak için epey ilkel silahlar. Neden yay kullanmıyor?" dedi.</p>
	<p class="block_4"> </p>
	<p class="block_5">Kafi, "Bu onun erkeklik töreni. Lord Jaka'nın en büyük oğlu olduğundan, o çok önemli bir çocuk. Safkanlar sürüsünü kovalayan bir hayvanı öldürmek için yay kullanırlar, ama büyük bir avcı -bir simbanb- olmak, resmi kutlamalarda bir aslanın yelesini başlık olarak kullanmak için, atalarının silahlarını kullanmak zorundasın," dedi. Erland başını salladı ve atını Diigai'nin arabasının yanına götürdü. Arabanın sürücüsü, aynı yaşlarda bir çocuk endişeyle izliyor, genç soylunun güvenliği için açıkça kaygılanıyordu. Tecrübesiz avcı artık arabasının elli metre ilerisindeydi, aslanla arasındaki mesafeyi yarılamıştı.</p>
	<p class="block_4"> </p>
	<p class="block_5">Aslan çömeldi, dinlenmek için soluklanırken dili ağzından dışarı sarkıyordu. Tehlikenin yaklaşıp yaklaşmadığını ve yaklaşıyorsa nereden geldiğini anlamaya çalışırken gözleri açıldı ve başını çevirdi. Sonra kalçalarının üzerinde dikilip etrafa baktı. Atlı arabalardan oluşmuş bir çember kaçışını her yönden kapatmaya hazır beklediğinden, kaçacak bir yeri yoktu. Sonra yaklaşan şekli inceledi. Öfke ve korkuyla kükredi.</p>
	<p class="block_4"> </p>
	<p class="block_5">Birkaç at şahlandı ve hareket etmeye çalıştı, ama sürücüleri onları sabit tuttular. Erland, Kafi'ye döndü ve "Ya atışı kaçırırsa?" dedi.</p>
	<p class="block_4"> </p>
	<p class="block_6">Kafi, "Atmayacak. Bu çok tehlikeli. Hayvana dürterek saldırmaya çalışacak ve kargısıyla onu delip geçecek ya da en azından ona saplayacak kadar yaklaşacak," dedi.</p>
	<p class="block_7"> </p>
	<p class="block_5">Erland bunu, anca bu barbarca töreni bulduğu kadar mantıklı buldu. Sürülere baskın yapan aslanları, ayıları, kurtları ve wyvernleri avlamak mantıklıydı. Yiyemeyeceğin bir şeyi, kafasını ganimet olarak takabileceğin bir şeyi avlamaksa mantıklı gelmiyordu.</p>
	<p class="block_4"> </p>
	<p class="block_5">Derken aslan hücum etti. Arabacıların birçoğunun dudaklarının arasında hafif bir hayret nidası kaçtı ve Erland'la arkadaşları bunun bu cins aslan için alışılmadık bir davranış olduğunu anladılar. Diigai tereddüt etti ve o dakikada hazır olma fırsatını kaybetti. Aslan saldırdığında kargısı yanlış duruyordu ve aslanı sadece sıyırıp geçti. Birdenbire her şey karıştı: Çocuk yere serildi, aslan körlemesine acısının kaynağına atılırken, kalkanı çocuğu korkunç bir tırmıktan korudu. Sonra hayvan sanki bir düşman ona o taraftan saldırıyormuşçasına böğrünü ısırdı. Genç adamın kargısı aslanın böğründen dışarı çıkmıştı.</p>
	<p class="block_4"> </p>
	<p class="block_5">Aslan sadece iki şeyin farkındaydı; acı ve kan. Kükredi ve genç adam kendini kalkanla perdeleyerek gerilemeye çalıştı. Aslan kargıyı ısırmaya çalışarak bir daire çizdi, derken silahı yerinden çıkardı. Ve Diigai, kargısıyla arasında öfkeli, yaralı bir aslan olduğunu fark etti.</p>
	<p class="block_4"> </p>
	<p class="block_5">"Öldürülecek!" diye bağırdı Erland.</p>
	<p class="block_4"> </p>
	<p class="block_5">Kafi, "Kimse karışmayacak. Öldürmek ya da öldürülmek onun hakkı," dedi. Çöl adamı omuz silkti. "Ben de bunda pek mantık göremiyorum, ama safkan adeti böyle." Birden Erland eyerinde geriye çekilerek ayaklarını üzengilerden çıkardı. Sağ dizinin altına uzandı ve sağ üzengi derisinin tokasını hızla açtı. Onu eyerden kurtararak tekrar bağladı ve sol üzengi demirini yukarı çekti ki atına çarpmasın. Sağ üzengisinin derisini sağ eline iki kere doladı, ağırlığını ve onunla ne kadar uzağı vurabileceğini tartmak için ağır demiri elinde salladı. James, "Sen ne yapı..." diyordu ki, sorusunu bitiremeden Erland atını genç avcıya doğru sürmeye başlamıştı bile.</p>
	<p class="block_4"> </p>
	<p class="block_5">Aslan çömeldi ve sıçrama anı gelene kadar aşağıda durarak, hızla sürünerek harekete geçti, ama hücumu karşılamak için kalkanını kaldırmış olan genç adama yaklaştığında yeni bir saldırı gerçekleşti.</p>
	<p class="block_4"> </p>
	<p class="block_5">Erland aslana ağır üzengi demiriyle vurarak saldırdı. Aslan acıyla kükredi ve Erland'ın atı içgüdüsel olarak yanlamasına hareket etti. Aslan döndü ve kocaman pençesini salladı, ama at gitmişti. Büyük kedi arkasından gitmeye davrandı, sonra yüzleşmesi gereken başka bir düşman olduğunu hatırladı. Erland'ın müdahalesi yeterliydi. Diigai kargısının olduğu yere sıçradı ve hazıra geçti. Erland arkadaşlarının yanına dönerken, genç Keshli soylu, avcı çığlığını attı ve aslan döndü Acıdan çıldırmış ve her yandan gelen saldırılardan kafası karışmış genç kedi Diigai'nin üzerine sıçradı. Bu defa kargı doğru tutulmuştu ve aslanın heybetli gövdesine saplandı. Kendi momentumu aslanı ileri taşırken, kargının ucunu da kalbine sürdü.</p>
	<p class="block_4"> </p>
	<p class="block_5">Arabacılar bağırdılar ve genç adam seğiren kedinin tepesine dikildi. Erland kan kokusundan ürken atını döndürdü. Onu üzengiler olmaksızın kontrol altına alması bir an sürdü, ama mükemmel bir binici olduğundan prens, hayvanını hızla döndürdü ve bağıran safkan erkeklerden tırısta uzaklaştırdı. Bir arabacı yaklaştı ve Erland, Lord Jaka’nın geçmekte olduğunu fark etti. Tepkisel davranışının kötülüğü birden Erland'ın kafasına dank etti. Aslanı oyalayarak temel bir kanunlarını mı çiğnemişti? Birbirlerinin yanından geçerken Erland'la Jaka'nın gözleri buluştu. Erland yaşlı adamın bakışında bir şey aradı, onay ya da kınama, ama Arabacıların Efendisi geçerken hiçbir şey belli etmedi, genç prense hiçbir işaret ya da jest yapmadı. Erland oturmuş derileriyle demirlerini yerine takarken James yanına geldi ve "Sen deli misin? Bu kadar aptalca bir şey yapmana neden olan şey nedir?" dedi.</p>
	<p class="block_4"> </p>
	<p class="block_5">Erland, "Ölebilirdi. Diğerleri o zaman aslanı öldürürlerdi. Şimdi sadece aslan öldü. Bana mantıklı geldi," dedi.</p>
	<p class="block_4"> </p>
	<p class="block_5">"Ya atın bir saniye önce ürkseydi, aslanın ilk kurbanı sen olabilirdin!"</p>
	<p class="block_4"> </p>
	<p class="block_5">James, Erland'ın tuniğini kavradı, onu neredeyse atından aşağı düşürüyordu. Onu yakına çekti. "Sen isimsiz bir soylunun aptal bir oğlu değilsin. Sen zengin bir tüccarın sersem çocuğu değilsin. Bu aptallığı bir daha yapacak olursan, seni bizzat canını çıkarana kadar döverim."</p>
	<p class="block_4"> </p>
	<p class="block_5">Erland, James'in elini itti. "Bunu unutmamıştım." Erland atını döndürdü, yüzünde öfke vardı. "Bunu bir an için bile unutmamıştım, Kontum. Kardeşim öldüğünden beri!" Birden, Erland hayvanını tekmeledi ve şehre doğru hızlı bir koşu tutturdu. James başıyla işaret verdi ve Krallık Onur Muhafızları peşine düştüler. Onu durdurmaya çalışmayacaklardı, ama korumasız at binmesine de izin veremezlerdi.</p>
	<p class="block_4"> </p>
	<p class="block_5">Locklear şimdi tek başına olan James'in yanına geldi ve "Çocuk işleri kolaylaştırmıyor, değil mi?" dedi.</p>
	<p class="block_4"> </p>
	<p class="block_5">James başını iki yana salladı. "Senin ya da benim onun yaşındayken yapacağımız türden bir şey."</p>
	<p class="block_4"> </p>
	<p class="block_5">Locklear, "Gerçekten bu kadar aptal mıydık?"</p>
	<p class="block_4"> </p>
	<p class="block_5">"Korkarım öyle, Locky." James etrafa bakındı. "Aslanın kafasını alıyorlar, yani saraya döneceğiz. Ve bizi bir başka kutlamaya davet edecekler."</p>
	<p class="block_4"> </p>
	<p class="block_5">Locklear yüzünü buruşturdu. "Herhangi biri bu insanlara bir defada elliden az kişinin birlikte yemek yemesinin kabul edilebilir olduğundan hiç mi bahsetmedi?"</p>
	<p class="block_4"> </p>
	<p class="block_5">"Görünüşe göre hayır," diye cevap verdi James, atını tekmeleyip harekete geçirerek.</p>
	<p class="block_4"> </p>
	<p class="block_5">"Hadi gidip prensimizin yaralı onurunu iyileştirelim," dedi Locklear. James, muhafızı tarafından yakından takip edilen Erland'ın uzaktaki şekline doğru bakarak, "Yaralanan onuru değil, Locky," dedi. Aslanın törensel parçalanmasına göz atarak, "Diigai, Erland... ve Borric'le aynı yaşta. Erland ağabeyini özlüyor," dedi. Neredeyse yüksek sesli bir iç geçirme gibi, uzun bir soluk verdi. "Hepimizin özlediği gibi. Hadi, hâlâ onunla konuşmamız lazım." İki danışman beklemekte olan Kafi Abu Harez'e yaklaştılar, adam atını döndürdü ve şehre at sürmek için onlara katıldı.</p>
	<p class="block_4"> </p>
	<p class="block_5">Kutlayan Keshliler'den ayrıldıklarında Locklear, "Kafi, Erland yardım etmekle ne yaptı?" diye sordu.</p>
	<p class="block_4"> </p>
	<p class="block_5">Adam, "Bilmiyorum, efendim. Genç Prensiniz aslanı öldürmüş olsaydı, o zaman dünyaya çocuğun avlanamadığını göstererek sadece Diigai'yi utandırmış olmayacak, Lord Jaka gibi güçlü bir düşman da kazanmış olacaktı. Neyse ki, sadece hayvanın dikkatini dağıttı, çocuğun silahını tekrar ele geçirmesine ve kediyi öldürmesine izin verdi." Kafi omuz silkti ve atını James ve Locklear'la beraber eşkinde gitmek için mahmuzlarken gülümsedi. "Belki de bir şey olmayacak. Safkanlar söz konusu olduğunda, kim bilebilir ki?"</p>
	<p class="block_4"> </p>
	<p class="block_5">James, "Çok yakında öğreneceğimizden eminim," dedi.</p>
	<p class="block_4"> </p>
	<p class="block_5">Şehre yaptıkları geri dönüş yolculuğunun kalan kısmında hiç konuşmadılar. Miya havuzda Erland'ın arkasına oturmuş, ense ve omuzlarındaki gerginliği almak için mesaj yapıyordu. Erland diğerlerini göndermiş olduğundan yalnızdılar. Keshli kadın hizmetlilerin istekli oluşlarının kendi avantajına kullanmış olsa da, Miya'nın arkadaşlığına gitgide daha çok yöneldiğini fark etmişti. Genç Keshli hizmetçiye karşı sevgi diyebileceği bir şey hissetmiyordu, ama onunlayken gevşemenin ve canını sıkan şeylerden konuşmanın rahatlığını hissediyordu. Kadın ne zaman sessiz kalacağını, Erland'ın kafa karışıklığını gideren irdeleyici soruyu ne zaman soracağını biliyora benziyordu. Ve sevişmeleri yeniliğin heyecanı ve arzunun acemi çarpışmasından, birbirlerinin ihtiyaçlarını anlayan iki insanın daha ağırbaşlı samimiyetine doğru gelişmişti.</p>
	<p class="block_4"> </p>
	<p class="block_5">Bir başka hizmetçi içeri girdi ve "Ekselansları, Lord James gelmek için izin istiyor," dedi.</p>
	<p class="block_4"> </p>
	<p class="block_5">Erland reddetmek istedi, ama bugün bir ara James'le konuşmak zorunda kalacağının farkına vardı, bu yüzden başını bir kez salladı. Bir dakika sonra, James banyo odasına girdi.</p>
	<p class="block_4"> </p>
	<p class="block_5">James çıplak çifte baktı ve kızın Erland'la birlikte olmasından irkildiyse bile, bunu sakladı. Odada kalan hizmetçiden hiçbir şey istemedi, ama pelerinini çıkardı ve genç kadına uzattı, genç kadın pelerini ondan aldı. Sonra küçük bir tabureye doğru ilerledi, tabureyi kendisi havuzun yakınına taşıdı.</p>
	<p class="block_4"> </p>
	<p class="block_5">James oturarak, "Pekâlâ, daha iyi misin?" diye sordu.</p>
	<p class="block_4"> </p>
	<p class="block_5">Erland, "Hayır. Hâlâ kızgınım," dedi.</p>
	<p class="block_4"> </p>
	<p class="block_5">"Kime kızgınsın Erland?"</p>
	<p class="block_4"> </p>
	<p class="block_5">Genç adam bir an sessiz kaldığında hayal kırıklığı yüzünde açıkça görüldü. Sonra Miya ense ve omuzlarındaki gerilim boğumlarını yoklamaya devam ettikçe hayal kırıklığı kaybolup gitti.</p>
	<p class="block_4"> </p>
	<p class="block_5">"Evrene, sanırım. Kader ve şans tanrılarına. Sana. Babama. Herkese." Sonra sesi kaybolur gibi oldu. "En çok da kendini öldürttüğü için Borric'e kızgınım." James başını salladı. "Biliyorum. Ben de öyle hissediyorum."</p>
	<p class="block_4"> </p>
	<p class="block_5">Erland uzun uzun iç geçirerek gerilimini salıverdi ve "Yaptığım şeyi bu yüzden yaptım sanırım. O çocuğun aslan tarafından öldürülmesini göremezdim. Belki çocuğun bir kardeşi vardır..." Gözyaşları kendiliğinden akarken konuşamadı. Erland, bir an, ılık havuzda oturdu, kederi eşkıya saldırısından bu yana kendini ilk kez gösterdi. Genç Prens ölü ağabeyi için ağlarken James bekledi, bu sergilemeye karşı ne mahcup oldu ne mahcubiyet gösterdi. James kendi ağlamasını bir hafta önce, karısının kollarında gerçekleştirmişti.</p>
	<p class="block_4"> </p>
	<p class="block_5">Bir an sonra, Erland öğretmenine kızarmış gözlerle baktı.</p>
	<p class="block_4"> </p>
	<p class="block_5">"Neden, lanet olsun?"</p>
	<p class="block_4"> </p>
	<p class="block_5">James sadece başını iki yana sallayabildi. "Neden mi? Sadece tanrılar bilir ve onlar da konuşmuyorlar. En azından benimle." Uzandı ve elini suya soktu. Bir an sonra elini çekti ve kaşlarını çattı. "Bazı şeyler mantıklıdır, diğerleri değildir. Bilmiyorum."</p>
	<p class="block_4"> </p>
	<p class="block_5">James bir süre düşünceli bir halde durdu, sonra, "Bak, sana bunu söylemedim. Baban hayatımı kurtardı. Birkaç kez. Şimdi Adalar Prensi'nin bir çocuk hırsızın hayatını neden kurtardığı hakkında, bir diğer Adalar Prensi'nin bir doğum günü partisine giderken neden yolda pusuya düşürülerek öldüğü konusunda olduğumdan daha fazla uzman değilim. Sana sadece kimsenin bana hayatın mantıklı olduğunu asla, asla söylemediğini söyleyebilirim. Hayat sadece böyle," dedi.</p>
	<p class="block_4"> </p>
	<p class="block_5">Erland, Miya'nın yumuşak bedenine yaslandı ve sıcaklığın içine akmasına izin verdi. İç geçirdi ve içerden bir şeyin, pusudan beri her dakika orada olmuş bir sızının gittiğini hissetti. "Çok tuhaf," dedi alçak sesle. "Borric'in ölmüş olması gerektiği kafama şimdi dank etti. Yine de..."</p>
	<p class="block_4"> </p>
	<p class="block_5">"Ne?" dedi James alçak sesle.</p>
	<p class="block_4"> </p>
	<p class="block_5">"Bilmiyorum." Erland, James'e baktı, gözlerinde soru dolu bir ifade vardı. "Kendimi nasıl hissetmem gerek? Demek istediğim, Borric'le ben şimdiye dek birkaç günden fazla ayrı kalmadık. Sanki... birbirimizin parçası gibiydik. Onu kaybedersem, ya da o beni, düşünmüştüm ki... bunu hissederiz. Ne demek istediğimi anlıyor musun?"</p>
	<p class="block_4"> </p>
	<p class="block_5">James ayağa kalktı. "Sanırım. En azından hayatında sizin birbirinizle olduğunuz gibi yakın olacak biri olmayan herhangi birinin anladığı kadar anladığımı düşünüyorum. Ama sizi bebekliğinizden beri izledim ve kavga ettiğinizi ve oynadığınızı gördüm. Sanırım ne demek istediğini anlıyorum."</p>
	<p class="block_4"> </p>
	<p class="block_5">Erland tekrar iç geçirdi. "Sadece farklı hissedeceğimi düşünmüştüm. Hepsi bu. Ölmüş gibi değil, anlarsın, sanki çok uzaktaymış gibi." Erland'ın gözleri doldu ve gözlerini kapattı. Bir an sonra nefes alıp verişi daha düzenli bir hal aldı ve uyuyakaldı.</p>
	<p class="block_4"> </p>
	<p class="block_5">James pelerinini tutmakta olan hizmetçiye pelerini getirmesini işaret etti.</p>
	<p class="block_4"> </p>
	<p class="block_5">Miya'ya, "Bu akşam yine imparatoriçeyle yemek yiyeceğiz. Vakti geldiğinde onu uyandır," dedi.</p>
	<p class="block_4"> </p>
	<p class="block_5">Miya, uyuyan prensi uyandırmamak için konuşmadan sadece başını salladı.</p>
	<p class="block_4"> </p>
	<p class="block_5">James pelerinini koluna attı ve gitti.</p>
	<p class="block_4"> </p>
	<p class="block_5">Miya Lord Jaka'nın geldiğini ilan ederken Erland giyinmeyi bitirdi. Prens, Diigai'nin babasından bu öğleden sonra olanlarla ilgili bir tepki geleceğine dair bir his taşıdığından şaşırmamıştı. Erland iki hizmetçiye Keshli soyluyu kabul etmelerini işaret etti ve uzun boylu savaşçı birkaç dakika sonra içeri girdi. Miya, kulak misafiri olmayacağı kadar uzak, ancak Erland'ın ona ihtiyacı olursa diye de yeterince yakın bir mesafeye çekildi.</p>
	<p class="block_4"> </p>
	<p class="block_5">Jaka Erland'ın karşısında eğildi, sonra, "Prensim, uygunsuz bir zamanda gelmedim umarım?"</p>
	<p class="block_4"> </p>
	<p class="block_5">"Hayır, Lord Jaka. İmparatoriçenizle yemeyi dört gözle beklediğim akşam yemeği için giyinmeyi henüz bitirdim."</p>
	<p class="block_4"> </p>
	<p class="block_5">Jaka iki eliyle birden bir hareket yaptı, ellerini birbirine paralel tutup, aşağı ve dışarı doğru hareket ettirdi, Kafi ona bunun 'Cennet korusun' ya da 'Cennet cömert davransın' anlamlarına geldiğini söylemişti.</p>
	<p class="block_4"> </p>
	<p class="block_6">İhtiyar savaşçı, "Sizinle bu öğleden sonra yaptığınız şey hakkında konuşmaya geldim." "Evet?"</p>
	<p class="block_7"> </p>
	<p class="block_5">Jaka söylemeyi istediği sözlerle boğuşuyormuş gibiydi. "Büyük namı olan bir avcı olarak, oğlumun bugün bu erkeklik avında başarısız olması utanç verici bir şey olurdu. Böyle bir şeyi kabullenmek zor.</p>
	<p class="block_4"> </p>
	<p class="block_5">"Oğlumdan mert bir ölümü çaldığını ya da müdahalen yüzünden avının lekelendiğini söyleyenler çıkacaktır."</p>
	<p class="block_4"> </p>
	<p class="block_5">İşte geliyor, diye düşündü Erland. Böyle bir şeyi yarı yarıya bekliyordu. "Yine de," diye devam etti Jaka, "hayvanı oğlumun kargısını tekrar almasına yetecek kadar uzun süre taciz ettiniz."</p>
	<p class="block_4"> </p>
	<p class="block_5">Erland başıyla evetledi. "Av onundu."</p>
	<p class="block_4"> </p>
	<p class="block_5">"Bu doğru. Bu yüzden, avın zarafetiyle ilgili duygularım, derinden sevdiğim bir çocuğun babası olarak kısmen karışık olsa da, erkekliğini ispatlamasına izin verdiğiniz için size teşekkür etmek isterim." Yumuşak bir şekilde ekledi "Ve hayatını kurtardığınız için."</p>
	<p class="block_4"> </p>
	<p class="block_5">Erland ne söylemesi gerektiği konusunda debelenirken, bir an hareketsiz durdu. Sonra bu koşullar altında babaya en onurlu olasılığa izin verecek yolu seçti. "Belki de kargıyı benim yardımım olmadan tekrar ele geçirecekti. Kim bilebilir ki?"</p>
	<p class="block_4"> </p>
	<p class="block_5">"Kim bilebilir ki gerçekten?" dedi yaşlı adam. "Genç bir kediydi, tecrübesizdi ve çok acı çekiyordu. Daha deneyimli bir avcı kalkanın yassı kısmıyla yüzüne vururdu, zarar vermezdi, ama gürültü çıkarır ve acı verirdi. Kedi kalkana saldırırsa, deneyimli avcı saldırmasına izin verir ve kargıyı ele geçirmeye çalışır. Bu öğrettiğimiz bir şey, yine de anın heyecanı içinde kolaylıkla unutuluyor. Kolaylıkla unutuluyor, ekselansları.</p>
	<p class="block_4"> </p>
	<p class="block_5">"Ayrılmam gerek prensim. Ama ayrılmadan önce, ihtiyacınız olursa, size borçlu olduğumu bilin."</p>
	<p class="block_4"> </p>
	<p class="block_5">Erland bu kadar apaçık bir teşekkür teklifine karşılık söyleyecek uygun bir şey düşünemiyordu, bu yüzden ancak, "İncelikli ziyaretiniz ve varlığınızla şeref verdiğiniz için teşekkür ederim Lord Jaka," diyebildi.</p>
	<p class="block_4"> </p>
	<p class="block_5">İmparatorluk Arabacılarının Komutanı, Prens Erland'a selam verdi ve ayrıldı.</p>
	<p class="block_4"> </p>
	<p class="block_5">Erland, Miya'nın olduğu yere döndü ve "Bu gece ilerleyen saatlerde seni görmeyi bekliyorum," dedi.</p>
	<p class="block_4"> </p>
	<p class="block_5">Miya, Erland'a yaklaştı ve bir an Erland'ın tuniğini düzelterek durdu, gerçek bir ihtiyaçtan ziyade sağladığı yakınlık yüzünden ve "Sizi çok yakında göreceğim prensim. İmparatoriçenin huzuruna çıkmam emredildi."</p>
	<p class="block_4"> </p>
	<p class="block_5">"Ters bir şey mi var?"</p>
	<p class="block_4"> </p>
	<p class="block_6">Miya omuz silkti. "Hiçbir şey. Adı Kesh Olan'ın sarayında hizmet eden herkesin zaman zaman imparatoriçenin sarayının ihtişamını paylaşmasına izin verilir."</p>
	<p class="block_7"> </p>
	<p class="block_5">"Güzel. Orada görüşürüz."</p>
	<p class="block_4"> </p>
	<p class="block_5">Erland dairesinin kapılarının açılmasını işaret etti ve iki genç kadın kapıları ardına kadar açtılar. Dışarıda, resmi üniformaları içinde dört Krondor Saray Muhafızı bekliyordu. Erland'ın etrafına dağıldılar ve sarayın büyük koridorlarından aşağı eş zamanlı adımlarla ilerlediler.</p>
	<p class="block_4"> </p>
	<p class="block_5">Yol üzerinde James'le Gamina, sonra Locklear ve son olarak da Kafi onlara katıldı. Sarayın imparatorluğa ait kompleksine ulaştıklarında, yabancı bir ulusun askerlerinin imparatorluğun huzuruna yaklaşmalarına izin verilmediği için Krondorlu Muhafızlar durdular.</p>
	<p class="block_4"> </p>
	<p class="block_5">Erland trompetlerin çaldığı giriş müziğiyle içeri girdi. Mevkice oldukça kıdemli olduğundan, küçük gurubunun başını çekerek önce imparatoriçeye hitap etmesi gerekiyordu. Keshli Törenler Efendisi yaklaşan prens için uzun bir övgü listesini okuyordu ve Erland aldığı özel derslerden bunun resmi bir toplantıya işaret ettiğini anladı. Resmi yemekle resmi olmayan arasında imparatoriçe için sadece bir niteleme farkı olduğunu düşününce gülümsemesini tuttu. Krondor'da olmayı, mutfağın köşesinde sade bir masada Borric'le yemek yemeği istiyordu fena halde, bu ebeveynleriyle yedikleri resmi yemeklere katlanmaktan daha sık yaptıkları bir şeydi. Kürsünün dibine ulaşan Erland selam verdi ve Törenler Efendisi, "Adı Kesh Olan, size Adalar Krallığı Tahtı Varisi, Batı Alemi'nin Kumandanı, Ekselansları Prens Erland'ı takdim etmekten şeref duyarım."</p>
	<p class="block_4"> </p>
	<p class="block_5">Erland dimdik durdu ve "Majesteleri, cömertliğinizi ben ve arkadaşlarımla paylaşma lütfunu gösterdiğiniz için teşekkür ederim. Size..." ve imparatoriçenin her karşısına çıktıklarında yaptığı gibi, arkadaşlarını takdim etme formalitesini yerine getirdi. Bu saçmalığın imparatoriçe için günün her öğününde devam edip etmediğini merak etti.</p>
	<p class="block_4"> </p>
	<p class="block_5">İmparatoriçe, "Raporlara bakılırsa, ekselansları yoğun bir gün geçirmişler," dedi. Erland bir şeyler daha söylemesini bekledi, ama tek söylediği, "Tekrar bize katılmanız bize şeref verdi ekselansları. Lütfen, sofralarımızın cömertliğinin keyfini çıkarın."</p>
	<p class="block_4"> </p>
	<p class="block_5">Erland döndüğünde Prens Awari birkaç arkadaşıyla birlikte salona giriyordu.</p>
	<p class="block_4"> </p>
	<p class="block_5">Erland'a en yakın olanı geçerken yere, prensin önüne tükürdü.</p>
	<p class="block_4"> </p>
	<p class="block_5">Erland durdu, gözleri faltaşı gibi açıldı ve yüzü kızardı. Tüküren genç adam ilerlemeye davranırken Erland döndü ve "Sen!" dedi.</p>
	<p class="block_4"> </p>
	<p class="block_5">Bütün gözler iki genç adama bakmak için döndü. Genç adam Erland'a kısık gözlerle baktı. Bir safkandı, prense yakınlığına bakılırsa, büyük ihtimalle önemli bir soylunun oğluydu ve bedeni kaslı ve güçlüydü. Erland kavganın kokusunu aldı ve bunu önleyecek ruh halinde değildi.</p>
	<p class="block_4"> </p>
	<p class="block_5">"Erland!" James'in sesi prensin kulağında tısladı. "Vazgeç!"</p>
	<p class="block_4"> </p>
	<p class="block_5">İmparatoriçe seyrediyor, diye uyardı onu Gamina.</p>
	<p class="block_4"> </p>
	<p class="block_5">Genç soylu gelip karşısında dikilirken Erland tahta baktı. İmparatoriçenin dikkati yüz yüze durmakta olan ikiliye yönelmişti. Bir saray soylusu araya girmek için davrandı, imparatoriçe ona yanına gelmesini emretti. Onu müdahale etmekten caydırarak istiyora benziyordu. Gözlerinde hevesli bir parıltı vardı. Erland bunun, Kesh'in ilerleyen yıllarda ne çeşit bir Adalar hükümdarıyla karşı karşıya kalacağını tayin etmek için bir tür imtihan olup olmadığını merak etti.</p>
	<p class="block_4"> </p>
	<p class="block_5">Eğer öyleyse, diye düşündü Erland, gerekirse sadık bir düşman bulacaklardı.</p>
	<p class="block_4"> </p>
	<p class="block_5">Genç adam prensten birkaç santim uzaktayken, "Ne var, sah-dareen dedi. Birkaç kişinin mırıldandığı duyulabiliyordu. Bu sarayda bir avcı olmamak mevkice soyluluktan aşağıdaydı ve böyle hitap edilmek ölümcül bir hakaretti. Erland müdahale edecek mi diye Prens Awari'ye baktı. Prens gözlerinde ilgiyle izliyordu ve dudaklarında hafif bir gülümseme vardı. Erland o anda genç adamın kendisine Prens Awari'nin emriyle hakaret ettiğini anladı. Erland derin bir nefes aldı, sonra, mümkün olduğunca hızlı göğsüne çekti ve genç adamın suratına elinin tersiyle vurdu.</p>
	<p class="block_4"> </p>
	<p class="block_5">Delikanlı dizleri bükülürken sendeledi. Yere yığıldı, ama yere düşmeden Erland delikanlıyı boğazındaki süslü gerdanlıktan yakaladı ve onu gerdanlığı tutarak kaldırdı.</p>
	<p class="block_4"> </p>
	<p class="block_5">"Kesh sarayında bana hakaret eden kişi Adalar Krallığı'na hakaret etmiş demektir. Bunu cezasız bırakamam." Genç adamı, gerdanlığını bırakarak itti.</p>
	<p class="block_4"> </p>
	<p class="block_5">Delikanlı sendeledi ama toparlandı. Erland, "Silahı sen seç," dedi.</p>
	<p class="block_4"> </p>
	<p class="block_5">James Erland'ın kolunu kavradı. "Bu düelloya çıkamazsın İstedikleri de bu," diye fısıldadı.</p>
	<p class="block_4"> </p>
	<p class="block_6">Ama genç adam sadece, "Ne demek istediğinizi anlamıyorum," dedi. Erland, "Sana vurdum. Düello yaparken kullanacağımız silahı seçmeye hakkın var," dedi.</p>
	<p class="block_7"> </p>
	<p class="block_5">Genç adamın yüzü samimi bir şaşkınlık ifadesiyle boğum boğum oldu. "Düello mu? Seninle neden dövüşeyim? Beni öldüreceğin muhakkak."</p>
	<p class="block_4"> </p>
	<p class="block_5">Erland ne diyeceğini bilemedi. İmparatoriçe sayesinde bir şey deme zorunluluğundan kurtuldu. "Lord Kilâwa."</p>
	<p class="block_4"> </p>
	<p class="block_5">Odanın arka tarafına yakın yere yerleştirilmiş bir masadan orta yaşlı bir adam ayağa kalktı. "İmparatoriçemin emirleri nedir?"</p>
	<p class="block_4"> </p>
	<p class="block_5">"Oğlun bir soytarı, Kilâwa. Evimde bir misafire hakaret ediyor. Ona ne yapılmalı?"</p>
	<p class="block_4"> </p>
	<p class="block_5">Adamın yüzü soldu. Ama konuşurken dimdik durdu. "İsteğiniz nedir majesteleri?"</p>
	<p class="block_4"> </p>
	<p class="block_5">İmparatoriçe tereddüt etti, sonra, "Kafasının bal ve şarap dolu bir kavanozda hatıra olarak Prens Erland'a sunulmasını sağlardım, ama bizim adetlerimiz ekselanslarının adetleriyle bir olmadığından, sanırım bu sadece ona daha çok sıkıntı verirdi," dedi. Duraksadı, sonra, "Genç Rasajani," dedi. Erland'a hakaret etmiş olan delikanlı anında başını imparatoriçeye doğru eğdi. "Majesteleri?"</p>
	<p class="block_4"> </p>
	<p class="block_5">"Seni görmek beni rahatsız ediyor. Yukarı şehirden sürüldün. Gözlerimden ışık parladığı sürece platoya asla adımını atma. Sonsuz Güzellik Salonu'na gittiğimde, o zaman benden sonra hükümdar olan merhametli davranıp dönmene izin verebilir- Benden görüp göreceğin bütün hoşgörü bu -ve sadece baban benim için kıymetli olduğundan- acıyan yaşlı kemiklerimde fazla merhamet kalmadı. Şimdi, defol!"</p>
	<p class="block_4"> </p>
	<p class="block_5">Kendi gurubu için hazırlanmış masaya ulaşan Erland, Kafi'ye döndü ve "Bunun sebebi neydi?" Çöl adamı soruyu tam anlayamamışa benziyordu. "Prensim?" "Dövüşmek istemiyorduysa neden bana hakaret etti?" dedi Erland otururken. Kafi oturup, "Bu bir safkan meselesi ekselansları. Anlamalısınız: Savaşçı bir halk değiller. Avcılar. Savaşçılar bir düşmanın üzerine salıverilme konusunda köpeklerden ileri değildirler. Ah, gerekirse savaşırlar ve bunu vahşetle yaparlar, ama bunu onur saymazlar. Hayır, onur avının izini sürmek ve onu tek vuruşta öldürmek becerisindedir. Bir safkan için onur budur. Genç Rasajani için sizinle dövüşmek mantıksız olacaktı. Siz şüphesiz yetenekli bir savaşçısınız. Onu çabucak öldürürdünüz. Bunu biliyordu, bu yüzden sizinle dövüşmek tamamıyla budalalık olacaktı," dedi.</p>
	<p class="block_4"> </p>
	<p class="block_5">Erland, "Bunu anlaması zor," derken kafasını iki yana salladı. Kafi omuz silkti. "Onlar için bir erkeğin bir onur meselesi yüzünden koşulların onu daha iyi bir savaşçı olduğunu bildiği biriyle dövüşmeye zorlamasına izin vermesini anlamak zor. Onların bakış açısına göre bu intiharla aynı şey."</p>
	<p class="block_4"> </p>
	<p class="block_5">Prenses Sharana'nın gurubu içeri girdi ve bir adım geride Miya yürüyordu. Erland altın tenli prensesin nazarında içti, sonra Kafi'ye, "Benim hizmetçim neden bu gece prensesle?" dedi.</p>
	<p class="block_4"> </p>
	<p class="block_5">Kafi gülümsedi. "Çünkü sizin 'hizmetçiniz' Leydi Miya, Sharana’nın kuzeni."</p>
	<p class="block_4"> </p>
	<p class="block_5">Erland'ın gözleri büyüdü. "Kuzeni mi? Prensesin mi? Şaka mı yapıyorsun?" Kafi, "Elbette hayır, ekselansları. İmparatoriçe ne kölelerin ne de benim gibi 'aşağı' olanların sizin kendi konutlarınızda kişisel ihtiyaçlarınızı karşılamalarına izin vermez," dedi. Aşağı kelimesi güçbela sakladığı bir acılıkla telaffuz edilmişti. "Bu yüzden imparatoriçe ve misafirlerine sadece soylu doğan genç erkek ve kadınlar -ikinci dereceden oğul ve kızlar- hizmet edebilir."</p>
	<p class="block_4"> </p>
	<p class="block_5">Şimdi Erland'ın gözleri yusyuvarlak olmuştu. "Hepsi!" Kafi, "Evet, odanızdaki bütün hizmetçiler asillerin kızları," dedi.</p>
	<p class="block_4"> </p>
	<p class="block_6">Erland'ın rahatsızlığını seyrederek masanın etrafında oturmakta olan diğerlerini işaret etti. "Elbette, imparatoriçe ve kraliyet soyuyla bağlantılı olanların hepsi sizin dairenizdekiler ekselansları."</p>
	<p class="block_7"> </p>
	<p class="block_5">Erland, "Tanrılar ve iblisler. İmparatorluktaki kraliyet kızlarının yarısıyla yattım korkarım," dedi.</p>
	<p class="block_4"> </p>
	<p class="block_5">Kafi güldü. "Onda biriyle bile değil, ekselansları. Çoğu uzak da olsa majesteleriyle bağlantılı. Hem yaptıysanız ne olmuş? Safkanlar bedenle ilgili konulara sizden ya da benden farklı bakarlar. Onların kadınları erkekleri aşık olarak almakta özgürdür. İmparatorları kadar imparatoriçeleri olmasından kaynaklanan bir şey." Son gözlemde yine bir acılık iması vardı.</p>
	<p class="block_4"> </p>
	<p class="block_5">Protokol icabı, Prenses Sojiana ve maiyeti en son girdiler ve prenses resmi bir şekilde annesinin sağlığını sordu. Sınıflar icap ettiği gibi tanıştı ve yemek başladı.</p>
	<p class="block_4"> </p>
	<p class="block_5">Prensesin gurubu oturduğunda hizmetçiler belirdi ve yemek başladı. Erland'ın masasında, prens de Locklear da odanın karşısına, Erland, Prenses Sharana ve Leydi Miya'ya ve Locklear da Prensesin annesine bakmaktan hoşnut oldukları için fazla muhabbet olmadı.</p>
	<p class="block_4"> </p>
	<p class="block_5">O gece ilerleyen saatlerde James, Erland'ın Gamina'yla kendisine saray bahçelerinin birinde yürüyüş yapmaya eşlik etmesini istedi. Tuhaf ricanın bir nedeni olduğunu düşünen Prens kabul etti.</p>
	<p class="block_4"> </p>
	<p class="block_5">Bahçeye girerlerken Gamina'nın sesi Erland'ın zihnine girdi. Bu bahçenin ortasında bile dinlenebileceğimizden, James benim aracılığımla konuşmanızı istiyor. Yüksek sesle, "Ev gibi değil, ama sevimli, sizce de öyle değil mi?"</p>
	<p class="block_4"> </p>
	<p class="block_5">Erland, "Tamamen aynı fikirdeyim," dedi.</p>
	<p class="block_4"> </p>
	<p class="block_5">Gamina'nın yardımıyla James'in sesi Erland'ın zihnine ulaştı. Nihayet saraydaki ajanımızla temas kurdum.  Nihayet mi? Bir sorun mu çıktı?</p>
	<p class="block_4"> </p>
	<p class="block_5">Bir sorun mu? James'in cevabında bir nükte hissi vardı. Sadece sürekli gözetim altında olmamız. Dairelerimizdeki 'hizmetçilerin yarısının' Keshli casuslar olması büyük ihtimal -yaptığımız herhangi bir şey casus olmayanlar tarafından rapor edileceği için bu fazla bir fark yaratmıyor. Sanırım çok önemli bir şey oluyor.</p>
	<p class="block_4"> </p>
	<p class="block_5">Erland, Gamina'ya gününün nasıl geçtiğini sordu ve önemsiz şeyler hakkında çene çaldılar, mermerden fevkalade bir su çeşmesi buldular. Komik görünüşlü üç iblis hareket halinde tuzağa düşürülmüştü ve güzel bir kadın üzerlerinde iki tekerlekli bir savaş arabasıyla onları avlıyordu. İblisler havuzun ortasına doğru sürülürken su arabanın üç kenarından dökülüyordu. Her nasılsa aşağıdan bir ışık parlıyordu ve etkisi gerçekten harikaydı.</p>
	<p class="block_4"> </p>
	<p class="block_5">Erland yüksek sesle, "Bu ışık olayının nasıl yapıldığını sormalıyım. Krondor'da bunun gibi bir şey inşa ettirmeliyim," dedi. Zihnen, Sence neler oluyor? Dedi.</p>
	<p class="block_4"> </p>
	<p class="block_5">Henüz emin değilim, cevabını verdi James. Sadece bu kadarını biraraya getirebildim. İmparatoriçenin sağlığı kötü. Göründüğünden de hasta. Sarayda ve aşağıda şehirdeki yaygın dedikodu bu yönde. Bilmedikleriyse Prens Awari'yi vârisi ilan etmesinin beklendiği, ama bütün işaretlerin kendi oğlundan önce Sojiana ya da hatta Sharana'yı vâris ilan edeceğini gösterdiği. İmparatoriçe ve oğlunun yıllardır anlaşmazlıkları var ve bazen nadiren konuşuyorlar.</p>
	<p class="block_4"> </p>
	<p class="block_5">Yani bir taht mirası sorunu var?</p>
	<p class="block_4"> </p>
	<p class="block_5">Görünüşe göre, diye cevap verdi James. Taht genelde en büyük, çocuğa geçer.</p>
	<p class="block_4"> </p>
	<p class="block_5">"Güzel bir gece," dedi Erland yüksek sesle. Ama bu Sojiana.</p>
	<p class="block_4"> </p>
	<p class="block_5">Doğru, ama Awari'yi tahtta gören soylulardan oluşan önemli bir hizip var. İlkin son hükümdarlar kadın olduğundan ve Kesh 'in hükümdarlığa tâbi birçok ulusu kuvvetle ataerkil ve bir sırada üç kadın hükümdarın Kesh'i anaerkile döndürebileceğinden korktuklarından. Eski zamanlarda, Kesh halkı böyle bir dönem geçirdi. Ama Awari'nin vâris ilan edilmesinin istenmesinin en önemli nedeni çoklarınca daha yetenekli görülmesi. Sojiana... çoklarınca zayıf bulunuyor. Rahmetli kocası Lordlar ve Efendiler Gurubu'nda, bizim Lordlar Kongremizle aynı şey, güç sahibi bir sesti. Ama diğerleri Sojiana'nın... tehlikeli olmasından korkuyorlar. Awari'yle diğer lordları kendi çıkarları için kullanabilir... Öyle ki Awari bir sonraki imparator ilan edilirse, Sojiana gurupta yine de güçlükler yaratabilir.</p>
	<p class="block_4"> </p>
	<p class="block_5">Bunun kardeşimin... öldürülmesi teşebbüsüyle bir ilgisi var mı?' Hadi, bu bahçe başka ne harikalar sunuyor görelim."</p>
	<p class="block_4"> </p>
	<p class="block_5">"Evet," dedi Gamina. "Burası öyle güzel ki."</p>
	<p class="block_4"> </p>
	<p class="block_5">James, "Bir süreliğine. Korkarım yarın korkunç derecede hareketli bir gün geçireceğiz. Resmi karşılama ve kutlamanın başlangıcı yarın. İmparatorluğun bütün hükümdarları burada olacak ve ilk kez biraraya gelecekler. Çok iyi görünmeliyiz."</p>
	<p class="block_4"> </p>
	<p class="block_5">Derken James'in düşünceleri Erland'a ulaştı. Büyük ihtimalle çöldeki saldırıyla ilgisi var. Awari'nin hizbi imparatorluğun kalbinde çok güçlü, Sojiana'nın gücü en çok bu platoda oysa. Kuzeyde savaş patlak verecek ve Köpek Askerler'in alışılmış gurupları üzerimize gönderilecek olursa bu, Awari'nin buradaki varlığını zayıflatır. Üstelik orduyu üzerimize sürecek. kişinin o olması da olası. Aber Bukar. Ordular Başkanı yaşlanıyor. Lord Jaka mantıklı bir seçim olurdu, ama Atların Kardeşliği ve diğer birkaç hizip daha, çoktan İmparatorluk Arabacılarını fazla etkili varsaydı, bu yüzden imparatoriçenin komutayı ona vererek açık bir ihlali riske etmesi mümkün değil. Hayır, hepsinin sorgusuz sualsiz izleyeceği tek zorlayıcı figür prens olacaktır. Ayrıca, bir başka lord daha gurupta yükselmeyi istiyor.</p>
	<p class="block_4"> </p>
	<p class="block_5">Kim? Dedi prens.</p>
	<p class="block_4"> </p>
	<p class="block_5">Lord Ravi, Atlar Kardeşliği'nin Amiri. Ama safkan değil ve süvari birlikleri imparatorluğun bize karşı girişeceği herhangi bir harekette önemli olsa da, arabacıların prestijinden yoksunlar.</p>
	<p class="block_4"> </p>
	<p class="block_5">Ayaklarını sürüyen bir saray resmi çizdin.</p>
	<p class="block_4"> </p>
	<p class="block_5">Belki, ama imparatoriçe hükmettiği sürece, herkesin ona itaat ettiğini unutma. Öldüğünde, karmaşa, hatta iç savaş çıkması mümkün. Ama savaş çıkarmaya çalışan her kimse açıkça onun ölümünü beklemiyor. Bu yapbozun bazı parçaları bâlâ belirsiz.</p>
	<p class="block_4"> </p>
	<p class="block_5">Erland yüksek sesle, "Pekâlâ, yarın zinde olacaksak, geri dönmemiz gerek," dedi. Dairesine giden koridora dönünce, sessizleşmiş göründü. Bu yapbozun büyük kısmı belirsiz. Umalım da çatışmadan çözebilelim. Sessizce fikir birliği ettiler.</p>
	<p class="block_9" id="calibre_pb_10"> </p>
</body></html>
