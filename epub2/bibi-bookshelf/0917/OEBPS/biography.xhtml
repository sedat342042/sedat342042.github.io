<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<meta content="text/html; charset=utf-8" http-equiv="Content-Type"/>
		<title>İvan İlyiç’in Ölümü</title>
		<link href="main.css" rel="stylesheet" type="text/css"/>
	</head>
	<body id="biography">
		<div class="author html5_section">
				<p>LEV NİKOLAYEVİÇ TOLSTOY, 1828 yılında Rusya’da, Yasnaya Polyana’da doğdu. Toprak sahibi soylu bir ailenin oğluydu. Çocuk yaşta anne babasını kaybettiği için akrabaları tarafından yetiştirildi. Özel öğretmenlerden ders aldıktan sonra Kazan Üniversitesi’ne girdiyse de, resmî eğitime duyduğu tepki nedeniyle 1847’de evine dönerek topraklarını yönetmeye ve kendi kendini eğitmeye karar verdi. 1855-63 yılları arasında yazdığı <em>Polikuşka</em> gibi öykülerinde, daha çok ahlaki sorunlara ağırlık verdi. 1850’lerin sonlarına doğru, köylü çocuklar için açtığı okulda, ilerici öğretim yöntemlerini başarıyla uyguladı. Başyapıtları olan <em>Savaş ve Barış</em> ile <em>Anna Karenina </em>adlı romanlarının yayımlanmasından sonra yaşadığı bunalımın etkisiyle yaşamın anlamına ilişkin soruların yanıtını Yeni Ahit’te aradı. Ailesinin rahat yaşamıyla inancının gerektirdiği basit yaşam arasındaki çelişkiye katlanamayan Tolstoy, 1910 yılında doktoru ve küçük kızı Aleksandra’yla birlikte bir gece evini terk etti; birkaç gün sonra da ıssız bir tren istasyonunda zatürreeden öldü.</p>
		</div>
		<div class="translator html5_section">
				<p>NİHAL YALAZA TALUY, 1900 yılında Kazan’da doğdu. Liseyi Rusya’ da bitirdikten sonra Türkiye’ye göç etti. Averçenko ve Mihail Zoşçenko gibi yazarlardan mizah öyküleri çevirdi. <em>Resimli Ay</em> ve <em>Varlık</em> dergilerinde çevirileri yayımlandı. Başta İvan Turgenyev, Lev Tolstoy, Fyodor Dostoyevski ve Nikolay Gogol’ün yapıtları olmak üzere, Rus edebiyatından yüzden fazla roman, oyun ve çocuk kitabını Türkçeye kazandırdı. 1968 yılında İstanbul’da öldü.</p>
		</div>
	</body>	
</html>