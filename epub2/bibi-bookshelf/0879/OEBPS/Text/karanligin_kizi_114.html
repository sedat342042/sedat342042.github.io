<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block11" id="id_OnDort">On Dört</p>

  <p class="block17"><span class="text2">Ancak gözlerimi birkaç kez kırpıştırdığımda önümdeki iki çocuğu net bir biçimde görebildim. Ne yaptığımın farkına vardığım an yüzüm güneşin yüzeyinden de sıcak hale geldi.</span> <span class="text1">Aptal!</span> <span class="text2">Eğer o an bir dilek dileme hakkım olsaydı, ortadan yok olmayı isterdim. Yer yarılsaydı da içine girseydim.</span></p>

  <p class="block12">Her tarafım kan içicilerle, vampirlerle çevriliydi. Bir tür hipnoz halinde olduklarından yalnızca hislerinin ve arzularının sesini dinleyen insanların bembeyaz boyunlarını sunmaları sonucunda vampirler işlerini rahatça hallediyordu. Eğer Sebastian araya girmeseydi ben de onlardan biri olacaktım.</p>

  <p class="block12">Gabriel’in “ihtiyacını” doyurmak için hevesli olacak kadar zayıf mıydım yani?</p>

  <p class="block12">“Ari,” dedi Sebastian, “iyi misin?”</p>

  <p class="block12">Duvardan uzaklaştım. “İyiyim.” Ama bu kadar saf ve istekli oluşuma, tenimin altında ve gece elbisemin vücudumu sımsıkı saran yerlerinde hâlâ hissettiğim sıcaklık duygusuna köpürüyordum. İyi ki yüzümde maske vardı. En azından kızaran yüzümün bir kısmı maskenin altında kalıyordu. Etrafımızda neler olduğuna doğrudan bakmamaya çaba gösterdim. Dans edenler hâlâ dönüyordu, eğlencenin tadını çıkaran tipler muhabbete devam ediyordu, ama ötekiler, karanlık köşelerdeki duvar kenarlarında birbirine sarılmış olanlar... “Sen de bunlardan biri misin?”</p>

  <p class="block12">Dudakları sımsıkı kapandı.</p>

  <p class="block12">Gabriel güldü, altın maskenin ardındaki gözleri kırış kırış olmuştu. “Sebastian inkâr ediyor. Ama ben neysem o da o.”</p>

  <p class="block12">Sebastian’ın gözleri karardı ve sertleşti. Çenesinde bir kas oynadı. “Git işine, Baptiste. Asla senin gibi olmayacağım, hiçbiriniz gibi olmayacağım.” Sesi kararlı ve haşindi, eliyle dirseğimin üstünden kavradı. “Hadi, gidelim.”</p>

  <p class="block12">“Senin için bile, Lamarliere, bir hanımefendiye karşı kaba bir davranış. Neden ona seninle gitmek isteyip istemediğini sormuyorsun?”</p>

  <p class="block12">Oradan bir an önce ayrılma isteğiyle boğazımı temizledim, kötü bir şeyler olmadan önce ikisini birbirinden ayırmak istiyordum. “Dans için teşekkürler,” dedim, birlikteliğimizin sona erdiği mesajını vererek.</p>

  <p class="block12">Gabriel’in ifadesi ve tavırları resmileşti. Hafifçe eğilerek selam verdi. “Benim için bir zevkti, Bayan Ayışığı,” ve uzaklaştı.</p>

  <p class="block12">Sebastian beni aksi yöne çekti, sıkış tepiş mekânda zikzaklar çizerek ön balkonun yakınında tenha bir yer bulana kadar ilerlemeye devam ettik. Açık kapılardan giren temiz hava zihnimi de açmıştı. “Neler oluyor burada? Ötekiler nerede? Violet nerede?”</p>

  <p class="block14"><span class="text2">“Ne mi oluyor? Sana ne olduğunu söyleyeyim: Dün akşam pazaryerinde kaybolduğundan beri seni arıyoruz, olan</span> <span class="text1">bu.”</span> <span class="text2">Burun delikleri hafifçe kabararak bana bakıyordu, öfkeli bir hareketle maskesini çekerek aşağı indirdi ve balkona çıktı.</span></p>

  <p class="block12">Bir eliyle demir korkuluğa tutundu, diğer elinin parmaklarını saçlarının arasından kaydırarak iç geçirdi. Gözlerini Mardi Gras’ıyla coşanlarla dolup taşan caddeye dikti, maskesinin ucu aşağı doğru baktığından ona gaddar bir görünüm veriyordu. Akla bir av kuşunu getiriyordu, kuzguni saçları siyah saten maskenin üzerine düşmüştü. Beyaz gömlek ve siyah kumaş pantolon giymişti, solgun benzinin üzerinde duran maske dudaklarını normalde olduğundan daha da koyu kırmızı gösteriyordu. Öfkeden de bu rengi almış olabilirdi tabii.</p>

  <p class="block12">Hayran hayran Sebastian’ı izlerken, yüksek sesle çalan bir parti düdüğü beni kendime getirdi. Burası, bu parti ya da her neyse, beni gafil avlamıştı. Kahrolası bir kan emicinin oyuncağı haline gelmeyi bile isteye kabul etmiştim. İki elimle korkuluğu öyle sıktım ki, eklem yerlerim bembeyaz kesildi.</p>

  <p class="block12">“Violet’i görmedim,” dedi. “Sana ne oldu?”</p>

  <p class="block12">“Uzun hikâye. Anneannen Dub, Crank ve Henri’nin elinde olduğuna dair bir mesaj gönderdi.”</p>

  <p class="block12">Dönüp yüzüme baktı, kafası karışmıştı. “Bu akşama kadar durmadan seni aradık, anneannem bu gece buraya geleceğini haber verdiğinde ötekileri dinlenmeleri için eve gönderdim.”</p>

  <p class="block12">“Baban hâlâ seninle konuşmadı mı?”</p>

  <p class="block12">Maskeyi başının üzerinde kaldırdı, bana aklımı kaçırmışım gibi bakıyordu. “Babam mı? Ben daha küçük bir çocukken evi terk etti o.”</p>

  <p class="block12">Hay aksi. Öfkem yumuşamıştı. “Hayır, evi terk etmedi Sebastian, Athena’nın tutsağıydı. Şimdi burada, Fransız Mahallesi’nde. Daha önce onunla birlikteydim.”</p>

  <p class="block12">Sebastian’ın yüzü ifadesizleşti, bembeyaz kesildi. Dengesini kaybedecek gibi oldu.</p>

  <p class="block12">Kolundan tutup balkon duvarının önündeki banka götürdüm. Sanki otomatik pilota bağlanmış gibi oturdu, yüzünü ovuşturmak için elini kaldırdı, ama o kadar fena titriyordu ki elini indirip şok içinde öylece oturdu.</p>

  <p class="block12">Bu tip işlerde, yani insanların geçmişte yaşadıkları sorunlarla başa çıkmalarına yardımcı olmakta pek başarılı değildim. Zaten kendi sorunlarımla bile başa çıkamıyordum. Sebastian öne eğildi, dirseklerini dizlerinin üzerine koyup başını eğdi. Ne yapacağımı, ne söyleyeceğimi bilemeden yanında duruyordum. Maskemi kaldırdım.</p>

  <p class="block12">Başını çevirdi, gri gözleri donuklaşmıştı. Ümitliydi, ama emin olamıyordu. “O olduğuna emin misin?”</p>

  <p class="block12">“Evet. Aynı ona benziyorsun.” Bir şey yapmış olmak için elimdeki maskeyle oynadım, yardım etmek istiyordum ama nasıl yapabileceğimi bilmiyordum. “Seni bırakıp gitmedi. Kaldığı hücreyi kendi gözlerimle gördüm...”</p>

  <p class="block12">“Tabii ya,” diye mırıldandı, inanmaz bir ifadeyle. “Şimdi nerede?”</p>

  <p class="block12">“Son gördüğümde Fransız Mahallesi’ndeki bir evdeydi. Konuşulan bazı şeyleri duyunca oradan çıkıp gittim...”</p>

  <p class="block12">“Ne duydun?”</p>

  <p class="block12">Yutkundum. “Anneannenin New 2’den ayrılmamı istemediğini. Benim bir çeşit silah olduğumu düşünüyor ve Novem’i Athena’ya karşı korumak için beni kullanmak istiyor. Ama ben sizin gibi değilim. Hiçbir gücüm ya da bir tanrıçanın karşısına dikilecek bir yeteneğim yok.”</p>

  <p class="block12">“Bu ismi ikinci defa söyledin. Tanrıça olan Athena’dan mı bahsediyorsun?”</p>

  <p class="block12">“Evet, kulağa acayip geliyor, değil mi?” dedim gülümseyerek. “Anneannen annemi Athena’dan gizlemiş. Bu da Athena’yı çileden çıkardığı için on üç yıl önceki kasırgaları o göndermiş. Şimdi burada olduğumu biliyor ve beni arıyor. Konuşurlarken, tıpkı Novem gibi onun da beni kullanmak istediğini duydum.”</p>

  <p class="block12">Başını salladı ve derin bir iç geçirdi. “Tanrım. Peki neden olduğunu biliyor musun?”</p>

  <p class="block12">“Hayır, hiçbir fikrim yok.” Ne zamandır aklımı meşgul eden soruyu nihayet sormadan önce bir süre sessiz durdum. “Dün kafede bana söylediklerini hatırlıyorum...” Ama Sebastian belki de yalan söylüyordu, gerçeği söylemekten korkuyordu belki de. Çekinerek gözlerimi kaldırdım ve gri gözlerine baktım. “Gabriel’in söylediği doğru mu? Gerçekten onun gibi misin?”</p>

  <p class="block12">“Gabriel Baptiste’in cehenneme kadar yolu var. Onun gibi olacağımı düşünmekten zevk alıyor.” Hayal kırıklığı içinde boğazının derinliklerinden bir inilti çıktı. “İşin aslını istersen, bütün hayatımı kana ihtiyaç duymadan da geçirebilirim, bir gün kana susayıp tıpkı onlar gibi de olabilirim, kim bilir?”</p>

  <p class="block12">Balo salonunda gördüklerim ve hissettiklerim aklıma geldi, Sebastian’ın bir gün orada gördüğüm zevkten deliye dönmüş insanlardan biri olacağını düşününce olanlar daha farklı gelmişti gözüme. Gabriel’in yerine Sebastian’ın kollarında olmak acaba nasıl bir duygu olurdu?</p>

  <p class="block13">Aptalca, aptalca düşünceler bunlar, Ari.</p>

  <p class="block12">“Senden o şekilde faydalanmaması gerekirdi.”</p>

  <p class="block14"><span class="text2">Dikleştim. “Benden faydalanmadı.”</span> <span class="text1">Faydalanmasına gerek yoktu ki, kendini gümüş tabak içinde sundun zaten.</span> <span class="text2">“Buradan çıkmam gerek. Büyükannen beni bulacak olursa gitmeme asla izin vermez.”</span></p>

  <p class="block12">“Çocuklar için mi geldin?”</p>

  <p class="block12">“Evet, ama belli ki buraya gelmem için yalan söylemiş. Tahmin etmem gerekirdi.” Violet’i görme umuduyla etrafa bakındım.</p>

  <p class="block12">Sebastian ayağa kalkıp elimi tuttu. “Hadi, beni takip et.” Kalabalığın içinde peşine takılarak ilerledim. Gözlerimi ileriye dikmiştim, vampir balosu beni bir daha baştan çıkaramazdı. Ama elimi sıkıca saran elin cazibesine karşı koyamıyordum. Kendimi iyi ve güvende hissediyordum. Ne olduğunu, neler yapabilecek olduğunu bilmeme rağmen.</p>

  <p class="block12">Sebastian beni merdivenlerden indirerek avluya çıkardı. Dışarısı o kadar kalabalık değildi, ama yine de bir araya toplanmış insanların, masaların ve hizmetçilerin arasından yol açarak ilerlememiz gerekti, sonra arka taraftaki küçük misafir evine ulaştık.</p>

  <p class="block12">Tam olarak tarif etmem gerekirse, bir sanat stüdyosu ya da dairesi demek daha doğru olurdu.</p>

  <p class="block12">İçeri girdik, avludan gelen ışık şövaleleri, kanvasları, boya malzemelerini, uzun bir tezgâh ve bir lavaboyu aydınlatıyordu. Odanın arka tarafında oturma odası, yatak odası ve mutfak vardı.</p>

  <p class="block12">“Burada rahatça konuşabiliriz.”</p>

  <p class="block12">Kapı girişinde durdum ve maskemi çıkardım. “Senin gibi tipler ne zamandan beri konuşmak istiyor?”</p>

  <p class="block12">Onu takip etmediğimi fark ederek duraksadı. Geri geldi, elimi tutarak beni kanepeye götürdü. “Bak, eğer büyükannem senin New 2’de kalmanı istiyorsa, peşinde de bir tanrıça varsa, evet, konuşmak istiyorum. En başından başla.”</p>

  <p class="block12">Kanepeye otururken eteğim kabardı. Maskemi elimde tutuyordum. Dışarıdan gelen ışık yapay elmaslardan birine vurunca parıldadı. Derin bir nefes aldım, bir bacağımı yukarı çekmek ve Sebastian’a doğru dönmek için oturuşumu değiştirdim. Sonra ona bildiğim her şeyi anlattım. Rocquemore Hastanesi’nden başlayıp kutudaki mektuplara, üzerimdeki lanete, öldürdüğüm adamlara, Nehir Yolu’ndaki çiftlik evine ve Michel’in olduğu evde gizlice dinlediğim konuşmalara kadar her şeyi. Anlattıklarım muhtemelen inanılmaz ve gülünç gibi geliyordu kulağa ama doğruydu. Hayatım bundan ibaretti. Konuştukça, sanki kelimeler daha da somut hale geliyordu. Artık kendim de şüphe etmiyordum. Deli olduğumu düşünmüyordum artık. Saklanma ihtiyacı duymuyordum. Ve New 2’de, Sebastian’ın önündeyken, olmadığım biriymiş gibi davranma ihtiyacı duymuyordum.</p>

  <p class="block12">“Anlamıyorum,” dedi nihayet konuşmamı bitirdiğimde. “Athena neden ailendeki kadınları senin gibi... yani ayışığı gibi gözleri ve saçları olacak şekilde lanetlesin ki?” Enseme uzanarak topuzumu bozdu, ama elini tuttum.</p>

  <p class="block12">“Hayır. Lütfen.”</p>

  <p class="block12">Saçlarımı dağıtmaya devam etti. Nefesimi tutuyordum. Boğazım kurudu, kalbim daha şiddetli ve hızlı atmaya başladı. “Neden,” diye devam etti kısık bir sesle, “ailene bu güzelliği bahşettikten sonra yirmi birinci yaşlarından önce ölmelerini istiyor olabilir ki?”</p>

  <p class="block12">“Bilmiyorum.” Kucağımda duran ellerime baktım, havanın serinliği ürpermeme neden olmuştu. Aklıma Harpia geldi. “Öğrenmek istediğimi de zannetmiyorum.”</p>

  <p class="block12">Saçlarımı bırakıp iki elimi avuçlarına alarak ısıttı. “Geçmişini aydınlatmak için uzun bir süre dikkat çekmememiz gerek.”</p>

  <p class="block12">“Öylece gidip Novem’e soramamamız çok kötü. Bu konuda her şeyi biliyorlar sanki.”</p>

  <p class="block12">Duraksadım, dışarıdaki partiden gelen gürültülere kulak verdim; kahkahalar, çatal bıçak sesleri, orkestranın çaldığı müzik. Buradaki çoğu insan için bu sesler bir eğlence kaynağıydı, ama bana öyle gelmiyordu. Bana göre bu sesler aldatıcıydı, buradaki tehlikeyi daha da belirgin hale getiriyordu sadece. “Çocuklar sence nerede o zaman?” diye sordum. “Çünkü evde değillerdi, gittiğimde bir tek Violet vardı.”</p>

  <p class="block12">“Bilmiyorum. Büyükannemin asistanı bizi nehrin kıyısında seni ararken bulduğunda, Henri GM’ye geri gideceklerini söylemişti. Ben de buraya, hazırlanıp seni beklemeye geldim.”</p>

  <p class="block12">“Ya baban?”</p>

  <p class="block12">“Eğer geri geldiyse bugün burada olacaktır. Ama öncelikle Josephine’in ben ayrıldıktan sonra çocukları buraya getirtmediğinden emin olmalıyız. Eğer seni kendi rızan olmadan burada tutabileceğini ya da çocukları yem olarak kullanabileceğini düşünüyorsa aklını kaçırdı demektir.” Saatine baktı ve ayağa kalktı. “Yeterince vaktimiz var.”</p>

  <p class="block12">Ben de ayağa kalktım, eteğimin altındaki τέρας hançerimin asılı olduğu kemeri düzelttim. “Ne için yeterince zamanımız var?”</p>

  <p class="block12">Gözleri ileriye baktı. Birden duruşu kasılmış, beden dili tuhaflaşmıştı. “Balo gece yarısı civarı biraz çılgın bir hal alır.”</p>

  <p class="block14"><span class="text2">Kalbim bir an dondu.</span> <span class="text1">“Çılgın</span> <span class="text2">derken neyi kastediyorsun?” diye sordum, her ne kadar neyi kastettiğini gayet iyi bilsem de.</span></p>

  <p class="block12">“Çünkü,” dedi, “şimdi haz alma ve zevk peşinde koşma zamanı. Mardi Gras bitip de Büyük Perhiz başladığında biz de oruç tutarız. Geleneğimizin bir parçasıdır. O yüzden Mardi Gras boyunca...”</p>

  <p class="block12">Patlayana kadar kan içiyorlardı, muhtemelen seks ve daha başka kim bilir ne kokuşmuş zevklerle kendilerini tatmin ediyorlardı. Anlamıştım. Dile dökmesine gerek yoktu. Birden karşısında kendimi çok küçük hissettim. “Yani şimdi sen hiç içinde bir istek duymadın mı? Bir kez bile mi?”</p>

  <p class="block12">“Hiç istek duymadım demedim. Hayatıma kimileri gibi kanın yön vermesini istemiyorum. Bir kez aldın mı biter, uyuşturucu gibi bir şeydir.” Pencereden zevk içinde eğlenenlere baktı. “Sıcacık, leziz, ama doymak bilmediğin bir şey.”</p>

  <p class="block12">Maskemle oynayarak başımı salladım. “Çikolata gibi yani.” Gülmemek için kendimi zor tuttum. Casey en olmayacak zamanlarda tuhaf mizah anlayışımı dışa vurduğumu söylerdi.</p>

  <p class="block12">Kahkahaya boğulmadan önce gözlerini kırptı. Şu ana kadar duyduğum en güzel kahkahaydı bu, gülmek ona çok yakışıyordu. Gri gözleri aydınlanıyor, yanaklarında o dayanılmaz gamzeler beliriyordu. “Evet. Çikolata gibi de diyebiliriz.”</p>

  <p class="block12">Odadaki gerilim biraz azalmıştı.</p>

  <p class="block12">Elimden tuttu ve ben maskemi yüzüme indirirken kapıyı açtı. “Yanımdan ayrılmazsan hiçbir sorun çıkmaz. Violet’i bulacağız ve diğerlerinin buralarda bir yerde olmadığından emin olduktan sonra seni buradan çıkaracağız.”</p>
</body>
</html>
