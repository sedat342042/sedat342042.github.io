<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block11" id="id_Uc">Üç</p>

  <p class="block17">Derinden gelen bir motor uğultusu ve bangır bangır müzik sesi, şokun etkisindeki hislerimi uyandırdı. Parlak ışıklar gözlerimi kamaştırıyordu. Acı fren sesi. Asfalt üzerinde yanan lastik kokusu... Hepsini çok geç algıladım.</p>

  <p class="block14">Kolumu kaldırıp yüzümü kapattım ve yan tarafa doğru yuvarlandım; yolun ortasında, hızla gelen bir aracın önünde oturduğumu o an anladım. Az önce yaptıklarımdan ve gördüklerimden dolayı dikkatim tamamen dağılmıştı, hazırlıksız yakalanmıştım. Damarlarımdaki kan ışık hızıyla akıyordu, her tarafım uyuşmuş, kafam allak bullak olmuştu.</p>

  <p class="block14">Kamyon yalpalayarak üstüme doğru gelirken sarsıntıyla durdu, sol tampon o kadar yakındı ki elimi uzatsam değecektim. Egzoz dumanı beni yalayıp geçti, kokusu midemi kaldırdı. Sürücü mahallinden minik bir karaltı dışarı çıktı. Kolumu başımın üstünden çektim. Motorun gürültüsü, vücudumdan toprağa geçen elektrik akımı gibi içimi titretiyordu.</p>

  <p class="block14">“Hey, iyi misin?” İş önlüğü giymiş, kafasında yünlü kumaştan kasket olan bir genç kız duruyordu karşımda.</p>

  <p class="block14">Cevap vermeye gayret ettim ama sesim çıkmıyordu.</p>

  <p class="block14">“Sarhoş falan mısın?”</p>

  <p class="block14">“Hayır,” diye boğuk bir sesle hırıldadım, dizüstü dönüp zayıf düşen bedenimi ayağa kaldırmak için avuç içlerimi asfalta dayadım. Dengede durmayı becerdiğimde ellerimi kot pantolonuma sildim.</p>

  <p class="block14">“Tamam mıyız? Yoldan çekilebilecek misin? Ulaştırmam gereken postalar var.”</p>

  <p class="block14">Üstü yağ lekeleriyle kaplı bir iş önlüğü giymiş genç kıza baktım. İçine fitilli kumaştan beyaz bir atlet giymişti, adaleli kolları vardı. İki yandan örülmüş kahverengi saçlar, capcanlı yeşil gözlerini, burun kemiğinin üstündeki çilleri ve yüzüne bulaşmış yağ lekesini çevreliyordu. Kamyonun siyaha boyalı kasasının üzerinde eskimiş bir UPS logosu göze çarpıyordu. “Sen, New 2’densin. Postacısın.”</p>

  <p class="block14">“Ee?”</p>

  <p class="block14">Hâlâ şokta olduğumu ve ani bir karar vermek için ruh halimin pek de uygun olmadığını bildiğimden şöyle bir yutkundum. Fakat önümde duran bu fırsattan faydalanmazsam içim içimi yerdi. Tek bir gün. İhtiyacım olan tek bir gündü.</p>

  <p class="block14">“Ben de şehre gitmenin yolunu arıyordum.”</p>

  <p class="block14">Kız sol gözünü kısarak beni baştan aşağı iyice bir süzdü. “Şu papağanlardan biri misin yoksa?”</p>

  <p class="block14">“Papağan mı?”</p>

  <p class="block14">“Evet işte, anlarsın ya, şu paranormal turistlerden misin?” Dirseklerini kanat gibi çırptı. “Ciyk! Ciyk!”</p>

  <p class="block14">“Kaç yaşındasın?”</p>

  <p class="block14">“Yakında on üç olacağım.”</p>

  <p class="block14">Kaşlarım havaya kalktı. “On iki yaşında bir çocuğa postayı mı dağıttırıyorlar?”</p>

  <p class="block14">Kız gözlerini devirdi, kollarını dev direksiyona dayayarak, “New 2’ye daha önce hiç gitmedin, değil mi?” dedi. Omuz silktim. “Orada işler Çember’in dışındaki her şeyin tersine işler.” Şöyle bir hesap yapıyormuş gibi baktı. “Binebilirsin, ama bedelini ödersin.”</p>

  <p class="block14">“Ne kadar?”</p>

  <p class="block14">“Yirmi kâğıt.”</p>

  <p class="block14">“Anlaştık. Bir saniye bekle.” Yerden silahla hançeri kapıp annemin kutusunu almak için arabaya koştum. Bıçağı sırt çantama koydum, sığması için çaprazlamasına yerleştirmem gerekti, silahı da belime soktum, arabayı kilitledim.</p>

  <p class="block14">“Çuvalları postaneye bıraktıktan sonra işim biter,” dedi kız ben kamyona binerken. Sırt çantama şöyle bir baktı ama ne silahla ne de hançerle ilgili bir şey söyledi. Bunun yerine yağa bulanmış elini uzattı. “Adım Crank.”</p>

  <p class="block14">Küçük elini sıktım. “Ari.”</p>

  <p class="block14">Crank yanındaki devasa çubuğa asılarak aracı vitese taktı ve ayağını debriyaj pedalından çekti. Koca kamyon birkaç defa ileri geri sarsılırken buz gibi metal kapı koluna tutunma ihtiyacı hissettim, sonunda araç yalpalayarak ilerlemeye başladı.</p>

  <p class="block14">Oteldeki kimse, silah seslerini merak edip dışarı çıkmamıştı. Duymamışlar mıydı? Otel ve arkasındaki park alanı gözden kaybolurken içimde bir ürperti hissettim. Ne otel çalışanları ne de müşteriler polise haber vermişti. Ya planlanmış bir durum vardı ya da Çember bölgesinin yakınlarında gecenin bir yarısı silah sesleri duymak normal bir şeydi. Eğer öyleyse, Crank’in silahları görünce hiçbir şaşkınlık belirtisi göstermemesi de anlaşılır hale geliyordu. Bu düşüncelerin hiçbiri daha iyi hissetmemi sağlamadı.</p>

  <p class="block16">&nbsp;</p>

  <p class="block17">Crank kamyonu postane binasının arka tarafına sürdü ve geri geri giderek boşaltma alanına yaklaştı, sonra kamyonun arkasına tırmanıp kapıyı açtı, çuvalları üç büyük kutuya boşalttı. Üzerinde New 2 yazan iki çuvalı yükleme alanından aldıktan sonra 190 numaralı yola doğru ilerlemeye başladık.</p>

  <p class="block14">Güney çıkışı kısmen kapatılmıştı, ama rengi solmuş üç kuka kenara çekilerek araçların geçebileceği kadar bir alan açılmıştı. Çember’e resmen giriş yapmadan önce tahminimce bir on beş kilometre kadar gittik. Etrafta sıradışı bir şey göze çarpmıyordu, sadece eski püskü bir tabeladan geldiğimizi anladım: ABD SINIRI. FELAKET BÖLGESİNE GİRMEK ÜZERESİNİZ. BAŞINIZA GELEBİLECEKLERDEN KENDİNİZ SORUMLUSUNUZ. İki yüz elli metre sonra başka bir tabela daha vardı: NOVEM’E AİT ÖZEL MÜLK. LÜTFEN TOPRAKLARIMIZA SAYGI GÖSTERİN. NEW ORLEANS’A HOŞ GELDİNİZ.</p>

  <p class="block14">Tümsekler ve motor gürültüsünün dışında yolculuk uzun ve sessizdi -gözünüzle görebildiğiniz türden bir sessizlik vardı. Dümdüz ovaları, harabeye dönmüş şehirlerin kara siluetlerini, terk edilmiş fast-food restoranlarını, benzin istasyonlarını ve araçları örten bir sessizlik. İlerledikçe yol daha da kötüleşti, çatlamış asfalt kalbura dönmüş, yarıklardan otlar fışkırmıştı.</p>

  <p class="block14">“Artık buralarda pek bir şey kalmadı,” dedi Crank, bana dönüp gözlerimin baktığı yönü takip ederek. “İnsanlar genelde New 2 ve civarında yaşıyor.”</p>

  <p class="block14">“Kalmaları için bir neden var mı ki?” diye kendi kendime mırıldandım. Hükümet felaketin ardından şehirden ve etrafındaki topraklardan elini eteğini tamamen çekmiş ve burayı felaket bölgesi ilan ederek gitmek isteyen herkesi tahliye etmişti. New Orleans şehri, eyalet ve federal altyapı, ekonomiyle birlikte tamamen çökmüştü. Kalan herkes, artık Amerika’da yaşamadığının bilincindeydi.</p>

  <p class="block14">New Orleans’ın dokuz köklü ailesi bir araya gelerek Novem adını verdikleri bir ittifak oluşturmuş, harabeye dönen şehir ve etrafındaki toprakları satın alarak sınırları belirleyen bir anlaşma imzalamıştı. Herkes için kazançlı bir durum söz konusuydu. Hükümet New Orleans’la uğraşmak zorunda kalmayacaktı. ABD’nin satıştan elde ettiği 8,2 milyar doların bir kısmı, evini barkını kaybeden kişilere dağıtıldı. Novem ise her zaman istediği şeyi elde ederek bir şehre sahip oldu.</p>

  <p class="block14">Bir süre Novem medyanın ilgi odağı oldu; grubun herhangi bir açıklama yapmaksızın bir bataklığı satın almış olmasının ardında yatan nedene dair üretilen spekülasyonların ardı arkası kesilmiyordu. Zenginlikleri ve tüm şehri yönetmekle elde ettikleri güç herkesin ilgisini çekmişti. Hatta birileri çıkıp bu aileler ve New Orleans’taki köklü tarihleri üzerine kitap bile yazdı. Bir anda bir tür şöhret kazandılar, bu şöhret zaman içinde neredeyse bir efsaneye dönüştü. Aile ağaçlarını süsleyen tuhaf tipler gizem perdesini daha da kalınlaştırıyor, cadı, vampir, vudu kraliçesi hikâyeleri ağızdan ağıza yayılıyordu.</p>

  <p class="block14">Novem bu iddialarla ilgili doğrulayıcı ya da inkâr edici hiçbir açıklama yapmadı. Aile bireylerinden hiç kimse asla röportaj vermedi, satın alma işlemleri haricinde spot ışıklarının altında durmadı. Bütün bu olayların ardından harabeye dönmüş şehirlerine çekilerek ülkenin kalan kısmını merak içinde bıraktılar. Çok geçmeden 51. Bölge, Roswell, Loch Ness Canavarı ile diğer komplo teorileri ve paranormal spekülasyonlar arasındaki yerlerini aldılar. Gizli muhabirlerin ve gerçeğin peşine düşenlerin ellerinde net olmayan grenli fotoğraflarla, canavar ve cinayet hikâyeleriyle dönmeleri spekülasyonları daha da ateşli hale getirdi. Şimdiyse, bütün bunlardan on üç yıl sonra, çoğu insan New 2’yi paranormallerin cirit attığı bir mabet olarak görüyordu.</p>

  <p class="block14">Crank omuz silkti, kamyonun tekerleri deliklere bata çıka dönerken sıska kolları titriyordu. “New 2 benim evim,” diye cevapladı, mırıldanarak sorduğum soruyu. Esnek sürücü koltuğu Crank’i oturduğu yerde hoplatıp zıplattıkça dikkatim ayaklarına kaydı, boyu yetişmediği için pedalların üzerine kalas parçaları tutturulmuştu. “Bazı insanların gidecek başka hiçbir yeri yoktu, bazılarıysa inatlarından bir yere kıpırdamadılar.”</p>

  <p class="block14">“Sen hangilerindensin?”</p>

  <p class="block14">Crank kıkırdadı. “İkisinden de galiba. Babam sele kapılarak ölmüş. Askerler şehri tahliye etmek için geldiği zaman pek çok insanın yaptığı gibi, dayım da ağabeyimle annemi saklamış. Ben bu olaylar geçtikten sonra doğmuşum. Nereye gidiyorsun?”</p>

  <p class="block14">Kutuyu daha sıkı kavradım. “Annemle babamın kim olduğunu araştırıyorum. Kasırgalar şehri vurmadan bir-iki sene önce Charity Hastanesi’nde doğmuşum.”</p>

  <p class="block14">“Hadi oradan, sahi mi söylüyorsun?”</p>

  <p class="block14">Gülesim geldi. Crank’in büyümüş de küçülmüş bir hali vardı. “Sahi.”</p>

  <p class="block14">“O halde ağabeyim sana yardımcı olabilir. Aranan şeyleri bulmakta üstüne yoktur. Kalacak bir yer ayarladın mı peki?” Doğru ya... Posta aracına atlayıp yola koyulmadan önce bu türden detayları pek düşünmemiştim açıkçası. “Henüz ayarlamadım.” Yalnızca bir gün yeterdi. Hastaneyi bulup kayıtlarıma ulaşmak için bir günüm vardı. Şimdi vazgeçip geri dönecek değildim.</p>

  <p class="block14">“İyi. Bizimle kalabilirsin. Fransız Mahallesi’ndeki o turist otelleri <span class="text1">tuzludur</span> zaten.”</p>

  <p class="block14">Böyle bir teklifle karşılaşmayı beklemiyordum. Ama New 2’ye on iki yaşında bir çocuğun kullandığı bir kamyonla gideceğimi de hayatta ummazdım. “Bilmiyorum ki...”</p>

  <p class="block14">“Hiç merak etme, yüzlerce odamız var. Kırk kâğıt verdin mi biri senindir.” Duraksadığımı görünce, “Ne diyorsun, tamam mı?” diye sordu.</p>

  <p class="block14">“Tabii,” dedim derin bir iç çekip gözlerimi boşluğa çevirerek. “Neden olmasın?”</p>

  <p class="block14">Kamyon Mandeville’den geriye kalan enkazın arasından geçti, bir zamanlar Pontchartrain Otobanı’nın turnikelerinin bulunduğu yere ulaştı. Turnike kulübelerinden birinde ölgün bir ışık göze çarpıyordu, içeride gölge gibi karanlık birinin olduğunu gördüm. Cüssesinden bir adam olduğunu tahmin ettiğim kişi elini kaldırarak geçmemizi işaret etti.</p>

  <p class="block14">Kamyon kemerli köprünün tek şeridi üzerinde ilerlemeye başladığında yine lanet olasıca kapı koluna yapıştım; çünkü diğer şeritteki asfaltta koca koca çukurlar oluşmuş, geriye sadece çoğunun üzeri kuş yuvalarıyla dolu beton kolonlar kalmıştı.</p>

  <p class="block14">Crank yan gözle bana baktı, gülümseyişinden korktuğumu anladığı belli oluyordu. Endişeli halim hoşuna gitmiş gibiydi, “Kırk kilometre kaldı,” diye mırıldandı. Öne doğru eğilerek radyoya uzandı, bu şekilde yolu takip etmesi çok zordu. Kamyon tehlikeli bir biçimde bariyerlere yaklaşmaya başladı.</p>

  <p class="block14">Kapı kolunu kavrayan elimi iyice sıkarken diğeriyle de kutuya yapışmıştım. “Öhöm, Crank?”</p>

  <p class="block14">Radyodan sesler çıkmaya başlayınca Crank doğrularak direksiyonu sola kırdı, yolun bu kısmındaki bariyerlerin yerinde yeller esiyordu. Hiç istifini bozmadan aracı yavaş yavaş ortaladı.</p>

  <p class="block14">Köprü, tüyler ürpertici son birkaç kilometre dışında, kırk kilometre boyunca gölün çarşaf gibi sularının üzerinde dümdüz devam etti. Kırk kilometre boyunca çalan zideko müziği eşliğinde mide krampları geçirdim ve kapı kolunu kavrayan parmaklarım kaskatı kesildi. Karayoluna ulaştığımızda sanki yüz mekik çekmiş gibi hissediyordum, bir daha zideko müziği duymasam eksikliğini hissetmezdim.</p>

  <p class="block14">Crank gecenin bu saatinde binlerce ışığın aydınlatması gerekirken sadece birkaç lambanın göze çarptığı karanlık ve sessiz Metairie banliyösünden geçti, oradan Washington Bulvarı’na açılan 61 numaralı yola saptı. Caddenin ismi Garden Mahallesi’ndeki St. Charles Bulvarı’yla kesişmeden önce birkaç defa değişti. Crank gelen trafiği kontrol etmek için yavaşlamadan kavşağa dalarak soldaki sokağa doğru kırdı. Kontrol etmek manasızdı, çünkü yolda bizden başka giden yoktu. Yalnızca birkaç sokak lambası yanıyordu, St. Charles Bulvarı boyunca ilerleyen troleybüs raylarını seçebiliyordum.</p>

  <p class="block14">Garden, neredeyse hayalet bir kasabaya dönmüştü. Bir zamanların bakımlı bahçeleri kendilerini çevreleyen demirleri aşmış, mahalleyi sarmaşık, yabani ot ve yosun yumağı sarmıştı.</p>

  <p class="block14">Crank First Caddesi’nden dönünce, zamanda yüz yıl geriye gitmişiz gibi oldu. Pul pul kalkmış boyalarına, çürümüş tahtalara, kırık dökük tırabzanlarına, üstüne tahta çakılarak kapatılmış pencerelerine rağmen, üstünden tropik keçisakalı bitkileri sarkan yaşlı meşe ağaçlarıyla çevrili evler düzgün bir sokak görünümü sunuyordu.</p>

  <p class="block14">Kamyon Coliseum Caddesi’ne döndükten sonra aniden durdu, acı bir fren sesiyle ileri fırladım. Klik ederek kilitlenen emniyet kemeri camdan dışarı fırlamama engel oldu. Bir anda olduğum yere çakıldım, Crank vitesi boşa alıp el frenini çekti ve motoru durdurdu.</p>

  <p class="block14">Kamyon dursa da motor vücudumun içinde gürüldemeye devam ediyordu, kulaklarıma tıkaç sokulmuş gibi hissediyordum.</p>

  <p class="block14">“Evim güzel evim,” diye bağırarak konuştu Crank. “Hadi gel.”</p>

  <p class="block14">Elimde kutuyla kamyondan aşağı atladım ve sırt çantamı omzuma attım. Ayaklarım yere basmıştı sonunda. Dizlerimin üstüne çöküp o kamyondan sağ salim indiğim için şükretmek geliyordu içimden, ama olduğum yerde durup yeniden dengemi kazanmaya çalıştım.</p>

  <p class="block14">“Bu taraftan,” Crank’in sesi karanlıkta yankılandı.</p>

  <p class="block14">Bozuk kaldırıma adım atıp karşımızdaki belli belirsiz gölgeyi iyice görebilmek için kafamı uzattım. First ve Coliseum caddelerinin köşesindeki siyah demirden bahçe korkuluklarıyla çevrili ev bir ağaç cangılının içinde yükseliyordu, her tarafı uzun çimler kaplamıştı. İki katlı ev uzunlamasına bir dikdörtgen şeklindeydi, leylak rengi dış boyası solmuştu. Her iki katın ön tarafı boyunca uzanan verandalar, ferforje korkuluklar ve helezon desenli bezemelerle süslenmişti, geniş pencereleri ızgaralı kepenkler çerçeveliyordu. Koyu renkli perdeler, kir ve toz tabakasının ardından, ölgün bir ışık ızgaraların arasından sızıyordu.</p>

  <p class="block14">Bu evi görür görmez sevmiştim, güzelliği akıp giden zaman ve bakımsızlıktan gölgelenmiş olsa da kişilikli duruşunu yitirmemişti. Evet, işte tam bana göre bir yerdi. New 2’ye aniden gelme kararım konusunda daha iyi hissederek bahçe kapısından içeri giren Crank’in peşine takıldım. Mis gibi kokulu minik beyaz çiçekleri olan bir bitki, kapıyı bir sarmaşık gibi sarıyordu; evin yan cephesini de aynı türden bir bitki kaplamış, ikinci kattaki korkuluklara dolanmıştı. İkinci katın sundurmasında siyah bir fener asılı duruyordu.</p>

  <p class="block14">Crank evin kapısını açarken omzunun üzerinden sordu: “Süper, di mi?”</p>

  <p class="block14">“Burada mı yaşıyorsun?”</p>

  <p class="block14">“Evet. Yani, tabii kâğıt üzerinde bize ait değil, ama kimse çıkıp da burası benim demediğine göre artık bizim sayılır. GM’de bunun gibi bir sürü boş ev var; bu arada, Garden Mahallesi’ne kendi aramızda GM deriz. İyi olanların hepsi işgal edilmiş durumda, ama bu evin durumu da hiç fena değil. Bazı odalar diğerlerine göre daha kötü halde, bunun dışında gayet iyi bir ev.” Sonra elini uzattı ve, “Seni buraya getirdiğim için yirmi, oda için de kırk kâğıt alayım,” dedi.</p>

  <p class="block14">“Doğru ya.” Sırt çantamı verandaya indirip içinden cüzdanımı aldım, üç yirmilik çıkararak Crank’in açık duran elinin üzerine koydum.</p>

  <p class="block14">Parke kaplı büyük bir antreye girdik, duvarın yanından yukarıya geniş bir merdiven çıkıyor, alt kısmı zarifçe kıvrılarak ön kapıya doğru uzanıyordu. Zemin, üstüne bal dökülmüş gibi parlıyordu. İkinci katın tavanından sarkan uzun bir dövme demir zincirin ucunda asılı avize öylesine kibar ve ince bir işçiliğin ürünüydü ki, görseniz metal işleme meziyeti olan sihirli bir örümceğin eseri sanırdınız. Antrenin iki yanındaki duvarlardaki geniş kapılar, evin diğer odalarına açılıyordu.</p>

  <p class="block14">Sağ taraftaki devasa yemek salonunu görkemli, uzun bir masa ve sırt kısmı yüksek on adet sandalye süslüyordu. Tavanda solmuş bir duvar resmi göze çarpıyordu, duvarları kaplayan bordo ve altın rengi kâğıtların rengi atmıştı ve yer yer soyulmuştu. Salon duvarları boyunca dizili siyah duvar lambalarının ikisi hariç hepsi yanıyordu; büyük pencereler, kornişler ve eski kalın bordo perdelerle çevrelenmişti.</p>

  <p class="block14">“İnce zevk ürünü, değil mi?” Crank tam arkamda duruyordu. “Biz buraya mahzen-mezar diyoruz, çünkü vampir filminden çıkmış gibi bir hali var.”</p>

  <p class="block14">“Çok güzel,” diye mırıldandım.</p>

  <p class="block14">Zemin tahtalarının bir kısmı çürümüştü. Merdivenlerin bulunduğu tarafa yürürken basmamak için dikkat etmem gerekti. Antredeki duvar kâğıdı da tıpkı salonda olduğu gibi yer yer yırtılmış ve soyulmuştu ama Crank’in söylediği gibi, durumu hiç fena değildi. Doğrusu, evin içi de en az dışı kadar güzeldi.</p>

  <p class="block14">“Önce sana odanı göstereyim.”</p>

  <p class="block14">Yemek salonunun tam karşısında oturma odası vardı. Evin tüm sol cephesi boyunca uzanıyordu. Yüksek tavandan iki tozlu avize sarkıyordu. En uçtaki duvarda, üstünde varaklı ayna asılı iki şömine vardı. Tıpkı yemek salonu ve muhtemelen evin diğer bütün odaları gibi, oda kartonpiyerle çevrelenmişti. Pencerelerden biri bulup buluşturulmuş tahta parçaları ve çivilerle kapatılmıştı.</p>

  <p class="block14">“Benim odamın karşısındaki odada kalabilirsin,” dedi Crank, merdivene adım atmak üzereyken. “Ha, bu arada on altıncı basamağa dikkat et.”</p>

  <p class="block14">Basamakları sayarak çıktım, on altıncıyı kaçırmadığımdan emin olmak istiyordum, sonra geniş bir koridor boyunca Crank’i takip ettim. Soldan ilk kapının önünde durdu ve önden geçmem için yol verdi. “İşte odan.”</p>

  <p class="block14">Yatak odası karanlıktı, içeriyi rutubetli ahşap kokusu kaplamıştı. Crank düğmeye basınca süslü bir kartonpiyerin ortasından sarkan avize odayı aydınlattı. Zemin geniş döşeme tahtalarıyla kaplıydı, iki yüksek pencere vardı. Adımlarımı dikkatli atarak içeri girdim. Zemin gıcırdıyordu, ama sağlamdı.</p>

  <p class="block14">“Odan yan bahçeye bakıyor. Döşek küf bağlamaya başladığından uzun zaman önce atmıştık, istersen sana eski uyku tulumumu getirebilirim. Musluklardan su akıyor, ama yerinde olsam içmezdim. Banyo yaparken ve tuvalet için kullanırsan sorun çıkacağını zannetmiyorum. Tuvaletin şu kapının ardında, bütün odaların kendi tuvaleti var. Novem bütün parasını Fransız Mahallesi’nin tadilatı için harcadı, ama eninde sonunda burada da işlerin düzene girmesini sağlayacağız. Ağabeyime burada olduğunu haber vereyim.”</p>

  <p class="block14">Başımı çevirip teşekkür etmeye fırsat bulamadan Crank gitmişti bile. Eski püskü odanın ortasında öylece durarak üzerinde döşek olmayan demir somyaya, yerde duran rengi uçmuş iki oval halıya, mermer şömineye ve şömine rafının üzerinde duran kimi çok kimi az kullanılmış mumlara göz attım.</p>

  <p class="block14">Yatağın üzerinde bir anne ve iki çocuğunu resmeden bir yağlıboya tablo vardı, tablonun iki yanında artık işe yaramadığı izlenimi veren altın yaldızlı şamdanlar asılıydı.</p>

  <p class="block14">Köşede bir çalışma masası, onunla uyumlu uzun bir şifonyer ve aynı duvarda şömineyle ayna vardı. O tarafa doğru adımımı atmışken, rengârenk Mardi Gras boncuklarının arasında duran bir kafatası dikkatimi çekti, tepesine fötr şapka kondurulmuştu. Kafatası -yutkundum- gerçek gibi görünüyordu. Dişlerinin arasına eski bir puro sıkıştırılmıştı. Şifonyerin üzerinde başka şeyler de vardı; gümüşten bir el aynası ve saç fırçası, küçük bir mücevher kutusu, ağzına mum sokulmuş boş bir şarap şişesi.</p>

  <p class="block14">Şifonyerin üzerindeki ayna pusluydu, sağ köşesinde çatlak vardı. Aynadaki yansımada sessiz ve yolunu kaybetmiş biri görünüyordu. Buna karşı çıkacak halim yoktu. Milyon kere düşünsem Çember’in ötesine geçeceğim aklıma gelmezdi. Evet, Mardi Gras meraklıları, turistler, paranormal hareketleri incelemek isteyen bilim insanları gibi pek çok kişi gidiyordu, ama bunlar birer istisnaydı.</p>

  <p class="block14">Pencereye doğru yürüyerek ormana dönmüş bahçeye baktım. Hâlâ canlı, dev bir meşe ağacı sol köşeyi kaplıyordu, ama sarmaşıkların ve keçisakalı bitkisinin uzun, gri dallarının arasına gömülü haldeydi. Çimenlerin yerini ölü yapraklardan oluşan bir halı ve minik mor çiçekler almıştı. Yüzünü ve ellerini göğe doğru uzatmış melek heykelinin tek kanadı kırıktı, üzerini yemyeşil yosun kaplamıştı. Bir anda ensemdeki tüyler diken diken oldu. Yaprak halısının altında kıpırdayan bir şey vardı.</p>

  <p class="block14">“Bakın size neler getirdim!” Alt katta biri bağırdı. Koşturan adımlar ve sesler yatak odası duvarlarının ardında yankılanıyordu.</p>

  <p class="block14">Crank’in kafası açık duran kapının eşiğinde belirdi. “Henri geldi.”</p>

  <p class="block14">Sırt çantamla kutuyu şifonyerin yanına koyup merdivenlerden inen Crank’in peşine düştüm, ama yolun yarısında olduğum yerde durup demir korkuluktan kuvvet aldım ve eğilip aşağıda kimlerin olduğuna baktım.</p>

  <p class="block14">Henri olduğunu tahmin ettiğim kişi koca bir torba dolusu portakal getirmişti, Crank ve başka iki çocuk da onun etrafında toplanmıştı. Henri ya benim yaşlarımda ya da biraz daha büyüktü, çünkü çenesinde ve yanaklarında kızıl renkte kirli bir sakal göze çarpıyordu. Koyu kızıl saçları uzundu, ensesinde toplanmıştı. Ama beni şaşkınlığa sürükleyen gözleriydi. Tıpkı benimkiler gibi, normal değildi. Elaya çalıyordu, ama rengi çok açıktı, normal olamayacak kadar sarıydı. Normal olamazdı, değil mi?</p>

  <p class="block14">İçlerinden biri torbaya bıçağını saplayınca birkaç portakal patır kütür yere düştü. Herkes kahkahaya boğuldu. Crank ve diğer iki çocuk meyveleri toplamak için hamle etti.</p>

  <p class="block14">En küçükleri eğilerek bir portakalı eline aldı ve başını geriye çevirerek bakışlarımı yakaladı. Küçük ve bir deri bir kemik denebilecek kadar zayıf bir kız çocuğuydu, kocaman kara gözlerinin altı mosmordu. Oval şeklindeki yüzü minik ve soluk pembe dudaklarını saymazsak bembeyazdı. Çene hizasında lüle lüle siyah saçları vardı. Boynuna astığı zincirin ucunda sallanan altın Mardi Gras maskesi göğsüne kadar uzanıyordu.</p>

  <p class="block14">Kız bana bakarak yavaşça sırıttı, bir dizi küçük beyaz dişin arasında çok belirgin, minicik... iki keskin köpekdişi vardı.</p>

  <p class="block14">Kalbim duracak gibi oldu. Bakışlarımı küçük kızdan kaçırdım.</p>

  <p class="block15">Topla kendini, Ari.</p>

  <p class="block14">Aşağıdakilerin sesi kesilmişti. Hepsi gözünü dikmiş bana bakıyordu. Kalbim deli gibi atmaya başladı. Yavaş yavaş elim korkuluğu bıraktı, donuk bir ifadeyle merdivenleri tırmanmaya başladım.</p>

  <p class="block14">Burada ne işim vardı benim?</p>

  <p class="block14">New 2 tuhaf bir yerdi. Gelmeden önce böyle olduğunu biliyordum, ama yine de...</p>

  <p class="block14">Odadan eşyamı almak üzere giderken, aralarında fısıldaşarak konuştuklarını duydum, çok geçmeden merdivenlerden ayak sesleri geldi.</p>

  <p class="block14">“Crank bir bilginin peşinde olduğunu söyledi,” dedi Henri, kollarını göğsünde kavuşturmuş halde kapı çerçevesine dayanarak.</p>

  <p class="block14">Sırt çantamı aldım. “Artık değilim.”</p>

  <p class="block14">Kafasını sallayarak odaya girdi. “Beş yıldızlı bir otel bulacağını ummamıştın herhalde? Abercrombie &amp; Fitch’lerini kuşanmış, cep telefonları ve iPod’ları ellerinde gençler görmeyi mi bekliyordun?”</p>

  <p class="block14">Kendimi iPod’ların tarihe karıştığını ve Abercrombie &amp;r Fitch’in çoktan iflas ettiğini söylememek için zor tuttum. Kutuyu almak için eğildim.</p>

  <p class="block14">“O silah da ne öyle?”</p>

  <p class="block14"><span class="text1">Kahretsin.</span> <span class="text2">9</span> mm.’liğin eğilince ortaya çıktığını fark ederek doğruldum. “Taşımak yasal hakkım” Ama değildi.</p>

  <p class="block14">“Onu kastetmedim.”</p>

  <p class="block14">Buraya neden geldiğim ve neden silah taşıdığımla ilgili açıklama yapmaya hiç hevesli değildim doğrusu. Gelmekle ne kadar büyük bir hata yaptığım her geçen dakika daha çok ortaya çıkıyordu.</p>

  <p class="block14">Henri yolumu kesti. Omzunun üzerinden, Crank ve öteki çocukların kapının önünde gözleri fal taşı gibi açılmış halde bizi dinlediklerini görebiliyordum. Geri çekilip bakışlarımı Henri’ye diktim. “İzin verir misin?”</p>

  <p class="block14">İnsanı daha fazla geren kısa bir sessizlik anından sonra, ellerini indirip kenara çekildi. “Pekâlâ, buyur bakalım. Ama Çember’e aracın olmadan nasıl ulaşırsın, hiçbir fikrim yok. Taksi ya da Greyhound otobüsü bulmakta sana bol şans.” Çocuklar kahkahaya boğuldu.</p>

  <p class="block14">Ağzımı bükerek gülümsedim. “Teşekkürler.” Sonra hızla yanından geçerek kapıdan çekilen çocukların arasından fırlayıp çıktım. Galiba fazla abartıp aptalca davranıyordum, biliyorum, ama küçük kızın dişleri... Henri’nin gözleri... Bütün bu olanlar beni en zayıf yerimden yakaladı, kendi acayipliğimi düşünmeme neden oldu ve bu nedenle her zaman yaptığım gibi kaçmak istedim.</p>

  <p class="block14">Merdivenleri inerken ayağımdaki botlar güm güm yere çarpıyordu; kırık basamağı atlamamaya özen gösterirken bunun iyi bir fikir olduğu sonucuna nasıl vardığımı düşünüyordum. Tek istediğim annemin kim olduğunu öğrenmekti; New 2’ye gelerek hastane kayıtlarına ve belki babamın ismine ulaşabilirim diye düşünmüştüm. Hepsi buydu, bir isim, o kadar. Bütün ailemin izini sürebileceğim bir bilgiye ulaşabilirsem müthiş olurdu tabii, ama bunun gökteki yıldızlar kadar uzak bir ihtimal olduğunu bilecek kadar aklım vardı.</p>

  <p class="block14">Aynı şekilde New 2’den uzak kalmayı başaracak ve söz verdiğim gibi Bruce ve Casey gelmeden hiçbir şey yapmayacak kadar da aklım olması <span class="text1">gerekirdi.</span> Ama annemden tüylerimi diken diken edecek bir mektup alacağımı ve ardından yabancı dil konuşan bir gudubetin bana saldırıp sonra da ortadan kaybolacağını nereden bilecektim? Evin kapısı açılıp da bir başka adam içeri girdiğinde antredeki yolu yarılamıştım.</p>

  <p class="block14">Başı öne eğikti, kuzguni siyah bir lüle yüzüne düşmüştü. Tek eli eski püskü bir sırt çantasının kayışını kavramıştı, öbür eli kapıyı kapıyordu. Uzun boyluydu. 1,85 civarı. Üstünde yırtık pırtık kot pantolon, siyah botlar ve rengi solup griye dönmüş eski bir Iron Maiden tişörtü vardı. Sol kolunda gümüş kakmalı bir deri bileklik takılıydı.</p>

  <p class="block14">Tam bir geri zekâlı gibi olduğum yerde donakalmıştım.</p>

  <p class="block14">Başını kaldırdığında hayatımda gördüğüm en ürkütücü gri gözlerle karşılaştım. Yan gözle, sırt çantasının yavaşça elinden kaydığını ve yere düştüğünü gördüm.</p>

  <p class="block14">Ağzım kurudu, yutkunamıyordum. Yüzümden ve sırtımdan ateş fışkırıyordu. Çatık siyah kaşları yüzüne şeytani bir ifade veriyordu, ama upuzun kıvrık kirpiklerle çevrili gözleri tam aksine hassas biri olduğu izlenimi uyandırıyordu. Yakışıklıydı, yüzü ruh haline göre şair de olurdu kabadayı da. Gözleri kısılırken daha sıkı kapanan dudakları, normalden daha koyu bir renkti. Çenesi gevşedi. Bir adım geriledim, tuhaf bir his kaplamıştı içimi, sanki içimi görebiliyormuş, ne olduğumu biliyormuş gibi geldi.</p>

  <p class="block14">“Her yerde seni arıyorlar, bilmiyor musun?”</p>
</body>
</html>
