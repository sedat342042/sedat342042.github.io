<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block11" id="id_Sekiz">Sekiz</p>

  <p class="block18">Meydanı geçerken Sebastian bana bilgi vermeye devam ediyordu. St. Louis Katedrali’nin iki yanından büyük tarihi binalar yükseliyordu. Sağdakini, yani Presbytère’i Novem fiyakalı bir özel okula/üniversiteye çevirmişti. Sebastian da burada okuyordu ama genelde dersleri asıyordu. Soldaki bina ise Cabildo’ydu, New 2 kurulmadan önce olduğu gibi müze işlevi görüyordu, ancak ikinci ve üçüncü katlar Novem tarafından ofis olarak kullanılıyordu. Aile reislerinin bir araya geldiği Dokuzlar Konseyi toplantıları da burada yapılıyordu.</p>

  <p class="block12">Meydanın iki tarafı boyunca uzanan Pontalba Apartmanlarında da bu dokuz ailenin daireleri ve işyerleri vardı.</p>

  <p class="block12">Görünüşe bakılırsa, Jackson Meydanı Novem’in merkeziydi.</p>

  <p class="block12">Meydanı geçip ana binaya doğru her adım atışımızda vücudumdaki kaslar daha da geriliyordu. Boynumu uzatıp St. Louis Katedrali’nin çan kulesine bir kez daha baktım. “Ailenin kökü tam olarak ne kadar eskiye dayanıyor şimdi?”</p>

  <p class="block12">“New Orleans’a ilk Arnaud 1777’de gelmiş. Fransa’daki Narbonne bölgesinde yaşayan soylu bir ailenin üçüncü çocuğuymuş.”</p>

  <p class="block12">Katedralin önündeki bankların yakınında üç müzisyen çalıyordu. Rüzgâr esmeye başladı, güneş alçak bulutların ardında kaldı. Hava rutubetlendi ve yağmurun yaklaşmasıyla soğudu. Cabildo binasının kemerlerinden birinin altına girer girmez yağmur da çiselemeye başladı.</p>

  <p class="block12">Binanın içinde bizi bomboş ve sessiz bir atmosfer karşıladı. Birkaç kalıcı sergi vardı, ama Sebastian beni merdivenlere doğru yönelttiğinden bakmaya pek vaktim olamadı.</p>

  <p class="block12">İkinci katın koridoru şık bir iş merkezine benzeyecek şekilde tadilattan geçmişti, ortada danışma masası dahi vardı. Masanın ardında duran adam Sebastian’a bakıp onu tanıdığını belli edecek biçimde kafasını hafifçe sallayarak selam verince, Sebastian elimi bıraktı.</p>

  <p class="block12">Binanın ön cephesi boyunca ilerleyen koridorun cilalı zemininde adımlarımız yankılanıyordu. Kemerli pencerelerden içeri dolan şimşek ışıkları, mekânı tekinsiz bir biçimde aydınlatıyordu. Yolun yarısında başka bir koridor karşımıza çıktı.</p>

  <p class="block12">Sebastian döndü. Ben de takip ettim. Hiç pencere yoktu. Aydınlatma da. Giderek karanlıklaşan bir koridor...</p>

  <p class="block12">Sağ koldaki son kapının önünde durduk. Kalbimin vuruşunu kulaklarımda hissedebiliyordum. Josephine Arnaud annemin faturasını ödeyen kişiydi. Demek ki birbirlerini tanıyorlardı. Belki babamın kim olduğunu da biliyordu. Çok fazla ümitlenmemeye gayret ederek boğazıma oturan yumruğu yutkunarak bastırdım. Ama bu işi aydınlatmaya çok yakındım.</p>

  <p class="block12">Girdiğimiz bekleme odası da binanın geri kalanı gibi eski ve saygıdeğer bir görünümdeydi. Mobilyalar üstüne oturmaya kıyamayacağınız kadar pahalı olduğunu düşündürtüyordu, duvarlarda asılı tablolarsa birkaç milyon dolar ederinde olmalıydı. Şu uğursuz sessizliği bastırmak için keşke müzik yayını falan yapsaydılar, diye düşünmekten kendimi alamadım.</p>

  <p class="block14"><span class="text2">Resepsiyon masasında oturan adam biz yaklaşırken başını kaldırdı. Muhtemelen otuzlarında, yakışıklı ve sekreter denince aklıma</span> <span class="text1">hiç gelmeyecek</span> <span class="text2">tipte biriydi. Koyu kahve saçlarını atkuyruğu yapmıştı. Saç dipleri alnının tepeside V biçimini alıyordu. Klasik yüz hatları vardı.</span></p>

  <p class="block12">Ağzını büzüp gözlerini kısarak Sebastian’a döndü. “Aklın başına geldi demek, Bastian.”</p>

  <p class="block12">Sebastian kasıldı. “Aklım zaten başımdaydı, hâlâ da öyle, Daniel.”</p>

  <p class="block12">“Dersleri asıp Garden’da kokuşmuş bir evde yaşamaya...”</p>

  <p class="block12">“Josephine’e geldiğimizi haber ver, yeter.”</p>

  <p class="block12">Daniel karanlık gözlerini uzun ve gerilimli bir saniye boyunca Sebastian’ınkilere dikti, sonra bana döndü. “Demek onu buldun,” dedi baştan aşağı süzerek. Muhtemelen yaşlı bayanın beni neden aradığını anlamaya çalışıyordu. “Madam çok sevinecek. İçeri girebilirsiniz.” Biz odayı aşıp iki sıra kapıdan geçerken o da ahizeyi kaldırıp kısık sesle bir şeyler mırıldandı.</p>

  <p class="block14"><span class="text2">Sebastian bana dönerek gözleriyle</span> <span class="text1">çok eğlenceli olacak</span> <span class="text2">anlamına gelen bir işaret yaptı ve iterek kapıyı açtı. Derin bir nefes alıp bana bütün sorularımın cevaplarını vereceğini tahmin ettiğim kişiyle karşılaşmaya hazırlandım.</span></p>

  <p class="block14"><span class="text2">Kuzguni siyah saçlı kadın yavaşça ahizeyi yerine yerleştirerek ağır ağır ayağa kalktı, beyaz gömlek üzerine giydiği gül rengi döpiyesinin blazer ceketini etek kısmından çekiştirerek düzeltti. Siyah saçları topuz yapılmıştı, kulağında inci küpeler, boynundaysa işlemeli akikten bir kolye vardı. New 2’nin varlıklı ve köklü ailelerindendi. Ama görünüşe bakılırsa büyükanne olmasına imkân</span> <span class="text1">yoktu</span><span class="text2">.</span></p>

  <p class="block14"><span class="text2">“</span><span class="text1">Bonjour, Grandmère,</span><span class="text2">” Sebastian eğilip iki yanağından öptü.</span></p>

  <p class="block12">Bir anlığına gözlerim kapandı, sonra gülme isteğiyle başımı salladım. Cidden... Bu işin sonu nereye varacaktı böyle? Bu kadın olsa olsa yirmilerinin başındaydı. Sebastian’ın büyükannesi olması mümkün değildi. Zekâsı kıt biri bile bunu hemen anlayabilirdi.</p>

  <p class="block12">Sebastian geri çekildi. Josephine bakışlarını üzerime çevirdi.</p>

  <p class="block12">Yalan söylemişti. Ona inanmıştım ve bana anlattığı bütün o zırvaları bir güzel yemiştim. Ne aptalmışım! Böylesine ahmak bir çocuğa inandığım için kendimi geri zekâlının daniskası gibi hissediyordum. Neden? Çok tatlı olduğu, bana birazcık ilgi gösterdiği için mi kaptırmıştım kendimi? “Neyse,” diye mırıldanıp topuklarım üzerinde dönerek kapıya yöneldim, fazla incinmemeye uğraşıyordum.</p>

  <p class="block12">Ne gibi oyunlar çeviriyordu, bilmiyordum, ama benden bu kadardı.</p>

  <p class="block12">“Ari.”</p>

  <p class="block12">Durmadım. Sebastian eliyle kolumu kavradı. Ona döndüm, kolunu kıvırma isteğiyle yumruğumu sıkıyordum. “Senin için bir tür oyun mu bu, Sebastian? Yapacak işin yoktu, neden yeni gelen kızla gönül eğlendirmeyeyim diye mi düşündün? Beni daha ne kadar aptal yerine koyabileceğini mi görmek istedin? Bırak beni.” Kolumu çektim, sahtekâr gri gözlerine bakmak istemiyordum. “Unut gitsin.” Kapıya doğru ilerledim.</p>

  <p class="block12">Kapının önüne geçip yolumu kesti.</p>

  <p class="block14"><span class="text2">Neye uğradığımı şaşırdım, yüzüm bembeyaz kesildi. Ne</span> <span class="text1">kadar</span> <span class="text2">hızlı hareket etmişti!</span></p>

  <p class="block12">Beynim alttan alta kaçıp gitmemi, kafasına bir tane geçirip merdivenlere koşmamı salık veriyordu, ama kıpırdayamadım bile.</p>

  <p class="block14"><span class="text2">Gözlerinde endişe ve pişmanlık okunuyordu, biraz da yalvarırcasına bir bakış vardı. Çenesi hüsran duygusuyla kasılmıştı. “Özür dilerim, Ari,” dedi fısıldayarak. “Sanmıştım ki,” -eliyle yüzünü ovuşturdu- “sanmıştım ki garipseyecek bir şey görmezsin. Şimdiye kadar karşılaştığın şeyleri bir düşünsene. Kafede sana ne söylediğimi hatırlamıyor musun?</span> <span class="text1">Doué</span><span class="text2">’lerle, farklı olmakla ilgili söylediklerimi?</span> <span class="text1">Biz</span> <span class="text2">farklıyız.” Gözlerini tavana çevirdi. İki eliyle kollarımdan tuttu. “Sana yardımcı olmaya çalışıyorum. Yemin ederim, o benim büyükannem.”</span></p>

  <p class="block12">Bir adım geriledim, aklım öyle karışmıştı ki gözlerimi kırpıştırarak kendime gelmeye çalıştım. Evet, şu ana dek gördüğüm acayipliklerle gayet iyi başa çıkmıştım. Suç bendeydi. Şimdi her şey bir karabasan gibi üstüme çöküyordu, kaçamıyordum, olan biteni ayrı bir köşeye koyup görmezden gelmeme imkân yoktu. “Tam olarak nesiniz siz?”</p>

  <p class="block12">Bir tutam siyah saç gözünün önüne düştü, iç çekerek geriye çekti. Ağzı aralandı, ama tek bir sözcük çıkmadı. Çenesi kaskatı kesilmişti, belli ki sorumu nasıl cevaplayacağını o da bilmiyordu.</p>

  <p class="block12">“O bir Arnaud,” Fransız aksanlı, baştan çıkarıcı bir ses duyuldu.</p>

  <p class="block14"><span class="text2">Sebastian’ın dudakları gerilerek bir gülümsemeye dönüştü; Arnaud</span> <span class="text1">dışında</span> <span class="text2">herhangi bir şey olmayı tercih edermiş gibi bir hali vardı.</span></p>

  <p class="block12">“Gelin, oturun. İkiniz de,” dedi.</p>

  <p class="block12">Sebastian’a uzun uzun baktıktan sonra döndüm ve Josephine’in masasının önündeki iki boş sandalyeden birine gittim. Güzel. Burada ne işlerin döndüğü umurumda değildi. Annemle ilgili soruların cevaplarının peşindeydim. Bu işi hallettikten sonra kimse beni tutamazdı.</p>

  <p class="block12">“Evet,” dedi, beni baştan aşağı inceleyerek, “yanağının üzerindeki leke haricinde annene çok benziyorsun.”</p>

  <p class="block12">Gözlerim fal taşı gibi açıldı. Bir elim sandalyenin arkasını kavradı, diğer elim mideme gitti. Duyduklarım bende dalga dalga bir şok etkisi yarattı. Bölük pörçük anılarım vardı tabii ki, ama her zaman doğruluklarından şüphe etmiştim. Hep merak etmiştim.</p>

  <p class="block12">Nihayet kafamdaki sorulardan biri cevaplanmıştı. İçimde tuhaf bir mutluluk ve acı duydum.</p>

  <p class="block12">“Lütfen otur.” Josephine yeniden masasına oturdu ve beni tartan bakışlarla süzmeye devam etti.</p>

  <p class="block14"><span class="text1">Nefes al.</span> <span class="text2">Göz ucuyla Sebastian’ın da oturduğunu gördüm. Nabzım hızlanıyordu, kollarım tutmaz olmuştu. Belki de oturmak iyi bir fikirdi.</span></p>

  <p class="block12">“Rocquemore Hastanesi’nden aradıklarında, inanmamıştım, ama...” Josephine ellerini iki yana açıp gülümsedi -belli ki pek güler yüzlü bir kadın değildi, çünkü teni bu harekete yabancıymış gibi kaskatıydı- “işte geldin, buradasın.”</p>

  <p class="block12">“Rocquemore’u biliyordunuz demek. Annemin orada olduğunu biliyordunuz.”</p>

  <p class="block12">“Annen benim sözümü dinlemediği için New Orleans’tan ayrıldı. Birkaç ay sürdü ama onu bulmak zor olmadı...”</p>

  <p class="block12">“Ve sonra da onu orada bıraktınız.”</p>

  <p class="block12">“Sen ne yapmamızı önerirdin, evladım? Düzgün düşünemez hale gelmişti, birilerinin onu gözlem altında tutması gerekiyordu. Hastane de onun için en uygun yerdi. Ne yazık ki biz onu bulamadan sen ortadan kaybolmuştun, yoksa burada bizimle, evinde büyüyecektin.”</p>

  <p class="block12">Sebastian küçük bir kahkaha attı.</p>

  <p class="block12">“Annemi nereden tanıyordunuz?”</p>

  <p class="block14"><span class="text2">“Eleni kasırgalardan birkaç ay önce yardım istemek için bana gelmişti. Annen çok özel bir kadındı, Ari. Bunu sen de zaten biliyorsundur,</span> <span class="text1">oui</span><span class="text2">?”</span></p>

  <p class="block12">“Eğer özelden kastınız ‘lanetli’yse, evet, biliyorum.”</p>

  <p class="block12">Josephine sanki ikisi de aynı kapıya çıkıyormuş gibi omuz silkti.</p>

  <p class="block12">“Peki ya babam?”</p>

  <p class="block12">“Baban, Eleni’nin kendine sakladığı bir sırdı.”</p>

  <p class="block12">Kaltak yalan söylüyordu. Bunu da gizlemeye çalışır gibi hali yoktu. Kollarımı göğsümde kavuşturdum. “Peki, sen kimsin?”</p>

  <p class="block12">“Adım Isabella Josephine Arnaud. Jacques Arnaud’nun kızıyım. Ailemizi kuran ve New Orleans’a ilk ayak basan Arnaud’nun kızı.”</p>

  <p class="block12">Keskin ve yüksek sesle, aklımı yitirecekmiş gibi bir kahkaha attım. “Yani 1777’de buraya gelen adamın kızı olduğunu mu söylüyorsun? Şimdi kaç yaşında oluyorsun o halde? Üç yüz küsurlu bir şeyler? Asıl Rocquemore’a kapatılması gereken sen olmayasın?”</p>

  <p class="block14"><span class="text2">Josephine’in gırtlağında bir kahkaha guruldadı. “Annenden daha yüreklisin. Daha...</span> <span class="text1">çalımlısın.”</span></p>

  <p class="block12">Her geçen saniyeyle hayal kırıklığının ağırlığı daha da artıyordu. “Anneme neden yardım ettin?”</p>

  <p class="block12">“Korkmuştu. Yalnız başınaydı. Kendi türündeki tek kişi olduğunu söylemişti. Farklı olduğunu ben de sezmiştim, ama gücünün ne kadar fazla olduğunu anlamam için biraz daha zaman geçmesi gerekti.”</p>

  <p class="block12">“Gücü neydi?”</p>

  <p class="block12">“Sana yardımcı olmak istiyorum, Ari. İçindekini ele geçirmek için seni öldürebilecek insanlar var dışarıda. Annenin ona öğütlediğim gibi New Orleans’tan hiç çıkmamış olması gerekirdi, ama kasırgalar vurduğunda panikledi. Onu koruyabileceğime inanmadı, hepimizin bir araya gelmesiyle şehrin kurtarılabileceğine inanmadı. Ama başardık. Ve şimdi şehrin sahibi biziz. Eğer kalsaydı hâlâ hayatta olabilirdi.” Bir anlığına masasının üzerinde duran kalemle oynadı. “Şehrimizde bulunduğun sürece korumayı istediğim için seni arıyordum. Birlikte geçmişini araştırıp sahip olduğun yeteneğin gün ışığına çıkmasını sağlayabiliriz. Ancak karşılığında bana sadık kalacağına dair söz vermelisin, yalnızca Arnaud ailesine bağlı kalacağına dair yemin etmen gerek.”</p>

  <p class="block12">“Annemden de istediğin bu muydu? Sadece iyi kalpli olduğun için yardım etmeyi teklif etmedin herhalde?”</p>

  <p class="block12">Josephine güldü. “Benim kalbim yok, sevgili yavrum. Torunuma sorabilirsin.” Sebastian zoraki bir gülümsemeyle karşılık verdi. “Anlaştık mı?”</p>

  <p class="block12">“Üzerimdeki laneti kaldıracağına söz veriyor musun?”</p>

  <p class="block14"><span class="text2">“Dokuz ailenin gücü bir araya geldi mi alt edemeyeceği hiçbir şey yoktur.</span> <span class="text1">Oui</span><span class="text2">, söz veriyorum.”</span></p>

  <p class="block14"><span class="text2">Bu</span> <span class="text1">şey</span><span class="text2">den sonra New 2’de çok uzun süre kalmayı düşünmüyordum. Annemi öldüren lanet tamamen hayatımdan çıkmış olacaktı. Josephine’le geçmişimi araştırmaya hiç niyetim yoktu, ama onun bunu bilmesine gerek yoktu. O mükemmel dudaklarının arasından çıkan hiçbir söze güvenim yoktu. Ancak, Josephine’in adının hastane kayıtlarında var olduğu gerçeğini de inkâr edemezdim. Annemi</span> <span class="text1">tanımıştı.</span> <span class="text2">Beni öldürmeye çalıştıktan sonra ortadan yok olan ölü bir adam</span> <span class="text1">vardı.</span> <span class="text2">Josephine’in bu laneti silebileceğine inanıyor muydum? Şüphe götürür. Ama o anda oradaydım. Buna kalkışabilecek başka biri yoktu ve yardımını almak için düpedüz yalan söylemekte bir sakınca görmüyordum. “Pekâlâ. Üzerimdeki laneti kaldırırsan ben de yemin ederim.”</span></p>

  <p class="block12">“Ritüeli ayarlamak için iki güne ihtiyacım var. Arnaud ailesinin gözetimi altında kalacaksın. Koruyucun Etienne olacak. Ve kalabileceğin...”</p>

  <p class="block12">Sebastian ayağa fırladı. “Seninle kalamaz.”</p>

  <p class="block12">“Sebastian, senin düşünce ya da arzularının benim kararlarım üzerinde neredeyse hiçbir etki taşımadığının farkındasın umarım.”</p>

  <p class="block12">“Etienne dallamanın teki.”</p>

  <p class="block12">Josephine bu öfke patlamasını görmezden gelerek kollarını masaya dayadı ve düşünceli gözlerle Sebastian’a baktı. “Ne yapmamı önerirsiniz beyefendi o halde?”</p>

  <p class="block12">“İlk olarak, Etienne’i kızın başına sarmamanı.”</p>

  <p class="block12">Nihayet ayağa kalktım. Ne yapıyorlarsa yapsınlardı. Bütün gün burada kalıp kavga edebilirler, diye düşündüm. “Öneri için teşekkürler, ama ben kendi başımın çaresine bakarım. Burada daha uzun kalacağımı haber vermek için bakıcı ailemi aramam gerek.”</p>

  <p class="block12">Odada duyulan tek ses, uzaktan belli belirsiz gelen gök gürültüsüydü. “Peki,” dedi Josephine sonunda. “Gidin. Yapacak işim var. Sebastian seni koruyacak. Daniel telefon etmen için yardımcı olacak.” Dikkatini masasının üzerinde bulunan dosyalara yöneltti, sonra bir anlığına duraksayarak “Sizi iki gün sonra bekliyorum,” dedi.</p>

  <p class="block16">&nbsp;</p>

  <p class="block18">Daniel Memphis’i ararken heyecandan titriyordum. Novem’in çalışan telefon hatları vardı, muhtemelen internet de bulunurdu.</p>

  <p class="block12">Daniel ahizeyi uzattı. Dördüncü çalışta telefonu Casey açtı. “Sanderson Kefalet &amp; Senet, Casey sizi dinliyor.”</p>

  <p class="block12">En uzaktaki duvara yürüdüm. Sebastian sırtını kapıya dayayıp kollarını göğsünde kavuşturmuş bir halde bekliyordu. Bir an önce buradan ayrılmak için sabırsızlandığı belliydi.</p>

  <p class="block12">“Casey, benim.”</p>

  <p class="block12">“Ari, sen misin? Neredesin? Bruce durmadan cep telefonundan sana ulaşmaya çalışıyor, ama hep telesekreter çıkıyor. Şimdiye dek dönmüş olmanı bekliyorduk.” Duraksadı, bu halini çok iyi gözümün önüne getirebiliyordum: Kaşlarının ortasındaki iki çizgi endişeyle daha da derinleşmişti, omuzlarına dökülen kızıl saçlarını tek kulağının arkasına almıştı. “Her şey yolunda mı?”</p>

  <p class="block14"><span class="text2">“Bir aksilik yok. Annemi tanıyan biriyle tanıştım. Birkaç gün onunla kalmamı istiyor. Birkaç gün burada kalmak</span> <span class="text1">istiyorum...</span><span class="text2">”</span></p>

  <p class="block12">“Anlıyorum...” Duraksamasından onu şaşırttığımı anlamıştım. “Biliyorsun, sonuna kadar seni destekliyorum, Ari. Eğer istediğin buysa engelleyemem. Ama sorumluluğun üstümde. Annenin arkadaşı yanında mı? Konuşmamız mümkün mü?”</p>

  <p class="block14"><span class="text2">Bir an ne yapacağımı şaşırdım. “Tabii. Ama öfkeden deliye dönmeden önce söylemem gereken bir şey var...”</span> <span class="text1">Derin bir nefes al.</span> <span class="text2">“Şu an New 2’deyim. Özür dilerim. Buraya tek başıma gelmemi istemediğinizi biliyorum, ama elime bir ipucu geçmişti ve kısa süreliğine gelmeye karar verdim ama sonra Josephine ile tanıştım ve...” Nefes almak için durdum, daha ne söyleyebilirim bilmiyordum. Benimle gerçekten ilgilenen ilk bakıcı aileme yalan söyleyip bir çuval inciri mahvetmiştim.</span></p>

  <p class="block12">Hattın öbür ucunda sessizlik vardı.</p>

  <p class="block12">Sonunda Casey’nin nefesini duydum. “Hastanede bulduklarının peşinden gideceğini içten içe anlamıştım zaten. Bak, seni anlıyorum, gerçekten. Ama nerede olduğunu söylemeden bir daha uzaklaşmanı istemiyorum. Henüz on sekizine basmadın. Bruce da ben de seni önemsiyoruz. Biliyorum, belki sana inanması zor geliyor ama...”</p>

  <p class="block12">“Hayır,” diye araya girdim. “Beni önemsediğinizi biliyorum. Her şeyi mahvettim. Özür dilerim.”</p>

  <p class="block12">“Bruce her ne kadar ofis tuvaletini sana temizletip idman yapman için zorlasa da, sanıyorum aramızda bir sorun yok. Çok çalışmanın insanı düşünmeye teşvik ettiğini savunduğunu biliyorsun. Demek istediğim... bizi aradan çıkarma, olur mu? Hiçbir şeyi çözmez, hiçbir şeye yardımı dokunmaz bunun.”</p>

  <p class="block14"><span class="text2">“Tamam.”</span> <span class="text1">Özür dilerim. Çok özür dilerim.</span> <span class="text2">Bunu ne ona ne de kendime ne kadar söylesem yetmezdi, çünkü ne kadar kötü hissettiğimi anlatmama imkân yoktu.</span></p>

  <p class="block12">“Saat beşte bir randevum var. Ondan önce şu Josephine’le konuşmak istiyorum.”</p>

  <p class="block16">&nbsp;</p>

  <p class="block18">Merdivenleri inerken Sebastian tam arkamdaydı, beklemem için ne kadar bağırsa da beklemedim. Canı cehennemeydi.</p>

  <p class="block12">Aşağılandığımı hissediyordum, içim öfke kaynıyordu. Sebastian’a, Josephine’e ve yalan söylediğim için kendime öfkeliydim. Bok gibiydim. İğrenç kokan, pis bir bok gibiydim, hem zaten başka türlü bir bok mu vardı? Bruce olanları öğrendiğinde öfkeden deliye dönecekti. Ya Casey, onu uğrattığım hayal kırıklığı?.. Berbat hissediyordum. Keşke yaptıklarıma göz yummak ya da anlayışlı olmak yerine bağırıp çağırsaydı. Bunu hak etmemiştim. En kötü tarafı da güvenlerini sarsmış olmamdı.</p>

  <p class="block12">Zemin kattaki kapıdan çıkıp ıslak sokağa fırlamadan içimde kabaran çığlığı koy vermemek için kendimi zor tuttum.</p>

  <p class="block12">Dışarıda inceden yağmur çiseliyordu. Müzisyenler gitmişti, sokak bomboştu. Pontalba Apartmanları’nın altındaki dükkânlardan yayılan ışık gri pusu aydınlatıyor, bölgeyi tamamen terk edilmiş gibi gösteriyordu.</p>

  <p class="block12">Sokağın ortasına yürüdüm, havanın serin olduğunu görmek beni rahatlatmıştı, belki içimdeki Sebastian’a yönelttiğim o kızgınlığı söndürür diye umuyordum. “Nesin sen? Sakın konuyu değiştirmeye ya da yine şüphe uyandırıcı açıklamalarından birini yapmaya falan kalkma. Ciddiyim Sebastian, daha ne kadarını kaldırabilirim, bilmiyorum.”</p>

  <p class="block12">Ellerim belimde bekledim. Nihayet ağzını açıp konuşmaya başladı. “Annem Arnaud ailesindendi,” dedi. “Ama kim ne derse desin, ben babama benziyorum.” Çenesinde bir kas seğirdi. “Dokuz aile üç gruptan oluşuyor. Cromley, Hawthorne ve Lamarliere aileleri büyük gücün cadıları.” ‘Cadı’ kelimesini telaffuz ederken yüzünü öyle buruşturdu ki, sanki bunu yapmaktansa anestezi olmadan dişini çektirmeye razıymış gibi görünüyordu. Yüzünü yağmura çevirip derin bir nefes daha aldı. “Ramsey, Deschanel ve Sinclair aileleri yarı-tanrı ya da biçim-değiştiriciler. Arnaud, Mandevil ve Baptist aileleriyse... vampir olarak adlandırabileceğin türden.”</p>

  <p class="block12">Yavaşça gözlerimi kırpmaktan başka tepki veremedim. Diğer tepkiler içimdeydi. Midem buruldu, damarlarım buz kesti, anlattığı her şeyin doğru olduğunu anlıyordum.</p>

  <p class="block12">Cidden. Taşlar yerine oturmuştu. Çember’in dışında yaşayanlar New 2’deki paranormal hareketlere, vampirlerin çılgınca taleplerine, hayaletlere ya da başka tuhaf durumlara dair haberlere gülüp geçerdi. Şimdi kendimi, üzerimdeki laneti düşünüyordum. First Caddesi’ndeki çocukları, Sebastian’ın o iki kadını robota döndürüşünü gözümde canlandırıyordum...</p>

  <p class="block12">“Bir vampir misin yani?” Güldüm.</p>

  <p class="block13">Ayrıca bir adamın dumana dönüşmesine tanık oldun, Ari.</p>

  <p class="block12">“Yarı vampirim,” diye cevap verdi, sanki arada çok büyük bir fark varmış gibi. “Babam vampir değildi, Lamarliere ailesindendi. Genç kızları öpmekten zevk alan üç yüz küsur yaşında bir sapık falan değilim ben, anladın mı? Seninle aynı yaştayım. Senin gibi doğdum.”</p>

  <p class="block14"><span class="text2">Ellerini havaya kaldırıp gözlerini</span> <span class="text1">Deli olduğumu düşündüğünün farkındayım</span> <span class="text2">dercesine bana çevirdi, sonra sokağın ortasından yürüyerek uzaklaşmaya başladı. Yağmur damlaları yüzümün kenarından kayıyordu. Sebastian’ın ötesinde görünen Fransız Mahallesi, bulutlar ve sisin altında kaybolmuştu. Aniden durup döndü, geri geri birkaç adım atarak hayal kırıklığı içinde, “New 2’ye hoş geldin!” diye bağırdı.</span></p>

  <p class="block12">Acı çekiyordu, ama ben nedenini bilmiyordum. Geri döndü ve yağmurdan korunmak için başını omuzlarına doğru çekti. Kalbim deli gibi atıyordu. Vücudum soğuktan ve Sebastian’ın söylediği sözlerden dolayı kontrol edilemez bir biçimde titriyordu.</p>

  <p class="block12">Şaşıracak ne vardı ki? Ne vardı? Onca sene kendi tuhaflıklarımla yaşayıp Novem’le ilgili varsayımları ve hikâyeleri dinledikten sonra ne lanete ne de Garden’daki çocuklara şaşırmam gerekirdi.</p>

  <p class="block13">Ne yapacaksın şimdi, Ari? Kaçacak mısın? Normal olduğun için bu acayip olayla başa çıkamıyormuş gibi mi davranacaksın? Yoksa burada kalıp görecek ve kim olduğunu mu keşfedeceksin?</p>

  <p class="block14"><span class="text2">Sokakta kafese kapatılmış bir aslan gibi bir ileri bir geri yürüyüp duruyordum, bir yandan da sise karışmakta olan Sebastian’ı gözlerimle takip ediyordum. Yanağımın içini kan gelinceye kadar ısırdım. Kan bana biraz insanlık, biraz</span> <span class="text1">gerçeklik</span> <span class="text2">duygusu verdi. Bu insanların da vücudunda kan vardı. Onlar da ölüyordu. Seviyor, inciniyor, hayatta kalmak istiyorlardı. Yetenekli olan</span> <span class="text1">doué</span><span class="text2">’ler de öyleydi. Novem de.</span></p>

  <p class="block12">“Sebastian!”</p>

  <p class="block12">Caddeyi koşarak aştım.</p>

  <p class="block12">Arkasını dönmeden önce bir-iki adım daha attı. Yağmur sağanağa dönüşmüştü. Ne ne yaptığımı ne de neden yaptığımı biliyordum. Ama yanına koşup kollarımı boynuna doladım ve sıkıca sarıldım.</p>

  <p class="block12">Önce hareketsiz kaldı, belki şaşkınlıktan belki de öfkeden bilmiyorum, ama sonra o da bana sarılarak burnu enseme gömülünceye kadar kendine çekti.</p>

  <p class="block12">Nihayet, iliklerimize kadar ıslandığımızda, Sebastian başını kaldırdı ve yüzümü ellerinin arasına alıp bana baktı. “Bana cehenneme kadar yolun var, diyeceğini ve terk edip gideceğini zannetmiştim. Kelimeler ağzımdan, seni son defa görüyormuşum gibi çıkıyordu.”</p>

  <p class="block12">“Lütfen. Başa çıkabilirim. Ne kadar dibe vurmuş olduğumun farkında mısın, bilmiyorum?”</p>

  <p class="block12">Çarpık gülümsemesi gelince yüzü bambaşka bir görünüme bürünmüştü. “Evet, biraz farkındayım galiba.”</p>

  <p class="block12">Midemde yeniden kelebekler uçuşmaya başladı. Sebastian yağmurdan ıslanmış dudaklarıyla eğilip beni öptü.</p>
</body>
</html>
