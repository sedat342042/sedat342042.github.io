<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>04 - Kırık Tacın Parçaları - Yılan Savaşları Efsanesi</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_12">-25-</p>
	<p class="block_13">YÜZLEŞME</p>
	<p class="block_1"> </p>
	<p class="block_">Adamlar bağırıyordu.</p>
	<p class="block_1"> </p>
	<p class="block_">Erik çabucak giyinerek, kılıcı elinde çadırından fırladı. Bazıları mücadele ederken, savaşın sertleştirdiği askerler korku içinde kaçışıyordu. Bir adamı yakalayıp, "Ne oluyor?" diye bağırdı. Adamın gözleri korkuyla ardına kadar açılmıştı ve Erik'in elinden kurtulup kaçarken sadece hattın ilerisini gösterebildi. Erik hattın önüne seğirtti ve bir an için ne gördüğünü anlayamadı. Adamları kıran kırana istilacılarla savaşıyordu ve ileri fırlayıp, "Bütün birlikler hatta!" diye bağırdı.</p>
	<p class="block_1"> </p>
	<p class="block_">Ardından farklı bir Krallık birliğinin tuniğini giyen bir Krallık askeriyle dövüşen adamlarından birini gördü. Bir saniye için düşmanın aralarına sızmış olabileceğini düşündü. Ardından adamın yüzünü gördü ve Erik'in tüyleri diken diken oldu. Kısa yaşamında hiç hissetmediği kadar tiksinti duydu.</p>
	<p class="block_1"> </p>
	<p class="block_">Eski arkadaşını öldürmeye çalışan asker ölüydü. Cansız gözleri hâlâ yukarı dönüktü ve yüzünün derisi solgun ve sarkıktı. Ama kılıcını savururken hareketleri ihtiyatlıydı.</p>
	<p class="block_1"> </p>
	<p class="block_">Erik öne sıçradı ve tek bir vuruşla yaratığın kafasını bedeninden ayırdı. Kafa yuvarlandı, ama vücut kılıcı savurmaya devam ediyordu. Erik tekrar kılıcını savurdu ve yaratığın kolunu kopardı, ama yaratık yine de ilerlemeye devam ediyordu.</p>
	<p class="block_1"> </p>
	<p class="block_">Jadow Shati sıçrayarak Erik'in yanından geçti ve yaratığın ayaklarını kesti. Ceset yere yığıldı.</p>
	<p class="block_1"> </p>
	<p class="block_">"Ahbap, durmayacaklar."</p>
	<p class="block_1"> </p>
	<p class="block_">Erik tehlikeyi fark etti. Çoktan ölmüş adamlarla savaşmanın korkusu bir yana -ki dört adamdan biri korku içinde kaçıyordu- ölüler yavaşlamıyordu. Parçalara ayrılana kadar durdurulamayacaklardı. Ve biri doğranırken, bir diğeri saldıracak ve bir Krallık askerini öldürecekti.</p>
	<p class="block_1"> </p>
	<p class="block_">Ardından Erik yeni öldürülen Krallık askerinin, gözleri yukarı dönük bir biçimde ayağa kalktığını ve eski arkadaşlarına saldırmak için döndüğünü gördü.</p>
	<p class="block_1"> </p>
	<p class="block_">"Onlarla nasıl dövüşeceğiz?" diye bağırdı Jadow.</p>
	<p class="block_1"> </p>
	<p class="block_">"Ateşle!" dedi Erik. Dönüp, "Onları burada tutun!" diye bağırdı ve geriye koştu. Alarma yanıt olarak adamlar cepheye koşuyordu ve Erik ellerini kaldırıp yirmi tanesini durdurdu. "Arkaya gidip süvarilerin bıraktığı bütün samanı getirin." Yolun daraldığı yeri gösterdi. "Onları şuradan şuraya yığın." Yolun karşısındaki başka bir noktayı gösterdi. Ardından cepheye koşan bir başka grubu durdurdu ve "Çadırların kumaşlarını çıkarın!" diye bağırdı. "Yanabilecek her şeyi alıp samanın üzerine yığın."</p>
	<p class="block_1"> </p>
	<p class="block_">"Ne samanı Yüzbaşı?" diye sordu bir asker.</p>
	<p class="block_1"> </p>
	<p class="block_">"Çadırlarla geri döndüğünüzde göreceğiniz saman."</p>
	<p class="block_1"> </p>
	<p class="block_">Erik mühendislerin kısmen bitmiş mancınıklarının altında uyuduğu yere seğirtti. Adamlar kalkmış, gerekirse savaş makinelerini savunmak için silah kuşanıyorlardı. "Bunlardan biten var mı?" diye sordu Erik.</p>
	<p class="block_1"> </p>
	<p class="block_">Kır sakallı tıknaz bir adam olan mühendislerin Yüzbaşısı, "Bu hazır Yüzbaşı ve şuradaki de neredeyse bitmek üzere," dedi. "Neler oluyor?"</p>
	<p class="block_1"> </p>
	<p class="block_">Erik adamın koluna yapıştı. "Ön tarafa git. İleri konumlarımızın nerede olduğuna bak. Buraya dön ve mancınığını o noktaya ayarla."</p>
	<p class="block_1"> </p>
	<p class="block_">Erik mürettebatın geri kalanına dönerken mühendislerin Yüzbaşısı koşarak uzaklaştı, "öteki mancınığı kaçınız bitirebilir?"</p>
	<p class="block_1"> </p>
	<p class="block_">Mühendislerden biri, "Sadece iki kişi Yüzbaşı," dedi. "Tek yapmamız gereken kola kilitleme kıskaçlarını takmak. Dün gece bitirebilirdik, ama akşam yemeği yemek istedik." "Gidip bitirin. Geri kalanlarınız benimle gelsin."</p>
	<p class="block_1"> </p>
	<p class="block_">Onları erzak arabasına yönlendirdi ve arabayı koruyan muhafızlara, "Öne gidip orayı savunun!" diye bağırdı.</p>
	<p class="block_1"> </p>
	<p class="block_">Adamlar koşarak uzaklaştı ve Erik yolun kenarında duran iki arabayı gösterdi. Mühendislere, "İçinizde arabaya at koşmayı bilen var mı?" diye sordu.</p>
	<p class="block_1"> </p>
	<p class="block_">Hepsi de yapabildiklerini söyleyince Erik, "Şu yağın yarısını ilerideki saman yığınlarına, diğer yarısını da mancınıklara götürün," dedi.</p>
	<p class="block_1"> </p>
	<p class="block_">Cepheye koştu. Plan, ölü askerleri barikatın dışında tutabilirlerse işe yarardı. Ve o iş bitirilene kadar, Erik gücünü elmasları geçmeye çalışan ölü askerleri parçalarına ayırmakta kullanabilirdi.</p>
	<p class="block_6"> </p>
	<p class="block_10"><img alt="Line" src="images/image.png" class="calibre2"/></p>
	<p class="block_1"> </p>
	<p class="block_">Miranda. "Pug ile Tomas'ı almalıyız!" dedi.</p>
	<p class="block_1"> </p>
	<p class="block_">Yamacın yukarısındaki ağaçların arasından, ölü askerlerin ilk dalgasını geri püskürtmek için toplanan Krallık güçlerini izliyorlardı. Ardından Nakor Fadawah'ın ordusunun tarafında borazanların öttüğünü duydu. Silahlı adamlar bir araya toplanıyor ve elmaslardaki mücadelenin arkasında hat oluşturuyordu. "Evet," dedi Nakor. "Pug ile Tomas'ı ve oradaysa Ryana'yı alıp getir." Miranda gözden kayboldu.</p>
	<p class="block_1"> </p>
	<p class="block_">Nakor bir borazanın öttüğünü duydu ve elmaslardaki Krallık askerlerinin arkalarında oluşturulan bir barikatın gerisine çekildiğini gördü. Barikatın üstünden atladılar ve yaralılar arkadaşları tarafından barikatın diğer tarafına çekildi. Hiç kimse ölüp arkadaşlarına karşı savaşmak istemiyordu.</p>
	<p class="block_1"> </p>
	<p class="block_">Ardından bir ateş yandı ve bir diğeri. Aniden barikat alev aldı. Von Darkmoor, diye düşündü. Genç Erik'in kafası hızlı çalışıyordu.</p>
	<p class="block_1"> </p>
	<p class="block_">Ölüler alevlerin içinde sendeledi ve yere yığılana kadar sessizce yandılar. Yanan barikatın arkasına geçmeyi başaran birkaç tanesi mızraklar ve sırıklarla geri itildi.</p>
	<p class="block_1"> </p>
	<p class="block_">Ardından Nakor bir savaş makinesinin ateş ettiğini duydu ve karanlıkta, elmasların yakınına düşecek şekilde kampın üstünden uçarak geçen bir şey gördü. Bir dakika sonra barikatın yakınına bir başkası düştü. Nakor çarpmanın etkisiyle bir fıçının patlayıp her tarafa yağ saçtığını ve barikata gelen bir kısım yağın tutuştuğunu gördü. Sendeleyerek barikata ilerleyen cesetlerin etrafını bir alev havuzu sardı ve çok geçmeden düşmeye başladılar.</p>
	<p class="block_1"> </p>
	<p class="block_">Aniden Nakor'un yanında Pug, Tomas, Ryana ve Miranda belirdi.</p>
	<p class="block_1"> </p>
	<p class="block_">Pug, "Tanrılar!" dedi.</p>
	<p class="block_1"> </p>
	<p class="block_">Nakor, "Ölüler sorun değil Pug," dedi. "Erik von Darkmoor onları halletti. Bizim gitmemiz gereken yön bu!" Kuzeyi gösterdi. "O enerjinin kaynağını bulursan, yok etmen gerekeni de bulursun."</p>
	<p class="block_1"> </p>
	<p class="block_">Savaş borazanları öttü ve alevler sönmeye başlarken Fadawah'ın ordusu ilerlemeye başladı.</p>
	<p class="block_1"> </p>
	<p class="block_">Tomas, "En çok nerede işe yararım?" diye sordu.</p>
	<p class="block_1"> </p>
	<p class="block_">Nakor, "Buradaki askerleri öldürmek bir işe yaramaz, ama oradaki sorunu halletmek Batı'yı kurtarabilir," dedi.</p>
	<p class="block_1"> </p>
	<p class="block_">Ryana şekil değiştirdi ve aniden üzerlerinde devasa bir ejderha yükseldi. "Hepinizi taşıyacağım." Sırtına çıktıklarında ejderha gökyüzüne sıçradı. Ryana güçlü bir kanat vuruşuyla yükseklik kazanırken ağaç çizgisine bakan askerler şaşırdı ve pek çoğu bağırıp işaret etti, ama savaş şiddetlenir ve Fadawah'ın ilerleyen ordusu boş elmasları geçerken, çoğu ejderhaya dikkat edemeyecek kadar hayatta kalmakla meşguldü.</p>
	<p class="block_1"> </p>
	<p class="block_">Ejderha havada bir kez daire çizip kuzeye yöneldi.</p>
	<p class="block_6"> </p>
	<p class="block_10"><img alt="Line" src="images/image.png" class="calibre2"/></p>
	<p class="block_1"> </p>
	<p class="block_">Dash dışarıdaki Keshlilerden gelen davul seslerini duydu. Hazırladıkları sürprizi daha sonra göreceğini biliyordu; gündoğumuna daha saatler olduğu için karanlık Keshlilerin yayılmasını gizliyordu. Duvarlardaki nöbetçiler en iyi olasılıkla karanlıkta sadece süvariler ve atlı piyadelerin yayıldığını, ağır piyade ya da savaş makinesi olmadığını tahmin edebilirdi; Dash hızlı ilerleyen birlikleri haftalar öncesinden içeri soktuklarını tahmin ediyordu ve bu yavaş hareket eden birlikler gözden uzak durmuştu. Eğer Krondor'da normal bir garnizonun sadece yarısı olsaydı, Kesh bu ölçekte bir saldırı yapmayı asla göze alamazdı. Yani haberler hem iyi, hem de kötüydü: sadece kılıçlı adamlar ve atlı okçularla çarpışacaklardı, ama çok fazlasıyla.</p>
	<p class="block_1"> </p>
	<p class="block_">Dash bunun, Duko'nun Patrick'e gönderdiği mesajda belirtmiş olduğu kaçan Keshli subayın Krondor'un zayıflığı haberiyle ordusuna başarıyla ulaştığı anlamına geldiğini tahmin ediyordu.</p>
	<p class="block_1"> </p>
	<p class="block_">Mesajdaki tek iyi şey, Jimmy'nin hayatta olması ve Malar'ın öldüğüydü.</p>
	<p class="block_1"> </p>
	<p class="block_">Saraydan gelen haber de aynı derecede karışıktı. Lord Brian zehrin kalıcı etkilerine sahip olacak olmasına karşın, Patrick, Francie ve babası iyileşecekti. Lord Rufio ve bölgedeki diğer birkaç soylu ölmüştü. İki subay duvarda yer alacak kadar iyileşmişti, ama Dash Kesh ordusunu birkaç saatten fazla, en iyi olasılıkla bir ya da iki gün tutacak kadar adamları olmadığını biliyordu.</p>
	<p class="block_1"> </p>
	<p class="block_">Şehrin savunmasında hâlâ çok fazla zayıflık vardı. Bulmak için Şakacı olmanızın gerekmediği, şehre giren yollar vardı. Durup incelemek için zaman ayrıldığı takdirde, kuzey duvarındaki kuru su yolunun yarım düzineden fazla girişi vardı. Dash bent kapaklarının tamir edilmiş olmasını dilerdi. Böylece kanalı suyla doldurabilirlerdi, ama bunu yapmak yüz tane mahzenin ağzına kadar suyla dolmasına yol açardı. Aniden Dash'ın aklına bir fikir geldi. "Gustaf!" diye bağırdı. Paralı asker belirip, "Şerif"" dedi.</p>
	<p class="block_1"> </p>
	<p class="block_">"Yanına iki adam al ve şehir cephaneliğine git. Queg ateş yağımızın kalıp kalmadığına bak. Kalmışsa, işte yapacakların." Dash planının dış hatlarını anlattı, ardından Mackey'ye, "Ben yokken burası sana emanet," diye seslendi. "Elimden geldiğince çabuk dönerim."</p>
	<p class="block_1"> </p>
	<p class="block_">Dash koşarak duvardan inip Kuzey Kapısı yolunun kavşağına kadar Yüksek Cadde'de koştu. Zekice temizlenmiş ara sokağa ulaşana kadar yanmış binaların arasından geçti ve şafak öncesi karanlığına rağmen sokakta hızla ilerledi.</p>
	<p class="block_1"> </p>
	<p class="block_">Hedefine elinden geldiğince zamanında varmak için yaralanmayı göze alarak çitlerden atlayıp engellerin altından eğilerek geçti. Görünüşte bir mahzene inen, aradığı kapıyı buldu, ama kapı aslında Şakacıların kontrol ettiği ve karargâhlarına giden tünellerden birine açılıyordu.</p>
	<p class="block_1"> </p>
	<p class="block_">Hızını koruyarak elinden geldiği kadar sessizce taş basamaklardan hızla indi. Hızla dönerken sol eliyle taş duvarın köşesini kavradı.</p>
	<p class="block_1"> </p>
	<p class="block_">Yüzünde şaşkın bir ifadeyle bir adam döndü ve tepki veremeden Dash elinden geldiği kadar sert bir şekilde adama çarptı ve adam ses çıkartamadan taş zemine yığıldı. Dash su yolunu takip eden geniş bir kaldırımda yürüdü. Su yolunda yavaşça akan çok az su vardı. Gustaf yağı bulur ve söylediği gibi kullanırsa, Dash bunun değişeceğini biliyordu.</p>
	<p class="block_1"> </p>
	<p class="block_">Dash duvarın yandakilerden farklı görünmeyen bir kısmında durdu, ama baskı uygulayınca, kolayca dönmesi için bir şaftın üstünde kusursuz bir şekilde dengelenmiş duvar ardına kadar açıldı. Dash kısa bir tünelde seğirtip düz bir kapıya ulaştı. Dash burada durmakla, konuşmadan öldürülme riskinin çok büyük olduğunu biliyordu.</p>
	<p class="block_1"> </p>
	<p class="block_">Kendi tarafındaki kilitleri açtı, ama kapıyı açmak yerine geri çekildi. Duyulabilir tıkırtılar birilerini alarma geçirdi ve bir süre sonra kapı ardına kadar açıldı ve dışarı meraklı bir yüz uzandı. Dash hırsızı yakaladı ve dengesini kaybetmesi için etrafında döndürerek ileri çekip kapıdan içeri itti.</p>
	<p class="block_1"> </p>
	<p class="block_">Adam kapının diğer tarafında duran iki kişiye çarptı ve yere devrilerek üst üste yığıldılar. Dash içeri girdi. Silahlı olmadığı görülsün diye ellerini kaldırdı. Ama durumu açıklığa kavuşturmak için, "Silahsızım!" diye bağırdı. "Konuşmaya geldim!"</p>
	<p class="block_1"> </p>
	<p class="block_">Önlerinde, kılıcı hâlâ yanından sarkan Krondor Şerifi'nin durduğunu gören Şakacılar'ın karargâhı Ana'nın sakinleri şaşkına döndü. Odanın ilerisinden Trina, "Vay Şerif Züppe, bu onuru neye borçluyuz?" dedi.</p>
	<p class="block_1"> </p>
	<p class="block_">Dash çoğu şaşkınlıktan öfkeye değişen yüzlere bakarak, "Sizi uyarmaya geldim," dedi. "Neye karşı?" diye sordu bir adam. "Tünellerdeki Keshlilere karşı mı?"</p>
	<p class="block_1"> </p>
	<p class="block_">"Onlar sizin sorununuz," dedi Dash. "Kapıların dışındakiler benim. Hayır. Yarım saatte kalmadan bu oda ve Ana'nın geri kalanı sular altında kalacak." "Ne!" diye bağırdı bir adam. "Yalan," dedi bir diğeri.</p>
	<p class="block_1"> </p>
	<p class="block_">"Hayır, yalan değil," dedi Dash. "Kuzey su yolunu ve Kokuşmuş Sokak'ın altındaki yan geçidi su altında bırakacağım. Ana geçidin yukarısındaki menfezler," az önce girdiği kapıyı ve arkasındaki geçidi gösterdi, "parçalanacak ve bütün su buraya dolacak. Bütün buralar öğleye kadar su altında kalmış olacak."</p>
	<p class="block_1"> </p>
	<p class="block_">Trina, yanında iki tane çok iri ve tehditkâr görünüşlü adamla Dash'ın yanına geldi. "Bizi dışarı çıkarmak için böyle söylemiyorsun, değil mi Şerif Züppe? Lağımlarda koşuşturmamız ve henüz bulmayı başaramadığın Keshlilere rastlamamız işine yarayabilir." "Olabilir, ama değil."</p>
	<p class="block_1"> </p>
	<p class="block_">"Ya da belki kapıyı kırdıklarında Keshliler üstümüzden geçsin diye sokaklarda dikilmemizi istiyorsundur?" dedi yakındaki bir adam hançerini çekerek.</p>
	<p class="block_1"> </p>
	<p class="block_">"Pek sayılmaz," dedi Dash. "Yolda yeterince engel var. Fazlasına ihtiyacım yok."</p>
	<p class="block_1"> </p>
	<p class="block_">"Sana inanırdım," dedi Trina, "tabii kuzey bent kapaklarının savaşta zarar gördüğünü ve tamir edilmeden açılamayacağını bilmeseydim."</p>
	<p class="block_1"> </p>
	<p class="block_">"Tamir etmiyorum," dedi Dash. "Yakıyorum."</p>
	<p class="block_1"> </p>
	<p class="block_">Birkaç adam güldü. "Yarısı suyun altında olan bir kapağı yakacakmış!" dedi biri. "Bunu nasıl yapacaksın?"</p>
	<p class="block_1"> </p>
	<p class="block_">"Queg ateş yağıyla."</p>
	<p class="block_1"> </p>
	<p class="block_">Aniden bir adam, "Suyun altında da yanar!" dedi</p>
	<p class="block_1"> </p>
	<p class="block_">Trina dönüp emirler yağdırmaya başladı ve adamlar paketleri, çıkınları ve çuvalları almaya başladı. Kadın Dash'ın önünde durup, "Neden bizi uyarıyorsun?" diye sordu.</p>
	<p class="block_1"> </p>
	<p class="block_">Dash kadının kolunu tutup gözlerinin içine baktı. "Hayatım boyunca bazı hırsızları sevdim." Kadını öptü. "Bana aptal diyebilirsin," dedi Dash kadın geri çekildikten sonra. "Ayrıca hiçbir işe yaramayan kılıksız bir grup olabilirsiniz, ama benim hiçbir işe yaramayan kılıksız grubumsunuz." "Nereye gideceğiz?" diye sordu kadın. Dash kadının genel olarak Şakacılar'dan bahsetmediğini biliyordu.</p>
	<p class="block_1"> </p>
	<p class="block_">"Yaşlı adamı Barret'in Kahve Evi'ne götür. Yeniden yapımı neredeyse bitti ve Roo Avery içeriye çoktan yiyecek depoladı. Prens Arutha'nın Yolu'nun altındaki lağımlarda oranın bodrumundaki bir sahanlığa çıkan bir tünel var. Orada saklanın."</p>
	<p class="block_1"> </p>
	<p class="block_">Kadın Dash'ın gözlerinin içine bakıp, "Başıma, değeceğinden daha fazla sorun açtın Şerif Züppe, ama şimdilik sana borçluyum," dedi.</p>
	<p class="block_1"> </p>
	<p class="block_">Dash gitmek için dönmeye başladı, ama kadın onu tutup öptü. Kulağına fısıldayarak, "Ölme kahrolası," dedi.</p>
	<p class="block_1"> </p>
	<p class="block_">"Sen de," diye fısıldadı Dash. Ardından dönüp tünelde hızla ilerlemeye başladı. Bayılttığı adamı ayıltmak için durdu ve bu numarayı, Şakacılar güçlerinin doruğundayken Ana'ya davetsiz girmek için kullanmamış olduğuna sevindi; öyle olsaydı bu tünelde bir yerine bir düzine muhafız olurdu.</p>
	<p class="block_1"> </p>
	<p class="block_">Sersemlemiş adam Dash'ın ona söylediklerini tam olarak anlamamış gibiydi, ama çabucak yer seviyesine çıkmasını anlayacak kadar parçaları bir araya getirmişti.</p>
	<p class="block_1"> </p>
	<p class="block_">Dash Ana'nın altından geçen ana su yolunda ilerledi ve yukarıdaki menfezlerin kırık olduğu bir yere vardı. Sıçrayıp kafasının üstünde duvardan çıkan kalın sert kil borunun kırık bir çıkıntısına tutundu. Kendini yukarı çekip borunun üstüne çıktı ve geçmesine yetecek kadar geniş olan duvardaki bir kırığa ilerledi. Kırıktan sürünerek geçip başının üstünde beliren geniş bir deliğin olduğu yere çıktı. Kendini yukarı çektiğinde, kuzey su yolunun tabanında duruyordu. Şafak öncesi griliğinde etrafına baktı ama kimseyi göremedi. Doğuya doğru koştu.</p>
	<p class="block_1"> </p>
	<p class="block_">Su yolunun sonuna ulaştığında, Gustaf ve adamlarım büyük ahşap kapağın önünde dikilirken buldu. İki adam kapağın her iki tarafındaki desteklere baltayla girişmişti bile.</p>
	<p class="block_1"> </p>
	<p class="block_">Dash, "Nasıl gidiyor?" diye sordu.</p>
	<p class="block_1"> </p>
	<p class="block_14">Gustaf buruk bir biçimde gülümsedi. "O destekler istediğimiz gibi bel verir ve hepimiz boğulmazsak, işe yarayabilir." "Ne kadar yağ buldunuz?"</p>
	<p class="block_2"> </p>
	<p class="block_">"Birkaç fıçı. Adamlardan birkaçına, dediğin gibi onları kil testilere boşaltmasını söyledim." Dash, iki adamın küçük fıçılardan büyük kil testilere yapışkan, kötü kokulu naftalini boşalttıkları Gustaf'ın gösterdiği yere koştu. "Testilerin yalnızca aşağı yukarı üçle birini doldurun," dedi Dash.</p>
	<p class="block_1"> </p>
	<p class="block_">"Ve tapaları takmayın. İçlerine hava girmesini istiyoruz."</p>
	<p class="block_1"> </p>
	<p class="block_">Adamlar başlarını salladı. Dash Gustaf'ın yanına dönerken, "Ve o maddeyi temizleyene kadar ateşten olabildiğince uzak durmanız gerekecek," dedi. "Bol miktarda sabun kullanın. Unutmayın, suyun altında da yanıyor."</p>
	<p class="block_1"> </p>
	<p class="block_">Ahşap kapının esnemesine eşlik eden büyük bir çatırtı duyulunca, balta sallayan adamlar aynı anda geri sıçradı. Kapıdaki çatlaklardan su sızmaya başladı ve yere bir miktar toprak ve çakıl düştü. "Suyun ağırlığına dayanamayacak gibi görünüyor," dedi Gustaf.</p>
	<p class="block_1"> </p>
	<p class="block_">"Eninde sonunda, ama bir sonraki büyük yağmuru bekleyemeyiz. Bez parçaları getirdin mi?" "Şurada," dedi Gustaf, kıyıdaki bir kutunun, yanında dikilen bir adamı gösterdi.</p>
	<p class="block_1"> </p>
	<p class="block_">"Güzel," dedi Dash, hasarı incelemek için ilerlerken. Baltalı adamlardan birine, "Şu kirişi burasından biraz daha kır," dedi.</p>
	<p class="block_1"> </p>
	<p class="block_">Temel taşıyla bent kapısının sağ tarafı arasına sıkıştırılmış kiriş, her tarafı otuz santim kalınlığında devasa bir kirişti. Adam neredeyse kaya kadar sert ağacı parçalamak için baltasıyla işe koyuldu. Adamın vurduğu her seferinde parçalar uçuşuyor, ağaç iyice ayrılıyordu.</p>
	<p class="block_1"> </p>
	<p class="block_">Dash adamlara yoldan çekilmelerini ve bez parçalarının ve fıçılarda kalan yağın getirilmesini ve testilerin kıyının üstüne konulmasını işaret etti. Adamlar taş su yolunun kıyısına seğirtti. Dash baltalı adama kenara çekilmesini işaret edip, "Yukarı çık," dedi. İki fıçıyı taşların dibine yerleştirdi ve üçüncüsünü aldı. Bez parçalarını birbirlerine bağlayarak birleştirip dikkatlice naftaline batırdı. Ardından bezlerin bir ucunu fıçılardan birine soktu ve kirişin baltayla doğrandığı yerde küçük bir piramit oluşturacak şekilde alttaki ikisinin üstüne üçüncüsünü yerleştirdi.</p>
	<p class="block_1"> </p>
	<p class="block_">Dash birbirine bağladığı bezlerin diğer ucuna seğirtti ve cebinden bir parça çakmaktaşı çıkardı.</p>
	<p class="block_1"> </p>
	<p class="block_">Bıçağını kullanarak, naftaline batırılmış bez tutuşana kadar kıvılcım çıkardı. Dash ne beklemesi gerektiğinden tam olarak emin değildi. Büyükbabasından hikâyeler duymuştu, ama sadece bu yağın sadece toz kireçtaşı ve sülfürle karıştırılmış şeklinin kullanımının sonuçlarını görmüştü.</p>
	<p class="block_1"> </p>
	<p class="block_">Bez bir cızırtıyla tutuştu. Dash koştu.</p>
	<p class="block_1"> </p>
	<p class="block_">Alev bezde hızla ilerlerken su yolunun kıyısına ulaştı. Gustaf'ın yanında durdu ve "Söylenildiği kadar çok ısı çıkarıyorsa, ağacın geri kalanını çabucak tutuşturması gerekiyor," dedi. "Su basıncı kapının-"</p>
	<p class="block_1"> </p>
	<p class="block_">Alev fıçılara ulaştı. Patladılar.</p>
	<p class="block_1"> </p>
	<p class="block_">Patlamaların gücü, daha çok büyükçe bir ateş elde edeceğini düşünen Dash'ın beklediğinden çok daha fazlaydı. Adamlar yere yığıldı ve ikisine kıymıklar saplandı.</p>
	<p class="block_1"> </p>
	<p class="block_">Gustaf yerden kalkıp, "Tanrılar!" dedi. "Bu da neydi?"</p>
	<p class="block_1"> </p>
	<p class="block_">"Emin değilim," dedi Dash. "Büyükbabam içine çok fazla hava girmesiyle ilgili bir şeyler anlatmıştı ve sanırım kastettiği buydu." "Bakın!" dedi polislerden biri.</p>
	<p class="block_1"> </p>
	<p class="block_">Patlama büyük kirişlerin çoğunu parçalamıştı ve kapı, milyonlarca litre nehir suyunun ağırlığı altında esnemeye başlamıştı. Birkaç delikten su akmaya başlayınca kapı büyük bir iniltiyle hareket etmeye başladı. Suyun gücü artarken, kapı daha da hızlı hareket etmeye başladı. Gıcırtılar ve inleme sesleri bir çatırtıyla yer değiştirdi, kiriş ikiye ayrıldı ve aniden bütün kapı bir su duvarının önünde sürüklenmeye başladı.</p>
	<p class="block_1"> </p>
	<p class="block_">Dash, su duvarının kanalda ilerleyişini izlemek için kıyıya oturdu. Su taşlardaki yarıklardan aşağıdaki lağımlara akacaktı.</p>
	<p class="block_1"> </p>
	<p class="block_">Gustaf, "Eh, bu biraz sıçan boğar," dedi.</p>
	<p class="block_1"> </p>
	<p class="block_">"Umarım," dedi Dash, adamın uzattığı eli tutup ayağa kalkarak. Şakacılar'ı düşünerek, "Boğulanlar bizim sıçanlar olmadığı sürece," dedi.</p>
	<p class="block_1"> </p>
	<p class="block_">"Bu kil testilerle ne yapacağız Şerif?" diye sordu polislerden biri.</p>
	<p class="block_1"> </p>
	<p class="block_">Dash, "Onları kapaklardaki güzel, küçük ateşe atacaktınız," dedi. "Testileri yanınıza alın. Sanırım onları kullanacak başka bir yol bulabiliriz." Adamlar testileri almak için uzandığında Dash, "Dikkatli taşıyın," diye ekledi. Parçalanmış bent kapaklarından geçerek dalgalanan suyu gösterdi. Hızla şehre döndüler ve Yüksek Cadde'nin köşesini döndüklerinde, Dash Gustaf'a, "Buraya barikat kurun," diye bağırdı. Ardından başka bir bloğu gösterip, "Ve şuraya," dedi. "İçeri girdikleri zaman süvarilerin pazara saldırmadan önce dönmelerini istiyorum. Kapılar gider gitmez, okçuları şuradaki, şuradaki ve şuradaki çatılara yerleştir." Kavşağın üç noktasını gösterdi. Gustaf başıyla onayladı. "İçeri girerlerse demediğin dikkatimi çekti."</p>
	<p class="block_1"> </p>
	<p class="block_">"Bu sadece bir zaman meselesi. Sanırım önümüzde iğrenç bir gün var."</p>
	<p class="block_1"> </p>
	<p class="block_">Gustaf omuzlarını silkti. "Ben paralı askerdim Şerif. İğrenç günler için para alırdım."</p>
	<p class="block_1"> </p>
	<p class="block_">Dash başını salladı. Gustaf emirleri iletmek için hızla uzaklaşırken, geri kalan polisler naftalin testilerini kapıya taşımaya başladı. İnsanlar bir yıl önce yaşadıkları gibi başka bir yıkımdan kurtulabilmeyi umut ederek evlerine saklandığı için artık boş olan şehir sokaklarına göz gezdirdi. Kafasını iki yana salladı. Paralı askerler, askerler ve polisler buna dayanabilirdi, vatandaşlar değil. Acı çeken onlardı ve Şerif olarak geçirdiği sürede Krondor halkına daha önce hissetmediği bir bağla bağlanmıştı. Büyükbabasının bu şehri neden bu kadar çok sevdiğini şimdi anlayamaya başlıyordu. Burası onun şehriydi. Ve Dash şehrin bir kez daha istila edildiğini görmektense, cehennemin en alt katına inmeyi tercih ederdi.</p>
	<p class="block_1"> </p>
	<p class="block_">Dash borazanları duyunca kapıya doğru seğirtti. Keshli bir teşrifatçının, generalinin şehri hangi şartlar altında teslim almak istediğini duyurmak için ateşkes bayrağı altında yaklaştığını biliyordu. Dash kapı kulesinin merdivenlerini tırmanıp mazgallara ulaştığında, güneş arkasındaki dağların üstünde yükselirken Keshli teşrifatçının yaklaşmakta olduğunu gördü. Adam bir çöl insanıydı ve her iki yanında da ona eşlik eden ve birer sancak taşıyan bir Köpek Asker vardı. Bir tanesi İmparatorluk'un Aslan Sancağı, diğeriyse bir aile sancağıydı; Dash büyükbabasıyla babasının sancağı ilk bakışta tanımamasını ayıplayacağını biliyordu.</p>
	<p class="block_1"> </p>
	<p class="block_">Çavuş Mackey, "Konuşmak istiyorlar," dedi. Dash, "Eh, dinlememek kabalık olur," dedi. Dash teşrifatçının üstüne bir naftalin testisi fırlatmak istiyordu, ama saldırının başlamadığı her dakika onlara hazırlanmaları için biraz daha zaman kazandırıyordu.</p>
	<p class="block_1"> </p>
	<p class="block_">Teşrifatçı kapının önüne gelip, "Yüce Kesh İmparatorluğu ve ulu General Asham ibn Al-tuk adına kapıları açıp şehri teslim edin!" diye bağırdı.</p>
	<p class="block_1"> </p>
	<p class="block_">Dash etrafına göz atlı ve duvardaki bütün adamların ona baktığını gördü. Duvardaki mazgal dişlerinin arasından eğilip, "Hangi hakla sizin olmayan bir şehri istiyorsunuz?" diye bağırdı.</p>
	<p class="block_1"> </p>
	<p class="block_">Mackey'ye göz atıp, "Formaliteleri devam ettirmenin bir sakıncası yok," dedi.</p>
	<p class="block_1"> </p>
	<p class="block_">"Bu toprakları kadim Kesh toprakları oldukları için istiyoruz! Şehir adına konuşan kim?" "Krondor Şerifi Dashel Jameson!"</p>
	<p class="block_1"> </p>
	<p class="block_">Teşrifatçı her kelimesinde küçümsemeyle, "Prensin nerede dilencilerin gardiyanı?" diye bağırdı. "Yatağının altında mı saklanıyor?"</p>
	<p class="block_1"> </p>
	<p class="block_">"Hâlâ uyuyor sanırım," dedi Dash, bu adama zehirlenme hakkında en ufak bir ipucu bile vermek istemeyerek. "Eğer beklemek istersen, ilerleyen saatlerde gelebilir."</p>
	<p class="block_1"> </p>
	<p class="block_">"Bu kadar yeter," diye bir ses geldi Dash'ın arkasından. Dash döndü ve bir asker tarafından tutulan solgun yüzlü Patrick'in arkasında dikildiğini gördü. Patrick, omzunun üstünde makamını belirten altın işlemeli mor bir kuşak, altınla işlenmiş göğüs zırhı ve yüzü açık bir miğferden oluşan kraliyet zırhını giymişti. Patrick Dash'ın yanından geçerken, "Bayılırsam, onlara sinirimden gittiğimi söylersin," diye fısıldadı.</p>
	<p class="block_1"> </p>
	<p class="block_">Duvara ulaşıp yerleşti ve Dash, arkasından güçlü bir askerin tutmasına karşın, onun için ayakta durmanın ne kadar zor olduğunu gördü. Ama yine de, Patrick kendinde bağıracak gücü buldu.</p>
	<p class="block_1"> </p>
	<p class="block_">"Buradayım Kesh köpekleri. Ne diyecekseniz deyin!"</p>
	<p class="block_1"> </p>
	<p class="block_">Teşrifatçı Krondor Prensi'ni duvarın üstünde görünce şaşkınlığını gizleyemedi. Zehircinin başarılı olduğunu düşündüğü açıktı. "Pek saygıdeğer Prens!" dedi teşrifatçı. "Efendim... kapıları açıp teslim olmanızı istiyor. Size ve maiyetinize ulusal sınırlarınıza kadar eşlik edecek." "Salador'un bu tarafı," dedi Dash sessizce.</p>
	<p class="block_1"> </p>
	<p class="block_">Patrick, "Ulusumun sınırlarıymış!" diye bağırdı. "Batı Toprakları'nın başkentinin duvarında duruyorum!"</p>
	<p class="block_1"> </p>
	<p class="block_">"Bu topraklar Kadim Kesh'tir ve geri isteniyor."</p>
	<p class="block_1"> </p>
	<p class="block_">Dash, "Zaman kazandığımızı biliyorum, ama ne diye uğraşıyoruz ki?" diye fısıldadı.</p>
	<p class="block_1"> </p>
	<p class="block_">Patrick yutkunup başını salladı. Ardından son gücüyle, "Öyleyse gel ve elinden gelenin en iyisini yap!" diye bağırdı. "İstediğinizi reddediyor ve efendini küçük görüyoruz."</p>
	<p class="block_1"> </p>
	<p class="block_">Teşrifatçı, "Aceleci olmayın yüce Prens," dedi. "Efendim naziktir. Teklifini üç kere yapacak. Bu akşam günbatımında ikinci yanıtınızı duymak için döneceğiz. Tekrar hayır derseniz, yarın şafakta son kez geleceğiz. Ve bu sonuncusu olacak." Teşrifatçı döndü ve atını mahmuzladı.</p>
	<p class="block_1"> </p>
	<p class="block_">Dash döndüğünde Patrick'in güçlükle ayakta durabildiğini gördü. "Cesurca bir hareketti yüce Prens," dedi Dash. Patrick'i tutan askere, "Onu dairesine götürüp dinlenmesini sağla," dedi. Dash Mackey'ye dönerek, "Adamları duvardan indirip karınlarını doyur," dedi. "Gözcü olarak birkaç tanesini bırak, ama Keshliler muhtemelen sözlerine sadık kalacak ve yarın şafağa kadar saldırmayacaklardır." Oturdu ve aniden kendini kemiklerine kadar yorgun hissetti. "Sonunda artık şehrin içindeki casuslarının ne zaman saldıracağını biliyoruz." Yaşlı çavuşa bakarak, "Bu gece kapıyı açmayı deneyecekler," dedi.</p>
	<p class="block_6"> </p>
	<p class="block_10"><img alt="Line" src="images/image.png" class="calibre2"/></p>
	<p class="block_1"> </p>
	<p class="block_">Güneş doğudaki tepelerin üstünde yükselirken ejderha gökyüzünde uçuyordu. Kıyıyı takip eden mistik enerji, izleyecekleri bir yol oluşturuyordu. Tomas'ın, Valheru'dan kalma sanatları, düşmeden hepsinin birden Ryana'nın sırtında uçmalarını sağlıyordu.</p>
	<p class="block_1"> </p>
	<p class="block_">"Biliyorsunuz," dedi Nakor, ejderhanın boynunun dibindeki Miranda'nın arkasında otururken rüzgârın sesini bastırmak için bağırarak, "bir ölüm makinesi olduğu kadar, bu gösteri bizim için bir karşılama töreni hazırlanmış olduğu anlamına geliyor."</p>
	<p class="block_1"> </p>
	<p class="block_">Tomas'ın arkasında oturan Pug, "O kadarını ben de tahmin ediyorum," dedi.</p>
	<p class="block_1"> </p>
	<p class="block_">"İşte," dedi Tomas, sol aşağıyı göstererek.</p>
	<p class="block_1"> </p>
	<p class="block_">Altlarında, Sorgulayıcının Bakışı'ndan Ylith'e kadar güneybatıya bakan bir sahil şeridi uzanıyordu. Ylith limanı, çoğu demir alıp limandan ayrılan gemilerle kaynıyordu. Nakor, "O gemi kaptanları dün gece gördüklerinden hoşlanmamış ve sabah akıntısını yakalıyorlar," dedi.</p>
	<p class="block_1"> </p>
	<p class="block_">"Ryana," dedi Tomas, "aşağıya."</p>
	<p class="block_1"> </p>
	<p class="block_">Dışına büyük bir binanın inşa edilmiş olduğu şehrin doğu kapısını gösterdi. Kıyıyı takip ederek cesetleri canlandıran kötücül büyüyü besleyen enerjinin kaynağı o binaydı.</p>
	<p class="block_1"> </p>
	<p class="block_">Ejderha yere inerken, her taraftan, ne yapacaklarından emin olamayan silahlı adamlar koştu. "İlk önce ben ineyim," dedi Tomas. Pug, "Mecbur kalmadıkça kan dökmeyelim," dedi.</p>
	<p class="block_1"> </p>
	<p class="block_">Miranda, "Mecbur kalacağız," dedi.</p>
	<p class="block_1"> </p>
	<p class="block_">"Ama o zamana kadar..." Ryana'nın indiği yerin biraz önünü işaret etti. Hepsi suya atılmış bir taş gibi yeri dalgalandıran şeyi görebiliyordu. Boğuk bir sallantı hissedildi ve çabucak genişleyen daireyi takip ederek havaya toz saçıldı. Sırtından indiklerinde daire ejderhanın etrafını rahatça saracak kadar genişlemişti. Ayaklarının altındaki toprak hareketsizdi.</p>
	<p class="block_1"> </p>
	<p class="block_">Ama genişleyen dairenin vurduğu yerler sanki bir depremin öfkesiymiş gibiydi, çünkü dalganın çarptığı her asker yere düşüyor, ardından birkaç kez acımasızca havaya fırlatılıyordu.</p>
	<p class="block_1"> </p>
	<p class="block_">Ejderha ve binicileriyle karşılaşmak için istilacıların en cesurları kalırken, çoğu dönüp kaçtı. Ryana kulakları çınlatan bir sesle kükreyip havaya ateş püskürünce, kalan askerler de kaçtı. Aklı başında hiçbir insan büyük bir altın ejderhayla yüzleşmek istemezdi.</p>
	<p class="block_1"> </p>
	<p class="block_">Dördü de indikten sonra Miranda, "Teşekkür ederiz," dedi. "Bu bize epey zaman kazandırdı." Ryana, "Rica ederim," dedi. Tomas'a, "Tehlike geçtiğinde gideceğim, ama o zamana kadar ihtiyacın olursa çağır," dedi. "Yakınlarda olacağım." Gökyüzüne yükseldi ve güçlü kanat vuruşlarıyla kuzeye doğru gitti.</p>
	<p class="block_1"> </p>
	<p class="block_">Tomas binaya yürüdü. Pug, Miranda ve Nakor onu takip etti.</p>
	<p class="block_1"> </p>
	<p class="block_">Ejderhanın ayrılmasıyla, şehir kapısının yakınındaki cesur askerlerden bazıları dörtlünün önünü kesmek için koştu. Tomas, Pug'a imkânsız gelen son derece akıcı ve doğal bir hareketle sırtındaki kalkanım aldı. Hiçbir ölümlü insan bunu aynı şekilde yapamazdı. İlk savaşçı yaklaşmadan önce kılıcı elindeydi.</p>
	<p class="block_1"> </p>
	<p class="block_">Adam iri yarıydı ve çift elle kullanılan bir silah taşıyordu. Anlaşılmaz bir savaş çığlığıyla Tomas'ın üstüne koştu, ama Tomas normal hızında ilerlemeye devam etti. Adam havadan yere doğru bir darbe indirince, Tomas kalkanını hafifçe kaldırdı ve kılıç yüzeyde kolayca kaydı. Adam kalkandan kıvılcımlar çıktığını gördü, ama kalkanın yüzeyinde hiçbir iz yoktu. Tomas kılıcını hafifçe savurdu ve adam yere çarpmadan öldü.</p>
	<p class="block_1"> </p>
	<p class="block_">Arkasındaki iki adam duraksadı. Biri bağırıp saldırıya geçerken, öteki korkudan dönüp kaçtı. Saldıran adam bir önceki gibi öldü ve Tomas sanki savaş deneyimi olan adamlardan değil de, sinir bozucu sineklerden kurtuluyormuş gibiydi.</p>
	<p class="block_1"> </p>
	<p class="block_">Tomas kara taşlardan ve tahtalardan yapılmış binaya ulaştı. Korkunç kara bir leke gibi duruyordu; binada göze hoş gelen ya da herhangi bir şekilde uyumlu hiçbir şey yoktu. Kötücüllük yayıyordu. Tomas büyük siyah kapılara yürüdü ve durdu. Sağ yumruğunu geri çekip kapının en sağına vurdu. Kapı sanki menteşeleri yokmuş gibi içeri doğru patladı.</p>
	<p class="block_1"> </p>
	<p class="block_">İçeri girdiklerinde Nakor parçalanmış demir menteşelere bakarak, "Etkileyici," dedi.</p>
	<p class="block_1"> </p>
	<p class="block_">Miranda, "Bana onu asla kızdırmamam gerektiğini hatırlat," dedi. "Kızgın değil," dedi Nakor.</p>
	<p class="block_1"> </p>
	<p class="block_">"Sadece kararlı. Kızgın olsaydı duvarları yıkardı."</p>
	<p class="block_1"> </p>
	<p class="block_">Bina, duvarlara dayalı iki sıra sandalye olan devasa bir kareydi. İki kapısı vardı: girdikleri ve tam karşıdaki…</p>
	<p class="block_1"> </p>
	<p class="block_">Odanın ortasında kare bir çukur vardı ve derinliklerinden gelen kırmızı bir parıltı görülüyordu. Çukurun üstünde metal bir platform asılıydı. "Tanrılar!" dedi Miranda. "Bu ne koku böyle." "Bak," dedi Nakor yeri göstererek.</p>
	<p class="block_1"> </p>
	<p class="block_">Her sandalyenin önünde bir ceset yatıyordu. Yanaklarında yara izleri olan savaşçılardı ve sanki korkudan bağırarak ölmüşler gibi hepsinin de ağızları ve gözleri ardına kadar açıktı.</p>
	<p class="block_1"> </p>
	<p class="block_">Nakor çukurun yanına gidip içine baktı. Geri çekildi. "Aşağıda bir şey var."</p>
	<p class="block_1"> </p>
	<p class="block_">Pug platforma bakıp, "Aşağı inmenin yolu bu gibi gözüküyor," dedi.</p>
	<p class="block_1"> </p>
	<p class="block_">Miranda platformun üstündeki kurumuş kanı göstererek, "Ve yukarı çıkmanın," dedi. Tomas, "Dün geceki ölü büyücülüğüne sebep olan şey aşağıda," dedi.</p>
	<p class="block_1"> </p>
	<p class="block_">Nakor, "Hayır, bütün şu ölü aptallar gibi o da bir piyon," dedi.</p>
	<p class="block_1"> </p>
	<p class="block_">"Fadawah nerede?" diye sordu Miranda.</p>
	<p class="block_1"> </p>
	<p class="block_">"Sanırım şehirde," dedi Nakor. "Muhtemelen Baron'un kalesindedir."</p>
	<p class="block_1"> </p>
	<p class="block_">Çukurun dibinden garip bir ses geldi. Pug'ın ensesindeki tüyler dikildi. "Bunu burada bırakamayız."</p>
	<p class="block_1"> </p>
	<p class="block_">Nakor, "Geri gelebiliriz," dedi.</p>
	<p class="block_1"> </p>
	<p class="block_">Miranda, "Güzel," dedi. "Buradan çıkalım."</p>
	<p class="block_1"> </p>
	<p class="block_">Girdikleri kapının tam karşısındaki kapalı kapıya doğru ilerledi ve iterek ardına kadar açtı. Kadın kapıyı açar açmaz diğer tarafta, yayları hazır, kalkanlardan bir duvar oluşturmuş ve arkalarında süvariler olan askerleri gördüler.</p>
	<p class="block_1"> </p>
	<p class="block_">Sahneyi gördükleri anda, emrin verildiğini duydular ve okçular ateş etmeye başladı.</p>
	<p class="block_6"> </p>
	<p class="block_10"><img alt="Line" src="images/image.png" class="calibre2"/></p>
	<p class="block_1"> </p>
	<p class="block_">Dash küfür etti. "Geri kalan düşman askerlerini bulmamız için on iki, on sekiz saatimiz var." Dük Rufio'nun maiyetindeki bir toprak beyi olan Thomas Calhern hizmet edebilecek kadar iyileşmişti; Dash onu vekil Yüzbaşı yapmıştı. "Ne önemi var ki?" dedi. "Kapının dışındaki orduyu gördün mü?"</p>
	<p class="block_1"> </p>
	<p class="block_">Dash, "Daha önce hiç savaştın mı?" diye sordu.</p>
	<p class="block_1"> </p>
	<p class="block_">"Hayır," dedi Dash ile yarı yaşlardaki genç adam.</p>
	<p class="block_1"> </p>
	<p class="block_">"Duvarlar sağlam olsaydı, dışarıdakiler tepesinde durduğumuz her duvar için on katı adam getirmek zorunda kalırdı. Onları birkaç gün, belki bir hafta tutabiliriz ve ağabeyim tahmin ettiğim kadar zekiyse, Vykor Limanından yola çıkan birlikler birkaç gün içinde burada olur.</p>
	<p class="block_1"> </p>
	<p class="block_">"Ama Kesh haydutlarından bir grup bir gedik açar ve Keshliler duvarların içine girerse, bu savaş başlamadan biter."</p>
	<p class="block_1"> </p>
	<p class="block_">Prens'in toplantı odasında oturuyorlardı ve Dash Mackey'ye döndü. "Yeni Pazar Hapishanesi'ndeki çocuklara haber ilet: polislerin sokaklarda etrafı kolaçan etmesini istiyorum." "Bu sokakları halleder," dedi Mackey. "Ama aşağısı ne olacak?" Dash, "O kısmı bana bırak," dedi.</p>
	<p class="block_1"> </p>
	<p class="block_">Dash bir kapıdan içeri süzüldü ve aniden boğazına bir hançer dayandı. "Çek şunu," diye tısladı.</p>
	<p class="block_1"> </p>
	<p class="block_">"Şerif Züppe," dedi Trina sevinçle. "Seni öldürseydim çok üzülürdüm."</p>
	<p class="block_1"> </p>
	<p class="block_">"Benim kadar değil," dedi Dash. "Durumu nasıl?"</p>
	<p class="block_1"> </p>
	<p class="block_">Kadın başıyla köşeyi gösterdi. Mahzenin uzak köşesinde bir grup hırsız birbirlerine sokulmuştu.</p>
	<p class="block_1"> </p>
	<p class="block_">Dash kahve ve yiyecek kokusu aldı. "Mutfağı yağmaladınız, değil mi?"</p>
	<p class="block_1"> </p>
	<p class="block_">Trina, "Burası kahve evi," dedi. "Açtık. Yukarıda yiyecek vardı. Ne sanmıştın?"</p>
	<p class="block_1"> </p>
	<p class="block_">Dash kafasını iki yana salladı. "Bu günlerde ne sanacağımı bilmiyorum."</p>
	<p class="block_1"> </p>
	<p class="block_">Trina onu, yaşlı adamın, Barret'te sedye gibi taşındığı alçak bir yatakta yattığı yere götürdü. Fısıldayarak, "İyi değil," dedi.</p>
	<p class="block_1"> </p>
	<p class="block_">Dash, ona bakıp da hiçbir şey söylemeyen yaşlı adamın yanına diz çöktü. Yaşlı adamın uzattığı elini tuttu. "Amca," dedi hafifçe.</p>
	<p class="block_1"> </p>
	<p class="block_">Yaşlı adam Dash'ın elini hafifçe sıktıktan sonra bıraktı. Tek gözü kapandı.</p>
	<p class="block_1"> </p>
	<p class="block_">Kadın eğildi ve bir süre sonra, "Tekrar uykuya daldı," dedi. "Bazen konuşuyor, bazen de konuşamıyor."</p>
	<p class="block_1"> </p>
	<p class="block_">Dash kalktı ve bodrumun, sandık yığınlarının olduğu nispeten daha sessiz bir köşesine gittiler. "Ne kadar zamanı kaldı?" diye sordu Dash.</p>
	<p class="block_1"> </p>
	<p class="block_">"Birkaç gün, belki daha da az. Yanıkları iyileştiği zaman rahip onu kurtaranın sadece ya büyük bir yaşama gücü ya da Tanrıların bir hediyesi olduğunu söylemişti. O zamandan beri bu günün geleceğini biliyordu."</p>
	<p class="block_1"> </p>
	<p class="block_">Dash onu büyüleyen bu garip kadına baktı. "Kaç kişi kaldınız?"</p>
	<p class="block_1"> </p>
	<p class="block_">Kadın alaycı bir yanıt verecekti ki vazgeçip, "Bilmiyorum," dedi. "Şehre yayılmış belki iki yüz kişi daha vardır. Neden sordun?"</p>
	<p class="block_1"> </p>
	<p class="block_">"Haberi yay; dövüşebilecek herkese ihtiyacımız olacak. Keshliler hepinizi köle pazarına satacak, bunu biliyorsun."</p>
	<p class="block_1"> </p>
	<p class="block_">"Tabii bizi bulabilirlerse," dedi Trina.</p>
	<p class="block_1"> </p>
	<p class="block_">"Şehri alırlar ve bir haftadan fazla ellerinde tutarlarsa, bulurlar."</p>
	<p class="block_1"> </p>
	<p class="block_">"Belki."</p>
	<p class="block_1"> </p>
	<p class="block_">"Pekâlâ, bir kılıçla gelen ve dövüşen herkesi, suçlarından dolayı affedeceğim." "Garanti mi?" diye sordu kadın.</p>
	<p class="block_1"> </p>
	<p class="block_">"Söz veriyorum."</p>
	<p class="block_1"> </p>
	<p class="block_">"Haberi iletirim," dedi kadın.</p>
	<p class="block_1"> </p>
	<p class="block_">"Yapman gereken daha acil işler var. Keshliler teslim olmamız için bize şafağa kadar süre verdi, aksi takdirde saldıracaklar. Bunun, o zamana kadar kapılardan birini açmaya çalışacakları anlamına geldiğini varsayıyoruz."</p>
	<p class="block_1"> </p>
	<p class="block_">"Ve bizden kapıları gözetleyip sana haber vermemizi mi istiyorsun?"</p>
	<p class="block_1"> </p>
	<p class="block_">"Onun gibi bir şey." Gözlerinin içine bakarak kadına yaklaştı. "Onları yavaşlatmak zorundasınız."</p>
	<p class="block_1"> </p>
	<p class="block_">Kadın güldü. "Siz oraya gelene kadar kapıyı savunmamızı istiyorsun."</p>
	<p class="block_1"> </p>
	<p class="block_">Dash gülümsedi. "Onun gibi bir şey," diye tekrarladı,</p>
	<p class="block_1"> </p>
	<p class="block_">"Kardeşlerimden bunu yapmalarını isteyemem. Biz savaşçı değiliz. Elbette, Şakacılar'ın arasında bazı dayakçılar var, ama çoğumuz bir kılıcın ucunun ne tarafta olduğunu bilmeyiz."</p>
	<p class="block_1"> </p>
	<p class="block_">"O halde öğrenseniz iyi olur," dedi Dash. "Onlardan bunu isteyemem." "Evet, ama emredebilirsin," dedi Dash yavaşça. Kadın hiçbir şey söylemedi.</p>
	<p class="block_1"> </p>
	<p class="block_">Dash, "Yaşlı adamın, işleri bir süre idare edemeyeceğini biliyorum," dedi. "Bahse girerim şu anki Günustası sensindir." Kadın sessizliğini korudu.</p>
	<p class="block_1"> </p>
	<p class="block_">"Senden adil bir değiş tokuş dışında hiçbir şey istemeyeceğim." "Teklifin ne?"</p>
	<p class="block_1"> </p>
	<p class="block_">"Saldırdıkları kapıyı tutun. Ben oraya hızlı bir birlik getirene kadar kapıyı savunun, ben de herkesi affedeyim."</p>
	<p class="block_1"> </p>
	<p class="block_">"Genel bir af mı?"</p>
	<p class="block_1"> </p>
	<p class="block_">"Yaşlı adamla yaptığım anlaşmanın aynısı."</p>
	<p class="block_1"> </p>
	<p class="block_">"Yeterli değil."</p>
	<p class="block_1"> </p>
	<p class="block_">"Daha ne istiyorsun?" diye sordu Dash.</p>
	<p class="block_1"> </p>
	<p class="block_">Kadın odayı gösterdi. "Nasıl Krondor'un Şakacılar'ı olduğumuzu biliyor musun?" Dash, "Çocukluğumdan beri büyükbabamdan Şakacılar ile ilgili hikâyeler dinledim," dedi. "Ama sana hiç loncanın nasıl kurulduğunu anlattı mı?" "Hayır," dedi Dash.</p>
	<p class="block_1"> </p>
	<p class="block_">"Loncanın ilk lideri Adil Adam adındaki biriymiş. Şehirdeki farklı çeteler arasındaki anlaşmazlıkları çözen o adammış. Vatandaşlardan çok birbirimizi öldürüyormuşuz. Halktan çaldığımız kadar birbirimizden de çalıyormuşuz. Ve bunun için asılıyormuşuz.</p>
	<p class="block_1"> </p>
	<p class="block_">Adil Adam bunu düzeltmiş. Çeteler arasında ateşkes yapmaya başlamış ve işleri düzenlemiş. "Bize Ana denilen bir yer bulmuş ve rüşvet verip bazılarımızı hapisten çıkarıp darağacından kurtarmış.</p>
	<p class="block_1"> </p>
	<p class="block_">"Büyükbaban doğmadan önce yönetimi Dürüst Adam devralmış.</p>
	<p class="block_1"> </p>
	<p class="block_">Adil Adam'ın gücünü sağlamlaştırıp loncayı, Eliuzun Jimmy'nin çatılarda dolaştığı o günlerdeki haline getirmiş.</p>
	<p class="block_1"> </p>
	<p class="block_">"Birkaçınız tehlikeli yolu seviyor Dash. Bazılarımız kafa kırmayı seviyor ve bunun için bahanemiz yok. Ama çoğumuzun sadece eli kötü gelmiş. Çoğumuzun gidecek başka yeri yok." Dash bodruma göz attı. Her yaştan adamlar ve kadınlar buraya toplanmıştı ve Dash büyükbabasının ona dilenci çeteleri, sokaklarda koşan sokak çocukları, meyhanelerde çalışan kızlar ve diğerleriyle ilgili anlattığı hikâyeleri hatırladı.</p>
	<p class="block_1"> </p>
	<p class="block_">"Genel af çıkarsa, ertesi gün sokaklara geri döneriz ve çoğumuz yasaları çiğner ve tekrar başladığımız yere döneriz. Bir prensi olan ve ona tutunup yükseklere sadece bir Eliuzun Jimmy vardı."</p>
	<p class="block_1"> </p>
	<p class="block_">Trina Dash'ın kolunu sıktı. "Anlamıyor musun? Büyükbaban yıllar önce bir gece Prens'in hayatını kurtarmamış olsaydı, hayatını bu insanlarla geçirecekti. Kardeşi yerine o yatakta o da yatıyor olabilirdi. Ve sen de Şerif olmak yerine, şuradaki o genç delikanlılarla birlikte önümüzdeki savaştan nasıl sağ çıkacağını, nasıl yemek bulacağını ve Şerifin pençelerinden nasıl uzak durmaya çalışacağını düşünüyor olabilirdin.</p>
	<p class="block_1"> </p>
	<p class="block_">"Sen sadece kaderin cilvesi sayesinde soylusun Dash."</p>
	<p class="block_1"> </p>
	<p class="block_">Kadın Dash'ın gözlerinin içine baktı, ardından onu uzun ve ateşli bir şekilde öptü. "Bana bir söz vermelisin Dash. Bana bir söz ver, ben de ne istiyorsan yapayım."</p>
	<p class="block_1"> </p>
	<p class="block_">"Nedir o söz?"</p>
	<p class="block_1"> </p>
	<p class="block_">"Onları kurtaracaksın. Hepsini."</p>
	<p class="block_1"> </p>
	<p class="block_">"Kurtarmak mı?"</p>
	<p class="block_1"> </p>
	<p class="block_">"Karınlarının doymasını, üstlerinin başlarının tam olmasını, sıcak ve kuru olmalarını ve tehlikeden uzak olmalarını sağlayacaksın."</p>
	<p class="block_1"> </p>
	<p class="block_">Dash, "Ah Trina, neden şehri taşımamı istemiyorsun?" dedi. Kadın onu tekrar öptü "Daha önce hiçbir erkeğe sana karşı hissettiklerimi hissetmemiştim," dedi fısıldayarak. "Belki bunca yıldan sonra sonunda aşk budalası bir kız gibi davranıyorumdur. Belki aptalca düşlerimde kendimi bir soylunun karısı olarak görüyorumdur. Belki de yarın ölmüş olurum.</p>
	<p class="block_1"> </p>
	<p class="block_">"Ama Krondor için savaşacaksak, hepimizi kurtarman gerekiyor. Anlaşma bu, anlamsız bir genel af değil. Şakacılar'a göz kulak olmalısın. Söz bu."</p>
	<p class="block_1"> </p>
	<p class="block_">Dash sanki ezberlermiş gibi yüzünün her ayrıntısını inceleyerek uzun süre kadına baktı. Sonunda, "Söz veriyorum," dedi.</p>
	<p class="block_1"> </p>
	<p class="block_">Trina Dash'a baktı ve gözleri doldu. Yanaklarından yaşlar süzülürken, "Anlaştık," dedi. "Bizden ne yapmamızı istiyorsun?"</p>
	<p class="block_1"> </p>
	<p class="block_">Dash ona ne yapmaları gerektiğini anlattı ve bir süreyi daha beraber geçirdiler. Ardından hayatında yapmak zorunda kaldığı en zor şeyi yaparak kadının yanından ayrıldı ve hayatının asla aynı olmayacağını bilerek Barret'ten çıktı.</p>
	<p class="block_1"> </p>
	<p class="block_">Dash tutması imkânsız olan bir söz verdiğini biliyordu. Ya da tutarsa görevine ihanet etmiş olacağını.</p>
	<p class="block_1"> </p>
	<p class="block_">Şehri kurtarmak her şeyden önce geldiği için şartlar bunu gerektiriyordu. Krondor düşer ve hepsi ölürse, sözün bir anlamı kalmazdı zaten. Ama kalbinin derinliklerinde verdiği hiçbir sözün asla aynı şekilde olmayacağını biliyordu.</p>
	<p class="block_6"> </p>
	<p class="block_9"><img alt="C:\Users\UguR\AppData\Local\Microsoft\Windows\INetCache\Content.Word\Line.png" src="images/image.png" class="calibre1"/></p>
	<p class="block_1"> </p>
	<p class="block_3" id="calibre_pb_26"> </p>
</body></html>
