<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>04 - Kırık Tacın Parçaları - Yılan Savaşları Efsanesi</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_12">-17-</p>
	<p class="block_13">SALDIRILAR</p>
	<p class="block_1"> </p>
	<p class="block_">Jimmy ileriyi gösterdi.</p>
	<p class="block_1"> </p>
	<p class="block_">Yüzbaşı Songti, "Gördüm," dedi.</p>
	<p class="block_1"> </p>
	<p class="block_">Okateo vahasındaki kuyuya yaklaşmışlardı ve çöl söğütlerinin gölgeleri altında bir Kesh devriyesi dinleniyordu.</p>
	<p class="block_1"> </p>
	<p class="block_">"Bunlar İmparatorluk Sınırcıları," diye fısıldadı Jimmy. "Şu uzun mızrakları görüyor musun?" Sırtlarını, atların bağlandığı yerin yakınındaki kayalara vermişlerdi ve ucunda sancaklar olan yirmi tane uzun, ince mızrak yerde yatıyordu. Songti, "Hızla yaklaşmak isteyecekmişiz gibi görünüyor," dedi.</p>
	<p class="block_1"> </p>
	<p class="block_">"Evet," dedi Jimmy. "Okçuları yok."</p>
	<p class="block_1"> </p>
	<p class="block_">"Adamımız şu mu?" diye sordu Songti, kamp ateşinin uzak tarafındaki şekli göstererek. "Evet," dedi Jimmy. Malar, Jimmy'nin Duko'ya götürdüğü kâğıtlar yığınını inceleyen bir Kesh subayının yanında oturuyordu. "Yola çıkmadan hepsini öldürmemiz gerekecek." Songti, "Oldukça gevşek kamp yapıyorlar," dedi.</p>
	<p class="block_1"> </p>
	<p class="block_">"Kibirli piçlerdir, ama bunu hak ederler. Bu dünyanın gördüğü en iyi hafif süvariler arasındadırlar. Ata binerken saçlarını miğferin altında toplayan o uzun saçlı adamlar," hafifçe ayrı duran ve büyük bir tencerenin etrafında sessizce konuşan altı adamı gösterdi, "İmparatorluk'un içlerinden gelen Ashunta atlılarıdır. Adam adama, dünyadaki en iyi atlılardır." "Bizim çocuklardan bazıları buna itiraz edebilir," dedi Songti.</p>
	<p class="block_1"> </p>
	<p class="block_">Jimmy sırıttı. "Triagia'nın en iyi süvarilerine mi?"</p>
	<p class="block_1"> </p>
	<p class="block_">"Biz buraya geldiğimizden beri öyle değiller," dedi Songti. Dönüp işaret verdi. Adamları yolun gerisinde duruyordu. Yavaşça ilerlediler.</p>
	<p class="block_1"> </p>
	<p class="block_">Jimmy, "Siz saldırır saldırmaz, Malar en yakındaki ata atlayıp kaçacaktır," dedi. Kesh'in sınır bölgesine giden güneydeki bir geçidi gösterdi. "Oraya gitmemi bekleyin. Kaçarsa, o kayalardan üstüne atlayabilmeliyim."</p>
	<p class="block_1"> </p>
	<p class="block_">Songti, "Seninle geleceğim," dedi. "Bir arkadaşını getirebilir."</p>
	<p class="block_1"> </p>
	<p class="block_">"O belgelere bakan subay olmadıkça arkadaşına aldırış etme. Yapmamız gereken ilk şey o belgeleri geri almak ve onları okuyan herkesi öldürmek."</p>
	<p class="block_1"> </p>
	<p class="block_">"Bu işi kolaylaştırıyor," dedi Songti. "Sadece hepsini öldürmek zorundayız."</p>
	<p class="block_1"> </p>
	<p class="block_">Jimmy adamın güvenine hayran oldu. Kuyunun etrafında dinlenen yirmi Kesh Sınırcısı'ndan oluşan bir devriye, ama Jimmy ile birlikte yalnızca on Krallık askeri vardı. Jimmy, "Hızlı saldırın," dedi. Kalktı ve gösterdiği noktaya gidene kadar vahanın yukarısındaki kayaların eteklerinde çömelerek koştu.</p>
	<p class="block_1"> </p>
	<p class="block_">Songti el işaretlerini kullanarak adamlarına emirleri iletti, ardından ilerleyip Jimmy'nin yanına gitti.</p>
	<p class="block_1"> </p>
	<p class="block_">Vahada aniden kargaşa patlak verdi ve adamlar bağrışmaya başladı. Sayıları az olmasına rağmen, Krallık askerlerinin şaşkınlık avantajları vardı. Jimmy görmese de, adamların silahlarına ulaşamadan öldüğünü biliyordu. Yay sesleri yalnızca Songti'nin adamlarında yay olduğu için güven veriyordu.</p>
	<p class="block_1"> </p>
	<p class="block_">Jimmy tahmin ettiği gibi bir bağırış duydu ve dar geçide hızla bir atlı girdi. Jimmy hazırlandı.</p>
	<p class="block_1"> </p>
	<p class="block_">Ata eyersiz binmiş olan Malar köşeyi döndü. Sadece dizginleri hayvanın boynuna geçirecek kadar zaman kaybetmişti ve sadece mesaj çıkınını taşıyordu. Adam geçerken Jimmy sıçradı ve adamı atından düşürdü. Çıkın uçtu ve Jimmy omzunu yere çarptı ve yuvarlanarak bir acı homurtusuyla ayağa kalktı. Yerdeki bir kaya parçasına çarpmıştı ve sol kolunun uyuştuğunu hissedebiliyordu. Omzunun çıktığını anladı.</p>
	<p class="block_1"> </p>
	<p class="block_">Başka bir atlı geldi ve Songti üstüne atlayıp atlıyı eyerinden düşürdü ve at yanından hızla geçerken Jimmy güçlükle kenara çekilebildi. Malar'ı bulmaya çalışarak döndü ve casusun atın arkasından kaçmaya çalıştığını gördü.</p>
	<p class="block_1"> </p>
	<p class="block_">Sol kolunu gevşekçe sallanması için bırakıp sağ eliyle kılıcını tutan Jimmy adamın arkasından koştu ve adamı boğmak için bacaklarını açmış bir Keshlinin göğsünde oturan Songti'nin yanından geçti.</p>
	<p class="block_1"> </p>
	<p class="block_">Malar bir dönemece girince Jimmy adamı gözden kaybetti. Adamın arkasından koştu ve dönemeci dönerken sol omzunda bir acı patlaması duydu.</p>
	<p class="block_1"> </p>
	<p class="block_">Malar iri bir kayanın üstüne çıkmış ve başını hedef alarak Jimmy'ye sert bir tekme indirmişti, ama tekme omzuna gelmişti. Omzundaki acı onu neredeyse bayılttığı için etki neredeyse aynıydı.</p>
	<p class="block_1"> </p>
	<p class="block_">Sağına doğru sendelerken dudaklarından istemdışı bir çığlık çıktı.</p>
	<p class="block_1"> </p>
	<p class="block_">Jimmy kılıcını yukarıda tutacak kadar aklını başına toplamayı başarmıştı ve Malar kayadan aşağı atlarken kılıcın ucuyla neredeyse kendini şişliyordu. Yere düştü ve bir adım geri attı. Casus, "Eh, genç lord, daha güçlü bir zehir kullanmış olmam gerektiğini görüyorum," dedi.</p>
	<p class="block_1"> </p>
	<p class="block_">Jimmy kendine gelebilmek için kafasını iki yana salladı ve "Ama o durumda hiç şarap içemezdin," dedi.</p>
	<p class="block_1"> </p>
	<p class="block_">Malar sırıttı. "Bir direnç oluşturmak en hoş olmayan süreçti, ama yıllar geçtikçe buna değdiğini fark ettim. Konuşmaya devam etmek çok isterdim, ama adamlarının çok fazla gecikeceğine dair bir güvenim yok, bu yüzden gitmeliyim." Elinde sadece bir hançer vardı, ama sanki Jimmy ve kılıcı onunla boy ölçüşemezmiş gibi ilerliyordu.</p>
	<p class="block_1"> </p>
	<p class="block_">Yönetimi ele yılların eğilimi aldı ve Jimmy, Malar sol elindeki hançeri ona yıldırım hızıyla fırlattığı anda sağına sıçradı ve hançer az önce Jimmy'nin durduğu yerdeki kayalara çarptı. Jimmy bu adamın üstünde birden fazla bıçak olduğunu biliyordu. Jimmy Malar'ı karşılamak için döndüğünde, tahmin ettiği gibi casusun her iki elinde de hançer hızla üzerine geldiğini gördü. Jimmy Malar'ın hamlesinden kaçarken sol omzundaki yakıcı acıya bir kez daha dayanmak zorunda kalarak geriye düştü. Malar ona yaklaşınca, Jimmy dengesini bozmak için sağ ayağıyla tekme savurdu. Casusun bacağı kaya kadar sertti ve Jimmy adamın ince yapılı görünüşünün aldatıcı olduğunu fark etti; dövüştüğü adam sıska, cılız biri değildi. Jimmy hiç zaman kaybetmeden yuvarlanarak ayağa kalktı ve kılıcıyla sert bir hamle yaptı. Malar darbeden güçlükle kaçabildi ve yoldaki sivri taşlara aldırış etmeden yuvarlanarak uzaklaştı.</p>
	<p class="block_1"> </p>
	<p class="block_">Jimmy özellikle tek kolu sağlamken, bu tehlikeli düşmana kendini toplama şansı vermemek için bastırdı. Kılıcıyla bir hamle daha yaptı ve Keshli casusu neredeyse ikiye biçiyordu. Malar geriye sıçrayıp bir kayanın yarısına kadar çıktı, ardından geri çekilmek yerine momentumdan yararlanarak kendini ileri itti.</p>
	<p class="block_1"> </p>
	<p class="block_">Jimmy bir bıçağın kaburgalarını sıyırdığını hissetti ve acı içinde nefesini tuttu, ama ucunun girmemesi için yeterince dönmeyi başarmıştı. Karnının üstündeyken başını geriye atarak Malar'ın yüzüne çok sert bir darbe indirdi. Malar kırılan burnundan kanlar akarak geriye doğru sendelerken, Jimmy'nin bir an için başı döndü.</p>
	<p class="block_1"> </p>
	<p class="block_">Aniden yanından hızla geçen bir at Jimmy'yi neredeyse eziyordu. Jimmy elinden geldiğince çabuk ayağa kalktı ve kılıcının elinde olmadığını fark etti. Yaralı Kesh casusu sağ elinde kalan hançerini tutarak çömelirken çıldırmış bir kurt gibi sırıtıyordu. "Kıpırdamazsan genç soylu, çok çabuk ve acısız olmasını sağlarım."</p>
	<p class="block_1"> </p>
	<p class="block_">Jimmy'ye doğru bir adım atınca, Jimmy Malar'ın gözlerine bir avuç kum atarak karşılık verdi. Malar kumdan kör olmuş bir şekilde arkasını dönünce Jimmy ayağa sıçrayıp sağlam eliyle Malar'ın bileğini yakaladı. Bütün gücüyle Malar'ın bileğini bükmeye çalıştı. Malar acıyla homurdandı, ama hançeri bırakmadı. Jimmy'nin tahmin ettiği gibi, Keshlinin ince yapısının altında çelik gibi bir güç saklıydı ve kırık bilek gibi önemsiz bir şey onun dikkatini dağıtmaya yetmezdi.</p>
	<p class="block_1"> </p>
	<p class="block_">Jimmy hâlâ sağ bileğini tutarken Malar geri çekildi. Sol elinin tersiyle Jimmy'nin sol omzuna vurdu. Jimmy acı içinde bağırdı ve dizlerinin büküldüğünü hissetti.</p>
	<p class="block_1"> </p>
	<p class="block_">Malar tekrar sol omzuna vurunca neredeyse bayılacaktı. Gücünün çekildiğini hissediyordu. Malar geri çekilip bileğini çevirerek Jimmy'den kurtardı ve tek hareketle hançerini sol elinden sağ eline attı. Jimmy bir an için yukarı baktığında, sol elinin tersiyle ölümcül bir vuruş, şiddetli bir darbe indirmek için hazırlanarak tepesinde dikilen Malar'ı gördü.</p>
	<p class="block_1"> </p>
	<p class="block_">Malar'ın gözleri şaşkınlıkla açıldı ve önüne baktı. Hançer parmaklarının arasından düştü ve eli sırtına gitti ve sanki kendine daha iyi açı sağlayabilirmiş gibi döndü. Jimmy casusun sağ omzundan bir okun çıktığını gördü ve aniden yüksek bir tok sesiyle bir ok daha saplandı.</p>
	<p class="block_1"> </p>
	<p class="block_">Malar dizlerinin üstüne çöktü, ardından ağzından ve burnundan kan boşalırken gözleri yukarı döndü ve yüzükoyun Jimmy'nin önüne düştü.</p>
	<p class="block_1"> </p>
	<p class="block_">Jimmy dönünce Songti ve yayı olan adamlarından birinin ona doğru seğirtmekte olduğunu gördü.</p>
	<p class="block_1"> </p>
	<p class="block_">Jimmy çömelerek oturdu, ardından geriye doğru devrilip arkasındaki kayalara çarptı.</p>
	<p class="block_1"> </p>
	<p class="block_">Songti yanına diz çöküp, "Yaralı mısın?" diye sordu. "Yaşayacağım," dedi Jimmy. "Omuzum çıktı."</p>
	<p class="block_1"> </p>
	<p class="block_">"İzin ver bakayım," dedi Yüzbaşı. Adam hafifçe omzuna dokununca Jimmy'nin bütün bedenini bir acı kapladı. "Bir dakika," dedi Yüzbaşı, ardından emin bir hareketle, Jimmy'nin kolunu tuttu ve diğer eliyle omzu aşağı bastırıp kolu yerine itti.</p>
	<p class="block_1"> </p>
	<p class="block_">Jimmy'nin gözleri büyüdü, sulandı ve güçlükle nefes alabildi, ama ardından acısı dindi. Songti, "Bunu omuz şişmeden önce yapmak daha iyi, yoksa yerine takamazsın," dedi. "O zaman bir iyileştiriciye ya da bir rahibe ihtiyaç duyarsın, ya da çok miktarda konyağa. Yarın daha iyi olacaksın."</p>
	<p class="block_1"> </p>
	<p class="block_">"Öyle diyorsan, öyledir," dedi Jimmy halsiz bir şekilde.</p>
	<p class="block_1"> </p>
	<p class="block_">"İkinci atlıyı yakaladım, ama bir üçüncüsü vardı."</p>
	<p class="block_1"> </p>
	<p class="block_">"Neredeyse üstümden geçiyordu," dedi Jimmy, Songti ayağa kalkmasına yardım ederken.</p>
	<p class="block_1"> </p>
	<p class="block_">"Subaydı."</p>
	<p class="block_1"> </p>
	<p class="block_">Jimmy küfür etti. "Duko'ya gönderilen mesajlar hâlâ orada mı?"</p>
	<p class="block_1"> </p>
	<p class="block_">Okçu etrafına baktı, deri bir kese gördü, yere uzandı ve keseyi aldı. "Burada."</p>
	<p class="block_1"> </p>
	<p class="block_">Jimmy adama işaret edince adam çıkını Yüzbaşı'ya verdi. Songti belgeleri çıkardı ve "Burada yedi kâğıt var," dedi.</p>
	<p class="block_1"> </p>
	<p class="block_">"Hepsi oydu," dedi Jimmy. Ölü casusa bakarak, "Ucu ucuna başardık," dedi.</p>
	<p class="block_1"> </p>
	<p class="block_">Songti okçuya Jimmy'ye yardım etmesini işaret etti. "Ölüleri gömmeliyiz. Yakınlarda başka bir devriye varsa ve akbabaların etrafta dolandığını görürlerse, sabah araştırmaya gelebilirler." Jimmy kafasını iki yana salladı. "Önemli değil. Şafaktan önce sınırı geçen o yolda olacağız. Atları öldürebiliriz, ama Vykor Limanı'na dönmemiz ve mümkün olduğunca çabuk Krondor'a gitmem gerekiyor.</p>
	<p class="block_1"> </p>
	<p class="block_">"O subay kaçtı diye mi?"</p>
	<p class="block_1"> </p>
	<p class="block_">Jimmy başını salladı. "Bunları ne kadar dikkatli okuduğunu ya da Malar'ın ona ne söylediğini bilmiyorum, ama üstlerine Krondor'un bir avuç saray muhafızı tarafından korunduğu ve Karanın Sonu ya da vadiyi korumakla görevli olmayan adamların hepsinin Fadawah ile savaşmak için kuzeyde oldukları haberini iletecektir."</p>
	<p class="block_1"> </p>
	<p class="block_">"Keshliler fırsatı değerlendirir mi?"</p>
	<p class="block_1"> </p>
	<p class="block_">Jimmy, "Hem de nasıl," dedi. "Tek hızlı bir saldırıyla Prens Patrick'i ele geçirirler. Kral oğlunu kurtarmak için onlara çok fazla şey verir."</p>
	<p class="block_1"> </p>
	<p class="block_">Songti, "Novindus'ta yaşarken bu işler daha basitti," dedi.</p>
	<p class="block_1"> </p>
	<p class="block_">Gülmek canını yaksa da Jimmy güldü. "Şüphesiz," dedi okçuya yaslanıp vahaya doğru sekerek. </p>
	<p class="block_1"> </p>
	<p class="block_10"><img alt="Line" src="images/image.png" class="calibre2"/></p>
	<p class="block_1"> </p>
	<p class="block_">Erik Hadati'nin karanlıktan çıktığını görmeden önce hareket ettiğini duydu. Akee, "Zaman geldi," dedi.</p>
	<p class="block_1"> </p>
	<p class="block_">Gece boyunca, anayolu kesen barikatın arkasındaki ağaçlıklarda saklanmışlardı. Paralı askerler iki kere Erik'in durduğu yere yaklaşmıştı, ama hiçbiri yarların üstündeki ağaçlığı kontrol etme zahmetine girmemişti.</p>
	<p class="block_1"> </p>
	<p class="block_">Erik başını salladı. Doğu göğü gittikçe aydınlanıyordu.</p>
	<p class="block_1"> </p>
	<p class="block_">Her şey plana uygun giderse, çok geçmeden barikatın öteki ucundaki savaş hilesi Erik'e arkadan saldırma ve kapıyı açma fırsatı verecekti. "Biraz etrafa göz atalım," dedi Erik.</p>
	<p class="block_1"> </p>
	<p class="block_">Çömeldi ve anayolun güneyindeki bir açıklığa gelene kadar ağaçların arasında ilerledi. Kapıya olan uzaklığı yüz metreden fazla olarak hesapladı ve şu andaki konumuyla kapı arasında bir düzine ve yolun diğer tarafında da yirmi tane sönmeye yüz tutmuş kamp ateşi saydı. Akee'nin omzunda olduğunu hissetti ve fısıldayarak, "Daha fazla adam bekliyordum," dedi.</p>
	<p class="block_1"> </p>
	<p class="block_">"Ben de öyle. Kapıya ulaşabilirsek bu çatışma çabucak biter." Kapıyı açamamanın sonuçlarından hiç bahsetmedi. Erik, "Bir fikrim var," dedi. "Alarm verildiğinde hiç kimsenin yerinden kıpırdamamasını istiyorum. Ben size işaret verene kadar bekleyin." "Nerede olacaksın?" Erik gösterdi. "Şuralarda bir yerde olacağım."</p>
	<p class="block_1"> </p>
	<p class="block_">Erik siyah tuniğini giymesine karşın, Kızıl Kartal yeleği üstünde değildi. Dikkatli bakmayan biri, .siyah kıyafet verilmiş bir paralı asker olduğunu düşünürdü. Akee'ye göz attı ve savaşçının alnında mavi bir bant olduğuna dikkat elti. "Bu senden ödünç alabileceğim bir şey mi?" diye sordu, bir çeşit kabilesel önemi olup olmadığını bilmediğinden.</p>
	<p class="block_1"> </p>
	<p class="block_">Akee yanıt vermedi. Uzanıp bandı söktü, ardından Erik'in arkasına geçti ve alnına bağladı. Erik şimdi daha az Krallık askerine benziyordu.</p>
	<p class="block_1"> </p>
	<p class="block_">Erik uyuyan adamları uyandırmamak için dikkatle yürüyerek iki kamp ateşinin arasına çıktı. Barikattan gelen hafif sesler ona görevdeki muhafızların dedikodu yaptıklarını ya da uyanık kalmak için birbirlerine hikâyeler anlattıklarını söylüyordu.</p>
	<p class="block_1"> </p>
	<p class="block_">Yolun kenarına ulaştığında tavırları değişti. Sanki önemli bir iş üzerindeymiş gibi hızlı hızlı yürüyordu. Yolun aşağısına ilerleyip kapıya ulaştı. Yaklaşırken kapının yapısına dikkat etmişti. Basit ama etkiliydi. Kanatlardan her biri devasa demir vidalarla tutturulmuş geniş demir kenetlere sahipti, O kenetlerin arasına meşe bir kalas geçirilmiş ve yere saplanmış kazıklarla desteklenmişti. Kazıkları kenara atıp kenetlerden kalası çıkarmak kolay olmalıydı, ama diğer taraftan açmak için oldukça büyük bir koçbaşı gerekirdi.</p>
	<p class="block_1"> </p>
	<p class="block_">"Hey!" dedi Erik, birisi soru sormadan. İstilacıların dilinde konuşurken aksanının anlaşılmamasını umarak boğuk sesle konuşmuştu.</p>
	<p class="block_1"> </p>
	<p class="block_">"Ne var?" diye sordu, görünüşünden bir çavuş ya da yüzbaşı olduğu anlaşılan kapıdan sorumlu adam.</p>
	<p class="block_1"> </p>
	<p class="block_">"Kuzeyden yeni geldik ve sorumlu kişiyi arıyorum."</p>
	<p class="block_1"> </p>
	<p class="block_">"Yüzbaşı Rastav şurada," dedi adam, şafak öncesi loşluğunda güçlükle görülebilen büyük bir çadırı göstererek. "Haberler ne?"</p>
	<p class="block_1"> </p>
	<p class="block_">Erik, "Sen Rastav mısın?" diye homurdandı.</p>
	<p class="block_1"> </p>
	<p class="block_">"Hayır," dedi adam, biraz kabararak.</p>
	<p class="block_1"> </p>
	<p class="block_">"O halde mesajım sana değil, öyle değil mi?"</p>
	<p class="block_1"> </p>
	<p class="block_">Erik döndü ve adam yanıt veremeden uzaklaştı. Yavaş ama emin adımlarla komuta çadırına doğru yürüdü, ardından, çok fazla yaklaşmadan önce, yönünü değiştirdi ve kampların arasında yürümeye başladı. Adamların çoğu uyuyordu; birkaç tanesi kalkmış ateşleri karıştırıyor, tuvaletlerini yapmak için yakındaki tuvalet çukurlarına gidiyor ya da yemek yiyordu. Kampta tanınan birisiymiş izlenimi yaratmak için, dalgın dalgın başıyla ya da birkaçının yanından geçerken eliyle hafifçe selam verdi.</p>
	<p class="block_1"> </p>
	<p class="block_">Erik kokusundan kahve yaptığı anlaşılan yalnızca bir adamın olduğu, oldukça sessiz bir kamp alanına ulaştı. Karşıya geçerek, "Fazla kahven var mı?" diye sordu.</p>
	<p class="block_1"> </p>
	<p class="block_">Adam kafasını kaldırıp baktı ve Erik'e gelmesini işaret ederek başını salladı. Erik gidip savaşçının yanına diz çöktü. "Kapıya rapor vermeden önce birkaç dakikam var ve hiçbir yerde sıcak kahve bulamadım." "Ne demek istediğini anlıyorum," dedi asker, Erik'e siyah sıcak sıvı dolu toprak bir kupa vererek. "Gaja ile misin?"</p>
	<p class="block_1"> </p>
	<p class="block_">Erik bu adın daha önceden duyduğu bir yüzbaşıya ait olduğunu fark etti, ama adam hakkında hiçbir şey bilmiyordu. "Hayır," dedi Erik, "buraya yeni geldik. Yüzbaşım şurada," komuta çadırını gösterdi, "Rastav ile konuşuyor ve sıvışıp bunu alabileceğimi düşündüm." Kalktı, "Teşekkürler, kupayla işim bittiğinde geri getiririm."</p>
	<p class="block_1"> </p>
	<p class="block_">Asker söyleneni elini sallayarak geçiştirdi. "Kalsın. Dükkân açmaya yetecek kadar çanak çömlek yağmaladık."</p>
	<p class="block_1"> </p>
	<p class="block_">Erik, kamp için çok kötü olmayan kahvesini yudumlayarak ağır ağır uzaklaştı ve bölgeyi inceledi. Duvarın arkasında bin adamdan fazla ve barikatta gördüğü kadarıyla burada toplam bin iki yüzden fazla adam yoktu. Bir gizem daha. Barikatın diğer tarafından Fadawah'ın ordusunun yarısı burada bekliyormuş gibi görünmesine karşın, Erik kapıyı açabilirlerse bu savaşı saatler değil, dakikalar içinde kazanacaklarını biliyordu.</p>
	<p class="block_1"> </p>
	<p class="block_">Kapı bölgesine yolu yarılamıştı ki, barikatın doğu ucunda bağırışlar yükseldiğini duydu. Ardından daha fazla bağırış geldi ve alarm verildi. Erik durakladı ve borazanın çalındığını duyana kadar yavaşça ona kadar saydı. Adamlar sıçrayarak uyandı ve Erik elindeki kupayı bir kenara fırlatıp hızla ilerlemeye başladı. En buyurgan ses tonuyla bağırmaya başladı. "Doğu kanadına saldırıyorlar! Doğuya gidin!"</p>
	<p class="block_1"> </p>
	<p class="block_">Yarı uykulu adamlar hızla hattın uzak ucuna doğru ilerlemeye başladı. Erik kapıya yaklaştığında, yanına hızla bir adam geldi ve "Neler oluyor?" diye sordu.</p>
	<p class="block_1"> </p>
	<p class="block_">Erik anında bunun bir birliğin çavuşu ya da yüzbaşısı, düşünmeden itaat etmeye alışmamış bir asker olduğunu anladı. "Rastav'ın emirleri! Sen Yüzbaşı Gaja mısın?"</p>
	<p class="block_1"> </p>
	<p class="block_">Adam gözlerini kırpıştırıp, "Hayır, Tulme," dedi. "Gaja bir saat içinde yerimi almaya gelecek." "O halde kapıdaki üç adamdan ikisini al ve onları hattın doğu ucuna götür! Düşman orayı aşmaya çalışıyor!"</p>
	<p class="block_1"> </p>
	<p class="block_">Erik hızla uzaklaşıp bağırmaya devam etti. "Doğuya gidin! Acele edin!"</p>
	<p class="block_1"> </p>
	<p class="block_">Diğerlerinin emredilen yere gittiği gören adamlar emri yerine getirmek için hızla uzaklaştı. Erik Akee tarafından görülebileceği bir yere gidip işaret verdi. Hadati dağ adamları ağaçlardan koşarak çıktı.</p>
	<p class="block_1"> </p>
	<p class="block_">Erik kapıya koşup, "Emirler!" diye bağırdı. "Kapıyı açın. Saldırıya hazırlanın!"</p>
	<p class="block_1"> </p>
	<p class="block_">"Ne oluyor?" dedi bir adam. "Kimsin sen?"</p>
	<p class="block_1"> </p>
	<p class="block_">Erik kılıcını çekti ve adam tepki veremeden onu öldürdü. "Şansım sonsuza kadar devam edemezdi," dedi Akee'ye, Hadati yanına gelince.</p>
	<p class="block_1"> </p>
	<p class="block_">Hadatiler, yirmi beş metre uzaktaki hiç kimse fark etmeden kapının önündeki bütün adamları öldürdü. Destekleyici kazıklar tekmelenerek kenara atıldı ve kazıklar yere çarpmadan önce Erik ve Akee iki adamla birlikle ağır meşe kalası demir kenetlerden çıkardı. Kalası kenara taşırlarken diğer adamlar kapıyı açtı. "İki dakika!" diye bağırdı Erik. "Kapıyı iki dakika açık tutmamız gerekiyor."</p>
	<p class="block_1"> </p>
	<p class="block_">Saniyeler yavaşça geçti ve hattın aşağısında ve yukarısında yanıt isteyen bağırışlar gidip gelmeye başladı ve Erik o anda, kuzeydeki savunucuların bir şeylerin yanlış olduğunu anladığını fark etti. İstilacılar aniden, sırasıyla sağ ve sol elde tuttukları uzun kılıçlar ve kısa kılıçlarla silahlanmış Hadatilere saldırmaya başladı. Hadatiler azami hasarı vermek için aralarında yeterli mesafeyi bıraktı. Erik sadece bir an duraksadı, ardından koşup bir tahıl çuvalı yığınının tepesine sıçradı ve kendini barikatın arkasındaki surlara çekti. Hadatileri yukarıdan koruyacak okçuları yoktu. Eğer öyle olmuş olsaydı, çatışma çabucak son ererdi.</p>
	<p class="block_1"> </p>
	<p class="block_">Erik güneye baktı ve Krallık süvarilerinin çoktan yola çıkmış olduğunu gördü. Bir dakika sonra zafer onların olacaktı.</p>
	<p class="block_1"> </p>
	<p class="block_">Erik surlarda koştu ve karşılaştığı ilk adam, hâlâ doğuda olanları anlamaya çalışarak kafası karışmış gözüküyordu. Erik adamı tutup surdan aşağı attı. Adam koşan iki adamın üstüne düşünce, arkasındakiler durdu. Başının yanından bir arbalet oku geçince Erik eğildi. Silahları hazır geri çekildi ve askerlerin ona doğru geldiğini görünce durdu. Ona yaklaşan ilk adam, önündekinin ne olduğundan emin olamayarak yavaşladı. Erik beklemekten ve Krallık süvarilerinin kapıya ulaşmasına izin vermekten memnundu.</p>
	<p class="block_1"> </p>
	<p class="block_">Aniden, olanları son anda anlamışlar gibi, kapının yakınındaki adamları bir tehlike hissi kapladı. Bekleyen Hadatilere saldırdılar ve Erik'in karşısındaki adam bir öfke uluması koyuverip saldırıya geçti. Adam kılıcını savurarak hamle yapınca, Erik adamın dengesinin bozulmasını sağlamak için bir adım geri çekildi ve hızlı bir tekmeyle adamı siperin aşağısına yuvarladı. İkinci adam biraz daha dikkatli yaklaştı ve hamle yaptı. Erik hamleyi kılıcıyla karşıladı, ardından beklenmedik bir şekilde adama doğru bir adım atıp kılıcının kabzasıyla suratına vurdu. Adam sendeleyerek arkasındaki adamın üstüne geriledi ve ikisi de yere düştü.</p>
	<p class="block_1"> </p>
	<p class="block_">Erik duvardan aşağı göz atınca, kapıya çıkan yokuşun son kısmını çıkarken mızraklarını indiren Krallık süvarilerinin ilk çiftinin yakında olduğunu gördü. Erik ani bir dürtüyle bütün gücüyle bağırdı: "Silahlarınızı bırakın! Bitti!"</p>
	<p class="block_1"> </p>
	<p class="block_">Barikatta karşısında duran adam duraksadı ve Erik, "Bu son şansın!" diye bağırdı. "Kılıcını at," Mızraklılar, yaklaşanları dönen kılıçlarla kötü şekilde yaralayan Hadati dağ adamlarının arkasındaki kapıdan hızla girmeye başlayınca, adam önündeki devasa sarışın adama baktı. Adam nefret dolu bakışlarla kılıcını yere attı.</p>
	<p class="block_1"> </p>
	<p class="block_">Hattın gerisinden bir grup atlı geldi ve ikinci süvari birliği içeri girerken Krondor mızraklıları tarafından saldırıya uğradılar. Erik'in yanındaki duvara bir merdiven çarptı ve Greylock'un, adamları karanlığın örtüsü altında ilerleterek sözünde durduğunu fark etti. Sağına göz atınca, önlerindeki açık alanda koşan piyadeleri gördü.</p>
	<p class="block_1"> </p>
	<p class="block_">Erik duvarın kenarından eğildi ve neredeyse kafası yarılıyordu. "Hey!" diye bağırdı merdiveni yarılamış, Erik'e kılıcını savuran Krallık askerlerinden birine. "Yavaş! Düşüp yaralanabilirsin!" Bu askerin beklediği şey değildi. Durdu ve arkasındaki adam, "Devam et," diye bağırdı.</p>
	<p class="block_1"> </p>
	<p class="block_">Erik, "Aşağı inip kapıdan girebilirsiniz," dedi.</p>
	<p class="block_1"> </p>
	<p class="block_">Merdivenin tepesindeki adam, "Özür dilerim Yüzbaşı von Darkmoor," diye bağırdı. Erik soluna göz atınca, ağır silahlarının uçları göğüs hizasında duran bir sıra mızraklı onlara doğru yavaşça ilerlerken, paralı askerlerin kılıçlarını yere atıp geri çekildiklerini gördü.</p>
	<p class="block_1"> </p>
	<p class="block_">Erik mızraklıların arkasından içeri hafif süvarilerin girdiğini, ardından da Jadow ile Duga'yı gördü. Dikkatlerini çekmek için işaret verdi. Jadow yanına gelince Erik, "Buradaki durumu düzene sok ve Greylock'a ilerlemesi için haber gönder," diye bağırdı. "Çabuk ol."</p>
	<p class="block_1"> </p>
	<p class="block_">Jadow anladığını işaret etti ve haberi Greylock'a kendi iletmek için döndü. Duga atından atladı ve yürüyerek mızraklıları geçip paralı askerleri silahlarından ayırmaya başladı. Erik düşman kampının arkasına göz attı ve mızraklılarla, istilacıların süvari birlikleri arasında bir dövüşün patlak verdiğini gördü ve düşmanın, kaybettiğini henüz anlamadığını fark etti. Düşman atlılarını tanıdığı kadarıyla, müdahale etmezse haber onlara ulaşana kadar birkaç kafanın kırılacağını biliyordu. Adamlar gereksiz yere ölmesin diye, bağırarak ulakların dövüşenlere haber götürmesini emretti.</p>
	<p class="block_1"> </p>
	<p class="block_">Kapıdan ilk Krallık piyadeleri girerken Erik duvardan atladı. Tutsak kalabalığı arasında kendine yol açtı ve hafif süvarilerin kıdemli teğmenini arayıp buldu. "Arkadaki grupla uğraşan mızraklılara yardım edin, ardından sekiz kilometre boyunca yolun her iki tarafındaki ağaçlıkların taranmasını istiyorum. Birileri kaçmış, Fadawah'a savunmanın düştüğünü haber vermek için kuzeye gidiyorsa, onları yakalamak istiyorum."</p>
	<p class="block_1"> </p>
	<p class="block_">Atlı selam verdi ve emirler vererek uzaklaştı, ardından Erik</p>
	<p class="block_1"> </p>
	<p class="block_">Akee'yi buldu. "Adamların nasıl?"</p>
	<p class="block_1"> </p>
	<p class="block_">"Birkaç tane yaralı var, ama ölü yok," dedi dağ adamlarının lideri. "Örgütlenmeleri için birkaç dakikaları daha olsaydı, sanırım başka türlüsüyle karşılaşacaktık." "Sanırım haklısın," dedi Erik.</p>
	<p class="block_1"> </p>
	<p class="block_">Dağ adamlarının yanından ayrıldı ve Jadow ve Greylock'a kapıdan geçerken döndü ve onlar yanına gelirken, yanından geçen bir askere dönüp, "Tutsakların arasında Rastav adındaki Yüzbaşı'yı bul ve onu buraya getir," dedi.</p>
	<p class="block_1"> </p>
	<p class="block_">Owen etrafa bakıp, "Bir aldatmaca daha mı?" dedi.</p>
	<p class="block_1"> </p>
	<p class="block_">Erik, "Neredeyse," dedi. Kapıyı açamamış olsaydık, kayıp verirdik, ama düşündüğümüz kadar çok değil."</p>
	<p class="block_1"> </p>
	<p class="block_">Owen sanki ufkun ötesini görebilirmiş gibi kuzeye göz attı. "Ne yapıyor?" Erik, "Keşke bilseydim," dedi.</p>
	<p class="block_1"> </p>
	<p class="block_">Erik güneye baktı. "Keşke aşağıda neler olduğunu da bilseydim."</p>
	<p class="block_1"> </p>
	<p class="block_">Owen, "Bu Duko ile Patrick'in sorunu, bizim değil," dedi. "Şimdi, buradaki durumu kontrol altına alıp kuzeye doğru yola çıkalım."</p>
	<p class="block_1"> </p>
	<p class="block_">Erik selam verdikten sonra döndü ve barikatın arkasındaki karmaşaya bir düzen getirmeye başladı.</p>
	<p class="block_1"> </p>
	<p class="block_10"><img alt="Line" src="images/image.png" class="calibre2"/></p>
	<p class="block_1"> </p>
	<p class="block_">Dash öfkesine güçlükle hakim oluyordu. Polislerinden bir düzinesi, birkaç tanesi açık korku ifadesiyle birbirlerine bakarak etrafında duruyordu.</p>
	<p class="block_1"> </p>
	<p class="block_">Adamlarından ikisi önünde ölü yatıyordu. Gece bir ara pusuya düşürülüp boğazları kesilmişti ve cesetleri Yeni Pazar Hapishanesi'nin kapısının önüne atılmıştı.</p>
	<p class="block_1"> </p>
	<p class="block_">Dash fısıldayarak, "Birileri bunun cezasını ödeyecek," dedi.</p>
	<p class="block_1"> </p>
	<p class="block_">Nolan ve Riggs adındaki adamlar son zamanlarda işe aldıkları adamlardı ve eğitimlerini daha yeni tamamlamışlardı. Son bir ay Dash için zor olmuştu, ama düzen Krondor'a dönerken, şehrin daha büyük kısımlarına yavaş yavaş, savaş öncesine pek benzemeyen bir ritmin döndüğünü fark etmişti.</p>
	<p class="block_1"> </p>
	<p class="block_">Prens Pazar Meydanı'nın biraz ötesindeki bir binayı almalarına izin vermişti ve hücreleri bir demirciye yaptırmışlardı. Önceki gece rıhtımların yakınında çıkan kargaşadan dolayı hapishane ağzına kadar dolmuştu ve Dash suçluları Prens'in geçen hafta kurduğu şehir mahkemesine götürmekle meşguldü; iki doğulu soylu, yargıç olarak hizmet veriyordu ve bir sürü sarhoş kendilerini hızla çalışma ekiplerinde bulmuştu. Çoğu bir yıl ceza almıştı, ama birkaç tanesi beş ila on yıl arasında değişen cezalara çarptırılmıştı ve şehrin daha azılı bölgelerinde yaşayan vatandaşlar buna yüksek sesle karşı çıkmıştı. Şimdiye kadar itirazlar, devriye gezen gardiyanlara hakaretler yağdırarak sözlü olmuştu.</p>
	<p class="block_1"> </p>
	<p class="block_">Dün geceye kadar.</p>
	<p class="block_1"> </p>
	<p class="block_14">"Nerede devriye geziyorlardı?" diye sordu Dash. Eski tutsak Gustaf birkaç gün önce iş aramak için Dash'a uğramış, Dash da onu onbaşı yapmıştı. Nöbet çizelgesiyle Gustaf ilgileniyordu. "Eski Fakir Mahalle'ye yakın çalışıyorlardı."</p>
	<p class="block_2"> </p>
	<p class="block_">"Kahretsin," dedi Dash. Şehrin eski Fakir Mahalle'si şu anda kulübelerden ve çadırlardan oluşuyor ve insanlar duvar kalıntılarının arasında yaşıyordu. Akla gelebilecek her tür ahlak bozukluğu orada bulunabilirdi ve tahmin edilebilir bir şekilde Hırsızlar Loncası orada gücünü taçtan daha hızlı kazanıyordu. "Artık bütün bahisler kapandı."</p>
	<p class="block_1"> </p>
	<p class="block_">Krondor Şerifi görevine başladığından beridir, Dash durumu asgaride tutmayı başarmıştı. Suçun büyüklüğü nispeten az olmasına karşın, beş gün önce iki katil halkın huzurunda asılmıştı. "Bu ikisi orada ne arıyordu ki zaten?" dedi Dash. "İş için çok yeniydiler."</p>
	<p class="block_1"> </p>
	<p class="block_">Gustaf, "Kura öyle geldi," dedi. Sesini alçaltarak, "Burada çok deneyimli diyebileceğin pek kimse yok Dash," dedi.</p>
	<p class="block_1"> </p>
	<p class="block_">Dash başını salladı. İki ölü adam tüyü yeni bitmiş çocuklar değildi. "Yarından başlayarak oraya dört devriye istiyorum." "Bu gece ne olacak?" diye sordu Gustaf.</p>
	<p class="block_1"> </p>
	<p class="block_">"Bu geceyle ben ilgileneceğim," dedi Dash, küçük subay odasından çıkarak.</p>
	<p class="block_1"> </p>
	<p class="block_">Sokakta hızla ilerleyerek açık pazardan geçip bir zamanlar Fakir Mahalle olan yere yöneldi. Gözlerini dört açıyor ve dikkatli ilerliyordu. Gün ışığında bile şehrin bu kısmında beladan başka bir şey beklemezdi. Yanmış iki katlı bir binaya varınca içeri süzüldü. Çabucak kırmızı kolluğunu çıkarıp binanın arkasından çıktı. Fazla dar bir ara sokakta ilerledi ve etraftaki her şey küle dönüşmüşken iki taş duvarın arasında bir şekilde ayakla kalmış tahta bir çitten atladı. Alçak bir taş kemerin altından eğilip geçerek hedefine ulaştı.</p>
	<p class="block_1"> </p>
	<p class="block_">Sessizce, Fakir Mahalle'nin kenarındaki kapısı açık ufak bir dükkâna girdi. Etrafı izlemek için gölgelerde saklanarak içeride beklemeye başladı.</p>
	<p class="block_1"> </p>
	<p class="block_">Çadırların ve kulübelerin arasında, mal ve yiyecek satmak için olduğu kadar, yasadışı mallar da satmak için adamlar ve kadınlar yürüyordu. Dash tanıdığı bir yüz arıyordu ve onu görene kadar beklemekten memnuniyet duyacaktı.</p>
	<p class="block_1"> </p>
	<p class="block_">Günbatımına yakın ufak tefek bir adam, sanki işi varmış gibi düşüncelere dalmış bir şekilde hızla binaya doğru gelmeye başladı. Adam açık kapının önünden geçerken, Dash elini uzatıp adamın pis gömleğinin yakasına yapıştı ve adamı içeri çekti.</p>
	<p class="block_1"> </p>
	<p class="block_">Adam korkuyla bağırıp yalvarmaya başladı. "Canımı bağışla! Ben yapmadım!" Dash eliyle adamın ağzını kapatıp, "Neyi sen yapmadın Kirby?" diye sordu.</p>
	<p class="block_1"> </p>
	<p class="block_">Adam hemen öldürülmeyeceğini anlayınca rahatladı. Dash elini çekti. "Her ne yaptığımı düşünüyorsan onu," dedi ufak tefek adam.</p>
	<p class="block_1"> </p>
	<p class="block_">"Kirby Dokins," dedi Dash, "senin yaptığın tek şey bilgi alışverişidir. Bu kadar yararlı olmasaydın, seni böcek gibi ezerdim."</p>
	<p class="block_1"> </p>
	<p class="block_">Adam arsızca sırıttı. Yüzü yara izleri ve lekelerle doluydu. Görünüşte bir dilenciydi ve fırsat buldukça bir muhbir. Hamamböceği gibi, sürünerek taşların arasındaki bir çatlağa girmiş ve şehrin yıkımından sağ kurtulmuştu. "Ama beni kullanabilirsin, değil mi?"</p>
	<p class="block_1"> </p>
	<p class="block_">"Şimdilik," dedi Dash. "Adamlarımdan ikisi geçen gece gırtlakları kesilmiş bir şekilde hapishanenin kapısına atıldı. Bunu yapanları isliyorum."</p>
	<p class="block_1"> </p>
	<p class="block_">"Kimse övünmüyor."</p>
	<p class="block_1"> </p>
	<p class="block_">"Ne bulabileceğine bir bak. Unutma, bu gece yarısı burada olacağım ve sen de adlarla burada olsan iyi edersin."</p>
	<p class="block_1"> </p>
	<p class="block_">"Zor olabilir," dedi muhbir.</p>
	<p class="block_1"> </p>
	<p class="block_">"Sen yaparsın," dedi Dash, burnu neredeyse Kirby'nin burnuna değsin diye adamı yukarı kaldırarak. "Seni astırmak için suç uydurmama gerek yok. Beni mutlu et."</p>
	<p class="block_1"> </p>
	<p class="block_">"Seni mutlu etmek için yaşayacağım Şerif."</p>
	<p class="block_1"> </p>
	<p class="block_">"Kesinlikle." Adamın yakasını bıraktı. "Ve yaşlı adama haber götür. " "Ne yaşlı adamı?" dedi Kirby bilmiyormuş gibi davranarak.</p>
	<p class="block_1"> </p>
	<p class="block_">"Kim olduğunu söylememe gerek yok," dedi Dash. "Söyle ona, bu cinayetin ucu ona varırsa, mutlu küçük soytarılar grubuna karşı hissettiğim birazcık sevgi de sonsuza kadar yok olur. Boğaz kesenler onun serserileriyse, onları bana yollasa iyi eder yoksa Şakacılar'ın kökünü kazırım."</p>
	<p class="block_1"> </p>
	<p class="block_">Kirby yutkundu. "Söylerim."</p>
	<p class="block_1"> </p>
	<p class="block_">Dash adamı kapının dışına itti. "Git. Gece yarısı," dedi.</p>
	<p class="block_1"> </p>
	<p class="block_">Dash havanın kararmasına hâlâ bir saat olduğunu gördü ve karargâhta onu pek çok işin beklediğini hatırladı. Yeni Pazar Hapishanesi'ne gitmek için döndü ve vatandaşlarına söz dinletme işini ona verdiği için Patrick'e küfür etti. Ama bu onun işi olduğu sürece, düzgün bir şekilde yapacaktı. Ve bu da polislerini canlı tutmakla başlıyordu.</p>
	<p class="block_1"> </p>
	<p class="block_">Krondor'un gölgelere azalan zayıf ışığında aceleyle ilerledi.</p>
	<p class="block_1"> </p>
	<p class="block_9"><img alt="C:\Users\UguR\AppData\Local\Microsoft\Windows\INetCache\Content.Word\Line.png" src="images/image.png" class="calibre1"/></p>
	<p class="block_1"> </p>
	<p class="block_3" id="calibre_pb_19"> </p>
</body></html>
