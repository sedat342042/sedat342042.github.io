<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>04 - Kırık Tacın Parçaları - Yılan Savaşları Efsanesi</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_12">-6-</p>
	<p class="block_13">SEÇİMLER</p>
	<p class="block_1"> </p>
	<p class="block_">Nakor kaşlarını çattı.</p>
	<p class="block_1"> </p>
	<p class="block_">Darkmoor'da son zamanlarda harekât merkezi olarak kullandığı depoyu gözden geçirip, "Bu olamaz," dedi</p>
	<p class="block_1"> </p>
	<p class="block_">İlk öğrencisi Sho Pi, "Ne Usta?" diye sordu.</p>
	<p class="block_1"> </p>
	<p class="block_">Kendi kendini Arch-Indar Kilisesi'nin Yüksek Rahip'i ilan ettiğinden beri Nakor eski Dala keşişi tarafından "usta" olarak hitap etmesine itiraz etmeyi bırakmıştı. Nakor yeni "kilisesinin" önüne bırakılan arabayı gösterip, "Biz bunun iki katını sipariş etmiştik, bu çok küçük!"</p>
	<p class="block_1"> </p>
	<p class="block_">"Biliyorum," diye bağırdı ikinci arabanın sürücüsü arabasını durdururken. "Merhaba Nakor." "Merhaba Roo!" diye bağırdı Yüksek Rahip. "Tahılın geri kalanı nerede?" "Hepsi bu dostum," dedi bir zamanlar Adalar Krallığı'nın gelmiş geçmiş en zengin adamıyken, savaş sırasında Krallığa vermiş olduğu borçlar nedeniyle birçok altınından olan Rupert Avery. "Satın alabildiğimin çoğu askerleri doyurmaya ancak yetiyor." "Ama altınım var," dedi Nakor,</p>
	<p class="block_1"> </p>
	<p class="block_">"Bu yüzden sana minnettarım, peşin olarak ödeme yapmadan, birazcık tahıl bile alamayacak durumda olduğum için Doğu'daki kredim tükendi, borçlarımı ödemek için bir sürü mülk satmak zorunda kaldım ve bu aralar var olmayan Batı Topraklarından para gelmiyor."</p>
	<p class="block_1"> </p>
	<p class="block_">"Böylesine berbat bir durumda olan bir insan için olağandışı mutlu gözüküyorsun," dedi Nakor. "Karli bir bebek daha doğuracak."</p>
	<p class="block_1"> </p>
	<p class="block_">Nakor güldü. "Çocukları sevmediğini sanıyordum."</p>
	<p class="block_1"> </p>
	<p class="block_">Roo gülümsedi ve başını sallarken ince yüzü neredeyse çocuksu bir ifadeye büründü. "Bir zamanlar öyleydi, ama Krondor'dan kaçıp Darkmoor'a vardığımızda, neredeyse her gün aynı yerde onlarla birlikte kalmak, çocuklarım hakkında çok şey öğrenmeme sebep oldu." Gülümsemesi kaybolurken, "Tabii kendim hakkında da," dedi.</p>
	<p class="block_1"> </p>
	<p class="block_">"İnsanın kendini tanıması her zaman iyi bir şeydir," dedi Nakor. "Yükü boşalttıktan sonra içeri gel de sana çay ikram edeyim."</p>
	<p class="block_1"> </p>
	<p class="block_">"Çayın mı var?" diye sordu Roo. "Nereden buldun?"</p>
	<p class="block_1"> </p>
	<p class="block_">"Savaştan önce saklamış bir kadının hediyesi. Korkarım çok taze değil, ama yine de çay." "Güzel, burada işim bitince sana katılırım."</p>
	<p class="block_1"> </p>
	<p class="block_">Nakor, başka bir havarinin bu kez beş öğrenciye iyiliğin evrendeki rolü üzerine giriş dersi verdiği binaya girdi. Hepsi olmasa da, Nakor çoğunun kilisesinin dersten sonra verdiği bir parça yiyecek için burada olduğunun farkındaydı, ama birilerinin çağrısına kulak vereceğine dair her zaman umudu vardı. Sho Pi hariç, şimdiye kadar beş tane havari toplayabilmişti. Midkemia evrenindeki en büyük dört tanrıdan biri adına tek başına bir kilise açmaya karar verdiği göz önüne alınınca, bu çok sade bir başlangıçtı.</p>
	<p class="block_1"> </p>
	<p class="block_">"Sorusu olan?" diye sordu aynı şeyleri kendisi de birkaç hafta önce duymuş olan havari.</p>
	<p class="block_1"> </p>
	<p class="block_">Öğrencilerden dördü kısıtlı bir anlayış gösteren ifadelerle baktı, ama bir tanesi elini kaldırdı.</p>
	<p class="block_1"> </p>
	<p class="block_">"Evet?" dedi öğrenci.</p>
	<p class="block_1"> </p>
	<p class="block_">"Bunu neden yapıyorsunuz?"</p>
	<p class="block_1"> </p>
	<p class="block_">"Neyi neden yapıyorum?" diye sordu öğrenci.</p>
	<p class="block_1"> </p>
	<p class="block_">Nakor durup dinlemeye başladı.</p>
	<p class="block_1"> </p>
	<p class="block_">"Sen değil, hepiniz. Neden bu iyilik mesajını telkin ediyorsunuz?"</p>
	<p class="block_1"> </p>
	<p class="block_">Öğrenci yüzünde paniğe yakın bir ifadeyle Nakor'a baktı. Kendisine daha önce hiç böylesine basit bir soru sorulmadığı için sorunun yalınlığı onu şaşırtmıştı.</p>
	<p class="block_1"> </p>
	<p class="block_">Nakor sırıttı. "Sorunu yanıtlayacağım, ama önce bunu neden sorduğunu öğrenmeliyim?" Kız omuzlarını silkti. "Vaaz veren çoğu kişi bir şeyler isleyen yaygın tanrılardan birinin hizmetindedir. Siz hiçbir şey istemiyor gibisiniz ve ben bedelin ne olduğunu öğrenmek istiyorum?" Nakor sırıttı. "Ah, bir meraklı! Harika. Benimle gel diğerleri burada kalıp yemeği beklesin." Kız kalkıp Nakor'un yanına gitti.</p>
	<p class="block_1"> </p>
	<p class="block_">Nakor kızı bir zamanlar bir nakliye şirketine ait olan depoda bulunan, ama artık kişisel odası olarak kullandığı odaya götürdü odada yarım düzine şilte vardı ve küçük bir mangalda bir çaydanlık kaynıyordu.</p>
	<p class="block_1"> </p>
	<p class="block_">"Adın ne kızım?"</p>
	<p class="block_1"> </p>
	<p class="block_">"Aleta," diye yanıtladı genç kadın. "Neden Sordun?</p>
	<p class="block_1"> </p>
	<p class="block_">"Çünkü ilgimi çektin."</p>
	<p class="block_1"> </p>
	<p class="block_">Kız tepeden tırnağa Nakor'u süzüp, "Eğer bir arkadaş arıyorsan sen benim ilgimi çekmiyorsun." Dedi.</p>
	<p class="block_1"> </p>
	<p class="block_">Nakor güldü. "Komikti. Hayır, ilgimi meraklı ve ilgili olduğun için çektin." Çay koyup kıza bir fincan verdi. "Çok iyi değil ama sıcak."</p>
	<p class="block_1"> </p>
	<p class="block_">Kız çaydan bir yudum alıp, "Kesinlikle iyi değil."</p>
	<p class="block_1"> </p>
	<p class="block_">"Şimdi, sorduğun soruya gelelim Seni buraya neyin getirdiğini söylersen soruna yanıt veririm." "Savaştan önce buranın batısındaki bir handa çalışıyordum. Artık kül olmuş durumda. Kış süresince çok zorluklar çektim ve neredeyse ölüyordum. Bacaklarımı açmadan ya da kimseyi öldürmeden hayatta kalmayı başardım, ama açım ve keşişin burada yiyecek olduğunu söyledi."</p>
	<p class="block_1"> </p>
	<p class="block_">"Samimi bir yanıt. Güzel. Yemek yiyeceksin," dedi Nakor. "Bunu neden yaptığımıza gelince, sana bir soru sormama izin ver. "İyi ile kötünün doğası nedir?"</p>
	<p class="block_1"> </p>
	<p class="block_">Kız gözlerini kırpıştırdı ve yanıtını düşünürken Nakor kızı inceledi. Kız yirmilerinin ortalarında gibi gözüküyordu. Sade bir yüzü, sorduğu sorular kadar onu meraklı gösteren iri gözleri ve düz bir burnu vardı. Dudakları dolgun, çenesi güçlüydü ve bütünüyle ele alındığında çok çekici olduğuna karar verdi Nakor. Elbisesinin üstüne bir pelerin giymişti, ama Nakor kızı buraya getirirken ince yapılı, hatta sıska olduğunu fark etmesine yetecek kadar görmüştü onu.</p>
	<p class="block_1"> </p>
	<p class="block_">Sonunda kız, "Doğa iyiyle kötüdür," dedi. "Doğaları yoktur. Oldukları gibidirler." "Kesin mi?"</p>
	<p class="block_1"> </p>
	<p class="block_">"Ne demek istiyorsun?"</p>
	<p class="block_1"> </p>
	<p class="block_">"Yani iyilik ve kötülük bazı kesin hisler içinde bulunur mu?"</p>
	<p class="block_1"> </p>
	<p class="block_">"Sanırım," dedi kız. "Yani, insanlar yaptıklarını yapar ve bu bazen iyi olur, bazen de kötü ve bazen de emin değilim, ama dışarılarda bir yerlerde iyilik ve kötülük var diye tahmin ediyorum."</p>
	<p class="block_1"> </p>
	<p class="block_">"İyi tahmin," dedi Nakor gülümseyerek. "Bizimle kalmak ister misin?"</p>
	<p class="block_1"> </p>
	<p class="block_">"Değişir," dedi kız, açık bir kuşkuculukla. "Ne için?" diye sordu.</p>
	<p class="block_1"> </p>
	<p class="block_">"Akıllı erkeklere ve kadınlara ihtiyacım var. Kendilerini çok önemli görmeden yaptığımız şeyin önemli olduğunu anlayacak insanlara ihtiyacım var."</p>
	<p class="block_1"> </p>
	<p class="block_">Kız aniden gülmeye başladı. "Kendimi hiç bu kadar ciddiye almamıştım." "İyi, ben de."</p>
	<p class="block_1"> </p>
	<p class="block_">"Ne yapıyorsunuz?"</p>
	<p class="block_1"> </p>
	<p class="block_">Nakor'un tavırları ve sesi ciddileşti. "Dışarıda senin anlayamayacağın güçler var. Benim de." Sırıttı, ardından ciddi bir tavır takındı. "Çoğu insanın 'soyutlama' olarak düşündüğü bir güçlerin pek çoğu, aslında tarafsız varlıklardır. Ne dediğimi anlıyor musun?" Kız kafasını iki yana salladı. "Ne dediğine dair hiçbir fikrim yok."</p>
	<p class="block_1"> </p>
	<p class="block_">Nakor güldü. "Çok güzel. Dürüstsün. Dur başka bir şekilde anlatayım. İyilik Tanrıçası uyuyor. Kötücül güçlerin sahip olduğu bir esrime durumunda. Onu uyandırmak için onun adına İyilik yapmalıyız.</p>
	<p class="block_1"> </p>
	<p class="block_">Eğer onun adına yeterince kişi çalışırsa, Arch-Indar uyanacak ve kötücüllük ait olduğu karanlıklara geri sürülecek. Bunu anlıyorum," dedi Aleta.</p>
	<p class="block_1"> </p>
	<p class="block_">"Ama inanmıyorsun." dedi Nakor.</p>
	<p class="block_1"> </p>
	<p class="block_">Eski garson, "Bilmiyorum," dedi. "Hiç bir zaman Tanrılar ve Tanrıçalardan anlayan birisi olmadım. Ama karnımı doyuracaksa, bir süreliğine inanmaya razıyım."</p>
	<p class="block_1"> </p>
	<p class="block_">"Oldukça adil." Ofise Roo girmek üzereyken Nakor "Pekâlâ, burada kalmak istediğin sürece seni besleyeceğiz ve Tanrıça adına iyilik yapmayı öğreneceksin."</p>
	<p class="block_1"> </p>
	<p class="block_">Kız ayrılınca Roo, "Yeni bir havari mi buldun?"</p>
	<p class="block_1"> </p>
	<p class="block_">"Olabilir," dedi Nakor. "İmkan dahilinde bulabildiklerimden daha zeki."</p>
	<p class="block_1"> </p>
	<p class="block_">Roo, "Garip bir şekilde çekici de. "</p>
	<p class="block_1"> </p>
	<p class="block_">Nakor sırıttı. "Biliyorum."</p>
	<p class="block_1"> </p>
	<p class="block_">Roo oturdu, Nakor da ona bir çay doldurdu.</p>
	<p class="block_1"> </p>
	<p class="block_">"Siparişin yetersizliği için özür dilerim, ama şu sıralarda tahıl alımı konusunda önüme birçok zorluk çıkarıyorlar. Az önce Prens Patrick'in levazım subayıyla görüştüm. Ordu yola çıkmaya hazır, ama erzak eksiklerini giderdiklerini, Doğu'dan getirdiklerimden fazlasını burada satabileceğimi söyledi. Sıcak sıvıdan bir yudum alıp, "İyi değil, ama idare eder." diye devam etti. "Araba bile bulamıyorum bulabilsem daha fazla mal getirebilirim, ama bütün arabalarım Salador'da toplanan ordu için çalışıyor. Eğer Patrick Kral'ı birçok araba almaya ikna edebilirse, onlara mallarımı yükleyip getirebilirdim, ama onlar silah, eyer, battaniye gibi daha fazla teçhizat getiriyorlar."</p>
	<p class="block_1"> </p>
	<p class="block_">Nakor başını salladı. "İş yerlerini buraya taşımaya başlamalısın." Roo güldü. "Keşke yapabilseydim." "Arabaları burada yapmaya ne dersin?"</p>
	<p class="block_2"> </p>
	<p class="block_">"Araba yapımcısı yok. Bakımlarını yapmak konusunda çok az şey biliyorum -ne de olsa bir arabacı tarafından büyütüldüm- ama araba yapmak konusunda en ufak bir bilgim bile yok. Marangozluktan pek anlamam, ama metal işçiliğini hiç bilmem ve tekerlek yapmak da özel bir beceri ister."</p>
	<p class="block_1"> </p>
	<p class="block_">Nakor, "Sana birkaç tane araba yapımcısı bulsam, benim için bir şey yapar mısın?" diye sordu. "Ne?"</p>
	<p class="block_1"> </p>
	<p class="block_">"Bir iyilik."</p>
	<p class="block_1"> </p>
	<p class="block_">Roo gülümsedi. İnce yüzü garip espri anlayışının su yüzüne çıktığını gösteriyordu. "Beni kandırıyorsun, değil mi?" Nakor güldü. "Bir hilekâra asla hile yapmam." "Ne istiyorsun?" "Sana altı tane araba yapımcısı bulursam, bana bir heykel yaptırmanı istiyorum."</p>
	<p class="block_1"> </p>
	<p class="block_">"Heykel mi? Ne için?"</p>
	<p class="block_1"> </p>
	<p class="block_">"Adamları bulduktan sonra söylerim. Yapacak mısın?"</p>
	<p class="block_1"> </p>
	<p class="block_">Roo'nun yüzünden kurnaz bir ifade geçti ve "Şunu altı araba yapımcısı, bir demirci ustası ve üç keresteci yapalım, ben de sana iki heykel yaptırtayım," dedi.</p>
	<p class="block_1"> </p>
	<p class="block_">"Anlaştık," dedi Nakor, elini masaya vurarak. "Adamları yarın ayarlarım. Onları nereye göndereyim?"</p>
	<p class="block_1"> </p>
	<p class="block_">"Şehrin dışındaki bir depoyu ofise çevirdim. Krondor'a dönene kadar merkez olarak orayı kullanacağım. Doğu kapısından çık ve ilk soldan dön. Sağdaki büyük yeşil bina. Mutlaka görürsün."</p>
	<p class="block_1"> </p>
	<p class="block_">Nakor, "Bulurum," dedi.</p>
	<p class="block_1"> </p>
	<p class="block_">"Şu kızda bir şeyler var," dedi Roo, Aleta'nın gittiği yeri göstererek. "Ne olduğunu bulamıyorum." "Sanırım önemli birisi." Roo güldü. "Tanıdığımdan beri seni asla anlamışım gibi davranmadım."</p>
	<p class="block_1"> </p>
	<p class="block_">"Öyle olması gerekiyor," diye yanıtladı Nakor "Çünkü ben de kendimi asla anlamadım." "Sana arkadaş olarak bir şey sorabilir miyim?</p>
	<p class="block_1"> </p>
	<p class="block_">"Elbette."</p>
	<p class="block_1"> </p>
	<p class="block_">"Yıllardır sadece numaralar bildiğini iddia ettin, ama yine de benim sadece büyü diyebileceğim şeyler yaptın. Şimdi de bir din kuruyorsun. Şimdi, soruma gelelim, gerçekle neyin peşindesin?" Nakor sırıttı. "Önemli bir şeye başlıyorum. Nasıl sonlanacağından emin değilim ve sonunu görecek kadar buralarda olup olmayacağımı da bilmiyorum, ama bu, hayatımda yaptığım en önemli şey olabilir."</p>
	<p class="block_1"> </p>
	<p class="block_">"Peki, bunun ne olduğunu sorabilir miyim?"</p>
	<p class="block_1"> </p>
	<p class="block_">Nakor içinde oturdukları sıradan binayı göstermek için elinle havada bir yay çizdi. "Bir kilise inşa ediyorum."</p>
	<p class="block_1"> </p>
	<p class="block_">Roo kafasını iki yana salladı, "Öyle tahmin ettim zaten. Söylesene Nakor, hiç kimse sana deli dedi mi?"</p>
	<p class="block_1"> </p>
	<p class="block_">Nakor güldü. "Sık sık ve çoğu zaman diyebilirim."</p>
	<p class="block_1"> </p>
	<p class="block_">Roo kalktı. "Çay için teşekkürler, Tahıl için ne yapabileceğime bakacağım. Bana o işçileri bulursan senin için o heykelleri yaptırtırım."</p>
	<p class="block_1"> </p>
	<p class="block_">"Yarın görüşürüz."</p>
	<p class="block_1"> </p>
	<p class="block_">İçeri Sho Pi girdi ve "Usta, herkes yemek için hazır," dedi.</p>
	<p class="block_1"> </p>
	<p class="block_">"Karınlarını doyuralım öyleyse" dedi Nakor.</p>
	<p class="block_1"> </p>
	<p class="block_">Din liderine dönüşmüş garip adam durdu ve bir an orada duran beş kişiyi izledi. Dördü karınlarını doyurduktan sonra gidecek, ama Aleta kalacaktı. Ve Nakor nedenini bilmeden, geleceğinin büyük bir kısmının kız artık burada olduğu için belirli bir yöne girdiğini biliyordu. Bunu nasıl bildiğini bilmiyordu, ama şu andan itibaren yeni kurulan kilisesindeki en önemli insanın bu kız olduğundan emindi ve kızın hayatı, kendi de dahil herkesin üstünde konulmalıydı. Düşüncelerini kendine saklayarak ofisten çıktı ve havarilerinin açları doyurmasına yardım etti.</p>
	<p class="block_1"> </p>
	<p class="block_">Erik ileriyi gösterip, "Şurada ne görüyorsun?" diye sordu.</p>
	<p class="block_1"> </p>
	<p class="block_">"Yoldan bir şey geliyor," dedi Hadati dağ adamı Akee. "At sırtında tek bir adam."</p>
	<p class="block_1"> </p>
	<p class="block_10"><img alt="Line" src="images/image.png" class="calibre2"/></p>
	<p class="block_1"> </p>
	<p class="block_">Erik batan güneşe karşı gözlerini kıstı. Gerçekten de, belirsiz bir hareket, parlak gökyüzüne karşı kara bir nokta olan şey, Kral'ın Yolu'nda tırısta ilerleyen at sırtında bir adamdı.</p>
	<p class="block_1"> </p>
	<p class="block_">Kızıl Kartallar'ın Yüzbaşısı Erik von Darkmoor ve kendi birliğinin üyeleri olarak düşünülen karışık bir birlik Hadati dağ adamı ve Krondor Kraliyet Yolbulucuları'nın üyeleri yolun iki tarafına da dağılmıştı. "Bizden biri mi?" diye sordu Erik.</p>
	<p class="block_1"> </p>
	<p class="block_">Akee, "Sanırım öyle," dedi. "Sanırım bu Jimmy Jameson."</p>
	<p class="block_1"> </p>
	<p class="block_">"Nereden anladın?"</p>
	<p class="block_1"> </p>
	<p class="block_">Hadati gülümsedi. "Atta oturuş şekline bakarak bir tanıdığı ayırt etmeyi öğreniyorsun."</p>
	<p class="block_1"> </p>
	<p class="block_">Erik adamın şaka yapıp yapmadığını görmek için dönünce şaka yapmadığını anladı. Kış boyunca Erik Hadati dağ adamı ve birliğiyle ona saygı duymayı öğrenecek kadar zaman geçirmişti ve oldukça soğuk dağ savaşçılarından biri olan adamı sevmeye bile başlamıştı. Akee köyünde bir liderdi ve Yabon'un kuzeyindeki Hadati halkının konseyinde o kadarını Erik'in de anladığı gibi önemli birisi olarak düşünülüyordu.</p>
	<p class="block_1"> </p>
	<p class="block_">Aynı zamanda adamın eski Krondor Prensi'nin Yılankatili olarak bilinen Baru adındaki bir arkadaşının torunu olduğunu öğrenmişti ve bu yüzden Akee, Yabon'un bağımsız ve inatçı halkı arasında yaygın olmayan bir durum olarak Krallık'a sıcak bakan biri olarak düşünülüyordu. Krallık'ın sınırları içinde yaşayan halkların arasında Hadatiler en soğuk olanlardı. Yabon Dükü'nün keşifçiler için yaptığı çağrıya yanıt verenler Akee ile doğrudan bağı olanlardı.</p>
	<p class="block_1"> </p>
	<p class="block_">Jimmy yaklaşınca Erik ve Akee ağaçların altından çıkıp ona doğru at sürmeye başladı, Jimmy iki tanıdık şekli tanıyana kadar durdu, ardından elini kaldırarak selam verdi.</p>
	<p class="block_1"> </p>
	<p class="block_">Önünde durduklarında Erik başını salladı ve Akee, Sanki başına tatsız şeyler gelmiş gibi görünüyorsun," dedi</p>
	<p class="block_1"> </p>
	<p class="block_">"Daha kötüsü de olabilirdi," dedi Jimmy Erik, "Dash?" dedi.</p>
	<p class="block_1"> </p>
	<p class="block_">Jimmy kafasını iki yana salladı. "Bir süre esir olmuş, ama kaçmış. Şehirde bir yerlerde mi, yoksa kaçtı mı bilmiyorum. Eğer kaçtıysa buraya geliyordur. Eğer şehirde bir yerlerde yakalanırsa, zarar görmeyeceğine dair garanti aldım."</p>
	<p class="block_1"> </p>
	<p class="block_">"Garanti mi?" dedi Erik.</p>
	<p class="block_1"> </p>
	<p class="block_">"Uzun hikâye. Prens Patrick'e ya da en azından Owen Greylock'a da anlatmam gereken bir hikâye."</p>
	<p class="block_1"> </p>
	<p class="block_">"Şanslısın," dedi Erik. "Owen'ın ön birliğinin olduğu Ravensburg'e dönüyorum. Prens hâlâ Darkmoor'da. Darkmoor ile burası arasındaki yollar kontrolümüz altında ve daha öncesi kadar güvenli. Bir haftaya kalmaz Prens'in yanındasın."</p>
	<p class="block_1"> </p>
	<p class="block_">Jimmy, "Güzel," dedi. "Yol almaktan çok, sıcak bir yemek, banyo ve yumuşak bir yataktan başka bir şey istemiyorum."</p>
	<p class="block_1"> </p>
	<p class="block_">Erik başını sallayıp Akee'ye, "Keşifçileri ileri bir hatta, batıya ilerletip rapor verin," dedi. Jimmy, "Gerek yok," dedi. "General Krondor ile Darkmoor yolu üzerindeki devriyelerini geri çekiyor. Tek korkmanız gereken şey haydutlar ve duvarların dibinde kamp yapmaktan sıkılmış bazı paralı askerler. Bütün birliklerinizi şehirden atla bir günlük uzaklıktaki konaklara kaydırabilir ve orada kamp yapabilirsiniz."</p>
	<p class="block_1"> </p>
	<p class="block_">Erik meraklı görünüyordu, ama sadece, "Sanırım seninle gelsem iyi olacak Jimmy," dedi. "Kampınız nerede?"</p>
	<p class="block_1"> </p>
	<p class="block_">"Buradan birkaç kilometre ötede." Erik Akee'ye el sallayarak veda etti ve atını çevirip Jimmy'nin yanında ilerlemeye başladı. Erik eliyle yarım daire çizip, "Anayolun her iki tarafındaki ağaçlıkları kilometrelerce kontrolümüz altında tutuyoruz," dedi.</p>
	<p class="block_1"> </p>
	<p class="block_">"Son birkaç haftadır herhangi bir sorunla karşılaşmadınız, değil mi?"</p>
	<p class="block_1"> </p>
	<p class="block_">"Aslında hayır. Birkaç haydut, birkaç kaçak ve güneydeki komşularımızdan gelen birkaç paralı asker, ama bir süredir Fadawah'ın birliklerinden çok azını gördük." "Duko Patrick ile anlaşmak istiyor."</p>
	<p class="block_1"> </p>
	<p class="block_">"Taraf mı değiştirmek istiyor'-'" diye sordu Erik. Erik denizin ötesine iki kere gitmişti ve paralı askerlerin en yüksek fiyatı verene hizmet etme geleneğini biliyordu. Zümrüt Kraliçe fetihlerine başlayana kadar orada hiç kimse bir imparatorluk kurmayı başaramamış olduğu için, Erik sebeplerden birinin bu güçlere olan bağımlılık olduğuna inanıyordu.</p>
	<p class="block_1"> </p>
	<p class="block_">"Tam olarak değil," dedi Jimmy, Erik'e Duko'nun teklifini anlatarak.</p>
	<p class="block_1"> </p>
	<p class="block_">Erik ıslık öttürdü. "Patrick'in bundan hoşlanacağını sanmıyorum. Greylock'un bana anlattıklarına ve Darkmoor'da gördüklerime bakılırsa, Prens, Kesh ya da istilacılar kim olduğunu umursamadan savaşmak istiyor."</p>
	<p class="block_1"> </p>
	<p class="block_">Jimmy, "Prens'i ikna etme işini babama ve Owen Greylock'a bırakacağım." dedi. "Ama bu kabul etmezlik yapamayacağı kadar iyi bir anlaşma. Eğer kabul ederse, binlerce insanın hayatını kurtarmış olacak ve Batı Toprakları'nın geri alınmasını hızlandıracak."</p>
	<p class="block_1"> </p>
	<p class="block_">Erik bir şey söylemedi, ama çabuk öfkelenen genç Prens'te gördüklerine bakılırsa, Patrick'in bu şekilde düşüneceğine inanmıyordu.</p>
	<p class="block_1"> </p>
	<p class="block_10"><img alt="Line" src="images/image.png" class="calibre2"/></p>
	<p class="block_1"> </p>
	<p class="block_">Dash Şakacılar'ın ona verdiği çizmelere, pantolona ve cekete baktı. İşe yarar şeylerdi, ama yakalandığında ondan alınanlar kadar iyi değillerdi.</p>
	<p class="block_1"> </p>
	<p class="block_">Dash ayrılmak için kalkarken Dürüst Adam Lysle Riggers ona baktı. "Henüz değil evlat." Yaşlı adam elini sallayarak Trina ve odadaki diğerlerine Dash ile kendisini yalnız bırakmalarını işaret etti. Kapı Trina'nın arkasından kapandığında, yaşlı adam. "Bir şeyi anlamalısın," dedi. "Bizim için bir genel af çıkartabileceğini düşünmediğim için bu konuşmanın bir anlamı olmayabilir. Kısa bir süre sonra öleceğim. İyileştirici rahipler ancak bu kadarını yapabiliyor ve sonuçta ben yaşlı bir adamım. Benim yerimi almak isteyen başka birileri çıkacaktır. Birkaç tane tahminim olmasına karşın, kimin alacağını bilemiyorum. John Tuppin alabilir. Akıllı ve yeterince gözüpek bir adam ve pek çok kişi ondan korkar. Eğer zeki ve sessizse ki, öyle gözüküyor, Trina da alabilir. Ama yerime kim geçerse geçsin, seninle benim aramızda yaptığımız anlaşma geçersiz kalır. Dediğim gibi, eğer Prens'i geçmiş suçlarımızı affetmesine ikna edebilsen de fark etmez. "Ama Şakacılar'a verdiğin sözü tutmazsan, sözün tutulması için ellerinden geleni yapacaktır; ne kadar yükselirsen yüksel, nerede yaşarsan yaşa, ya da ne kadar büyük bir ordunun başına gelirsen gel, eninde sonunda kardeşlerimizden biri bir gecelik ziyaretiyle yaşamın sona erer. Anlıyor musun?"</p>
	<p class="block_1"> </p>
	<p class="block_">Dash, "Anlıyorum," dedi.</p>
	<p class="block_1"> </p>
	<p class="block_">"Şunu da bil Dashel Jameson: bil ki, burada gördüklerini anlatmaman ya da burada tanıdığın herhangi birine karşı tanıklık yapmaman için kan yemini etmiş sayılırsın. Bu bir sessizlik yeminidir, çünkü böyle bir yemin etmeden Ana'dan sağ çıkamazsın. "</p>
	<p class="block_1"> </p>
	<p class="block_">Dash tehdit edilmekten hoşlanmıyordu, ama büyükbabasından, Lysle'nin söylediklerinin boş bir tehdit olmadığını bilecek kadar Şakacılar ile ilgili hikâyeler duymuştu. Dash, "Kuralları burada doğan herkes kadar iyi biliyorum," dedi.</p>
	<p class="block_1"> </p>
	<p class="block_">"Bildiğine kuşku yok. Genç kardeşimin pek alçakgönüllü olmadığını görüyorum. Şakacılar'ın işleyişini adamlarım kadar bildiğinden şüpheleniyorum." Dürüst Adam yara izleri olan sıska elini Dash'a doğru salladı. "Büyükbaban durumun ne olduğunu ve Şakacılar'ın işlerini nasıl yürütmeleri gerektiğini söylemek için küçük dükkânıma gelmeden önce, yöntemlerimizin ve sırlarımızın bilinmediğine bahse girerdim. O an Eliuzun Jimmy'nin bizim onu izlediğimiz kadar, onun da bizi izlediğini öğrendim ve dahası, o buralarda yokken de bizi izlettiğini. Sonuç olarak, benim Şakacılar'ın lideri olduğumdan çok daha iyi bir Dük'tü."</p>
	<p class="block_1"> </p>
	<p class="block_">Dash omuzlarını silkti. "Eğer Patrick isteğimi kabul ederse, bütün bunlar sona erer zaten." Yaşlı adam güldü. "Bir affın bu perişan kardeşliğimizi namuslu yola sokacağını mı sanıyorsun? Bu gibi bir aftan dakikalar sonra pervasız gençlerimizden bazıları pazar meydanında kese kesecek ya da depoların mahzenlerine girecek genç Dash. Tehlikeli yol o kadar içimize işlemiştir ki, ondan başka bir hayatı istemeyiz.</p>
	<p class="block_1"> </p>
	<p class="block_">"Bazen büyükbaban gibi bazıları kendilerini düzeltmek için bir kaçış, bir yol bulur, ama çoğu Ana'ya, lağımlara, çatı tepelerine -Hırsızlar Yolu'na- ve bir celladın ipinin ucunda son bulacak kısa bir yaşama bağlı kalır. Bu hayat, sarayın zindanlarındakinden çok da farkı olmayan bir mahkûm hayatıdır, çünkü kaçma şansı çok azdır."</p>
	<p class="block_1"> </p>
	<p class="block_">Dash omuzlarını silkti. "En azından herkesin, senin, Trina'nın ve diğerlerinin bir seçim şansı olur. Çoğu insan bundan fazlasını istemez."</p>
	<p class="block_1"> </p>
	<p class="block_">Yaşlı adam kesik kesik güldü. "Yaşının ötesinde bilgesin Dash, tabii başkasından duyduklarını tekrarlamadan bunu gerçekten hissederek söylüyorsan. Git artık."</p>
	<p class="block_1"> </p>
	<p class="block_">Dash dışarı çıkınca çalışma ekibinden üç arkadaşının beklediğini gördü. Gustaf ile Tahvin yan yana dururken, Reese bazı Sakacılar'ın yanında duruyordu. "Benimle geliyor musunuz?" diye sordu Dash.</p>
	<p class="block_1"> </p>
	<p class="block_">Reese kafasını iki yana salladı. "Ben değil. Yakalanmadan önce Şakacıydım ve bunlar benim insanlarım. Burası benim evim."</p>
	<p class="block_1"> </p>
	<p class="block_">Dash başını salladı. Diğer ikisine bakarak, "Siz?" dedi.</p>
	<p class="block_1"> </p>
	<p class="block_">Gustaf, "Kılıcı olmayan bir savaşçıyım," dedi. "İşe ihtiyacım var. Beni tutuyor musun?"</p>
	<p class="block_1"> </p>
	<p class="block_">Dash gülümsedi. "Evet tutuyorum."</p>
	<p class="block_1"> </p>
	<p class="block_">Tahvin, "Ben sadece şehirden çıkmak istiyorum," dedi.</p>
	<p class="block_1"> </p>
	<p class="block_">"Beraberiz o halde."</p>
	<p class="block_1"> </p>
	<p class="block_">Trina gelip Dash'ın önünde durdu. "Pekâlâ züppe, size en güvenli yolu ben göstereceğim. Karanlığa kadar bekleyin, ardından dış kamplara yaklaşmadan gidin. Prens'in ordusunun yaklaşmakta olduğuna dair söylentiler var ve insanlar kılıçlarına yakın uyuyor. Böyle bir yerde pek fazla arkadaş bulunmaz."</p>
	<p class="block_1"> </p>
	<p class="block_">Dash başını sallayıp. "Silah?" diye sordu.</p>
	<p class="block_1"> </p>
	<p class="block_">"Vereceğiz," dedi Dash'ın John Tuppin olarak bildiği, onu yakalayan tıknaz adam. "Çıkıştan hemen sonra alacaksınız."</p>
	<p class="block_1"> </p>
	<p class="block_">Dash başını salladı. "Gidelim öyleyse."</p>
	<p class="block_1"> </p>
	<p class="block_">Omzunun üstünden, arkasında Krondor tarihindeki en gizemli insan olduğunu iddia eden yaşlı adamın, Dürüst Adam'ın olduğu kapalı kapıya göz attı. Dash yaşlı adamı bir daha görüp göremeyeceğini merak etti.</p>
	<p class="block_1"> </p>
	<p class="block_">Loş ışıkta yola koyuldular.</p>
	<p class="block_1"> </p>
	<p class="block_10"><img alt="Line" src="images/image.png" class="calibre2"/></p>
	<p class="block_1"> </p>
	<p class="block_">Pug bir an önce karara varması gereken seçenekleri düşünerek sessizce oturuyordu. Miranda onu izliyordu.</p>
	<p class="block_1"> </p>
	<p class="block_">Birkaç dakika sonra, pencerenin dışında asılı duran hayal her neyse ondan sıyrılarak, "Ne?" dedi.</p>
	<p class="block_1"> </p>
	<p class="block_">Miranda güldü. "Milyonlarca kilometre uzaktaydın, değil mi?"</p>
	<p class="block_1"> </p>
	<p class="block_">Pug gülümsedi. "Aslında hayır. Sadece birkaç yüz kilometre. Ama yıllarca uzaktaydım." "Ne düşünüyordun?"</p>
	<p class="block_1"> </p>
	<p class="block_">"Geçmişimi ve geleceğimi."</p>
	<p class="block_1"> </p>
	<p class="block_">"Geleceğimizi demek istiyorsun."</p>
	<p class="block_1"> </p>
	<p class="block_">Pug kafasını iki yana salladı. "Hâlâ yalnız yapmam gereken bazı seçimler var."</p>
	<p class="block_1"> </p>
	<p class="block_">Miranda şöminenin yanındaki sandalyeden kalktı. Sıcaklıktan çok konfor vermesi için yakılmış, kömürlerin yanmasına yetecek kadar küçük bir ateş yanıyordu. Kadın ateşe göz atıp kocasının önünde dikildi. Kucağına oturup, "Anlat," dedi.</p>
	<p class="block_1"> </p>
	<p class="block_">"Gathis'in sunduğu seçenek. Aslında Tanrı'nın seçeneği."</p>
	<p class="block_1"> </p>
	<p class="block_">"Ne yapman gerektiğine karar verdin mi?"</p>
	<p class="block_1"> </p>
	<p class="block_">Pug başını salladı. "Sanırım benim için yalnızca bir seçenek var."</p>
	<p class="block_1"> </p>
	<p class="block_">Bir sürelik bir sessizliğin ardından Miranda, "Benimle paylaşmak ister misin?" diye sordu. Pug gülüp Miranda'yı boynundan öptü. Kadın çığlık attı, ardından iterek kendini Pug'dan uzaklaştırdı. "Dikkatimi bu kadar kolay dağıtabileceğini mi sanıyorsun?"</p>
	<p class="block_1"> </p>
	<p class="block_">Pug gülümsedi. "Ölüm Salonu'nda yatarken, bana babanın yerini almam seçeneği sunuldu." Kara Macros'tan bahsedilince Miranda kaşlarını çattı. Babasıyla asla yakın ilişkileri olmamıştı ve bunun başlıca nedeni babasının büyük güçlerle olan bağlantısıydı. Kayıp Büyü Tanrısı Sarig'in insan vekili olarak oynadığı rol, Miranda'nın neredeyse iki yüzyıllık hayatında babasıyla son birkaç yıl görüşmesine yol açmıştı.</p>
	<p class="block_1"> </p>
	<p class="block_">Pug devam etti. "Sarig'in Midkemia'daki temsilcisi olamam. Bu benim rolüm değil."</p>
	<p class="block_1"> </p>
	<p class="block_">"Bana anlattıklarına bakılırsa, diğer seçeneklerin o kadar da çekici değil."</p>
	<p class="block_1"> </p>
	<p class="block_">Pug endişeli görünüyordu. "Ölmedim, bir yüzden seçeneklerim bire indi: yaşamalı ve en değer verdiğim şeylerin yok oluşunu, ölümünü ve kaybını izlemeliyim."</p>
	<p class="block_1"> </p>
	<p class="block_">Kadın tekrar Pug'ın kucağına oturdu ve "Biri zaten gerçekleşti," dedi. "Kızın ve oğlun senden alındı, değil mi?'"</p>
	<p class="block_1"> </p>
	<p class="block_">Pug başını salladı ve Miranda Pug'ın gözlerinde hala dinmeyen acısının yansımalarını gördü.</p>
	<p class="block_1"> </p>
	<p class="block_">"Ama daha fazlasını kaybetmekten korkuyorum."</p>
	<p class="block_1"> </p>
	<p class="block_">Miranda başını omzuna yaslayarak Pug'ın kucağına tekrar yerleşti. "Kayıplar her zaman olasıdır aşkım. Sonunda ölene kadar kaybedebiliriz. Bu hayatın cilvesi. Hiçbir şey sonsuza dek sürmez." Pug, "Neredeyse yüz yaşındayım, ama şu anda cildimi çocuk gibi hissediyorum," dedi.</p>
	<p class="block_1"> </p>
	<p class="block_">Miranda gülüp Pug'a sokuldu. "Biz zaten çocuğuz, ben senden iki kat yaşlıyım. Tanrılar ile karşılaştırıldığında ben dahil, yürümeyi yeni öğrenen çocuklarız." "Ama çocukların öğretmenleri vardır."</p>
	<p class="block_1"> </p>
	<p class="block_">"Öğretmenlerin vardı," dedi Miranda.</p>
	<p class="block_1"> </p>
	<p class="block_">"Şu anda bir tanesi işime yarayabilirdi"</p>
	<p class="block_1"> </p>
	<p class="block_">Miranda, "Ben sana öğretirim," dedi</p>
	<p class="block_1"> </p>
	<p class="block_">Pug ona baktı. "Öğretir misin?"</p>
	<p class="block_1"> </p>
	<p class="block_14">Kadın Pug'ı öptü. "Sen de bana öğretebilirsin. Babamın adasındaki öğrencilere, onlar da bize öğretir. Okunmamış kitaplarımız ve bu küçük kürede hayal bile edemeyeceğimiz bilgeliğe ulaşabileceğimiz Dünyalar Koridoru'muz var. Yaşanacak çağlarımız." Pug iç geçirdi. "Sanki umut varmış gibi hissetmemi sağlıyorsun." Miranda, "Her zaman umut vardır," dedi.</p>
	<p class="block_2"> </p>
	<p class="block_">Kapı çaldı ve Miranda Pug'ın kapıyı açması için kucağından kalktı. Dışarıda bir kraliyet içoğlanı duruyordu ve "Lordum, Prens sizi bir an önce görmek istiyor," dedi.</p>
	<p class="block_1"> </p>
	<p class="block_">Pug Miranda'ya göz atınca, kadın merakla omuzlarını silkti ama bir şey söylemedi. Pug Miranda'ya başını sallayıp içoğlanını takip etti.</p>
	<p class="block_1"> </p>
	<p class="block_">Şu sıralar Prens Patrick tarafından kullanılan eski Baron'un odasına gelene kadar Darkmoor Şatosu'nun içinde ilerledi. İçoğlanı kapıyı açıp Pug'ın girmesi için kenara çekildi.</p>
	<p class="block_1"> </p>
	<p class="block_">Patrick yaşlı Baron Otto'nun masasından kafasını kaldırıp baktı ve "Büyücü, halledebileceğini umduğum bir sorunumuz var," dedi.</p>
	<p class="block_1"> </p>
	<p class="block_">"Nasıl yardımcı olabilirim Ekselansları?"</p>
	<p class="block_1"> </p>
	<p class="block_">Patrick rulo yapılmış bir parşömeni kaldırdı. "Kuzeyden gelen bir rapor. Saaurlar ortaya çıkmaya karar vermiş."</p>
	<p class="block_1"> </p>
	<p class="block_">"Kuzeyde mi?" Pug şaşkın görünüyordu. Saaurları Darkmoor'daki son savaştan çekilmeye ikna ettiğinde, liderleri Sha-shahan, Saaurları aldatanların bunu kanıyla ödeyeceğine dair ant içmişti. Ama kuzeyde bu intikamın en olası hedefi olan Fadawah'ın ordusu vardı. Saaurlar nasıl olur da çekildikten sonra eski müttefiklerine dönebilirdi? Pug, "Kuzeyde nerede Ekselans?" diye sordu. "Kuzeydoğuda! Kışı, dağlarla Kuytu Orman'ın ağaçlıkları arasında, kuzeyimizde geçirdiler. Gümbürcehennem Bozkırları'nın en güney ucunda yaşıyorlardı ve artık iyice güneye inmeye başlamışlar."</p>
	<p class="block_1"> </p>
	<p class="block_">"Güneye!" diye tekrarladı Pug korku dolu bir sesle. "Bize saldırmışlar mı?"</p>
	<p class="block_1"> </p>
	<p class="block_">Patrick parşömeni yere fırlattı. "Kendin oku. Fadawah'ın Kâbus Sıradağları'ndaki herhangi bir boşluktan yararlanmasını önlemek için tepelerde yedek tutulan bir birliğe saldırmışlar. Birlikteki bütün adamları katletmişler."</p>
	<p class="block_1"> </p>
	<p class="block_">"İlerlemeye devam ediyorlar mı?"</p>
	<p class="block_1"> </p>
	<p class="block_">"Hayır," dedi Patrick. "Bu haberdeki tek iyi yan bu. Askerlerimden üç yüzünü katledip sonrasında geri çekilmekten memnun gibiler. Yine de bize bir uyarı bırakmışlar." "Neymiş o?"</p>
	<p class="block_1"> </p>
	<p class="block_">"Yere üç yüz tane kazık saplamışlar. Her birinin tepesinde bir adamın kafası var. Bu düpedüz bir meydan okuma."</p>
	<p class="block_1"> </p>
	<p class="block_">"Hayır Ekselans," diye düzeltti Pug. "Bu meydan okuma değil. Bu bir uyarı." "Kime yapılmış bir uyarı?" dedi Patrick, öfkesini güçlükle kontrol ederek.</p>
	<p class="block_1"> </p>
	<p class="block_">"Herkese. Bize, Fadawah'a, Kara Yol Kardeşliğine, kazıklarda asılanları görecek kadar yaklaşan herhangi bir akıllı yaratığa. Bu hareket bize Saaurların Gümbürcehennem Bozkırları üzerinde hak iddia ettiğini ve bizim oradan uzak durmamızı istediğini söylüyor."</p>
	<p class="block_1"> </p>
	<p class="block_">Patrick bunu düşündükten sonra, "Göçebeler, kaçakçılar ve haydutlar hariç, orada yaşayan hiç kimseyi Krallık Vatandaşı olarak adlandırmam ve orası hâlâ bizim topraklarımız." Dedi.</p>
	<p class="block_1"> </p>
	<p class="block_">"Yabancı bir ordunun birliklerimi yok etmesine ve kendilerini bizim sınırlarımız içinde bağımsız bir ulus olarak ilan etmelerine verirsem cehennemin dibinde kahrolayım." "Benden ne yapmamı istiyorsunuz Ekselansları?"</p>
	<p class="block_1"> </p>
	<p class="block_">"Sabah kuzeye bir birlik yolluyorum onlara eşlik edersen minnettar olurum. Saaurları savaştan çıkartan sendin. Şu Jatuk öfkesini Fadawah'a çevirmek isterse, askerlerimi tepelerinden çeker ve hatta onlara Yabon'da Fadawah'tan intikam almaları için erzak bile veririm. Ama bu işin karşılıksız kalmasına veremem."</p>
	<p class="block_1"> </p>
	<p class="block_">"Onlara ne söylememi istiyorsunuz?"</p>
	<p class="block_1"> </p>
	<p class="block_">"Bize karşı olan düşmanlıklarını kesip, topraklarımızdan çekilmelerini söyle." "Nereye Ekselans?"</p>
	<p class="block_1"> </p>
	<p class="block_">Patrick, "Nereye gidecekleri umurumda değil," dedi. "Kıyıya güvenli geçiş yapıp evlerine yüzerek gidebilirler umurumda değil, ama bana kendi Prensliğimin herhangi bir kısmından uzak durmamı söylemelerine izin vermeyeceğim! Son zamanlarda bu çok sık olmaya başladı!" Patrick'in sesi yükseliyordu ve Pug öfkesine hakim olamadığını görebiliyordu.</p>
	<p class="block_1"> </p>
	<p class="block_">"Gitmekten memnuniyet duyarım Ekselans."</p>
	<p class="block_1"> </p>
	<p class="block_">"Güzel," dedi Patrick daha sakin bir sesle. "Tepelerdeki kuvvetlerimizin kuzey birliklerinin başındaki Yüzbaşı Subai'ye birilerini yollayacağım haberini gönderdim. Bunun sana eşlik etmesini ve bu sorunun çözülmesini istiyorum. Şu Yıldızlimanı'ndaki meseleyle, Kesh'in aptalca davranmasıyla ve Fadawah'ın Prensliğimde yaşıyor olmasıyla ilgili yeterince endişem varken, bir de sorun çıkaran Saaurlarla uğraşamam.</p>
	<p class="block_1"> </p>
	<p class="block_14">"Mantıklı davranırlarsa, ben de mantıklı davranırım. Bana onları Krallık'ımızın dışına çıkartmak için ne yapmamız gerektiğini söylerlerse onu yaparım. Ama reddederlerse, yapabileceğin tek bir şey var."</p>
	<p class="block_2"> </p>
	<p class="block_">"Nedir o Ekselans?"</p>
	<p class="block_1"> </p>
	<p class="block_">Patrick sanki gözünün önündekini göremiyormuş gibi Pug'a baktı. "Tabii ki onları yok edeceksin büyücü. Onları bu dünyadan sileceksin."</p>
	<p class="block_1"> </p>
	<p class="block_9"><img alt="C:\Users\UguR\AppData\Local\Microsoft\Windows\INetCache\Content.Word\Line.png" src="images/image.png" class="calibre1"/></p>
	<p class="block_3" id="calibre_pb_8"> </p>
</body></html>
