<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>04 - Kırık Tacın Parçaları - Yılan Savaşları Efsanesi</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_12">-8-</p>
	<p class="block_13">HAZIRLIKLAR</p>
	<p class="block_1"> </p>
	<p class="block_">Dash işaret verdi.</p>
	<p class="block_1"> </p>
	<p class="block_">Nöbetçiler el sallayarak ona ve arkadaşlarına ilerlemesini işaret etti.</p>
	<p class="block_1"> </p>
	<p class="block_">Dash, Gustaf ve Tahvin, ikinci günün ikindisine doğru karşılaştıkları bir grup hayduda benzer grup hariç, hiç kimseye rastlamadan üç gündür yoldaydı. Duko birliklerini Krondor'un hemen dışına kadar çekmişti, bu yüzden sadece birkaç hafta önce iki kardeşe zorluk çıkaran devriyeler yoktu artık.</p>
	<p class="block_1"> </p>
	<p class="block_">En yakındaki asker, "Kimsiniz?" diye sordu.</p>
	<p class="block_1"> </p>
	<p class="block_">Dash, "Dashel Jameson, Kral'ın Saray Baronu," diye yanıtladı.</p>
	<p class="block_1"> </p>
	<p class="block_">Gustaf ve Tahvin birbirlerine şaşkın bakışlar attı, ama ikisi de bir şey söylemedi. Şakacılar tarafından yakalandıklarından beridir garip bir şeyler olduğunu ve Dash'ın liderleriyle yalnız zaman geçirdiğini biliyorlardı, ama bunun ötesinde tek bildikleri genç adamın onları tutsaklıktan kurtardığı ve sıcak yemek, temiz yatak ve iş umudu verdiğiydi. "Gar!" diye bağırdı ilk asker ikinciye. "Çavuşu çağır!"</p>
	<p class="block_1"> </p>
	<p class="block_">İkinci asker hızla, Krallık'ın uzaktaki ilk ordugâhının ışıklarına doğru yürümeye başladı. Dash ve diğerleri ilk askerin önünde durdu. Adam uzun bir süre garip bir sessizliğe gömülü kaldıktan sonra, "Sormamın sakıncası yoksa lordum..."</p>
	<p class="block_1"> </p>
	<p class="block_">"Evet?" dedi Dash.</p>
	<p class="block_1"> </p>
	<p class="block_">Askerin, bir soylunun nasıl olup da günün ilerleyen saatlerinde yanında şüpheli tiplerle düşman hatlarının yanlış tarafından üstünde böylesi berbat giysilerle çıkıp geldiğini merak ettiği belliydi, ama sadece, "Su ister misiniz?" diye sormakla yetindi.</p>
	<p class="block_1"> </p>
	<p class="block_">"Evet, teşekkür ederim," dedi Dash.</p>
	<p class="block_1"> </p>
	<p class="block_">Asker ona bir su tulumu verdi ve Dash içtikten sonra Gustaf'a, o da Tahvin'e verdi. Dash, "Oturacağım," dedi ve yolun kenarına geçip oturdu.</p>
	<p class="block_1"> </p>
	<p class="block_">Arkadaşları da ona katıldı. Meraklı nöbetçiye aldırış etmeden sessizce oturdular.</p>
	<p class="block_1"> </p>
	<p class="block_">Kısa bir süre sonra Krallık kampından, yanlarında üç at getiren bir grup atlı asker yaklaştı. Öndeki attan aşağı bir çavuş atladı, dizginleri nöbetçiye verdi ve "Baron Dashel?" dedi.</p>
	<p class="block_1"> </p>
	<p class="block_">Dash ayağa kalkıp, "Benim," dedi.</p>
	<p class="block_1"> </p>
	<p class="block_">"Yüzbaşı von Darkmoor sizi ve arkadaşlarınızı bekliyor efendim."</p>
	<p class="block_1"> </p>
	<p class="block_">Üç adam Erik'in kampına giden bir kilometreden az bir yolu muhafız takımıyla aldı. Komuta çadırının dışında onları bekleyen Erik, "Dash!" dedi, "Baban tek parça döndüğüne sevinecek." "Ağabeyimden haber var mı?" diye sordu Dash attan inerken.</p>
	<p class="block_1"> </p>
	<p class="block_">"Bir hafta önce geldi; Owen ile birlikte aceleyle Prens ile babanı görmeye gitti. İçeri gel." Erik Gustaf ile Tahvin'e geceyi geçirecekleri bir yer bulması için bir askere emir verdi ve komuta çadırına girince, "Sıcak yemek geliyor," dedi.</p>
	<p class="block_1"> </p>
	<p class="block_">"İyi," dedi Dash, büyük bir harita masasının yanındaki bir katlanan sandalyeye çökerek. Haritaya göz alıp, "Krondor'a saldırmaya mı hazırlanıyorsunuz?" diye sordu.</p>
	<p class="block_1"> </p>
	<p class="block_">Erik kafasını iki yana salladı. "Eğer ağabeyinin Duko'dan getirdiği mesaj yalan değilse saldırmak zorunda kalmayabiliriz."</p>
	<p class="block_1"> </p>
	<p class="block_">"Mesaj mı?"</p>
	<p class="block_1"> </p>
	<p class="block_">"Jimmy yakalanmış ve Patrick'e bir teklif getirmesi için Duko tarafından serbest bırakılmış." "Ne tür bir teklif?" diye sordu Dash.</p>
	<p class="block_1"> </p>
	<p class="block_">"Duko taraf değiştirmek istiyor."</p>
	<p class="block_1"> </p>
	<p class="block_">"Sen onu külahıma anlat," dedi Dash. "Birkaç günlüğüne tutsaklardan oluşan bir iş ekibinde çalıştım ve Krondor'u olabildiğince hızlı onardığını gördüm."</p>
	<p class="block_1"> </p>
	<p class="block_">Bir emir eri, herhangi bir ölçüte göre yavan, ama Dash'ın ağzını sulandıran bir kokusu olan sıcak yahni dolu iki kâseyle içeri girdi. Onun arkasından içeri, bir tanesi peynir ve ekmek, diğeri de iki tane büyük şarap maşrapası taşıyan iki tane asker daha girdi.</p>
	<p class="block_1"> </p>
	<p class="block_">Dash yemeye başladı ve askerler gittikten sonra Erik, "Gördüklerini bana anlatsan iyi olur," dedi. Birkaç ısırık ve yutkunmadan sonra Dash, "Duko'nun adamları tarafından yakalandım ve bir iş ekibine konuldum," dedi</p>
	<p class="block_1"> </p>
	<p class="block_">Erik, "İlginç," dedi. "Jimmy'yi şehre girerken yakalamışlar ve sorgulamaya götürmüşler."</p>
	<p class="block_1"> </p>
	<p class="block_">Dash, "Ben zaten şehirdeydim ve bir sıçan yakalayıcısı gibi gözüküyordum, bu yüzden bir süredir kaçak olan bir tutsak olduğumu düşünmüş olmalılar," dedi. "Bilmiyorum, ama bu mantıklı geliyor.</p>
	<p class="block_1"> </p>
	<p class="block_">Duko'nun yaptıklarına rağmen, bazı şeyler hala oldukça kafa karıştırıcı."</p>
	<p class="block_1"> </p>
	<p class="block_">Erik başını salladı. "Demek bir iş ekibindeydin "</p>
	<p class="block_1"> </p>
	<p class="block_14">Dash bir yudum şarap aldı. "Evet, üç adamla birlikte kaçana kadar. Dış duvarın altındaki lağım menfezlerinden birine girip şehrin içine doğru yönlendik. Şakacılar tarafından o zaman yakalandık."</p>
	<p class="block_2"> </p>
	<p class="block_">"Demek hırsızlar hâlâ Krondor'un lağımlarını kontrol altında tutuyor."</p>
	<p class="block_1"> </p>
	<p class="block_">"Duko ve adamlarının henüz bulmadığı birkaç, yer ve şehre birkaç tane güvenli giriş çıkış kalmışken ben buna tam olarak 'kontrol' demezdim."</p>
	<p class="block_1"> </p>
	<p class="block_">Erik şarabından bir yudum alıp, "Eğer şehre saldıracak olsaydık bu çok güzel olurdu," dedi. "Sence Duko taraf değiştirme konusunda samimi mi?"</p>
	<p class="block_1"> </p>
	<p class="block_">"Bilmiyorum," diye yanıtladı Erik. "Ağabeyin öyle olduğunu düşünüyor ve Greylock'u ikna etti ve babanı tanıyorsam, hep birlikte Prens'i ikna etmişlerdir."</p>
	<p class="block_1"> </p>
	<p class="block_">Dash kafasını iki yana salladı. "Bu Şakacılar için sorun yaratır."</p>
	<p class="block_1"> </p>
	<p class="block_">"Ne?"</p>
	<p class="block_1"> </p>
	<p class="block_">"Yapacağımız saldırıda şehri almamıza yardım ederlerse, bir çeşit genel af sözü verdim." Erik çenesini ovuşturdu. "Krondor'un harabe halinde olduğunu düşünürsen, bir insanın savaştan önceki geçmişi hakkında endişelenmek biraz saçma olur. Yani, geçen yıl şehrin bir kısmını küle dönüştüren bir adamı affederken, iki yıl önce bir kese kestiği için bir insanı asmalı mıyız?" "Siyaset," dedi Dash. "Neyse ki sen ve ben böyle kararlar vermek zorunda değiliz."</p>
	<p class="block_1"> </p>
	<p class="block_">Erik'in gözleri kısıldı. "Kendi fikirlerini çok fazla hafife alma Dash. Eminim baban ve Prens bu meseledeki fikrini öğrenmek isteyecektir."</p>
	<p class="block_1"> </p>
	<p class="block_">Dash bir ağız dolusu daha lokma yutarak arkasına yaslanıp, "Hiçbir fikrim yok," dedi.</p>
	<p class="block_1"> </p>
	<p class="block_">"Duvarların içindeki herkesi affedip yoluna devam et." Elindeki çatalla omzunun üstünden arkayı işaret etti. "Arkadaki ana katilleri ve hatta büyükbabamın harika hikâyelerine rağmen Şakacılar hakkında hayallere kapılmıyorum. Garnizon askerleri rolü oynamaya zorlansaydı o istilacıların çoğu birkaç hafta içinde ayaklanır, hırsızlar da affedildikten birkaç gün sonra kese ya da gırtlak kesmeye başlardı." Dash kafasını iki yana salladı. "Hayır. Şakacılar'ın şehre girmemize yardım etmesiyle Duko'nun kapıları açmasının arasındaki tek fark benim bir söz vermiş olmam."</p>
	<p class="block_1"> </p>
	<p class="block_">Erik bir kaşını kaldırdı. "Bu bir sorun mu?"</p>
	<p class="block_1"> </p>
	<p class="block_">"Yalnızca, Şakacılar yeminimi bozduğuma karar verip üzerime ölüm işareti koyarsa."</p>
	<p class="block_1"> </p>
	<p class="block_">Erik başını salladı. "Yardım edebileceğim bir durum olursa haber ver."</p>
	<p class="block_1"> </p>
	<p class="block_">Dash, "Olur," dedi. "Gerçi babamla Jimmy'nin Patrick'i ikna etmiş olacağına dair kuşkularım var."</p>
	<p class="block_1"> </p>
	<p class="block_">"Burada bekleyip bu tarafa gelip gelmediklerini öğrenmek ister misin? Hayatta olduğun haberini gönderebilirim. Ya da Darkmoor'a at sürmeyi mi tercih edersin?"</p>
	<p class="block_1"> </p>
	<p class="block_">Dash esnedi. "Şu anda sadece, taş bir zemindeki bir saman yığınından daha yumuşak bir şeyin üzerinde uyumak isliyorum."</p>
	<p class="block_1"> </p>
	<p class="block_">Erik ona buruk bir bakış attı. "O halde bu gece yola çıksan iyi edersin. Kampta kuş tüyü şiltemiz yok."</p>
	<p class="block_1"> </p>
	<p class="block_">"Biliyorum," dedi Dash, sandalyeyi iterek masadan kalkarken. "Ben sadece bir isteği dile getiriyordum. Eğer kader böyle uygun görmüşse, bir askerin şiltesinde yatarım. Krondor'dan çıktığımdan bu yana geceleri üzerimdeki şu yırtık pırtık pelerine sarınıp yerde yatıyorum."</p>
	<p class="block_1"> </p>
	<p class="block_">"Sana daha iyi kıyafetler veririz," dedi Erik "Yedek üniformalarımız var."</p>
	<p class="block_1"> </p>
	<p class="block_">Dash omuzlarını silkti. "Üzerlerinde bir ve pire olmadığı sürece, tarzıyla ilgili bir şikâyetim olmaz."</p>
	<p class="block_1"> </p>
	<p class="block_">Erik güldü. "Paçavralarını istediğin zaman kamp ateşine asabilirsin."</p>
	<p class="block_1"> </p>
	<p class="block_">"Bir köpek askerin çamaşır yıkaması." dedi Dash. "Evet, bunu duymuştum; sonrasında kıyafetlerin günlerce leş gibi is kokar. Üniformaya razıyım. Bunları yakabilirsin." Erik güldü. "Şurada fazladan bir şilte var, bu gece burada yatabilirsin. Yatarken seni uyandırmamaya çalışının çadırın kapısına doğru ilerledi. "Yatmadan önce bazı şeyleri kontrol etmem gerekiyor..." Döndüğünde Dash'ın çoktan şilteye uzanmış uykuya daldığını gördü. Dışarı çıkan Erik aklını yapacağı işlere çevirmeden önce, bir an durumun ne kadar garipleşmeye başladığını düşündü.</p>
	<p class="block_1"> </p>
	<p class="block_">Duko'nun açık sözlü olup olmadığına karar verme işini Prens ile Dük'e bırakacak ve ardından, her zaman olduğu gibi, kendisine verilen emirleri en iyi bildiği şekilde uygulayacaktı.</p>
	<p class="block_1"> </p>
	<p class="block_10"><img alt="Line" src="images/image.png" class="calibre2"/></p>
	<p class="block_1"> </p>
	<p class="block_">Pug dizginlere asılınca muhafız takımının lideri durma emri verdi. Onlara doğru gelen devriye, Erik von Darkmoor'un Calis tarafından kurulan özel birlik Krondor'un Kızıl Kartalları'nın kıyafetlerini giyiyordu ve başlarında Darkmoor'da geçirdikleri kıştan tanıdıkları birisi vardı.</p>
	<p class="block_1"> </p>
	<p class="block_">"Nakor! Büyücü!" diye bağırdı birliğin Teğmeni Jadow Shati. "Sizi bu tarafa getiren şey ne?"</p>
	<p class="block_1"> </p>
	<p class="block_">Arkasına işaret verince kendi birliği de durdu.</p>
	<p class="block_1"> </p>
	<p class="block_">"Yüzbaşı Subai'yi görmeye ve ardından Saaurlarla ilgili şu karışıklığı giderip gideremeyeceğimize bakmaya geldik," dedi Pug.</p>
	<p class="block_1"> </p>
	<p class="block_">Jadow'un göz alıcı gülümsemesi aniden kayboldu. "Ahbap, Nakor'a sor. Saaurlarla denizin ötesinde karşı karşıya geldik. Sert ve hızlılar. Ağır zırhlı değilsek, onlardan bir tanesi için bizden üç kişi gerekiyor. Prens'in bu tarafa Kraliyet Mızraklılarını gönderme şansı nedir sence büyücü?" "Saaurları, bizimle savaşmanın her iki taraf için de kayıp olduğuna ikna edebileceğimi umuyorum."</p>
	<p class="block_1"> </p>
	<p class="block_">"Eh, bu alışılmadık bir şey olur. Onları tanıdığım kadarıyla, 'barışçıl' onları düşündüğünde akla ilk olarak gelmeyen bir kelime." Omzunun üstünden geriye göz attıktan sonra, "Bir saat daha ilerlerseniz ana kampımıza varırsınız," dedi. "Ben birkaç gün daha dışarıda olacağım, belki bu yüzden geri dönüş yolunuzda karşılaşırız." Nakor'a baktı. "Yeni dinin nasıl gidiyor?"</p>
	<p class="block_1"> </p>
	<p class="block_">Nakor abartılı bir biçimde iç geçirdi, "iyi olmak zor iş Jadow."</p>
	<p class="block_1"> </p>
	<p class="block_">Eski Çavuş güldü. "Herkesin bildiği bir şeyi söylüyorsun küçük dostum." Arkasındaki devriyeye eliyle işaret verdi. "Devam ediyoruz." Krondor'dan gelen muhafız takımının yanından geçerlerken çavuşun selamına başını sallayarak karşılık verdi. Pug, "Yüzbaşı'yı görmeye gidelim," dedi.</p>
	<p class="block_1"> </p>
	<p class="block_">Nakor, "Bir şeyler yiyelim," dedi. "Açım."</p>
	<p class="block_1"> </p>
	<p class="block_">Pug güldü. "Sen her zaman açsın dostum."</p>
	<p class="block_1"> </p>
	<p class="block_">"Bilirsin," dedi Nakor ilerlemeye devam ederlerken, "şu garip fikre kapıldığımda-" "Gerçekten mi," dedi Pug araya girerek. "Bunu bana başka bir zaman anlatmak zorunda kalacaksın."</p>
	<p class="block_1"> </p>
	<p class="block_14">Nakor güldü. "Hayır, gerçekten garip demek istiyorum." "Kesinlikle başka bir zaman," dedi Pug. "Pekâlâ," diye karşılık verdi Nakor.</p>
	<p class="block_2"> </p>
	<p class="block_">Yüzbaşı Subai'nin kampına doğru yol alırken sessizce at sürdüler. Kamp, batıya doğru dik bir şekilde yükselen birkaç tepenin yakınındaki bir açıklığa kurulmuştu. Pug yolun kampın İlerisinde keskin bir şekilde yükseldiğini görebiliyordu ve burasının istilacılardan temiz olduğu düşünülen bölgenin kuzey sınırı olduğuna karar verdi. Bu izlenimi daha da güçlendirir şekilde, kampın kuzey tarafındaki yol boyunca inşa edilmiş sağlam göğüs siperini gördü. Alana göz atan Pug, kamp için neden burasının seçildiğini anlayabiliyordu. Alanın güneyinde çabucak güçlendirilecek yeterince vadi vardı, ama kuzeyde arazi keskin bir şekilde batıya yükseliyordu; yolun doğu kenarı neredeyse bir uçurum kadar dikti ve aşağısındaki eteklerin tabanından gelen herhangi biri daralan geçilir kapana kısılırdı. İki tane okçu, o taraftan gelen herkesi tutabilirdi.</p>
	<p class="block_1"> </p>
	<p class="block_">Askerler Pug ile Nakor'un atlarını almak için seğirtti. Adamlar hem Kraliyet Yolbulucuları'nın, hem de Krallık Muhafızları'nın kıyafetlerini giyiyordu. Pug ile Nakor atlarından indi ve Pug askerlerden birine Yüzbaşı Subai'nin çadırının nerede olduğunu sordu. Asker kampın tam ortasındaki büyük bir çadırı gösterince Pug teşekkür etti. Pug muhafız takımının başındaki Çavuş'a dönüp, "Teşekkür ederim Çavuş," dedi. "Bu gece dinlendikten sonra, sabah adamlarını geri götür. Burada güvendeyiz."</p>
	<p class="block_1"> </p>
	<p class="block_">Çavuş selam verdi. Dönüp attan inme emri verdi ve bir askere adamlarının atlarını nereye koyabileceğini sordu. Asker Çavuş'u yönlendirirken, Pug ve Nakor komuta çadırına doğru yürüdü. Çadırın dışında bir katlanan sandalyede oturan bir asker vardı. Yaklaştıkça, Pug bunun tembel bir gözcü değil, Yolbulucu Komutanı'nın kendisi olduğunu gördü. Adam deri bir koşum takımını yağlamakla meşguldü. Pug Yolbulucular'ın kendi ekipmanlarıyla ilgilendiklerini ve ordunun demircilerden, tabakçılardan ve su fıçılarından oluşan alışılagelmiş kadrosuna hiçbir şey göndermediklerini duymuştu. Erik bir keresinde Pug'a atlarına çok iyi baktıklarını söylemişti ki bu, Erik'in uzman olduğu bir alandı. Adam kafasını kaldırıp bakınca büyücüyü gördü. "Dük Pug," dedi selam verirken. "Bu ziyaret zevkini neye borçluyum?" Pug, "Prens Patrick'in emirlerine korkarım," dedi.</p>
	<p class="block_1"> </p>
	<p class="block_">Kır saçlı ve yüzüyle elleri tabaklanmış deri gibi gözüken zayıf Yüzbaşı kalktı. "Emirler nedir?" "Buranın doğusundaki düzlüğe inip Gümbürcehennem Bozkırlarına gideceğim ve Saaurları bulup bir daha birliklerimize saldırmamaları konusunda onları ikna edeceğim."</p>
	<p class="block_1"> </p>
	<p class="block_">Yüzbaşı anlamlı bir biçimde kaşını kaldırdı. "Size iyi şanslar lordum." Elindeki koşumu bir kenara koyarak, "Benden ya da adamlarımdan istediğiniz herhangi bir şey var mı?" diye sordu. Pug, "Üzülerek söylemeliyim ki, sizden bir muhafız takımı isteyeceğim," dedi. "Prens gerekli olduğunu düşünüyor."</p>
	<p class="block_1"> </p>
	<p class="block_">Yüzbaşı gülümsedi. "Sizin hakkınızda duyduklarımdan sonra, bunu inanması güç buluyorum.</p>
	<p class="block_1"> </p>
	<p class="block_">Yine de, Prens'in emriyse itaat ederiz. Günün ilk ışıklarıyla size eşlik edecek bir devriye hazırlarım. O zamana kadar kaba bir kampla idare edeceksiniz. Bir çadırı paylaşan iki adamım var. Siz ve arkadaşınız o çadırda yatabilir."</p>
	<p class="block_1"> </p>
	<p class="block_">"Teşekkürler," dedi Pug. Nakor'a göz attı. "Karımla bir gece geçirmeyi planladığım için bu gece yalnız uyuyacaksın dostum." "Darkmoor'a mı gideceksin?"</p>
	<p class="block_1"> </p>
	<p class="block_">"Hayır, Miranda Efsuncunun Adası'nda ve onu bir kez daha görmek istiyorum."</p>
	<p class="block_1"> </p>
	<p class="block_">Nakor sırıttı. "Aşık olmanın neye benzediğini hatırlıyorum." İç geçirdi. "Bu uzun zaman önceydi gerçi."</p>
	<p class="block_1"> </p>
	<p class="block_">Pug bir Tsurani nakil küresi çıkarıp, "Bu sonuncusu," dedi. "Miranda'dan bana, bu şeylerden birini kullanmadan etrafta dolaşma numarasını öğretmesini isteyeceğim." Çevredeki araziye göz gezdirmeye başladı. Kullanıcının küreyi zihninde iyi bilmediği bir yere gitmek için kullanmaya çalışması neredeyse kesin ölüm demekti. "Bana birkaç dakika ver de sabah yolumu bulabilmek için kampın yerini hafızama kazıyayım."</p>
	<p class="block_1"> </p>
	<p class="block_">"Elbette," dedi Nakor. "Ama küreyi kırma," diye ekledi bir kahkahayla. "Miranda'nın sana o numarayı öğretmesi zaman alacaktır ve nedense öğrenmeye bu akşam başlamayacağını düşünüyorum!" Pug Nakor'a aldırış etmeden çevredeki işaretlere dikkatle bakarak uzaklaştı. Nakor, Subai'ye döndü. "Burada işler yolunda mı Yüzbaşı?"</p>
	<p class="block_1"> </p>
	<p class="block_">Subai başını salladı. "İstilacılar kuzey geçitlerinin diğer tarafını tutuyor, ama dağ sırtlarını geçmeye çalışmıyorlar. Devriyelerimiz görülmeden savunma konumlarına birkaç yüz metre yaklaşabiliyor ve peşimizden çok gelmiyorlar. Yerlerini korumaktan memnun gibiler."</p>
	<p class="block_1"> </p>
	<p class="block_">"Kuşkusuz," dedi Nakor. "Saldırmadan önce savunmalarını güçlendiriyorlar." Subai başıyla onayladı.</p>
	<p class="block_1"> </p>
	<p class="block_">"Dağları geçmek için onların henüz bulamadığı birkaç yol bulduğunuzu sanıyorum." "Birkaç tane. Çoğunlukla keçi yolları. Biz kuzeye ilerlerken arkalarına dolaşmasını sağlayabilecek bir ya da iki grup sokabileceğimiz birkaç yer var, ama diğer tarafta büyük bir saldırı için toplanabileceğimiz büyüklükte bir alan yok." Yüzbaşı, sanki dağların arkasındaki düşmanı görebilirmiş gibi batıya baktı. "Şurada, eğer düz giderseniz atla yalnızca bir haftalık uzaklıkta Sarth uzanıyor. Eğer bir şekilde içeri girmeyi başarır, kasabanın üstündeki eski manastırı ele geçirir ve orada toplanabilirsek, güneyden gelen bütün birliklere kanat akını yapabilir ve istilacıları bir hafta yerine birkaç günde püskürtebiliriz." Nakor, "Belki bir yol vardır," dedi.</p>
	<p class="block_1"> </p>
	<p class="block_">"Ne demek istiyorsun?" diye sordu Yüzbaşı.</p>
	<p class="block_1"> </p>
	<p class="block_">"Dük James'in bana uzun zaman önce anlattığı bir hikâyeyi hatırlamaya çalışıyorum." Bir süre sessiz kaldıktan sonra, "Dük Arutha'ya mesaj göndermem gerekiyor," dedi. "Mesajı yazabileceğim herhangi bir şeyiniz var mı?" "Çadırımda," dedi Subai.</p>
	<p class="block_1"> </p>
	<p class="block_">"Güzel," dedi Nakor, içeri yönelerek.</p>
	<p class="block_1"> </p>
	<p class="block_">Subai kafasını kaldırıp Pug'ın durduğu yere bakınca büyücünün ortadan kaybolmuş olduğunu gördü.</p>
	<p class="block_1"> </p>
	<p class="block_">Miranda kafasını kaldırınca, Pug'ın önünde dikildiğini gördü. Ayağa fırladı ve koşup ona sarıldı.</p>
	<p class="block_1"> </p>
	<p class="block_">"Özledim seni."</p>
	<p class="block_1"> </p>
	<p class="block_">Pug da aynı şeyi söyledi. Yaklaşık altı ay önceki savaşın sonundan beridir ayrılmamışlardı ve Subai'nin dağlardaki kampına ulaşması Pug'ın neredeyse bir haftasını almıştı. "Burada işler nasıl gidiyor?" diye sordu Pug kucaklaşmalarından sonra.</p>
	<p class="block_1"> </p>
	<p class="block_">Miranda, "Bıraktığın gibi," dedi. "Gathis adanın günlük işlerini yürütüyor ve Robert d'Lyes de buranın düzenleyicisi olmuşa benziyor. Senin gidişinle sona eren ders programını yeniden yapmaya başlamış."</p>
	<p class="block_1"> </p>
	<p class="block_">Pug gülümsedi, "Güzel. Sabah ayrılmadan önce onunla konuşmam gerekiyor."</p>
	<p class="block_1"> </p>
	<p class="block_">Miranda Pug'ı öptü. "Ama akşam yemeği bitene kadar değil. Önümüzdeki birkaç saat seni kendime istiyorum."</p>
	<p class="block_1"> </p>
	<p class="block_">Pug gülümseyip, "Akşam yemeği bitene kadar," dedi.</p>
	<p class="block_1"> </p>
	<p class="block_">İki saati yalnız geçirdiler, ardından akşam yemeğinin odalarına getirilmesini istediler. Yemekten soma hizmetkârlar yemek tepsilerini alırken kapının dışında Gathis belirdi.</p>
	<p class="block_1"> </p>
	<p class="block_">"Efendi Pug," diye selam verdi Gathis. Uzun boylu goblinimsi yaratık Pug'dan en sıradan hizmetkârlara kadar herkesle daima resmi bir tarzda konuşurdu. Gerçi bu adadaki en sıradan hizmetkâr bile, Midkemia'nın dört bir yanından ve uzak dünyalardan gelen bir büyü öğrencisiydi.</p>
	<p class="block_1"> </p>
	<p class="block_">"Gathis," dedi Pug. "İşler nasıl?"</p>
	<p class="block_1"> </p>
	<p class="block_">"Ben de sizinle bunu konuşmak istiyordum. Korkarım bir şey yanlış."</p>
	<p class="block_1"> </p>
	<p class="block_">"Nedir o?"</p>
	<p class="block_1"> </p>
	<p class="block_">"Eğer siz ve hanımefendi bana eşlik ederse daha iyi olur."</p>
	<p class="block_1"> </p>
	<p class="block_">Pug ve Miranda birbirlerine baktı, ama ikisi de bir şey söylemeyip Gathis'i başlarıyla onayladı. Gathis dönüp Pug'ın dairesini, kadim Queg dilinde Güzel Ev anlamına gelen Villa Beata'nın büyük bir kısmından ayıran uzun koridorda ilerlemeye başladı</p>
	<p class="block_1"> </p>
	<p class="block_">Dışarı çıkıp çayırda ilerlemeye başlayınca, Pug anında Gathis'in onları nereye götürdüğünü anladı. Daha önce olduğu gibi, çimenlik tepenin yamacına ulaştıklarında, Gathis elini salladı ve bir mağara belirdi. İçeri girdiler ve Pug kayıp Büyü Tanrısı Sarig'in heykelinin dibindeki küçük sunağı gördü. Miranda nefesini tuttu heykeli son gördüklerinde, yüzü babası Kara Macros'a benziyordu. "Yüzü yok!"</p>
	<p class="block_1"> </p>
	<p class="block_">"Evet hanımefendi," dedi Gathis. "Buraya birkaç gün önce geldiğimde şu anda gördüklerinizi gördüm."</p>
	<p class="block_1"> </p>
	<p class="block_">"Ne demek istiyorsun?" diye sordu Miranda.</p>
	<p class="block_1"> </p>
	<p class="block_">Pug, "Tanrılar bekliyor," dedi.</p>
	<p class="block_1"> </p>
	<p class="block_">"Neyi?" diye sordu kadın heykele dokunarak.</p>
	<p class="block_1"> </p>
	<p class="block_">Pug'ın sesi sakindi. "Sarig'in yeni avatarını, bu dünyadaki yeni insan vekilini." Miranda, "Bunun senin için bir anlamı var mı?" diye sordu.</p>
	<p class="block_1"> </p>
	<p class="block_">"Hayır," dedi Pug. "Elvandar'ın iyileştirme alanında ölmek üzere yatarken Lims-Kragma benimle konuştuğunda, bana üç seçenek sunuldu. Ölüm bunlardan ilkiydi." Miranda'ya baktı. "Seni bırakamazdım."</p>
	<p class="block_1"> </p>
	<p class="block_">Kadın gülümsedi,</p>
	<p class="block_1"> </p>
	<p class="block_">"İkinci seçenek ölümsüz yaşamdı, ama bedeli Sarig'in bir sonraki avatarı olmamdı. Babanın yerini alacaktım."</p>
	<p class="block_1"> </p>
	<p class="block_">"Bunu çok fazla umursayacağımı sanmıyorum." Ardından Pug'a baktı. "Üçüncü seçenek neydi?" Pug, "Hakkında konuşmak isteyeceğim bir şey değil," dedi.</p>
	<p class="block_1"> </p>
	<p class="block_">"Söyle!" derken Miranda'nın sesinde öfke vardı.</p>
	<p class="block_1"> </p>
	<p class="block_">"Bir gün öleceğim."</p>
	<p class="block_1"> </p>
	<p class="block_">Heykelin etrafından dolaşarak Pug'ın önünde durdu. "Bana söylemediğin bir şey var. Nedir?"</p>
	<p class="block_1"> </p>
	<p class="block_">"Yaşamım sona ererken... acı çekeceğimi biliyorum sadece."</p>
	<p class="block_1"> </p>
	<p class="block_">Miranda'nın gözleri büyüdü. "Bunu zaten bilmiyor muyduk?"</p>
	<p class="block_1"> </p>
	<p class="block_">"Ben de öyle düşünüyordum. Eğer bunu atlatabiliyorsam, daha fazla neden endişeleneyim ki?" Kadın soğuk bir şekilde, "Her şeyi anlattın mı?" diye sordu.</p>
	<p class="block_1"> </p>
	<p class="block_">Pug omuzlarını silkti. "Muhtemelen bir şeyler unutuyorumdur." Hafif bir sesle, "Unutma, o konuşmayı yaptığım zaman neredeyse ölmüştüm," dedi.</p>
	<p class="block_2"> </p>
	<p class="block_">Gathis, "Olaylar yeterli ivmeyi kazanınca değiştirmek zor olabilse de, gelecek sabit değildir," dedi.</p>
	<p class="block_1"> </p>
	<p class="block_">Pug başını sallayınca Miranda, "Bunun ne demek olduğuna dair hiçbir fikrim yok," dedi. "Ne gizliyorsunuz?"</p>
	<p class="block_1"> </p>
	<p class="block_">Pug, "Çok uzun bir yaşam ve çok büyük bir güç karşılığında, eninde sonunda yüksek bir bedel ödemek zorunda kalacağım sadece," dedi.</p>
	<p class="block_1"> </p>
	<p class="block_">Miranda, "Bu konuda 'sadece' diye bir şey yok," dedi.</p>
	<p class="block_1"> </p>
	<p class="block_">Gathis, "Hepimizin ödeyecek bedeli var," dedi.</p>
	<p class="block_1"> </p>
	<p class="block_">Pug konuyu değiştirdi. "Yüzyıllardır bu mabedin bekçiliğini yaptın Gathis. Sence bu ne anlama geliyor?"</p>
	<p class="block_1"> </p>
	<p class="block_">"Sanırım değişim rüzgârları esmeye başladı Efendi Pug ve yakında birisi Macros'un ölümüyle boşalan yeri doldurmak için ortaya çıkacak."</p>
	<p class="block_1"> </p>
	<p class="block_">Pug, "Sanırım haklısın," dedi. "Belki de öğrencilerimizden birisidir." Pug bir süre sessiz kaldıktan sonra, "Birisi bu mabedi bulacak," dedi.</p>
	<p class="block_1"> </p>
	<p class="block_">Gathis, "Bu mabedi gizlemek için çok zor algılanan çok güçlü bir büyü geliştirdim Efendi Pug," dedi.</p>
	<p class="block_1"> </p>
	<p class="block_">"Biliyorum. Yıllardır bu adada yaşıyorum ve mabedin burada olduğundan asla şüphelenmedim, ama Sarig'in bir sonraki vekili olacak olan kişi her kimse bir şekilde burayı bulacak." Gathis söylenenleri düşündükten sonra, "Sanırım bu oldukça olası," dedi.</p>
	<p class="block_1"> </p>
	<p class="block_">"O günü bekleyeceğiz. Miranda'ya, "Artık eve dönelim," dedi. "Sana biraz, burada işlerin nasıl yürüdüğünü göstermek, ardından da sabah Subai'nin kampına dönmeden önce dinlenmek istiyorum."</p>
	<p class="block_1"> </p>
	<p class="block_">Eve döndüler ve merkezi avluyu geçerlerken, çeşmenin etrafına oturmuş, sessiz bahar akşamının tadını çıkaran bir grup öğrenciye rastladılar. Pug yaklaşırken, yılansı alt bedeni, kabaca insan gövdesine benzeyen üst tarafını hafif bir baş eğmeden daha fazla yükseltmesini imkânsız hale getiren Brunangee Ateş Şarkıcısı hariç hepsi saygıyla ayağa kalktı. Pug eliyle oturmalarını işaret etti.</p>
	<p class="block_1"> </p>
	<p class="block_">Robert d'Lyes, "Pug, seni tekrar görmek güzel," dedi.</p>
	<p class="block_1"> </p>
	<p class="block_">"Ufak adamızdaki yaşamı nasıl buldun?" diye sordu Pug. Kışı geçirmeleri için adaya Miranda ile birlikte büyücüyü de getirmişti. Robert Yıldızlimanı'ndaki konseyin üyeliğinden çekilmişti ve gidecek başka yeri yoktu. Patrick saray büyücüsü fikrine ilgisiz göründüğü için Pug ona adasında iş vermeye karar vermişti.</p>
	<p class="block_1"> </p>
	<p class="block_">"Burası harika bir yer," dedi Robert. "Geçen ay, sanatlarım hakkında Yıldızlimanı'nda son iki yılda öğrendiğimden daha fazla şey öğrendim."</p>
	<p class="block_1"> </p>
	<p class="block_">Miranda ile Pug birbirlerine baktı. "Etkileyici," dedi Pug, Gathis ile Miranda'ya yakındaki bir banka oturmalarını işaret ederek. "Sen konseyin en genç üyesiydin ve sanatını Yıldızlimanı'ndaki öğrencilerin hepsinden daha hızlı öğrenirdin. Burada daha da mı hızlı öğreniyorsun?" Robert gülümsedi. Pug'ı taklit ederek onunkine benzer bir sakal bırakmıştı ve Pug bundan hoşlanmasa da, üzerine yorum yapmak istememişti. "Şaşırtıcı. Daha da hayret verici bulduğum şey, diğer dünyalardan gelen büyü uygulayıcılarından Chalmes ve Kalied'in asla hayal edemeyeceği şeyler öğrenmem."</p>
	<p class="block_1"> </p>
	<p class="block_">Pug artık gerçekten meraklanmıştı. "Ya, sahi mi? Bana bir örnek vermek ister misin?" Robert gençlik hevesini açıkça ortaya seren bir şekilde başını salladı. Ateş Şarkıcısı'na dönüp, "Takkek bana birkaç gün önce bir şey gösterdi," dedi. Gruptan ayrılıp şarkı söylemeye başladı. Sanki yarı fısıltıymış gibi belli belirsiz bir sesti, ama açıkça şarkı söylüyordu. Sözcükleri anlamak imkânsızdı. Sanki beyin onları yakalamayı reddediyormuş ve duyuldukları anda yok oluyorlarmış gibiydiler. Ama yine de sözcükler bir kalıba, Pug'ın diğer öğrencilere göz atmasına yol açan hafif hipnotik bir ritme sahipti. Robert şarkı söylemeye devam ederken, öğrenciler kendilerinden geçmiş bir şekilde oturmuş onu izliyordu.</p>
	<p class="block_1"> </p>
	<p class="block_">Havada, Robert'in yüzünün yaklaşık otuz santimetre uzağında bir alev belirdi. Bir bebeğin parmağı büyüklüğündeydi, ama açıkça bir alevdi. Titrek titrek yanıyor ve rüzgârda dans ediyordu, derken aniden yok oldu. Yorgun ama mutlu görünen Robert, "Takkek'in bana gösterdiği şeyi biraz anlamaya başladım," dedi. "Sadece biraz zamana ihtiyacım var."</p>
	<p class="block_1"> </p>
	<p class="block_">"Etkilendim," dedi Pug. "Tsurani Meclisi tarafından kullanılan eski sınıflandırmalara göre bu bir Küçük Yol büyüsü ve senin uygulaman neredeyse imkânsıza yakın olmalı."</p>
	<p class="block_1"> </p>
	<p class="block_">Robert güldü. "Nakor'un haklı olduğuna ikna oldum, büyü diye bir şey yoktur, sadece numaralar vardır ve zihnimizi açarsak istediğimiz her şeyi öğrenebiliriz."</p>
	<p class="block_1"> </p>
	<p class="block_">Pug kalkarak, "Pekâlâ akşamın tadını çıkarın ve evi de yakmayın," dedi. "Miranda ve ben gidiyoruz. Ha Robert," dedi Robert'e dönerek.</p>
	<p class="block_1"> </p>
	<p class="block_">"Evet efendim?"</p>
	<p class="block_1"> </p>
	<p class="block_">"Gathis benim yokluğumda iyi iş çıkardığını söyledi, Yapabilirsen yardım etmeye devam et lütfen."</p>
	<p class="block_1"> </p>
	<p class="block_">"Benim için bir zevk," dedi öğrenci.</p>
	<p class="block_1"> </p>
	<p class="block_">Pug ve Miranda odalarına döndü. Kapıya vardıklarında Pug, "Bu gerçekten oldukça etkileyiciydi." dedi.</p>
	<p class="block_1"> </p>
	<p class="block_">Miranda gülüp onu kapıdan içeri itti. "Sana etkileyici bir şey göstereyim." Kapıyı kapadı.</p>
	<p class="block_1"> </p>
	<p class="block_">Pug birden ortaya çıkınca Nakor kafasını kaldırıp baktı. Kucak dolusu odun taşıyan bir asker bir an baktıkları yerde aniden siyah cüppeli bir adamın ortaya çıktığını görünce kucağındakileri düşürdü. "Merhaba!" diye seslendi Nakor.</p>
	<p class="block_1"> </p>
	<p class="block_">Yüzbaşı Subai yakındaydı, Krondor Kartalları'nın siyah yeleğini giyen genç bir subayla konuşuyordu. Kampın çevresinde birkaç tane Yolbulucu görülebiliyordu, ama sayıları azdı. Pug Yolbulucular'ın büyük çoğunluğunun, düşmanı gözetleyip Fadawah'ın birliklerinin her hareketini rapor etmek üzere batıdaki dağlarda olduğunu biliyordu. İz sürme, keşif yapma ve ağaçlarda gizlice hareket etme becerileri, Kesh'in İmparatorluk Muhafızları ve Natal'ın Özgür Şehirleri'nin Korucuları ile rekabet eder şekilde efsaneviydi. Yalnızca elflerin daha iyi olduğu söyleniyordu.</p>
	<p class="block_1"> </p>
	<p class="block_">Subai, "Teğmen Gunderson size eşlik edecek grubun başında olacak," dedi.</p>
	<p class="block_1"> </p>
	<p class="block_">Pug Yüzbaşının onlara, bir düzine adamdan oluşan bir muhafız takımı verdiğini gördü. Bir tanesi, bir iz bozucu olduğuna karar vermişti Pug, bir Yolbulucu idi ve diğerleri Nakor ile Pug'ın atlarına binmesini beklerken ilerlemeye başlamıştı.</p>
	<p class="block_1"> </p>
	<p class="block_">Subai Nakor'u gösterdi. "Bu insanın gitmesine memnunum. Hangisinin daha sinir bozucu olduğunu bilmiyorum: 'iyilik' üzerine yaptığı sürekli konuşmalar mı, yoksa kartlardaki şansı mı?" Pug güldü. "Daha sinir bozucu olan bir önsezim var." Subai, "Yanınıza iki haftalık erzak verildi," dedi.</p>
	<p class="block_1"> </p>
	<p class="block_">"Onları iki haftadan daha kısa bir zamanda bulacağım," dedi Pug cüppesinin eteklerini toplayıp ata binerken.</p>
	<p class="block_1"> </p>
	<p class="block_">"Onlar sizi bulmadan siz onları bulun. Söylenenlere göre, otlaklardan rüzgâr kadar hızlı geliyorlarmış ve geldiklerini duymadan tepenize biniyorlarmış."</p>
	<p class="block_1"> </p>
	<p class="block_">Nakor, "Onları daha önce de gördüm," dedi. "Geldiklerini duyabilirsin." Subai gülümsedi ve Pug, "Başka önerin var mı?" diye sordu.</p>
	<p class="block_1"> </p>
	<p class="block_">"Ölmeyin," dedi Yüzbaşı gülümsemeden.</p>
	<p class="block_1"> </p>
	<p class="block_">Pug başını salladı. "Benim başka planlarım var." Teğmen'e başını sallayınca yola çıkma emri verildi, Nakor, "Yüzbaşı ile dağlardaki bazı yollardan bahsediyorduk," dedi. "Bu saçmalıktan döner dönmez, Darkmoor'a gidip Greylock ile Erik'i bulmalıyız. Sanırım savaşı kısaltabilecek bir planım var."</p>
	<p class="block_1"> </p>
	<p class="block_">Pug dönüp, "Bana planını anlat," dedi.</p>
	<p class="block_1"> </p>
	<p class="block_">Aşağıdaki ağaçlıklara giden ufak bir yoldan at sürerlerken, Nakor aklına gelen şeyin dış hatlarını anlattı.</p>
	<p class="block_1"> </p>
	<p class="block_">Beş gündür yoldaydılar ve devriyelerin yaklaştığını görüp uzaklaşan bir grup haydut hariç, yolculuk olaysız geçmişti. Dağ eteklerinden önceki gün ayrılmışlardı ve Gümbürcehennem Bozkırları'nın girişine giden otlaklarda güneye doğru ilerliyorlardı.</p>
	<p class="block_1"> </p>
	<p class="block_">Eski bir kamp alanının izlerinin yakınındaki bir noktaya vardıklarında Teğmen durmalarını emretti. "Burası yedek birliklerimizin kampıydı. Kazık duvarları, toprak bir dış barikatı ve açılır kapanır bir köprüsü vardı. Kampa saldırıp herkesi öldürdüler." Eliyle gösterdi. "Kazığa geçildikleri kafaları buradan başlayan bir yay şeklinde dizmişler." Pug, "O halde burada ayrılıyoruz Teğmen," dedi.</p>
	<p class="block_1"> </p>
	<p class="block_">Genç subay, "Saaurları bulana kadar size eşlik edeceğimizi düşünmüştüm," dedi.</p>
	<p class="block_1"> </p>
	<p class="block_">"Mantıklı bir varsayım ama yanlış," dedi Pug.</p>
	<p class="block_1"> </p>
	<p class="block_">Nakor, "Doğrusunu isterseniz Teğmen, kendimizi koruyabiliriz ama hepinizi korumaya çalışmak sorun yaratabilir," dedi.</p>
	<p class="block_1"> </p>
	<p class="block_">Teğmen, "O halde neden burada olduğumuzu sorabilir miyim efendim?" diye sordu.</p>
	<p class="block_1"> </p>
	<p class="block_">"İlle de bilmek istiyorsanız, Yüzbaşı ile tartışmak islemedim Teğmen," dedi Pug.</p>
	<p class="block_1"> </p>
	<p class="block_">"Beklememizin bir sakıncası var mı efendim?"</p>
	<p class="block_1"> </p>
	<p class="block_">"Zahmet etme," dedi Pug. "Eğer ölmezsem, Darkmoor'a senden çok daha hızlı giderim."</p>
	<p class="block_1"> </p>
	<p class="block_">Büyücünün namı orduda çok iyi bilindiği ve aynı zamanda bir Dük olduğu için, genç subay kuşkularını içine atmıştı. Sadece selam verip, "Pekâlâ lordum," dedi. "iyi yolculuklar."</p>
	<p class="block_1"> </p>
	<p class="block_">"Size de," diye karşılık verdi Pug.</p>
	<p class="block_1"> </p>
	<p class="block_">Nakor, "O halde yola koyulalım," dedi.</p>
	<p class="block_1"> </p>
	<p class="block_">Pug başını sallayıp ilerlemeye başladı.</p>
	<p class="block_1"> </p>
	<p class="block_">Nakor, "Duyuyor musun?" diye sorduğunda bir kilometreden az yol almışlardı.</p>
	<p class="block_1"> </p>
	<p class="block_">Pug, "Evet," dedi.</p>
	<p class="block_1"> </p>
	<p class="block_">Uzaktan, davul sesine benzer, ovada gümbürdeyen toynakların sesi duyuluyordu. Pug, bindikleri süvari atlarının iki katı boyundaki bu atları biliyordu, Nakor da daha önce görmüştü. Her birinde, üç buçuk metre boyunda bir Saaur oturuyordu.</p>
	<p class="block_1"> </p>
	<p class="block_">Çok geçmeden uzakta bir toz bulutu görülmeye başladı.</p>
	<p class="block_1"> </p>
	<p class="block_">Pug Krallık devriyesinin geri çekildiğinden emin olmak için döndü ve neredeyse görüş alanının dışına çıktıklarını görünce sevindi.</p>
	<p class="block_1"> </p>
	<p class="block_">"Burada bekleyelim," dedi Nakor.</p>
	<p class="block_1"> </p>
	<p class="block_">Pug başıyla onayladı. "Birazdan burada olurlar."</p>
	<p class="block_1"> </p>
	<p class="block_">Çok geçmeden ufukta atlıları görmeye başladılar. Saaurlar geliyordu.</p>
	<p class="block_1"> </p>
	<p class="block_9"><img alt="C:\Users\UguR\AppData\Local\Microsoft\Windows\INetCache\Content.Word\Line.png" src="images/image.png" class="calibre1"/></p>
	<p class="block_3" id="calibre_pb_10"> </p>
</body></html>
