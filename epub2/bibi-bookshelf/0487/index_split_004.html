<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>04 - Kırık Tacın Parçaları - Yılan Savaşları Efsanesi</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_12">-2-</p>
	<p class="block_13">YABAN</p>
	<p class="block_1"> </p>
	<p class="block_">Dash işaret verdi.</p>
	<p class="block_1"> </p>
	<p class="block_">Jimmy kılıcını çekip kayanın arkasına sindi. Dash Kral'ın Yolu'nun güney tarafındaki konumundan ayrılıp birkaç yüz metre boyunca yola paralel devam eden bir hendeğin içine atladı. İki gündür at sürüyorlardı. Karlar erimeye başlamıştı ve güneş, görünüşte sabit olan bulut örtüsünün ardından kendini gösterdiği zamanlarda bir miktar sıcaklık yaymaya başlamıştı. Sıcaklık artık dondurucu derecelere düşmüyor, yağmur da karların erimesine yardımcı oluyordu. Soğuk çamurun içinde yatan Dash, yerde tekrar kar olmasını diledi. Çamur yolculuğu yavaşlatıyordu ve geceleri ateşe yakın oturduğu zamanlarda bile hiç kuruyamayacakmış gibi hissediyordu.</p>
	<p class="block_1"> </p>
	<p class="block_">Birkaç dakika önce, önlerindeki ağaçlıklarda konuşmalar duymuş, attan inmiş, atlarını bağlamış ve yaya ilerlemeye başlamışlardı. Ayak sesleri gittikçe yaklaşırken, Dash kenardan bakma riskine girdi ve korku dolu tavırlarla etraflarına bakarak Kral'ın Yolu'ndan doğuya doğru ilerleyen bir grup perişan yolcu gördü. Bir erkek, bir kadın ve bir tanesi yetişkin gibi gözüken -Dash kalın başlık yüzünden kız mı, erkek mi olduğunu anlayamıyordu- üç çocuk vardı.</p>
	<p class="block_1"> </p>
	<p class="block_">Jimmy kayanın arkasından çıkarken Dash ayağa kalktı. Küçük sığınmacı grubunun başındaki adam parça parça olmuş pelerininin altından garip görünüşlü bir el tırpanı çekti ve diğerleri kaçacakmış gibi dönerken, tehdit edici bir tarzda tuttu.</p>
	<p class="block_1"> </p>
	<p class="block_">"Durun!" diye bağırdı Jimmy. "Size zarar vermeyeceğiz."</p>
	<p class="block_1"> </p>
	<p class="block_">Adam kuşkulu, diğerleri de korku dolu gözlerle bakıyordu, ama durdular. Jimmy ve Dash silahlarını yerlerine koyup yavaşça yaklaştı.</p>
	<p class="block_1"> </p>
	<p class="block_">Adam tırpanını indirmiyordu. "Kimsiniz?" diye sordu, ağır bir aksanla.</p>
	<p class="block_1"> </p>
	<p class="block_">Adamda Novindus aksanı olduğu için Jimmy ve Dash birbirlerine baktı. Bu adam bir zamanlar Zümrüt Kraliçe'nin istilacı ordusunda askerdi.</p>
	<p class="block_1"> </p>
	<p class="block_">Dash silah olmadığını göstermek için elini kaldırırken, Jimmy hareketsiz kaldı. Jimmy, "Yolcuyuz," dedi. "Siz kimsiniz?"</p>
	<p class="block_1"> </p>
	<p class="block_">Adamın arkasında duran kadın bir adım öne atma riskine girdi. Kadın sıskaydı ve halsiz görünüyordu. Jimmy diğerlerine göz attı ve çocukların da aynı derecede kötü beslendiğini gördü. Üç çocuktan en uzunu, gözlerinin altındaki koyu halkalar daha yaşlı görünmesine sebep olsa da muhtemelen on beş yaşında bir kızdı. Jimmy dikkatini, "Biz çiftçiyiz," diyen kadına çevirdi. Kadın doğuyu gösterdi. "Darkmoor'a ulaşmaya çalışıyoruz. Orada yiyecek olduğunu duyduk." Jimmy başını salladı. "Biraz var. Nerelisiniz?" "Tannerus," dedi kadın.</p>
	<p class="block_1"> </p>
	<p class="block_">Dash adamı gösterdi. "O Tanneruslu değil."</p>
	<p class="block_1"> </p>
	<p class="block_">Adam başıyla onayladı. Boş olan eliyle kendisini gösterip, "Markin," dedi. "Yılan Nehri Şehri'nden." Etrafa göz gezdirdi. "Buradan oldukça uzakta."</p>
	<p class="block_1"> </p>
	<p class="block_">"Zümrüt Kraliçe'nin askerlerinden biri miydin?" diye sordu Jimmy.</p>
	<p class="block_1"> </p>
	<p class="block_">Adam yere tükürürken sanki bu gücünün çoğunu gerektiriyormuş gibi göründü. "Üzerine tüküreyim!" Adam titremeye başlayınca kadın ona sarıldı. "Bu adam bir çiftçi," dedi kadın. "Bize hikâyesini anlattı."</p>
	<p class="block_1"> </p>
	<p class="block_">Jimmy Dash'a baktıktan sonra başıyla geride atları bıraktıkları yeri işaret etti. Ağabeyinin aklından geçeni anlaması için Dash'a bir şey söylenmesine gerek yoktu. Dash dönüp ilerlemeye başlarken Jimmy, "Neden onun hikâyesini bize sen anlatmıyorsun," dedi.</p>
	<p class="block_1"> </p>
	<p class="block_">"Kocam Kral adına savaşmaya gitti," dedi kadın. "İki yıl önce." Üç çocuğa göz atıp, "Kızlarım çalışacak yaşta," dedi. "Hildi neredeyse yetişkin sayılır. İlk yıl iyi idare ettik. Derken askerler geldi ve kasabayı ele geçirdiler. Çiftliğimiz bir süre rahatsız edilmeyeceğimiz kadar uzaktaydı."</p>
	<p class="block_1"> </p>
	<p class="block_">Dash atları çekerek geri döndü. Dizginleri Jimmy'ye verdikten sonra eyer çantalarından birini açtı. Bir süre sonra, bir çıkını çözerek geri döndü. Çıkını açınca ortaya bal, fıstık ve kurutulmuş meyveyle dolu bir miktar sert yolculuk ekmeği ve bir miktar kurutulmuş sığır eti çıktı. Çocuklar duraksamaksızın annelerini geçip yiyecekleri kapıştı.</p>
	<p class="block_1"> </p>
	<p class="block_">Dash Jimmy'ye göz atıp hafifçe başını salladı. Çıkının geri kalanını adama verdi, adam da kadına uzattı ve kadın çıkını alarak, "Teşekkür ederiz," dedi.</p>
	<p class="block_1"> </p>
	<p class="block_">"Bir düşman askeri nasıl olurda ailenizi Darkmoor'a götürmek üzere size kılavuzluk eder?" diye sordu Dash.</p>
	<p class="block_1"> </p>
	<p class="block_">Kadın ve adam sert ekmeği çiğnerken minnettarlıktan neredeyse ağlayacaktı. Kadın yutkunduktan sonra, "Askerler geldiğinde ağaçlıklarda saklandık," dedi. "Her şeyimizi aldılar. Elimizde sadece yanımızda taşıdıklarımız kaldı. Ardından çatımızı ateşe verip kapımızı kırdılar. Çatısı samandandı ve tahta parçalarından yapılmıştı, ama kızlarımın bildiği tek yuvaydı."</p>
	<p class="block_1"> </p>
	<p class="block_">Etraftaki ağaçlıklardan aniden başka tehditlerin çıkmasından korkuyormuş gibi etrafa göz gezdirdi. "Markin bizi bulduğunda evimizi tekrar inşa etmeye çalışıyorduk. Güzel diyebileceğiniz bir şeye benzemiyordu, ama kocam o evi basit bir kulübeden fazlası yapmak için yıllarını harcamıştı. Ama askerler evimizi yakmıştı ve aletlerimiz yoktu." "Onları bulduğumda," dedi Markin, "yardıma ihtiyaçları vardı."</p>
	<p class="block_1"> </p>
	<p class="block_">"Bizim için savaştı. Pek çoğu kılıçlarla ve yaylarla başka adamlar da geldi, ama o beni ya da kızları almalarına engel oldu." Kadın açık bir sevgiyle adama baktı. "Artık kocam o ve kızlarıma da iyi babalık ediyor."</p>
	<p class="block_1"> </p>
	<p class="block_">Jimmy iç geçirdi. Dash'a, "Bu iş bitmeden bunun gibi yüzlerce hikâye duyacağız," dedi.</p>
	<p class="block_1"> </p>
	<p class="block_">"Neden Darkmoor?" diye sordu Jimmy.</p>
	<p class="block_1"> </p>
	<p class="block_">"Kral'ın orada olduğunu ve isteyenlere yiyecek verdiğini duyduk."</p>
	<p class="block_1"> </p>
	<p class="block_">Jimmy gülümsedi. "Hayır, Kral orada değil. Geçen yıl oradaydı. Ama çalışanlar için yiyecek var." "Çok çalışırım," dedi yabancı doğumlu asker.</p>
	<p class="block_1"> </p>
	<p class="block_">"Gidebilir miyiz?" diye sordu kadın.</p>
	<p class="block_1"> </p>
	<p class="block_">"Evet," dedi Dash, geçmelerini işaret ederek.</p>
	<p class="block_1"> </p>
	<p class="block_">Markin, "Siz asker misiniz?" diye sordu.</p>
	<p class="block_1"> </p>
	<p class="block_">Jimmy sırıttı. "Başarabilirsek olmayacağız."</p>
	<p class="block_1"> </p>
	<p class="block_">"Ama soylusunuz. Markin bunu anlayabilir."</p>
	<p class="block_1"> </p>
	<p class="block_">Dash alaycı bir tonla, "Onu doğduğum günden beri tanıyorum ve çoğu zaman soylulukla ilgisi olmadığını söyleyebilirim," dedi.</p>
	<p class="block_1"> </p>
	<p class="block_">Yaşlı asker ikisini inceledikten sonra, "Sıradan insanlar gibi görünmeye çalışıyorsanız, başaramıyorsunuz," dedi. Jimmy'nin çizmelerini gösterdi. "Kirli, ama bir soylunun çizmeleri." Kadınla kızlara onu takip etmelerini işaret etti ve küçük grubu onları geçene kadar gözlerini iki kardeşten ayırmadan dikkatli bir şekilde ilerledi. Ardından döndü ve öndeki yerini alarak, başka beklenmedik bir karşılaşma olasılığına karşı aceleyle ilerlemeye başladı.</p>
	<p class="block_1"> </p>
	<p class="block_">"Rahat çizmelere sahip olduğum için ilk defa pişmanlık duyuyorum," dedi Dash.</p>
	<p class="block_1"> </p>
	<p class="block_">Jimmy çizmelerine bakıp, "Çamurlu olabiliriz, ama adam haklı," dedi. Etrafa bakarak, "Burası az yiyecek ve ondan da az konforun olduğu bir yer," diye ekledi.</p>
	<p class="block_1"> </p>
	<p class="block_">Dash atına bindi. "Krondor'a vardığımızda bu kadar varlıklı gözükmeyeceğimize eminim." Jimmy de atına binip, "Belki de yoldan ayrılmalıyız," dedi.</p>
	<p class="block_1"> </p>
	<p class="block_">Dash, "Kuzey yolu mu?" diye sordu. Bir zamanlar işvereni olan Rupert Avery'nin mal taşırken Kral'ın Yolu'na para ödememek için düzenli olarak kullandığı eski bir yoldan bahsediyordu. Jimmy kafasını iki yana salladı. "Hayır, orası da en az burası kadar işlektir ve o ağaçlıklar kaçaklar ve haydutlarla dolu olacaktır."</p>
	<p class="block_1"> </p>
	<p class="block_">"Güney?"</p>
	<p class="block_1"> </p>
	<p class="block_">"Daha yavaş ilerleriz, ama güneydeki tepelere doğru çok ilerlemezsek, göl boyunca yeterince patika var."</p>
	<p class="block_1"> </p>
	<p class="block_">Dash, "Kesh güneydeki eski sınırına ilerlediğinden beri, buradan en yakın garnizonlarına kadar her yer ıssız demektir," dedi.</p>
	<p class="block_1"> </p>
	<p class="block_">Jimmy güldü. "Zümrüt Kraliçe'nin ordusundan firar etmiş elli adamla, ya da elli haydutla, ya da elli Keshli paralı askerle karşılaşsak ne fark eder ki." Omuzlarını silkti.</p>
	<p class="block_1"> </p>
	<p class="block_">Dash kalın pelerininin altında üşüme hareketi yaptı. "Güneyde her kim varsa ateşlerinin başından ayrılmadıklarını umalım. Aklı başında olan her insan bunu yapar."</p>
	<p class="block_1"> </p>
	<p class="block_">Dash atını ileri sürdü ve çok geçmeden düzenli bir ilerleyişle güneye doğru yol almaya başladılar.</p>
	<p class="block_1"> </p>
	<p class="block_">"Bütün bunları neden yapıyoruz?" diye sordu.</p>
	<p class="block_1"> </p>
	<p class="block_">Jimmy, "Çünkü Kralımız emretti, biz de itaat ediyoruz," dedi.</p>
	<p class="block_1"> </p>
	<p class="block_">Dash abartılı bir şekilde nefesini koyuverdi. "Ben de öyle düşünmüştüm." Jimmy hafifçe çok eski bir şarkı söylemeye başladı:</p>
	<p class="block_1"> </p>
	<p class="block_">-…Kesh'in kalbine ya da Queg'in acımasız kıyılarına, kanımızla, yüreklerimizle, hayatlarımızla ve fazlasıyla, onurumuz için itaat ederiz. Ve tepeleri asıp çok uzaklara, gideriz...-</p>
	<p class="block_1"> </p>
	<p class="block_">Soğuk sabah havasını bir buz kırılma sesi böldü ve iki kardeş bir açıklığa çıkmadan hemen önce atlarını durdurdu. Jimmy el işaretlerini kullanarak Dash'a açıklığın güneyine gitmesini, kendisinin de kuzeye doğru daire çizeceğini anlattı.</p>
	<p class="block_1"> </p>
	<p class="block_">Dash başıyla onayladı, atından indi ve atını küçük bir huş ağacının dalına bağladı. Jimmy de aynısını yapıp sessizce uzaklaşmaya başladı.</p>
	<p class="block_1"> </p>
	<p class="block_">Dash yakındaki ağaç gövdelerinden yanmış olduğunu tahmin ettiği bir çiftliğin etrafını saran seyrekleşen ağaçların arasında ilerledi. Ses, buzda tekrarlanan bir vurma sesiydi.</p>
	<p class="block_1"> </p>
	<p class="block_">Dash uzakta bir adam gördü.</p>
	<p class="block_1"> </p>
	<p class="block_">İnce yapılı birisi, Dash'ın izlediği yerden muhtemelen yüz metre uzaktaki bir gölcüğün üstündeki buzda çömelmiş, bir taşla buza vuruyordu. Dash büyülenmiş şekilde aşağı yukarı hareket eden taşı izliyordu.</p>
	<p class="block_1"> </p>
	<p class="block_">Dash adamı iyi seçemiyordu, ama kıyafetlerinin çeşitli paçavralardan ve birbirine uymayan giysilerden oluştuğunu görebiliyordu. Çizmeleri yıpranmış olabilirdi, ama Dash'ın tek görebildiği sıcak tutması için her iki ayağa da bir paçavralar yığınının bağlanmış olduğuydu.</p>
	<p class="block_1"> </p>
	<p class="block_">Dash gölcüğün arkasındaki ağaçlıkta bir hareket görünce, Jimmy'nin yerini aldığını anladı. Bekledi.</p>
	<p class="block_1"> </p>
	<p class="block_">Jimmy yavaşça ağaçların arasından çıkınca, adam şaşırtıcı bir hızla ayağa fırladı. Kaçmak için döndüğünde Jimmy, "Bekle!" diye bağırdı. "Sana zarar vermeyeceğim!" Paçavralar giymiş adam hızla ona doğru gelmeye devam edince,</p>
	<p class="block_1"> </p>
	<p class="block_">Dash hareketinin kılıksız adamı uyarmaması için yavaşça kılıcını çekti. Adam ilk ağaç sırasına ulaşınca, Dash bir adım öne çıktı ve ayağını uzatıp adama çelme taktı.</p>
	<p class="block_1"> </p>
	<p class="block_">Adam bir kumaş yığını biçiminde yere düştü ve dönüp sırtüstü geriye doğru giderken, "Canımı bağışlayın!" diye bağırdı.</p>
	<p class="block_1"> </p>
	<p class="block_">Dash çabucak hamle yapıp kılıcının ucunu adamın yüzüne doğru tutarken, Jimmy nefes nefese yanlarına gelmişti.</p>
	<p class="block_1"> </p>
	<p class="block_">Dash, "Sana zarar vermeyeceğiz," dedi. İyi niyetini göstermek için kılıcını çabucak kınına soktu. "Ayağa kalk."</p>
	<p class="block_1"> </p>
	<p class="block_">Jimmy ellerini dizlerine koyup öne eğilirken, adam yavaşça doğruldu. "Hızlı koşuyor," dedi Jimmy.</p>
	<p class="block_1"> </p>
	<p class="block_">Dash sırıttı. "Bir kilometre sonra onu yakalardın. Hızlı olmasan bile, her zaman dayanıklı olmuşsundur." Dikkatini yerdeki adama çevirerek, "Kimsin ve burada ne arıyorsun?" diye sordu. Adam en ufak bir tehlikede kaçmaya hazırmış gibi yavaşça ayağa kalkıp, "Adım Malar Enares genç efendiler," dedi. Yüzünün etrafına sarılmış büyük bir kumaş parçasından çıkan atmaca gibi bir burunu olan, ince yapılı bir adamdı. Gözleri siyahtı ve kardeşlerin arasında gidip geliyordu. "Balık avlıyordum."</p>
	<p class="block_1"> </p>
	<p class="block_">Jimmy ile Dash birbirlerine baktıktan sonra Dash, "Taşla mı?" diye sordu.</p>
	<p class="block_1"> </p>
	<p class="block_">"Buzu kırmak için genç efendi. Balıklar güneş ışığına geldiğinde, ağaç kabuğu soyup ses çıkartacaktım."</p>
	<p class="block_1"> </p>
	<p class="block_">Jimmy, "Tuzak mı kuracaktın?" diye sordu.</p>
	<p class="block_1"> </p>
	<p class="block_">"Eğer sabırlı ve titremeyen bir eliniz varsa kolay bir iştir genç efendi." Dash, "Aksanında Keshçe duyuyorum," dedi.</p>
	<p class="block_1"> </p>
	<p class="block_">"Ah, hayır, merhamet genç efendi. Shamatalı büyük tüccar Kiran Hessen'in aciz bir hizmetkârıyım ben."</p>
	<p class="block_1"> </p>
	<p class="block_">İkisi de bu adı duymuştu. Merhum Jacob Esterbrook ile çok fazla iş yapmış, Kesh bağlantıları olan bir tüccar. Krondor'un yıkımından sonra babaları Lord Arutha iki gerçeği ortaya çıkaran parçaları bir araya getirmişti: Esterbrook'un uzun süredir Kesh ajanı olduğu ve onun ve kızının öldüğü. Jimmy Dash'ın ne düşündüğünü tahmin edebiliyordu: Esterbrook bir Kesh ajanıysa, Kiran Hessen de olabilirdi.</p>
	<p class="block_1"> </p>
	<p class="block_">"Efendin şu anda nerede?" diye sordu James.</p>
	<p class="block_1"> </p>
	<p class="block_">"Ah, korkarım öldü," dedi ince adam bir üzüntü belirtisiyle. "On dört yıldır hizmetkârıydım ve cömert bir efendiydi. Artık bu soğuk yerde tek başımayım." Jimmy, "İyi, neden bize bu hikâyeyi anlatmıyorsun," dedi.</p>
	<p class="block_1"> </p>
	<p class="block_">"Bir de şu balıkları nasıl yakalamayı planladığını göster bize," dedi Dash.</p>
	<p class="block_1"> </p>
	<p class="block_">"Atlarınızın yelesinden birkaç kıl alabilseydim," dedi kılıksız adam, "o zaman çok daha kolay olurdu."</p>
	<p class="block_1"> </p>
	<p class="block_">"Atlarımız mı?" dedi Dash.</p>
	<p class="block_1"> </p>
	<p class="block_">"Sizin gibi iki genç soylunun böylesi bir yabanda yürümeyeceğinden adım gibi eminim," dedi</p>
	<p class="block_1"> </p>
	<p class="block_">Malar. "Ayrıca bir süre önce bir tanesinin homurdandığını duydum." Gösterdi. "Şu taraftan." Jimmy başını salladı. "Oldukça adil."</p>
	<p class="block_1"> </p>
	<p class="block_">"Yelelerindeki kıllara ne için ihtiyacın var?" diye sordu Dash.</p>
	<p class="block_1"> </p>
	<p class="block_">"İzin verin göstereyim."</p>
	<p class="block_1"> </p>
	<p class="block_">Adam Dash'ın atını bağladığı yere doğru yürürken, "Beni korkuttuğunuzda buz neredeyse kırılmak üzereydi genç efendi," dedi. "Kırıp açmak için kılıcınızın kabzasını kullanırsanız, büyük bir iyilik yapmış olursunuz."</p>
	<p class="block_1"> </p>
	<p class="block_">Jimmy başını sallayıp üstü buz tutmuş gölcüğe doğru yürüdü. Dash, "Şimdi, tanrıların unuttuğu bu yabanda nasıl kaybolduğuna gelelim," dedi.</p>
	<p class="block_1"> </p>
	<p class="block_">"Sizin de bildiğiniz gibi," diye başladı Malar, "Shamata'nın bir zamanlar İmparatorluk'a ait olması yüzünden, son zamanlarda Kesh ile Krallık arasında çok fazla gerginlik vardı." "Biz de öyle duyduk," dedi Dash.</p>
	<p class="block_1"> </p>
	<p class="block_">"Efendim Krallık'a bağlı olduğu için, Landreth ve Krondor'daki işlerini kontrol etmenin akıllıca olacağına karar vermişti.</p>
	<p class="block_1"> </p>
	<p class="block_">"İstilacılarla karşılaştığımız zaman Krondor'a doğru gidiyorduk. Kaçamadık ve efendimle diğer hizmetkârların çoğu kılıçtan geçirildi. Ben ve birkaç kişi buranın güneyindeki tepelere kaçmayı başardık." Atına ulaştığında çenesiyle güneyi gösterdi. Uzanıp atın yelesinden birkaç tane uzun kıl tuttu ve ustalıkla çekip kopardı. At bu beklenmedik acı karşısında homurdanıp kıpırdandı. Dash uzanıp ağacın dalındaki dizginleri aldı. Malar birkaç tane daha kıl çekti. Hareketi iki kere daha tekrarladı. "Bu kadarı yeterli," dedi.</p>
	<p class="block_1"> </p>
	<p class="block_">"Yani ne kadar zamandır bu tepelerdesin?"</p>
	<p class="block_1"> </p>
	<p class="block_">"Üç aydan fazladır genç efendi," dedi Malar, kılları saç örgüsü şeklinde ustaca örmeye başlarken. "Zor bir dönem oldu. Yanımdakilerden bazıları açlıktan ve soğuktan öldü ve ikisi bir grup adam -kanun kaçakları ya da istilacılar, hangisi olduğunu bilmiyorum- tarafından yakalandı. Tahminimce yaklaşık üç haftadır yalnızım." Özür diler gibi bir tonda, "Zamanı takip etmek zordu," dedi.</p>
	<p class="block_1"> </p>
	<p class="block_">"Bu ağaçlıklarda yalnızca çıplak ellerinle mi üç haftadır hayatta kalmayı basardın?" diye sordu Dash.</p>
	<p class="block_1"> </p>
	<p class="block_">Malar at kıllarını örmeye devam ederek gölcüğe doğru yürümeye başladı. "Evet, ama korkunç bir deneyimdi efendim."</p>
	<p class="block_1"> </p>
	<p class="block_">"Nasıl?" diye sordu Dash.</p>
	<p class="block_1"> </p>
	<p class="block_">"Çocukluğumu, Landreth'in yukarısında, Düşler Vadisi'nin kuzeyindeki tepelerde geçirdim. Burası gibi tehlikeli değildi, ama yine de dikkatsiz birisinin kolayca ölebileceği bir yerdi. Babam masaya, kurduğu tuzaklarla yemek ve tepelerde insanlara rehberlik ederek kesesine altın koyan bir avcıydı."</p>
	<p class="block_1"> </p>
	<p class="block_">Dash güldü. "Kaçakçılara kılavuzluk ediyordu."</p>
	<p class="block_1"> </p>
	<p class="block_">"Olabilir," dedi Malar omuzlarını silkerek. "Sonuçta, memleketimin yakınındaki tepelerde kışlar buradaki kadar acımasız olmasa da, yine de hayatta kalabilmek için insanın becerileri olması gerekir."</p>
	<p class="block_1"> </p>
	<p class="block_">Malar yavaşça hareket ederek deliğe yaklaştı. Güneşin açısını görmek için gökyüzüne baktıktan sonra yüzünü güneşe döndü. "Gölgenizin deliğe düşmesine izin vermeyin," dedi. Dash ve Jimmy adamın arkasına geçti. Düşler Vadisi'nden gelen adam yavaşça diz çöküp, "Bana balıkların hareketi görebildiği öğretildi, bu yüzden çok yavaş hareket etmemiz gerekiyor," dedi. Dash, "Bunu görmeliyim," dedi. Jimmy başıyla onayladı.</p>
	<p class="block_1"> </p>
	<p class="block_">Malar, "Güneş ışıkları buzdaki delikten içeri girer ve balıklar ısınmak için deliğe doğru gelir," dedi.</p>
	<p class="block_1"> </p>
	<p class="block_">Jimmy adamın omzunun üstünden bakınca, büyük bir alabalığın tembelce deliğin etrafında döndüğünü gördü. Malar çok yavaşça hareket ederek at kılından ördüğü ilmiği balığın arkasından suya soktu. Balık bir an için hareket etmeyi kesti, ama Malar çabuk hareket etme dürtüsüne direnerek ilmiği balığın kuyruğuna doğru yavaşça yaklaştırmaya devam etti.</p>
	<p class="block_1"> </p>
	<p class="block_">Bir süre sonra balık kaçtı ve Malar, "Başkası gelecek," dedi. "Işığı görüyorlar ve yüzeyde böceklerin olabileceğini düşünecekler."</p>
	<p class="block_1"> </p>
	<p class="block_">Sessiz geçen bir beş dakikanın ardından, deliğin kenarında bir alabalık göründü. Dash aynı balık mı, yoksa başka balık mı olduğunu anlayamamıştı. Malar ilmiği yavaşça hareket ettirmeye başladı ve balığın kuyruğundan geçirdi. Hızlı bir çekişle alabalığı yakaladı ve çabucak delikten çıkarıp buzun üstüne attı.</p>
	<p class="block_1"> </p>
	<p class="block_">Dash suratını kaplayan paçavralardan dolayı adamın yüzünü göremiyordu, ama gözlerinin etrafındaki kırışıklıklar adamın gülümsediğini gösteriyordu. "Siz genç beyefendilerden biri bir ateş yakma inceliğini gösterirse, biraz daha balık yakalayacağım." Jimmy ile Dash birbirlerine baktı, ardından Jimmy omuzlarını silkti. Dash, "Ben odun toplayayım," dedi. "Sen kamp yapabileceğimiz iyi yer bul."</p>
	<p class="block_1"> </p>
	<p class="block_">Vadili garip adam akşam yemeği için başka bir balık beklemeye baslarken aceleyle uzaklaştılar. Üç gündür yavaşça Krondor'a doğru ilerliyorlardı. Birkaç kere, uzaktan gelen konuşma sesleri ve ağaçlıklarda ilerleyen adamların seslerini duymuşlar, ama herhangi birisiyle temasa geçmekten kaçınmışlardı.</p>
	<p class="block_1"> </p>
	<p class="block_">Jimmy ve Dash. Malar'ın gizemli bir tarafı olduğunu fark etmişti. Adamın yabanda, zengin bir tüccarın hizmetkârı olduğunu iddia eden biri için garip kaçan şaşırtıcı hayatta kalma becerileri vardı. Öte yandan Jimmy kardeşini, zengin bir kaçakçının hizmetkârının bu gibi becerilere ihtiyacı olabileceğine ikna etmişti. Yine de, ağaçların arasında birkaç tane kestirme yol ve erzaklarını takviye eden yenilebilir bitkiler bulmuş ve güvenilebilir bir gece nöbetçisi olduğunu kanıtlamış olduğu için, Malar'ın yanlarında olmasından memnundular. Çoğu zaman yürüyerek atlarını çektikleri için adamın onlara ayak uydurması zor olmamıştı. Jimmy Krondor'a bir haftadan daha kısa bir sürede varacaklarını düşünüyordu.</p>
	<p class="block_1"> </p>
	<p class="block_">Öğle üzeri, kuzeyden gelen at sesleri duydular. Jimmy kısık sesle konuştu. "Duko'nun adamları anayoldan mı ilerliyor?"</p>
	<p class="block_1"> </p>
	<p class="block_">Dash başını salladı. "Büyük olasılıkla. Eğer onları bu uzaklıktan duyabiliyorsak, anayola dönmüşüz demektir." Malar'a döndü. "Krondor'a giden herhangi bir güney yolu biliyor musun?"</p>
	<p class="block_1"> </p>
	<p class="block_">Yalnızca Karanın Sonunun etrafından dolaşan yolu genç efendi. Kral'ın Yolu'na yaklaşıyorsak, birkaç gün içerisinde çiftliklere karşılaşmaya başlarız." Jimmy uzunca bir süre sessiz kaldıktan sonra, "Büyük olasılıkla yakılmışlardır," dedi.</p>
	<p class="block_1"> </p>
	<p class="block_">"Ama," dedi Dash, "eğer öyleyse, büyük olasılıkla çiftliklerde hiç kimse yaşamıyordur ve fark edilmeden şehre girebiliriz."</p>
	<p class="block_1"> </p>
	<p class="block_">"Çiftçi yoktur demek istiyorsun," diye düzeltti Jimmy. "Ama silahlara düşkün son derece berbat adamlar için uygun birer sığınak olduklarına bahse girerim."</p>
	<p class="block_1"> </p>
	<p class="block_">Sanki bunu kendisinin düşünmüş olması gerekiyormuş gibi Dash'ın alnı kırıştı, ama bir an sonra sırıtıp, "İyi o zaman, biz de sadece aralarına karışırız," dedi. "Bana fazla sıklıkla ne kadar berbat olabileceğimi söyleyip durursun ve silahlara da çok düşkünümdür."</p>
	<p class="block_1"> </p>
	<p class="block_">Jimmy başını salladı. "İki tane daha paralı askere kimse pek dikkat etmeyecektir. Eğer şehre yaklaşabilirsek, içeri girmenin bir yolunu buluruz. Duvarlarda yeterince delik olduğuna kuşku yok." Malar, "Demek daha önce Krondor'da bulundunuz, genç efendi," dedi. "Savaştan önce demek istedim."</p>
	<p class="block_1"> </p>
	<p class="block_">Jimmy söyleneni duymazdan gelerek, "Yıkımı duyduk," dedi.</p>
	<p class="block_1"> </p>
	<p class="block_">Dash onayladı. "Krondor'dan ayrılıp doğuya birkaç insandan fazlası geldi."</p>
	<p class="block_2"> </p>
	<p class="block_">"Biliyorum," dedi Malar.</p>
	<p class="block_1"> </p>
	<p class="block_">Günün geri kalanında ağaçların arasında ilerlediler ve o gece soğuk bir kamp yaptılar. Malar ilk nöbeti alırken, battaniyelerine sarınan Jimmy ve Dash birbirlerine sokuldu. Pek çok kez uyanarak düzensiz olarak uyudular.</p>
	<p class="block_1"> </p>
	<p class="block_">Sabah yolculuklarına devam ettiler.</p>
	<p class="block_1"> </p>
	<p class="block_">Ağaçlık çözülme sesleriyle doluydu. Gölcükler ve göller donmuş kabuklarını kaybetmeye başlarken, aniden ısınan havada uzaktan gelen kırılma sesleri yankılanıyordu. Her yerde dallardan sular damlarken, ağaçlardan büyük miktarlarda kar kütleleri düşüyordu. İlerledikleri arazi çizmelere ve atların toynaklarına yapışan buzlu ve kalın bir çamur tabakasına dönüşmüştü. Arka plandaki sürekli gürültüye, artık ara sıra duyulmaya başlanan bahar sesleri eşlik ediyordu. Güneyden erken dönmüş ve kendi türünden başka kuşlar arayan bir kuşun uzaktan gelen ötüşü. Geçerlerken, yuvalarından çıkan küçük yaratıkların uzaktan duyulan sesleri kesiliyor, bir süre sonra tekrar devam ediyordu.</p>
	<p class="block_1"> </p>
	<p class="block_">Dinlenmek için durduklarında, Jimmy atını alçak bir dala bağlayıp Dash'a da aynısını yapmasını işaret etti. Dash hareketi tekrarlayıp Malar'a, "Gözünü açık tut," dedi. "İşemeye gidiyoruz." Dash karın üzerine işiyormuş gibi yapan Jimmy'nin yanına gitti.</p>
	<p class="block_1"> </p>
	<p class="block_">Dash da aynısını yaptı ve fısıldayarak, "Ne oldu?" diye sordu.</p>
	<p class="block_1"> </p>
	<p class="block_">"Rastlantısal yol arkadaşımız hakkında kafanda bir fikir şekillendi mi?" diye sordu Jimmy. Dash kafasını hafifçe iki yana sallayıp, "Tam olarak değil," dedi. "İddia ettiğinden daha fazlası olduğundan eminim, ama ne olduğuna dair bir fikrim yok."</p>
	<p class="block_1"> </p>
	<p class="block_">"Şişman olduğu söylenemez," dedi Jimmy, "ama açlıktan zayıf düşmüş bir adam gibi de davranmıyor."</p>
	<p class="block_1"> </p>
	<p class="block_">Dash, "Bir teorin mi var?" diye sordu.</p>
	<p class="block_1"> </p>
	<p class="block_">Jimmy, "Hayır," dedi. "Ama zengin bir tüccarın hizmetkârı değilse burada ne arıyor?" "Kaçakçı mı?"</p>
	<p class="block_1"> </p>
	<p class="block_">"Olabilir," diye yanıtladı Jimmy, pantolonunu ilikleyerek. "Aklımıza gelen her şey olabilir." büyükbabalarının yıllardır hemen bir sonuca varmamalarına dair verdiği uyarı aklına gelen Dash, "O halde aklımıza herhangi bir şey gelmesin," dedi.</p>
	<p class="block_1"> </p>
	<p class="block_">Bekleyip görelim," dedi Jimmy.</p>
	<p class="block_1"> </p>
	<p class="block_">Atların yanına döndüler ve Malar çişini yapmak için yoldan uzaklaştı. Adam duyma eriminin dışına çıkınca konuşmaya devam ettiler. Jimmy, "Buradan bir günlük yürüme mesafesinde Malar ile karşılaştığımız şu terk edilmiş çiftliği hatırlıyor musun?" diye sordu.</p>
	<p class="block_1"> </p>
	<p class="block_">"Saz çatısı ve yıkılmış ahırı olan mı?"</p>
	<p class="block_1"> </p>
	<p class="block_">"Evet o... Kaçmak zorunda kalıp ayrılırsak, orada buluşalım."</p>
	<p class="block_1"> </p>
	<p class="block_">Dash başını salladı. İkisi de diğerinin gelmemesi halinde ne yapacağından bahsetmedi.</p>
	<p class="block_1"> </p>
	<p class="block_">Malar dönünce yola koyuldular. Vadili hizmetkârın ağzı kardeşler kadar sıkıydı. Bunun bir kısmı ortamdan kaynaklanıyordu. Geceleri sessizdi ve gündüz bile sesler taşınıyordu. Büyük olasılıkla istilacıların devriye gezdiği bir bölgeye yaklaştıklarını biliyorlardı; atlarına binmektense yürürken onları çekiyorlardı, çünkü ağaçlıklarda bile uzaktan at üstündeki bir insan, yaya bir insandan ya da bir attan daha çabuk görünürdü. Belli aralıklarla durup dinliyorlardı.</p>
	<p class="block_1"> </p>
	<p class="block_">O öğleden sonra yağmur yağdı ve sığınmak için buldukları en uygun yer, biraz nefes almalarını sağlayacak kadar çatısı kalmış yanmış bir kulübeydi.</p>
	<p class="block_1"> </p>
	<p class="block_">Yağmurda bırakmamak için hızla çıkardıkları eyerlerinin üstünde oturarak yemi kontrol ettiler.</p>
	<p class="block_1"> </p>
	<p class="block_">"Bir günlük tahılımız var." dedi Dash, ağabeyinin de kendisi kadar farkında olduğunu bilerek. Malar, "Karların altında ot yok mudur efendiler?" diye sordu. Jimmy başını salladı. "Çok fazla yoktur, ama atlar yiyecektir." Dash, "Krondor'da atlılar varsa, yemleri de vardır," dedi.</p>
	<p class="block_1"> </p>
	<p class="block_">Jimmy, "Zor olan onları paylaşmaya ikna etmek olacaktır kardeşim," dedi. Dash sırıttı. "Bir iki zorluğu olmayan hayat nasıl bir hayattır ki?" Yağmur dindi ve yollarına devam ettiler.</p>
	<p class="block_1"> </p>
	<p class="block_">Öğleden sonra Malar, "Genç efendiler, sanırım bir şey duydum, dedi</p>
	<p class="block_1"> </p>
	<p class="block_">Yürümeyi kesip dinlemeye başladılar. Kışın dondurucu havası baharı müjdeler şekilde yumuşamıştı, ama yine de ikindi havasında nefeslerini görebilecekleri kadar soğuktu. Bir sürelik sessizliğin sonunda, Dash tam bir şeyler söylemek üzereydi ki ileriden gelen konuşma sesleri duydular. İki kardeşin de tanımadığı bir dil konuşuluyordu, ama bunun istilacıların Yaboncaya benzer dili olduğunu biliyorlardı.</p>
	<p class="block_1"> </p>
	<p class="block_">Saklanacak bir yer bulmak için etrafa göz atarlarken, Jimmy işaret edip sadece ağzını kıpırdatarak, Şuraya, dedi.</p>
	<p class="block_1"> </p>
	<p class="block_">Kayaları çevreleyen geniş bir çalıyı göstermişti. Dash çalının atları saklayabileceğinden emin değildi, ama etrafta sığınabilecekleri tek yer orasıydı.</p>
	<p class="block_1"> </p>
	<p class="block_">Malar Jimmy ile Dash'ın atlarını nispeten daha kuytu bir yere sokmasını sağlamak için hızla kayaların etrafından dolaşıp alçak bir dalı kenara çekti. Uzaktan gelen atların sesleri duyuluyordu.</p>
	<p class="block_1"> </p>
	<p class="block_">Dash'ın atının burun delikleri açıldı ve kafası yukarı kalktı. Jimmy, Ne oluyor?" diye sordu.</p>
	<p class="block_1"> </p>
	<p class="block_">"Bu cadaloz kısrak çiftleşme döneminde," diye fısıldadı Dash atın dizginlerini sertçe çekerek.</p>
	<p class="block_1"> </p>
	<p class="block_">"Dikkatini bana ver!" dedi.</p>
	<p class="block_1"> </p>
	<p class="block_">Malar. "Bir kısrağa mı biniyorsun?" diye sordu.</p>
	<p class="block_1"> </p>
	<p class="block_">"İyi bir at," diye üsteledi Dash.</p>
	<p class="block_1"> </p>
	<p class="block_">"Çoğu zaman!" dedi Jimmy tıslayarak. "Ama şimdi değil!"</p>
	<p class="block_1"> </p>
	<p class="block_">Dash dikkatini ona yöneltmesi için atın dizginlerine asıldı. Deneyimli bir binici olan Dash, atın dikkatini kendisinde tutabilirse, yaklaşan atlara kişnemeyeceğini biliyordu. Kısrağın heyecanlı hareketleri biraz ilgisini çekmiş görünse de, Jimmy'nin atı olanlara kayıtsızdı. Dash burnunu okşayıp kulağına güven verici sözcükler fısıldayarak, kısrağının dizginlerini sıkıca tutuyordu.</p>
	<p class="block_1"> </p>
	<p class="block_">Atlılar yaklaşınca, Dash toynak seslerinden en az bir düzine olmaları gerektiğine karar verdi. Konuşma sesleri duyuldu ve adamlardan biri güldü. Bunlar bildikleri bölgeyi devriye gezen ve sıradışı hiçbir şey bulmayı beklemeyen adamlardı.</p>
	<p class="block_1"> </p>
	<p class="block_">Atlılar yoldaki en yakın noktaya gelirken, Dash sıkıca atının dizginlerini tutmaya ve kulağına güven verici sözcükler fısıldamaya devam etti. Aniden Dash'ın atı geri çekilip kafasını yukarı kaldırdı.</p>
	<p class="block_1"> </p>
	<p class="block_">Kısa bir an için az da olsa atın Dash'a geri dönebileceği umudu vardı, ama derken at yüksek sesle kişnedi.</p>
	<p class="block_1"> </p>
	<p class="block_">Aniden ortamı bağırışlar doldurdu ve diğer atlar kısrağın çağrısına yanıt verdi. Jimmy duraksamadı. "Bu taraftan!"</p>
	<p class="block_1"> </p>
	<p class="block_">Malar dalların sebep olacağı çiziklere aldırmadan Jimmy'nin gösterdiği yöne doğru çalıların arasına daldı. Jimmy heyecandan gözleri ve burun delikleri ardına kadar açılmış atını çekerek Malar'ın arkasından daldı. Kısrak diğer atları karşılamak için direndi. Çağrıya bir aygır sürüsü yanıt verince, Dash kısrağı idare etmenin en iyi yolunun; sırtına çıkmak olduğunu anladı. Kısrağının kafasının aygırlara doğru dönmesini bekleyerek çabucak kısrağın sırtına çıktı.</p>
	<p class="block_1"> </p>
	<p class="block_">Duraksamadan topuklarını atın böğrüne geçirdi. Atı dörtnala kaldırınca, çalılardan yola yayılmış atlıların üstüne atılmış gibi göründü. Ağabeyi ve Malar'dan uzaklaşmaları için adamların yanından geçti ve takip başladı.</p>
	<p class="block_1"> </p>
	<p class="block_">Kısa bir mesafedeki yüksek bir yerden bakan Jimmy atlıların dönüp Dash'ın arkasından gittiklerini gördü. Nefes nefese kalmış Malar puflayarak, "Efendim, kardeşinizi yakalayacaklar mı?" diye sordu.</p>
	<p class="block_1"> </p>
	<p class="block_">Jimmy küfür etti, "Büyük olasılıkla. Ama yakalayamazlarsa, o çiftlik evine geri dönmeye çalışacaktır. Öyle konuşmuştuk." "Geri mi döneceğiz?" diye sordu hizmetkâr.</p>
	<p class="block_1"> </p>
	<p class="block_">Jimmy sessizdi. Bir süre sonra, "Hayır," dedi. "Dash ya yakalanacak ki, o zaman kaçmasına yardım edemeyeceğimiz bir konumda olacaktır, ya da peşindekilerden kurtulmayı başaracaktır. Eğer seninle karşılaştığımız günkü çiftlik evine gelirse, bir ya da iki gün bekleyecek, ardından Darkmoor'a dönecektir. Şimdi dönersek, onun bildiğinden daha fazlasını öğrenemeyiz." "Krondor'a mı gidiyoruz?"</p>
	<p class="block_1"> </p>
	<p class="block_">"Krondor'a gidiyoruz," dedi Jimmy. Bölgede başka atlıların olup olmadığını görmek için etrafa göz gezdirdi. Dash'ın ve peşindeki adamların sesleri uzakta yok olurken işaret edip, "Şu taraftan," dedi.</p>
	<p class="block_1"> </p>
	<p class="block_">Yapabildikleri kadar sessiz bir şekilde ilerlemeye başladılar.</p>
	<p class="block_1"> </p>
	<p class="block_">Dash, dönüp arkasındaki aygırları karşılamak isteyen inatçı kısrağını elinden geldiği kadar sert sürüyordu. Kısraktan gelen en ufak bir duraksama belirtisi, böğrüne tekme inmesine yol açıyor ve Dash atın dizginlemek ve buzla, sarkan dallarla ve ani dönüşlerle tehlikeli olan rüzgârlı ağaçlık bir patikadan aşağı inmeye devam etmesini sağlamak için bildiği her beceriyi kullanıyordu.</p>
	<p class="block_1"> </p>
	<p class="block_">Dash, aynı zamanda Kral'ın da öğretmeni olan yaşlı binicilik öğretmeninin, öğrencisinin şu anda yapmakta olduğu şeyi görebilseydi, bütün gücüyle bağırarak ona yavaşlamasını söyleyeceğini biliyordu. Dash güvenilmez bir zeminde bu kadar hızlı gitmesinin inanılamayacak derecede tehlikeli ve çılgınca olduğunu biliyordu.</p>
	<p class="block_1"> </p>
	<p class="block_">Pesindeki atlıların ne kadar yakın olduklarını görmek için geriye bakmayı göze alamıyordu, ama arkasından gelen gürültü ona bilmesi gereken her şeyi söylüyordu: yakındılar. Onlardan kurtulabilmek için çok fazla şansa ihtiyacı vardı. Adamlar için ağaçlıkların uzun gölgelerinde ilerleyen at üstündeki belirsiz bir şekil olduğunu biliyordu, yolda kaldığı sürece, yakınında kalabilecek ve onu gözden kaybetmemeyi dileyeceklerdi.</p>
	<p class="block_1"> </p>
	<p class="block_">Dash'ın, nerede olduğuna dair kabaca bir fikri vardı. Ağaçlıklarda, Krondor'un doğusundaki çiftlik bölgesine giden bir düzineden çok patika vardı. Peşindekilerin önünde kalabilirse, eninde sonunda Kral'ın Yolu'na çıkacağını biliyordu. Bir atın kişnemesi ve paniğe kapılmış bir atlının çığlığı Dash'a arkasındakilerden birinin atının yanlış yere basmış ve düşüp muhtemelen ayağını kırmış olduğunu söylüyordu.</p>
	<p class="block_1"> </p>
	<p class="block_">Dash sol tarafına bakınca, ağaçların yanmış binalarla lekelenmiş açık bir alana, bir çiftlik bölgesine doğru seyreldiğini gördü. Bir an duraksadı, ama çamurlu tarlaları geçmeye çalışmak patikada kalmaktan çok daha kötüydü. Patikada çamur daha ince, yıllardır arabaların, atlıların ve yaya trafiğinin yüzünden iyice sıkışmış kaygan topraktı. Tarlalardaki çamursa, yetişkin bir atın hareket edemeyecek kadar batacağı kadar derindi.</p>
	<p class="block_1"> </p>
	<p class="block_">Dash atı patikada tutmak için çabalamak zorunda kaldı; tahıl ve saman eksikliği dayanıklılığını azaltmıştı ve emirlere uymakta zorlanıyordu. Önlerinde taş bir yol görününce bir umut kıvılcımı belirdi. Kısrağı etrafında öyle ani döndürmüştü ki, hayvanın neredeyse düşmesine sebep oluyordu, ama at ayaklarını altında toplar toplamaz, istenen yöne doğru ilerlemeye devam etti. Dash Şans Tanrıçası Ruthia'ya sessizce dua edip atını atlayışa hazırladı. Yolun kenarındaki çitlerin çoğu kırıktı, ama Dash'ın sağlam kalan birkaç kısımdan biriyle ve kapalı bir kapıyla kapanmış nispeten dar bir yola inmesi gerekiyordu. At yorulmuştu, ama çiti kolayca aşıp ıslak taşlara inecek kadar atletik yapılıydı. Taşların üstündeki rahatlatıcı toynak sesleri Dash'a Ruthia'nın en azından hayır demediğini söylüyordu.</p>
	<p class="block_1"> </p>
	<p class="block_">Sol tarafına göz atınca, atlılardan birkaçının çamurlu tarlaya girerek önünü kesmeye çalıştığını gördü. Kendi kendine gülümsedi.</p>
	<p class="block_1"> </p>
	<p class="block_">Atın tam olarak istediği yöne gittiğinden emin olduktan sonra, bir kere daha geriye bakma riskine girdi ve yarıya kadar yoğun kıvamlı çamura batmış tarladaki atların ayaklarını çıkarmaya çalıştıklarını gördü. Peşindeki atlılar geldikleri yoldan geri dönüp sağlam çitlerin etrafından dolaşmak zorunda kalınca, Dash çok değerli saniyeler kazandı. Artık bir şansı vardı.</p>
	<p class="block_1"> </p>
	<p class="block_">Güneş ilerideki ağaçların arkasında gözden kaybolduğu için akşamüstünün uzun gölgeleri tarlalara vuruyordu. Yanmış bir çiftlik evinin yanından geçerken, taş yolun kapının önünden geçip yandaki ahırın önüne doğru devam ettiğini gördü. İlerlemeye devam etti, ama yolun sonuna doğru yavaşladı.</p>
	<p class="block_1"> </p>
	<p class="block_">Arkasından gelen küfürler ona yetişmeye çalışan diğer atlıların da çamura saplandığını söylemesine karşın, Dash kısrağını dinlendirmeye yalnızca çok kısa bir süre ayırabildi. Sağ tarafının herhangi bir yönden daha güvenli olduğuna karar verdi. En azından durumun iyi olduğunu umuyordu ve kısrağı çamur yüzünden yavaşlayana kadar eşkinde gitmesini sağlayarak ilerledi.</p>
	<p class="block_1"> </p>
	<p class="block_">Kısrağın sertçe sıkışmış kuma çarpan toynaklarının çıkardığı ses, Dash'ın umutlanmasına yol açtı. Arkasındaki taş yoldan gelen atlıların toynak seslerini duyduğu zaman bu his çabucak kayboldu. Ağaçlar güvenlik hissi verecek kadar yakındı, ama Dash oraya arkasındaki atlılardan en az bir dakika önce varmayı başaramazsa, onlardan kurtulmayacağını biliyordu.</p>
	<p class="block_1"> </p>
	<p class="block_">Dash kısrağını eşkin yürüyüşe sevk edip geriye göz attı. Atlılar çiftlik evinin dışına yeni varmıştı ve Dash'ın içinde tekrar bir umut aydınlandı. Atları terlemiş ve burun delikleri ardına kadar açılmıştı. Neredeyse kendi atı kadar yorulmuşlardı. Ya devriyelerinin sonunda olmalıydılar ya da yeterince beslenmiyorlardı, ama her ne sebeple olursa olsun, kendi kısrağını ilerletebildiği sürece ona yetişecek gibi gözükmüyorlardı.</p>
	<p class="block_1"> </p>
	<p class="block_">Ağaçlığın sınırına vardı ve alçak dalların altından geçmek için eğildi. Yönünü değiştirip arkasındakilerle mesafeyi korumaya çalışabildiği, yapabildiği kadar hızlı ağaçların arasında ilerledi. Arkasındakilerin iz sürmeyi bilen olmadığını umdu, derken arazinin durumu düşünüldüğünde, kör bir insanın bile izlerini takip edebileceğini fark etti.</p>
	<p class="block_1"> </p>
	<p class="block_">Etrafa göz atınca hafif bir eğimle yükselen ve üstü düz gibi gözüken küçük bir kaya gördü. Atını çevirip yukarı doğru sürdü ve kayanın arkasında daha küçük bir patika olduğunu gördü. Atından atlayıp hayvanı çekerek ilerlemeye devam etti.</p>
	<p class="block_1"> </p>
	<p class="block_">Yorgunluk kısrağın aygırları çağırma isteğini engelliyordu. Hayvan Dash'ın arkasından yürürken güçlükle nefes alıyordu. Atın dizginlerini çekince, kısrak isteksizce peşinden hızla gelmeye devam etti.</p>
	<p class="block_1"> </p>
	<p class="block_">Güneş batıda alçalırken gölgeler koyulaştı ve Dash ağaçlığın derinliklerine doğru ilerledi. Eğer Jimmy ve Malar takibin dışında kalmışsa, şehre birkaç kilometre güneyinden yaklaşabilirlerdi. Dash onu takip eden adamların arkasından dolaşıp ağabeyiyle Vadili yabancıyı bulmak konusunda kararsızdı.</p>
	<p class="block_1"> </p>
	<p class="block_">Dash bunun en iyi olasılıkla umutsuzca kaybolmasına yol açacağını düşündü. Krondor'da, iki kardeşin de sağ salim varıp da birbirlerini bulamayacakları kadar çok insan olmayacağına karar verdi. En azından Dash öyle olduğunu umuyordu. Aşağıdaki patikadan ayrıldığı yere yaklaşan atlıların sesini duyan Dash, hızla ağaçların arasında ilerlemeye devam etti.</p>
	<p class="block_1"> </p>
	<p class="block_10"><img alt="Line" src="images/image.png" class="calibre2"/></p>
	<p class="block_1"> </p>
	<p class="block_">Jimmy Malar'ın koluna yapışıp, "Şurası," dedi. Yoldaki, bir zamanlar Krondor duvarlarının dışında kalan yerleşim bölgesinin kenarındaki ağaçlıklardan gelen oldukça düzgün bir yolcu akışının olduğu bir noktayı gösterdi. "Ben Landrethli bir paralı askerim, sen de benim hizmetkârımsın."</p>
	<p class="block_1"> </p>
	<p class="block_">"Köpek soyucu," dedi Malar.</p>
	<p class="block_1"> </p>
	<p class="block_">"Ne?"</p>
	<p class="block_1"> </p>
	<p class="block_">"Terim 'köpek soyucu'. Bir paralı askerin hizmetkârı efendisine yiyecek bulmak için gerekirse bir köpekten yemek artıkları bile çalar." İnce yapılı adam gülümsedi. "Böyle bir hizmette bulunmuştum. Ama yine de sen, orada olabilecek herhangi bir Vadiliye bariz bir şekilde sahte gelirsin."</p>
	<p class="block_1"> </p>
	<p class="block_">"Sence bu olası mı?"</p>
	<p class="block_1"> </p>
	<p class="block_">"Sen, son zamanlarda Vadi'de çalışmış Krallık'ın Doğu'sundan gelen genç bir adam olsan daha iyi olur. Herhangi bir şirket belirtme. Efendim için çalıştığını söylersin. Krondor'da ne bulmayı beklediğini bilmiyorum genç efendi, ama savaş sonrasında pek çok şey olabilir. Bunu ileride göreceğiz."</p>
	<p class="block_1"> </p>
	<p class="block_">Jimmy bunun doğru olduğunu kabul etmek zorundaydı. Haftalardır birkaç ateşin ve buzla kaplı taşların yerine, artık bir gecede ortaya çıkmış gibi gözüken düzinelerce kulübe ve çadır görüyordu. Aşağı inerlerken Malar Jimmy'nin aklını çeliyor, Jimmy de manzarayı ve sesleri hafızasına kazıyordu.</p>
	<p class="block_1"> </p>
	<p class="block_">Karanlık çökmek üzere olduğu için her tarafta küçük küçük kamp ateşleri görülüyordu. İleride, yemek, içki ya da bir kadının arkadaşlığını teklif eden gezgin satıcılar bağırıyordu. Ateşlerin başına toplanmış sinsi bakışlı adamlar, geçerlerken dikkatle Jimmy ile Malar'ı izliyordu.</p>
	<p class="block_1"> </p>
	<p class="block_">Bir adam buharı tüten bir kapla hızla yaklaşıp, "Sıcak yiyecek?" dedi. "Taze tavşan yahnisi! İçinde havuç ve şalgam da var!"</p>
	<p class="block_1"> </p>
	<p class="block_">Etraftaki insanların yüz ifadelerinden, Jimmy iki sonuca vardı: Tavşan muhtemelen, tanıtımı yapılandan daha az sağlıklı bir hayvandı ve etraftaki çoğu insan açtı.</p>
	<p class="block_1"> </p>
	<p class="block_">Ama yiyecek için birbirlerini öldürme sınırında gözüken adamlar, sanki bir çeşit emir verilmiş gibi satıcı önlerinden sıcak yemekle geçerken sadece sabit bakışlarla izlemişti. "Ne kadar?" diye sordu Jimmy, duraklamadan.</p>
	<p class="block_1"> </p>
	<p class="block_">"Sen de ne var?" diye sordu gezgin satıcı.</p>
	<p class="block_1"> </p>
	<p class="block_">Malar dirseğiyle Jimmy'yi kenara itti. "Kaybol seni kedi yahnisici! Bunun gibi kötü kokulu bir süprüntü efendimin işine yaramaz," diye bağırdı.</p>
	<p class="block_1"> </p>
	<p class="block_">Birdenbire iki adam, birbirlerine hakaretler yağdırarak burun buluna geldi ve neredeyse ilki kadar ani bir şekilde anlaşmaya vardılar. Malar adama bir bakır sikke, bir top ip ve çok eski, paslı bir hançer verdi.</p>
	<p class="block_1"> </p>
	<p class="block_">Adam kabı verip kamp ateşinin olduğu yere döndü ve bir kadın ona bir kap daha verdi. Adam başka bir müşteri bulmak üzere uzaklaştı. Malar Jimmy'ye yolun kenarına gelmesini işaret edip çömeldi. Kabı ileri uzatırken sessizce, "Yedikten sonra geri kalanını bana ver," dedi.</p>
	<p class="block_1"> </p>
	<p class="block_">Jimmy çamura oturmak istemeyerek çömelip yahniyi yemeye başladı. Eğer bu tavşansa, küçük bir tavşandı ve havuçların ve şalgamların bile tadı bir garipti. Jimmy bu girişimci gezgin satıcının onlar: bulmadan önce terk edilmiş bir mahzende ne kadar kaldıklarını düşünmemenin daha iyi olacağına karar verdi.</p>
	<p class="block_1"> </p>
	<p class="block_">Yahninin yarısını yedikten sonra kalanını Malar'a verdi. Hizmetkâr yerken, Jimmy etrafa göz attı. Ortasına daldığını anlamaya yetecek kadar askeri kamp görmüştü. Savaşçılar, kamp takipçileri, gezgin satıcılar ve hırsızlar, hepsi de hareket edecek bir sebepleri olana kadar dinleniyordu. Jimmy toplanmanın sebebini ve onları harekete geçirecek sebebi merak etti. Savaşçılardan çoğu, geçen yıl Batı Toprakları'nı yağmalayan istilacı ordusundandı, ama burada toplananların kaçaklar, fırsatçılar, silah kaçakçıları ve bir savaş sonrasında ortaya çıkan ayak takımı olduğunu anlamasına yetecek kadar Keshli ve birkaç Quegli gördü.</p>
	<p class="block_1"> </p>
	<p class="block_">Malar kâseyi kenara bırakarak Jimmy'ye baktı. "Genç efendi?" "Şehre girelim," dedi Jimmy.</p>
	<p class="block_1"> </p>
	<p class="block_">"Ne yapmaya?" diye sordu Vadili.</p>
	<p class="block_1"> </p>
	<p class="block_">"Kardeşimi aramaya."</p>
	<p class="block_1"> </p>
	<p class="block_">"Onun doğuya döneceğini sanıyordum," dedi Malar.</p>
	<p class="block_1"> </p>
	<p class="block_">"Yapması gereken bu, ama yapmayacak."</p>
	<p class="block_1"> </p>
	<p class="block_">"Neden?"</p>
	<p class="block_1"> </p>
	<p class="block_">"'Çünkü... Dash bu."</p>
	<p class="block_1"> </p>
	<p class="block_">Çadır köyün arasında ilerleyip şehir kapısına doğru yöneldiler.</p>
	<p class="block_1"> </p>
	<p class="block_9"><img alt="C:\Users\UguR\AppData\Local\Microsoft\Windows\INetCache\Content.Word\Line.png" src="images/image.png" class="calibre1"/></p>
	<p class="block_3" id="calibre_pb_4"> </p>
</body></html>
