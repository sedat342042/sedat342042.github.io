<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>04 - Kırık Tacın Parçaları - Yılan Savaşları Efsanesi</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_13">-18-</p>
	<p class="block_13">KEŞİFLER</p>
	<p class="block_1"> </p>
	<p class="block_">Owen kıpırdandı.</p>
	<p class="block_1"> </p>
	<p class="block_">Kamp sandalyesinde rahat bir pozisyon bulabilecek gibi görünmüyordu, ana yine de durum raporları ve resmi bildirileri okumak için saatlerce oturmasını gerektiriyordu.</p>
	<p class="block_1"> </p>
	<p class="block_">Erik, her tarafta yanan kamp ateşlerinin arasındaki akşam karanlığından çıkarak yaklaştı. Selam verdi. "Yüzbaşıları sorguladık ama tuttukları adamlar kadar bilgisiz çıktılar."</p>
	<p class="block_1"> </p>
	<p class="block_">"Buralarda bir yerlerde bir şablon var," dedi Owen. "Sadece göremeyecek kadar aptalım." Erik'e oturmasını işaret etti.</p>
	<p class="block_1"> </p>
	<p class="block_">"Aptal değilsin," dedi Erik, komutanının yanına oturarak. "Sadece yorgunsun."</p>
	<p class="block_1"> </p>
	<p class="block_">"O kadar da yorgun değilim," dedi Owen. Eski kayış gibi suratı, bir gülümsemeyle kırıştı. "Doğrusunu istersen, siz kapıları açtıktan sonra üç gece iyi bir uyku çektim. Aslında çok iyiydi." Öne eğilip, yeterince uzun süre bakarsa, orada bir şey görebilecekmiş gibi haritaya baktı.</p>
	<p class="block_1"> </p>
	<p class="block_">Güneyden gelen düzenli asker birlikleri varmaya başlamıştı. Tutsaklar, kesilen ağaçlardan yapılan geçici esir kamplarında tutuluyordu. Erik, "Aklıma gelen en iyi tahmin Fadawah'ın memnun olmadığı bazı adamları olduğu ve bu yüzden onları bizi oyalaması için güneye gönderdiği," dedi.</p>
	<p class="block_1"> </p>
	<p class="block_">"Eh, o kapıyı açmamış olsaydınız, duvarı aşarken biraz kayıp verirdik," dedi Owen, başparmağıyla omzunun üstünden komuta çadırının arkasında kalan büyük toprak göğüs siperini işaret ederek.</p>
	<p class="block_1"> </p>
	<p class="block_">"Doğru, ama burayı bir ya da iki gün içinde alırdık."</p>
	<p class="block_1"> </p>
	<p class="block_">"Fadawah'ın burada olduğunu düşünmemizi, ardından da olmadığını bulmamızı sağlamak için neden bu kadar sıkıntıya girdiğini merak ediyorum."</p>
	<p class="block_1"> </p>
	<p class="block_">"Tahmin ediyorum," dedi Erik, "ama LaMut'u almışsa, bir karşı saldırıya hazırlanmak için artık Ylith'in güneyine ilerliyor olabilir."</p>
	<p class="block_1"> </p>
	<p class="block_">"Yabon'u görmezden gelemez," dedi Owen. "Dük Cari ordusuyla orada olduğu sürece, Fadawah kuzeye doğru güçlü durmak zorunda. Baskı yapmaya devam etmezse, Cari adamlarını içeri sokup dışarı çıkartabilir. Öyle bile olsa, oralarda hâlâ istedikleri zaman hatların arasına sızabilen Hadati dağ adamları var. Ve devriyeleri şu andaki bölgelerinden çok uzaklaşırsa, elflerin ve cücelerin konuksever davranmayacaklarından eminim. Hayır, güneye dönmeden önce bütün Yabon'u alması gerekiyor."</p>
	<p class="block_1"> </p>
	<p class="block_">"Eh, bu uydurma savunmalarla bizi yavaşlatabilmeyi umamaz."</p>
	<p class="block_1"> </p>
	<p class="block_">Owen endişeli görünüyordu. "Yavaş ilerlememizi sağlamak için... sinir bozucu oldukları kadar uydurma olup olmadıklarını bilmiyorum."</p>
	<p class="block_1"> </p>
	<p class="block_">Erik'in gözleri kısıldı. "Belki de hızlı ilerlememiz için tasarlanmışlardır."</p>
	<p class="block_1"> </p>
	<p class="block_">"Ne demek istiyorsun?"</p>
	<p class="block_1"> </p>
	<p class="block_">"Diyelim ki bu zayıf savunmalardan bir iki tane daha bulduk."</p>
	<p class="block_1"> </p>
	<p class="block_">"Tamam diyelim."</p>
	<p class="block_1"> </p>
	<p class="block_">Erik haritayı gösterdi. "Diyelim ki Sorgulayıcının Bakışı'na saldırdık ve bunun gibi bir istihkâm daha bulduk. Hepimiz heyecanlanırız ve Ylith'e doğru ilerleriz." "Ve bir et öğütücüye mi rastlarız?"</p>
	<p class="block_1"> </p>
	<p class="block_">Erik başını salladı. Haritadaki ayrıntıları gösterdi. "Burada Sorgulayıcının Bakışı'ndan Şahin Kovuğu'na giden yolun kuzeyindeki şu acımasız tepeler sırası var.</p>
	<p class="block_1"> </p>
	<p class="block_">Fadawah yolun her iki ucunu da tutuyor ve bizi tepelerden uzak tutabilirse, buraya mevzilenebilir." Erik'in parmağı Ylith'in güneyine yaklaşık otuz kilometre uzaklıktaki yoldaki dar noktayı gösteriyordu. "Diyelim ki istihkâmlar, tüneller, mancınıklar, okçu kuleleri ve bir sürü numaralar serisi hazırladı. O karmaşaya o kadar hızlı bir tekme atarız ki, ayağımızı kaybedebiliriz." Parmağını o noktadan Ylith'i gösteren noktaya ilerletti. "Dokuz metre yüksekliğinde duvarlara sahip ve bir tek zayıf noktası var, liman tarafındaki doğu kapısı. Orayı güçlendirebilir ve eğer liman ağzında gemilerini batırırsa, şehrin içinde kabuğuna çekilmiş bir kaplumbağa gibi oturabilir." Erik konuştukça yaptığı çözümlemeden daha da emin oluyordu. "Batı kıyısına çıkamayız; orası Özgür Şehirler'in toprakları ve denemeye kalkarsak, Patrick Acı Deniz'de kalan tek tarafsız grubu da soğutma riskine girer. Ayrıca oraya giderken, büyük olasılıkla bölgedeki bütün Queg savaş gemileriyle karşılaşırız."</p>
	<p class="block_1"> </p>
	<p class="block_">Owen iç geçirdi. "Daha önemlisi, erzaklarımızı almamızı ve yaralıları güneydeki Sarth'a ve Krondor'a ulaştırmamızı sağlamak için donanmamızın orduyu batı kanadından desteklemesi gerekiyor."</p>
	<p class="block_1"> </p>
	<p class="block_">Erik çenesini kaşıdı. "Bir kuşun gözlerine sahip olsaydık, bahse girerim buradan başlayan bir istihkâmlar dizisi görürdük."</p>
	<p class="block_1"> </p>
	<p class="block_">"Mantıklı," dedi Owen. "Ama savaşta, teoriye çok fazla bel bağlamanın anlamsız olduğunu gösteren pek çok şey gördüm. Subai döndüğünde bize getireceği haberleri beklemek zorunda kalacağız."</p>
	<p class="block_1"> </p>
	<p class="block_">"Tabii dönerse," dedi Erik.</p>
	<p class="block_1"> </p>
	<p class="block_">"Bahsimizi devam ettirelim," dedi Owen.</p>
	<p class="block_1"> </p>
	<p class="block_">"Ne'" dedi Erik.</p>
	<p class="block_1"> </p>
	<p class="block_">"Amiral Reeves'e Sarth'tan kıyıyı takip ederek buraya bir hızlı kotra yollamasına dair bir emir göndereceğim. Birileri önünü kesmeden önce kuzeye ne kadar gidebileceğini öğrenmek istiyorum."</p>
	<p class="block_1"> </p>
	<p class="block_">Erik öne eğildi. "Burada engelleneceğine bahse girmek ister misin?" diye sordu, parmağını Sorgulayıcının Bakışı'nın batı kıyısına vurarak.</p>
	<p class="block_1"> </p>
	<p class="block_">"Hayır," dedi Owen. "İçgüdülerini takdir etmeyi öğrendim."</p>
	<p class="block_1"> </p>
	<p class="block_">Erik arkasına yaslandı. "Umarım yanılıyorumdur ve Fadawah tamamen Yabon'un dışındadır. Eğer o rota boyunca savunma istihkâmları inşa ediyor olsaydım yapabileceklerimi hayal edebiliyorum."</p>
	<p class="block_1"> </p>
	<p class="block_">Owen, "Çok fazla hayal kuruyorsun," dedi. "Sana bunu daha önce söyleyen olmuş muydu hiç?" Erik arkadaşına bakıp, "Yeterince sık değil," dedi. Kalkıp, "Yapmam gereken işler var," dedi. "Tutsakların geri kalanının sorgusunu bitirince rapor vermeye gelirim."</p>
	<p class="block_1"> </p>
	<p class="block_">"Akşam yemeği hazır. Yemek bitmeden burada ol." dedi Owen. "Burada olacağım." dedi Erik ve uzaklaşırken Owen raporlarına geri döndü.</p>
	<p class="block_1"> </p>
	<p class="block_10"><img alt="Line" src="images/image.png" class="calibre2"/></p>
	<p class="block_1"> </p>
	<p class="block_">Dash bekliyor ve karanlık artarken kızmaya başlıyordu. Gece yarısını geçeli on beş dakika olmuştu ama Kirby hâlâ ortalarda yoktu. Birisinin arkasında olduğunu sezdiğinde, adamı aramak için harekete geçmek üzereydi. Elini hançerinin kabzasına kaydırdı ve yanmış binanın arka girişine doğru gelişigüzel bir hareketle ilerledi.</p>
	<p class="block_1"> </p>
	<p class="block_">Kapıdan geçer geçmez, yana adım attı ve iki eliyle dışarı çıkmış bir çatı kirişine uzandı ve tek bir akıcı hareketle kendini yukarı çekti. Hançerini çekip beklemeye başladı.</p>
	<p class="block_1"> </p>
	<p class="block_">Bir süre sonra kapıdan birisi çıkıp etrafa göz attı. Dash bekledi. Aşağısındaki pelerinli şekil bir adım ileri atınca Dash yere atladı ve hançerini gırtlağına dayadı.</p>
	<p class="block_1"> </p>
	<p class="block_">Başlığın altından bir ses, "Beni ısıracak mısın züppe?" dedi.</p>
	<p class="block_1"> </p>
	<p class="block_">Dash şekli hızla döndürdü. "Trina!"</p>
	<p class="block_1"> </p>
	<p class="block_">Genç kadın gülümsedi. "Hatırlanmak güzel."</p>
	<p class="block_1"> </p>
	<p class="block_">"Burada ne arıyorsun?"</p>
	<p class="block_1"> </p>
	<p class="block_">"Şu kürdanı kaldır da anlatayım."</p>
	<p class="block_1"> </p>
	<p class="block_">Dash sırıttı. "Üzgünüm, ama güzel olduğun kadar tehlikeli olduğuna da bahse girerim."</p>
	<p class="block_1"> </p>
	<p class="block_">Kadın abartılı bir şekilde suratını ekşitti. "Seni yağcı."</p>
	<p class="block_1"> </p>
	<p class="block_">Dash'ın gülümsemesi kayboldu. "Adamlarım öldü ve bazı yanıtlar istiyorum. Kirby Dokins nerede?"</p>
	<p class="block_1"> </p>
	<p class="block_">"Öldü," dedi kadın.</p>
	<p class="block_1"> </p>
	<p class="block_">Dash hançerini kaldırdı.</p>
	<p class="block_1"> </p>
	<p class="block_">"Birden daha mı az tehlikeli oldum?"</p>
	<p class="block_1"> </p>
	<p class="block_">"Hayır," dedi Dash kadim binanın içine çekerek. "Ama Şakacılar muhbirimi öldürdüklerini söylemek için seni yollamazdı,"</p>
	<p class="block_1"> </p>
	<p class="block_">"Yani?"</p>
	<p class="block_1"> </p>
	<p class="block_">"Yani adamlarımı siz öldürmediniz."</p>
	<p class="block_1"> </p>
	<p class="block_">"Çok iyi züppe."</p>
	<p class="block_1"> </p>
	<p class="block_">"Kim öldürdü?"</p>
	<p class="block_1"> </p>
	<p class="block_">"Eski bir tanıdığın, şehirde yeni bir çete peydahlandığını düşünüyor. Pazarda pek fazla yeni mal olmamasına karşın, ne demek istediğimi anlıyorsundur, kaçakçılar olabilir."</p>
	<p class="block_1"> </p>
	<p class="block_">"Anlıyorum," dedi Dash. Kadın uyuşturucuda, çalıntı malda ya da diğer kaçak mallarda dikkate değer bir artış olmadığını söylemeye çalışıyordu.</p>
	<p class="block_1"> </p>
	<p class="block_">"Başka bir Sürüngen mi?"</p>
	<p class="block_1"> </p>
	<p class="block_">"Geçmişini biliyorsun züppe." "Senin için Şerif Züppe," dedi Dash.</p>
	<p class="block_1"> </p>
	<p class="block_">Kadın güldü. Bu kadını gerçekten gülerken gördüğü ilk seferdi. Hoş bir kahkahası vardı. "Rahat bırakıldık, bu yüzden birileri bölgemize girmeyi planlıyorsa, henüz denemeye hazır değillerdir. "Eski arkadaşımız iki adamını kimin öldürdüğünü bilmediğimizi söylememi istedi, ama adamlarının da Sung Tapınağı'nın sunağından çıkıp gelen çocuklar olmadıklarını bilmelisin. Molan ile Riggs'in sana katılmadan önce kimin için çalıştığını öğrenirsen, bir ipucu elde edebilirsin."</p>
	<p class="block_1"> </p>
	<p class="block_">Dash sessizdi, ardından, "Yani Dürüst Adam o ikisinin, katillerini tanıdığını düşünüyor," dedi. "Olabilir. Ya da sadece yanlış zamanda, yanlış yerde bulunmuş da olabilirler, ama her iki şekilde de, birileri yetkinize karşı geliniyormuş gibi düşünmenizi istiyordu. O yüzden cesetleri kapınıza attılar. O adamları Şakacılar öldürmüş olsaydı, limana atılırlardı."</p>
	<p class="block_1"> </p>
	<p class="block_">"Kirby'yi kim öldürdü?"</p>
	<p class="block_1"> </p>
	<p class="block_">"Bilmiyoruz," dedi Trina. "Her zamanki sırnaşık haliyle etrafta dolaşıyordu, ardından iki saat önce lağımlarda yüzerken bulundu."</p>
	<p class="block_1"> </p>
	<p class="block_">"Nerede?"</p>
	<p class="block_1"> </p>
	<p class="block_">"Kokuşmuş Sokak'ın altındaki büyük halicin yakınındaki Beş Uç'ta." Kokuşmuş Sokak, savaştan önce pek çok kötü kokulu dükkânın olduğu Tabakçılar Yolunun Fakir Mahalle dilindeki karşılığıydı.</p>
	<p class="block_1"> </p>
	<p class="block_">Beş Uç, lağımlardaki üç büyük, iki küçük yolun kesiştiği büyük bir kavşağın adıydı. Dash oraya hiç gitmemişti, ama nerede olduğunu biliyordu.</p>
	<p class="block_1"> </p>
	<p class="block_">"Beş Uç'ta mı çalışıyorsunuz?"</p>
	<p class="block_1"> </p>
	<p class="block_">"Orada değiliz, ama nerede çalıştığımızı sorma."</p>
	<p class="block_1"> </p>
	<p class="block_">Dash sırıttı. "Henüz değil."</p>
	<p class="block_1"> </p>
	<p class="block_">"Hiç sorma Şerif Züppe, hiç."</p>
	<p class="block_1"> </p>
	<p class="block_">Dash, "Başka bir şey var mı?" diye sordu.</p>
	<p class="block_1"> </p>
	<p class="block_">"Hayır," dedi Trina.</p>
	<p class="block_1"> </p>
	<p class="block_">"Yaşlı adama teşekkürlerimi ilet."</p>
	<p class="block_1"> </p>
	<p class="block_">Trina, "Bunu sevgisinden yapmadı Şerif Züppe," dedi. "Henüz taçla uğraşacak durumda değiliz. Ama sana bir şey daha söylememi istedi."</p>
	<p class="block_1"> </p>
	<p class="block_">"Nedir?"</p>
	<p class="block_2"> </p>
	<p class="block_14">"Tehditlerde bulunma. Şakacılar'a savaş ilan ettiğin gün, kılıcınla beraber uyu." Dash, "O halde amcama bu tavsiyenin iki taraf için de geçerli olduğunu söyle," dedi. "İyi geceler öyleyse."</p>
	<p class="block_2"> </p>
	<p class="block_">"Seni tekrar görmek hoştu Trina."</p>
	<p class="block_1"> </p>
	<p class="block_">"Benim için her zaman bir zevk Şerif Züppe," dedi kadın hırsız. Ardından kapıdan çıkıp gözden kayboldu.</p>
	<p class="block_1"> </p>
	<p class="block_">Dash, takip edilmediğinden emin olması için kadından sonra beş dakika bekleme nezaketini gösterdi. Ayrıca onu istediği an bulabilirdi. Daha da önemlisi, aynı soruyla boğuşup duruyordu: Adamlarını kim öldürmüştü?</p>
	<p class="block_1"> </p>
	<p class="block_">Karanlığa doğru süzüldü ve karargâha doğru yola koyuldu.</p>
	<p class="block_1"> </p>
	<p class="block_10"><img alt="Line" src="images/image.png" class="calibre2"/></p>
	<p class="block_1"> </p>
	<p class="block_">Roo önündeki manzaraya kıs kıs gülüyordu. Nakor, heykeli yukarı kaldırmaya çalışan işçilere emirler yağdırarak çekirge gibi sıçrıyordu. Roo arkasındaki arabaların geçebilmesi için arabasını yolun kenarına çekti. Aşağı atlayıp yolun karşısına geçerek Nakor'un yanına gitti.</p>
	<p class="block_1"> </p>
	<p class="block_">"Ne yapıyorsun?" diye sordu gülerek.</p>
	<p class="block_1"> </p>
	<p class="block_">Nakor, "Bu aptallar o sanat eserini parçalamaya kararlı!" dedi.</p>
	<p class="block_1"> </p>
	<p class="block_">Roo, "Sanırım istediğin yere koyacaklar, ama heykeli neden buraya koyduruyorsun?" diye sordu. Krondor kapılarının dışındaki geniş araziyi göstermek için eliyle geniş bir yay çizdi. Bu bölgede küçük bir çiftlik vardı, ama ev yok edilmişti ve artık yerini sadece kararmış temel taşları belirliyordu.</p>
	<p class="block_1"> </p>
	<p class="block_">"Şehre giren herkesin bunu görmesini istiyorum," dedi Nakor işçiler heykeli dikerken. Roo durakladı. Kadının yüz ifadesinde göze hoş gelen bir şey vardı. Uzun süre heykeli inceledikten sonra, "Gerçekten çok hoş Nakor," dedi. "Tanrıçan bu mu?"</p>
	<p class="block_1"> </p>
	<p class="block_">"Leydi bu," dedi Nakor başını sallayarak.</p>
	<p class="block_1"> </p>
	<p class="block_">"Ama onu neden tapınağının ortasına koymadın?"</p>
	<p class="block_1"> </p>
	<p class="block_">"Çünkü henüz bir tapınağım yok," dedi Nakor işçilere arabaya dönmelerini işaret ederek.</p>
	<p class="block_1"> </p>
	<p class="block_">"Tapınak yapmak için bir yer bulmak zorundayım."</p>
	<p class="block_1"> </p>
	<p class="block_">Roo güldü. "Bana bakma. Darkmoor'da zaten bir depo aldım. Ayrıca Tapmak Meydanı yakınlarında hiç binam yok."</p>
	<p class="block_1"> </p>
	<p class="block_">Nakor'un gözleri parladı. "Evet! Tapınak Meydanı. Tapınağı inşa etmemiz gereken yer orası!" "Müteahhitlerim var," dedi Roo. Ardından gözlerini kısarak Nakor'a baktı. "Ama bu günlerde pek hayırseverliğim üstümde değil."</p>
	<p class="block_1"> </p>
	<p class="block_">"Ah," dedi Nakor gülerek. "O halde paran olmalı. Sen sadece paran olduğunda cimri olursun.</p>
	<p class="block_1"> </p>
	<p class="block_">Meteliksiz olduğunda çok cömertsindir."</p>
	<p class="block_1"> </p>
	<p class="block_">Roo güldü. "İnanılmaz bir adamsın Nakor."</p>
	<p class="block_1"> </p>
	<p class="block_">"Evet, öyleyim," dedi Nakor. "Şimdi, biraz param var, bu yüzden bana bir tapınak yapmak zorunda kalmayacaksın, ama senden indirim istiyorum?"</p>
	<p class="block_1"> </p>
	<p class="block_">"Ne yapabileceğime bakarım." Duyulmamaları için etrafa göz attı. "Şehirde hâlâ pek çok düzensizlik var. Pek çok mal sahibi öldü ve taç henüz o malların kimin olduğunu belirleyecek bir politika belirlemedi."</p>
	<p class="block_1"> </p>
	<p class="block_">"Patrick henüz sahipsiz topraklara el koymadı demek istiyorsun."</p>
	<p class="block_1"> </p>
	<p class="block_">"Anladın," dedi Roo. "Gerçek sahip bir hak talebinde bulunmazsa, yerleri işgal edenler büyük bir avantaja sahip olacak gibi görünüyor. Tesadüfen, eski bir iş ortağımın Lims-Kragma Tapınağının üstündeki, Tapınak Meydanı'nın kuzeybatı köşesindeki boş bir arsanın sahibi olduğunu öğrendim. Ölüm Tanrıçası'nın tapınağıyla Guis-wa Tapınağı'nın arasında yer almasından dolayı, orası her zaman satılması zor bir arsaydı. Yaşlı Crowley orayı bana satmak istemişti, ama ben kabul etmemiştim. Artık Crowley savaştan sağ çıkamayanların arasında olduğuna göre, toprak sahipsiz demektir." Roo fısıldayarak, "Hiç mirasçısı yoktu," dedi. "O yüzden orayı sen, bir başka işgalci ya da taç alacak."</p>
	<p class="block_1"> </p>
	<p class="block_">Nakor sırıttı, "Ölüm Tanrıçası ile Kırmızı Çeneli Avcı arasında olmak beni rahatsız etmez, bu yüzden Leydi'yi de rahatsız etmeyeceğine eminim. Arsaya bakmaya gideceğim."</p>
	<p class="block_1"> </p>
	<p class="block_">Roo heykele göz attı. "Gerçekten oldukça güzel."</p>
	<p class="block_1"> </p>
	<p class="block_">Nakor güldü. "Heykeltıraş ilham almış."</p>
	<p class="block_1"> </p>
	<p class="block_">"İnanırım. Kim modellik yaptı?' "Öğrencilerimden biri. Özel bir kız." "Görebiliyorum," dedi Roo.</p>
	<p class="block_1"> </p>
	<p class="block_">Nakor işçilere arkaya binmelerini işaret ederek arabasına binerken, "Nereye gidiyorsun?" diye sordu.</p>
	<p class="block_1"> </p>
	<p class="block_">"Ravensburg'e. Milo için Kılkuyruk Hanı'nın yeniden yaptırıyorum. Kızı artık Darkmoor'da yaşayacağı için, bana hisselerin yarısını satacak."</p>
	<p class="block_1"> </p>
	<p class="block_">"Sen, hancı...?" dedi Nakor inanmaz bir kahkahayla.</p>
	<p class="block_1"> </p>
	<p class="block_">"Her iş kazanç sağlayabilir Nakor."</p>
	<p class="block_1"> </p>
	<p class="block_">Nakor güldü, el salladı ve arabasını şehre doğru sürmeye başladı.</p>
	<p class="block_1"> </p>
	<p class="block_">Roo arabasına binip heykele tekrar baktı. Heykele bakmak için duran ya da geçerken göz atan insanlar vardı. Bir kadın uzanıp çok saygılı bir biçimde heykele dokundu ve Roo heykeltıraşın gerçekten ilham almış olması gerektiğini kabul etti.</p>
	<p class="block_1"> </p>
	<p class="block_">Dizginleri şaklattı ve atını yoldaki doğu trafiğine soktu. Şartlar hâlâ zordu, ama Vasarius'un yakalanmasından sonra yaşam biraz daha iyi bir hal almıştı.</p>
	<p class="block_1"> </p>
	<p class="block_">Çocuklarıyla vakit geçirmekten gerçekten keyif almayı öğrenmiş ve Karli, onunla evlendiğinde hayal ettiğinden çok daha iyi bir eş olmuştu. Kıştan beri taçtan gelen hiçbir altın olmamasına rağmen, eninde sonunda o borcu kendi avantajına kullanabileceğini biliyordu. İyi miktarda nakit paraya ihtiyacı vardı, ardından borcu taçtan izin belgelerine ve ayrıcalıklara dönüştürebilirdi. Eninde sonunda Krallık ile Kesh arasında barış sağlanacaktı ve bu olduğu zaman kârlı lüks mal ticareti yeniden başlayacak ve Jacob Esterbrook'un ölmesiyle güneyle yaptığı ticaret kısıtlı kalmayacaktı. "Evet," dedi Roo kendi kendine arabasını çocukluğunun geçtiği kasabaya sürerken. Durum kesinlikle iyiye gidiyordu.</p>
	<p class="block_1"> </p>
	<p class="block_10"><img alt="Line" src="images/image.png" class="calibre2"/></p>
	<p class="block_1"> </p>
	<p class="block_">Jimmy, "Daha da kötüleşirse, her şeyimizi kaybederiz," dedi.</p>
	<p class="block_1"> </p>
	<p class="block_">Dük Duko başını salladı. "Karanın Sonu'nda sıkıştığımız yer burası." Haritayı gösterdi. "Sanki orayı almak istemiyorlarmış gibi, ama ayrılmaya da gönülsüzler."</p>
	<p class="block_1"> </p>
	<p class="block_">Beş yıl önce var olmayan bir kasaba olan Vykor Limanının en büyük hanının en büyük odasındaydılar. Jimmy yerleşimi gördükten sonra, ilk Krondor Prensi yıllar önce biraz daha güneye inseymiş, Batı Toprakları'nın başkentinin Krondor değil burası olacağı fikrine varmıştı. Acı Deniz'deki en kötü havada bile yanaşmak için nispeten daha güvenli olan sakin bir körfeze açılan liman genişti. Rıhtımlar istenildiği kadar, gerekirse kilometrelerce genişletilebilirdi ve kuzeydoğuya giden geniş bir anayol karadan daha kolay bir giriş sağlıyordu Tüccarlar çoktan limanın çevresinde dikilmiş ahşap kazıkların etrafına yayılmış ordu karargâhına ve dükkânlara gelmeye başlamıştı. Birkaç yıl içinde burada bir şehir olacak, diye düşündü Jimmy.</p>
	<p class="block_1"> </p>
	<p class="block_">Atını kasabaya elinden geldiği kadar hızlı sürmüş ve iki gün önce mesajları Duko'ya ulaştırmıştı.</p>
	<p class="block_1"> </p>
	<p class="block_">Çoğunda uyuyarak, bütün bir gün dinlenmişti.</p>
	<p class="block_1"> </p>
	<p class="block_">Duko daha fazla devriye göndermişti ve artık ulaklar en son bilgilerle dönüyordu.</p>
	<p class="block_1"> </p>
	<p class="block_">Jimmy'nin sol omzu çok ağrıyordu; kocaman mor ve mavi çürük artık yeşile ve sarıya dönerek geçmeye başlamıştı. Birkaç tane küçük kesik dikilmişti ve kendini kötü hissetmesine karşın iyileşiyordu ve birkaç gün içinde eski formuna kavuşacağını biliyordu.</p>
	<p class="block_1"> </p>
	<p class="block_">Eski düşman Generali takdir etmeye başlamıştı.</p>
	<p class="block_1"> </p>
	<p class="block_">Lord Duko, Krallık'taki soylu bir ailede doğmuş olsaydı belki de dönek kaderin ona şu an sağladığı konuma kadar yükselebilecek, düşünceli bir adamdı. Krallık'taki çok önemli bir görevin yetenekli ve zeki birisi tarafından dolduruluyor olduğunu bilmek. Jimmy'ye bir şekilde güven veriyordu.</p>
	<p class="block_1"> </p>
	<p class="block_">Jimmy Duko'ya Prens Patrick'in gönderdiği emirlerin içeriğini sormamıştı. Dükün Jimmy'nin bilmesi gerekenleri ona söyleyeceğini biliyordu, fazlasını değil.</p>
	<p class="block_1"> </p>
	<p class="block_">Duko Jimmy'ye, yiyecek ve şarap olan başka bir masaya gelmesini işaret etti. "Aç mısın?" Jimmy gülümsedi. "Evet," dedi sefer masasındaki sandalyesinden kalkıp diğer masaya giderek. "Hizmetkârlarım yok." dedi Duko. "Senin şu Keshlinin Krondor'daki sarayda bu kadar rahat bir şekilde araştırma yapması burada tanımadığım herkesten şüphelenmeme yol açıyor. Korkarım bu beni daha önce burada görevli olan subaylara sevdirmedi. Kuzeye çağırılmamış olanları, limandaki karakollara ya da Karanın Sonu'na gönderdim."</p>
	<p class="block_1"> </p>
	<p class="block_">Jimmy başını salladı. "Çok politik değil, ama çok akıllıca."</p>
	<p class="block_1"> </p>
	<p class="block_">Yaşlı General gülümsedi. "Teşekkür ederim."</p>
	<p class="block_1"> </p>
	<p class="block_">"Lordum," dedi Jimmy, "hizmetinizdeyim. Prens Patrick, siz Ekselansları ile taç arasında bir bağlantı olarak hizmet etmemin yanı sıra, size burada uygun gördüğünüz şekilde tüm gücümle hizmet etmemi istedi."</p>
	<p class="block_1"> </p>
	<p class="block_">"Demek Patrick'in buradaki casusu sen olacaksın'"</p>
	<p class="block_1"> </p>
	<p class="block_">Jimmy güldü. "Eh, sizin gibi büyük bir eski düşmanla başa çıkma konusunda oldukça şüpheci ve biraz, dikkatli davranmasını takdir edersiniz lordum."</p>
	<p class="block_1"> </p>
	<p class="block_">"Çok mutlu olmasam da anlıyorum."</p>
	<p class="block_1"> </p>
	<p class="block_">"Sanırım beni yararlı bulacaksınız efendim. Kendinizi sonuçları öngörülebilir bazı araştırmaların konusu olarak bulacaksınız ve bunların hepsi de taçtan gelmeyecek; pek çok doğulu soylunun Batı'daki boş görevlere gelmek isteyecek oğulları ve kardeşleri var. Birkaç tanesi çağırılmadıkları halde buraya gelecektir. Bazıları, atalarının yaptığı gibi Kesh ile savaşıp zafer kazanmak isteyen daha genç kardeşler ya da oğullar, güvenilir gönüllüler olacaktır. Bununla birlikte bazıları doğrudan sizin itibarınızı azaltmak için kullanabilecekleri bir şeyler aramak ya da lordlarına rakip bir başka lord ya da sadece ilgilenen gruplara satmak için bilgi edinmek üzere gelecektir. Doğu saraylarının politikası ölümcül ve karmaşıktır. Bu tür pek çok saçmalığı defetmek için yardımcı olabilirim." "Sana inanıyorum," dedi Duko. "Ben her şeyden önce askerim, ama prenslerle ve hükümdarlarla başa çıkmak için bir miktar becerin yoksa, anayurdumda en büyük generallerden biri olamazsın. Onlar sorunlara gerçekten çözüm bulmaktan çok, çoğunlukla kendi kibirleriyle ilgilenirler ve işverenimin sarayında genellikle benim çıkarlarıma karşı çalışacaklara önceden tedbir almak zorunda kalırdım. Tamamen de farklı olmayabiliriz."</p>
	<p class="block_1"> </p>
	<p class="block_">"Eh, Krallık'ın geçmişine bakıp her galibin bir fatih olmadığını ya da Batı'daki bütün ulusların kollarını açarak Krallık'ı bağrına bastığını düşünen herkes aptaldır Ekselans. Tarihi yazan Kral'ın yazmanıydı ve Batı'yı işgal edişimizi biraz farklı bir bakış açısından okumak isterseniz, size Özgür Şehirler'de basılmış, hükümdarlarımızın üstüne çok sevecen bir ışık tutmayan bir ya da iki tarih kitabı önerebilirim."</p>
	<p class="block_1"> </p>
	<p class="block_">"Tarihi galipler yazar," dedi Duko. "Ama tarih benim çok az işime yarar. Benim ilgilendiğim gelecek."</p>
	<p class="block_1"> </p>
	<p class="block_">"Şu andaki durum ele alınırsa akıllıca bir davranış muhtemelen."</p>
	<p class="block_1"> </p>
	<p class="block_">"Şu anda şu Keshli subay ve kaçışının neyin habercisi olacağıyla daha çok ilgiliyim."</p>
	<p class="block_1"> </p>
	<p class="block_">Jimmy başını salladı. "Onları bulduğumuzda. Malar ona belgeleri gösteriyordu. Emirlerin ne anlama geldiğini açıklamaya yeni başlamış olabilir. Eğer söyledikleri 'Krondor savunmasız'dan ibaretse ve Keshliler casusu fark ettiğimiz için Krondor'u güçlendireceğimizi düşünürse, herhangi bir sorunla karşılaşmayız. Ama o mesajların ayrıntılarını ezberlemişse, üstlerine Krondor'u güçlendiremeyeceğimizi söyleyebilir."</p>
	<p class="block_1"> </p>
	<p class="block_">Duko, "O Keshlileri Karanın Sonundan atabilseydim, bunun yararı olurdu," dedi. Jimmy, "Evet öyle, ama daha fazla asker olmadan bunu nasıl gerçekleştireceğini anlayamıyorum," dedi. "Kuşatmaya dayanmak başka, etkili bir karşı saldırı yapmak...?" Omuzlarını silkti.</p>
	<p class="block_1"> </p>
	<p class="block_">"Arkalarındaki bütün o çöle rağmen, Keshlilerin Karanın Sonu'na saldırmak için orduyu bu kadar iyi ikmal etmelerinden etkilendim," dedi Duko. "Gemilerini Durbin'in dışında durdurmak için filoyu ikiye ayırabilseydik, onları silkip atardık, ama bunun dışında onları oradan nasıl çıkartacağımıza dair bir fikrim yok. Prens'ten Reeves ile birlikte Durbin'in dışına akına gidecek bir ekip gönderme izni istedim..." Omuzlarını silkti. "Prens gönülsüz gibi görünüyor." "Kesh ile önceki savaşlara bakacak olursan, bu hâlâ bir 'yanlış anlaşılma.' Patrick bunu büyütmeye isteksiz," dedi Jimmy. "Fikirlerim tükendi lordum." Kalktı, "izin verirseniz, yürüyüşe çıkıp biraz kafamı toparlayacağım. Yoksa kendimi masanızda uyurken bulabilirim."</p>
	<p class="block_1"> </p>
	<p class="block_">"Uyku iyileştirir," dedi Duko. "Kestirmek istersen, hayır dediğimi duymazsın. Keshlinin üzerinde bıraktığı izleri gördüm."</p>
	<p class="block_1"> </p>
	<p class="block_">"Yürüyüş yaptıktan sonra hâlâ uyumak istersem lordum, akşam yemeğinden önce biraz kestiririm."</p>
	<p class="block_1"> </p>
	<p class="block_">Duko eliyle gidebileceğini işaret etti ve Jimmy ayrıldı. Karargâha dönüştürülmüş han, karargâh komutanının isteklerini karşılamak için çalışan pek çok yazman yüzünden yoğundu. Jimmy yazmanların ve memurların, çok daha gevşek bir yaklaşıma sahip olan denizin ötesinden gelen paralı askerleri bunaltmasından keyif alıyordu. Novindus'ta bir Yüzbaşı genelde, düzenleme ve lojistikle ilgili en çok bir baron kadar endişelenmek zorundaydı. Duko gibi komutası altında birkaç bin adamdan fazlasını bulunduran general enderdi. Bu düzensiz kiralık askerler artık geleneklere bağlı, son derece düzenli bir ordu gibi davranmak zorunda kalıyordu. Jimmy bu savaş bitmeden birden fazla yazmanın, Novinduslu kızgın bir asker tarafından gözünün morartılacağından ya da kafasının kırılacağından şüpheleniyordu.</p>
	<p class="block_1"> </p>
	<p class="block_">Tabii bu savaş biterse, diye düşündü Jimmy, Vykor Limanı'nı izlemek için binadan çıkarken.</p>
	<p class="block_1"> </p>
	<p class="block_10"><img alt="Line" src="images/image.png" class="calibre2"/></p>
	<p class="block_1"> </p>
	<p class="block_">Akşam havasında kırbaç şaklamaları yankılandı. Subai sesi, bu uzaklıktan bile tanımıştı. Bu sesi çocukken, Durbin'in dışındaki tepelerde yaşarken yeterince duymuştu.</p>
	<p class="block_1"> </p>
	<p class="block_">Büyükbabası, neredeyse efsanevi ve İmparatorluk'taki en iyi keşifçiler ve iz sürücüler olan Kesh İmparatorluk Kılavuzlarının bir üyesiydi. Torununa öğretebildiği her numarayı ve beceriyi öğretmişti ve köle tüccarları küçük çocukları ve kızları köle pazarına görülmek için köylere baskın yaptığında, Subai o becerileri saklanmak için kullanmıştı.</p>
	<p class="block_1"> </p>
	<p class="block_">Bir keresinde yine bir baskından sonra eve döndüğünde, bütün ailesinin tamamen yok olduğunu öğrenmişti; babasının ve büyükbabasının vücutları parçalara ayrılmış, annesi ve kız kardeşiyse kayıptı. Sadece on bir yaşında olmasına karşın, birkaç eşyasını alıp bunu yapan adamların peşinden yola koyulmuştu.</p>
	<p class="block_1"> </p>
	<p class="block_">Durbin rıhtımlarına ulaşana kadar üç adam öldürmüştü. Annesini ve kız kardeşini kimin götürdüğünü asla bulamamıştı ve Durbin yakınındaki tepelerden daha ölümcül bir çevreye sahipti.</p>
	<p class="block_1"> </p>
	<p class="block_">Krondor'a giden bir gemiye kaçak binmiş ve bütün yolculuk süresince saklanmıştı.</p>
	<p class="block_1"> </p>
	<p class="block_">Hiçbir şey bilmeden, kendini şehrin dışında bir köyde bulmuş ve iş karşılığında onu besleyen ve kıyafet veren bir aileye hizmetkârlık yapmıştı. On altı yaşında Krondor'a dönmüş ve Prens'in ordusuna yazılmıştı.</p>
	<p class="block_1"> </p>
	<p class="block_">Yirmi beş yaşına gelene kadar, Yolbulucuların lideri olmuştu. Ama on yıl sonra bile hâlâ, havada yankılanan köle tüccarlarının kırbaçlarının sesini hatırlıyordu.</p>
	<p class="block_1"> </p>
	<p class="block_">Sorgulayıcının Bakışı'nın doğusundaki bölgeye ulaştığında, yanında hâlâ beş tane Yolbulucu vardı. İkisi, Mareşal Greylock'a bilgi götürmek üzere çoktan güneye doğru yola çıkmıştı. Sarth ile Sorgulayıcının Bakışının tam ortasındaki istihkâm gibi bir istihkâm yoktu. Krallık güçleri kuzeye yaptığı yolculukta belli bir noktaya ulaştığında haber taşımak için hazır bekleyen ulakları olan iki gözetleme kulesi vardı. Subai, kuleleri gösteren ayrıntılı bir harita çizmişti ve Erik'in durumu en iyi ele alış yolu, kuzeye haber götüremeden ulakları öldürmek olacaktı. Subai, von Darkmoor'a güveniyordu ve Kızıl Kartallarının o konumları çabucak alacağını biliyordu.</p>
	<p class="block_1"> </p>
	<p class="block_">Subai dört Yolbulucusu'nu tepelerin yukarısında bırakmış ve yanına bir tane adam alarak anayoldan gelen seslere bakmak için dik yamaçlardan aşağı inmişti. Atları o kadar yukarıda kalmıştı ki, artık bir nöbetçiye rastlamadıkları takdirde fark edilmekten endişelenmiyorlardı.</p>
	<p class="block_1"> </p>
	<p class="block_14">Kıyıya doğru inen tepelerdeki tehlikeli iniş düşünülecek olursa, Subai burada bir nöbetçi olduğundan bile emin değildi. Taşları yerinden çıkarmamak ve aşağı düşerek ölmemek için her adım yavaş atılıyordu.</p>
	<p class="block_2"> </p>
	<p class="block_">Ağaçlar bolca tutunacak yer sağlaması açısından yeterince kalın olmasına karşın ilerleyiş zordu. Altlarında on beş metre aşağıya uzanan başka bir dik yamacı olan yüksek bir tepenin kenarına vardıklarında, Subai çabanın buna değdiğini biliyordu. Tuniğinin içinden rulo yapılmış kaliteli bir parşömen ve bir yazı çubuğuyla birlikte küçük bir kutu çıkardı. Gördüklerinin bir taslağını çizip birkaç not ekledi. En sona kısa bir yorum yazdı, ardından yazı aletlerini kaldırdı. Yanındaki adama, "Aşağıda gördüklerini ezberle," dedi. Greylock'un ordusunun güzergâhına derin siperler kazan Krallık vatandaşlarından oluşan köle ekiplerini izleyerek, tam bir saat kaldılar. Duvarlar yapılmıştı, ama güneydeki toprak barikatın aksine, bunlar devasa taş ve demir yapılardı. Ön tarafa yakın bir demirhane inşa edilmişti ve cehennemi parıltısı, istilacılar için çalışan yüzlerce zavallı insanın üstüne kırmızı bir ışık düşüyordu. Etrafta, sefil işçileri sıkı bir şekilde çalıştırmak için kullandıkları kırbaçlar taşıyan muhafızlar dolaşıyordu.</p>
	<p class="block_1"> </p>
	<p class="block_">Bıçkı sesleri de geliyordu ve kıyının yanına bir marangozhane kurulmuş olduğunu gördüler.</p>
	<p class="block_1"> </p>
	<p class="block_">Yolun yukarısından atlılar geldi ve öküzlerin çektiği arabalar yavaşça yapıya doğru ilerledi. Karanlık çökerken Subai, "Tepeye geri çıkmalıyız, yoksa bütün gece burada mahsur kalırız," dedi.</p>
	<p class="block_1"> </p>
	<p class="block_">Kalktı ve adımını atarken yanındaki adamın, "Yüzbaşı bakın!" dediğini duydu.</p>
	<p class="block_1"> </p>
	<p class="block_">Subai adamın gösterdiği yere bakıp küfür etti. Yolda, gözün görebileceği kadar uzakta, akşam karanlığında yanan başka ışıklar da vardı; daha çok demirhane ve meşale Subai'ye bir gerçeği anlatıyordu. Krallık bu savaşı bu şekilde ilerleyerek kazanamazdı. Sabahın ilk ışıklarına kadar beklemek zorunda kalacağını bilerek, tepeye doğru yürümeye başladı; ardından Greylock'a uzun bir rapor yazacaktı. Ardından hızla kuzeye ilerlemek ve düşmeden önce Yabon'a ulaşmak zorunda kalacaktı. LaMut, Zün ve Ylith'in düşman elinde olması yüzünden, Subai Kral'ın ve Krondor Prensi'nin Yabon Eyaleti'ni sonsuza kadar kaybetmeye ne kadar yakın olduklarını anlamadıklarını fark etti. Ve Yabon kaybedilirse, istilacıların tekrar güneye yönelmesi ve Krondor ile Batı'yı tekrar almaya çalışmaları sadece an meselesi olacaktı.</p>
	<p class="block_1"> </p>
	<p class="block_9"><img alt="C:\Users\UguR\AppData\Local\Microsoft\Windows\INetCache\Content.Word\Line.png" src="images/image.png" class="calibre1"/></p>
	<p class="block_15"> </p>
	<p class="block_3" id="calibre_pb_20"> </p>
</body></html>
