<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>04 - Kırık Tacın Parçaları - Yılan Savaşları Efsanesi</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_12">-21-</p>
	<p class="block_13">GİZEMLER</p>
	<p class="block_1"> </p>
	<p class="block_">Kapı açıldı.</p>
	<p class="block_1"> </p>
	<p class="block_">Nakor kafasını iki yana sallayarak, "Hayır, hayır, hayır, bu olamaz," derken içeri girdi.</p>
	<p class="block_1"> </p>
	<p class="block_">Rupert Avery önünde açık duran planlardan kafasını kaldırıp baktı. İşçilerin yukarıdaki duvarları ve çatıyı onarmasını denetleyerek, bir zamanlar Barret'in Kahve Evi olan binanın yeni bitirilmiş giriş katında duruyordu. "Ne olamaz Nakor?" diye sordu, Nakor şaşkın bir şekilde kafasını kaldırdı. "Ne 'Ne olamaz'?"</p>
	<p class="block_1"> </p>
	<p class="block_">Roo güldü "Bir şeyin olamayacağını sen söylüyordun!"</p>
	<p class="block_1"> </p>
	<p class="block_">"Öyle mi?" dedi Nakor şaşkın gözükerek. "Ne garip,"</p>
	<p class="block_1"> </p>
	<p class="block_">Roo keyifle kafasını iki yana salladı. "Sen, garip?"</p>
	<p class="block_1"> </p>
	<p class="block_">Nakor, "Boş ver," dedi. "Bir şeye ihtiyacım var." "Neye?" diye sordu Roo.</p>
	<p class="block_1"> </p>
	<p class="block_">"Birisine mesaj göndermem gerekiyor."</p>
	<p class="block_1"> </p>
	<p class="block_">"Kime?"</p>
	<p class="block_1"> </p>
	<p class="block_">"Pug'a."</p>
	<p class="block_1"> </p>
	<p class="block_">Roo Nakor'a işçilerden uzaklaşmasını işaret etti ve "Sanırım en baştan başlaman gerekiyor." dedi</p>
	<p class="block_1"> </p>
	<p class="block_">"Dün gece bir rüya gördüm," dedi Nakor. "Çok fazla rüya görmem, o yüzden gördüğümde ciddiye alırım."</p>
	<p class="block_1"> </p>
	<p class="block_">"Pekâlâ," dedi Roo. "Buraya kadarki kısmı anladım." Nakor sırıttı. "Sanmıyorum. Ama sorun değil. Bir şeyler oluyor. Burada üç parça var, görünüşe göre hepsi ayrı, ama hepsi de aynı şey. Ve hepsi bir şey gibi görünüyor, ama başka bir şeyle ilgililer. Ve o garip şey olduktan sonra, Pug ile konuşmam gerekiyor." Roo, "Hiçbir şey anlamadım," dedi.</p>
	<p class="block_1"> </p>
	<p class="block_">"Sorun değil," dedi Nakor, Roo'nun kolunu güven verici bir tarzda sıkarak. "Her neyse, Pug'ın nerede olduğunu biliyor musun?"</p>
	<p class="block_1"> </p>
	<p class="block_14">"Hayır, ama saraya sorabilirim. Orada birileri biliyor olabilir. Pug'ın dikkatini çekecek bildiğin bir büyü... bir numara yok mu?" "Olabilir, ama zararın buna değip değmeyeceğini bilmiyorum." "Bilmek istemiyorum," dedi Roo.</p>
	<p class="block_2"> </p>
	<p class="block_">"Evet, bilmeyeceksin," dedi Nakor. Sanki işe ilk defa dikkat ediyormuş gibi etrafına baktı. "Bu da ne böyle?"</p>
	<p class="block_1"> </p>
	<p class="block_">"Şehrin düşüşünden beri kimse sahibini görmemiş, bu yüzden ya öldü ya da geri gelmeyecek. Ortaya çıksa bile, anlaşmanın bir yolunu buluruz." Roo elini bir yay çizecek şekilde etrafta dolaştırdı. "Burayı tam olarak savaştan önceki haline getirmeye çalışıyorum. Burayı çok seviyorum."</p>
	<p class="block_1"> </p>
	<p class="block_">"Öyle olması gerekiyor zaten," dedi Nakor sırıtarak. "Burada çok büyük bir servet yaptın."</p>
	<p class="block_1"> </p>
	<p class="block_">Roo omuzlarını silkti. "Bir kısmı ondan, ama daha önemlisi, burası kendimi bulduğum yer." "Uzun bir yol katettin," dedi Nakor.</p>
	<p class="block_1"> </p>
	<p class="block_">"Hayal edebileceğimden çok fazla," dedi bir zamanların ölüm hücresi mahkûmu.</p>
	<p class="block_1"> </p>
	<p class="block_">"Karın nasıl?"</p>
	<p class="block_1"> </p>
	<p class="block_">"Gittikçe şişiyor." dedi sırıtırken elleriyle göstererek.</p>
	<p class="block_1"> </p>
	<p class="block_">"Şehre bir tutsak olarak Quegli Lord Vasarius ile birlikte geldiğine dair bir söylenti duydum."</p>
	<p class="block_1"> </p>
	<p class="block_">Roo, "Benim tutsağını değildi," dedi.</p>
	<p class="block_1"> </p>
	<p class="block_">"İyi bir hikâye mi?"</p>
	<p class="block_1"> </p>
	<p class="block_">Roo, "Çok iyi bir hikâye," dedi.</p>
	<p class="block_1"> </p>
	<p class="block_">"İyi, başka zaman anlatırsın, ama önce Pug'ın nerede olduğunu öğrenmem gerek."</p>
	<p class="block_1"> </p>
	<p class="block_">Roo planları bırakarak, "Bak ne diyeceğim," dedi. "Biraz dolaşmak iyi gelebilir, bu yüzden Yeni Pazar Hapishanesi'ne gidip Dash Jameson'u ziyaret edelim." "Tamam," dedi Nakor ve kahve evinden çıktılar.</p>
	<p class="block_1"> </p>
	<p class="block_">Baktıkları her yerde, şehrin savaştan önceki bildikleri canlılığa geri dönmekte olduğunu gördüler. Her gün başka bir bina onarılıyor ve başka bir dükkân açılıyordu. Balık Mahallesi'nin kıyısındaki kayıklarla ya da kervan yolları üzerinden şehre daha fazla mal geliyordu. Hafta içinde, savaştan sonra ilk defa Kesh'ten büyük bir kervan geleceğine dair söylentiler vardı. Savaş resmi olarak ilan edilmediği için Krallık ile Kesh arasındaki ticaret sürüyordu. Enkazcılar Loncası gemileri bu hızla kaldırmaya devam ederse, liman bir sonraki bahar kullanılabilecek duruma gelecek ve sonraki bir yıl içinde tamamen temizlenmiş olacaktı.</p>
	<p class="block_1"> </p>
	<p class="block_">Kalabalığın arasında ilerleyerek Nakor. "Bu şehir bir insana benziyor, değil mi?" dedi. "Çok kötü hırpalandı," dedi Roo, "ama kendine geliyor." "Dahası var," dedi Nakor. "Bazı şehirlerin... nasıl adlandıracağımı bilmiyorum, bir kimliği vardır. Farklı bir yerde olma hissi. İmparatorlukta böylesi çok var. Çok fazla geçmişi olan çok eski şehirler, ama her gün birbirine benziyor. Karşılaştırınca Krondor çok canlı bir yer." Roo güldü. "Bir anlamda."</p>
	<p class="block_1"> </p>
	<p class="block_">Pazara vardıklarında, yeni boyanmış ve bütün pencerelerine parmaklıklar takılmış Yeni Pazar Hapishanesi'ni gördüler. İçeri girdiklerinde, sıkıntılı görünen bir yazman kafasını kaldırıp, "Evet?" dedi.</p>
	<p class="block_1"> </p>
	<p class="block_">"Şerifi arıyoruz," dedi Nakor.</p>
	<p class="block_1"> </p>
	<p class="block_">"Dışarıda, pazarda bir yerlerde ve bir ara buraya dönecek. Üzgünüm." dedi adam önündeki işe dönerek.</p>
	<p class="block_1"> </p>
	<p class="block_">Roo Nakor'a dışarı çıkmalarını işaret etti. Pazardaki insan kalabalığına bakarak sundurmada durdular. Satıcılar, üstlerinde malların olduğu çeşitli desenlerde battaniyeler, mallarla doldurdukları arabalar, incik boncukla kaplı tahtalar ve pek yasal olmayan mallar satan suçlu izlenimi uyandıran vatandaşlarla, pazarda kendilerine kaba bir koridorlar dizisi yaratmıştı. Roo, "Her yerde olabilir," dedi.</p>
	<p class="block_1"> </p>
	<p class="block_">Nakor sırıttı. "Dikkatini nasıl çekeceğimi biliyorum."</p>
	<p class="block_1"> </p>
	<p class="block_">Nakor sundurmadan adımını atamadan, Roo elini omzuna koydu. "Bekle!"</p>
	<p class="block_1"> </p>
	<p class="block_">"Ne oldu?"</p>
	<p class="block_1"> </p>
	<p class="block_">"Seni tanıyorum dostum ve eğer pazardaki bütün polislerin koşarak geleceği bir karışıklık çıkarmanın işe yarayacağını düşünüyorsan, tekrar düşün." "Pekâlâ, ama işe yarayacaktı, değil mi?"</p>
	<p class="block_1"> </p>
	<p class="block_">"Eski bir atasözünü hatırlıyor musun?"</p>
	<p class="block_1"> </p>
	<p class="block_">"Birkaç tanesini. Aklında hangisi var?"</p>
	<p class="block_1"> </p>
	<p class="block_">"Bir ağaçtasın burnundaki sineği kovmak için balta kullanmamakla ilgili olanı."</p>
	<p class="block_1"> </p>
	<p class="block_">Nakor'un sırıtışı yayıldı ve güldü. "Hoşuma gitti."</p>
	<p class="block_1"> </p>
	<p class="block_">"Her neyse, asıl konu, Dash'ı bir ayaklanma başlatmadan bulmamız gerektiği."</p>
	<p class="block_1"> </p>
	<p class="block_">"Pekâlâ," dedi Nakor. "Yolu göster."</p>
	<p class="block_1"> </p>
	<p class="block_">Roo ve Nakor pazardaki insan kalabalığının arasına girdi. Roo Krondor'un hâlâ eski nüfusunun yarısında olduğunu biliyordu, ama bu nüfusun büyük çoğunluğunun pazar meydanında dolaşması yüzünden yine de öncekinden daha kalabalık gözüküyordu. Şehrin her tarafında iş yapılmasına karşın, günlük işlerin çoğu pazarla sınırlıydı.</p>
	<p class="block_1"> </p>
	<p class="block_">Roo ve Nakor bahar sonu ve yaz başı hasadıyla dolu arabaların yanından geçti: kabak, mısır, çuvallarda tahıl ve hatta Karanın Sonu'ndan getirilen bir miktar pirinç. Meyve şarap ve bira da satılıyordu. Bir miktar hazır yiyecek satıcısı havayı baharat ve acı kokularıyla doldurmuştu. İçinde et, soğan, biber olan bir pakashka satıcısının yanından geçerlerken Nakor havayı kokladı. "Şu adam o ete gözlerimi yerlerinden çıkartacak kadar baharat koymuş!" dedi hızla ilerlerken.</p>
	<p class="block_1"> </p>
	<p class="block_">Roo güldü. "Bazı insanlar etlerini acı seviyor,"</p>
	<p class="block_1"> </p>
	<p class="block_">"Uzun zaman önce," dedi Nakor, "çok fazla baharatın genelde kötü eti saklamak için kullanıldığını öğrendim."</p>
	<p class="block_1"> </p>
	<p class="block_">"Babamın dediği gibi," dedi Roo, "eğer içinde yeterli baharat varsa, etin kötü olması bir şey ifade etmez."</p>
	<p class="block_1"> </p>
	<p class="block_">Nakor güldü. Köşeyi döndüler ve bir grup adamın geçici meyhane olarak kullanılan büyük bir arabanın önünde durduğunu gördüler. Arabanın her iki ucuna da birer fıçı yerleştirilmişti ve bir bar görevi görmesi için üstlerine bir tahta konmuştu. İki düzine adam içki içip gülerek boş boş etrafta dikiliyordu. Nakor ile Roo yaklaşınca adamlar sessizleşip iki adamın geçişini izledi. Biraz ilerlediklerinde Nakor, "Garip," dedi.</p>
	<p class="block_1"> </p>
	<p class="block_">"Garip olan nedir?"</p>
	<p class="block_1"> </p>
	<p class="block_">Omzunun üstünden geriyi işaret etti. "Şu adamlar."</p>
	<p class="block_1"> </p>
	<p class="block_">"Ne olmuş onlara?"</p>
	<p class="block_1"> </p>
	<p class="block_">Nakor durup, "Arkanı dönüp bana ne gördüğünü söyle," dedi.</p>
	<p class="block_1"> </p>
	<p class="block_">Roo Nakor'un dediğini yaptı ve "İçki içen bir grup işçi görüyorum," dedi.</p>
	<p class="block_1"> </p>
	<p class="block_">Nakor, "Daha dikkatli bak," dedi,</p>
	<p class="block_1"> </p>
	<p class="block_">Roo, "Başka bir şey..."</p>
	<p class="block_1"> </p>
	<p class="block_">"Ne?"</p>
	<p class="block_1"> </p>
	<p class="block_">Roo çenesini kaşıdı. "Garip bir şeyler var, ama tam olarak ne olduğunu anlayamadım."</p>
	<p class="block_"> </p>
	<p class="block_">Nakor, "Gel benimle," dedi ve Roo'yu gittikleri yoldan uzaklaştırdı. "Her şeyden önce, o adamlar işçi değil."</p>
	<p class="block_1"> </p>
	<p class="block_">"Ne demek istiyorsun?"</p>
	<p class="block_1"> </p>
	<p class="block_">"İşçi gibi giyinmişler, ama işçi değiller. Askerler."</p>
	<p class="block_1"> </p>
	<p class="block_">"Asker mi?" dedi Roo. "Anlamadım."</p>
	<p class="block_1"> </p>
	<p class="block_">"Elinde ihtiyacın olandan daha az işçi var, değil mi?"</p>
	<p class="block_1"> </p>
	<p class="block_">"Evet," dedi Roo. "Öyle."</p>
	<p class="block_1"> </p>
	<p class="block_">"O zaman bu işçiler günün bu saatinde etrafta dikilip bira içerek ne yapıyorlar?" "Ben..." Roo durdu. Bir süre sonra, "Kahretsin," dedi. "Sadece öğle yemeği yediklerini düşünmüştüm."</p>
	<p class="block_1"> </p>
	<p class="block_">"İkincisi, öğle yemeğine daha bir saat var Roo. Ve biz yaklaştığımızda nasıl da konuşmayı kestiler fark etmedin mi? Ve etraftaki herkesin nasıl da onlardan uzak durduğunu?"</p>
	<p class="block_1"> </p>
	<p class="block_">Roo, "Evet, ne demek istediğini şimdi anladım," dedi. "Yani soru şu: sabah içki içen işçiler gibi giyinip etrafa dikilen askerler ne yapıyor?"</p>
	<p class="block_1"> </p>
	<p class="block_">Nakor, "Hayır, soru bu değil," dedi. "Sabah içki içen işçiler gibi giyinip etrafta dikilen askerler, insanlar onları sabah içki içen işçiler sansın diye etrafta dikiliyor. Soru şu: neden insanların işçi olduklarını düşünmelerini istiyorlar?"</p>
	<p class="block_1"> </p>
	<p class="block_">"Ne demek islediğini anladım," diye araya girdi Roo. "Dash'ı bulalım."</p>
	<p class="block_1"> </p>
	<p class="block_">Kırmızı kolluklar takan bir grup adam görmeleri yalnızca yarım saatlerini aldı ve onlara yetiştikleri zaman, Dash'ın grubun en önünde olduğunu gördüler. Dash adamlarına devriyeye devam etmelerini söyledi ve "Nakor, Roo. Sizin için ne yapabilirim?" dedi.</p>
	<p class="block_1"> </p>
	<p class="block_">Nakor, "Büyük büyükbabana onunla konuşmam gerektiğini söyle." dedi. "Ama ondan önce, şuradaki araba barda," arabayı geçtikleri tarafı işaret etti, "işçi gibi giyinen adamlar var, ama işçi değiller."</p>
	<p class="block_1"> </p>
	<p class="block_">Dash başını salladı. "Biliyorum. Pazarda onlar gibi birkaç tane grup var."</p>
	<p class="block_1"> </p>
	<p class="block_">"Yaa?" dedi Roo. "Biliyor muydun?"</p>
	<p class="block_1"> </p>
	<p class="block_">Dash, "Bilmeseydim ne biçim bir şerif olurdum?" dedi.</p>
	<p class="block_1"> </p>
	<p class="block_">"Sıradan," dedi Nakor. "Her neyse, o adamlardan haberin varsa, Pug hakkında konuşabiliriz." "Ne olmuş ona?"</p>
	<p class="block_1"> </p>
	<p class="block_">"Onu görmem gerekiyor."</p>
	<p class="block_1"> </p>
	<p class="block_">Dash'ın gözleri kısıldı. "Peki benden ne yapmamı istiyorsun?"</p>
	<p class="block_1"> </p>
	<p class="block_">"Sen onun torununun oğlusun. Onunla nasıl bağlantı kuruyorsun?"</p>
	<p class="block_1"> </p>
	<p class="block_">Dash kafasını iki yana salladı. "Kurmuyorum. Babamın bir yöntemi vardıysa bile bana hiç söylemedi; ya da Jimmy'ye... Büyükannemin sadece gözlerini kapaması yetiyordu."</p>
	<p class="block_1"> </p>
	<p class="block_">Nakor başını salladı. "Bunu biliyorum. Gamina onunla zaman zaman dünyalar arasında konuşabiliyordu."</p>
	<p class="block_1"> </p>
	<p class="block_">Dash, "Senin de yöntemlerin olduğunu sanıyordum," dedi.</p>
	<p class="block_1"> </p>
	<p class="block_">Nakor, "İkimizin de adada olduğumuz zamanlar hariç, ben onu o kadar çok görmüyorum," dedi. "Belki oradadır." Nakor Roo'ya döndü. "Efsuncunun Adası'na gitmek için senden bir gemi ödünç alabilir miyim?"</p>
	<p class="block_1"> </p>
	<p class="block_">Roo, "Dikkat etmemiş olabilirsin ama dışarıda tam ölçekli bir savaş var!" dedi. Okyanus tarafını gösterdi. "Bir Özgür Şehirler gemisi yanına yaklaşılmadan denize açılıyor olabilir, ama bir Krallık gemisi ya Queg ya Kesh, ya da Fadawah'ın korsanlarına rastlar; tabii bir filon yoksa. Beni sana bir gemi ödünç vermeye ikna edebilirsin, ama sana bir filo ödünç vermem." Nakor, "Filoya ihtiyacım yok," dedi. "Bir gemi yeter."</p>
	<p class="block_1"> </p>
	<p class="block_">"Ya korsanlar?"</p>
	<p class="block_1"> </p>
	<p class="block_">"Endişelenme," dedi Nakor sırıtarak. "Numaralarım var."</p>
	<p class="block_1"> </p>
	<p class="block_">"Pekâlâ," dedi Roo, "ama sorun ne?" "Ah, sana söylemedim mi?"</p>
	<p class="block_1"> </p>
	<p class="block_">"Hayır," dedi Roo. Omuzlarını silken Dash'a göz attı. "Bunu görmeniz gerekiyor," dedi Nakor, kimin peşinden geldiğini görme zahmetine girmeden uzaklaşmaya başlayarak.</p>
	<p class="block_1"> </p>
	<p class="block_14">Roo, "Neler olduğunu öğrensek iyi olacak," diyen Dash'a baktı, onu gözden kaybetmemek için Nakor'un arkasından seğirttiler. Küçük adam hızlı bir biçimde, Kral'ın Yolu'na açılan doğu kapısına doğru şehirde yürüyordu.</p>
	<p class="block_2"> </p>
	<p class="block_">Durduklarında Roo neredeyse nefes nefeseydi. "Atla gelmeliydik." "Atım yok," dedi Nakor. "Bir zamanlar bir atım vardı, güzel siyah bir aygır, ama öldü. Bu Mavi Atlı Nakor olduğum zamandı." Dash, "Bize ne göstermek istiyordun?" diye sordu. "Bunu," dedi Nakor, bir hafta önce diktirttiği heykeli göstererek. Bir düzine insan bakıp göstererek heykelin önünde duruyordu. Dash ve Roo yoldan ayrılıp yolcuların baktığı şeyi görebilecekleri bir yere gitti, Roo, "Ne bu?" diye sordu. Heykelin gözlerinden çıkan iki kırmızı şerit, kusursuz suratından aşağı devam edip o mükemmelliği bozuyordu.</p>
	<p class="block_1"> </p>
	<p class="block_">Dash izleyenlerin arasında ilerledi ve "Kana benziyor!" dedi. "Öyle," dedi Nakor. "Leydi'nin heykeli kan ağlıyor." Roo. "Bu bir numara, değil mi?" dedi.</p>
	<p class="block_1"> </p>
	<p class="block_">"Hayır!" dedi Nakor. "Ucuz numaralara tenezzül etmem, en azından Leydi'yi ilgilendiren konularda. O İyilik Tanrıçası ve... tenezzül etmem işte."</p>
	<p class="block_1"> </p>
	<p class="block_">"Pekâlâ," dedi Dash "Sana inanıyorum, ama buna sebep olan şey ne?"</p>
	<p class="block_1"> </p>
	<p class="block_">"Bilmiyorum," dedi Nakor, "ama bu hiçbir şey. Diğerini görmelisiniz." Tekrar hızla yola koyuldu. Dash ve Roo birbirlerine baktı ve Dash, "Diğer şeyin ne olduğunu görmek için sabırsızlanıyorum," dedi.</p>
	<p class="block_1"> </p>
	<p class="block_">Bir kez daha hızla yol alan adamı takip ettiler. Bir kez daha şehir kapılarından girdiler, şehrin doğu çeyreğini geçtiler ve geldikleri yoldan pazara doğru ilerlediler. Yalnız bu kez, pazarın yanından güneye doğru ilerleyip Tapınak Meydanı'na doğru yöneldiler.</p>
	<p class="block_1"> </p>
	<p class="block_">Roo Nakor'a yetişmeye çalışırken gülüyordu. "Mucizelerimiz neden birbirlerine komşu olan iki sokakta olmuyor?"</p>
	<p class="block_1"> </p>
	<p class="block_">Dash, "Hiçbir fikrim yok," dedi.</p>
	<p class="block_1"> </p>
	<p class="block_">Lims-Kragma Tapınağı ile Guis-wa Tapınağı arasındaki boş arsaya ulaştılar. Yakınlarda, arsaya dikilmiş bir çadırın önünde toplanmış kalabalığa bakan diğer birkaç tapınağın rahibi toplanmıştı. Dash'ın, Nakor'un çadırı nereden bulduğuna dair bir fikri yoktu Birkaç yüz insanı rahatlıkla alacak yeterli yeri olan devasa bir çadır, bir gün önce orada yokken, ertesi gün oradaydı. Dash kalabalığın arasından geçti. Bazıları itiraz etmeye başladı, ama kırmızı kolluğu görünce sustular. Girişe geldiklerinde bir adım arkasından Nakor ile Roo'nun geldiği Dash durdu ve ağzı açık kaldı.</p>
	<p class="block_1"> </p>
	<p class="block_">"Tanrılar," dedi Roo.</p>
	<p class="block_1"> </p>
	<p class="block_">Tam önlerinde sırtı onlara dönük olan Sho Pi ve bu yeni tapınağın yarım düzine diğer rahip yardımcısı bağdaş kurmuş oturuyordu. Çadırın ortasında Aleta adındaki genç kadın duruyordu. Ama ne ayakta duruyor, ne de oturuyordu. Kız Sho Pi'ninkine benzer bir pozisyondaydı: bağdaş kurmuş, elleri kucağında. Ve içinden çıkıyormuş gibi görünen saf beyaz bir ışık halesiyle çadırı aydınlatıyordu. Yerden iki metre havadaydı.</p>
	<p class="block_1"> </p>
	<p class="block_">Roo elini Nakor'un omzuna koyup, "Sana bir gemi vereceğim," dedi.</p>
	<p class="block_1"> </p>
	<p class="block_">Dash fısıldayarak, "Neden büyük büyükbabam?" diye sordu. "Neden diğer tapınakların rahiplerine sormuyorsun?" "Bu yüzden," dedi Nakor.</p>
	<p class="block_1"> </p>
	<p class="block_">Kadının tam altında havada asılı duran şeyi gösterdi. Dash ve Roo havada asılı duran kadının sarsıcı görüntüsü yüzünden, içeri ilk girdiklerinde ona dikkat etmemişti. Ama artık havada asılı duran bir siyahlık, iğrenç ve korkunç bir şeyden oluşan bir bulut görüyorlardı. Dash ile Roo bir şeyi aynı anda fark etti: genç kadından çıkan ışık o siyah varlık tarafından hapsediliyordu.</p>
	<p class="block_1"> </p>
	<p class="block_">"Bu ne?" diye fısıldadı Dash.</p>
	<p class="block_1"> </p>
	<p class="block_">Nakor, "Çok kötü bir şey," dedi. "Hayatımda göreceğimi düşünmediğim bir şey. Ve Pug'ın bir an önce bilmesi gereken bir şey. Tapınak rahipleri çok geçmeden bunu duyacaktır, ama Pug bunu bilmeli." Dash'ın gözlerinin içine baktı. "Çok geçmeden öğrenmeli."</p>
	<p class="block_1"> </p>
	<p class="block_">Roo Nakor'un koluna yapıştı. "Seni Balık Mahallesi'ne bizzat ben götüreceğim. Seni bir gemiye bindireceğim ve kaptana sadece nereye gitmek istediğini söyleyeceksin."</p>
	<p class="block_1"> </p>
	<p class="block_">"Teşekkür ederim." Nakor bağırarak Sho Pi'ye, "Duruma göz kulak ol," dedi. "Ve Dominic'e ben dönene kadar sorumluluğun onda olduğunu söyle."</p>
	<p class="block_1"> </p>
	<p class="block_">Sho Pi Nakor'u duyduysa bile bir şey söylemedi. Çadırdan çıkarlarken Roo, "Sho Pi olmadan hiçbir yere gitmediğini sanıyordum," dedi.</p>
	<p class="block_1"> </p>
	<p class="block_">Nakor hafifçe omuzlarını silkti. "O eskidendi. Onun ustası artık ben değilim."</p>
	<p class="block_1"> </p>
	<p class="block_">Roo hızla ilerlemeye başladı. "Bu ne zaman oldu?"</p>
	<p class="block_1"> </p>
	<p class="block_">Nakor bastonuyla omzunun üstünden geriyi işaret ederek, "Kız birkaç saat önce havada süzülmeye başladığında," dedi. "Arılıyorum," dedi Roo.</p>
	<p class="block_1"> </p>
	<p class="block_">"Ve kastettiğim buydu."</p>
	<p class="block_1"> </p>
	<p class="block_">"Ne kastetmesi?"</p>
	<p class="block_1"> </p>
	<p class="block_">"Ne hakkında konuştuğumu sorduğunda."</p>
	<p class="block_1"> </p>
	<p class="block_">Roo, "Ne zaman?" dedi. "Neredeyse seninle karşılaştığım her seferinde neden bahsettiğini soruyorum."</p>
	<p class="block_1"> </p>
	<p class="block_">"Kahve evine ilk girdiğimde ve 'Bu olamaz' dediğimde, bundan bahsediyordum, Şu siyahlıktan." Roo, "Onun ne olduğunu bilmiyorum ve bilmek istediğimi de sanmıyorum, ama 'bu olamaz' durumu anlatmak için oldukça ılımlı bir tabir. Ona sadece bakmak bile beni korkutuyor." "Halledeceğiz," dedi Nakor. "Ben Pug'a ulaşır ulaşmaz." Rıhtımlara gittiler ve Roo kayıklarından birini almak için yalnızca birkaç dakika beklemek zorunda kaldı. Nakor'a en hızlı gemilerinden birini verecekti.</p>
	<p class="block_1"> </p>
	<p class="block_">"Pug adada değilse ne yapacaksın?"</p>
	<p class="block_1"> </p>
	<p class="block_">Nakor, "Endişelenme," dedi. "Gathis onu bulur. Ya da adadaki biri." Nakor ağ merdivene tırmandı ve Roo, "Kaptan!" diye bağırdı. "Elinden geldiğince çabuk yola koyul ve bu adamı istediği yere götür!" Kaptan inanamayarak, "Bay Avery!" dedi. "Sadece yarı doluyuz." "Dediğimi yapın kaptan. İki haftalık erzakınız var mı?" "Evet efendim var." "O halde emirleriniz bunlar kaptan." "Emredersiniz efendim." dedi kaptan. "Yola çıkmaya hazırlanın!" diye bağırdı. "Kargoyu kontrol edin!"</p>
	<p class="block_1"> </p>
	<p class="block_">Adamlar koşuşturmaya başladı ve Roo kayık mürettebatına dönüp onu kıyıya götürmelerini emretti. Rıhtımlara giderken gemisindeki yelkenlerin açıldığını gördü ve Nakor'a iyi yolculuklar diledi. İyi bir rüzgârla Efsuncunun Adası'na aşağı yukarı bir haftada varırdı ve Nakor'un 'numara'larını bilen bir kişi olarak, Nakor'un bu yolculukta iyi rüzgârları yakalayacağından emindi. Rıhtımlara ulaşan Roo Krondor'da ortaya çıkan bu şeyin, zenginlik ve güç planlarının çok ötesinde bir şey olduğu hissini üzerinden alamıyordu. Ortaya çıkmak üzere olan şey, Batı Topraklarındaki en zengin adamın bile güçlerinin ötesindeydi ve onu korkutuyordu. İşçileri bu gece evlerine erken yollayıp evine dönmeye karar verdi.</p>
	<p class="block_1"> </p>
	<p class="block_">Karli oradaki onarımı denetliyordu ve Roo geceyi karısı ve çocuklarıyla birlikte geçirmek için güçlü bir istek duyuyordu.</p>
	<p class="block_6"> </p>
	<p class="block_10"><img alt="Line" src="images/image.png" class="calibre2"/></p>
	<p class="block_1"> </p>
	<p class="block_">Jimmy gözlerini odaklayamayana kadar raporları okudu. Kalkıp, "Biraz hava alacağım," dedi.</p>
	<p class="block_1"> </p>
	<p class="block_">Duko kafasını kaldırıp bakarak, "Anlıyorum," dedi. "Şafaktan beri okuyorsun," Duko'nun Kral'ın Dili'ni okuma üzerindeki hâkimiyeti gelişiyordu, bu yüzden artık Jimmy ile beraber ya da yüksek sesle okuyan başka biriyle okuyabiliyordu, ama aldıkları mesajlar hataya yer bırakmayacak kadar kritikti.</p>
	<p class="block_1"> </p>
	<p class="block_">Bunun net etkisi iki taneydi: ilki, Jimmy artık altmış santimden ötesini görebileceğini sanmıyordu ve ikincisi, Krallık'ın güney sınırındaki stratejik durumun bütünüyle değerlendirmesi konusunda gelişme gösteriyordu.</p>
	<p class="block_1"> </p>
	<p class="block_">Kesh'in bir planı vardı. Jimmy planın ne olduğundan emin değildi, ama Krallık güçlerinin büyük bir çoğunluğuna iki yerde, Karanın Sonu ve doğudaki Shamata yakınlarında ihtiyaç olacağından neredeyse emindi. Bazen Kesh'in bir sonraki adımda ne yapacağını anlıyormuş gibi hissediyordu, ama ne olduğunu tam olarak kestiremiyordu.</p>
	<p class="block_1"> </p>
	<p class="block_">Karargâh binasına dörtnala bir atlı geldi ve ter içindeki atının dizginlerine asıldı. "Efendim!" dedi.</p>
	<p class="block_1"> </p>
	<p class="block_">"Shamata'dan gelen mesajlar!"</p>
	<p class="block_1"> </p>
	<p class="block_">Jimmy sundurmadan çıkıp paketi aldı. İçeri girince Duko, "Hava alman çok uzun sürmedi," dedi.</p>
	<p class="block_1"> </p>
	<p class="block_">"Shamata'dan gelen mesajlar."</p>
	<p class="block_1"> </p>
	<p class="block_">Duko, "Daha çok mesaj," dedi. "Onları okusan iyi edersin." "Ulağın acelesi vardı," dedi Jimmy paketi açarken.</p>
	<p class="block_1"> </p>
	<p class="block_">Paketin içinde tek kâğıdı okuyup, "Tanrılar!" dedi. "Devriyelerimizden biri Tahupset Geçidi'nden hızla kuzeydoğuya ilerleyen bir Kesh birliği görmüş." "Bunun anlamı ne?" diye sordu Duko.</p>
	<p class="block_1"> </p>
	<p class="block_">"Biliyorsam kahrolayım," dedi Jimmy. Odadaki emir erlerinden birine özel bir harita getirmesini işaret etti ve haritayı Dük'ün önüne yaydı. "O geçit Düşler Denizi'nin batı kıyısını dolaşıyor.</p>
	<p class="block_1"> </p>
	<p class="block_">Shamata ile Landreth arasındaki eski kervan yolunun parçası."</p>
	<p class="block_1"> </p>
	<p class="block_">"Onları arkadan sıkıştırabileceğimiz Shamata'daki garnizonumuz varken, Kesh neden Landreth'i tehdit etsin ki?"</p>
	<p class="block_1"> </p>
	<p class="block_">Jimmy boşluğa bakıp bir süre yanıt vermedi, ardından, "Çünkü Landreth'e gitmiyorlar," dedi. "Sadece oraya gittiklerini düşünmemizi istiyorlar."</p>
	<p class="block_1"> </p>
	<p class="block_">"Nereye gidiyorlar?"</p>
	<p class="block_1"> </p>
	<p class="block_">Jimmy haritayı inceledi. "Karanın Sonu'ndaki herhangi bir harekâtı desteklemek için doğuya çok uzaklar." Parmağı bir hattı takip etti ve "Buradan batıya geçerlerse doğruca üstümüze gelirler, ama Karanın Sonu'ndaki destek birlikleri yüzünden savunmamız çok iyi durumda," dedi.</p>
	<p class="block_1"> </p>
	<p class="block_">"Tabii Karanın Sonu'na saldırmadan önce bizi çıkartmak istemiyorlarsa?"</p>
	<p class="block_1"> </p>
	<p class="block_">Jimmy yorgun gözlerini ovuşturdu. "Olabilir."</p>
	<p class="block_1"> </p>
	<p class="block_">Duko, "Bizi Karanın Sonu'ndan ayırmak mantıklı olacaktır," dedi.</p>
	<p class="block_1"> </p>
	<p class="block_">"Yapabilirlerse evet, ama bunun için bir süvari birliğinden fazlası gerekir. Belki diğer birlikleri gizlice başka taraftan..." Jimmy, "Bir şeyler seziyorum lordum ve bundan hoşlanmıyorum," dedi.</p>
	<p class="block_1"> </p>
	<p class="block_">"Nedir?"</p>
	<p class="block_1"> </p>
	<p class="block_">Parmağı haritada hatlar çizdi. "Ya birlik kuzeydoğudaki Landreth'e değil de kuzeye gidiyorsa?"</p>
	<p class="block_1"> </p>
	<p class="block_">"Bu onları buraya getirir," dedi Duko. "Bizi çıkarmaya çalışmadıklarını düşündüğünü söylemiştin."</p>
	<p class="block_1"> </p>
	<p class="block_">"Çalışmıyorlar. Buradan doğruca kuzeye giderlerse," parmağıyla haritadaki bir noktayı gösterdi, "bizim normal devriye rotamızın seksen kilometre doğusuna çıkarlar."</p>
	<p class="block_1"> </p>
	<p class="block_">"Orada hiçbir şey yok," dedi Dük.</p>
	<p class="block_1"> </p>
	<p class="block_">"Orada savunulacak hiçbir şey yok," dedi Jimmy. "Ama kuzeye gitmeye devam ederlerse, tepelerden geçen buradaki yola çıkarlar. O yol, Dorgin'deki cüce madenlerinden geçen eski bir kervan rotasının parçası ve buraya gidiyor." Parmağını haritaya vurdu.</p>
	<p class="block_1"> </p>
	<p class="block_">"Krondor mu?"</p>
	<p class="block_1"> </p>
	<p class="block_">"Evet," dedi Jimmy. "Ya haftalardır gizlice birlikleri ve askerleri oraya sokuyorlarsa? Biz sadece bir tanesini gördük." Mesajı tekrar inceledi. "Sancak ya da işaretlerden haber yok. Askerler İmparatorluk'taki herhangi bir yerden olabilir."</p>
	<p class="block_1"> </p>
	<p class="block_">"Bizi o birliklerle sabit tutacaklar, ardından İmparatorluk'un daha aşağılarından birlikler getirecekler..."</p>
	<p class="block_1"> </p>
	<p class="block_">"Ve ani bir saldırıyla Krondor'u alacaklar."</p>
	<p class="block_1"> </p>
	<p class="block_">Duko ayağa kalkmıştı. Karargâhın kapısına gitti ve yaşlı asker Matak kapıyı açarken emirler yağdırmaya başladı.</p>
	<p class="block_1"> </p>
	<p class="block_">"Bütün birliklerin bir saat içinde harekete geçmeye hazır olmasını istiyorum!" Jimmy'ye döndü. "Bana verilen emirler Güney Sınır Bölgesi'ni savunmak ve korumak. Bu yüzden garnizonumu bölmüyorum, ama haklıysan, Prens Krondor'a gönderebileceğimiz her askere ihtiyaç duyacaktır." Bütün garnizon dakikalar içinde harekete hazır bir hale gelecekti. "Jimmy, birliği sen götüreceksin ve umarım zamanında varırsın. Çünkü haklıysan, Kesh her an Krondor'a saldırabilir ve orayı alırlarsa..."</p>
	<p class="block_1"> </p>
	<p class="block_">Jimmy bunun ne anlama geldiğini muhtemelen Duko'dan daha iyi biliyordu. Bu Krallık'ı ortadan ikiye ayırırdı. Greylock'un ordusu Ylith'in güneyindeydi, Duko'nun ordusu Karanın Sonu'ndaki saldırganları tutmak zorundaydı ve Shamata'daki garnizon Landreth'e saldırmalarını önlemek için onları geçip savunma yapmak zorunda kalacaktı. Kesh Krondor'u ele geçirirse, Greylock geri çekilme şansını olduğu gibi, karadan güneydeki bütün desteğini kaybederdi. İki düşman ordu arasında sıkışıp kalacaktı. Ve Batı Orduları kaybedilirse...</p>
	<p class="block_1"> </p>
	<p class="block_">Jimmy, "Bir saat içinde onları yola çıkarırım." dedi.</p>
	<p class="block_1"> </p>
	<p class="block_">Duko, "Güzel, çünkü Krondor düşerse, Batı tam anlamıyla kaybedilir," dedi.</p>
	<p class="block_1"> </p>
	<p class="block_">Sadece bir yıl önce Batı'yı ele geçirmeye çalışan adamlardan birinden gelen bu gözlem Jimmy'ye ironik gelmişse bile, anlamak için çok meşguldü. Hızla karargâha girip en yakındaki emir erine, "Bütün eşyalarımı topla ve atımı ahırdan çıkar!" diye bağırdı. Bir parşömen alıp yazı masasının üstüne eğildi. Yazmanı neredeyse sandalyesinden düşürecekti.</p>
	<p class="block_1"> </p>
	<p class="block_">Jimmy Krondor Şövalye-Mareşali'ne ya da Lord Duko'ya emir verecek durumda değildi, ama bir öneride bulunabilirdi. İkna edici bir öneri.</p>
	<p class="block_1"> </p>
	<p class="block_">Şöyle yazdı:</p>
	<p class="block_">Raporlar Kesh'in, eski Dorgin madeni yolundan geçerek Krondor'a karşı büyük bir saldırı yapma olasılığı olduğunu gösteriyor. Ayırabileceğiniz bütün birlikleri en hızlı şekilde güneye gönderin. Vencar Kontu James</p>
	<p class="block_1"> </p>
	<p class="block_">Bir mühür mumu aldı, ısıttı ve yüzüğünü kullanarak mühürledi. Parşömeni katlayıp mesaj paketinin içine koydu.</p>
	<p class="block_1"> </p>
	<p class="block_">Yerinden edilen yazman, bütün olayı izleyerek Jimmy'nin sandalyesinde oturuyordu. Jimmy dönüp, "Adın ne?" diye sordu.</p>
	<p class="block_1"> </p>
	<p class="block_">"Herbert efendim. Rutherwoodlu Herbert."</p>
	<p class="block_1"> </p>
	<p class="block_">"Benimle gel."</p>
	<p class="block_1"> </p>
	<p class="block_">Yazman odadaki diğer emir erleriyle yazmanlara baktı, ama hepsi de şaşkın ya da boş ifadelerle ona bakıyordu.</p>
	<p class="block_1"> </p>
	<p class="block_">Yerleşik garnizon hariç, hareket etmeye hazırlanan birliklerini izleyen Duko'nun yanından geçti, Jimmy yazmanı rıhtımlara indirdi ve bir Krallık kotrasının demirli olduğu rıhtımların en sonuna götürdü.</p>
	<p class="block_1"> </p>
	<p class="block_">Borda iskelesinden çıktı ve güverteye vardığında, "Kaptan!" diye bağırdı.</p>
	<p class="block_1"> </p>
	<p class="block_">Kıç güvertesinden bir ses, "Buradayım efendim!" diye karşılık verdi. "Emirler!" diye bağırdı Jimmy. "Bu adamı kuzeye götürün."</p>
	<p class="block_1"> </p>
	<p class="block_">Yazman borda iskelesinde Jimmy'nin arkasında duruyordu. Jimmy adamı tuniğinden tutarak çekip güverteye çıkarttı. Jimmy, "Herbert, bu paketi al." dedi. "Kuzeye git, ordumuzu bul ve bunu Lord Greylock'a ya da Yüzbaşı von Darkmoor'a ver. Anladın mı?" Yazmanın gözleri büyüdü ve sadece başıyla onayladı.</p>
	<p class="block_1"> </p>
	<p class="block_">"Kaptan, bu adamı Lord Greylock'a götürün. Sorgulayıcının Bakışı'nın güneyinde bir yerlerde!" "Emredersiniz!" diye karşılık verdi kaptan ve dönüp, "Yola çıkmaya hazırlanın!" diye bağırdı. Jimmy donakalmış Herbert'ü güvertede bıraktı ve çantasının hazır olduğunu umdu. Yola çıkmak ve Krondor'a varmak için sabırsızlanıyordu. Tek kardeşi Krondor'daydı ve Greylock Jimmy'nin kuzeye gidebileceğinden daha hızlı bir şekilde birliklerini güneye indiremezse, Dash ile yıkım arasında yalnızca birkaç saray muhafızı, şehir milisi ve yeni onarılmış şehir duvarları olacaktı.</p>
	<p class="block_6"> </p>
	<p class="block_10"><img alt="Line" src="images/image.png" class="calibre2"/></p>
	<p class="block_1"> </p>
	<p class="block_">Erik, "Şu gedikten geçin!" diye bağırdı.</p>
	<p class="block_1"> </p>
	<p class="block_">Hattın her iki tarafındaki mancınıklar kaya ve yanan saman balyaları atıyordu. Başlarının üstünden büyük balista okları uçuşuyor ve adamlar bağırarak ölüyordu.</p>
	<p class="block_1"> </p>
	<p class="block_">Dövüş önceki günün şafağından beri sürüyordu ve gece manzarayı cehenneme çevirmişti. Düşman yüksek bir duvarın arkasına, savaş makinelerinin olduğu platformlar bulunan bir siperler dizisi kazımıştı. Bu istihkâmları yaparken binlerce insan ölmüştü ve ölüler gömülmeden duvarın dışına bırakılmıştı. İlk siper görülmeden koku kilometrelerce öteden duyulabiliyordu. Hendekler suyla doldurulup üstlerine yağ dökülmüştü. Yağ yakılmıştı ve savaş alanına siyah bir duman örtüsü yayılıyordu.</p>
	<p class="block_1"> </p>
	<p class="block_">Kont Richard savunma konumunu incelemiş ve tek yaklaşımın doğrudan olacağına katılmak zorunda kalmıştı. Erik, yakındaki ağaçlardan kesilen kütüklerle, tekparça bir köprünün yapımını denetlemişti. Yukarıdaki duvardan gelen ok ateşi yüzünden ilk hendekler serisini geçmek zor olmuştu, ama adamlarına saldırı emri verince hendekler köprüyle çabucak geçilmişti, köprüler indirilirken, askerler ateşi söndürmeye çalışarak çılgınca yağın üstünü toprakla örtmeye çalışıyordu. Neyse ki duvara ulaştıkları zaman arkasına saklanabilecekleri tahta bir set buldular. Zekice yapılmıştı ve oldukça sağlamdı, ama ağaç olduğu için kesilebiliyordu. Adamlar kilit noktalara balta taşırken ölmüştü ve sonunda işleri bittiğinde, boşlukların arasına, zincirli kalın demir çubuklar atılmıştı. Zincirleri yük atlarına bağlanmışlardı.</p>
	<p class="block_1"> </p>
	<p class="block_">Duvarın üç buçuk metre genişliğindeki bir kısmını açmışlardı ve Krallık güçleri artık oradan akıyordu. Erik süvarilerini ileri sürebilmek için yolu kesen devasa kapıların açılmasını bekledi.</p>
	<p class="block_1"> </p>
	<p class="block_">Kapılar aniden sallandı, ardından ardına kadar açıldı ve Erik ilerlemelerini emretti. Atını tekmeledi ve kestane rengi iri at rahat bir eşkine kalkarak ileri fırladı.</p>
	<p class="block_1"> </p>
	<p class="block_">Erik'in gözleri duman, kan ve ölüm kokusundan sulanmıştı, ama kapıların öteki tarafında ne olduğunu görebiliyordu. Çılgınca bağırarak durmalarını emretti.</p>
	<p class="block_1"> </p>
	<p class="block_">Yavaşça ilerleyerek, piyadelerinin mazgalların üstünde olduğunu ve göğüs göğse dövüşe tutuşmuş olduklarını gördü. "At in!" diye bağırdı adamlarına. Adamlar atlarından inince Erik, "Beni takip edin!" dedi.</p>
	<p class="block_1"> </p>
	<p class="block_">Erik koşarak kapıdan geçti ve arkasındaki adamlar onu neyin durdurduğunu gördü. Kapının hemen arkasında, sivriltilmiş ağaç kazıklarla dolu üç metre derinliğinde bir çukur vardı. Çukurdan yalnızca iki metre geniş olan kapının her iki tarafında da birer metre yer olduğu için, çukurun etrafında atların geçebileceği kadar yer yoktu.</p>
	<p class="block_1"> </p>
	<p class="block_">Erik adamlarını dumanın arasında ilerletti ve gözlerini kırpıştırarak yaşları uzaklaştırdı. "Bu duman nereden geliyor?" diye bağırdı.</p>
	<p class="block_1"> </p>
	<p class="block_">"Şuradan," dedi Jadow Shati'nin bildik sesi.</p>
	<p class="block_1"> </p>
	<p class="block_">Erik arkadaşının gösterdiği yere bakıp, "Kahretsin," dedi.</p>
	<p class="block_1"> </p>
	<p class="block_">"Evet ahbap, kahretsin ve tekrar kahretsin."</p>
	<p class="block_1"> </p>
	<p class="block_">Yolun dört yüz metre yukarısında, kanatlarda ve arkada subaylar ve süvariler olmak üzere, binlerce adam tek bir saf halinde duruyordu. Daha fazla mancınık, mangonel ve balista görülüyordu. Bu bir savunma mevzi değildi. O ordu saldırmaya hazırlanıyordu.</p>
	<p class="block_1"> </p>
	<p class="block_">Aniden Erik biraz sonra olacakları anladı. Dövüştüğü duvara baktı ve arkadan devrilirse çukurun her iki tarafındaki siperlerin üzerinde tekparça bir köprü görevi göreceğini fark etti. "Geri!" diye bağırdı Erik ve emirler iletildi.</p>
	<p class="block_1"> </p>
	<p class="block_">"Geri çekilip hazırlanın!" diye bağırdı Jadow.</p>
	<p class="block_1"> </p>
	<p class="block_">Erik atının beklediği yere koşup eyere sıçradı. Borazanların ve yoldaki adamların bağırışlarının sesi ona sonunda General Fadawah ile savaş alanında karşılaşacağını söylüyordu. Ve Erik'in şu andaki tek düşüncesi zafer kazanmak değil, sadece hayatta kalmaktı.</p>
	<p class="block_8"> </p>
	<p class="block_9"><img alt="C:\Users\UguR\AppData\Local\Microsoft\Windows\INetCache\Content.Word\Line.png" src="images/image.png" class="calibre1"/></p>
	<p class="block_1"> </p>
	<p class="block_3" id="calibre_pb_22"> </p>
</body></html>
