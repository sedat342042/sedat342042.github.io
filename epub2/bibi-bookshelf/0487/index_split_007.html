<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>04 - Kırık Tacın Parçaları - Yılan Savaşları Efsanesi</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_12">-5-</p>
	<p class="block_13">YÜZLEŞMELER</p>
	<p class="block_1"> </p>
	<p class="block_">Arutha kaşlarını çattı.</p>
	<p class="block_1"> </p>
	<p class="block_">Pug kapıda durup Krondor Dükü'nü inceledi, ardından hafifçe, "Seninle birkaç dakika konuşabilir miyim?" diye sordu.</p>
	<p class="block_1"> </p>
	<p class="block_">Arutha başını kaldırıp eliyle girmesini işaret etti. "Büyükbaba. Lütfen."</p>
	<p class="block_1"> </p>
	<p class="block_">"Endişeli gözüküyorsun," dedi Pug, Arutha'nın çalışmak için kullandığı büyük meşe masanın karşısındaki sandalyeye oturarak.</p>
	<p class="block_1"> </p>
	<p class="block_">"Öyleydim."</p>
	<p class="block_1"> </p>
	<p class="block_">"Jimmy ile Dash mı?"</p>
	<p class="block_1"> </p>
	<p class="block_">Arutha, bir pencereden dışarıdaki ılık bahar akşamına bakarak başını salladı. Gözleri kısıldı. Gözlerinin altında, oğullarını tehlikeli bir göreve gönderdiğinden beridir pek uyuyamadığını gösteren koyu torbalar vardı. Arutha'nın saçlarında beyazlar vardı; Pug bir ay önce bu kadarını görmemişti.</p>
	<p class="block_1"> </p>
	<p class="block_">Arutha Pug'a bakıp, "Beni görmen mi gerekiyordu?" diye sordu.</p>
	<p class="block_1"> </p>
	<p class="block_">"Bir sorunumuz var."</p>
	<p class="block_1"> </p>
	<p class="block_">Arutha başını salladı. "Pek çok sorunumuz var. Hangisinden bahsediyoruz?"</p>
	<p class="block_1"> </p>
	<p class="block_">"Patrick."</p>
	<p class="block_1"> </p>
	<p class="block_">Arutha kalkıp masanın etrafından dolaştı ve odadan dışarı göz attı. Dışarıda belgelerin üzerine eğilmiş iki tane yazman, raporları ve erzak isteklerini inceleyerek işlerine dalıp gitmişti. Arutha kapıyı kapadı. Sandalyesine geri dönüp, "Ne öneriyorsun?" diye sordu.</p>
	<p class="block_1"> </p>
	<p class="block_">"Kral'a bir mesaj göndermeni öneriyorum"</p>
	<p class="block_1"> </p>
	<p class="block_">"Ve?" Arutha büyücünün gözlerinin içine baktı.</p>
	<p class="block_1"> </p>
	<p class="block_">"Sanırım Batı'da başka bir öndere ihtiyacımız var.</p>
	<p class="block_1"> </p>
	<p class="block_">Arutha iç geçirdi ve o anda Pug, sanki bir hatip saatlerce konuşmuş gibi etkili bir tarzda ifade edilen yorgunluk, bezginlik, endişe ve içindeki kuşkuyu hissetti. Arutha daha konuşmadan Pug bu konuşmanın nereye varacağını anlamıştı. Yine de Dük'ün devam etmesine ses çıkarmadı. "Tarih bize olağandışı durumların başında çoğu kez en iyi adamlar olmadığını öğretti. Ama aynı zamanda, geri kalanlar kendilerine düşen görevleri yaparsa, bu şekildi başaracağımızı da öğretti."</p>
	<p class="block_1"> </p>
	<p class="block_14">Pug öne doğru eğilip, "Yüce Kesh ile savaşa şu kadar," işaret parmağıyla başparmağının arasında bir boşluk vardı, "yakınız," dedi. "Bir savaşa başlamadan önce diğerini bitirmenin uygun olacağını düşünmüyor musun?"</p>
	<p class="block_2"> </p>
	<p class="block_">"Benim ne düşündüğüm önemli değil", dedi Arutha "Ben Prens'e fikir belirtirim, ama burası onun toprakları ve sadece o toprakları onun adına yönetme iznim var,"</p>
	<p class="block_1"> </p>
	<p class="block_">Pug hiçbir şey söylemeden uzun süre Arutha'ya baktı, Arutha birdenbire öfkesini tutamayarak yumruğunu masaya indirdi. "Ben babam değilim kahrolası!"</p>
	<p class="block_1"> </p>
	<p class="block_">Pug bir süre daha sessiz kaldıktan sonra, "Ben zaten olduğunu söylemedim... ya da olman gerektiğini," dedi</p>
	<p class="block_1"> </p>
	<p class="block_">"Evet; ama 'James olsa bu durumda ne yapardı' diye düşünüyordun." Pug, "Zihinleri okuyan annendi Arutha, sen değil," dedi.</p>
	<p class="block_1"> </p>
	<p class="block_">Arutha öne eğildi. "Büyükbabam olmana rağmen seni çok az tanıyorum." Sanki düşüncelerini topluyormuş gibi tavana baktı, ardından, "Bu da senin de beni pek tanımadığın anlamına gelir," dedi.</p>
	<p class="block_1"> </p>
	<p class="block_">"Sen Krallık'ın öbür tarafında büyüdün Arutha. Birbirimizi ara sıra görüyorduk..."</p>
	<p class="block_1"> </p>
	<p class="block_">Arutha, "Her tarafında efsanelerle büyümek zor bir şey," dedi. "Bunu biliyor muydun?"</p>
	<p class="block_1"> </p>
	<p class="block_">Pug omuzlarını silkti. "Emin değilim."</p>
	<p class="block_1"> </p>
	<p class="block_">Arutha, "Babam 'Eliuzun Jimmy' idi," dedi. "Krallıktaki en güçlü soylu haline gelen hırsız. Bana, Batı Toprakları'nın gördüğü neredeyse tartışmasız en parlak hükümdarın adı verilmiş.</p>
	<p class="block_1"> </p>
	<p class="block_">"Birkaç kere Kral ile ben böylesi adamların çocukları olmanın neye benzediğini konuşmuştuk." Parmağıyla büyücüyü gösterip, "Ve sen... oğlum gibi gözüküyorsun," dedi. "Ben çocukken göründüğünden daha genç görünüyorsun şimdi. Bir gizem ve korku figürü haline geldin büyükbaba. 'Ölümsüz Efsuncu Pug!' Gedik Savaşları'nda bizi kurtaran adam."</p>
	<p class="block_1"> </p>
	<p class="block_">Arutha kelimelerini tartmak için durdu ve "Borric, Kral olmadan önce, bir keresinde bana rollerimizin babalarımızınkinden çok farklı olacağını söylemişti," dedi. Arutha, kuşkusuz duraksamadan harekete geçmeyi gerektiren bir durum yüzünden Crydee'deki komutaya atanmıştı. "Babam Arutha'yı kurtaran küstah bir çocuktu, ardından onun en güvenilir danışmanı ve arkadaşı oldu. İkisinin arasında her zaman bir yakınlık vardı."</p>
	<p class="block_1"> </p>
	<p class="block_">Pug güldü ama bu alaycı bir kahkaha değildi. "Eminim şüpheleri ve hataları olduğunu söylerlerdi Arutha."</p>
	<p class="block_1"> </p>
	<p class="block_">"Olabilir, ama sonuçlar ortada. Çocukken Rillanon'da, bırak Uzak Sahil'i, Krondor'u bile hiç görmemiş soyluları eğlendirmek için anlatılan hikâyeleri dinleyerek büyüdüm. Prens Arutha, Crydee'yi Tsurani istilasından nasıl kurtarmış ve Prenses Anita'yı kurtarıp Krondor yolculuğunu nasıl yapmıştı. Babam ikisinin de şehirden kaçışının, ardından Kral'ı görmek için Kont Kasumi'ye nasıl yardım etmişti. Arutha daha da düşünceli bir hal aldı. "Dönek moredhellerin ve Kelewanlı başına buyruk büyücünün hikâyelerini duydum ve Tanrıların Gözyaşı'na yapılan saldırıyı dinledim. Sürüngen'i ve onun Şakacılar'ı ele geçirmeye çalışmasını ve babamın daha pervasız olduğu diğer gençlik hikâyelerini dinledim Pug'a baktı. Kuru kuruya raporlar okuyan bir soylu değil, babalarının hikâyelerini dinleyen bir çocuktum."</p>
	<p class="block_1"> </p>
	<p class="block_">Pug, "Ne anlatmaya çalışıyorsun?" diye sordu "Göreve uygun olmadığımı mı?"</p>
	<p class="block_1"> </p>
	<p class="block_">"Hiç kimse Krallık'ı düzeltme işine uygun değildi büyükbaba." Gözlerini kıstı. "Sen bile."</p>
	<p class="block_1"> </p>
	<p class="block_">Pug derin bir nefes aldı, ardından gevşedi "Yani Patrick Yıldızlimanı'ndan vazgeçmeyecek?" "Her şeyi geri istiyor büyükbaba. Yaşadığı Sürece bu şehrin öncekinden daha görkemli bir şekilde tekrar inşa edilmesini istiyor. Kesh'in vadiden tamamen çıkmasını istiyor, Acı Deniz'in Quegli akıncılardan ve Keshli korsanlardan temizlenmesini ve sonunda Borric öldüğünde, Batı tarihinin gördüğü en büyük Prens olarak Rillanon'a gidip Taç'ı giymek istiyor." Pug hafifçe, "Sen bizi kibirli hükümdarlardan koru," dedi.</p>
	<p class="block_1"> </p>
	<p class="block_">"Kibirli değil Pug. Korkuyor."</p>
	<p class="block_1"> </p>
	<p class="block_">Pug başıyla onayladı. "Genç insanlar çoğu kez başarısızlıktan korkar."</p>
	<p class="block_1"> </p>
	<p class="block_">"Korkusunu anlayabiliyorum," dedi. "Arutha değil de bana başka bir ad verilmiş olsaydı, George ya Elany ya da Robert, ama hayır; babamın her şeyin üstünde tuttuğu bir adamın adı verildi."</p>
	<p class="block_1"> </p>
	<p class="block_">"Prens Arutha son derece takdire değer bir adamdı. Tanıdığım bütün insanların arasında, en yeteneklisi oydu."</p>
	<p class="block_1"> </p>
	<p class="block_">"Acı çekerek farkında olduğum bir gerçek." Arutha sanki biraz rahatlamak istiyormuş gibi arkasına yaslandı. "Eğer Arutha hâlâ Prens, babam da hâlâ Dük olsaydı, Patrick'in görkemin geri dönüşü düşleri belki mümkün olurdu. Ama bu günlerde..." Pug, "Ne?" dedi.</p>
	<p class="block_1"> </p>
	<p class="block_">"Bizler daha az beceriye sahip adamlarız."</p>
	<p class="block_1"> </p>
	<p class="block_">Pug'ın yüz ifadesi karardı. "Yorgunsun. Yorgunsun ve çocukların hakkında endişelisin" Kalktı. "Ve Patrick ve Krallık ve bu hayatta hakkında endişeleneceğin her şey hakkında endişelisin ve yorgunsun." Masanın üzerinden eğilip, "Ama şunu bil: yeteneklisin," dedi. "Ve torunum olduğun sürece, bunu unutmana izin vermeyeceğim. Çocukların da, torunumun oğulları... Gamina benim kanımdan olmayabilirdi, ama benim için öz kızımdı ve onun bütün çocuklarını ve torunlarını seviyorum." Masanın üstünden uzanıp elini Arutha'nın omzuna koydu. "Özellikle seni." Arutha'nın gözleri doldu. "Ben mi?"</p>
	<p class="block_1"> </p>
	<p class="block_">Pug yavaşça. "İslediğin kadar babana benzemiyor olabilirsin, ama asla bilemeyeceğin kadar annene benziyorsun," dedi. Elini çekip gitmek için döndü. "Seni yalnız bırakayım. Dinlen ve bu akşam benimle yemek ye." Kapıya uzandı ve "Çocukların hakkında çok fazla endişelenmemeye çalış," dedi. "Güvende olduklarına eminim."</p>
	<p class="block_1"> </p>
	<p class="block_">Kapıyı açtı ve çıkıp arkasından kapadı. Krondor Dükü Arutha oturup az önce büyükbabasının söylediklerini düşündü. Sonunda kendine uzun bir iç geçirme lüksü tanıdı, ardından hâlâ önünde duran işlere döndü. Belki bu akşam yemekten önce biraz dinlenme fırsatı bulabilirdi. Ve yığının üstündeki raporu okurken. Çocuklar beceriklidir, diye düşündü. Büyükbabam büyük olasılıkla haklı ve çocuklar güvende.</p>
	<p class="block_1"> </p>
	<p class="block_10"><img alt="Line" src="images/image.png" class="calibre2"/></p>
	<p class="block_1"> </p>
	<p class="block_">Asker bir adım ileri atarken Jimmy'nin kafası geri gitti. Acıdan gözleri sulandı ve etrafı bir an için kırmızı gördü ve kendini bayılacakmış gibi hissetti, ama onu tutan diğer iki muhafız düşmesine izin vermedi.</p>
	<p class="block_1"> </p>
	<p class="block_">"Pekâlâ," dedi sorgulayıcı Kral'ın Dili'nde, çok kötü bir aksanla. "Bir kez daha." Durakladı.</p>
	<p class="block_1"> </p>
	<p class="block_">"Tekrar başlayalım Neden gizilce Krondor'a giriyordun?"</p>
	<p class="block_1"> </p>
	<p class="block_">Malar başka iki asker tarafından tutuluyordu sorgulamadan dolayı burnu kanıyordu ve sağ gözü şişmişti. Jimmy ona hiçbir şey söylememiş olmaktan dolayı çok mutluydu Jimmy kendine gelmek için kafasını iki yana sallayıp, "Söyledim size," dedi. "Doğu'dan gelen bir tüccarım. Ben ve köpek soyucum. İş arıyorum."</p>
	<p class="block_1"> </p>
	<p class="block_">"Yanlış yanıt," dedi adam ve Jimmy'ye tekrar vurduğunda Jimmy bacaklarına söz geçiremeyerek çöktü.</p>
	<p class="block_1"> </p>
	<p class="block_">Jimmy kan tükürdü ve hızla şişen dudaklarının arasından, "Ne söylememi istiyorsunuz?" diye sordu.</p>
	<p class="block_1"> </p>
	<p class="block_">"Duvarların dışındaki bütün tüccarlara Krondor'a girmemeleri söylenmişti. Tüccar olsaydın bunu bilirdin." İki adam duvara doğru ilerleyip Jimmy'yi yeni bir yumruk attı. Yüzünü Jimmy'nin yüzüne yaklaştırmak için diz çöktü.</p>
	<p class="block_1"> </p>
	<p class="block_">Asker, çizgi çizgi alnı ve hayvani görünüşü olan bir adamdı. Kısa siyah saçları vardı ve bu kadar yakından, Jimmy boynunda ve omuzunda yara izleri olduğunu görebiliyordu. Adam Jimmy'nin saçına ya bir aptal, ya da casussun," dedi. "Hangisisin?"</p>
	<p class="block_1"> </p>
	<p class="block_">Jimmy etkileyici bir etki yaratmak için yavaşça, "Kardeşimi aramaya geldim," dedi</p>
	<p class="block_1"> </p>
	<p class="block_">Asker kalkıp işaret verince, iki asker Jimmy'yi kollarından kaldırıp bir sandalyeye oturttu. Bir hanın bir çeşit hücreye çevrilmiş büyük bir yatak odasındaydılar. Jimmy ve Malar önceki gece buraya getirilmiş ve sorgulama hemen başlamıştı. Bir saat süreyle sürekli sorgulanmış ve dövülmüşler, ardından yalnız bırakılmışlardı. Tam gevşemeye başlamışlardı ki, kapı açılmış ve sorgulama tekrar başlamıştı. Jimmy garip zaman çizelgesinin kasıtlı olduğunu biliyordu; cesaretlerini kırmak için tasarlanmıştı. Onları sorgulayan adam açıktan açığa vahşi olmasına karşın, bütün süreç çok iyi düşünülmüştü ve kurnazcaydı. Zihnini karıştırmak için tasarlanmıştı. Hataları ve tutarsızlıkları bulup çıkarmak için sistemli bir yaklaşımdı. Jimmy bu tür hatalar yapmamak için becerilerinin sınırlarına yoğunlaşmaya çalışmıştı; durumu kendi avantajına çevirmeye çalışıyordu.</p>
	<p class="block_1"> </p>
	<p class="block_">Tek korkusu, Dash'ı çoktan tutuklamış olmalarıydı. Eğer öyleyse, kardeşini aradığı itirafı Dash'ın tutuklanmasıyla tam uyuşabilirdi. Bir anlamda bu doğruydu ve doğru söylemek, en ustaca uydurulmuş yalandan çok daha ikna ediciydi.</p>
	<p class="block_1"> </p>
	<p class="block_">"Kardeşin mi?" dedi adam, vurmak üzereyken yumruğunu havada durdurarak. "Ne kardeşi?" "Küçük kardeşim." Jimmy dik durmak için arkasına yaslanıp sol kolunu sandalyenin arkasından sarkıttı. "Şehirden birkaç kilometre ötede haydutların saldırısına uğradık ve Krondor'a doğru kaçtık." Uzun bir süre durdu, ardından sorgulayıcı yumruğuyla onu tehdit etmeye başlarken, "Ayrıldık," dedi. "Haydutlar onu takip elti, bu yüzden geldiğimiz yoldan geri dönüp peşlerinden gittik. Gittiğimiz yoldan geri dönerlerken haydutlardan saklandık ve kardeşimin saklamak isteyecekleri kadar iyi bir atı olduğu ve at da haydutların yanında olmadığı için onu yakalayamadıklarını anladık." Yutkundu. "Biraz su alabilir miyim?" dedi çatlak bir sesle. Başlarındaki adam başını sallayınca muhafızlardan biri odadan çıktı ve bir süre sonra suyla döndü. Jimmy iştahla içtikten sonra başıyla Malar'ı gösterdi. Jimmy'yi sorgulayan adam başını salladı ve hizmetkâra içmesi için bir kupa su verildi.</p>
	<p class="block_1"> </p>
	<p class="block_">"Devam et," dedi sorgulayıcı.</p>
	<p class="block_1"> </p>
	<p class="block_">"Dışarıdaki bütün kampları kontrol ettik, Kimse onu görmemiş." "Belki birisi gırtlağını kesmiştir," "Kardeşimin değil," dedi Jimmy.</p>
	<p class="block_1"> </p>
	<p class="block_">"Nereden biliyorsun?" diye sordu sorgulayan.</p>
	<p class="block_1"> </p>
	<p class="block_">"Çünkü öyle olsaydı anlardım. Gırtlağını kesen çizmelerini giyiyor olurdu."</p>
	<p class="block_1"> </p>
	<p class="block_">Sorgulayıcı Jimmy'nin çizmelerine bakıp başını salladı "Güzel çizmeler." Odadaki adamlardan birine işaret etti ve adam odadan çıkıp bir süre sonra bir torbayla geri döndü. Torbanın ağzını açıp, içindekileri yere boşalttı. Sorgulayıcı, "Bunlar kardeşinin mi?"</p>
	<p class="block_1"> </p>
	<p class="block_">Jimmy çizmelere baktı. Çizmeleri yakından görmesine gerek yoktu. Bunlar Dash'ın çizmeleriydi: Akıllı bir çizmeci bunları kardeşler için özel olarak yapmıştı. Jimmy, "İçinde çizmecinin işareti olan küçük bir boğa kafası göreceksin." dedi Jimmy.</p>
	<p class="block_1"> </p>
	<p class="block_">Adam başıyla onayladı. "Gördüm."</p>
	<p class="block_1"> </p>
	<p class="block_">"Kardeşim yaşıyor mu?"</p>
	<p class="block_1"> </p>
	<p class="block_">Adam başını salladı. "En azından iki güne kadar yaşıyordu. Kaçtı."</p>
	<p class="block_1"> </p>
	<p class="block_">Jimmy gülümsemesine engel olamadı.</p>
	<p class="block_1"> </p>
	<p class="block_">"Üç kişiyle birlikte." Adam bir süre sustu ve ardından, "Getirin onları," dedi. Dönüp odadan çıktı. İki taraflarında da birer muhafız adamın peşinden Hanın salonuna götürüldüler ve Jimmy nerede olduğunu anladı. Tüccarlar Mahallesinin tamamen yıkık olmayan Yedi Mücevher denilen handan geriye kalan şeydeydiler. Barret'in Kahve Evi'nden birkaç blok ötedeydi. Odaya göz gezdiren Jimmy hanın nispeten sağlam kalmış olduğu kanısına vardı. Dumandan çok fazla zarar görmüş ve hanı süsleyen bütün goblenler mahvolmuştu, ama mobilyalar sağlamdı ve odalar hâlâ kilitlenebiliyordu.</p>
	<p class="block_1"> </p>
	<p class="block_">Arkada, mutfağın yanındaki depolardan birinde sorgulanmıştı ve şu anda da salonun bir perdeyle ayrılmış en uzak ucuna götürülüyordu. Perdenin arkasında giyinişleri ve tavırlarından açıkça asker oldukları belli üç tane adam oturuyordu. Ortadaki adam Jimmy'nin bir çeşit rapor olduğunu tahmin ettiği bir parşömeni inceliyordu. Sorgulayıcı masanın önüne doğru hareket etti ve öne eğilip kısık sesle bir şeyler söyledi. Adam Jimmy'ye bakıp sorgulayıcıya başını sallayınca, sorgulayıcı Jimmy'yi üç adamla baş başa bırakarak ayrıldı. Önlerindeki belgelerle ilgili görünüyorlardı ve ortadaki adam dikkatini ona çevirmeden önce uzun bir süre Jimmy'yi tek başına dikilir bıraktılar. "Adın?" diye sordu ortadaki adam. "Jimmy."</p>
	<p class="block_1"> </p>
	<p class="block_">"Jimmy," diye tekrarladı adam, sanki adın kulağa nasıl geldiğini kontrol ediyormuş gibi. Adam Jimmy'nin, Jimmy de adamın yüzünü inceledi.</p>
	<p class="block_1"> </p>
	<p class="block_">Orta yaşlarda bir adamdı. Muhtemelen kırklarının sonlarında ya da ellilerinin başlarındaydı. Bir zamanlar sert olan kasları sefer, soğuk ve aç geçen kış yüzünden incelmiş olsa da, hâlâ zinde gözüküyordu. Adamda, kahverengi gözlerinin önüne düşmesini önlemek için arkasında bağladığı gri saçlarından, tıraşlı sert çehresine kadar bir savaşçı görüntüsü vardı. Adamdaki bir şey Jimmy'ye tanıdık geliyordu ve aniden ne olduğunu buldu: adam davranış ve ses olarak Jimmy'nin çocukluğundaki Prens Arutha'ya benziyordu. Adamda ciddi bir sertlik, küçük görmenin ölümcül olacağı kurnaz bir zekâ vardı.</p>
	<p class="block_1"> </p>
	<p class="block_">Adam, "Casus olduğuna oldukça eminim," dedi. Kral'ın Dili'nde konuşmuştu, ama aksanı hafifti.</p>
	<p class="block_1"> </p>
	<p class="block_">Jimmy hiçbir şey söylemedi.</p>
	<p class="block_1"> </p>
	<p class="block_">"Ama asıl mesele, kötü bir casus mu, yoksa çok zeki bir casus mu olduğun." Sanki bunu düşünüyormuş gibi iç geçirdi. "Kardeşin, tabii gerçekten kardeşinse, düşündüğümden çok daha İyi bir casusmuş. Onu gözlem altında tutuyordum, ama yine kaçmayı başardı. Duvarların altındaki lağımları biliyoruz, o girişi kullanıyorduk. Oraya girer girmez kayboldu." Asker, sanki onu ölçüp biçiyormuş gibi Jimmy'ye baktı, ardından, "Bu hatayı bir daha tekrarlamayacağım," dedi. Yanındaki kupaya uzandı ve şarap gibi bir şey içti.</p>
	<p class="block_1"> </p>
	<p class="block_">Jimmy, neredeyse hiç aksanı olmadığı için adamın konuşmasından etkilenmişti. Doğmadığı bir dilde akıcı bir doğrulukla konuştuğu için dili incelemiş olduğu belliydi. Adam, "Kardeşine ait olduğunu iddia ettiğin çizmelerin ulusunuzun başkenti Rillanon'da yapıldığını sanıyorum." dedi. "Doğru mu?"</p>
	<p class="block_1"> </p>
	<p class="block_">Jimmy başını salladı. "Doğru."</p>
	<p class="block_1"> </p>
	<p class="block_">"Sıradan tüccarların böylesi çizmelere sahip olmasının olası olmadığını düşünmek mantıksız mı olur?"</p>
	<p class="block_1"> </p>
	<p class="block_">"Hiç de mantıksız değil," dedi Jimmy. Adam, ayaktaki adamlardan birine işaret edince adam gidip bir sandalye getirdi ve Jimmy'ye oturmasını işaret etti. Jimmy başıyla onaylayıp oturdu. </p>
	<p class="block_1"> </p>
	<p class="block_">Jimmy, "İnsafınıza kalmış durumdayım. Casus olup olmamam pek önemli değil. Beni istediğini gibi öldürebilirsiniz." "Doğru, ama cinayet pek tarzım değil. Yıllardır çok fazla cinayet gördüm." Yanında oturan adam kalkıp Jimmy'ye bir kupa su verdi. "Soğuk olmadığı için üzgünüm, ama en azından temiz. Kuzeydeki ana kuyulardan birini temizledik ve tekrar temiz akıyor. Dükünüz James geride rahatlık sağlayacak pek bir şey bırakmamış."</p>
	<p class="block_1"> </p>
	<p class="block_">Jimmy büyükbabasının adını duyunca ilgisiz davrandı. Bu istilacı Krondor ve Krallık hakkında Dük James'i ve Rillanon'un en iyi çizmecisini bilecek kadar iyi bilgilendirilmişti.</p>
	<p class="block_1"> </p>
	<p class="block_">"Ama idare ediyoruz," dedi adam. "İşçileri beslemek zor, ama balıkçılık iyiymiş ve Krondor'da bulduğumuz küçük ganimet karşılığında yakaladıklarını bize satmaya istekli insanlar var." Jimmy meraklanmıştı. Temkinliydi de. Bu adam görünüşte söylediklerinde kayıtsızdı ve istilacılar arasında önemli birisi gibi görünüyordu.</p>
	<p class="block_1"> </p>
	<p class="block_">Adam ayağa kalkıp, "Yürüyebilir misin?" diye sordu. Jimmy kalkıp başını salladı. "İdare ederim."</p>
	<p class="block_1"> </p>
	<p class="block_">"Güzel. Benimle gel öyleyse."</p>
	<p class="block_1"> </p>
	<p class="block_">Jimmy adamı hanın kapısının dışına takip etti. Dışarıdaki ikindi güneşi parlaktı ve Jimmy gözlerini kıstı. "Üzülerek söylemeliyim ki yürümek zorundayız. Atlar başlıca yiyecek kaynağımız."</p>
	<p class="block_1"> </p>
	<p class="block_">Jimmy'ye göz attı. "Mesaj getirip götürmek için sadece birkaç tanesine bakılıyor."</p>
	<p class="block_1"> </p>
	<p class="block_">Kalabalık bir caddede yürüyorlardı. Neredeyse bütün adamlar silahlı ve açıkça savaşçıyken, birkaçı işçiydi ve sağda solda birkaç kadın görülebiliyordu. Herkes bir işle meşgul gibi görünüyordu ve şehrin her zamanki işsiz gediklileri yoktu: ayyaşlar, fahişeler, dolandırıcılar ve dilenciler. Şehrin fakir ve işçi mahallerinin arasında toplanan gürültücü sokak çocuklarının yokluğu da dikkat çekiyordu.</p>
	<p class="block_1"> </p>
	<p class="block_">"Sormamın bir sakıncası yoksa," dedi Jimmy, "köpek soyucum nerede?"</p>
	<p class="block_1"> </p>
	<p class="block_">"Rahatı yerinde," dedi adam. "Onun için endişelenme." Yanında yürüdüğü adam, "Jimmy, eğer bir casussan, muhtemelen Krondor'da ne aradığımızı merak ediyorsundur," dedi.</p>
	<p class="block_1"> </p>
	<p class="block_">Jimmy, "Bu aklımdan geçen bir soru," dedi. "Bir casus olmayabilirim, ama burada basit bir bahar saldırısına hazırlanmaktan daha fazlasının döndüğü çok açık. Duvarların dışında size katılmak isteyen askerler var, ama siz onları kabul etmiyorsunuz Yapılacak çok fazla işiniz var, ama bir kısmı," iki askerin yeni bir kapı taktığı yakındaki bir binayı gösterdi, "açıkça askeri türde değil; sanki Krondor'a kalmaya gelmişsiniz gibi görünüyor."</p>
	<p class="block_1"> </p>
	<p class="block_">Adam gülümsedi ve Jimmy bir kez daha büyükbabasını hatırladı, çünkü bu adam, keyiflendiğinde Arutha'nınki gibi yarı bir gülümseyişe sahipti. "İyi gözlem. Evet, çok yakında ayrılmayı planlamıyoruz."</p>
	<p class="block_1"> </p>
	<p class="block_">Jimmy, yediği dayaktan hâlâ çınlayan başını salladı "Ama Prens'in ordusu geldiğinde size burayı elinizde tutmanıza yardım edecek adamları geri çeviriyorsunuz." "Dışarıdaki grubun içinde kaç tane Krondor askeri var?" diye sordu adam.</p>
	<p class="block_1"> </p>
	<p class="block_">"Tahmin edemem." Jimmy omuzlan silkerek "Bahse girerim fazla yoktur."</p>
	<p class="block_1"> </p>
	<p class="block_">"Neden?"</p>
	<p class="block_1"> </p>
	<p class="block_">"Çünkü hiçbir Krallık vatandaşı kendini sizin askeriniz gibi gösteremez. Dilinizi konuşmuyoruz." "Ah," dedi subay, "ama konuşuyordunuz. Bazıları yıllarını bizim aramızda geçirdi. Kendilerine 'Calis'in Kızıl Kartalları' diyen bir grubun farkına buraya gelmeden önce vardık." Adam Jimmy'ye onunla birlikte surlara çıkmasını işaret etti.</p>
	<p class="block_1"> </p>
	<p class="block_">Çıkarlarken adam devam etti. "Bizimkiler hakkında tam bir fikri olmadı asla. Ne olduğumuzu biliyorum. Senin de daha öncesinde ne olduğumuzu bilmen gerekiyor." Surlara vardılar ve adam Jimmy'ye onu takip etmesini işaret etti. Duvarın, taze harçla sıkıca yerine oturtulmuş taşlarla onarımı yeni bitmiş bir bölümüne ulaştılar. Adam duvarın ötesini, doğuyu gösterdi. "Orada bir ulus var, senin Krallık'ın." Jimmy'ye bakmak için döndü. "Benim geldiğim yerde böyle uluslarımız yoktur. Dar kafalı ya da soylu, açgözlü ya da cömert, akıllı ya da aptal adamlar tarafından yönetilen şehir devletler vardır. Ama hiçbirinin, askerleriyle atla bir haftalık uzaklığın ötesini yönetme gücü yok." Jimmy'yi işaret etti. "Bu şey senin halkının aklında var. Bu ulus fikri. Bu ilgimi çeken, hatta büyülendiğim bir fikir. Bağlılık yemini ettikleri bir hükümdardan bir aylık mesafeden daha uzakta yaşayan insanlar fikri, o hükümdar için ölmeye hazır-" Durdu. "Hayır, hükümdar için değil, bu ulus için. İşte bu inanılmaz bir düşünce.</p>
	<p class="block_1"> </p>
	<p class="block_">"Bu kış, bu Krallık kavramını anlamama yardımcı olacak mahkûmlarımız arasındaki belli eğitimde ve deneyimde adamlar ve kadınlarla konuşarak çok vakit geçirdim." Kafasını iki yana salladı. "Sizin bu ulusunuz büyük bir şey."</p>
	<p class="block_1"> </p>
	<p class="block_">Jimmy omuzlarını silkti. "Bunu sorgulamadan kabul etme eğilimindeyiz."</p>
	<p class="block_1"> </p>
	<p class="block_">"Başka türlüsünü bilemeyeceğiniz için anlıyorum." Adam duvarın ötesine baktı. Aşağıda çadırlardan ve eğreti barakalardan bir deniz vardı, kamp ateşleri ve insan sesleri, kahkahalar, öfke bağırışları, seyyar satıcıların sesleri, bir çocuğun ağlaması. "Ama benim için, işverenim ya da kendim için ele geçirip tutabileceğimden daha büyük bir şey olağanüstü bir fikirdir."</p>
	<p class="block_1"> </p>
	<p class="block_">Rüzgâr esti ve ikindi havası tuz ve is kokusuyla doldu. Adam. "Söylesene, bu şehir neden buraya kurulmuş?" diye sordu. Batıya baktı. "Eğer dünyada daha kötü bir liman varsa, ben görmedim." Jimmy omuzlarını silkti. "Hikâyeye göre ilk Krondor Prensi sarayın yapıldığı tepeden güneşin batışını beğenmiş."</p>
	<p class="block_1"> </p>
	<p class="block_">"Prensler," dedi adam kafasını iki yana sallayarak ve yüksek sesle iç geçirdi. "Şu korkunç limanı temizliyoruz. Kendilerine 'Enkazcılar' diyen insanlar bulduk ve büyü kullanarak bizim için gemi enkazlarını kaldırıyorlar. Üç günde bir tane enkaz kaldırıyorlar ve liman bir sonraki kıştan önce temizlenmiş olmayacak Jimmy hiçbir şey söylemedi.</p>
	<p class="block_1"> </p>
	<p class="block_">"Donanmanızdan geriye kalan gemilerinizi Vykor Limanı dediğiniz köydeki Shandon Körfezi'nde topladığınızı biliyoruz bizim donanmamız yok, ama gemilerimiz olacak ve Krondor'u elimizde tutacağız." Jimmy omuzlarını silkti. "Nedenini sorabilir miyim?" "Çünkü gidecek başka yerimiz yok."</p>
	<p class="block_1"> </p>
	<p class="block_">Jimmy adama baktı. "Eğer evinize dönmenin bir yolu olsaydı?" "Orada hiçbir şey yok." Doğuya baktı, "Bundan böyle benim geleceğim orada." Ardından batıya baktı "Yıllardır devam eden savaş yüzünden harap olmuş topraklar var. Geride büyük hiçbir şehir kalmadı. Geriyi göstererek "Şu anda küllerin ortasındaki Krondor durumda olan birkaç tane küçük şehir. Jimmy'ye dönüp uzunca bir süre onu izledi. Önümüzdeki Yaz Ortası Günü'nde elli iki yaşına gireceğim. On beş yaşından beri askerim. Otuz altı yıldır savaşıyorum. Uzun bir süre." Yorgunmuş gibi surlara yaslandı. Kullanıldım. İblislere ya da kara tanrılara hizmet ettim. Nedenini tam olarak bilmiyorum, ama Zümrüt Kraliçe'nin Ordusu'nu enginlik, güç ve ölümsüzlük sözleriyle kandırarak oluşturduğunu biliyorum." Sesini alçattı. "Ya da korku ile sindirilerek." Sanki Jimmy'nin gözlerine bakmak istemiyormuşçasına gözlerini yere çevirdi. "Gençken hırslı biriydim. Kendime bir isim yapmak istiyordum. On sekiz yaşındayken kendi birliğimi kurdum. Yirmi yaşına geldiğimde bin adamı komuta ediyordum."</p>
	<p class="block_1"> </p>
	<p class="block_">"Başlarda Zümrüt Kraliçe'ye hizmet ediyor olmaktan mutluydum. Ordusu benim topraklarımda bilinen en büyük orduydu. Fetih yağma, altın, kadın ve daha fazla adam getiriyordu." Gözlerini kapadı. "Ama bir süre sonra yıllar geçmeye ve kadınlar artık ilgimi çekmemeye başladı ve sadece yanında taşıyabileceğin kadar çok altının olabiliyordu. Ayrıca altınla, daha fazla adam kiralamaktan başka yapılacak hiçbir şey yoktu."</p>
	<p class="block_1"> </p>
	<p class="block_">Jimmy'ye baktı ve başparmağıyla omzunun üstünden arkasında kalan kuzeyi gösterdi. "Eski arkadaşım Nordan orada, arkamda. Eğer Fadawah'ı tanıyorsam, buraya Krondor Prensi'nin ordusu tarafından toza çevrilmek için gönderildim. Nordan Sarth'ı elinde tutmak için buranın kuzeyinde anayola barikat kurarken, onu yavaşlatmak ve zarar vermek için buradayım." Sanki o uzaklıktaki bir kasabayı görebilirmiş gibi, omzunun üstünden geriye göz attı. "O terk edilmiş manastır, olağanüstü bir savunma konumu. Oraya bir kere yerleştiğinde, onu oradan çıkarmak Prens'in bütün yılını alır."</p>
	<p class="block_1"> </p>
	<p class="block_">Bir kez daha Jimmy'ye bakarak, "Bu arada, Fadawah LaMut şehrinizi alacak," dedi. "Yabon'un güneyinde bir konuma yerleştiği ve şehri bir yıllık bir açlığa mahkûm edeceği için orayı bu yıl almayacak. Güneyden gelen birliklerinizi geri püskürtürken şehre destek birlikleri ve erzak ulaştırmanızı engelleyebilecek yolları var."</p>
	<p class="block_1"> </p>
	<p class="block_">Jimmy, "Bunları bana neden anlatıyorsun?" diye sordu.</p>
	<p class="block_1"> </p>
	<p class="block_">"Casus ol ya da olma, benim için Prens'e bir mesaj götürmeni istiyorum. Onun hâlâ Darkmoor'da olduğuna inanıyorum, ama doğudan bir günlük mesafeden daha uzak olmayan bir yerde hazır birliklerinin olduğuna da şüphem yok. Seni uygun bir noktaya götürüp bırakacak bir muhafız birliği ayarlayacağım."</p>
	<p class="block_1"> </p>
	<p class="block_">"Neden sadece mesaj göndermiyorsun?"</p>
	<p class="block_1"> </p>
	<p class="block_">"Çünkü bir casus olduğunu ve sana inanacaklarını düşünüyorum. Adamlarımdan birini gönderirsem, ya da Prens'i ya da adamlarını tanımayan bir tutsağı, sanırım onu niyetime inandırmak daha uzun sürer. Ve zaman ikimizin de sahip olmadığı bir lüks." Jimmy, "Sen General Duko'sun," dedi. Adam başını salladı. "Ve en eski arkadaşım tarafından ölüme gönderildim. Fadawah ile ben, tıraş olacak kadar büyüdüğümüzden beri çeşitli seferlerde beraber hizmet ettik. Ama Fadawah benden korkuyor ve bu benim ölüm fermanım."</p>
	<p class="block_1"> </p>
	<p class="block_">"Benden Prens Patrick'e ne söylememi istiyorsun?"</p>
	<p class="block_1"> </p>
	<p class="block_">"Ona bir teklifim var."</p>
	<p class="block_1"> </p>
	<p class="block_">"Teklif nedir'"</p>
	<p class="block_1"> </p>
	<p class="block_">"Farklılıklarımızı çözecek bir anlaşma yapmak istiyorum."</p>
	<p class="block_1"> </p>
	<p class="block_">"Teslim olmak mı istiyorsun?"</p>
	<p class="block_1"> </p>
	<p class="block_">"Korkarım o kadar basit değil." General, Jimmy'nin hem güven verici hem de rahatsız edici bulduğu bir tarzda hafifçe gülümsedi. "Patrick büyük olasılıkla beni ve adamlarımı bir kampa atıp yolunu bulduğu an bizi Novindus'a geri gönderecekti ve bunu yapması yıllar sürebilir." "Taraf mı değiştireceksin?"</p>
	<p class="block_1"> </p>
	<p class="block_">"Tam olarak değil. Teslim olmak ya da hizmetim karşılığında altın almak, yerim olmayan bir ülkeye geri dönmemi bekleyen birisi yapar beni. Hayır Jimmy, benim daha farklı bir Çözüme ihtiyacım var. Kendim ve adamlarım için bir geleceğe ihtiyacım var.</p>
	<p class="block_1"> </p>
	<p class="block_">"Prens'in adamlarına ne söylememi istiyorsun?</p>
	<p class="block_1"> </p>
	<p class="block_">"Onlara Krondor'da titizlikle seçilmiş adamlarımın olduğunu söyle. Onlara kuşkulandığım adamları Nordan ile birlikte bıraktığımı söyle. Adamlarıma kefil olabilirim." Bir süre Jimmy'nin gözlerinin içine baktı. "Krondor Prensi'ne, toprak ve unvan karşılığında taca bağlılık yemini edeceğimi söyle. Bana toprak ve gelir garanti etsin, ben de eski arkadaşlarım Nordan ve Fadawah'a bir ziyaret yapmak için ordumu kuzeye götüreyim."</p>
	<p class="block_1"> </p>
	<p class="block_">Jimmy bir süre sessiz kaldı. Teklife hem şaşırmış, hem de arkasındaki mantığa hayran olmuştu.</p>
	<p class="block_1"> </p>
	<p class="block_">Kafasını iki yana salladı. "Prens'in ne yanıt vereceğini bilmiyorum."</p>
	<p class="block_1"> </p>
	<p class="block_">"Eğer ne yanıt vereceğini bilseydik, seni göndermek zorunda kalmazdık, öyle değil mi?" Jimmy kafasını iki yana salladı.</p>
	<p class="block_1"> </p>
	<p class="block_">"Gel, bir şeyler ye. Yarın günün ilk ışıklarıyla yola çıkarsın." Merdivenlerden inmeye başladı.</p>
	<p class="block_1"> </p>
	<p class="block_">Jimmy peşinden gittiği adamın sırtına bakarak söylediklerini düşündü. Adam bir çırpıda bedeli belirlemişti: Batı Toprakları'na yapılan saldırıyı affet ve dahası adama, onu Batı'daki bazı toprakların Kontu ya da Baronu yapacak bir soyluluk unvanı ve o topraklar üzerinde hükmetme gücü ver. Jimmy kafasını iki yana salladı. Patrick bunu kabul edecek miydi, yoksa öfkesi dünyanın her iki tarafında da insanların gereksiz yere ölmesine mi yol açacaktı?</p>
	<p class="block_1"> </p>
	<p class="block_10"><img alt="Line" src="images/image.png" class="calibre2"/></p>
	<p class="block_1"> </p>
	<p class="block_">Dash sulu çorbadan bir yudum alıp, "Eee, sonra ne oldu?" diye sordu.</p>
	<p class="block_1"> </p>
	<p class="block_">"Bir hafta ya da daha fazla o bodrumda kaldık. Karanlıkta zamanı takip etmek zor." Yaşlı adam kötü bir şekilde deforme olmuş eliyle tuttuğu kâsesinin kaldırılmasını işaret etti ve genç kadın kâse yere düşmeden önce almak için harekete geçti. "Teşekkür ederim Trina," dedi adam.</p>
	<p class="block_1"> </p>
	<p class="block_">Sesi de yüzü kadar kötüydü, ama alıştıktan sonra Dash adamın söylediklerini anlayabiliyordu. Dash ile birlikte gelen üç adam hâlâ kayıptı ve sade ahşap masada yalnızca Dash, yaşlı adam ve hırsız kadın oturuyordu.</p>
	<p class="block_1"> </p>
	<p class="block_">"Sana ne demem gerekiyor?" diye sordu Dash "Büyükbaban bana ısrarla Lysle diyordu. Sayamayacağım kadar uzun yıllardır kullanmadığım bir isimdi bu, ama işe yarıyor. Hayatımda, hangisinin gerçek adım olduğunu hatırlayamayacak katlar çok isim kullandım."</p>
	<p class="block_1"> </p>
	<p class="block_">"Lysle, bana büyükbabamla babaannemi anlatıyordun." "James lağımlara yerleştirdiği yağı ateşledi. Kıl payı kurtulacağımızı biliyorduk ve öyle de oldu. Tünelde onların önünden gidiyordum ve patlama olduğunda şampanya şişesinin mantarı gibi tünelin ağzından dışarı uçtum. Gördüğün gibi kötü bir şekilde yandım ve vücudumdaki kemiklerin yarısı kırıldı. Trina adındaki kadın konuştu. "Ve onun için çalışacak bir iyileştirici rahip bulduk."</p>
	<p class="block_1"> </p>
	<p class="block_">"Benim şen katil grubum, benim iyilik meleklerim, beni kurtarmak isterken az kalsın adamı öldürüyordu. Ama zavallı Rahip yorgunluktan bayılmadan önce beni kurtardı. Ben sorunları yoluna koyarken hayatıma birkaç yıl daha eklediler işte.</p>
	<p class="block_1"> </p>
	<p class="block_">"Büyükbabamla büyükannem?"</p>
	<p class="block_1"> </p>
	<p class="block_">Yaşlı adam kafasını iki yana salladı. Tünelde en arkadaydılar; benim arkamda. Hiç şansları olmadı.</p>
	<p class="block_1"> </p>
	<p class="block_">Lysle, "Eğer seni rahatlatacaksa, çabuk ve birlikte öldüklerini biliyorum," dedi.</p>
	<p class="block_1"> </p>
	<p class="block_">Dash başını salladı. "Büyükannem büyükbabam olmadan yaşamak istemiyordu."</p>
	<p class="block_1"> </p>
	<p class="block_">"Kardeşimi asla iyi tanıyamadım. Bir sefer gençken karşılaşmıştık ve sonrasında birkaç yıl önce tekrar karşılaştık. Kesik kesik kıkırdayarak güldü. "Beni tam anlamıyla işin dışında bıraktı ve neredeyse Şakacılar'daki daha hırslı bazı adamlara öldürtüyordu."</p>
	<p class="block_1"> </p>
	<p class="block_">"Ama onunla ve büyükannenle geçirdiğim o günlerde, hikâyelerini duyma şansım oldu. Büyük bir kısmını bildiğine eminim. Prens Arutha ve Moraline'e yolculuk, ölümüne sebep olan berbat ateş tuzağı fikrini aldığı Armengar'ın düşüşü. Sürüngen ile ilgili şu sorun esnasında ve Lord Nirome'un İmparatoriçe'yi tahttan indirmeye çalıştığı zaman Kesh'e nasıl gittiğini dinledim. Bana yükselişini ve Rillanon'da geçirdiği zamanı anlattı.</p>
	<p class="block_1"> </p>
	<p class="block_">"Kendimi birtakım başarıları olan bir adam olarak görürdüm. Babam ölünce, en güvendiği teğmenlerinden biri Dürüst Adam adını alarak Şakacılar'ın kontrolünü eline geçirdi. Onu yerinden ettim ve kendime Bilge Adam dedim. Ve büyükbabanla imzaladığım bir anlaşmayla tekrar Dürüst Adam adını aldım ve Şakacılar'ın üyelerine Bilge Adam'ı görevden aldığım yolunda sahte bir izlenim yarattım.</p>
	<p class="block_1"> </p>
	<p class="block_">"Ama benim başarılarım Eliuzun Jimmy'nin yaptıklarının yanında sönük kalır. Sırayla Krallık'ın en büyük iki şehrini yöneten hırsız. Ulustaki en güçlü soylu. Ne adamdı ama."</p>
	<p class="block_1"> </p>
	<p class="block_">Dash başıyla onayladı. "Bu açıdan bakınca ne demek istediğini anlıyorum. Benim için büyükbabamdı ve pek çok harika hikâyesi vardı. Bazen gerçek olduklarını unutuyorum." Dürüst Adam, "Şimdi, asıl mesele, seninle ne yapacağımız," dedi.</p>
	<p class="block_1"> </p>
	<p class="block_">"Benimle mi?"</p>
	<p class="block_1"> </p>
	<p class="block_">"Baban adına casusluk yapmak için buradasın. Bu sorun değil, ama gerçek şu ki beni gördün, benimle konuştun ve gitmene izin vermek sorun yaratır."</p>
	<p class="block_1"> </p>
	<p class="block_">"Senden hiç kimseye bahsetmeyeceğime dair yemin etmem bir şeyi değiştirir mi?"</p>
	<p class="block_1"> </p>
	<p class="block_">Yaşlı adam kesik kesik kıkırdamasıyla bir kez daha güldü. "Sanmıyorum. Sen neysen osun evlat ve bu bir süre aramızda kalabilir, ama sonunda buradaki işler daha önce olduğu şekline döndüğünde, bazı Şakacıların, üzerimize biraz fazla dikkat çekecek bir sorun çıkaracağı gün gelecek. Böyle şeyler zaman zaman olur. Ve ardından kendini, bağlılığının Prens'e mi yoksa yaşlı amcan Lysle'ye mi olduğunu düşünürken bulacaksın. Derin aile bağlarını düşünecek olursan, ele geçirdiğin ilk fırsatta beni satacağına hiç kuşkum yok."</p>
	<p class="block_1"> </p>
	<p class="block_">Dash kalktı. "Büyükbabam bana daha iyisini öğretti." Kıza, ardından büyük amcasına baktı. "Ayrıca, benim gördüğüm Şakacılar şu anda ulusun egemenliğine bir tehditmiş gibi görünmüyordu ve ayrıca son zamanlarda Krondor'un bizim kontrolümüzde olmaması gibi küçük bir sorun var." "Bu oldukça sıkıntı verici bir durum, doğru. Ve beni ölümünü emretmekten alıkoyuyor. Yakın zaman için bir tehlike oluşturmuyorsun. Seni serbest bırakıp babana geri dönmene yardım edersek, bizim için ne yapabileceğini düşünüyorsun?"</p>
	<p class="block_1"> </p>
	<p class="block_">Dash, "Hiçbir bir söz veremem," dedi. "Yetkim yok. Ama sanırım ufak bir konuşmayla babamı, aranızdan şehrin geri alınmasına yardım eden herkes için genel bir af çıkarması konusunda ikna edebilirim."</p>
	<p class="block_1"> </p>
	<p class="block_">"Genel bir af için biraz savaşacak mıyız?"</p>
	<p class="block_1"> </p>
	<p class="block_">"Onun gibi bir şey. İçinizden birkaç kişinin duvarların içinde doğru zamanda kilit noktalarda bulunması, duvarların dışındaki pek çok yaşamı kurtarabilir."</p>
	<p class="block_1"> </p>
	<p class="block_">"Pekâlâ, bunu düşünmeme izin ver. Ne yapacağımı yarın söyleyeceğim. Biraz dinlen ve kaçmaya çalışma.</p>
	<p class="block_1"> </p>
	<p class="block_">"Arkadaşlarım ne olacak?"</p>
	<p class="block_1"> </p>
	<p class="block_">"Onlarla ilgileniliyor. Senin için ne kadar önemli olduklarını bilmiyorum, ama sana sözümü dinletebilmek için onlara güveniyorum."</p>
	<p class="block_1"> </p>
	<p class="block_">Dash başını salladı ve yaşlı adam aksayarak kapıya gitti. "Trina bu gece sana arkadaşlık edecek." Dash memnun gözükmeye çalıştı, ama kadının karanlık bakışları eğlendirici oyunları kadına bir şey ifade etmediğini belli ediyordu.</p>
	<p class="block_1"> </p>
	<p class="block_">Kapı kapandıktan sonra Dash, açıkça geceyi geçireceği yatak olan köşedeki saman yığınının üstüne oturdu. Trina onu izleyerek masadaki sandalyede oturunca uzun süren bir sessizlik oldu. Dash gardiyanına bakarak, "Pekâlâ," dedi. "Birbirimize hayat hikâyelerimizi anlatalım mı?" Kadın hançerini çekerek, ucuyla tırnaklarının arasını temizlemeye başladı. Ayaklarını masaya koyup, "Hayır züppe," dedi. "Anlatmayalım." Dash iç geçirerek uzanıp gözlerini kapadı.</p>
	<p class="block_1"> </p>
	<p class="block_9"><img alt="C:\Users\UguR\AppData\Local\Microsoft\Windows\INetCache\Content.Word\Line.png" src="images/image.png" class="calibre1"/></p>
	<p class="block_3" id="calibre_pb_7"> </p>
</body></html>
