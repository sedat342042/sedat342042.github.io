<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>04 - Kırık Tacın Parçaları - Yılan Savaşları Efsanesi</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_12">-24-</p>
	<p class="block_13">SALDIRILAR</p>
	<p class="block_1"> </p>
	<p class="block_">Dash sokakta koşuyordu.</p>
	<p class="block_1"> </p>
	<p class="block_">Askerler duvarlara koşarken, insanlar sokaklarda koşturuyordu. Kapılar kapanıyordu ve kapının kontrolünden sorumlu paniğe kapılmış bir polis, "Şerif!" dedi. "Bir Kesh ordusunun bu tarafa geldiğini iddia eden bir atlı geldi."</p>
	<p class="block_1"> </p>
	<p class="block_">"Kapıyı kapatın," dedi Dash. Polisi tutup, "Adın ne?" diye sordu.</p>
	<p class="block_1"> </p>
	<p class="block_">"Delwin efendim," dedi telaşlı genç adam.</p>
	<p class="block_1"> </p>
	<p class="block_">"Artık çavuşsun, anlaşıldı mı?"</p>
	<p class="block_1"> </p>
	<p class="block_">Adam başını salladı, ardından, "Ama polis örgütünde çavuş yok efendim," dedi.</p>
	<p class="block_1"> </p>
	<p class="block_">"Artık ordudasın," dedi Dash. "Benimle gel." Delwin'i kapının üstündeki duvarlara giden merdivenlerden çıkarttı ve doğuya baktı. Uzaktaki dağların arkasından yükselen güneş gözlerini kısmasına sebep oldu.</p>
	<p class="block_1"> </p>
	<p class="block_">Gözleri hareketi yakaladı ve güneşi engellemek için elini kaldırdı. Gözlerini kısarak baktı ve uzak bir tepenin tabanını takip eden bir yolda, tepenin yan tarafında dalgalanan uzun bir çizgiden başka bir şeye benzemeyen bir hareket gördü.</p>
	<p class="block_1"> </p>
	<p class="block_">"Tanrılar," dedi fısıldayarak. Yeni terfi olmuş çavuşa, "Yeni Pazar Hapishanesi'ne haber götür," dedi. "Bütün polislerin askerlerle birlikte bu duvarların üstünde olmasını istiyorum. Ziyaretimize gelen bir ordu var."</p>
	<p class="block_1"> </p>
	<p class="block_">Çavuş Delwin hızla uzaklaştı. Dash sağına ve soluna baktı ve Saray Muhafızları'ndan bir çavuşun hızla ona doğru geldiğini gördü. Dash adamın koluna yapışıp, "Adın ne?" diye sordu.</p>
	<p class="block_1"> </p>
	<p class="block_">"McCally efendim."</p>
	<p class="block_1"> </p>
	<p class="block_">"Yüzbaşın ya öldü ya da çok hasta; hangisi bilmiyorum. Buralarda başka subay var mı?"</p>
	<p class="block_1"> </p>
	<p class="block_">"Teğmen Yardley var efendim ve saray duvarının üstünde olmalı."</p>
	<p class="block_1"> </p>
	<p class="block_">"Gidip ona acilen burada ihtiyacım olduğunu söyle."</p>
	<p class="block_1"> </p>
	<p class="block_">Çavuş koşarak uzaklaştı ve birkaç dakika sonra Teğmen ile birlikte geri döndü. "Efendim," dedi Teğmen, "emirleriniz nelerdir?"</p>
	<p class="block_1"> </p>
	<p class="block_">Dash, "Saray Baronu ve Krondor Şerifi olarak, şehirdeki tek işlevsel soylunun ben olduğumu görüyorum," dedi. "Dün geceki zehirlenmeden kurtulan kaç tane subay var?"</p>
	<p class="block_1"> </p>
	<p class="block_">"Dört efendim ve en kıdemlileri benim."</p>
	<p class="block_1"> </p>
	<p class="block_">"Artık vekil Yüzbaşısısın Yardley. Kaç adamımız var?"</p>
	<p class="block_1"> </p>
	<p class="block_">Yardley duraksamadan, "Prens'in Özel Muhafızları'ndan beş yüz adam ve şehir garnizonundan bin beş yüz adam şehre yayılmış durumda," dedi. "Şu anki polislerin sayısını bilmiyorum efendim."</p>
	<p class="block_1"> </p>
	<p class="block_">"İki yüzden biraz fazla. Dün geceki soylularla gelen muhafızlardan ne haber?"</p>
	<p class="block_1"> </p>
	<p class="block_">"Belki bir üç yüz tane daha onur muhafızları, özel muhafızlar," diye karşılık verdi yeni terfi etmiş Yüzbaşı.</p>
	<p class="block_1"> </p>
	<p class="block_">"Pekâlâ, onların saray duvarlarındaki adamlara destek olmasını istiyorum. Şehir garnizonundan kim sorumluysa beni burada bulup rapor vermesini istiyorum."</p>
	<p class="block_1"> </p>
	<p class="block_">Yardley koşarak uzaklaştı ve kısa bir süre sonra kır saçlı, yaşlı bir çavuşla geri döndü. "Çavuş Mackey efendim. Teğmen Yardley size rapor vermemi söyledi." "Subayın nerede?" diye sordu Dash.</p>
	<p class="block_1"> </p>
	<p class="block_">"Öldü efendim," diye yanıtladı tıknaz adam. "Dün gece Prens ile yemekteydi."</p>
	<p class="block_1"> </p>
	<p class="block_">Dash kafasını iki yana salladı. "Pekâlâ Çavuş," dedi Dash, "önümüzdeki birkaç gün, Krondor Şövalye-Mareşali rolünü üstleneceksin."</p>
	<p class="block_1"> </p>
	<p class="block_">Yaşlı adam gülümseyip hazır ola geçti. Gözlerinde bir parıltıyla, "Emekli olmadan önce bir terfi bekliyorum efendim!" dedi. Ardından gülümsemesi kayboldu. "Küstahlık olarak algılamazsanız, siz kimsiniz?"</p>
	<p class="block_1"> </p>
	<p class="block_">"Ben mi?" dedi Dash acı bir kahkahayla. "Patrick ayağa kalkacak kadar iyileşene kadar Krondor</p>
	<p class="block_1"> </p>
	<p class="block_">Prensi rolünü oynamak bana düşüyor."</p>
	<p class="block_1"> </p>
	<p class="block_">"Öyleyse Ekselans" dedi Çavuş yarı alaycı bir tonda, "tüm saygımla eğlenceyi bırakıp şehri savunmaya hazırlansak iyi olur diyorum." Uzaktaki ilerleyen kolu gösterdi. "O grup bana pek sevecen gözükmedi."</p>
	<p class="block_1"> </p>
	<p class="block_">"Haklısın," dedi Dash yorgun bir gülümsemeyle. "Adamların dörtte üçünü duvarlara yerleştirilmesini istiyorum. Kalanların da yedek olarak tutulmasını istiyorum."</p>
	<p class="block_1"> </p>
	<p class="block_">"Emredersiniz!" dedi Mackey selam vererek. Mackey koşarak uzaklaşırken, Gustaf ve polisleri Yüksek Cadde'den ana kapıya doğru koşuyordu. Dash aşağıya, "Dün geceki baskınlar nasıl gitti?" diye bağırdı.</p>
	<p class="block_1"> </p>
	<p class="block_">Gustaf, "Bir miktar daha piç ele geçirdik, ama daha fazlası olduğunu biliyorum," diye bağırdı. "Görevin şu: sıkıyönetim ilan et ve herkese evlerinde kalmasını söyle. Ardından polislerin konuştuğumuz bütün yerleri kontrol etmesini istiyorum." Gustaf Dash'ın şehrin, içeriden saldırıya açık yerlerini kastettiğini biliyordu. "Ardından şehri tarayıp sokakta dolaşanları tutuklayın. Ardından hapishaneye geri dönüp bekleyin."</p>
	<p class="block_1"> </p>
	<p class="block_">"Neyi bekleyelim Şerif?"</p>
	<p class="block_1"> </p>
	<p class="block_">"Keshlilerin savunmayı deldiği haberini."</p>
	<p class="block_1"> </p>
	<p class="block_">Gustaf selam verdi. Dönüp emirler verdi ve farklı yönlere koşarak uzaklaşan polis grupları bağırmaya başladı. "Sıkıyönetim! Evlerinize girin! Sokakları boşaltın!"</p>
	<p class="block_1"> </p>
	<p class="block_">Dash döndü ve güneş doğuda yükselmeye devam ederken ilerleyen düşmanı izledi.</p>
	<p class="block_6"> </p>
	<p class="block_10"><img alt="Line" src="images/image.png" class="calibre2"/></p>
	<p class="block_1"> </p>
	<p class="block_">Düşman bir kez daha geri çekilirken Erik alnından ter damlayarak öne eğildi. Kalkan duvarının dışında göğüs yüksekliğinde ceset yığını olan merkezdeki elmasın ucunda duruyordu. Birisi omzuna dokununca döndü ve arkasında düşman kanıyla yüzü kıpkırmızı olmuş Jadow'un durduğunu gördü. "Tutunduk," dedi Teğmen. "Başardık."</p>
	<p class="block_1"> </p>
	<p class="block_">Saldırı hiç yavaşlamamıştı; bir asker dalgası kendilerini öylece, bekleyen Krallık savunucularının üstüne atmıştı. Erik artık elinde olmayan atlara ihtiyacı kalmadan onları geri püskürtmeyi başarmıştı. Sol elmas bir ara çökme noktasına gelmişti, ama bir yedek birlik tarafından desteklenip düşman geri püskürtülmüştü. Okçular elmasların arasındaki adamları katletmeye devam etmiş ve iki hareketli birlik her iki kanattan da gelebilecek bütün saldırıları engellemişti. Bütününe bakıldığında ustaca bir savunmaydı.</p>
	<p class="block_1"> </p>
	<p class="block_">Erik Jadow'a, "Oklar konusunda endişeleniyorum," dedi. "Birkaç adamın işe yarayanları toplamasını istiyorum."</p>
	<p class="block_1"> </p>
	<p class="block_">Jadow hızla uzaklaştı ve Erik Wilks adındaki başka bir askere el etti. "Komuta çadırına koş ve Kont Richard'a birazdan yanına geleceğimi söyle ve gelen erzak arabası olup olmadığını sor.</p>
	<p class="block_1"> </p>
	<p class="block_">Ardından buraya gelip bana rapor ver."</p>
	<p class="block_1"> </p>
	<p class="block_">Erik bir levazım askerinin uzattığı su tulumunu aldı ve kana kana içti. Ardından yüzüne su döküp yapabildiği kadar kanı ve pisliği temizledi.</p>
	<p class="block_1"> </p>
	<p class="block_">Etrafındaki adamlar elmastaki cesetleri dışarı atıyordu. Düşman ölülerini almakla ilgilenmiyordu ve Erik endişeliydi: kötü koku ve hastalık sorunları bir yana, adamların sırtına bir de savunacakları konumu temizleme yükü biniyordu.</p>
	<p class="block_1"> </p>
	<p class="block_">Erik temizliği idare ederken, Jadow gelip adamların tekrar kullanılabilecek oklar bulmak için sıkı bir arama yaptıklarını söyledi. Biraz hasar görmüş oklar bile toplanacak ve konumlarının gerisindeki yay ve ok yapımcısı üç kişi tarafından onarılacaktı. Ama erzakları neredeyse bitmişti ve endişeleniyordu, çünkü önceki gün gelmesi gereken erzak arabaları gecikmişti. Onları bulup hızla buraya getirmeleri için güneye bir devriye göndermişti. Bir demirci çırağıyken, Erik katırları ve eşekleri tedavi etmişti ve bazen atlardan daha huysuz ve zor olduklarını biliyordu, ama şu anda erzakların gelişini yavaşlatan zor bir ya da iki hayvanın ötesinde endişelenecek şeyi vardı. Jadow, "Ahbap, ne dövüş oldu ama" dedi.</p>
	<p class="block_1"> </p>
	<p class="block_">"Fazla bir numarası yoktu, dur ve katlet."</p>
	<p class="block_1"> </p>
	<p class="block_">"Aynen Kâbus Sıradağları gibi."</p>
	<p class="block_1"> </p>
	<p class="block_">Erik başparmağıyla düşmanın tarafını gösterdi. "Çok zeki değiller, ama korkusuzlar."</p>
	<p class="block_1"> </p>
	<p class="block_">"Düşünüyordum da," dedi Jadow, "söylentilere göre daha önce karşılaştıklarımızın bir iblisin ya da ne dersen onun bir çeşit büyüsünün etkisi altında olduğunu ve tepelerdeki savaşta bu yüzden dağılmış olduklarını biliyoruz, ama kış boyunca hiçbir şey öğrenmişe benzemiyorlar."</p>
	<p class="block_1"> </p>
	<p class="block_">"Ne demek istediğini anlıyorum," dedi Erik. "Fadawah hakkında bildiklerimizden yola çıkarak, ben daha farklı bir şeyler beklerdim. Şu ana kadar peşinden gitmeyeceğimizi anlamış olması gerekirdi." Erik sanki yorgunluğunu söküp atabilirmiş gibi elini yüzünde gezdirdi.</p>
	<p class="block_1"> </p>
	<p class="block_">Wilks döndü ve "Yüzbaşı, Kont Richard raporunuzu bekliyor ve erzak arabalarının vardığını haber vermemi istedi."</p>
	<p class="block_1"> </p>
	<p class="block_">"Güzel," dedi Erik, "endişelenmeye başlıyordum." Jadow'a, "Elmastaki adamları değiştirin ve karınlarını doyurun," dedi.</p>
	<p class="block_1"> </p>
	<p class="block_">"Emredersiniz." dedi Jadow selam vererek.</p>
	<p class="block_1"> </p>
	<p class="block_">Erik elmastan çıktı ve üç konumu incelemek için bir dakika durdu. Kalkanlar beklediği gibi zarar görmüştü ve bol bol yedekleri vardı, ama mızrakları neredeyse tükenmişti. Bir askere döndü. "Johnson, bir ekip al ve güneyde yolun yakınındaki ağaçlara gidin. Mızrak yapabileceğimiz ağaçları kesmeye başlayın." Asker selam verdi ve Erik askerin yüz ifadesinden yemek yemek ve uyumaktan başka bir şey yapmak istemediğini anlayabiliyordu, ama savaşta çok az kişi istediğini yapabiliyordu.</p>
	<p class="block_1"> </p>
	<p class="block_">Erik ellerinde mızrak ucu olmadığını biliyordu, ama sivriltilmiş ve ateşte sertleştirilmiş kazıklar düşman atlarını uzak tutmak için iş görürdü. Ve arabalarda mancınık parçaları, yeraltı tünellerini ve ahşap savunma mevzilerini yakmak için yağ ve başka silahlar da vardı. Erik bu konumu savunabileceklerine dair iyimser düşünmeye başlıyordu. Bütün atlı birliği Krondor'a doğru yola çıktığı için şu anda ilerlemek gibi bir düşüncesi yoktu.</p>
	<p class="block_1"> </p>
	<p class="block_">Komuta çadırına ulaştı ve Kont'u komuta masasında otururken buldu. "Kolunuz nasıl efendim?"</p>
	<p class="block_1"> </p>
	<p class="block_">"İyi," dedi Richard. Gülümsedi. "Erzak arabalarının neden geciktiğini bilmek ister misin?" "Merak ediyordum," dedi Erik, masadaki bir sürahiden kendine bir maşrapa bira doldururken. "Leland Krondor'a gidebilmek için," dedi Richard, "onları yoldan çıkartmış. Arabalardan bazıları çamura saplanmış ve çıkarmak yarım günlerini almış."</p>
	<p class="block_1"> </p>
	<p class="block_">"Eh," dedi Erik gülerek, "onlara burada dün ihtiyacım vardı, ama buna da razıyım; pusuya düşürüldüklerinden korkuyordum."</p>
	<p class="block_1"> </p>
	<p class="block_">Sıcak nemli havlular getirildi ve Erik temizlendi. Bir hizmetkâr Erik'in çadırına gidip ona temiz bir tunik getirdi ve günün baskısı yerini hafifçe biranın rahatlığına bırakırken Kont ile birlikte oturdu.</p>
	<p class="block_1"> </p>
	<p class="block_">Yemek getirildi. Kamp şanlarına göre sıcak ve doyurucuydu ve ekmek de yeni yapılmıştı. Erik sıcak ekmekten büyük bir parça ısırdı ve yuttuktan sonra, "Bir savunma konumunu tutmanın tek iyi tarafı, levazımcıların fırınlarını kuracak zamanı olması," dedi.</p>
	<p class="block_1"> </p>
	<p class="block_">Kont Richard güldü. "İşte. Bütün bu olanların içinde en ufak iyi bir şey var mı diye merak ediyordum, sen buldun."</p>
	<p class="block_1"> </p>
	<p class="block_">Erik, "Ne yazık ki, belki de en iyisi bu durumdan kurtulmak olur," dedi. "Ordumuzla şehre saldırmaya hazır bir şekilde Ylith'in kapılarının dışında olmak için dünyadaki bütün sıcak ekmekleri değişirdim."</p>
	<p class="block_1"> </p>
	<p class="block_">"Bir zamanlar birisi ne kadar plan yaparsan yap, ordunun ilk birliği düşmanla karşılaşır karşılaşmaz hepsinin boşa gideceğini söylemiş."</p>
	<p class="block_1"> </p>
	<p class="block_">"Deneyimlerim bunun doğru olduğunu söylüyor." "Gerçekten büyük savaş komutanları," Richard Erik'e baktı, "senin yaptığın gibi doğaçlama hareket edebilir."</p>
	<p class="block_1"> </p>
	<p class="block_">"Teşekkür ederim, ama büyük general dedikleri şeyden bir hayli uzağım."</p>
	<p class="block_1"> </p>
	<p class="block_">"Kendini hafife alıyorsun Erik."</p>
	<p class="block_1"> </p>
	<p class="block_">"Demirci olmak istiyordum."</p>
	<p class="block_1"> </p>
	<p class="block_">"Gerçekten mi?"</p>
	<p class="block_1"> </p>
	<p class="block_">"Evet. Adımı loncaya kaydettirmeyi başaramayan bir sarhoşun çırağıydım ve loncaya kaydımı yaptırtmış olsaydı, muhtemelen üvey kardeşimi öldürmeden önce Darkmoor'dan ayrılmış olurdum." Devam edip hikâyenin ana hatlarını anlattı; Erik'in kardeş gibi gördüğü Rosalyn'e tecavüz eden Stefan'ı nasıl öldürdüğünü, yakalanıp nasıl hüküm giydiğini ve nasıl asker olduğunu. Hapishaneden Bobby de Loungville, Lord James ve Calis tarafından çıkarılıp Novindus'a yaptıkları yolculuklarını anlattı.</p>
	<p class="block_1"> </p>
	<p class="block_">Bitirdiğinde Lord Richard, "Olağanüstü bir hikâye Erik," dedi. "Doğu'da Lord James'in yaptığı bazı şeyleri duymuştuk, ama sadece söylentiler ve tahminlerdi. Oğlum benim yerimi alacak ve belki de bu hizmetinin karşılığında daha da yükselecektir, ama fırsattan yararlanmayı seçersen, çok büyük yerlere gelirsin Erik. Greylock'un ölümüyle, Batı Orduları'nın komutasına geçmen çok kısa sürer."</p>
	<p class="block_1"> </p>
	<p class="block_">Erik, "O göreve uygun biri değilim; strateji, uzun vadede planlama ve işlerin siyasi sonuçları hakkında bilmediğim çok şey var," dedi.</p>
	<p class="block_1"> </p>
	<p class="block_">"Bunları biliyor olduğun gerçeği seni, babalarımızın kim olduğu temeline dayanarak seçilebilecek olan bizlerden daha ileri bir noktaya taşıyor Erik. Kendini hafife alma."</p>
	<p class="block_1"> </p>
	<p class="block_">Erik omuzlarını silkti. "Öyle olduğunu sanmıyorum Richard. Kızıl Kartallar'ın Yüzbaşısı'yım ve bunun sonucu olarak da Saray Baronu'yum. Bu olmak istediğimden çok yukarılarda bir yer. Çavuş olduğumda istediğim her şeye sahip olduğunu düşünüyordum. Her zaman bir asker olarak hizmet etmek istiyordum."</p>
	<p class="block_1"> </p>
	<p class="block_">"Bazen seçeneğimiz olmaz," dedi Richard. "Ben de gül yetiştirmek istiyordum. Bahçemi severim. Konuklarımı bahçede dolaştırırken olduğumdan daha mutlu olacağımı sanmıyorum. Karımla vakit geçirmekten ve bahçede ellerim ve dizlerimin üstünde otları ayıklayarak bahçıvanımızı kızdırmaktan hoşlanıyorum,"</p>
	<p class="block_1"> </p>
	<p class="block_">Erik yaşlı adamın toprakla uğraşan görüntüsünü komik buldu.</p>
	<p class="block_1"> </p>
	<p class="block_">"Yine yapabilirsiniz."</p>
	<p class="block_1"> </p>
	<p class="block_">"Beni mutlu ediyor. Seni neyin mutlu ettiğini bul Erik ve ona sarıl."</p>
	<p class="block_1"> </p>
	<p class="block_">"Karım, iyi bir iş yapmak, arkadaşlarım," dedi Erik. "Daha fazlasını düşünemiyorum."</p>
	<p class="block_1"> </p>
	<p class="block_">"Düşüneceksin Erik von Darkmoor. Kader izin verirse, büyük işler başaracaksın." Gece geç saatlere kadar konuştular.</p>
	<p class="block_6"> </p>
	<p class="block_10"><img alt="Line" src="images/image.png" class="calibre2"/></p>
	<p class="block_1"> </p>
	<p class="block_">Nakor gösterdi. "Şu taraftan."</p>
	<p class="block_1"> </p>
	<p class="block_">Kaptan, "Bu siste hiçbir şey göremiyorum," dedi. "Emin misiniz?"</p>
	<p class="block_1"> </p>
	<p class="block_">"Elbette eminim," dedi Nakor. "Sis bir göz yanılsaması. Nereye gittiğimizi biliyorum." "Bu söylediğinizi aklımda tutacağım efendim." Kaptan şüpheli görünüyordu.</p>
	<p class="block_1"> </p>
	<p class="block_">Nakor Pug ile bağlantı kurmak için birkaç tane "numara" denemişti, ama işe yaramış gibi gözükmüyordu. Efsuncunun Adası'nın etrafına yeni savunmalar yerleştirildiğinden neredeyse emindi ve sisli bölgeye girince durumun öyle olduğuna emin olmuştu.</p>
	<p class="block_1"> </p>
	<p class="block_">Pug sıradan yolcular tarafından rahatsız edilmek istenmiyor gibi görünüyordu. Adanın sorumluluğu ondayken, Nakor kule pencerelerinden mavi ışıklar saçılan tehdit edici görünüşünden dolayı adanın itibarına güvenmişti.</p>
	<p class="block_1"> </p>
	<p class="block_">Şimdi savunma büyüsü daha güçlüydü. Nakor kaptanın rotasını düzeltmek zorunda kalıyordu, çünkü sis yüzünden dümenci geminin adadan uzaklaşmasına yol açıyordu.</p>
	<p class="block_1"> </p>
	<p class="block_">Uzakta dalgaların sesini duydu ve "Yelkenleri indirmeye hazır olun kaptan," dedi. "Nerdeyse geldik."</p>
	<p class="block_1"> </p>
	<p class="block_">"Nasıl bile-"</p>
	<p class="block_1"> </p>
	<p class="block_">Aniden sisten, parlak gün ışığına çıktılar. Mürettebat omuzlarının üstünden bakınca, adayı bir kale gibi çevreleyen sisten bir duvar gördü.</p>
	<p class="block_1"> </p>
	<p class="block_">Alana karamsar bir hava veren korkutucu siyah şato hâlâ kayalıkların üstünde yükseliyordu. "Kıyıya daha fazla yaklaşalım mı?" diye sordu kaptan.</p>
	<p class="block_1"> </p>
	<p class="block_14">"Böyle gayet iyi," dedi Nakor. "Bazı yeni numaralar eklemişler." Kaptana baktı. "Her şey yolunda. Sen sadece bir kayık indirip beni kıyıya bırak, ardından Krondor'a dönebilirsiniz." Rahatlaması adamın yüzünden rahatça okunuyordu. "Rotamızı nasıl belirleyeceğiz?"</p>
	<p class="block_1"> </p>
	<p class="block_">"Sadece bu yöne doğru sisin içinde ilerleyin." Nakor eliyle yönü gösterdi. "Sisin içinde birazcık dönseniz bile sorun olmaz, çünkü o sizi bir şekilde adadan uzaklaştıracaktır. Aşağı yukarı doğuya doğru çıkacaksınız ve yolunuzu güneşten ya da yıldızlardan bulursunuz. Sorun yaşamazsınız." Kaptan rahatlamış gibi gözükmeye çalıştı ama başaramadı. Yelkenler, ardından suya bir kayık indirildi ve bir saat içinde Nakor Efsuncunun Adası'nın kumsalında duruyordu. Kaptanın, Nakor için indirilen kayık ilerlemeye başlamadan yelkenleri açtığını bildiği için geminin ayrılmasını izleme zahmetine girmedi. Pug kıyıda duran herkesin üstüne çöken bir üzüntü ve umutsuzluk hissiyle harika bir iş çıkarmıştı.</p>
	<p class="block_1"> </p>
	<p class="block_">Nakor kumsaldan yukarı çıkan yola tırmandı ve şatoya ve küçük vadiye ayrılan yoldan, vadi yolunu seçti. İllüzyonun sınırına ulaşınca görünüşte vahşi olan ormanlardan, bir villanın kapladığı hoş bir çayıra çıkacağını bildiğinden, algılarını değiştirmek için enerji kullanmaya gerek bile görmedi.</p>
	<p class="block_1"> </p>
	<p class="block_">Sonunda illüzyon kalktığında. Nakor şaşkınlıktan neredeyse düşüyordu. Manzara beklediği gibi olmasına rağmen, tamamen beklenmedik olan bir şey vardı. Evin yanında rahatça uzanmış, görünüşe göre uyuyan bir ejderha vardı.</p>
	<p class="block_1"> </p>
	<p class="block_">Nakor solmuş turuncu cüppesinin eteklerini topladı ve ejderhanın önüne gelene kadar çarpık bacaklarıyla seğirtti. "Ryana!" diye bağırdı.</p>
	<p class="block_1"> </p>
	<p class="block_">Ejderha tek gözünü açarak. "Merhaba Nakor," dedi. "Beni uyandırmanın bir sebebi var mı?" "Neden değişip içeri gelmiyorsun?"</p>
	<p class="block_1"> </p>
	<p class="block_">"Çünkü bu şekilde uyumak daha rahat," dedi ejderha, ses tonu ruh halinin pek iyi olmadığını göstererek.</p>
	<p class="block_1"> </p>
	<p class="block_">"Geç mi yattın?"</p>
	<p class="block_1"> </p>
	<p class="block_">"Bütün gece uçtum. Tomas onu buraya getirmemi istedi." "Tomas burada! Bu harika bir haber." "Midkemia'da böyle düşünen bir tek sen varsın galiba," dedi ejderha.</p>
	<p class="block_1"> </p>
	<p class="block_">"Hayır, burada olma sebebine sevinmiyorum, burada olduğu için seviniyorum. Bu Pug'a bazı şeyleri açıklamak zorunda kalmayacağım anlamına gelir."</p>
	<p class="block_1"> </p>
	<p class="block_">"Böylesi daha iyi olabilir," dedi ejderha etrafını altın sarısı bir hale kaplarken. Hale kenarları bulanıklaşarak titremeye başladı ve insan boyutlarına gelene kadar küçüldü. Ardından, kocaman mavi gözleri ve koyu altın sarısı teni olan kızıla kaçan sarı saçlı çarpıcı bir kadın ortaya çıktı.</p>
	<p class="block_1"> </p>
	<p class="block_">"Üstüne bir şeyler giy," dedi Nakor. "Sen çıplakken konsantre olamıyorum."</p>
	<p class="block_1"> </p>
	<p class="block_">Ryana hafif bir hareketle, güzelliğini daha da ön plana çıkaran mavi bir elbise yarattı. "Bu yaşına rağmen nasıl oluyor da hâlâ bir yeni yetme gibi davranabildiğini anlamıyorum Nakor." "Çekiciliğimin bir kısmı da bu," dedi Nakor sırıtarak.</p>
	<p class="block_1"> </p>
	<p class="block_">Ryana Nakor'un koluna girip, "Hayır, o olduğunu sanmıyorum," dedi. "İçeri geçelim." Eve girip Pug'ın çalışına odasına gittiler. Kapıya vardıklarında, içeriden gelen konuşma sesleri duydular ve Nakor kapıyı çaldığı zaman Pug, "Girin," dedi.</p>
	<p class="block_1"> </p>
	<p class="block_">İlk önce Ryana, arkasından da Nakor girdi. Miranda'nın oturduğu geniş bir pencere kenarı olan Pug'ın çalışma odası genişti. Tomas kendisi için küçük olduğu belli olan bir sandalyede rahatsızca otururken, Pug yüzü ikisine dönük oturuyordu. Tomas ya da Pug Nakor'u gördüğüne şaşırmışsa bile, ikisi de belli etmedi. Miranda sırıttı. "Seni burada gördüğüme neden şaşırmadım?"</p>
	<p class="block_1"> </p>
	<p class="block_">"Pes ediyorum," dedi Nakor oturarak. "Eee, ne yapıyoruz?"</p>
	<p class="block_1"> </p>
	<p class="block_">Bütün gözler ona döndü ve Pug, "Neden sen söylemiyorsun?" dedi.</p>
	<p class="block_1"> </p>
	<p class="block_">Nakor çantasını açtı ve sanki dibini yokluyormuş gibi kolunu omzuna kadar içine soktu. Odadaki herkes onu bu numarayı yaparken daha önce de görmüştü, ama etki hâlâ komikti. Bir portakal çıkardı ve "İsteyen var mı?" diye sordu.</p>
	<p class="block_1"> </p>
	<p class="block_">Miranda elini kaldırınca Nakor portakalı ona attı. Kendine bir tane daha çıkardı. Portakalı soymaya başladı. "Geçen hafta Krondor'da şaşırtıcı bir şey oldu. Korkunç bir şey ve harika bir şey. Ya da ikisi de aynı şeydi. Her neyse, öğrencilerimden biri -Aleta adında çok özel bir kadın- Sho Pi ile meditasyon temellerini çalışırken etrafında aniden bir ışık toplandı. Havada yükseldi ve altında simsiyah bir şey belirdi."</p>
	<p class="block_1"> </p>
	<p class="block_">"Siyah bir şey mi?" dedi Miranda. "Biraz daha kesin konuşur musun?"</p>
	<p class="block_1"> </p>
	<p class="block_">"Nasıl adlandıracağımı bilmiyorum," dedi Nakor. "Enerji, belki bir çeşit öz. Belki şimdiye kadar farklı tapınaklardan gelen diğer rahipler ne olduğunu çözmüşlerdir. Ama çok kötü bir şey. Belki iblisten geriye kalan bir şeydir. Bilmiyorum, ama sanırım daha önceden Krondor'a yerleşmiş bir şey olabilir."</p>
	<p class="block_1"> </p>
	<p class="block_">"Daha önceden mi?" dedi Miranda, ardından omuzlarını silken Pug'a baktı.</p>
	<p class="block_1"> </p>
	<p class="block_">Tomas, "Pug'a Yolbulucuların Yüzbaşısı Subai'nin Elvandar'a getirdiği haberleri anlatıyordum," dedi. "Greylock'un ordusu Sorgulayıcının Bakışı'nın güneyinde saplanıp kalmış gibi görünüyor. Ve Subai'nin raporlarından anlaşıldığı kadarıyla, karanlık güçler tekrar iş başındaymış."</p>
	<p class="block_1"> </p>
	<p class="block_">Nakor, "Evet, bu çok mantıklı," dedi. Bir şey söylemek üzereydi ki duraksadı. "Bir dakika." Elleriyle geniş bir daire çizip başının üstünde birleştirdi, ardından odada bir enerji çatırdaması oldu.</p>
	<p class="block_1"> </p>
	<p class="block_">Tomas gülümsedi. "Bu kez korumayı erken indirme."</p>
	<p class="block_1"> </p>
	<p class="block_">Nakor utanarak sırıttı, onları korumak için bu mistik kalkanı kullandığı son seferinde, çok erken indirmiş ve iblis Jakan yerlerini belirlemişti. "Alanı odanın etrafına koydum. Sürekli orada olacak. Nalar'ın hiçbir ajanı bu odayı gözleyemeyecek. Artık hükmüne girmeden konuşabiliriz."</p>
	<p class="block_1"> </p>
	<p class="block_">Nalar'dan bahsedilince, Pug başında bir an bir karıncalanma hissetti ve aniden aklındaki engeller kalktı. Bilincine görüntüler ve sesler doluştu ve artık zihninde ayrı yerlerde tutulan şeylere ulaşılabiliyordu. "İsimsiz Olanın daha fazla ajanı olduğunu varsaymalıyız."</p>
	<p class="block_1"> </p>
	<p class="block_">"Kesinlikle," dedi Tomas. "İnsan kurbanları ve diğer katliamlar güç toplandığı anlamına gelir." "Beni büyüleyen," dedi Nakor, "Krondor'da olan şey." Pug arkadaşına gülümsedi. "Şu yeni inancının doğrudan bir etkiye sahip olduğu açık."</p>
	<p class="block_1"> </p>
	<p class="block_">"Evet, ama garip ve büyüleyici bulduğum da bu." Portakalından bir dilim koparıp ağzına attı. "İnanç konularında uzman değilim, ama yeni tapınağımızın etkili olması için birkaç yüzyıl ya da daha fazlasına ihtiyaç olacağına dair belirgin bir izlenimim vardı."</p>
	<p class="block_1"> </p>
	<p class="block_">Miranda, "Bunu çok fazla kendine yorma Nakor," dedi. "Belki o güç zaten oradaydı ve küçük tapınağın uygun bir kanal oldu."</p>
	<p class="block_1"> </p>
	<p class="block_">"Bu daha mantıklı," dedi Nakor. "Ne olursa olsun, konuşmamız gereken konular var. İblisi etkisiz hale getirdiğimiz zaman, İsimsiz Olan'ın ajanlarını yendiğimizi düşündük. Yaptığımız, o anki silahını yok etmekten başka bir şey değildi."</p>
	<p class="block_1"> </p>
	<p class="block_">Nakor Miranda'nın oturduğu pencereden dışarıyı gösterdi. "Oralarda bir yerlerde," dedi, "çok kötü şeyler yapan en azından bir kötücül ajan daha var ve giderek güçleniyor. "Yok etmemiz gereken o." Tomas, "Bu orduyu şimdi durdurmazsak, Subai Elvandar'ın çok yakında risk altında olacağını düşünmeme sebep oldu," dedi.</p>
	<p class="block_1"> </p>
	<p class="block_">Nakor sandalyesinden ayağa fırladı. "Hayır! Dinlemiyorsun." Durdu, ardından, "Ya da ben düzgün anlatamıyorum," dedi. "Elvandar'ı, Krondor'u ya da Krallık'ı kurtarmaya çalışmıyoruz." Odadakilere baktı. "Bu dünyayı kurtarmaya çalışıyoruz."</p>
	<p class="block_1"> </p>
	<p class="block_">Ryana, "Pekâlâ Nakor," dedi. "Dikkatimi çekmeyi basardın. Küçük, insan savaşları ejderha türüne hiçbir şey ifade etmez, ama bu dünyayı sizinle paylaşıyoruz. Hepimizi tehdit eden şey nedir?" "Şu adı bile tehlikeli olan Deli Tanrı Nalar. Tehdit o. Kaos Savaşlarından beri meydana gelmiş her şeye baktığında, şu kadarını hatırla. Şu an yaptığımız konuşmayı unuttuğun, Nalar'ın etkisi altına girme diye anıların kilitlendiği zaman, şu kadarını hatırla: arka planda her zaman, yüzeyde gördüğümüzden çok daha fazlası var."</p>
	<p class="block_1"> </p>
	<p class="block_">"Pekâlâ," dedi Pug. "Yani yüzeyde gördüğümüz şey, Fadawah tarafından yapılan istila ve fetih daha derin bir gerçeği gizliyor."</p>
	<p class="block_1"> </p>
	<p class="block_">"Evet, Fadawah kandırılmış. Önce de öyleydi, şimdi de öyle. Sadece o katil ordunun başına geçirildi. Onun arkasındaki gölgelerde kimin saklandığını öğrenmeliyiz. Krondor'da büyüyen bir kötücüllük var. Fadawah'ın ordusu oraya varana kadar orada kalacak. Fadawah'ın arkasındaki her kimse -bir danışman, bir hizmetkâr ya da muhafızlarından birisi- yok edilmeli. Eski karım Jorna, Leydi Clovis'e dönüşüp Dhakon'u kontrol ettiğinde ve Zümrüt Taht'a oturduğunda oralarda olan bir varlık. İblis hükmederken de oradaydı, şu anda Fadawah liderken de orada. Bu yaratık, insan ya da ruh, bu şey savaşı yöneten Nalar'ın bir ajanı. Fetihten çok yıkım arayan o. Bir tarafın ya da diğer tarafın kazandığını görmek yerine acının sürmesini tercih eden, masumların ölmesini isteyen o. Bulmamız gereken şey o."</p>
	<p class="block_1"> </p>
	<p class="block_">Tomas, "Başka bir Pantathialıdan mı şüpheleniyorsun?" diye sordu.</p>
	<p class="block_1"> </p>
	<p class="block_">Nakor, "Sanmıyorum," dedi. "Olabilir, ama bir insan da olabilir, ya da bir kara elf, ya da başka bir çeşit yaratık. Fadawah gibi birisinin bedenindeki bir ruh olabilir. Bilmiyorum. Ama o yaratığı bulup yok etmeliyiz."</p>
	<p class="block_1"> </p>
	<p class="block_">Pug, "Bu sanki düşmanın kalbine uçup liderleriyle yüzleşecekmişiz gibi geldi bana," dedi. Nakor, "Evet ve tehlikeli," dedi.</p>
	<p class="block_1"> </p>
	<p class="block_">Pug kibri yüzünden gözden kaçırdığı, iblisin ona kurduğu tuzağı hatırlayınca irkildi. Tuzak neredeyse Pug'ın hayatına mâl oluyordu.</p>
	<p class="block_1"> </p>
	<p class="block_">"Neden sadece... bilmiyorum," dedi Miranda, "Fadawah'ın karargâhının bir kilometre etrafındaki her şeyi yakıp kül etmiyoruz? Bu o yaratığın sonunu getirir, değil mi?"</p>
	<p class="block_1"> </p>
	<p class="block_">Pug, "Muhtemelen hayır," dedi. "Yıllar önce Nalar'ın yaratıklarından başka biriyle, Sidi adında deli bir büyücüyle karşılaşmıştım. Tanrıların Gözyaşı'nı kontrol etmeye çalıştığımız için tapınakların daha yaşlı üyeleri hikâyeyi bilir." Ryana, "Tanrıların Gözyaşı mı?" dedi.</p>
	<p class="block_1"> </p>
	<p class="block_">Pug, "Ishaplılar tarafından denetleyici tanrılardan alınan gücü yönlendirmekte kullanılan güçlü bir nesne," dedi. Miranda'ya baktı. "Sidi'nin evini yakabilirdin, ama küller soğuduğu zaman sana gülerek orada dikiliyor olurdu."</p>
	<p class="block_1"> </p>
	<p class="block_">"Onu nasıl yok ettin'" diye sordu Miranda.</p>
	<p class="block_1"> </p>
	<p class="block_">Pug karısına baktı. "Yok etmedim."</p>
	<p class="block_1"> </p>
	<p class="block_">Miranda, "Fadawah'ı kontrol eden kişinin Sidi mi olduğunu söylemeye çalışıyorsun?" dedi.</p>
	<p class="block_1"> </p>
	<p class="block_">"Olabilir. Ya da Sidi'nin hizmetkârlarından biri ya da onun gibi başka birisi de olabilir." Nakor, "Nalar'ın pek çok ajanı var," dedi. "Çoğu Deli Tanrı'ya hizmet ettiğini bilmiyor. Sadece ihtiyaç hissettikleri için bir şeyler yaparlar."</p>
	<p class="block_1"> </p>
	<p class="block_">Tomas, "Ne yapmamız gerekiyor'" diye sordu.</p>
	<p class="block_1"> </p>
	<p class="block_">Pug, "Nalar'ın bu ajanının kendini göstermesi için yem atacağız," dedi.</p>
	<p class="block_1"> </p>
	<p class="block_">"Nasıl?" diye sordu Miranda.</p>
	<p class="block_1"> </p>
	<p class="block_">Pug başını salladı. "Ben. Yem olmak zorundayım. Fadawah'ın efendisi bir noktada harekete geçeceğimi biliyor olmalı. Geçmişte harekete geçmiştim. Ortaya çıkarsam beni bir çeşit sürprizin beklediğini tahmin edebiliriz."</p>
	<p class="block_1"> </p>
	<p class="block_">Miranda, "Olmaz!" dedi. "Erken davranman için seni sıkıştırdığım son seferinde neredeyse ölüyordun. O zamandan beri sanırım kapıları tekmelemek ve odalara girmek konusunda fikrimi değiştirdim. İlk önce etrafı kolaçan edelim."</p>
	<p class="block_1"> </p>
	<p class="block_">Nakor, "Calis ve arkadaşlarıyla Novindus'a gittiğimde düşman kampında dolaşmış ve Zümrüt Kraliçe'yi yakından görmüştüm," dedi. "Yönetimin kimde olduğunu anlayamamıştım. Pug haklı. O kişinin, yaratığın ya da ruhun kendini bize göstermesinin bir yolunu bulmamız gerekiyor." Miranda, "Hayır!" dedi. "Ve kafanız bunu alana kadar 'hayır' demeye devam edeceğim." Kalktı. "Ben de düşman hatlarının arkasında dolaştım. Nakor ile birlikte bunu bir kez daha yapmama izin verin. Greylock'un ordusunun olduğu yere gideriz. Düşman kampına gizlice girebileceğimizi biliyorum. Fadawah'a yaklaşmama izin verin. Ne yapabileceğime bir bakayım. Eğer bir şey bulamazsak, içeri dalıp önümüze gelen her şeyi yakıp yıkma fikrine katılırım. Ama şu anda bu riske girmek istemiyorum. Anlaştık mı?" Pug'ın yüzüne dokundu.</p>
	<p class="block_1"> </p>
	<p class="block_">"Öfken seni öldürtecek," diye uyardı onu Pug.</p>
	<p class="block_1"> </p>
	<p class="block_">"Mecbur kaldığımda kontrol altında tutmasını bilirim."</p>
	<p class="block_1"> </p>
	<p class="block_">Pug Nakor'a baktı. "Çok tehlikeli olduğunda ve geri dönme zamanı geldiğinde ona bunu söyleyeceğine dair bana söz vermeni istiyorum." Miranda'ya baktı. "Senin de onu dinleyeceğine ve söylediğinde, bu odaya geri geleceğinize söz vermeni istiyorum."</p>
	<p class="block_1"> </p>
	<p class="block_">İkisi de başlarını salladı. Pug, "Bundan, senin benim fikrimden hoşlanmadığın kadar hoşlanmıyorum," dedi. Miranda'yı öptü ve "Orada hava hâlâ karanlıkken şimdi gitseniz iyi olur," dedi.</p>
	<p class="block_1"> </p>
	<p class="block_">Miranda elini uzattı. "Nakor, nereye gitmek istiyorsun?"</p>
	<p class="block_1"> </p>
	<p class="block_">"Son duyduğumda, Greylock Sorgulayıcının Bakışı'nın güneyinde bir yerlerdeydi."</p>
	<p class="block_1"> </p>
	<p class="block_">"Sahilde bir köy biliyorum. Oraya naklolur, ardından kıyıyı takip ederek uçarız." Ryana, "Ben uyumaya gidiyorum," dedi. "Dövüşmeye değer bir şeyler bulduğunuzda beni uyandırın."</p>
	<p class="block_1"> </p>
	<p class="block_">Nakor, "Bir dakika lütfen," dedi. Pug ve diğerleri, Nalar'ın bilgisinin gizlenmesi için hafızalarının tekrar kapatıldığını hissetti.</p>
	<p class="block_1"> </p>
	<p class="block_">Tomas, "İyi uykular dostum," dedi. İnsan şeklindeki ejderha odadan çıktı.</p>
	<p class="block_1"> </p>
	<p class="block_">Miranda Nakor'un elini tuttu ve Pug ile Tomas'ı baş başa bırakarak gözden kayboldular. Tomas altın miğferini çıkarıp Pug'ın masasına koydu. "Pekâlâ dostum, beklemekten başka yapacak bir şeyimiz yok."</p>
	<p class="block_1"> </p>
	<p class="block_">Pug, "Çok aç değilim, ama yemek yemeliyiz," dedi. Kalktı ve arkadaşını çalışma odasından çıkarıp mutfağa yönlendirdi.</p>
	<p class="block_1"> </p>
	<p class="block_">"Yakında yere insen iyi olacak!" diye bağırdı Nakor. "Kollarım yorulmaya başladı."</p>
	<p class="block_1"> </p>
	<p class="block_">Nakor, Miranda'nın uçarken tuttuğu sopasından sarkarken, ağaçların biraz üstünden anayolu takip ederek doğuya doğru uçuyorlardı. Sorgulayıcının Bakışı'nın yakınındaki bir balıkçı köyünde ortaya çıkmışlardı. Köy terk edilmişti. Yolu takip ederek birkaç kamp ateşinin biraz ötesine uçmuşlar, ardından kuzeye dönmüşlerdi. Nakor'u şaşırtan büyük bir istihkâmı geçerek, her iki taraftaki kamp ateşlerini de geçmişlerdi. Greylock'un kuzeye ilerleyişini durdurması için çok önemli bir şeylerin olmuş olması gerektiğini biliyordu.</p>
	<p class="block_1"> </p>
	<p class="block_">Miranda alçalmaya başladı ve Nakor'un asasını bıraktı. Nakor duyulabilir bir "off" sesiyle sertçe çarparak yere indi. "Özür dilerim," dedi kadın yere inerken.</p>
	<p class="block_1"> </p>
	<p class="block_">"Bileklerim ağrımaya başlamıştı."</p>
	<p class="block_1"> </p>
	<p class="block_">"Beraber uçabileceğimizi söylediğinde, ikimizi de taşıyacak bir büyü bildiğini sanmıştım," dedi Nakor üstünü başını silkerek kalkarken. "Asamın üstünden düşüp neredeyse kendime zarar verecektim."</p>
	<p class="block_1"> </p>
	<p class="block_">"Eh, sana söylediğim gibi eşyalarını arkanda bıraksaydın bunlar olmayacaktı."</p>
	<p class="block_1"> </p>
	<p class="block_">Nakor güldü. "Günün birinde harika bir anne olacaksın."</p>
	<p class="block_1"> </p>
	<p class="block_">"Pug ve ben dünyanın şu ankinden daha güvenli bir yer olduğunu hissetmeden olmaz." "Hayatta olmak risk altında olmaktır," dedi Nakor kıyafetlerini düzeltip asasını alırken. "Şimdi, düşman kampına gizlice girip giremeyeceğimize bir bakalım."</p>
	<p class="block_1"> </p>
	<p class="block_">"Bunu nasıl yapmayı düşünüyorsun?"</p>
	<p class="block_1"> </p>
	<p class="block_">"Her zamanki gibi: aitmişim gibi davranarak. Sadece bana yakın dur ve lütfen bir şeyi unutma." "Nedir'"</p>
	<p class="block_1"> </p>
	<p class="block_">"Sinirlerine hakim ol."</p>
	<p class="block_1"> </p>
	<p class="block_">Miranda'nın yüz ifadesi karardı ve "Ben sinirli değilim!" dedi. Nakor sırıttı. "Bak, sinirlendin bile."</p>
	<p class="block_1"> </p>
	<p class="block_">"Çekilmez küçük adam!" dedi kadın uzaklaşmaya başlayarak.</p>
	<p class="block_1"> </p>
	<p class="block_">"Miranda!"</p>
	<p class="block_1"> </p>
	<p class="block_">"Ne var!" diye bağırdı kadın omzunun üstünden bakarak.</p>
	<p class="block_1"> </p>
	<p class="block_">Nakor seğirtip ona yetişti ve "Senin deneyimindeki bir kadın için, bazen çocuk gibi davranıyorsun," dedi.</p>
	<p class="block_1"> </p>
	<p class="block_">Miranda bir şeyler söylemenin eşiğinde gibiydi. Bir süre kıpırdamadan durduktan sonra sonunda, "Beni tanımıyorsun Nakor," dedi. "Annemin ilk kocası olabilirsin, ama benim hakkımda hiçbir şey bilmiyorsun. Çocukluğumun nasıl geçtiğini bilmiyorsun. İmparatorluk ajanları tarafından büyütülmenin nasıl bir şey olduğunu bilmiyorsun.</p>
	<p class="block_1"> </p>
	<p class="block_">Eğer bazen çocuk gibi davranıyorsam, belki de çocukluğumu yaşayamadığım içindir." "Her ne sebeple olursa olsun, lütfen bizi öldürtmemeye çalış," dedi Nakor kadının yanında yürürken. Yavaşça, "Ve bu yaştaki bir insan için, çok uzun zaman önce olmuş olaylarla ilgili çok fazla endişeleniyorsun," dedi.</p>
	<p class="block_1"> </p>
	<p class="block_">Kadın seğirtip Nakor'un yanına geldi. "Ne dedin?"</p>
	<p class="block_1"> </p>
	<p class="block_">Nakor yüzünü kadına döndü ve onunla karşılaştığından beri ilk kez, yüzünde ciddi bir ifade vardı. Kadına bakışları yalnızca korkutucu olarak adlandırılabilirdi. Ve kadın bir an için, adamın içindeki gücü gördü. Nakor yavaşça, "Geçmiş, kırılamayacak bir zincirle ayağına bağlanmış korkunç bir ağırlık olabilir," dedi. "Onu arkanda sürükleyebilir, sonsuza kadar seni geride tutanın ne olduğunu görmek için omzunun üstünden geriye göz atabilirsin. Ya da zinciri koy verip ilerlersin. Senin tercihin. Yüzyıllarca yaşayanlar için, bu çok önemli bir seçimdir." Döndü ve yürümeye başladı.</p>
	<p class="block_1"> </p>
	<p class="block_">Miranda bir an orada öylece durdu, ardından adama yetişti. Bu sefer hiçbir şey söylemedi. Calastius Dağlarının batı yüzündeki ağaçların arasından aşağıya indiler. Greylock'un ordusunun sabit bir cephe kurduğu birkaç kilometre güneydeki savaş hattını geçmişlerdi. Nakor, "Garip bir şeyler olmuş," dedi. "Greylock güneyde mevzileniyor, en azından oradan," gökyüzünü işaret etti,</p>
	<p class="block_1"> </p>
	<p class="block_">"öyle görünüyor. Belki bir karşı saldırı için mevzileniyordur."</p>
	<p class="block_1"> </p>
	<p class="block_">Miranda, "Bilmiyorum," dedi. "Belki indiğimiz balıkçı köyüne gelecek yedekleri bekliyorlardır." "Olabilir, ama öyle olduğunu sanmıyorum." Savaş alanından gelen ölülerin kokusu havayı dolduruyordu. Alanın her tarafında binlerce ceset vardı. "Bu çok kötü. Ölüleri gömmeden bırakmak kötücül bir şeydir."</p>
	<p class="block_1"> </p>
	<p class="block_">Savaş alanının kuzeyine bir yapı inşa ediliyordu. Bir çeşit kale gibi gözüküyordu, ama yaklaştıkça, altı metre yüksekliğinde devasa ahşap çitlerle birbirine bağlanmış büyük bir binalar dizisi olduğu anlaşıldı. Çevreye dağılmış kamp ateşlerinin etrafında adamlar oturuyordu. "Bak," dedi Nakor, "çok yakına kamp kurmamışlar."</p>
	<p class="block_1"> </p>
	<p class="block_">"Ne bu?" diye sordu Miranda ağaçlığın sınırına yaklaştıklarında.</p>
	<p class="block_1"> </p>
	<p class="block_">"Sanırım çok kötü bir şey. Bir tapınak olabilir."</p>
	<p class="block_1"> </p>
	<p class="block_">"Ne tapınağı?"</p>
	<p class="block_1"> </p>
	<p class="block_">"Gidip öğrenelim." Etrafa göz attı. "Şu taraftan."</p>
	<p class="block_1"> </p>
	<p class="block_">Kadını ağaçların arasında, her renkten ve boydan çadırın toplandığı bir yerin yakınına yönlendirdi. İki kamp ateşi arasında dikkat çekmeden süzülebilecekleri bir açıklık bulana kadar kalın ağaç gövdelerinin arasında seğirttiler.</p>
	<p class="block_1"> </p>
	<p class="block_">Kimseye yakalanmadan geçtiler. Nakor Miranda'yı, sanki işleri varmış gibi bir dizi kamp alanından geçirdi. Ama büyük bir kampı geçerlerken, bir adam onlara doğru geldi. Arkasında topladığı tek bir tutam hariç, kafası tıraşlıydı. Saç tutamı, kemik bir halkayla toplanmış gibi gözüküyordu. Her iki yanağında da derin yara izleri vardı. Göğsü çıplaktı ve insan derisinden yapılmışa benzeyen bir yelek giyiyordu. Pantolonu boyanmış deriydi ama Nakor dikkatlice incelemedi. Son derece kaslıydı ve büyük kıvrımlı bir kılıç taşıyordu. Bu, çift elle kullanılan bir silahtı, ama adam tek elle kullanabilirmiş gibi gözüküyordu.</p>
	<p class="block_1"> </p>
	<p class="block_">Hafifçe sallanarak Miranda'ya doğru yürüdü ve kadını tepeden tırnağa süzdükten sonra Nakor'a dönüp sarhoş ağzıyla, "Bunu bana sat," dedi.</p>
	<p class="block_1"> </p>
	<p class="block_">Nakor sırıttı. "Olmaz, satamam."</p>
	<p class="block_1"> </p>
	<p class="block_">Adamın gözleri ardına kadar açıldı ve "Olmaz mı?" derken sanki öfkeden patlayacakmış gibi gözüküyordu. "Mustafa'ya olmaz dedin!"</p>
	<p class="block_1"> </p>
	<p class="block_">Nakor binayı göstererek, "Kadın oraya gidiyor," dedi.</p>
	<p class="block_1"> </p>
	<p class="block_">Adamın yüz ifadesi anında değişti ve Nakor'a bakıp geriledi. "İstemiyorum," deyip hızla uzaklaştı,</p>
	<p class="block_1"> </p>
	<p class="block_">"Bu da neydi?" dedi Miranda.</p>
	<p class="block_1"> </p>
	<p class="block_">"Bilmiyorum," dedi Nakor. Yüz metreden daha yakın olan binaya baktı. "Ama sanırım içeride dikkatli olmamız gerektiği anlamına geliyor. " "İçeri mi gireceğiz?" diye sordu Miranda.</p>
	<p class="block_1"> </p>
	<p class="block_">"Daha iyi bir fikrin var mı?" diye karşılık verdi Nakor, binaya doğru yürüyerek. "Yok," dedi Miranda peşinden seğirterek.</p>
	<p class="block_1"> </p>
	<p class="block_">Binaya yaklaştıkça, ikisi de garip bir enerji hissetti. Onlar yaklaştıkça enerji giderek güçleniyordu. Miranda, "Bu yıkanmam gerekiyormuş gibi hissetmeme yol açıyor," dedi. "Kocan itiraz etmezse, sana katılmak isterim," dedi Nakor. "Bu taraftan," Binaların arasındaki çitteki bir açıklığı işaret etti ve girdiler.</p>
	<p class="block_1"> </p>
	<p class="block_">Nakor girer girmez, yapının ne olduğunu anladı. Köşelerinde üçer tane küçük binanın olduğu devasa bir kareydi. Ortasında, her birinin üstüne, bakınca Miranda'nın dişlerini kamaştıran rünler kazınmış altı tane büyük taş yükseliyordu. "Burası da ne böyle?" dedi kadın.</p>
	<p class="block_1"> </p>
	<p class="block_">"Bir çağırma yeri, bir kara büyü yeri, çok kötü bir şeyin geleceği bir yer," dedi Nakor.</p>
	<p class="block_1"> </p>
	<p class="block_">Taşlardan oluşan halkanın ortasında karanlıkta bir hareket gördüler. Sessizce ilerlediler. Hepsi de siyah cüppeler giymiş bir grup adam, büyük bir taşın etrafında duruyordu. Taşın arkasında kollarını gökyüzüne doğru uzatmış, bir şeyler söyleyen bir adanı duruyordu.</p>
	<p class="block_1"> </p>
	<p class="block_">"Artık o adamın neden o kadar korktuğunu biliyoruz," diye fısıldadı Nakor. "Bak!"</p>
	<p class="block_1"> </p>
	<p class="block_">Taşın üstünde gözleri korkudan ardına kadar açılmış, ağzında bir tıkaç olan bir kadın yatıyordu. Elleri taştaki demir halkalara bağlanmıştı ve üzerinde kısa, siyah, kolsuz bir elbise vardı.</p>
	<p class="block_1"> </p>
	<p class="block_">Sahneyi incelerken Nakor'un gözleri büyüdü. "Gitmeliyiz!" dedi telaşla.</p>
	<p class="block_1"> </p>
	<p class="block_">Miranda, "Onu burada ölüme bırakamayız," dedi. "Gitmezsek çok geçmeden binler ölecek," diye fısıldadı Nakor, kadını dirseğinden tutup kapıya doğru çekeleyerek.</p>
	<p class="block_1"> </p>
	<p class="block_">Ardından boğuk bir gümbürtü oldu ve Nakor, "Koş!" dedi. Miranda duraksamadan kapıdan çıkan Nakor'u takip etti. Bakışları önlerindeki manzaraya kilitlendiği için etraftaki askerler binadan koşarak çıkan iki kişiye aldırış etmedi. Zayıf bir mavi-yeşil ışık, sanki görünmez dev bir sopayla karıştırılıyormuş gibi dönerek binanın çevresinde toplanıyordu.</p>
	<p class="block_1"> </p>
	<p class="block_">Nakor Miranda'nın birkaç metre önünde durup asasını başının üstüne kaldırdı. "Uç!" diye bağırdı. Miranda durdu, gözlerini kapadı ve uçmak için güçlerini topladı. Sanki dalıyormuş gibi ileri sıçradı, ama düşmek yerine havalandı. Nakor'un asasını tuttu ve onu yukarı çekti.</p>
	<p class="block_1"> </p>
	<p class="block_">Düz bir çizgi boyunca tepelerin yukarısına uçtu, ardından hafif bir dönüşe başladı. Aşağıdaki binaya bakınca, "Ah, tanrılar!" dedi.</p>
	<p class="block_1"> </p>
	<p class="block_">Kıyının yukarısında, önlerindeki gibi büyüyen ve geceyi korkunç bir aydınlıkla dolduran kötücül yeşil ve mavi bir düzine ışık daha belirdi. Ardından kıyının aşağısında. Ylith yakınlarında bir yerlerden başlayan ve Miranda'nın uçtuğu yerde sonlanan ve binaların her birinden çıkan bir güç çizgisi oluştu.</p>
	<p class="block_1"> </p>
	<p class="block_">Acı verici bir nota duyuldu ve binaya yakın kamp yapan aşağıdaki askerler sendeleyerek sesten uzaklaştı. Binadan Krallık kampına doğru zayıf bir ışık yayıldı. Işık kırmızıya, ardından yeşile, ardından mora dönerek tayfın renklerine bürünüyordu. Sonunda koyu çivit mavisi bir dalga gözden kayboldu ve gümbürtü aniden kesildi. Ardından savaş alanındaki ölüler kalkmaya başladı.</p>
	<p class="block_6"> </p>
	<p class="block_9"><img alt="C:\Users\UguR\AppData\Local\Microsoft\Windows\INetCache\Content.Word\Line.png" src="images/image.png" class="calibre1"/></p>
	<p class="block_1"> </p>
	<p class="block_3" id="calibre_pb_25"> </p>
</body></html>
