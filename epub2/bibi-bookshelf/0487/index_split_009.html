<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>04 - Kırık Tacın Parçaları - Yılan Savaşları Efsanesi</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_12">-7-</p>
	<p class="block_13">FIRSAT</p>
	<p class="block_1"> </p>
	<p class="block_">Jimmy suratını buruşturdu.</p>
	<p class="block_1"> </p>
	<p class="block_">Owen Greylock'un kampında güzel bir uyku çekmiş, ardından beş günü at sırtında geçirmişti. Krondor Şövalye-Mareşali ile Prens Patrick'in geçici olarak oturduğu Darkmoor'a olabildiğince hızlı at sürmüşlerdi.</p>
	<p class="block_1"> </p>
	<p class="block_">Darkmoor'a şafaktan hemen önce varmışlardı ve Patrick'in süitinin dışında duruyordu. Prens huzura kabul için giyinirken saraydaki diğer insanlarla beraber bekliyordu ve Jimmy burada hâlâ bol miktarda Kesh kahvesi bulunduğu için aklına gelen bütün tanrılara teşekkür etti. Tsurani Chocbast mantıklı bir yedekti, ama hiçbirisi biraz balla tatlandırılmış bir kupa sıcak kahve kadar hoşuna gitmiyordu.</p>
	<p class="block_1"> </p>
	<p class="block_">"James!" diye tanıdık bir kız sesi arkasından ve Jimmy aniden tamamen uyandı. Döndüğünde genç bir kadının yaklaşmakta olduğunu gördü.</p>
	<p class="block_1"> </p>
	<p class="block_">"Francie?" dedi şaşkınlıkla.</p>
	<p class="block_1"> </p>
	<p class="block_">Kız saray protokolünü ciddi bir biçimde bozarak kollarını Jimmy'nin boynuna dolayıp, "Uzun zaman oldu!" dedi</p>
	<p class="block_1"> </p>
	<p class="block_">Jimmy de kıza sarıldı. Ardından geri çekilip kızı inceledi. "Büyümüşsün," dedi bu gerçeği takdir ederek Uzun boylu, ince yapılı bir kızdı, ama sanki dışarıdaki etkin fiziksel aktivitelerde çok fazla zaman geçirmiş gibi güçlü bir yapısı vardı. Yüzünde saraydaki kadınların kullandığı her zamanki güzellik malzemeleri yoktu; yanaklarını ve burnunu güneşten oluşmuş hafif çiller kaplıyordu. Genelde açık kahverengi olan saçlarında yol yol sarılar vardı. Son derece erkeksi bir yelek, pantolon, beyaz gömlek ve binici çizmeleri giyiyordu.</p>
	<p class="block_1"> </p>
	<p class="block_">"Babamla yaptığımız sabah gezintisinden dönüyordum ve burada dikildiğini gördüm. Üzerime daha uygun bir şeyler giymeme izin ver. Seni nerede bulabilirim?"</p>
	<p class="block_1"> </p>
	<p class="block_">Prens'in kapısı açılırken Jimmy, "Ekselans beni nereye gönderirse, ama büyük olasılıkla memurların yemekhanesinde," dedi.</p>
	<p class="block_1"> </p>
	<p class="block_">Kız başını salladı. "Seni bulacağım." Jimmy'yi yanağından hafifçe öperek uzaklaştı ve Jimmy kızın davranış biçimine hayran oldu.</p>
	<p class="block_1"> </p>
	<p class="block_">Jimmy'nin yanında dururken konuşmayı baştan sona duymuş olan Owen, "Kızımız da?" dedi.</p>
	<p class="block_1"> </p>
	<p class="block_">"Silden Dükü'nün kızı Francie. Biz Rillanon'da yaşarken iş Lord Brian'ı saraya getirdiği zaman Dash ve benimle oyun oynardı. Dash'ın yaşında ve onu son gördüğümde yalnızca sıska bir çocuktu. Çok uzun zaman önce bana aşıktı."</p>
	<p class="block_1"> </p>
	<p class="block_">Prens'in içoğlanı görünürken Owen'ın söylediği tek şey, "Ah," oldu.</p>
	<p class="block_1"> </p>
	<p class="block_">İçoğlanı Greylock'u görünce, "Mareşal Greylock, Ekselansları ilk önce sizi görecek," dedi.</p>
	<p class="block_1"> </p>
	<p class="block_">Owen Jimmy'ye onu takip etmesini işaret etti ve Patrick'in süitine girdiler.</p>
	<p class="block_1"> </p>
	<p class="block_">Prens, gümüş bir tepside sıcak çörekler ve bir demlik kahve olan ve kâğıtlarla dolu masasının ardında oturuyordu. Dük Arutha masanın sol tarafında sessizce oturuyordu. Dük oğluna bakıp gülümsedi. "Seni gördüğüme ne kadar sevindim bilemezsin. Dash?"</p>
	<p class="block_1"> </p>
	<p class="block_">Jimmy kafasını iki yana salladı. "O taraflarda bir yerlerde." Arutha'nın gülümsedi kayboldu.</p>
	<p class="block_1"> </p>
	<p class="block_">Patrick ağzındaki lokmayı bitirip, "Krondor'dan ne haber?" diye sordu.</p>
	<p class="block_1"> </p>
	<p class="block_">Owen, "Jimmy General Duko'dan bir mesaj getirmiş," dedi.</p>
	<p class="block_1"> </p>
	<p class="block_">Patrick, "General Duko'dan mı?" dedi.</p>
	<p class="block_1"> </p>
	<p class="block_">Jimmy, "İstilacıların arasında anlaşmazlık var gibi görünüyor," dedi. Dış hatlarıyla, Duko'nun Fadawah ve Nordan hakkındaki şüphelerinden bahsetti ve "Bu yüzden General'in kendini ve adamlarını feda etmeden ve kan akıtmadan Krondor'u siz Ekselanslarına verecek bir teklifi var," diye bitirdi.</p>
	<p class="block_1"> </p>
	<p class="block_">Patrick'in yüz ifadesi anlaşılmıyordu. Jimmy Prens'in zaten bunun nereye gideceğini sezdiğini görebiliyordu. "Devam et," dedi Krondor Prensi.</p>
	<p class="block_1"> </p>
	<p class="block_">"Duko Novindus'a dönmenin bir anlamı olmadığını düşünüyor. Kıta on yıllık savaştan sonra mahvolmuş ve" Jimmy durakladı. "Devam et," diye tekrarladı Patrick.</p>
	<p class="block_1"> </p>
	<p class="block_">"Ulus kavramımızda özel bir şey buluyor Ekselans. Kendisinden daha büyük bir şeylere ait olmak istiyor. Krondor'u siz Ekselanslarına vermeyi ve taca bağlılık yemini etmeyi öneriyor. Ordusunu kuzeye çevirip Sarth'taki Nordan'ın üzerine yürüyecek</p>
	<p class="block_1"> </p>
	<p class="block_">Patrick kızarmaya başladı. "Bağlılık yeminiymiş!" Eğildi. "Belki babanın yerine Krondor Dükü de olmak istiyordur?"</p>
	<p class="block_1"> </p>
	<p class="block_">Jimmy gerginliği arttırmamaya çalıştı, "O kadar büyük bir şey istemiyor Ekselans. Belki bir Baronluk."</p>
	<p class="block_1"> </p>
	<p class="block_">"Baronlukmuş!" diye patladı Patrick, masaya bir şaplak indirerek. Bu hareket kahve demliğinin havalanıp içerisindekilerin çöreklerin ve bir düzine parşömenin üzerine dökülmesine yol açtı. Yakınlarda duran içoğlanı Prens ayağa kalkarken karışıklığı toparlamak için fırladı. "Katil köpek şehrimi işgal etme, ardından da onu bana geri vermek için bir Baronluk isteme küstahlığına sahip! Küstahlıkta sınır tanımayan bir hırsız." Owen ile Arutha'ya baktı "Sizleri savaşa göndermem ve Krondor'u ele geçirdikten sonra piçi çabucak astırmamam için başka bir sebep var mı?" Arutha, "Birkaç sebep var Ekselans," dedi.</p>
	<p class="block_1"> </p>
	<p class="block_">Patrick ona baktı. "Öyle mi?"</p>
	<p class="block_1"> </p>
	<p class="block_">"Duko ile anlaşmaya varırsak, düşmanın birliklerini almış ve güçlerini üçte bir oranında azaltmış olacağız. Tabii bir o kadar da kendi gücümüzü arttırmış olacağız. Sayısız adamın hayatını kurtarırız, Sarth'a gönderecek öncü bir gücümüz olur ve Kesh'i uzak tutmak için güney sınırını güçlendirmek üzere ihtiyacımız olan adamları elde etmiş oluruz." Arutha devam etmeye isteksizmiş gibi görünüyordu ama, "Eğer Duko teklifinde samimiyse ve bu kurnazca bir tuzak değilse, bu kaçırılmayacak kadar iyi bir fırsat," diye bilirdi.</p>
	<p class="block_1"> </p>
	<p class="block_">"Topraklarımı istila et, şehrimi çal, vatandaşlarımı öldürüp mallarını yok et, sonra arkanı dön ve babamdan zorla bir unvan al ve bu 'kaçırılmayacak bir fırsat' olsun?" Patrick Arutha'ya bakıp, "Aklınızı mı yitirdiniz lordum?" diye bağırdı.</p>
	<p class="block_1"> </p>
	<p class="block_">Jimmy babasına böyle hitap edilmesine öfkelenerek gerildi, ama hiçbir şey söylemedi. Arutha sinir krizi geçiren bir çocukla karşı karşıya kalan bir ebeveynin sabrıyla, "Aklım gayet başımda Ekselans," dedi. Ardından öğrencisiyle konuşan bir öğretmen tonuyla, "Otur Patrick," dedi. Batı Toprakları Prensi olsun olmasın, Arutha Patrick'in akıl hocalarından biriydi ve eski alışkanlıkları kırmak zordu. Arutha'ya öfkeyle bakarak yerine oturdu, ama sessiz kaldı. "Bir Prens gibi düşünmelisin. İstilacılarla ne yaptığının bir önemi olmaksızın, Kesh ile de ilgilenmek zorundasın. Kendilerini sadece, her iki taraf da ateşkese uymazsa Yıldızlimanı'ndaki büyücülerin bizim olduğu kadar onların da birliklerini yok edeceğini bildikleri için tutuyorlar. Yüce Kesh ile başa çakmanın tek yolu güçlü bir konumda olmak.</p>
	<p class="block_2"> </p>
	<p class="block_">"Yabon'u geri almak zorundasın. Bunu yapmak için Batı Toprakları'nı Calastius Dağlarından itibaren temizlemelisin ve bunu yapmak için de Sarth'ı almalısın. Krondor'u savaşarak alırsan, Sarth'a yaz ortasından önce sefer düzenleyemezsin!" Arutha da sinirlenmişti, ama ses tonunu ustalıkla kontrol altında tutmayı başardı. "Sarth seferi herhangi bir sebepten ötürü uzarsa, bu Ylith'e bir kış seferi yapmak ya da önümüzdeki yıla kadar beklemek anlamına gelir. O zamana kadar La-Mut düşmüş olur. Eğer Fadawah'a iyice yerleşmesi için bir kış daha verirsen, Kuzey'i bir daha asla geri alamayabiliriz!" Sesini alçalttı. "Fadawah şimdiden Özgür Şehirler'deki kilit görevlilere rüşvet veriyor. Aldığımız raporlara göre onunla ticaret yapıyorlar. Üç ay içinde, ordusu bizimkinden daha iyi donanımlı hale gelecek, istila sırasında ne kadar kötü davranıldıkları göz önünde bulundurulursa büyük olasılıkla dinleyecek olan Queg ile de görüşmeler yapıyor." Owen'a baktı.</p>
	<p class="block_1"> </p>
	<p class="block_">Greylock, "Ylith'i almak donanma desteği gerektirecek Ekselans," dedi. "Fadawah göründüğü kadar zekiyse, biz oraya ulaşana kadar limanda demirlemiş Queg gemileri olur ve bir da Queg ile başka bir savaş anlamına gelir."</p>
	<p class="block_1"> </p>
	<p class="block_">Patrick gözyaşlarına boğulacak kadar öfkelenmiş görünüyordu. Ama sesini ve öfkesini kontrol altında tutarak, "Yani bana bu katil pislikle anlaşma yapmazsam kendimi kazanamayabileceğim üç cepheli bir savaşın içinde bulacağımı mı söylüyorsunuz?" dedi.</p>
	<p class="block_1"> </p>
	<p class="block_">Arutha yüksek sesle iç geçirdi. "Tam olarak bunu söylüyoruz Ekselans."</p>
	<p class="block_1"> </p>
	<p class="block_">Patrick öfkesini güçlükle dizginleyebilip Lordu Arutha'nın haklı olduğunu bilecek kadar zeki, ama kabul etmeye gönülsüz olacak kadar da öfkeliydi. "Başka bir yol olmalı." "Var," dedi Owen. "Krondor duvarlarına yürüyebilir, dışarıda toplanmış paralı asker kamplarının içinden şehre saldırır ve bir hafta boyunca bina bina dövüşür, ardından yaralarınızı sarmak ve kuzeye yürümeye hazırlanmak için bir ay daha geçirirsiniz."</p>
	<p class="block_1"> </p>
	<p class="block_">Patrick öfkesini kontrol edemiyormuş gibi görünüyordu. "Kahretsin," dediği tek şey oldu. Uzunca bir süre sessiz kaldıktan sonra bir kez daha, "Kahretsin," dedi.</p>
	<p class="block_1"> </p>
	<p class="block_">Arutha, "Patrick bu teklifi reddedemezsin," dedi. "Bir istilacı general bizimle ayrı bir barış yapmak istiyor ve bu teklifi yalnızca Kral reddedebilir. Babanın hayır diyeceğini düşünüyor musun? Şu kadarını biliyorum ki, seninle benim Duko ile imzalayacağı herhangi bir anlaşmayı onaylar. Tek ihtiyacımız olan şey, bunun Fadawah'ın bir numarası olup olmadığına dair birtakım garantiler."</p>
	<p class="block_1"> </p>
	<p class="block_">Jimmy, "Ekselans, bu adamla yalnızca birkaç gün geçirdim, ama bence samimiydi," dedi. "Adamda..." Duko'da gördüğü şeyi tam olarak anlatacak bir kelime arayarak durakladı.</p>
	<p class="block_1"> </p>
	<p class="block_">"Devam et," dedi Patrick.</p>
	<p class="block_1"> </p>
	<p class="block_">"Adamda bir şey vardı, bir umut. Öldürmekten, sürekli fethetmekten bıkmış. Zümrüt Kraliçe'nin, sürekli etrafında duran ve ölüm büyüsünü bozulmadan tutabilmesi için her gece bir tanesi seve seve ölen, Ölüm Korumaları Ölümsüzler'i yarattığında ondaki kötücüllüğü keşfettiği zamanlardan bahsetti bana. Sıradan asker ya da general fark etmeden en ufak bir duraksama gösteren adam yok ediliyormuş. Yüzbaşılardan bazıları isyan ettiğinde hepsi kazığa oturtulmuş ve adamlar seğirerek ölürken kraliçenin ordusu ilerlemeye devam etmiş. Maharta'nın düşüşünden sonra General Gapi Yüzbaşı Calis ve adamlarının kaçmasına izin verdiği için kazığa oturtulup bir karınca yuvasına yerleştirilmiş. Bu herkese, rütbesi ne olursa olsun onun öfkesinden kurtulamayacağını göstermiş. Birlikler diğer birlikleri izlemesi yönünde talimat almış, böylece herkes en ufak bir muhalefet bile gösterse, bunun rapor edileceğini biliyormuş.</p>
	<p class="block_1"> </p>
	<p class="block_">"Duko kış süresince Krallık mahkûmlarıyla, askerlerle, Karanın Sonu ve Sarth'ın kuzeyindeki bazı subaylarla ve sıradan insanlarla konuşmuş. Yaşam tarzımıza, yönetimimize, Yüce Özgürlüğümüze hayran olmuş ve bu ulus kavramımızın harika bir şey olduğunu düşünüyor. Ordudaki diğer herkes gibi kapana kısılmış." Jimmy derin bir nefes alıp, "Bence daha büyük bir şeyin, ölümünden sonra da yaşayacak ve hayatını vermeye değer göreceğini hissedeceği bir şeyin parçası olmak istiyor," dedi.</p>
	<p class="block_1"> </p>
	<p class="block_14">Arutha, "Ve eski yoldaşları tarafından ihanete uğramış biri," dedi. "Söyledikleri doğru olabilir." "Garanti istiyorum," dedi Patrick sertçe. "Bu katil kasabı soylular sınıfımıza kabul etmem için beni ikna edebileceğiniz, aklınıza gelen bütün garantileri istiyorum." Owen güldü.</p>
	<p class="block_1"> </p>
	<p class="block_">"Bunda komik bir yan mı buluyorsunuz Lordum Greylock?" diye sordu Prens.</p>
	<p class="block_1"> </p>
	<p class="block_">"Yalnızca atalarınızdan birisinin de bu şatoda yaşayan ilk Baron için aynı şeyleri söylediğini düşündüğüm zaman," dedi Greylock gülümseyerek.</p>
	<p class="block_1"> </p>
	<p class="block_">Patrick durakladıktan sonra iç geçirdi bir süre sonra kıkırdadı. "Öğretmenlerimden biri bana Rillanon Krallığı'nın onu şehir duvarlarında asmak yerine Bas-Tyra'ya hizmetini kabul etmek için kendini neredeyse körkütük sarhoş ettiğini anlatmıştı."</p>
	<p class="block_1"> </p>
	<p class="block_">"Soylu lordlarımızdan çoğu asmamayı tercih ettiğimiz düşmanlarımızın torunlarından başka bir şey değil Ekselans," dedi Arutha.</p>
	<p class="block_1"> </p>
	<p class="block_">"Pekâlâ," dedi Patrick, "Batıda soylu Lord Duko'yu nereye yerleştireceğiz?"</p>
	<p class="block_1"> </p>
	<p class="block_">Arutha, "Yeni soylulara ihtiyacı olan birkaç tane Kontluk, yirmi tane Baronluk ve bir Dukalık var," dedi</p>
	<p class="block_1"> </p>
	<p class="block_">Owen, "Güney Sınır Bölgesi Dükü'ne ihtiyacımız var," dedi.</p>
	<p class="block_1"> </p>
	<p class="block_">Patrick James'e baktı. "Krondor'daki ayakçı takımını Kesh'in önüne atmaya ne dersin?"</p>
	<p class="block_1"> </p>
	<p class="block_">Jimmy, "Ekselans bir öneri sunmaya duraksıyorum..." dedi.</p>
	<p class="block_1"> </p>
	<p class="block_">Patrick sertçe Jimmy'ye baktı. "Alçakgönüllü davranmaya çalışma James. Üçüncü kuşakta ailendeki ilk alçakgönüllü adam olurdun ve buna inanmam."</p>
	<p class="block_1"> </p>
	<p class="block_">James gülümsedi. "Eğer Duko ve adamlarını Shandon Körfezi ile Karanın Sonu arasındaki Sutherlands'e gönderirseniz, birliklerimizi Krondor'a gönderip güneybatı sınırında hâlâ bir varlık gösterebiliriz. Her yerde, durumumuzu dakika dakika İmparator'um generallerine bildiren Kesh ajanları olduğunu varsayabiliriz. Krondor'a yerleştikten sonra Nordan iyice yerleşmeden doğruca Sarth'a ilerleyebiliriz."</p>
	<p class="block_1"> </p>
	<p class="block_">Patrick Owen'a baktı. "Greylock, sen Krondor Şövalye-Mareşalisin. Genç James'in savı hakkında ne düşünüyorsun?"</p>
	<p class="block_1"> </p>
	<p class="block_">Owen ne düşündüğünü tam olarak biliyordu; bunu Jimmy ile Darkmoor'a yaptıkları yolculuk sırasında konuşmuşlardı. "Riskli Ekselans, ama Duko'yu ordumuzla Nordan'ın birlikleri arasında sıkıştırıp adamlarının canlarını kurtarmak için savaşması kadar değil. Ama eğer onları Kesh ile yüzleşmek için güneye sürersek, Duko'nun adamlarının eski yoldaşlarıyla savaşması ya da Fadawah'ın aralarına karıştırdığı herhangi bir casusla ilgili endişelenmek zorunda kalmayız. Ayrıca Düşler Vadisi'nde yaşayan adamların yarısı, istedikleri an bize ya da düşmanımıza karşı savaşacak paralı askerler; Duko bu gibilerini yönetmek için biçilmiş kaftan olabilir." Zaten defalarca tekrar etmiş olduğu şeyleri sanki ilk defa söyleyecekmiş gibi düşünerek durakladı. "Limanı temizlemeye devam eder ve gelecek ay şehri geri alırsak, altı haftada Sarth'a ilerleyebiliriz. Bu bizi planımızın altı hafta önüne geçirir. Sonbahar yağmurları gelmeden Ylith kapılarına dayanabiliriz. "</p>
	<p class="block_1"> </p>
	<p class="block_">Patrick, "Babama gönderilmek üzere bir mesaj hazırlayacağım," dedi. "Eğer bu katil piçi asması için cellatla veremiyorsam, Keshlilere veririm. Yeni Dükümüze bir 'aileye hoş geldin' mesajıyla birlikte adamlarını harekete hazır hale getirmesini belirten bir mesaj göndermemiz gerekecek." James ayağa kalkıp, "Ekselansları izin verirse?" dedi.</p>
	<p class="block_1"> </p>
	<p class="block_">Patrick eliyle çıkabileceğini işaret edince Arutha da kalktı "Oğlumla konuşmak için birkaç dakika izninizi isteyebilir miyim?"</p>
	<p class="block_1"> </p>
	<p class="block_">Patrick başını sallayıp içoğlanına döndü. "Derhal buraya bir yazman gönderilsin." Arutha oğlunu bekleme salonuna götürdü ve Prensin huzuruna çıkmayı bekleyenlerden uzaklaştırdı. Duyulmamak için hafifçe, "Dash'tan ne haber?" diye sordu.</p>
	<p class="block_1"> </p>
	<p class="block_">"Ayrıldık. Malar ve ben-"</p>
	<p class="block_1"> </p>
	<p class="block_">"Malar da kim?" diye araya girdi Arutha.</p>
	<p class="block_1"> </p>
	<p class="block_">"Yolda karşılaştığımız Düşler Vadisi'nden gelen bir hizmetkâr. Kervanları saldırıya uğramış ve bir aydan fazla bir süredir yabanda hayatta kalmayı başarmış."</p>
	<p class="block_1"> </p>
	<p class="block_">"Malar," dedi Arutha. "Tanıdık bir isim,"</p>
	<p class="block_1"> </p>
	<p class="block_">"Malar Enares," dedi Jimmy. "Tam adı bu."</p>
	<p class="block_1"> </p>
	<p class="block_">"Evet, tanıdık ama kim olduğunu hatırlayamıyorum."</p>
	<p class="block_1"> </p>
	<p class="block_">"Onu nereden tanıdığını bilmiyorum baba. Efendisi önemli bir tüccarmış, belki oradan biliyorsundur."</p>
	<p class="block_1"> </p>
	<p class="block_">Arutha, "Kayıtlarımdan çoğu hâlâ Krondor'u boşaltırken getirdiğimiz kutularda," dedi. "Genelde, o adı araştıracak bir yazmanım olurdu. Tabii hâlâ bir yazmanım varsa."</p>
	<p class="block_1"> </p>
	<p class="block_">Jimmy, "Pekâlâ eğer adamı hatırlayacak olursan şunu bil ki, o adamda göründüğünden fazlası var," dedi. Eğer hâlâ buralardaysa Krondor'a döndüğümüz zaman gözüm onun üstünde olur." Arutha elini Jimmy'nin omzuna koydu "Şimdi dinlen ve bir iki gün içinde yola çıkmaya hazır ol. Patrick en fazla birkaç gün içinde Duko'ya bir mesaj göndermeli. Bir çeşit törene ve resmi bir teslimle görev atamasına ihtiyacımız olacak. Keşke yaşlı Jerome hayatta olsaydı."</p>
	<p class="block_1"> </p>
	<p class="block_">Jimmy sırıttı. "Büyükbabam onunla hiç anlaşamazdı."</p>
	<p class="block_1"> </p>
	<p class="block_">"Evet, ama tanıdığını en iyi Teşrifatçı idi. Eğer alt cehennemlerden gelen bir yaratığı hoş karşılamak gerekseydi, bir yolunu bulur ve kısa zamanda hazırlanırdı." Jimmy, "Sanırım şu anda tek istediğim yemek yemek ve uyumak," dedi.</p>
	<p class="block_1"> </p>
	<p class="block_">"Bu arada," dedi Arutha, "Lord Silden burada. Francie'i de getirmiş."</p>
	<p class="block_1"> </p>
	<p class="block_">"Prens'in huzuruna çıkmadan az önce gördüm onu. Sabah gezintisinden geliyordu. Büyümüş." "Rillanon'dayken onu bir baş belası olarak gördüğünü hatırlıyorum. Hâlâ seninle evlenmek istiyor mu?"</p>
	<p class="block_1"> </p>
	<p class="block_">Jimmy güldü. "Sadece şanslıysam. Eğer uyanık kalmayı başarırsam, onunla öğle yemeği yiyeceğim."</p>
	<p class="block_1"> </p>
	<p class="block_">Arutha gülümsedi. "Başarırsın." Ardından tavrı ciddileşti. "Keşke kardeşinden haberimiz olsaydı."</p>
	<p class="block_1"> </p>
	<p class="block_">Jimmy başını salladı. "Keşke."</p>
	<p class="block_1"> </p>
	<p class="block_">Arutha büyük oğlunun omzunu hafifçe sıktı, ardından Prens'in huzuruna döndü. Jimmy, Francie ile yiyeceği yemeği düşününce, önceden hissettiği kadar yorgun olmadığına karar verdi. Dün gece Batı'dan gelen herhangi bir rapor olup olmadığına bakmak için muhafız yüzbaşısının ofisine gitmeye karar verdi. Şanslıysa Dash hakkında bir şeyler öğrenebilirdi.</p>
	<p class="block_6"> </p>
	<p class="block_10"><img alt="Line" src="images/image.png" class="calibre2"/></p>
	<p class="block_1"> </p>
	<p class="block_">Pug 'Tapınak'a girdi ve boş olduğunu gördü. Deponun arka tarafından gelen bağırışları ve çocukların kahkahasını duydu. Boş binada hızla ilerledi, eğreti bir sunağın yanından geçti, mutfağa girdi ve eski depoya eklenmiş avluya çıktı.</p>
	<p class="block_1"> </p>
	<p class="block_14">Nakor sabunlu suyla balonlar çıkaran bir çocuğun yanına çömelmişti. Diğer çocuklar balonları kovalayıp yakalıyordu, ama eski kumarbaz dikkatle çocuğun piposunun ucunda şekillenen balona bakıyordu. Balon büyürken Nakor, "Yavaş yavaş," dedi.</p>
	<p class="block_1"> </p>
	<p class="block_">Ardından, balon bir kavun büyüklüğüne ulaşınca küçük çocuk sert bir üflemeyle balonu piponun ucundan küçük balonlar fışkıracak şekilde patlattı. Balonlar ikindi rüzgârında savrulurken avludaki diğer çocuklar neşeyle çığlıklar atarak kahkahaya boğuldu.</p>
	<p class="block_1"> </p>
	<p class="block_">Pug gülünce Nakor döndü. Büyücüyü gören Nakor'un yüzü geniş bir sırıtmayla ikiye ayrıldı. "Pug, ne mükemmel bir zamanlama!"</p>
	<p class="block_1"> </p>
	<p class="block_">Pug yanına gitti ve el sıkıştılar. "Nedenmiş o?"</p>
	<p class="block_1"> </p>
	<p class="block_">"Balon. Bu çocukları izlerken aklıma bir şey geldi ve sana bir şey sormak istiyorum." "Nedir'"</p>
	<p class="block_1"> </p>
	<p class="block_">"Tomas, Macros ve senin zamanın başlangıcına gitmenizle ilgili bana anlattığın şu hikâyeyi hatırlıyor musun?"</p>
	<p class="block_1"> </p>
	<p class="block_">"Pek kolay unutamıyorum," dedi Pug.</p>
	<p class="block_1"> </p>
	<p class="block_">"Evrenin dışına doğru devasa bir patlama olduğunu söylemiştin, değil mi?"</p>
	<p class="block_1"> </p>
	<p class="block_">"Tam olarak bu şekilde mi tasvir ederdim bilemiyorum, ama evet, temelde olan buydu." Nakor güldü ve bir süre dans etli. "Buldum!"</p>
	<p class="block_1"> </p>
	<p class="block_">"Neyi buldun?"</p>
	<p class="block_1"> </p>
	<p class="block_">"Bana yıllar önce o hikâyeyi anlattığından beridir bir düşünceyle boğuşuyordum. Şimdi anlıyorum sanırım. Balon yaparken çocuğu izle." Çocuğa döndü. "Charles, tekrar lütfen."</p>
	<p class="block_1"> </p>
	<p class="block_">Çocuk tek büyük bir balon üfledi. "Genişleyişine bak!" dedi Nakor. "Nasıl genişlediğine bak!" "Eee," dedi Pug. "Ne olmuş?"</p>
	<p class="block_1"> </p>
	<p class="block_">"Balon bir sabunlu su damlası, ama içine hava üflediğin zaman genişliyor! Genişliyor, ama içerdiği su miktarı aynı. Anlamıyor musun?"</p>
	<p class="block_1"> </p>
	<p class="block_">"Neyi?" dedi Pug, Nakor'un son söylediğine gerçekten şaşırmış bir biçimde.</p>
	<p class="block_1"> </p>
	<p class="block_">"Evren! Evren bir balon!"</p>
	<p class="block_1"> </p>
	<p class="block_">Pug, "Ah..." dedi. Durakladı. "Anlamıyorum."</p>
	<p class="block_1"> </p>
	<p class="block_">Nakor ellerini kullanarak havada bir küre çizdi. "Evrenin maddesi, sabunlu su gibi dışarı doğru saçıldı! Evrendeki her şey, balonun yüzeyinde."</p>
	<p class="block_1"> </p>
	<p class="block_">Pug duyduklarını düşünmek için bir an durdu, ardından, "İnanılmaz," dedi,</p>
	<p class="block_1"> </p>
	<p class="block_">"Her şey birbirinden aynı hızda uzaklaşıyor! Mümkün olan tek yol bu."</p>
	<p class="block_1"> </p>
	<p class="block_">Pug gerçekten etkilenmişti. "Yani, bu ne anlama geliyor?"</p>
	<p class="block_1"> </p>
	<p class="block_">"Evrendeki işleyişin nasıl olduğuna dair bir ipucumuz olduğu anlamına geliyor. Bu bize evrenin ortasında ne yaptığımıza dair bir fikir verebilir."</p>
	<p class="block_1"> </p>
	<p class="block_">"Yüzeyinde demek istiyorsun."</p>
	<p class="block_1"> </p>
	<p class="block_">"Yüzeyinde," diye düzeltti Nakor.</p>
	<p class="block_1"> </p>
	<p class="block_">"Öyleyse ortada ne var?" diye sordu Pug.</p>
	<p class="block_1"> </p>
	<p class="block_">Nakor sırıttı. "Boşluk. Bahsettiğin şu gri madde."</p>
	<p class="block_1"> </p>
	<p class="block_">Pug durakladı. "Bu... mantıklı."</p>
	<p class="block_1"> </p>
	<p class="block_">"Ve bir gedik yarattığın zaman, balonun yüzeyini büküyorsun!"</p>
	<p class="block_1"> </p>
	<p class="block_">Pug kafasını iki yana salladı. "Anlamadım."</p>
	<p class="block_1"> </p>
	<p class="block_">"Hepsini başka bir zaman açıklarım. Şimdi, Dünyalar Koridoru'nun bu işteki rolünün ne olduğunu bulabilirsem..."</p>
	<p class="block_1"> </p>
	<p class="block_">Pug, "Bir şeyler bulacağından eminim," dedi.</p>
	<p class="block_1"> </p>
	<p class="block_">Nakor, "Beni ziyarete gelmenin bir sebebi var mı?" diye sordu.</p>
	<p class="block_1"> </p>
	<p class="block_">"Evet, yardımına ihtiyacım var."</p>
	<p class="block_1"> </p>
	<p class="block_">Nakor, "Çocuklar oynamaya devam edin," dedi.</p>
	<p class="block_1"> </p>
	<p class="block_">"Bu çocuklar kim?" diye sordu Pug Nakor'un peşinden tapınağa giderek.</p>
	<p class="block_1"> </p>
	<p class="block_">"Buraya yakın oturan ve mahvolmuş evlerini ya da iş yerlerini tekrar inşa etmeye çalışan, ama bunu yaparken çocuklarını bırakacak bir yeri olmayan insanların çocukları. Çocuklarının sokaklarda koşuşturmasındansa, onları bırakacakları güvenli bir yer sağlıyoruz."</p>
	<p class="block_1"> </p>
	<p class="block_">"Ve iş yerleri tekrar inşa edildiğinde, ebeveynlerinin yardımlarını alacaksınız."</p>
	<p class="block_1"> </p>
	<p class="block_">"Doğru," dedi Nakor. "Bu arada, bize yardım etmek isteyen insanlar arasındaki itibarımız artıyor. Büyük bir kısmını usta tüccarlar oluşturuyor."</p>
	<p class="block_1"> </p>
	<p class="block_">"Kendini gerçekten bu Arch-Indar Tapınağı'na adadın, değil mi?" "Kendimi tapınağın kurulmasına adadım," dedi Nakor.</p>
	<p class="block_1"> </p>
	<p class="block_">"Ondan sonra?"</p>
	<p class="block_1"> </p>
	<p class="block_">Nakor omuzlarını silkti. "Bilmiyorum. Burayı benden daha iyi yönetecek birilerine bırakacağım. Bu gerçekten benim işim değil. Gerçi Wodar-Hospur'un işleriyle bir yaşama yetecek kadar uğraştığımı düşünsem de, Kayıp Bilgi Tanrısı'nın Tapınağı olsaydı belki." Ona inanılmaz bir bilgi ve güç veren, ama aynı zamanda akıl sağlığını da tehdit eden yıllarca sahip olduğu büyülü el yazmasından bahsediyordu.</p>
	<p class="block_1"> </p>
	<p class="block_">"Ne yapacaksın öyleyse?"</p>
	<p class="block_1"> </p>
	<p class="block_">"Bilmiyorum. Sanırım dolaşmaya devam edeceğim."</p>
	<p class="block_1"> </p>
	<p class="block_">Nakor'un ofisine vardılar ve Pug arkasından kapıyı kapadı. "İşin başına Sho Pi'yi mi bırakmayı düşünüyorsun?"</p>
	<p class="block_1"> </p>
	<p class="block_">"Zannetmiyorum. Ne olabileceğinden emin olmamama karşın, o... farklı bir yolda ilerliyor." "Başka biri mi?" diye sordu Pug otururken.</p>
	<p class="block_1"> </p>
	<p class="block_">Nakor başını salladı. "Emin değilim, ama sanınım kim olduğunu biliyorum."</p>
	<p class="block_1"> </p>
	<p class="block_">"Beni aydınlatmak ister misin?"</p>
	<p class="block_1"> </p>
	<p class="block_">"Hayır." dedi Nakor otururken sırıtarak. "Yanılıyor olabilirim. Aptal gibi görünmek istemem." "Tanrılar korusun," dedi Pug iğneleyici bir tonla.</p>
	<p class="block_1"> </p>
	<p class="block_">"Şimdi, benden ne çeşit bir yardım istiyorsun?"</p>
	<p class="block_1"> </p>
	<p class="block_">Pug kuzeydeki Saaurlarla ilgili durumu anlattı, ardından, "Patrick onlara bir ültimatom götürmemi isliyor ve Krallık'tan ayrılmayı reddederlerse onları yok etmemi emretti," diyerek bitirdi.</p>
	<p class="block_1"> </p>
	<p class="block_">Nakor kaşlarını çattı. "Yıllardır güçlerinle ilgili hikâyeler anlatılıyor dostum. Yetki sahibi birisinin bunu kendi amacı doğrultusunda kullanmasının bir zaman meselesi olduğunu düşünüyordum."</p>
	<p class="block_1"> </p>
	<p class="block_">"Daha önce Krallık'a emir almadan hizmet ettim."</p>
	<p class="block_1"> </p>
	<p class="block_">"Doğru, ama daha önce düşünmeden hareket eden bir çocuğun yönetimi altında değildin." Pug arkasına yaslanıp, "Güçlerimi kazandığımdan beri kimsenin yetkisi altında olacağımı düşünmemiştim," dedi. "Tsurani İmparatorluğu'nun bir Yücesi olarak yasanın dışındaydım, kendi vicdanım hariç yetkili tanımıyordum ve İmparatorluk'un iyiliği için çalışıyordum.</p>
	<p class="block_1"> </p>
	<p class="block_">"Midkemia'ya döndüğümden beri, kraliyet ailesi Yıldızlimanı'ndaki işleri uygun gördüğüm şekilde yönetmeme izin vererek beni rahat bırakmaktan hoşnuttu. Kral Borric'e ve ondan önce de Kral Lyam'a topraklarına zarar verecek hiçbir şey yapmayacağımı bilmek yetiyordu.</p>
	<p class="block_1"> </p>
	<p class="block_">Şimdi Patrick'in bu 'git ve düşmanları yok et' emri yüzünden ne yapmam gerektiğinden emin değilim." Nakor Pug'ı gösterdi. "Başka bir dünyada yaşadın Pug. Şatoda oturan o çocuk, hayatının ancak birkaç yılını Rillanon adasından ayrı geçirdi. Sense bir köle ve yasanın ötesinde bir adam oldun, mutfakta çalıştın ve Dük rütbesine yükseldin. Zamanda yolculuk yaptın." Gülümsedi. "Pek çok şey gördün." Gülümsemesi kayboldu. "Patrick korkmuş bir çocuk, ama çabuk öfkelenen kötü bir yapısı ve ona itaat eden bir ordusu olan bir çocuk. Bu tehlikeli bir birleşim."</p>
	<p class="block_1"> </p>
	<p class="block_">"Belki de Krala gitmeliyim."</p>
	<p class="block_1"> </p>
	<p class="block_">Nakor. "Olabilir, ama ben olsam bu seçeneği Saaurlarla konuştuktan ve onları ayrılmaya ikna edip edemeyeceğime baktıktan sonrasına saklamak isterdim," dedi.</p>
	<p class="block_1"> </p>
	<p class="block_">"Benimle gelmeyi düşünür müsün? Olağanüstü durumlarda ne yapılması gerektiğine dair harika bir anlayışın var."</p>
	<p class="block_1"> </p>
	<p class="block_">Nakor bir süre sessiz kaldıktan sonra, "Pek çok kişinin ölümünü önlemek iyi bir davranış," dedi. "Evet, seninle geleceğim. Ama öncesinde benim için bir iyilik yapar mısın?" "Nedir'"</p>
	<p class="block_1"> </p>
	<p class="block_">"Benimle gel."</p>
	<p class="block_1"> </p>
	<p class="block_">Pug kalkıp Nakor'u ofisin dışına doğru takip etti. Büyük salonun uzak ucunda Sho Pi ve iki tane yardımcı rahip konuşuyordu. Nakor, "Sho Pi, çocuklara göz kulak ol," diye bağırdı. "Hemen dönerim."</p>
	<p class="block_1"> </p>
	<p class="block_">Pug'ı şatoya doğru yönlendirdi, ama şatonun ana köprüsüne gitmek için normalde döndükleri yere gelmeden, dönüp şehrin yanmış kısmına giden bir sokağa girdiler. Bir denetim noktasına vararak, Darkmoor Baronu'nun yeleğini giyen iki muhaliz tarafından durduruldular. "Durun," dedi muhafızlardan biri bezgin bir ses tonuyla.</p>
	<p class="block_1"> </p>
	<p class="block_">Nakor, "Bu adam Yıldızlimanı Dükü Pug, Krondur Prensi için bir görev üstünde," dedi. "Efendim!" dedi muhafız, hazır ola geçerek. Büyücüyü daha önce görmemiş olabilirdi, ama Batı'daki her asker onun namını ve neye benzediğini bilirdi.</p>
	<p class="block_1"> </p>
	<p class="block_">"Bir iş için yirmi tane mahkûm almamız gerekiyor," dedi Nakor.</p>
	<p class="block_1"> </p>
	<p class="block_">"Size eşlik etmesi için birkaç tane muhafız getireyim," dedi nöbetçi.</p>
	<p class="block_1"> </p>
	<p class="block_">"Gerek yok," dedi Nakor, elini kaldırarak. "Kendimizi koruyabiliriz."</p>
	<p class="block_1"> </p>
	<p class="block_">Pug'a onu izlemesini işaret etti ve muhafız itiraz edemeden hızla ilerlemeye başladı. Pug, "Bizi merak etme," dedi</p>
	<p class="block_1"> </p>
	<p class="block_">Savaş esirlerinin tutulduğu, ateş ve mancınıklarla yıkılmış yarım düzine şehir bloğundan oluşan bir alana girdiler. Nakor büyük bir kaya bulup üstüne çıktı. Novindus dilinle. Bazı işçilere ihtiyacım var," diye bağırdı.</p>
	<p class="block_1"> </p>
	<p class="block_">Yakınlardaki birkaç adam kafalarını kaldırıp baktı ve bir iki tanesi bakmaya devam etti, ama kimse yaklaşmadı. Nakor bir süre bekledikten sonra kayadan indi. "Bu işe yaramayacak. Benimle gel."</p>
	<p class="block_1"> </p>
	<p class="block_">Kampın daha da içlerine girdiler. Her tarafta pis ve aç görünüşlü paralı askerler boş boş oturmuş sohbet ediyordu. Kalabalığın arasında ilerlerlerken, "Marangozlara, tekerlek yapımcılarına ve araba yapımcılarına ihtiyacım var!" dedi.</p>
	<p class="block_1"> </p>
	<p class="block_">Adamın biri, "Savaşmaya zorlanmadan önce marangozdum," dedi.</p>
	<p class="block_1"> </p>
	<p class="block_">"Tekerlek yapabilir misin?"</p>
	<p class="block_1"> </p>
	<p class="block_">Adam başını salladı. "Tekerlek parmaklığı da yapabilirim."</p>
	<p class="block_1"> </p>
	<p class="block_">"Benimle gel!"</p>
	<p class="block_1"> </p>
	<p class="block_">"Neden gelecekmişim?" dedi adam. Kır saçlı ellilerinde bir adamdı ve kirli ve perişan görünüyordu.</p>
	<p class="block_1"> </p>
	<p class="block_">"Çünkü yapacak daha iyi bir işin yok, değil mi? Ayrıca daha iyi yemek yiyeceksin ve para alacaksın."</p>
	<p class="block_1"> </p>
	<p class="block_">Adam, "Para mı alacağım?" dedi. "Ben mahkûmum."</p>
	<p class="block_1"> </p>
	<p class="block_">"Artık değilsin, tabii çalışmak istiyorsan. Seni Arch-Indar rahibi yapacağım." "Kim?" diye sordu adam şaşkınlıkla.</p>
	<p class="block_1"> </p>
	<p class="block_">"İyilik Tanrıçası," dedi Nakor sabırsızlıkla. "Şimdi gel ve tek kelime etme."</p>
	<p class="block_1"> </p>
	<p class="block_">Konuşma, Nakor gerekli deneyimde yedi adam seçene kadar birkaç kere daha tekrarlandı. Birkaç adam daha gelmişti, ama gerekli becerilerden yoksundular. Girişi bekleyen muhafız çiftinin olduğu yere geri döndüklerinde Pug, "Bu adamları yanımda götürüyorum," dedi. "Bir proje için gerekli becerilere sahipler."</p>
	<p class="block_1"> </p>
	<p class="block_">"Özür dilerim lordum," dedi kıdemli muhafız, "ama bu son derece kuraldışı. Böyle bir emir almadık."</p>
	<p class="block_1"> </p>
	<p class="block_">"Bütün sorumluluğu ben üzerime alıyorum," dedi Pug. "Prens için bir görevdeyim." Kıdemli asker omuzlarını silken genç askerle bakıştı, ardından.</p>
	<p class="block_1"> </p>
	<p class="block_">"Pekâlâ sanırım sorun yok," dedi.</p>
	<p class="block_1"> </p>
	<p class="block_">Mahkûmları tapınağa götürdüler ve içeri girerlerken Nakor, "Sho Pi!" diye bağırdı.</p>
	<p class="block_1"> </p>
	<p class="block_">İlk öğrencisi hızla yanlarına geldi. "Buyur Usta?"</p>
	<p class="block_1"> </p>
	<p class="block_">"Bu adamlara yemek yedirip temiz kıyafetler ver." Geriye göz atıp, "Yıkanmalarından sonra," diye ekledi.</p>
	<p class="block_1"> </p>
	<p class="block_">Sho Pi başını salladı. "Olur Usta."</p>
	<p class="block_1"> </p>
	<p class="block_">"Ardından Rupert Avery'ye bir mesaj gönderip işçilerinin onu beklediğini söyle." Pug, "İşçiler mi?" dedi.</p>
	<p class="block_1"> </p>
	<p class="block_">Nakor başını salladı. "Birkaç tane keresteci bulup sabah kampa döner dönmez, Roo küçük bir araba imalathanesi yatırımına başlayacak." "Keresteci mi?" dedi Pug. Nakor sırıttı. "Yolda anlatırım." Pug gülümsedi.</p>
	<p class="block_1"> </p>
	<p class="block_">Nakor, "Bir iyilik daha," dedi.</p>
	<p class="block_1"> </p>
	<p class="block_">"Ne istiyorsun?"</p>
	<p class="block_1"> </p>
	<p class="block_">Nakor sesini alçattı. "Şiddetle Bayan Miranda'yı geride bırakmanı tavsiye edeceğim." Pug, "Miranda başının çaresine bakabilir," dedi</p>
	<p class="block_1"> </p>
	<p class="block_">"Becerilerden değil, çabuk öfkelenmesinden korkuyorum. Riskler çok az olsa bile tehlikeli bir yolculuk olacak. Herhangi bir tehdide iyi tepki vermeyebilir."</p>
	<p class="block_1"> </p>
	<p class="block_">Pug, "Miranda'nın savaş çıkaracağını sanmıyorum, ana ne demek istediğini anladım," dedi. Bir süre düşündükten sonra, "Sanırım ondan Tomas'ı ziyaret edip kuzeyde durumun nasıl olduğuna bakmasını isteyeceğim," dedi. "Crydee ve Elvandar'dan neredeyse hiç haber almıyoruz ve eğer Ylith'i almak için kuzeye geçeceksek, Yabon'daki mücadelenin nasıl gittiğini öğrenmek can alıcı olur."</p>
	<p class="block_1"> </p>
	<p class="block_">"Oraya yolculuk etme yöntemi var mı?"</p>
	<p class="block_1"> </p>
	<p class="block_">"Karımın, senin ve benim öğrenmemiz gereken bazı 'numaraları' var. Desen ya da alet olmadan kendini nakledebiliyor."</p>
	<p class="block_1"> </p>
	<p class="block_">"Bu çok kullanışlı olurdu."</p>
	<p class="block_1"> </p>
	<p class="block_">Pug, "Korkarım sen ve ben at üstünde yolculuk etmek zorunda kalacağız," dedi. "Uçabilirim, ama yanımda seni taşıyarak değil."</p>
	<p class="block_1"> </p>
	<p class="block_">Nakor, "Ata binmek yürümekten iyidir," dedi.</p>
	<p class="block_1"> </p>
	<p class="block_">Pug güldü. "Çoğu durumun iyi tarafını görmek için harika bir yeteneğin var." Nakor, "Bazen yardımı oluyor," dedi.</p>
	<p class="block_1"> </p>
	<p class="block_">"Ayrılmaya hazır olduğumda sana haber gönderirim. İki gün sonra sanırım." "Hazır olacağım," dedi Nakor Pug ayrılırken.</p>
	<p class="block_1"> </p>
	<p class="block_9"><img alt="C:\Users\UguR\AppData\Local\Microsoft\Windows\INetCache\Content.Word\Line.png" src="images/image.png" class="calibre1"/></p>
	<p class="block_3" id="calibre_pb_9"> </p>
</body></html>
