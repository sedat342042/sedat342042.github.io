<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>04 - Kırık Tacın Parçaları - Yılan Savaşları Efsanesi</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_12">-16-</p>
	<p class="block_13">HİLE</p>
	<p class="block_1"> </p>
	<p class="block_">Erik kaşlarını çattı.</p>
	<p class="block_1"> </p>
	<p class="block_">Owen küfür etti. "Aptal yerine konulduk."</p>
	<p class="block_1"> </p>
	<p class="block_">Günlerdir durmadan atla yol almaktan bitmiş ve hâlâ yol tozuyla kaplı olan Subai, "Patrick haklıydı," dedi. "Sarth'ı ele geçirmemize izin verdiler ve LaMut'u alırlarken bunu yaptılar." 'Bu', denize bakan uçurumların aşağısına bir dağ keçisinden başka bir şeyin inemeyeceği kadar dik bir yamaçtan başlayan etkileyici bir toprak barikatlar dizişiydi. Ağaçlıklar, bir süvari saldırısına girişilmemesi için kökleri bırakılarak neredeyse bin metre boyunca temizlenmişti. Yapıdaki tek zayıf nokta, Kral'ın Yolu'ndan geçen, Krondor'un kuzey kapıları kadar büyük devasa ahşap bir kapıydı.</p>
	<p class="block_1"> </p>
	<p class="block_">İlk yüz metrede yolu dik kesen bir dere vardı ve arazi o noktadan barikata doğru dik bir şekilde yükseliyordu. O barikata saldırmak ciddi sayıda adamın yaralanmasına davetiye çıkartırdı ve aleti yokuş yukarı çıkarma ihtiyacı yüzünden tekerlekli bir koçbaşı girişimi de pek mümkün değildi. Göğüs siperi bir seksen yüksekliğindeydi. Erik arkadaki güneşi yansıtan miğferleri görünce, okçular tepenin aşağısından gelenlere ateş açabilsin diye siperin arkasına basamaklar yapılmış olduğunu tahmin etti.</p>
	<p class="block_1"> </p>
	<p class="block_">Sayım yaptı. "En azından bir düzine mancınık görüyorum." Subai, "Oldukça iyi iş çıkarmışlar," dedi.</p>
	<p class="block_1"> </p>
	<p class="block_">Greylock da katılmak zorunda kaldı. "Bunu konuşmamız gerekiyor." Emir verilirse saldırmaya hazır Krallık askerlerinden oluşan birliklerin arasında ilerleyerek ön taraftan uzaklaştılar. Ağaç çizgisinin arkasındaki yüz metrelik bir açıklıkta toplanmışlardı. Owen, "Burayı aşmanın kolay yolunu göremiyorum," dedi.</p>
	<p class="block_1"> </p>
	<p class="block_">Erik, "Katılıyorum, ama beni endişelendiren şey, kıyıdan Sorgulayıcının Bakışı'na doğru ilerlerken bunun gibi kaç tane barikatla karşılaşacağımız," dedi.</p>
	<p class="block_1"> </p>
	<p class="block_">Owen, "Konuğumuza sorabiliriz," dedi. Fadawah'ın ordusunun birkaç kilit yüzbaşısının ve General Nordan'ın gözetim altında tutulduğu arka tarafı gösterdi. Sarth'tan tutsak alınanların çoğu hâlâ kasabada gözetim altındaydı, ama subaylar Greylock'un birliklerine eşlik ediyordu. Owen ve diğerleri subaylar için kurulmuş bir çadıra gitti ve muhafızlara Nordan'ı getirmesini işaret etti. Nordan, Greylock'un oturması için yerleştirilmiş masa ve sandalyelerin olduğu çadıra geldi. Greylock, Erik ve çok yorgun olan Subai'nin de oturmasına izin vererek oturdu, ama Nordan'ı ayakta bıraktı. "Şimdi," dedi Greylock, "burasıyla Sorgulayıcının Bakışı arasında bu tür savunmalardan kaç tane beklemeliyiz?"</p>
	<p class="block_1"> </p>
	<p class="block_">Nordan omuzlarını silkti. "Bilmiyorum. Fadawah hatlarımın arkasında olanlar hakkında beni bilgilendirmeyi uygun görmedi." Etrafa göz attı. "Eğer öyle olsaydı, burada durup sizinle konuşuyor olmazdım Mareşal. Şu anda siperlerin arkasında olurdum." "Seni sattı, değil mi?" diye sordu Erik.</p>
	<p class="block_1"> </p>
	<p class="block_">"Bir ejderhanın sırtında buraya dalıp beni Ylith'e götürmek gibi dahiyane bir planı yoksa, görünüşe göre öyle."</p>
	<p class="block_1"> </p>
	<p class="block_">"Duko Fadawah'ın, ordunun komutasına rakip olabilecek kişilerden korktuğunu söyledi." Nordan başıyla onayladı. "Sarth'a, güneyde ikinci bir savunma yapmaktan çok, Duko'yu izlemek için yollanmıştım." Etrafa göz attı. "Oturabilir miyim?" Owen bir sandalye getirilmesini işaret etti ve sandalye getirildiğinde Nordan oturdu. "Krondor'a saldırı yapılırken, biraz güneye inip savaşı izleyecek ve ya kasabayı güçlendirmeye ya da kuzeye çekilmeye karar verecektim. Siz Krondor'a saldırmayınca doğal olarak bu kararı hiç veremedim." "Lord Duko taraf değiştirmenin daha uygun olacağını düşündü," dedi Subai. "Onun işbirliği olmasaydı, Sarth'ı bu kadar kolay alamazdık."</p>
	<p class="block_1"> </p>
	<p class="block_">"Lord Duko," dedi Nordan, sanki kelimenin ağırlığını tanıyormuş gibi. "Kendisi artık Krallık'ın adamı öyleyse?"</p>
	<p class="block_1"> </p>
	<p class="block_">"Öyle. Yüce Kesh ile olan güney sınırının komutasına getirildi," dedi Greylock.</p>
	<p class="block_1"> </p>
	<p class="block_">"Böylesi başka bir uzlaşmaya varmak," dedi Nordan, "mümkün mü?"</p>
	<p class="block_1"> </p>
	<p class="block_">Owen güldü. "Duko'nun bir ordusu ve verecek bir şehri vardı. Sen masaya ne koyacaksın?" Nordan, "Ben de böyle bir şey olmasından korkuyordum," dedi.</p>
	<p class="block_1"> </p>
	<p class="block_">"Eh," dedi Erik, "eğer barikatın diğer tarafındakilerin sizin sözünüzle teslim olacağını düşünüyorsanız, geleceğinizi daha yaşanabilir yapmak için yeterli dürtüyü duyabiliriz." "Von Darkmoor, değil mi?" diye sordu Nordan.</p>
	<p class="block_1"> </p>
	<p class="block_">Erik başını salladı. "Beni tanıyor musun?"</p>
	<p class="block_1"> </p>
	<p class="block_">"Yüzbaşın Calis Kızıl Kartalları ile kaçtıktan sonra uzun süre sizi aradık. Uzun yaşayanlardan biri gibi gözüktüğünü ve bir iblis gibi dövüşen genç, iri, sarışın bir çavuşu olduğunu biliyorduk. Zümrüt Kraliçe karanlığın hizmetkârı olabilirdi, ama subayları arasında zeki adamlar vardı." Nordan düşüncelere gömüldü. "Kâhil onun adamlarından biriydi, ama yine de Fadawah'ın güvenini kazanmayı başardı. Ben Fadawah'ın en eski arkadaşıyım." Erik'e baktı. "Sen yöntemlerimizin sizinkilerden ne kadar farklı olduğunu bilecek kadar aramızda yaşadın. Bir Prens, bir tüccardan daha fazla bağlılık gerektirmeyen bir işverendir. Kiralık bir asker için, o sadece daha fazla altını olan bir tüccardır.</p>
	<p class="block_1"> </p>
	<p class="block_">"Fadawah ve ben bu işe başladığımızda, Batıilleri'ndeki birbirine komşu iki köyden gelen iki çocuktuk. Jamagra'nın Demir Yumrukları'na katıldık ve savaşmaya başladık. Yıllarca beraber hizmet ettik ve Fadawah kendi birliğini kurduğunda, onun yardımcı yüzbaşısıydım. General olduğunda, birinci komutanı oldum. Zümrüt Kraliçe denilen kadınla karşılaştığında ve ona karanlık yemini ettiğinde, yanında yer aldım."</p>
	<p class="block_1"> </p>
	<p class="block_">Subai başını sallayan Erik'e bakıp, "Sanırım şu Kâhil denilen adamı tanımamız gerekiyor," dedi. Nordan, "Kraliçenin yüzbaşılarından biriydi," dedi. "Onunla kraliçe onu, birliklerinin komutasının başına geçmesi için Fadawah'a gönderdiğinde tanıştık. Zaten kendi komutanları varken bizi arayıp bulması bana garip gelmişti, ama para iyiydi ve bizi hayalin ötesinde zengin eden fetihler yapmaktan başka bir amacı yok gibi gözüküyordu.</p>
	<p class="block_1"> </p>
	<p class="block_">"Kâhil saldıracağımız şehirlere gizlice girme ve bilgi toplayıp toplumun arasında kutuplaşma yaratma konusunda uzmanlaşmıştı. Fadawah ve kraliçenin Ölümsüzler olarak adlandırdığı, kadının açlığını gidermek için yatağında isteyerek ölen adamlar hariç, Zümrüt Kraliçe ile en fazla vakit geçiren adamdı."</p>
	<p class="block_1"> </p>
	<p class="block_">"Bundan haberiniz var mıydı?" diye sordu Erik.</p>
	<p class="block_1"> </p>
	<p class="block_">"Bir şeyler duyuyorsunuz. Seni önündeki görevi yapmaktan alıkoyacak herhangi bir şeyi duymazdan gelmeye çalışıyorsun. Ben onun yeminli Yüzbaşısı idim ve görevden azledilmedikçe, yakalanmadıkça ya da öldürülmedikçe ona ihanet edemezdim." "Anlıyorum," dedi Erik.</p>
	<p class="block_1"> </p>
	<p class="block_">"Krondor'un etrafındaki kaos, şeytani bir yaratık tarafından kandırıldığımızı ve Zümrüt Kraliçe'nin artık gerçek hanımımız olmadığını ortaya çıkardığında, kendi başımızın çaresine bakmak için ayrıldık. Fadawah hırslı bir adamdır. Kâhil de öyle. Fadawah'a benim kaderimin de Duko'nunkiyle aynı olmasını teklif edenin o olduğundan şüpheleniyorum.</p>
	<p class="block_1"> </p>
	<p class="block_">"Manastırın alt katlarında saklanan bin adamla, Sarth'ta hafif bir üs tutacağımıza inandırıldım. Ordunuz güvenle yoldan yukarı çıktığında, Fadawah güney kıyısı boyunca ordusunu sizin üzerine salarken dışarı çıkıp size arkadan vuracaktım." Buruk bir biçimde, "O adamları hiç almadım," dedi. "İki yüz adam beklerken üçüncü kez yirmi adam geldiğinde anlamalıydım. Onun yerine manastırı inceleyen ve bana her şeyin plana uygun gittiğini söyleyen Kâhil'den uzun bir ziyaret aldım. Çoğu tartışılır becerilerde, toplam dört yüzden az adamım vardı."</p>
	<p class="block_1"> </p>
	<p class="block_">Owen, "Size ne yapacağımıza daha sonra karar vereceğiz General," dedi. "Şimdilik, kuzeye gitmeye ve Kralıma Yabon Dukalığını geri alma sorunum var."</p>
	<p class="block_1"> </p>
	<p class="block_">Nordan ayağa kalktı. "Anlıyorum Mareşal. Kararınızı bekleyeceğim."</p>
	<p class="block_1"> </p>
	<p class="block_">Greylock bir muhafıza Generali diğer subayların yanına götürmesini işaret etti. General duyma eriminin dışına çıkınca Owen, "Söylediği bir şey beni rahatsız etti," dedi. "Neymiş o?" diye sordu Erik.</p>
	<p class="block_1"> </p>
	<p class="block_">"Şu Kâhil'in söylediği şey: 'Her şey plana uygun gidiyor.' "</p>
	<p class="block_1"> </p>
	<p class="block_">Subai, "Manastırın en alt katından geldim," dedi. "Korkmamız gereken hiçbir şey görmedim." "Manastırı kastettiğini sanmıyorum," dedi Owen. "Sanırım Fadawah'ın yumurtladığı daha büyük bir şeyi kastediyordu."</p>
	<p class="block_1"> </p>
	<p class="block_">Erik, "Hepsi de zamanla öğreneceğimiz şeyler," dedi. Owen parmağını eski arkadaşına doğrulttu. "Beni korkutan da bu." Masanın üstünü gösterdi. Yemek getirilmesini işaret etti ve hizmetkârlar emre uymak için aceleyle uzaklaştı. Yakınlarda duran astsubaylardan birine, "Bütün komutanlar birliklerinin yerleştiğini rapor edince bana haber verin," dedi.</p>
	<p class="block_1"> </p>
	<p class="block_">Erik bir süre sessiz kaldıktan sonra, "Gece saldırabiliriz," dedi.</p>
	<p class="block_1"> </p>
	<p class="block_">"Gece mi?" dedi Subai.</p>
	<p class="block_1"> </p>
	<p class="block_">Erik'in ses tonu sadece sesli düşündüğünü gösteriyordu. "Düşman öncü birliklerimizi görmeden barikata yaklaşabilirsek, onlar o mancınıklar ve okçu ateşleriyle bize çok fazla zarar veremeden bir gedik açabiliriz."</p>
	<p class="block_1"> </p>
	<p class="block_">Owen kuşkuluydu. "Sanırım bunu geleneksel yolla yapmalıyız. Kamp kurulmasını ve adamlara dinlenmelerini emredin. Sabahın ilk ışıklarıyla saflar halinde ilerleyip önlerinde duracağız. Erik ile ileri çıkıp teslim olmalarını isteyeceğim ve hayır dedikleri zaman saldıracağız," Erik iç geçirdi. "Keşke daha akıllıca bir şeyler düşünebilseydim."</p>
	<p class="block_1"> </p>
	<p class="block_">"Subai, askerlerimizi barikatın sonundaki yamacın etrafından dolaştırmanın bir yolunu bulabilir misin?"</p>
	<p class="block_1"> </p>
	<p class="block_">"Birkaç tanesini belki," diye yanıtladı Yüzbaşı. "Ama fark edildiklerinde kendilerini öldürtmeyecek kadar çoğunu değil. Yolbulucular bunu yapacak olsaydı, oraya çıkıp fark edilmeden önce bir yerde konuşlanabileceğimizden eminim."</p>
	<p class="block_1"> </p>
	<p class="block_">"Ama mesaj taşımak için kuzeye gitmek zorundasınız," dedi Owen. "Hayır beyler, bu kez doğruca ilerleyip kapıya tekme atmamız gerekiyor. Adamlarınızla ilgilenin."</p>
	<p class="block_1"> </p>
	<p class="block_">Erik kalktı. "Yerleşimi inceleyeceğim."</p>
	<p class="block_1"> </p>
	<p class="block_">Owen Erik'e kalmasını işaret etti ve diğer subaylar gidince, "O yarların altındaki kumsala adamlarını çıkartabilir misin?" diye sordu.</p>
	<p class="block_1"> </p>
	<p class="block_">"Onları kumsala çıkartırım, ama yukarı çıkartıp çıkartamayacağını bilmiyorum," dedi Erik. "Öyleyse gün ışığını kaybetmeden önce oraya gidip baksan iyi olur. O yarların yukarısına bir grup çıkarabilir ve düşman geldiğinizi fark etmeden yukarıya ulaşabilirseniz, o kapıyı içeriden açabilirsiniz."</p>
	<p class="block_1"> </p>
	<p class="block_">Erik olasılığı düşündü. "Kapı yarın yamacına tepenin yamacından yüz metre kadar daha yakın, değil mi?"</p>
	<p class="block_1"> </p>
	<p class="block_">"Yapabileceğini düşünüyor musun?"</p>
	<p class="block_1"> </p>
	<p class="block_">Erik, "Kumsala inip bakmam lazım," dedi. "Elimden geldiğince çabuk dönerim."</p>
	<p class="block_1"> </p>
	<p class="block_">Kalktı ve Kızıl Kartallar'ın kamp yaptığı yere gitti. "Jadow!" diye bağırdı, "bir grup getir!" İri yarı teğmen ve Hudson adındaki bir çavuş grubu neredeyse anında toparladı ve Erik atların bağlı olduğu yere gidene kadar arkasında ona yetişmeye çalışan bir düzine adam vardı. Atlar eyerlendi ve birkaç dakika içinde yola çıkmaya hazır hale getirildi ve Erik ekibini sıraya soktu. Etrafına göz attı ve ordunun ne kadar iyi kamp kurmuş olduğunu görünce hayrete düştü. Sarth'tan kuzeye ilerlemek zor bir yürüyüş olmuştu ve levazım subayları erzakları bir arada tutmak ve kısa sürede yola çıkmaya hazır olmak için sınırlarını zorlamıştı. Ama yine de Batı Orduları'nın büyük kısmı, silahlı yaklaşık sekiz bin adam buradaydı ve geride Owen'ın ekibi tarafından önceden belirlenen yerlere hareket eden bir haftadan az bir uzaklıkta on bin adam vardı. Lojistik Erik için hâlâ soyut bir kavramdı. Yolda geçirdiği zaman, Calis'in küçük birliğiyle Novindus'ta yaptığı yolculuk ya da Krondor ve Darkmoor'daki savunma konumlarında geri çekilirken olmuştu. Bu onun bu kadar çok sayıda adamla ilk deneyimiydi.</p>
	<p class="block_1"> </p>
	<p class="block_">Yolun her iki tarafında ilerleyen binlerce adamdan, arabadan ve attan çıkan toz neredeyse ortalığı kaplıyordu. Yarların altındaki kumsala özgürce at sürebileceğini ve hiçbir düşman gözcüsünün kumsal bölgesindeki hiçbir şeyi göremeyeceğini biliyordu.</p>
	<p class="block_1"> </p>
	<p class="block_">Hatların bir buçuk kilometre gerisindeki bir koya çıkan bir patika buldu ve devriyeyi o yoldan götürdü. Yol, dönerek kumsala bağlandığı yerde daralıyordu, bu yüzden tek sıra gitmek zorunda kaldılar.</p>
	<p class="block_1"> </p>
	<p class="block_">Erik kıyıyı incelerken durdular. Erik adamlara dönüp, "Aranızda iyi yüzen var mı?" diye sordu. Adamlardan ikisi elini kaldırdı ve Erik Jadow'a bakıp sırıttı. "Ah, hayır ahbap. Maharta'ya girmek için nehri yüzerek geçtiğimizden beri bunu yapmak zorunda kalmamıştık."</p>
	<p class="block_1"> </p>
	<p class="block_">Erik atından atlayıp zırhını çıkarmaya başladı. "Bu kez üstümüzde otuz beş kilo demir taşımak zorunda değiliz." Jadow atından indi ve sessizce küfür ederek zırhını çıkarmaya başladı. Elini kaldıran iki adam üstlerinde sadece iç tunikleri ve pantolonlarıyla çok geçmeden Erik ile Jadow'un yanına geldi. Erik, "Eşli yüzeceğiz," dedi. "Akıntı güçlü görünüyor. Kayalara dikkat edin."</p>
	<p class="block_1"> </p>
	<p class="block_">Adamları kumsalın en ucuna götürdü. Dalgaların arasında ilerledikten sonra döndü ve "Sanırım yüzmek yürümekten daha güvenli olacak," dedi.</p>
	<p class="block_1"> </p>
	<p class="block_">Adamlar suya girdi ve Erik onları dalgaların kırılmaya başladığı yere kadar götürdü. Erik kırılan bir dalganın dibine dalıp arkasından çıktı. Açığa doğru yüzdü ve dalgaların daha sakin olduğu yere gelince, kumsala paralel bir yönde ilerlemeye başladı. Su yılın bu zamanına göre soğuktu ve ilerlemek zor oluyordu, ama birkaç dakika sonra Erik eşini geride bırakmış olduğunu fark etti. Adamın yetişmesini bekledi, ardından tekrar yüzmeye başladı. Küçük koylar dizisinin ilkine geldiklerinde durup diğerlerinin yetişmesini beklediler. Erik, "Yaklaşık bir buçuk kilometre daha yüzdükten sonra içeri girmemiz gerekiyor" dedi. İleriyi gösterdi. "Şurada kumsal açılıyor gibi gözüküyor."</p>
	<p class="block_1"> </p>
	<p class="block_">Jadow, "Bir şey diyemem; tek gördüğüm kırılan dalgalar ve kayalar," dedi.</p>
	<p class="block_1"> </p>
	<p class="block_">"Pekâlâ, kayalardan sakının," dedi Erik, güçlü kulaçlarla tekrar ilerlemeye başlayarak. Onları ikinci bir buruna ve daha fazla kayaya doğru yönlendirdi.</p>
	<p class="block_1"> </p>
	<p class="block_">Durup ileriyi işaret etti. "Şurası! Çıkabileceğimiz bir kumsal var."</p>
	<p class="block_1"> </p>
	<p class="block_">Birini yakalayıp kıyıya gitmek için doğruca büyük dalgalardan birine yüzdü ve dize gelen bir suda ayağa kalktı. Etrafına bakınca, Jadow yolda bir miktar su yutmuş gibi gözükmesine rağmen, diğer üç adamın da dalgalarla yanına gelmiş olduğunu gördü.</p>
	<p class="block_1"> </p>
	<p class="block_">Erik yarların yukarısına baktı. "Sanırım onların hatlarıyla bizim hatlarımızın arasındayız," dedi. Kıyıyı baştan uca inceleyerek, "Söylemesi zor," dedi.</p>
	<p class="block_1"> </p>
	<p class="block_">Nefes alışverişini düzene sokmak için biraz bekledikten sonra, "Gelin," dedi. "İşimizi halledip hava kararmadan dönmemiz gerekiyor." Jadow inledi.</p>
	<p class="block_1"> </p>
	<p class="block_">"Ne oldu?" diye sordu Erik.</p>
	<p class="block_1"> </p>
	<p class="block_">"Ahbap, hiç aklıma gelmemişti; bir de geri yüzeceğiz, değil mi?" Erik ve diğerleri güldü. "Burada kalmak istemiyorsan," dedi Erik.</p>
	<p class="block_1"> </p>
	<p class="block_">Erik kumsalın yukarısına doğru hızla ilerlemeye başlarken Jadow, "Kumsal hayatı güzel olabilir diye düşünüyorum; balık tutabilirim, bir kulübe yapabilirim, bilirsin," dedi.</p>
	<p class="block_1"> </p>
	<p class="block_">Erik sırıttı. "Sıkılırdın."</p>
	<p class="block_1"> </p>
	<p class="block_">Hızla yarların dibinde ilerlediler. Erik zaman zaman yukarı göz atıyordu. Uzun, kıvrımlı, gelgit havuzları ve birkaç büyük kaya çıkıntısı olan bir kumsala gelmişlerdi, ama Erik sonunda düşman istihkâmından görülmeyecekleri kadar geride güvenli bir uzaklıkta olduklarına ikna olmuştu.</p>
	<p class="block_1"> </p>
	<p class="block_">Yukarı bakıp, "Jadow, bu yarı tırmanma konusunda ne düşünüyorsun?" diye sordu. Jadow yukarı baktı ve sonunda, "Pek bir şey düşünmüyorum," dedi.</p>
	<p class="block_1"> </p>
	<p class="block_">"Yapılabilir mi?"</p>
	<p class="block_1"> </p>
	<p class="block_">"Olabilir, ama bu Yolbulucuların yapabileceği bir iş. Onlar bu tür şeylerde çok iyidir."</p>
	<p class="block_1"> </p>
	<p class="block_">"Yolbulucular hattın doğu ucundan dolaşıp tepelere ve ardından kuzeye gidecek; Subai'nin Yabon'a mesaj götürmesi gerekiyor."</p>
	<p class="block_1"> </p>
	<p class="block_">"Tamam, o zaman kamptaki yüzecek ve göğüs göğüse ufak bir çatışma yapmak için bu kayaları tırmanacak kadar aptal olabilecek diğer adamları da alıp buraya gelelim."</p>
	<p class="block_1"> </p>
	<p class="block_">Erik Jadow'a baktı, ardından, "Sanırım tam bu işin adamlarını buldum," dedi.</p>
	<p class="block_1"> </p>
	<p class="block_">Owen, "Bakalım anlamış mıyım?" dedi. "Yarın onlara sadece keşif saldırıları yapmamı mı istiyorsun?"</p>
	<p class="block_1"> </p>
	<p class="block_">Erik Owen'ın haritasına yeni çizilmiş savunma hattını gösterdi. "Eğer doğruca bu duvara saldırırsak kayıp veririz. Saldırıyı bir ya da iki gün erteleyebiliriz. Ama o yarın tepesine çıkar, kapıyı açıp içeri girmenizi sağlarsak, buradaki savaşı günlerce kısaltabiliriz. Ve pek çok adamın hayatını kurtarırız."</p>
	<p class="block_1"> </p>
	<p class="block_">"Ama o kapıyı açamazsanız, kendinizi doğratmış olursunuz," dedi Owen.</p>
	<p class="block_1"> </p>
	<p class="block_">Erik, "Hiç kimsenin bir askere sonsuza kadar yaşayacağı garantisi verdiğini duymadım," dedi. Owen gözlerini kapattı, ardından, "Sen atları nallar, ben de Otto'nun diğer çocuklarına nasıl kılıç tutulduğunu öğretirken hayat daha kolaydı," dedi.</p>
	<p class="block_1"> </p>
	<p class="block_">Erik oturdu ve "Sana katılıyorum," dedi.</p>
	<p class="block_1"> </p>
	<p class="block_">Owen, "Eee, yanında kimleri götürüyorsun?" diye sordu. "O yarlara tırmanmak tehlikeli mi... yoksa ben mi abartıyorum?"</p>
	<p class="block_1"> </p>
	<p class="block_">"Sen abartıyorsun," dedi Erik gülümseyerek. Bir emir erinin uzattığı şarap kupasını aldı, ardından, "Akee ve Hadatileri bu sabah geldi," dedi. "Elimizdeki en iyi tırmanıcılar onlar." Owen başını salladı. "Öyleler. Ve hatırladığım kadarıyla, bir kılıç kullanma konusunda becerikli bir gruplar."</p>
	<p class="block_1"> </p>
	<p class="block_">"Çok."</p>
	<p class="block_1"> </p>
	<p class="block_">"Pekâlâ, onları dağ sırtlarına gönderecektim, ama Subai'ye bütün Yolbulucuları verirsem, Yabon'a ulaşma şansları daha fazla olur."</p>
	<p class="block_1"> </p>
	<p class="block_">"Ölülerin listesine bakmadım. Elimizde kaç tane Yolbulucu kaldı'"</p>
	<p class="block_1"> </p>
	<p class="block_">"Çok az. Elimizde çok az adam kaldı," dedi Owen. "Darkmoor ve Kâbus Sıradağlarında, Tanrıların bizden isteyebileceğinden çok daha fazla sayıda adam kaybettik. Batı Orduları'nın çekirdeğiyle ilerliyoruz ve biz düşersek, geriye hiçbir şey kalmaz." İç geçirdi. "Subai'nin on dört Yolbulucusu kaldı."</p>
	<p class="block_1"> </p>
	<p class="block_">"On dört mü?" Erik üzüntülü bir ifadeyle kafasını iki yana salladı. "Savaştan önce yüzden fazla adamı vardı."</p>
	<p class="block_1"> </p>
	<p class="block_">"O iz sürücüler ve keşifçiler ender bulunan adamlardır," dedi Owen. "Onları senin katillerin gibi bir gecede eğitemezsin."</p>
	<p class="block_1"> </p>
	<p class="block_">Erik gülümsedi. "Benim katillerim kendilerini bu ordudaki herhangi bir birlikten daha çok kanıtlamıştır. Ve düşünmek istemeyeceğim kadar Kartal kaybettim." Bir süre Novindus'taki iki yolculuk süresince beraber hizmet ettikleri adamları, Luis ve Roo, Nakor ve Sho Pi ve yoldaki savaşlarda ölen diğerlerini -attan düşüp kafasını kıran Billy Goodwin, dindar kavgacı Biggo ve Erik'in en iyi çavuşu Harper'ı- düşündü. Ve özellikle bir adamı. "Bu grubu benim yerime Calis'in yönetmesini herkesten çok istememe rağmen," dedi Owen'a, "kalan ömrümün yarısını Bobby de Loungville'in aramıza dönmesi için verirdim."</p>
	<p class="block_1"> </p>
	<p class="block_">Owen şarap kupasını kaldırdı. "Haklısın evlat. Haklısın." Şarabı yudumladı. "Ama kuşkusuz seninle gurur duyardı."</p>
	<p class="block_1"> </p>
	<p class="block_14">Erik, "Bütün bunlar bitince ve adamları Novindus'a geri yollamaya başladığımız zaman, o buz mağarayı bulup Bobby'yi eve getirmek istiyorum," dedi.</p>
	<p class="block_2"> </p>
	<p class="block_">Owen, "Daha önce daha çılgınca işler yapan insanlar da olmuştu," dedi. "Ama ölen ölmüş, gömülen gömülmüştür Erik. Ölen onca adam varken neden Bobby?"</p>
	<p class="block_1"> </p>
	<p class="block_">"Çünkü o Bobby idi? Kartal'dayken bize öğrettiği şeyler olmasa çoğumuz hayatta olmazdık. Calis Yüzbaşımızdı, ama Bobby ruhumuzdu."</p>
	<p class="block_1"> </p>
	<p class="block_">"Pekâlâ, Prens'i sana bir süreliğine izin vermesi için ikna edersen, belki bunu yapabilirsin. Ben, omuzlarımdan biraz yük alması için seni terfi ettirmesini isteyeceğim ondan."</p>
	<p class="block_1"> </p>
	<p class="block_">"Teşekkürler, ama kabul etmiyorum."</p>
	<p class="block_1"> </p>
	<p class="block_">Owen, "Neden?" diye sordu. "Bir karın var ve bir gün çocukların olacak ve terfi, rütbeni olduğu kadar gelirini de arttırır."</p>
	<p class="block_1"> </p>
	<p class="block_">"Parayla ilgili endişelerim yok. Yani, Roo'nun benim adıma yaptığı yatırımlar iyi gitmese bile yeterince param var. Kitty ve herhangi bir sayıda çocuğa bakabilirim, ama bir kurmay subay olmak istemiyorum."</p>
	<p class="block_1"> </p>
	<p class="block_">Greylock, "Savaş bittiğinde yüzbaşılara pek ihtiyaç olmayacak Erik," dedi. "Soyluluk tekrar sivrilecek ve barışın korunmasına çalışılacak."</p>
	<p class="block_1"> </p>
	<p class="block_">Erik kafasını iki yana salladı. "Bunun mantıklı olduğunu sanmıyorum. Bence Gedik Savaşları ve bu savaş daha büyük bir düzenli orduya ihtiyacımız olduğunu gösteriyor. Kesh'in güneyde tekrar harekete geçmesi ve çok fazla kayıp vermiş olmamız, sanırım Prens'in Batı'da daha önce sahip olduğumuzdan daha fazla adamı silah altına almasını gerektirecek."</p>
	<p class="block_1"> </p>
	<p class="block_">"Bunu ilk söyleyen sen değilsin," dedi Owen, "ama siyaset... soylular buna asla destek vermez." "Eğer Kral emrederse verirler," dedi Erik. "Ve Patrick bir gün Kral olacak." "Tüyler ürpertici bir düşünce," dedi Owen.</p>
	<p class="block_1"> </p>
	<p class="block_">Erik, "Büyüyecek," dedi.</p>
	<p class="block_1"> </p>
	<p class="block_">Owen güldü. "Söyleyene bak. Onunla aynı yaştasınız!"</p>
	<p class="block_1"> </p>
	<p class="block_">Erik omuzlarını silkti. "Kendimi olduğumdan yaşlı hissediyorum." "Eh, işin aslı," dedi Owen, "öylesin de. Şimdi, git ve şu Hadatileri bulup onlara istediğini yapacak kadar deli olup olmadıklarını sor. Hayır derlerse şaşırmam."</p>
	<p class="block_1"> </p>
	<p class="block_">Erik kalktı, selam verdi ve ayrıldı. Erik gittiğinde Owen haritaya baktı ve emir erine, "Yüzbaşı Subai'yi çağır lütfen," dedi.</p>
	<p class="block_1"> </p>
	<p class="block_10"><img alt="Line" src="images/image.png" class="calibre2"/></p>
	<p class="block_1"> </p>
	<p class="block_">Jimmy işaret etti. "Şuradan." Bir ata el koymuş ve iki adamı Vykor Limanı'na göndermişti. Diğer on adama Malar takibinde ona eşlik etmelerini emretmişti. Casusun gidebilecek sadece bir olası rotası olduğunu biliyordu.</p>
	<p class="block_1"> </p>
	<p class="block_">Jimmy artık Malar Enares'in bir Kesh casusu olduğundan emindi. Basit bir hırsız Jimmy'nin silahlarını ve altınını alırdı. Oysa Malar Kesh'e kaçarken yedek olsun diye yalnızca Jimmy'nin atını almıştı. İlk iş olarak Prens'in Lord Duko'ya gönderdiği emirleri alması bile yeterli bir kanıttı.</p>
	<p class="block_1"> </p>
	<p class="block_">Yüzbaşı Songti ve diğer adamlar genç soylunun emirlerine şüpheyle baksa da, emirlere uydu.</p>
	<p class="block_1"> </p>
	<p class="block_">Atları dinlendirmek için durduklarında Songti, "Lord James-"</p>
	<p class="block_1"> </p>
	<p class="block_">"Jimmy. Lord James büyükbabamdı." "Lord Jimmy," diye düzeltti Songti. "Sadece Jimmy." Songti omuzlarını silkerek, "Jimmy, kesin bir amaçla hareket ediyorsun ve izleri takip ediyor gibi görünmüyorsun," dedi. "Bu kaçağın nereye gittiğini bildiğini varsayabilir miyim?"</p>
	<p class="block_1"> </p>
	<p class="block_">"Evet," dedi Jimmy. "Bir insanın Kesh ile Krallık arasında güvenle yolculuk edebileceği birkaç yer vardır ve bu yakınlarda bizimkilere rastlamaktansa Kesh devriyelerinden birine rastlama şansının yüksek olduğu yerden geçen yalnızca bir geçiş noktası var. Yukarıda," Uzaktaki alçak dağ silsilesini gösterdi, "yüksekteki çölde. Dulsur Geçidi. Okateo vahasına açılan çok dar, kısa bir geçittir. Kaçakçıların arasında son derece gözdedir." "Ve casusların," dedi Songti.</p>
	<p class="block_1"> </p>
	<p class="block_">"Evet," dedi Jimmy.</p>
	<p class="block_1"> </p>
	<p class="block_">"Madem haberiniz var, neden orada bir garnizon bulundurmuyorsunuz efendim?"</p>
	<p class="block_1"> </p>
	<p class="block_">Jimmy omuzlarım silkti. "Çünkü açık olması Keshliler kadar bizim de işimize geliyor."</p>
	<p class="block_1"> </p>
	<p class="block_">"Halkınızı anlayabileceğimi sanmıyorum efendim."</p>
	<p class="block_1"> </p>
	<p class="block_">"İyi, savaş bittiğinde istersen Novindus'a dönebilirsin."</p>
	<p class="block_1"> </p>
	<p class="block_">Songti, "Ben askerim ve hayatımın çoğunda Duko'dan emir aldım," dedi. "Novindus'ta ne yapacağımı bilmiyorum. Hiçbirimiz bilmiyoruz."</p>
	<p class="block_1"> </p>
	<p class="block_">Jimmy yola devam etme vakitlerinin geldiğini işaret etti. "Eh, güneşin doğudan doğması kadar doğal olarak, Novindus'taki insanlar da Fadawah'ın burada yaptığı gibi orada kendi küçük imparatorluklarını kurmuştur."</p>
	<p class="block_1"> </p>
	<p class="block_">"Daha genç adamlardan bazıları dönmek isteyebilir," dedi Songti atına binerken. "Ama aramızda vaktini bir süre Duko ile geçirmiş çoğu adam burada, Krallığınızda yaşamak istiyor." "O halde Krallığımız olarak düşünmeye başlamanın zamanıdır."</p>
	<p class="block_1"> </p>
	<p class="block_">"Lordum Duko da öyle emretti," dedi Songti adamlarına ilerlemelerini işaret ederken.</p>
	<p class="block_1"> </p>
	<p class="block_">Yukarı devam eden yolda ilerlediler ve inişli çıkışlı kumdan tepelerin, susuz kalmış bitkilerin ve güneşten beyazlamış kayaların olduğu yere çıktılar. Kuru bir rüzgâr esiyor ve adamların gözlerine ve burunlarına kum doluyordu. Toz halindeki kum her yere girdiği için, suyun bile kumlu bir tadı vardı.</p>
	<p class="block_1"> </p>
	<p class="block_">Yüksek bir yaylaya ulaştılar ve Jimmy yukarıyı işaret etti. "Vaha şuranın tepesinde." Üstünde durdukları yayladan rahatlıkla üç yüz metre yüksekte başka bir yaylayı gösteriyordu. Geriye baktıklarında Shandon Körfezi'ne uzanan alçak bölgeleri görebiliyorlardı.</p>
	<p class="block_1"> </p>
	<p class="block_">Songti, "Açık bir günde buradan körfezi görebilirsiniz sanırım," dedi.</p>
	<p class="block_1"> </p>
	<p class="block_">"Fazlasını," dedi Jimmy. "Çok açık bir günde kuzeydeki Calastius Dağları'nın doruklarını görebileceğiniz söylendi bana." Atını ileri sürdü ve yukarı doğru devam etti.</p>
	<p class="block_1"> </p>
	<p class="block_">Gece rüzgârdan ve kumdan korunmak için büyük bir geçitte dinlendiler. Kayaların üstünde oturuyorlardı, eyerleri arkalarında ya da ayaklarının altındaydı. Atlar biraz öteye bağlanmıştı. Jimmy başkalarının etrafta olma ya da Malar'ın arkasını kolluyor olma olasılığına karşı soğuk kamp yapmalarını emretmişti.</p>
	<p class="block_1"> </p>
	<p class="block_">Jimmy, bu tepelerde yolunu onun kadar iyi bilmiyorduysa, casusu yakalama şansı olduğunu biliyordu. Uzaktaki Rillanon'dan gelen bir çocuk olabilirdi, ama büyükbabası onun ve kardeşinin Kesh sınırındaki bütün zayıf noktaları öğrenmesini sağlamıştı: kaçakçıların koyu, patikalar, keçi yolları, dereler ve dağlardaki geçitler. Ve Lord James'in bilgisinin ansiklopedik olduğunu hatırladı Jimmy; torunlarının, Krallık'taki her olası saldırı koridorunu öğrenmesini sağlamıştı.</p>
	<p class="block_1"> </p>
	<p class="block_">Kurutulmuş et çiğnerken Yüzbaşı Songti, "Bu casusu yakalayacağımızdan emin misiniz?" diye sordu.</p>
	<p class="block_1"> </p>
	<p class="block_">"Yakalamalıyız. Duko'ya gönderilen emirleri çaldı ve Krondor'daki savunma açığı hakkında çok şey biliyor. Emirler aynı zamanda Karanın Sonu tehdidiyle başa çıkma planının ayrıntılarını da içeriyordu."</p>
	<p class="block_1"> </p>
	<p class="block_">"Şu Keshlilerden birkaçıyla karşılaştık. Hırslı savaşçılar."</p>
	<p class="block_1"> </p>
	<p class="block_">"Keshli Köpek Askerler korkaklıklarıyla tanınmaz. Ara sıra liderleri korkak olur, ama son adamına kadar savaşma emri alırlarsa, savaşırlar."</p>
	<p class="block_1"> </p>
	<p class="block_">"Bu adamı yakalarsak, büyük çatışmadan kaçınacak mıyız?" "Evet," dedi Jimmy.</p>
	<p class="block_1"> </p>
	<p class="block_">"Öyleyse bu adamı yakalamak zorunda kalacağız." "Sabahın ilk ışıklarıyla yola çıkıyoruz," dedi Jimmy. Pelerinine sarındı ve "Yola çıkmadan hemen önce uyandırın beni," dedi.</p>
	<p class="block_1"> </p>
	<p class="block_10"><img alt="Line" src="images/image.png" class="calibre2"/></p>
	<p class="block_1"> </p>
	<p class="block_">Akee ve adamları yarın tabanına yayılmıştı. Erik, "Yukarı tırmanmanın en iyi yolu ne?" diye sordu.</p>
	<p class="block_1"> </p>
	<p class="block_">Erik'in daha önceden bulduğu rotayı yüzmek zorunda kaldıkları için, yanlarında yağlanmış çadır bezlerine sarılı silahlar ve kuru kıyafetler taşıyorlardı. Plan, karanlıkta yarın tepesine ulaşmak ve şafaktan hemen önce, Krallık güçlerinin yamaçtaki barikatların etrafından dolaşmaya çalıştığını düşünmelerini umarak Subai'nin Yolbulucuları'nın birkaç düzine Krondor askeriyle birlikte savunucuların duvarının diğer ucunda ellerinden geldiğince gürültü yapmasıydı. Subai ve Yolbulucuları dik yamacı tırmanıp kuzeydeki dağlara gidecekleri için, ilk düşman askerini gördüklerinde geri çekileceklerdi. Bu barikatı geçtiklerinde, Yabon'a gitmek üzere dağların batı yamaçlarına olan yolculukları başlayacaktı. Krondor askerleri bir sürü gürültü yaparak geri çekilecekti.</p>
	<p class="block_1"> </p>
	<p class="block_">Bunun Hadatiler ile Erik'e, savunucuların arkasına süzülüp kapıya ulaşma fırsatı sağlamasını umuyorlardı. Kapıyı açabilirlerse, Greylock kapıyı sadece iki dakika tutmak zorunda kalacaklarına söz vermişti. Mesafeyi iki dakikadan az bir sürede geçecek iki birlik hafif okçusu ve hattın gerisini süpürecek ve duvarı savunuculardan temizleyecek yüz ağır mızraklıdan oluşan bir birliği vardı. Greylock'un keşif saldırıları geri çekilirken, yarların yukarısından adamların bağırışları duyuldu. Savunucular onlarla öğleden beri uğraşıyordu ve güneş batarken Owen saldırıları kesiyordu. Erik saldırıların, savunucuları yarlardan aşağı göz atamayacakları kadar meşgul tutması için dua etti. Aksi takdirde, yukarıda onları hiç hoş olmayan bir karşılama bekliyor olurdu.</p>
	<p class="block_1"> </p>
	<p class="block_">Akee yukarı bakıp, "Aramızdaki en iyi tırmanıcı Pashan'dır," dedi. "İlk o çıkacak ve yanında bir ip taşıyacak. Tepeye ulaştığında, ipe bir halat bağlayacağız, o da halatı yukarı çekecek." Hafifçe gülümseyerek, "Tutunacak bir iple siz bile bir yara tırmanabilirsiniz Yüzbaşı," diye ekledi. Erik, "Bana olan güveniniz gururumu okşadı," dedi.</p>
	<p class="block_1"> </p>
	<p class="block_">Pashan adındaki adam silahlarını çıkardı. Kısa boylu, tıknaz bir adamdı ve kolları ve bacakları güçlü görünüyordu. Yumuşak güderi çizmelerini çıkardı ve her şeyini bir arkadaşına verdi. İpi alıp dikkatlice göğsünün ve omzunun etrafına sardı, böylece çoğu Hadati'nin geleneksel şalı gibi taşıyabilecekti. İpin geri kalanı kumun üstünde düzgünce duruyordu. Akee adamlarına, Pashan beklenmedik direnç karşısında dengesini kaybedebilir diye ipi gerdirmeden açmalarını emretmişti. Pashan eteğini ayarlayıp tırmanmaya başladı. Erik batıya baktı. Güneş birkaç dakika erken batmıştı ve artık azalan ışıkta bir yarın yüzeyinde tırmanmaya çalışan cesur bir adamı izliyorlardı. Adam tepeye ulaşana kadar hava kararacaktı.</p>
	<p class="block_1"> </p>
	<p class="block_14">Dakikalar ilerledikçe adam yükseliyordu. Elleri ve ayaklarıyla bastığı taş çıkıntılarını kontrol ederek dikkatlice ilerliyordu. Başlangıç noktasının hafifçe sağına doğru duvardaki bir sinek gibi yavaş yavaş yukarı çıktı.</p>
	<p class="block_2"> </p>
	<p class="block_">Erik şaşırmıştı. İlk başlarda adam altı metre yukarıdaydı, ardından dokuz, ardından on iki. On beş metre çıktığında yolun üçte birini tamamlamış oldu. Adam dinlenmek için durmayınca, Erik kayanın yüzeyinde asılı durmanın tırmanma kadar dinlendirici olmadığını tahmin etti. Pashan'ın ritmi hiç değişmiyordu. Bir ayak, bir el, ağırlığını değiştir ve uzan.</p>
	<p class="block_1"> </p>
	<p class="block_">Karanlık çöktükçe adamın kayaların arasındaki hareketini görmek daha da zorlaşıyordu. Erik kayaların arasındaki kapkara gölgelerde adamı gözden kaybetti, ardından bir hareket yakaladı; Pashan artık yolun üçte ikisini tırmanmıştı,</p>
	<p class="block_1"> </p>
	<p class="block_">Adam tekrar loş ışıkta gözden kayboldu ve dakikalar geçti. Karanlık artarken -bu gece şafağa yakın bir vakte kadar aylar çıkmayacaktı- sonunda ip aşağı yukarı oynamaya başladı.</p>
	<p class="block_1"> </p>
	<p class="block_">"Halatı bağlayın," dedi Akee.</p>
	<p class="block_1"> </p>
	<p class="block_">İp kesildi ve ucuna sıkıca çok daha ağır bir halat bağlandı. Bağlama işlemi bittikten sonra, adamlar ipi üç kere çekti. Pashan halatı hızla yukarı çekmeye başladı.</p>
	<p class="block_1"> </p>
	<p class="block_">Bir süre sonra halat yukarı aşağı hareket etti. İlk çekiş Pashan'ın yarların tepesine ulaştığını gösteriyordu. İkincisi ya ipi bağladığını ya da onu tutmak için yerleştiğini gösteriyordu. İpten tırmanacak ilk adam aralarındaki en ufak tefek adamdı. Pashan'a katılıp ipi tutacaktı. Böylece tırmanan her adam gücünü ekleyecek ve en iri adam tırmanacaktı.</p>
	<p class="block_1"> </p>
	<p class="block_">İlk tırmanacak adamın silahları sarılmış şekilde sırtında asılıydı ve ayaklarını kendini ittirmek için kullanarak elleriyle tırmanmaya başladı. Erik adamın tırmanma hızına şaşırmıştı.</p>
	<p class="block_1"> </p>
	<p class="block_">Ardından ikinci adam tırmandı.</p>
	<p class="block_1"> </p>
	<p class="block_">Gecenin sessizliği düşman kampından gelen zayıf bağırışlarla bozuldu, ama alarm ya da dövüş sesi yükselmedi. Elli Hadati dağ adamından oluşan ekip yavaş yavaş tepeye ulaştı ve sonunda Erik ile Akee kumsalda tek başlarına kaldı.</p>
	<p class="block_1"> </p>
	<p class="block_">"Senden sonra çıkacağım," dedi Erik.</p>
	<p class="block_1"> </p>
	<p class="block_">Akee başını salladı ve tek kelime etmeden ipe tırmanmaya başladı.</p>
	<p class="block_1"> </p>
	<p class="block_14">Erik bekledi, ardından ipi tuttu. Asla iyi bir tırmanıcı olmamıştı, bu yüzden kayarım korkusuyla sonuncu olmak istemişti. Düşerek ölürse, arkasındaki Akee'yi de düşürmenin hiç gereği yoktu. Erik ipte tırmanmak için mücadele ederken ayaklarının ona biraz yardımcı olduğunu fark etti. Devasa üst vücudu yüzünden güçlü bir adamdı, ama aynı zamanda ağır bir adamdı da. Neredeyse tepeye yakın bir noktaya geldiğinde kolları yanıyor ve sırtına ağrılı kramplar giriyordu. Aniden ip hareket etmeye başladı ve Erik yukarı çekildiğini anlamadan önce bir an için panik hissetti.</p>
	<p class="block_1"> </p>
	<p class="block_">Akee yarın kenarından uzanıp Erik'in bileğini tuttu ve çekerek onu yukarı çıkardı. Fısıldayarak, "Birileri geliyor," dedi.</p>
	<p class="block_1"> </p>
	<p class="block_">Erik başını salladı ve kemerindeki bıçağı çekerek etrafa göz gezdirdi. Çam ve kavak ağaçlarının olduğu seyrek bir ağaçlıktaydılar ve anlayabildiği kadarıyla Akee ile birlikte yalnızdı. Diğer Hadatiler bir şekilde ağaçların arasında gözden kaybolmayı başarmıştı.</p>
	<p class="block_1"> </p>
	<p class="block_">Akee yakındaki bir ağaca bağlı ipi kesmek için seğirtti ve ipi yardan aşağı attı. Ardından Erik'i çekerek uzaklaştırdı ve ağaçların arasından uzaklaştılar.</p>
	<p class="block_1"> </p>
	<p class="block_">Yakın bir mesafeden birilerinin yürüdüğü ve birisinin Novindus dilinde konuştuğu duyuluyordu.</p>
	<p class="block_1"> </p>
	<p class="block_">"Ben hiçbir şey duymadım."</p>
	<p class="block_1"> </p>
	<p class="block_">"Sana sanırım birileri etrafa dolaşıyormuş gibi bir şey duydum diyorum." "Burada kimse yok," dedi ilk duydukları adam.</p>
	<p class="block_1"> </p>
	<p class="block_">Erik küçük bir meşeye yapıştı ve alçak dallardan etrafa göz atarken, açıklığın diğer tarafında beliren iki kişiyi gördü. Bir tanesinin elinde bir meşale vardı. "Bu saçma sapan bir iş." "Öyleyse bu işin tam adamı sensin," dedi diğeri.</p>
	<p class="block_1"> </p>
	<p class="block_">"Çok komik." Yarların önündeki açıklığa ulaştılar ve ilk konuşan adam, "Burası çok yüksek, o yüzden çok fazla yaklaşma," dedi.</p>
	<p class="block_1"> </p>
	<p class="block_">"Söylemene gerek yok evlat. Yüksekle aram pek iyi değildir."</p>
	<p class="block_1"> </p>
	<p class="block_">"O halde Krondor duvarına nasıl çıktın?"</p>
	<p class="block_1"> </p>
	<p class="block_">"Çıkmadım," dedi ikinci adam. "Duvarları patlatmalarını bekledim ve içeri öyle girdim." "Şanslıymışsın," dedi ilk adam. "Bak, burada kimse yok. Ne sanıyordun? Birilerinin yarları tırmanmaları için maymunlar ya da bir çeşit büyülü şeyler göndereceğini mi?"</p>
	<p class="block_1"> </p>
	<p class="block_">"Ömrüm boyunca yetecek kadar garip büyülü şey gördüm," dedi ikinci adam dönüp kampa doğru giderlerken. "Şu iblise, Kraliçe'ye ve yılan rahiplere ne demeli? Ömrümde bir daha büyü görmezsem hiç üzülmem."</p>
	<p class="block_1"> </p>
	<p class="block_">"Sana Hamsa'daki şu dansçıyla nasıl tanıştığımı anlatmış mıydım? Büyü dediğin öyle olur."</p>
	<p class="block_1"> </p>
	<p class="block_">"Sadece altı ya da yedi kere, o yüzden çeneni..."</p>
	<p class="block_1"> </p>
	<p class="block_">Sesler gece karanlığında kayboldu. Erik arkasından birisinin, "Ağaçlığın boş olduğunu sanıyorlar," dediğini duydu.</p>
	<p class="block_1"> </p>
	<p class="block_">"Güzel," dedi Erik Akee'ye. "O halde harekete geçmek için sabahın ilk ışıklarına kadar bekleyebiliriz."</p>
	<p class="block_1"> </p>
	<p class="block_">Erik, "Adamlara ilet," dedi. "Oldukları yerde kalsınlar. Şafaktan bir saat önce toplanacağız." Akee tek kelime etmeden karanlıkta kayboldu.</p>
	<p class="block_1"> </p>
	<p class="block_9"><img alt="C:\Users\UguR\AppData\Local\Microsoft\Windows\INetCache\Content.Word\Line.png" src="images/image.png" class="calibre1"/></p>
	<p class="block_1"> </p>
	<p class="block_3" id="calibre_pb_18"> </p>
</body></html>
