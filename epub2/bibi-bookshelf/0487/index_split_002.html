<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>04 - Kırık Tacın Parçaları - Yılan Savaşları Efsanesi</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_11">GİRİŞ</p>
	<p class="block_2"> </p>
	<p class="block_">General kapıyı çaldı.</p>
	<p class="block_1"> </p>
	<p class="block_">"Gir," dedi kendi kendini Acı Deniz Kralı ilan etmiş olan adam, Haber Alma Şefi Kâhil tarafından ona az önce verilen aceleyle yazılmış bir nottan kafasını kaldırarak.</p>
	<p class="block_1"> </p>
	<p class="block_">General Nordan içeri girip pelerinindeki karları silkeledi. "Hükmetmemiz için soğuk bir ülke seçmişsiniz Majesteleri," dedi gülümseyerek. Kâhil'i başıyla selamladı.</p>
	<p class="block_1"> </p>
	<p class="block_">Eskiden Zümrüt Kraliçe'nin Ordusu'nun Kumandanı iken, şimdilerde Ylith Şehri ve çevresinin hükümdarı olan Fadawah, "En azından yiyeceği ve yakacak odunu olan soğuk bir ülke," dedi. Elini belli belirsiz güneye doğru salladı. "Batı Toprakları hakkında sevimsiz bir tablo çizen Darkmoor gibi uzak bir yerden bile hâlâ birliklerinden kopmuş adamlarımız geliyor."</p>
	<p class="block_1"> </p>
	<p class="block_">Nordan başıyla sandalyeyi gösterince Fadawah başını salladı. Eskiden beri arkadaş olmalarına karşın, Fadawah bahar seferine hazırlandığı için resmi olmaya dikkat ediyorlardı. General yanaklarında hâlâ, Pantathialılara sadakat yemini ederken açılan törensel yara izlerini taşıyordu. Pantathialıların en az kendisi kadar kandırılmış olduğunu anladığı zaman son yüksek rahiplerini de o öldürmüştü ve onu bu yaralardan kurtarabilecek bir cadı ya da iyileştirici rahip bulmayı düşünüyordu. Fadawah'a gelince, artık hiç kimseye bağlılık hissetmiyordu. Kendi adına çalışıyordu ve bir orduyla birlikte zengin bir ülkedeydi.</p>
	<p class="block_1"> </p>
	<p class="block_">Öte yandan Kâhil ona yaraların korkutucu olduğunu ve adamların ona olan saygısının devamını sağladığını hatırlatmıştı Kâhil Zümrüt Kraliçe'ye, kraliçenin iblis tarafından yok edilmesinden önce hizmet etmişti, ama istila ordusunun liderliğindeki değişiklikten beri değerli ve güvenilir bir danışman olduğunu kanıtlamıştı. Son sayımlara göre Yabon eyaletinin güney sınırından otuz binin üzerinde asker giriş yapmıştı. Onları düzenleyip görevlerini belirlemişti ve artık Ylith'ten Sorgulayıcının Bakışı'nın güneyine, kuzeydeki Zûn'un dışlarına ve batıda şu anda acınası savunmalarına daha fazla adam yığmakla meşgul Natal'a kadar uzanan bütün toprakları kontrol ediyordu. Küçük bir şehir olan Şahin Kovuğu'nu da ele geçirmişti, ama bu şehir dağların arasından doğuya açılan hayati bir geçidin kontrolünü ele geçirmesini sağlamıştı.</p>
	<p class="block_1"> </p>
	<p class="block_">"Adamlardan bazıları kalma fikrinden memnun değil," dedi Mordan. Tıknaz asker sakallı çenesini ovuşturup boğazını temizledi. "Bir gemi bulup denizin ötesine gitmekten bahsediyorlar." "Nereye?" dedi Fadawah. "Yakılıp yıkılmış ve otlaklardan gelen barbarlar tarafından istila edilmiş bir yere mi? Ratn'gary Dağları'ndaki cüce kalesi ve kuzeyde hayatta kalmayı başarmış birkaç Jeshandi hariç, orada medeniyetten geriye ne kaldı ki? Yakıp yıkmadığımız bir tane şehir kaldı mı? Orada yaşamımızı sürdürmemizi sağlayacak herhangi bir şey var mı?" Fadawah kafasını kaşıdı. Zümrüt Kraliçe'nin karanlık güçlerine bağlılığın başka bir göstergesi olarak, ortasındaki uzun atkuyruğu hariç kafasının diğer kısımları tıraşlıydı. "Bu şekilde konuşan bütün adamlara, bahar geldiğinde bir gemi bulup alabilirlerse, gitmekte özgür olduklarını söyle." Sanki havada bir şey görmeye çalışıyormuş gibi boşluğa baktı. "Bana hizmet etmeye hazır olmayan hiç kimseyi burada istemiyorum, önümüzde ciddi bir savaş var."</p>
	<p class="block_1"> </p>
	<p class="block_">"Krallık ile mi?"</p>
	<p class="block_1"> </p>
	<p class="block_">Fadawah, "Topraklarını geri almaya çalışmadan boş boş oturacaklarını düşünmüyorsun, değil mi?" dedi.</p>
	<p class="block_1"> </p>
	<p class="block_">"Hayır, ama Krondor ve Darkmoor'da son derece hırpalandılar. Mahkûmlar savaş alanına koyacak çok fazla askerleri olmadığını söylüyor."</p>
	<p class="block_1"> </p>
	<p class="block_">Fadawah, "Eğer Darkmoor üzerinden Doğu Ordularını getirmezlerse doğru," dedi. "Getirmeleri durumuna hazır olmamız gerekiyor."</p>
	<p class="block_1"> </p>
	<p class="block_">"Eh," dedi Nordan, "bunu bahara kadar öğrenemeyeceğiz."</p>
	<p class="block_1"> </p>
	<p class="block_">"Sadece üç ay var," dedi Fadawah. "Hazırlanmamız gerekiyor."</p>
	<p class="block_1"> </p>
	<p class="block_">"Bir planın mı var?"</p>
	<p class="block_1"> </p>
	<p class="block_">"Her zaman," dedi kurnaz general. "Eğer kaçınabilirsem, iki cepheli bir savaş istemiyorum. Aptal olsaydım, kendimi dört cepheli bir savaşın ortasında da bulabilirdim." Odanın duvarındaki bir haritayı gösterdi. Yabon Dükü ve LaMut Kontu'nun yanı sıra, bütün raporlara göre ölmüş olan Ylith Kontu'nun konağındaydılar. "Aldığımız bilgiler doğruysa, LaMut'ta bir çocukla karşılaşacağız." Çenesini ovuşturdu. "Karlar erimeye başlar başlamaz LaMut'u almamız gerekiyor, çünkü yaz ortasına kadar Yabon'u ele geçirmek istiyorum." Gülümsedi. "Natal'daki lidere..." Kâhil'e döndü. "Unvanı neydi?"</p>
	<p class="block_1"> </p>
	<p class="block_">"Başdanışman," dedi Haber Alma Şefi.</p>
	<p class="block_1"> </p>
	<p class="block_">"Başdanışmana, bu kış adamlarımıza kalacak yer sağladığı için göstermiş olduğu konukseverlikten dolayı teşekkürlerimizle birlikte bir miktar altın gönder. Bin altın iş görür." "Bin altın mı?" dedi Nordan.</p>
	<p class="block_1"> </p>
	<p class="block_">"Altınımız var. Daha da fazlası olacak. Ardından adamlarımızla birlikte buraya dön." Arkadaşına baktı. "Bu Natal'ı alana kadar en azından Başdanışman'ı bizim tarafımızda tutar."</p>
	<p class="block_1"> </p>
	<p class="block_">Haritayı gösterdi. "O zamana kadar Duko ve adamlarının Krondor'da olmasını istiyorum."</p>
	<p class="block_1"> </p>
	<p class="block_">Nordan merakla kaşını kaldırdı.</p>
	<p class="block_1"> </p>
	<p class="block_">Fadawah, "Duko beni rahatsız ediyor," dedi, "Hırslı bir adam." Kaşlarını çattı. "Seni ve beni Pantathialıların birinci ve ikinci yardımcısı yapan sadece şanstı, aksi takdirde Duko'dan emir alıyor olabilirdik."</p>
	<p class="block_1"> </p>
	<p class="block_">Nordan başını salladı. "Ama iyi bir liderdir ve her zaman sorgusuz sualsiz itaat etmiştir." "Doğru, bu yüzden onun cephede olmasını istiyorum. Senin de onun arkasında, Sarth'ta olmanı istiyorum."</p>
	<p class="block_1"> </p>
	<p class="block_">"Ama neden Krondor?" Nordan kafasını iki yana salladı. "Orada hiçbir şey yok."</p>
	<p class="block_1"> </p>
	<p class="block_">"Ama olacak," dedi Fadawah. "Orası Batı Başkentleri, Prenslerinin Şehri ve oraya ellerinden geldiğince çabuk dönmek isteyeceklerdir." Başını salladı. "Eğer Duko, biz bütün Yabon'u alana kadar onları oyalayabilirse, o zaman dikkatimizi Özgür Şehirler'e, şu Uzak Sahil bölgesine çevirebiliriz." Krallık'ın batı kıyısını gösterdi. "Krondor'u işgal edip eski savaş hattına doğru ilerleriz. Adı neydi?" "Kâbus Sıradağları."</p>
	<p class="block_1"> </p>
	<p class="block_">"Uygun bir ad." Fadawah iç geçirdi. "Ben açgözlü bir adam değilim. Acı Deniz Kralı olmak bana yetiyor. Adalar Krallığı'nın Darkmoor ile onun doğusundaki toprakları elinde tutmasına izin vereceğiz." Ardından gülümsedi. "Şimdilik."</p>
	<p class="block_1"> </p>
	<p class="block_">"Ama önce Krondor'u almalıyız."</p>
	<p class="block_1"> </p>
	<p class="block_">Fadawah, "Hayır," dedi. "Önce Krondor'u almak istediğimizi düşünmelerini sağlamalıyız.</p>
	<p class="block_1"> </p>
	<p class="block_">Krallık soyluları aptal değil. Bizim anayurdumuzdakiler gibi kendilerini beğenmiş de değiller." Fadawah, ordusuyla birlikte şehri terk etme emrine kulak asmayınca Lanada'nın Rahip-Kralı'nın nasıl da şaşkınlığa düştüğünü hatırladı. "Bunlar zeki adamlar, görevlerine bağlı adamlar; saldıracaklar, hem de acımasızca. Buna göre hazırlanmalıyız. Hayır, bırakın hedefimizin Krondor olduğunu düşünsünler. Yabon'da güçlü olduğumuzun farkına vardıkları zaman belki anlaşmaya yanaşırlar, belki de yanaşmazlar, ama her iki şekilde de, Yabon'un kontrolünü elimize geçirdiğimiz andan itibaren burada kalıcı oluruz. Gözünü yukarılara dikmesin diye Duko'yu meşgul tutalım."</p>
	<p class="block_1"> </p>
	<p class="block_">Nordan ayağa kalktı. "İzin verirseniz, ayrılmak isteyen adamlara baharda gidebileceklerini söyleyeyim."</p>
	<p class="block_1"> </p>
	<p class="block_">Fadawah eliyle izin verdiğini gösterdi.</p>
	<p class="block_1"> </p>
	<p class="block_">"Majeste," dedi Nordan ve Fadawah ile Kâhil'i yalnız bırakarak ayrıldı.</p>
	<p class="block_1"> </p>
	<p class="block_">Fadawah Kâhil'e, "Bekle, ardından Nordan'ı takip edip kimlerle konuştuğuna bak," dedi. "Muhaliflerin liderlerinin kim olduğunu belirle. Onlar karlar erimeye başlamadan önce kaza geçirdikten sonra, bu Novindus'a dönme saçmalığına bir son verebiliriz."</p>
	<p class="block_1"> </p>
	<p class="block_">"Elbette Majeste," dedi Haber Alma Şefi. "Ve Nordan'ı Sarth'a yerleştirme şeklinize bayıldım." Fadawah, "Şeklime mi?" dedi.</p>
	<p class="block_1"> </p>
	<p class="block_">Kâhil öne eğildi, elini Fadawah'ın omzuna attı ve fısıldayarak, "Düşman fethimizin faturasını istediği zaman, en az tutarı ödememizi sağlamak için sadakati olmayan komutanlarınızı güneye yerleştirme fikrinize," dedi.</p>
	<p class="block_1"> </p>
	<p class="block_">Fadawah'ın gözleri, sanki uzaktaki bir şeyi dinliyormuş gibi odağını kaybetti. "Evet, akıllıca." Kâhil, "Etrafınızda güvenebileceğiniz, tamamen sadık adamların olması gerekiyor," dedi. "Ölümsüzler'i hak ettikleri yere getirmeniz gerekiyor."</p>
	<p class="block_1"> </p>
	<p class="block_">"Hayır!" dedi Fadawah. "O çılgınlar karanlık güçlere hizmet-"</p>
	<p class="block_1"> </p>
	<p class="block_">Kâhil araya girdi. "Karanlık güçler değil Majeste, engin güçler. Sadece Yabon'da değil</p>
	<p class="block_1"> </p>
	<p class="block_">Krondor'da da hüküm sürmenizi sağlayabilecek güçler."</p>
	<p class="block_1"> </p>
	<p class="block_">"Krondor?" dedi Fadawah.</p>
	<p class="block_1"> </p>
	<p class="block_">Kâhil iki kere ellerini çırpınca kapı ardına kadar açıldı. İçeri, yanaklarında Fadawah'ınkilere benzer törensel yara izleri olan iki savaşçı girdi ve Kâhil, "Kral'ı hayatınız pahasına koruyun," dedi.</p>
	<p class="block_1"> </p>
	<p class="block_">Fadawah, "Krondor," diye tekrarladı.</p>
	<p class="block_1"> </p>
	<p class="block_">Kâhil odadan çıkıp kapıyı arkasından kapadı. Döndü ve Nordan'ı takip ederek en ufak bir sadakatsizlik gösterenleri belirleme işiyle ilgilenmeye başlamadan önce yüzünden hafif bir gülümseme geçti.</p>
	<p class="block_1"> </p>
	<p class="block_">Fadawah iki askere bakıp başka tarafa dönmelerini işaret etti. Askerlerin yanaklarındaki izler ona, Zümrüt Kraliçe'nin büyüsüne yakalandığı ve kraliçenin ordusunu iblisin kumanda ettiği kayıp ayların olduğu karanlık ve uzak zamanları hatırlatıyordu. Kullanılmışlık hissinden nefret ediyordu ve Zümrüt Kraliçe'nin yaptığı gibi onu tekrar kullanmaya kalkan herkesi öldürecekti. Duvardaki haritaya doğru yürüdü ve bahar seferini planlamaya başladı.</p>
	<p class="block_3" id="calibre_pb_2"> </p>
</body></html>
