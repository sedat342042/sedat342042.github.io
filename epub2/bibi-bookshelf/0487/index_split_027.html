<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>04 - Kırık Tacın Parçaları - Yılan Savaşları Efsanesi</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_12">-26-</p>
	<p class="block_13">KEŞİF</p>
	<p class="block_1"> </p>
	<p class="block_">Pug'ın kolu öne uzandı.</p>
	<p class="block_1"> </p>
	<p class="block_">İleri doğru bir enerji dalgası, ilerlerken havayı büken bir güç duvarı fırladı. Oklarını az önce bırakmış okçular duvar onlara çarpmadan az önce oklarının parçalandığını gördü.</p>
	<p class="block_1"> </p>
	<p class="block_">Askerler, sanki dev bir çocuğun kolu masadaki oyuncakları kenara atarmış gibi geriye fırladı.</p>
	<p class="block_1"> </p>
	<p class="block_">Atlar sanki kaldırılıp atılmış gibi üç metre geriye fırlayınca, üstlerine düşerek binicilerini öldürdü.</p>
	<p class="block_1"> </p>
	<p class="block_">Korkuyla kişnediler ve ayaklarının üzerine düşmeyi başarabilmiş olanlar sıçrayıp tepinerek kaçtı. Pug, Tomas, Miranda ve Nakor, inleyerek yerde yatan adamları geçerek Pug'ın büyüsüyle açılmış yoldan yürüdü. Daha dayanaklı bir savaşçı kılıcı elinde ayağa kalkıp hamle yaptı. Tomas'ın kılıcı beyaz kınından sessizce çıktı ve bir adım atamadan adamın hayatını aldı. Ylith'in kapılarına doğru yürüdüler.</p>
	<p class="block_1"> </p>
	<p class="block_">Kapıdaki bir muhafız olanlara tanık olmuştu ve çılgınca kapıların kapatılmasını emrediyordu. Tomas kapılara ulaştığında, adamlar tüm güçleriyle kapıları itiyordu. Kapılar yavaş yavaş ona doğru geliyordu ama Tomas uzanıp kalkanını sol kanada, kılıcını da sağ kanada koydu ve tek bir itişle kapılar, bir düzine adamı yere devirerek içeri doğru savrularak açıldı.</p>
	<p class="block_1"> </p>
	<p class="block_">Nakor, "Elvandar'dan daha önce ayrılmasını dilerdim," dedi. Pug başıyla onayladı. "Ama yemin yemindir. Şu ana kadar kendi yuvasında bir tehdit görmüyordu."</p>
	<p class="block_1"> </p>
	<p class="block_">Miranda, "İleri görüşlü olmayan birisi de güç sahibi olabilir," dedi. "İleri görüşlü olmamakla ilgisi yok," dedi Pug. "Sadece durumun farklı değerlendirilmesi." "Şimdi nereye?" diye sordu Miranda.</p>
	<p class="block_1"> </p>
	<p class="block_">"Ylith'i hatırladığım kadarıyla," dedi Nakor, "bu sokak Yüksek Cadde'ye çıkıyor, sağa dönüyor ve düz gidip kaleye varılıyor."</p>
	<p class="block_1"> </p>
	<p class="block_">Duvardaki okçular bir yaylım ateşi açınca Pug koruyucu bir engel kaldırdı. "Onlara aldırış etme," dedi Tomas'a. "İlgilenmemiz gereken daha önemli meseleler var."</p>
	<p class="block_1"> </p>
	<p class="block_">Tomas çocukluk arkadaşına gülümsedi. "Anlaştık." Sakince Ylith'te ilerlediler. İşgalin yıkımı her yerde görülebiliyordu. Bazı binalar yeniden yapılmıştı, ama boş yüzlerden başka bir şeye benzemeyen, kapıları menteşelerinden sökülmüş ve pencereleri parçalanmış diğerleri hâlâ boştu. Çevreleri titreşen mavi bir enerji küresiyle kaplı dörtlüyü gören adamlar koştu. Yakındaki sokaklardan ve caddelerden okçular çıkıp ateş ediyordu; oklar büyülü kabuğa çarpıp zararsızca yere düşüyordu. Dönmeleri gereken köşeye ulaştıklarında başka bir okçu birliğiyle karşılaştılar. Engele bir düzine ok çarpıp sekti ve Tomas okçuların ilk sırasına üç buçuk metre kala koşmaya başladı. Nakor, "Onlara dikkat ettiğimiz sürece bu adamlar bizim için tehlikeli değil, ama ilerilerde bir yerlerde çok tehlikeli birisi var," dedi. "Bunu biliyor musun," diye sordu Tomas, "yoksa tahminde mi bulunuyorsun?"</p>
	<p class="block_1"> </p>
	<p class="block_">"Tahminde bulunuyorum," dedi Nakor.</p>
	<p class="block_1"> </p>
	<p class="block_">"Ama bir şeyden şüpheleniyorsun," dedi Miranda.</p>
	<p class="block_1"> </p>
	<p class="block_">"Neden?" diye sordu Pug.</p>
	<p class="block_1"> </p>
	<p class="block_">"Henüz konuşmak istemeyeceğim bir şey," dedi Nakor. "Ama evet, bir şüphem var."</p>
	<p class="block_1"> </p>
	<p class="block_">"Bunları ciddiye almayı uzun zaman önce öğrendim," dedi Pug. "Ne öneriyorsun?"</p>
	<p class="block_1"> </p>
	<p class="block_">Askerlerin bir barikat oluşturmak için arabalar getirdiği geniş bir kavşağa yaklaşıyorlardı. Nakor, "Sadece dikkatli olmamızı," dedi.</p>
	<p class="block_1"> </p>
	<p class="block_">Üstlerine ok yağdı ve korumanın yerinde olduğunu bilmelerine rağmen Miranda ile Nakor irkildi.</p>
	<p class="block_1"> </p>
	<p class="block_">"Sinir bozucu," dedi Nakor.</p>
	<p class="block_1"> </p>
	<p class="block_">Pug, "Katılıyorum," dedi. "Ve dediğin gibi, eğer konsantrasyonumun azalmasına izin verirsem tehlikeli olabilir. Bir dakika durun."</p>
	<p class="block_1"> </p>
	<p class="block_">Durdular ve Pug elini kaldırdı. Gökyüzünü gösterdi ve koruyucu kürenin dışında, doğrudan parmağının ucundan çıkan, beyaz bir ışık kıvılcımı belirdi. Pug parmağını çevirince küçük beyaz ışık noktası hızla dönmeye başladı. "Gözlerinizi kapatın!" dedi Pug.</p>
	<p class="block_1"> </p>
	<p class="block_">Işık noktası öğle güneşinden daha parlak bir şekilde patlayınca aniden ortalık siyah beyaza büründü. Işık parlaması yalnızca bir an sürdü, ama etkisi tam anlamıyla kör ediciydi. Pug ve arkadaşları gözlerini açtı ve adamların korku ve panikle bağırdığını gördü. Bazıları etraflarını yoklarken, bazıları elleri gözlerinde dizlerinin üstüne çökmüştü.</p>
	<p class="block_1"> </p>
	<p class="block_">Paniğe kapılmış adamların her tarafta, "Kör oldum," dediği duyuluyordu. Körleşen adamlar şehri savunmayı bırakmıştı. İki arabanın arasındaki bir açıklıktan geçtiler. "Etkisi ne kadar sürecek?" diye sordu Miranda.</p>
	<p class="block_1"> </p>
	<p class="block_">"Bazıları için bir günden çok değil, diğerleri içinse saatler," dedi Pug. "Ama bu grup bize daha fazla sorun çıkarmaz."</p>
	<p class="block_1"> </p>
	<p class="block_">Barikattaki son engelin de etrafından dolaşıp şatoya doğru yürümeye başladılar. Görüş alanlarında kalan diğer askerler sokakta yürüyen dört güçlü varlığı görünce kaçtı. Paniğe kapılmış bir nöbetçi köprünün kaldırılması için bağırdı ve yüz metre kala köprünün kalkmaya başladığını gördüler. Tomas kılıcı elinde rahat bir tempoda koşmaya başladı ve Pug koruyucu kabuğun dışına çıktığını fark etti. Küreyi tutmak fazla konsantrasyon istemediği halde, daha sonrası için enerji gerekeceğinden korumayı indirdi. Tomas, iki metre yüksekliğe ulaşmış köprünün üstüne atladı. Kılıcını hızla savurarak sağdaki kalın zinciri kesti ve bir insan başı büyüklüğündeki halkalardan bir kıvılcım patlaması ve sağır edici bir ses çıktı.</p>
	<p class="block_1"> </p>
	<p class="block_">Ardından sol zinciri kesti ve köprü gürültüyle yerine oturdu. Şatonun içindeki askerler kapının parmaklıklarını tutan vincin iplerini kesti ve ağır demir kapı kayarak önlerine indi ve demir uçları yüksek sesle taşa çarptı. "Altından geçebilmeniz için kapıyı kaldırabilirim," dedi Tomas. Miranda, "Hayır, bana bırak," dedi. Ellerini bir hareketler dizisi şeklinde sallayıp sağ avuç içini kaldırdı, ardından sağ kolunu kapıya doğru uzattı. Elinin etrafında, kıvılcımlar saçan gümüş beyazı bir ışık topu oluştu, ardından, sanki bir çocuk tarafından tembelce atılmış bir top gibi ileri fırlayıp demir kapının merkezine çarptı. Enerji kıvılcımlar saçıp cızırdayarak parmaklıklara yayıldı ve kapıdan duman çıkmaya başladı. Ardından ilk önce kırmızıya, sonrasından da akkora dönüşerek ısındı. Metrelerce ötede durmalarına karşın, eriyip akmaya başlayan metalin yakıcı sıcaklığını hissedebiliyorlardı. Kapı kulesindeki adamlar bağırmaya başladı ve yanan kapıdan yükselen muazzam ısı yüzünden kaçtılar.</p>
	<p class="block_1"> </p>
	<p class="block_">Erimiş metalin tahtaya değdiği yerlerden alevler ve duman yükseliyordu. Dakikalar içinde geçmelerine yetecek kadar geniş bir delik açıldı. "Nereye bastığına dikkat et Nakor," dedi Miranda. "Sen de," dedi Nakor.</p>
	<p class="block_1"> </p>
	<p class="block_">"Sandalet giyen ben değilim," dedi kadın.</p>
	<p class="block_1"> </p>
	<p class="block_">Avluya girdiler ama ortalıkta kimseyi göremediler. Garnizonda kalan diğer askerler, demir kapının yok edilmesiyle kaçmış olmalıydı. Küçük dış avluyu geçip şatoya girdiler.</p>
	<p class="block_1"> </p>
	<p class="block_">İlk hükümdarları korsanlardan ve tüccarlardan biraz daha fazlası ve limanları her şeyleri olduğu için, yıllar boyunca Ylith limanına küçük bir kale hakim olmuştu. Ama Krallık Yabon'u işgal ettikten sonra yeni Baron, şehri Kuzey Elleri'nden Yabon'a akına gelen goblinlerden ve Kara Yol Kardeşliği'nden korumak için şehrin kuzey ucuna bu şatoyu yaptırtmaya karar vermişti. Beş nesildir Baronluk'un işleri buradan yürütülmüştü.</p>
	<p class="block_1"> </p>
	<p class="block_">Çift kanatlı devasa meşe kapılara giden geniş merdivenleri çıktılar. Tomas iterek kapıyı açtı ve kapının arkasındaki bir insan kolu kalınlığındaki kalas parçalanırken kanatlar gürültüyle birbirinden ayrıldı.</p>
	<p class="block_1"> </p>
	<p class="block_">Eşiği geçmeden önce Nakor, "Dikkat edin," dedi. "Burası bir güç merkezi."</p>
	<p class="block_1"> </p>
	<p class="block_">Tomas, "Hissedebiliyorum," dedi. "Garip bir his, hiçbir Valheru'nun karşılaşmadığı bir şey." Pug, "Bu bazı şeyleri açıklıyor," dedi. "Kapının diğer tarafındaki şeyle bir Ejderha Lordu karşılaşmamışsa..." Gözlerini kapayıp sezgilerini ileri gönderdi. Kapıda bir koruma büyüsü vardı; eğer korunmadan geçseydiler, kül olacaklardı. Pug çabucak koruma büyüsünün doğasını belirledi ve karşı büyü yaptı. "Güvenle geçebiliriz," dedi.</p>
	<p class="block_1"> </p>
	<p class="block_">Tomas kılıcı ve kalkanı hazır, en önden içeri girdi. Pug'ı Miranda ve Nakor takip etti. Eski baronluk salonuna girer girmez, sanki başka bir dünyaya adım atmış gibi oldular. Salon ölüm kokuyordu ve yerlerde kan lekeleri vardı. Her tarafa kafatasları ve kemikler saçılmıştı ve ortamı belli belirsiz bir pus karanlıklaştırıyordu. Duvarlarda, sanki bir şey alevlerdeki havayı çekiyormuş gibi ışıkları titrek ve kırmızı meşaleler yanıyordu. Büyük salonun her iki tarafında da artık insan olmayan adamlar duruyordu. Gözleri ışıldayan kırmızı mücevherler gibi parlıyordu, kasları doğal olmayan biçimde büyüktü ve derileri gerilmişti. Hepsinin yüzünde de yara izleri ve deli ifadeleri vardı. Bazıları seğiriyor, bazılarıysa bir şeyler geveliyordu ve hepsinin de üst bedenlerini kaplayan mistik dövmeler vardı. Bazıları çift ağızlı balta taşıyordu, bazılarıysa kılıç ve kollarına taktıkları küçük kalkanlar.</p>
	<p class="block_1"> </p>
	<p class="block_">Saldırmaya hazır gibi görünüyorlardı, ama yine de bir şey bekliyor gibiydiler. Salonun büyük kemerli pencereleri, dışarıdan çok az ışık gelmesi için kırmızı ve siyaha boyanmıştı. Pencerelerdeki rünler garipti ve görünüşleri iğrençti.</p>
	<p class="block_1"> </p>
	<p class="block_">Nakor pencereden pencereye göz attı. "Bunlar yanlış," diye fısıldadı.</p>
	<p class="block_1"> </p>
	<p class="block_">"Ne demek istiyorsun?" diye sordu Miranda.</p>
	<p class="block_1"> </p>
	<p class="block_">"O rünleri kim yazdıysa, çok... çok korkunç bir şey yapmaya çalışıyormuş. Ama... doğru yapılmamışlar."</p>
	<p class="block_1"> </p>
	<p class="block_">"Nereden biliyorsun?" diye sordu Tomas. Kılıcı elinde, bir o tarafa bir bu tarafa bakarak yavaşça salonun ortasına ilerliyordu.</p>
	<p class="block_1"> </p>
	<p class="block_">"Yıllarca Wodar-Hospur'un El Yazması ile uyumaktan. Bir şeyleri bilmem gerektiği zaman onları hatırlıyorum. Bunun hakkında çok fazla düşünseydim, beni altüst edebilirdi."</p>
	<p class="block_1"> </p>
	<p class="block_">Salonu geçerlerken, baronluk tahtının sağ tarafında, durmalarına sebep olan bir şekil gördüler, insan olmadığı belliydi. Derisi çok soluk mavi olmasına karşın kabaca insana benziyordu. Sırtında, parlak beyaz tüylü büyük kanatlar vardı. Tahtın sol tarafında, üstüne rünler işlenmiş siyah bir cüppe giyen bir adam duruyordu. Boynunda gümüş rengi bir gerdanlık vardı.</p>
	<p class="block_1"> </p>
	<p class="block_">Tahtta oturan, yaşına rağmen hâlâ güçlü görünen yaşlı bir savaşçıydı. Karanlık güçlere hizmet etmeyi seçenlerde yaygın olan kuyruğu durmasına rağmen, yol yol beyazları olan kısa saçları vardı. Ve yanaklarındaki törensel yara izleri açıkça görülebiliyordu.</p>
	<p class="block_1"> </p>
	<p class="block_">Temkinli bir bakışla girenlere baktı ve "içinizden biri Pug adındaki büyücü olmalı," dedi.</p>
	<p class="block_1"> </p>
	<p class="block_">Pug bir adım öne çıkıp, "Pug benim," dedi.</p>
	<p class="block_1"> </p>
	<p class="block_">"Eninde sonunda bana sorun çıkaracağına dair uyarılmıştım." "Sen General Fadawah'sın," dedi Pug.</p>
	<p class="block_1"> </p>
	<p class="block_">"Kral Fadawah!" dedi adam korkusunu gizleyemeyen bir öfkeyle.</p>
	<p class="block_1"> </p>
	<p class="block_">Nakor, "İddia ettiğin o unvan, tartışmamızın temelini oluşturuyor gibi görünüyor," dedi.</p>
	<p class="block_1"> </p>
	<p class="block_">Fadawah'ın bakışları Tomas'a kaydı ve "Bu ne?" diye sordu.</p>
	<p class="block_1"> </p>
	<p class="block_">Tomas, "Adım Tomas, Elvandar'ın Savaş Şefi'yim," dedi.</p>
	<p class="block_1"> </p>
	<p class="block_">Fadawah'ın solundaki varlık gülümsedi. Çarpıcı şekilde güzel olmasına rağmen, yüz hatları zalim ve kötücüldü ve o güzellik için iki kat korkutucuydu: altın sarısı saç lüleleriyle taçlanmış çıkık bir alın ve düz, şahane bir burun. Dudakları dolgun ve şehvetliydi ve gözleri uçuk maviydi. Vücudu güçlü gözüküyordu ve hareketsiz otururken bile etrafında bir tehlike havası vardı.</p>
	<p class="block_1"> </p>
	<p class="block_">Konuştu ve her sözcüğünde ortama umutsuzluk yayıldı. "Valheru!" dedi. Yaratık bir adım öne çıkıp, "Kenara çekilin Majesteleri," dedi.</p>
	<p class="block_1"> </p>
	<p class="block_">Fadawah kalkıp, sessizce konuşulanları dinleyen diğer adamın arkasına geçti.</p>
	<p class="block_1"> </p>
	<p class="block_">Tomas'ın karşısına geçen varlık, yapı olarak onun eşiydi. Yaratığın sesi boğuk bir kahkaha şeklinde çıktı. "Ejderha Ordusu'ndan biriyle karşılaşmayalı uzun zaman olmuştu." Tomas'ın kalkanına vurmak için aniden yumruğunu savurdu. Tomas geriye sıçradı ve hareketsiz duran bir düzine muhafız harekete geçti.</p>
	<p class="block_1"> </p>
	<p class="block_">Nakor ya da Pug davranamadan Miranda tepki verdi. Avuçları yere bakacak şekilde ellerini yanlara açıp hızla etrafında döndü ve bir güç sözcüğü söyledi: elinden elmas şeklinde bir enerji çıktı ve havada ıslık çalarak savaşçılardan birinin arkasındaki duvara çarptı. Duvardan sekti ve arkadaki başka bir savaşçıya çarptı. Tereyağını kesen keskin bir bıçak gibi adamı ikiye böldü. Salonda uçtu ve Miranda Tomas'a, "Eğil!" diye bağırdı. Pug Miranda'nın yok edici enerji bıçağına aldırış etmeyip yaratığa döndü. Çıplak elle dövüşen bir keşiş gibi elleriyle daire çizerek tek bir hareket yaptı. Ama bir vuruş yapmak yerine, ellerini göğsüne kadar çekip bağırarak bir sözcük söyledi. Ellerinden, havayı bin yumruk gibi yaran görünmez bir enerji patlaması çıktı. Kanatlı yaratık havalanıp gerisin geri tahta uçtu. Fadawah ve gümüş tasmalı adam, yaratığın kanatlarının çarpmasından kaçınmak için uzağa sıçradı.</p>
	<p class="block_1"> </p>
	<p class="block_">Nakor sanki saldıracakmış gibi ileri koştu, ama asasıyla vurmak yerine yaratığın karşısına geçti.</p>
	<p class="block_1"> </p>
	<p class="block_">"Nesin sen?" diye sordu.</p>
	<p class="block_1"> </p>
	<p class="block_">Kalkarken gülen yaratık, sanki şiddet uygulamak için çok önemsiz bir varlıkmış gibi Nakor'u kenara itti. "Çağırılan Kişi'yim!" "Kimsin sen?" diye sordu Nakor yerde otururken. Güzel suratı Nakor'unkinden sadece birkaç santim uzakta kalacak şekilde öne eğilen yaratık, "Sonsuz Umutsuzluk'tan Zaltais," dedi. Nakor, "Tomas!" diye bağırdı. "Onu yok etmelisin." Bir parmak hareketiyle, Zaltais Nakor'u kaldırıp salonun öteki tarafına itti ve eski Isalani kumarbaz duvara çarptı. Nakor yere yığıldı. Tomas Miranda'nın attığı, duvardan duvara sekip hareketsiz duran savaşçıları biçen mistik bıçaktan korunmak için eğildi.</p>
	<p class="block_1"> </p>
	<p class="block_">Pug avucunu Zaltais'e doğru çevirdi ve kanatlı yaratığa, onu bir kez daha arkadaki tahta savuran bir enerji patlaması çarptı.</p>
	<p class="block_1"> </p>
	<p class="block_">Miranda'nın attığı mistik silah aniden kayboldu ve Tomas ayağa sıçradı. Kalan bir düzine savaşçı etrafını sardı ve Tomas kılıcını savurdu. İnsan ötesi sezgileriyle her darbeden kaçınıyordu. Gedik Savaşlarından beri kullanmadığı altın kılıcını savurdu ve her darbe bir kol ya da kafa aldı.</p>
	<p class="block_1"> </p>
	<p class="block_">Miranda Nakor'un nasıl olduğuna bakmak için salonun ortasındaki mücadeleyi koşarak geçti. Kadim kumarbaz hareketsiz yatıyordu.</p>
	<p class="block_1"> </p>
	<p class="block_">Miranda yarasının ne kadar ciddi olduğunu anlayamadı.</p>
	<p class="block_1"> </p>
	<p class="block_">Pug Zaltais'e doğru yürüdü. Sanki hareket edemiyormuş gibi bir an gözlerini kırpıştırarak oturan yaratığın gözleri odaklandı ve sırıttı. Pug o sırıtışta sadece umutsuzluk hissediyordu.</p>
	<p class="block_1"> </p>
	<p class="block_">"Seni hafife almışım Crydeeli Pug, Meclisli Milamber! Kara Macros değilsin, ama gücün var! Akıl hocanın mirasına layık olmaman çok kötü!"</p>
	<p class="block_1"> </p>
	<p class="block_">Pug ne yapacağından emin olmayarak bir an duraksadı. Bu duraksama ona Zaltais'in elini oynatmasına ve çevresini siyah enerji sarmallarının sarmasına mâl oldu. Vurdular ve her vurduklarında, Pug hiç yaşamadığı bir acıyla karşılaştı; vahşi pençeler tarafından yırtılan etin acısının ötesinde, her ısırık becerilerinden kuşku duymasına yol açtı. Duraksadı, ardından geri çekildi.</p>
	<p class="block_1"> </p>
	<p class="block_">"Pug!" diye bağırdı kocasının geri çekildiğim gören Miranda.</p>
	<p class="block_1"> </p>
	<p class="block_">Nakor kalkmaya başlarken, Tomas altın kılıcını savurup son savaşçıyı da öldürdü.</p>
	<p class="block_1"> </p>
	<p class="block_">Tomas geri çekilen Pug'ın yanından sıçradı ve altın kılıcını aşağı doğru savurdu. Zaltais, Tomas'ın kılıcını bileğindeki altın bileklikle karşılamak için kolunu kaldırdı. Kılıçtan kıvılcımlar çıktı ve Tomas, kendini kanatlı yaratıktan gelecek bir darbeye açık bırakarak dengesini kaybetti.</p>
	<p class="block_1"> </p>
	<p class="block_">Zaltais sağ elinin tersiyle Tomas'ın yüzüne vurdu ve beyaz ve altın sarısı içindeki savaşçı sendeledi.</p>
	<p class="block_1"> </p>
	<p class="block_">Tomas Valheru ile birleştiğinden beri, otuz yıldır böylesine güçlü bir yaratıkla karşılaşmamıştı.</p>
	<p class="block_1"> </p>
	<p class="block_">Bu yaratıkla karşılaştırıldığında, iblis Jakan bile önemsiz bir sınav gibi gözüküyordu.</p>
	<p class="block_1"> </p>
	<p class="block_">Tomas yere düştü ve dudaklarında kan tadı aldı. "Nesin sen?"</p>
	<p class="block_1"> </p>
	<p class="block_">"Ben mi?" dedi Zaltais. "Yedinci Çemberden gelen bir Meleğim Tanrıların temsilcisiyim!" Nakor ayağa kalkıp, "Geri çekil!" dedi. "Göründüğü gibi değil. O yalanların ve aldatmacanın yaratığı!" Nakor silkinerek onu tutmak isteyen Miranda'nın elinden kurtuldu. Yaşlı adam salonda etrafa saçılmış kanlı cesetlerin yanına gitti ve "Bu adamlar ölü çünkü onları tek umutlarının bu olduğuna ikna etti ve onları bu hale getirdi," dedi. "Aldatacak, yanlış yola yönlendirecek ve varlığınızın temeline vurmak için şüphelerinizi uyandıracak. Onu dinlerseniz, eninde sonunda sizi kendisine hizmet etmeniz için ikna edecektir." Tomas, dudağından kan damlayarak ayağa kalktı. "Bu yaratığa asla hizmet etmeyeceğim," dedi. "İlk önce becerilerinizden şüphe duymanızı sağlayacak. Ardından amacınızdan şüphe duymanızı sağlayacak. Ardından evrendeki yerinizden şüphe duymanızı sağlayacak. Ardından sizi o yerin neresi olduğuna ikna edecek!"</p>
	<p class="block_1"> </p>
	<p class="block_">Kendini Cehennem'den gelen Melek olarak tanıtan yaratık, "Çok fazla konuşuyorsun yaşlı adam!" dedi. Pug'a vuran siyah sarmalları çekip elini Nakor'a doğru çevirdi. Akkor bir kör edici enerji parlaması belirdi ve Nakor yana sıçradı. Miranda da kenara sıçrayınca enerji kapıdan çıktı. Tomas kılıcını geri çekerek ayağa sıçradı ve yaratığın başının üstüne vurdu. Zaltais geri çekilince, kılıcın ucu yüzüne geldi. Öfke ve acı içinde bağırarak geriye sendeledi. Başının tepesinden çenesine kadar derin bir yara açıldı. Sanki derisinin altındaki kaslar dışarı doğru itiliyormuş gibi, yüzündeki yara genişledi, ardından boğazından göğsüne, oradan da midesine kadar ayrıldı ve yaratık insana ait olmayan bir sesle çığlık attı.</p>
	<p class="block_1"> </p>
	<p class="block_">Bu çok keskin bir sesti ve sanki birbirlerine sürtüyorlarmış gibi Pug'ın dişlerinin kamaşmasına yol açıyordu. Pug kırmızı yaranın Zaltais'i tepesinden midesine kadar ayırdığını gördü. Yarılarak açılan bir bezelye kabuğu gibi, Zaltais'in derisi ve kanatları düşmeye başladı.</p>
	<p class="block_1"> </p>
	<p class="block_">O kabuktan ortaya çıkan şey, siyah kitin tabakası ve büyük yarı saydam kanatlarıyla devasa bir peygamberdevesine benziyordu.</p>
	<p class="block_1"> </p>
	<p class="block_">"Bu sonuncusundan daha gerçek değil!" diye bağırdı Nakor. "Onu öldüremezsiniz. Sadece zaptedebilirsiniz. Onu yakalayıp dışarıdaki çukura atmalıyız."</p>
	<p class="block_1"> </p>
	<p class="block_">"Bu asla yapamayacağınız bir şey," dedi Zaltais. Şiddetli bir vızıldama oldu ve yaratık havalanırken kanatları bulanıklaştı. Tomas bir kere daha saldırdı ve kılıcıyla kanatlardan birini parçaladı.</p>
	<p class="block_1"> </p>
	<p class="block_">Zaltais sert bir şekilde yere düştü ve Miranda büyü yapmak için öne gelirken Nakor ayağa kalkıp geriledi. Pug da bir büyü yapmaya çalışıyordu.</p>
	<p class="block_1"> </p>
	<p class="block_">Nakor artık salonun ortasında yer alan kapışmadan dönerek hızla uzaklaştı. Yol üstünde olmak istemiyordu. General Fadawah'ın oturduğu yere göz attı ve adamın sanki şeytani hizmetkârının yanında dövüşe girmek istiyormuş gibi kılıcı elinde hazır beklediğini gördü. Diğer adam tahtın yanına çömelmişti. Nakor, gerekirse kendini savunmaya hazır bir biçimde asası elinde onlara yaklaştı.</p>
	<p class="block_1"> </p>
	<p class="block_">Miranda ile Pug'ın büyüleri birbirlerinden saniyeler sonra tamamlandı. Böceğin etrafında kızıl şeritler belirdi ve sıkıca üstüne kapandı. Yaratık öfke ve acı içinde sesler çıkardı. Ardından Pug'ın, Zaltais'in bayılmasına sebep olan beyaz bir ışık halesi biçimindeki büyüsü belirdi. Yaratık yere yığıldı.</p>
	<p class="block_1"> </p>
	<p class="block_">"Çabuk!" diye bağırdı Nakor. "Onu çukura götürüp içine atın. Ardından çukuru mühürleyin." "Nasıl?" diye sordu Miranda.</p>
	<p class="block_1"> </p>
	<p class="block_">"Aklınıza gelen herhangi bir şekilde!" Nakor Fadawah ve arkadaşına dönerek, "Bu ikisini ben hallederim," dedi.</p>
	<p class="block_1"> </p>
	<p class="block_">Pug Nakor'a göz atarken, Tomas yakaladıkları yaratığı aldı. Miranda, "Gidelim!" dedi. " Nakor asası önünde, kılıcıyla duran Fadawah'a doğru ilerledi. "Senin gibi yaşlı bir aptalın hakkından gelmek için cehennemden gelen iblislere ihtiyacım yok," dedi istilacıların lideri. </p>
	<p class="block_1"> </p>
	<p class="block_">"Çocukken senden daha iyilerini öldürüyordum."</p>
	<p class="block_1"> </p>
	<p class="block_">"Ona şüphe yok," dedi Nakor, "ama kusurlarıma rağmen, yine de öldürülmesi zor biri olduğumu göreceksin." Fadawah'ın yanındaki adama göz attı. "Oradaki arkadaşına sor; o bilir." "Ne?" dedi Fadawah, solundaki Kâhil'e bakarak.</p>
	<p class="block_1"> </p>
	<p class="block_">Nakor'un ihtiyacı olan tek şey, adamın dikkatinin birazcık dağılmasıydı. Asası yıldırım hızıyla ileri hareket etti ve ucuyla Fadawah'ın kılıç tutan elindeki eklemleri ezen bir darbe indirdi. Kılıç uyuşan parmakların arasından kayıp gitti ve General geri çekilirken Kâhil'e çarpıp yere düştü. Fadawah sol eliyle kemerinden bir hançer çekmeye çalıştı, ama Nakor asasıyla eline vurdu ve General acıyla bağırdı; artık iki tane işe yaramaz eli vardı.</p>
	<p class="block_1"> </p>
	<p class="block_">Nakor'un asası üçüncü kez vurdu ve General'in dizkapağı parçalandı. Acıdan bağırarak yere yığılırken Nakor, "Zümrüt Kraliçe'nin ve iblis Jakan'ın seni yapmaya zorladıklarının ötesinde, sayılamayacak kadar suç işlediğin için ölmeyi hak ettin," dedi. "Bağışlayıcı olacağım ve seni hak ettiğin acıdan kurtaracağım." Aniden asa bir kez daha öne gitti ve artık savunmasız olan Fadawah'ın alnının tam ortasına vurdu. Nakor adamın kafatasının çatladığını duydu. Kendini Acı Deniz Kralı ilan etmiş adamın gözleri yukarı kaydı ve öldü.</p>
	<p class="block_1"> </p>
	<p class="block_">Nakor Fadawah'ın bedeninin etrafından dolaşıp tahtın yanına çömelmiş adamın yanına diz çöktü. Yüzünün en göze çarpan özelliği çıkık elmacık kemikleri olan zayıf bir adamdı. "Merhaba aşkım," dedi Nakor.</p>
	<p class="block_1"> </p>
	<p class="block_">"Beni tanıdın mı?" diye fısıldadı adam,</p>
	<p class="block_1"> </p>
	<p class="block_">"Her zaman," dedi Nakor. "İçinde olduğun vücut kimin?"</p>
	<p class="block_1"> </p>
	<p class="block_">"Haber Alma Şefi Kâhil'in."</p>
	<p class="block_1"> </p>
	<p class="block_">"Tahtın arkasındaki güç, ha?" dedi Nakor. "Demek iblis senin yerini aldığında girdiğin beden bu?"</p>
	<p class="block_1"> </p>
	<p class="block_">"Hayır, daha önce." dedi Kâhil. "Zümrüt Taç'ı takınca o bedende bir terslik olduğunu anlamıştım. Güçlerim iflas ediyordu... Kâhil önceden beri Fadawah ile birlikteydi ve güvenilirdi. Zekiydi, ama açgözlüydü. Bu bedenin kontrolünü ele geçirmem çok uzun sürmedi.</p>
	<p class="block_1"> </p>
	<p class="block_">Bir süre için Zümrüt Kraliçe neredeyse akılsızdı, ama kimse fark etmemiş gibi gözüküyordu. Ardından o kahrolası iblis ortaya çıktı ve onu yedi." Kâhil omuzlarını silkti. "İllüzyonun arkasını gören bir tek ben vardım ve yerime bir iblisin geçtiğini biliyordum. Eninde sonunda tekrar hükmedeceğimi bildiğim için zamanını bekledim."</p>
	<p class="block_1"> </p>
	<p class="block_">"Senin en hırslı düşlerinde bile göremeyeceğin şeyler var. Ne kadar tehlikeli bir oyun oynadığının farkında mısın artık?"</p>
	<p class="block_1"> </p>
	<p class="block_">Adam zayıfça, "Evet Nakor," dedi. Ardından gözlerine bir ışık geldi ve "Ama kendime engel olamıyorum," dedi.</p>
	<p class="block_1"> </p>
	<p class="block_">Nakor kalkıp Kâhil'in ayağa kalkmasına yardım etti. "Peki ya Fadawah?"</p>
	<p class="block_1"> </p>
	<p class="block_">"Delirdi. Aklını tamamen kaybetti. Bir silah yapmayı düşündüm, ölülerden bir ordu yaratacak bir büyü makinesi -etrafta onlardan çokça vardı- ve yaptım da, ama bu aynı zamanda çukurdan Zaltais'i getirdi. Bunu beklemiyordum. Fadawah onu kontrol edebildi, en azından bir süre, ama ben edemedim. Etmiştim, sanırım bunu tarif etmenin yolu, 'bir kayayla sert bir yer arasında sıkışmak' olabilir. Krallık yenilince Fadawah'tan kurtulmaya hazırdım ve Yabon'u elimde tutacaktım, ama etrafta Zaltais varken, o noktaya pek gelemedim."</p>
	<p class="block_1"> </p>
	<p class="block_">"Sonuçları değerlendirmede hep başarısızdın Jorna."</p>
	<p class="block_1"> </p>
	<p class="block_">"Kâhil lütfen."</p>
	<p class="block_1"> </p>
	<p class="block_">"Bu sefer bir erkek olmak nasıl bir duygu?"</p>
	<p class="block_1"> </p>
	<p class="block_">"Bazen yararlı. Ama son bedenimi özlüyorum. Çok güzeldi." Bir zamanlar Nakor'un karısı, Leydi Clovis ve Zümrüt Kraliçe olan varlık Nakor'a bakarak, "Sen de bu bedeni çok uzun süre kullandın," dedi.</p>
	<p class="block_1"> </p>
	<p class="block_">"Bu bedeni seviyorum," dedi Nakor. "Doğduğum beden bu. Sadece arada sırada adımı değiştiriyorum." Arkadaşlarının çıktığı kapıyı gösterdi. "Kızını gördün mü?"</p>
	<p class="block_1"> </p>
	<p class="block_">"O Miranda mıydı?" dedi Kâhil. "Tanrılar!" Nakor sırıttı. "Diğeri de kocasıydı." "Torunum var mı?"</p>
	<p class="block_1"> </p>
	<p class="block_">"Henüz yok." Nakor'un gülümsemesi kayboldu. "Bir zamanlar ne olduğunu hatırlayamayacağın kadar kötücül yolda yol aldığını biliyorsun. Kibirli bir kız, ama bazılarından daha kibirli değil. Ama karanlık güçlerle çok fazla vakit geçirdin. Eskiden nasıl biri olduğunu bile hatırlamıyorsun, değil mi? Kaderini gerçekten kimin kontrol ettiğine dair en ufak bir fikrin yok." "Kaderimi ben kontrol ediyorum!"</p>
	<p class="block_1"> </p>
	<p class="block_">"Ah, seni kibirli kadın. Hayal bile edemeyeceğin bir gücün zavallı bir piyonundan başka bir şey değilsin. Ruhunu, asla kurtaramayacağın kadar uzun zaman önce ele geçirdi. Başarısız olmuş bir piyon için ne tür bir işkence yapıyorsa, onu çekmek için ona gidebilirsin sadece. Ne yapmak zorunda olduğumu biliyor musun?"</p>
	<p class="block_1"> </p>
	<p class="block_">"Ne yapmaya çalışacağını biliyorum," dedi Kâhil geri çekilerek. "Kibrin bu dünyaya neredeyse yıkım getiriyordu. Sonsuz güzellik ve gençlik için duyduğun şehvet, ulusları yok etmene sebep oldu. Bunu devam ettirmene izin verilemez."</p>
	<p class="block_1"> </p>
	<p class="block_">"Demek sonunda beni öldürmeye çalışacaksın, ha? Bu evreni benden kurtarmak için bu kafaya bir fiskeden fazlasını vurman gerekiyor. " "Hayır, seni öldüreceğim."</p>
	<p class="block_1"> </p>
	<p class="block_">Kâhil bir büyü yapmaya başladı, ama bitiremeden Nakor asasının ucuyla suratının ortasına vurdu. Artık bir adamın bedenindeki eski Zümrüt Kraliçe geriye doğru sendeledi, konsantrasyonu dağıldı ve büyü yarım kaldı. Nakor asasını yere paralel konuma getirdi ve Kabil'in üstüne beyaz bir ışık vurdu. Adam dondu, şaşkına döndü ve ağzından kederli bir ses çıktı. Beden yavaş yavaş yok olurken ses saniyeler içinde azaldı. Adam silikleşmeye başladı, ardından yarı saydam, ardından saydam oldu. Gözden kaybolduğu zaman ses kesildi ve Kabil salondan yok oldu. Nakor üzgün bir sesle, "Bunu bir yüzyıl önce yapmalıydım, ama o zaman nasıl yapıldığını bilmiyordum," dedi.</p>
	<p class="block_1"> </p>
	<p class="block_">Düşüncelerini toparlamak için bir süre durdu, ardından döndü ve diğerlerine yetişmek için dışarı seğirtti. Zaltais çukura döndürüldükten ve içine atıldıktan sonra çukur mühürlenene kadar, bu mücadele bitmiş değildi.</p>
	<p class="block_1"> </p>
	<p class="block_">Miranda elini salladı ve avucundan parlak kıvılcımlar patladı ve bir düzine askeri şehir kapılarına doğru geriye savurdu. Kıvılcımlar yakmaya başlayınca dönüp kaçtılar.</p>
	<p class="block_1"> </p>
	<p class="block_">"Çok tehlikeli değil," dedi kadın, "ama etkileyici." Geriye göz attı ve Tomas'ın bütün gücüne rağmen Zaltais'i omzunun üstünde tutmak için çabaladığını gördü. Pug neredeyse geri durmaktan başka hiçbir şey yapamıyordu.</p>
	<p class="block_1"> </p>
	<p class="block_">Şehir kapılarından çıkıp çukurun etrafındaki bina görüş alanlarına girdiğinde, Zaltais Tomas'ın dengesini bozdu ve omzundan düşerek sertçe yere çarptı. Yaratık çırpındı ve Miranda, "Büyüm bozuluyor!" dedi.</p>
	<p class="block_1"> </p>
	<p class="block_">Aniden kızıl şeritler parçalandı ve parçaları etrafa saçılarak gözden kayboldu. Böceksi yaratık sıçrayarak ayağa kalktı ve jilet gibi keskin bir önkolla hamle yaptı. Tomas darbeyi kılıcıyla karşılayınca, çeliğin çelik üzerinde çıkarttığı ses çıktı.</p>
	<p class="block_1"> </p>
	<p class="block_">Tekrar vurmak için kolunu çekerken Zaltais'in üstünde parlak turuncu bir ışık belirdi. "Büyü yapıyor!" diye bağırdı Miranda.</p>
	<p class="block_1"> </p>
	<p class="block_">Pug, ona canavarın yaptığı büyüyü sezme becerisi verecek bir güç sözcüğü söyledi. Büyüyü sezmek yerine, başında kör edici bir ağrı hissetti ve dizlerinin üstüne düştü.</p>
	<p class="block_1"> </p>
	<p class="block_">Pug'ın elleri başına gitti ve nefes almaya çabalarken yanaklarından yaşlar boşandı. Aklında, acıdan başka hiçbir şeye sebep olmayan, son derece yabancı görüntüler ve duygular dolaşıyordu. Yaptığı büyü, yapılan büyünün doğasını sezmek ve mümkünse karşılamak için tasarlanmıştı, ama Sethanon'un altında ortaya çıkan Dehşet Lordu'nun ve İblis Krallar Jakan'ın ve Maarg'ın yaydıkları enerjiler bile, şu anda yaşadığı deneyimle karşılaştırıldığında bir dereceye kadar tanıdıktı.</p>
	<p class="block_1"> </p>
	<p class="block_">Dizlerinin üstüne çöken Pug'ın gözleri sımsıkı kapalı ve yumrukları şakaklarındaydı.</p>
	<p class="block_1"> </p>
	<p class="block_">Miranda daha doğrudan bir yaklaşım denedi ve bakan herkesi kör etmeye yetecek kadar akkor bir enerji patlaması şeklinde olan en güçlü alev büyüsünü göndererek yaratığı basitçe yakmaya çalıştı. Bir yıldızın merkezine sıkışmış gibi alevlerin ortasında kalan Zaltais büyüsünü unutarak acıyla kıvrandı.</p>
	<p class="block_1"> </p>
	<p class="block_">Tomas yanan yaratığın etrafından dolaşıp arkadaşının ayağa kalkmasına yardım etmek için Pug'ın yanına gitti.</p>
	<p class="block_1"> </p>
	<p class="block_">Nakor onlara doğru seğirtirken alevler aniden söndü. "Çabuk! Onu çukura taşıyın!" Yaratık şişmeye ve kabuğu birkaç yerden çatlamaya başladı. Tomas önkollardan birini tutup yaratığı çekmeyi denedi. Yavaş ilerliyordu, ama Zaltais binanın geniş kapılarına ve çukura doğru çekiliyordu.</p>
	<p class="block_1"> </p>
	<p class="block_">Ardından, yüksek bir çatırtıyla kabuk kırıldı ve içinde bir şeyin kıvrandığı gördüler. Kabuk ayrıldı ve dev beyaz bir solucana benzer bir şey kıvrılarak dışarı çıkmaya başladı.</p>
	<p class="block_1"> </p>
	<p class="block_">Miranda, "Onu tekrar yakacak gücüm yok," dedi.</p>
	<p class="block_1"> </p>
	<p class="block_">Nakor, "Yakmana gerek yok," dedi. "Çukura atalım!"</p>
	<p class="block_1"> </p>
	<p class="block_">Tomas, duman çıkan böcek kabuğundan yarı yarıya çıkmış yaratığa doğru koştu. Kalkanıyla bütün gücüyle yaratığa vurdu ve alt tarafı hâlâ kabuğa bağlı Zaltais, böcek kabuğunu da beraberinde götürerek geriye doğru düştü.</p>
	<p class="block_1"> </p>
	<p class="block_">Yaratık, Tomas'ın sendelemesine sebep olan kafatasını bıçak gibi yaran bir sesle çığlık attı, ama Tomas sesin üstesinden geldi ve yaratığa tekrar vurarak onu bir kez daha geri itti ve artık çukura yalnızca üç buçuk metre vardı.</p>
	<p class="block_1"> </p>
	<p class="block_">Zaltais, kendini böcek kabuğundan kurtarmak için çılgınca kuyruğunu salladı. Tomas göğüs kısmını tekmeleyince, yaratık etrafında döndü ve böcek kabuğu çukura doğru kaydı. Başındaki uğuldama geçen Pug gözlerini ovuşturdu ve basit bir büyü yaparak havadan, bir insanın kaburgalarını kıracak güçte bir yumruk oluşturarak yaratığa vurdu. Yaratık geriye gitti ve aniden dengesini kaybetti.</p>
	<p class="block_1"> </p>
	<p class="block_">Solucanın üst kısmından, çılgınca sallanan kollar çıkmaya başladı.</p>
	<p class="block_1"> </p>
	<p class="block_">Nakor, "Bu kadar yeter!" dedi. Asası omzunun üstünde ileri koştu ve elinden geldiği kadar sertçe yaratığın üst tarafına vurdu.</p>
	<p class="block_1"> </p>
	<p class="block_">Zaltais kulakları yırtarcasına bir çığlıkla çukura düştü.</p>
	<p class="block_1"> </p>
	<p class="block_14">Miranda da Pug gibi dizlerinin üstüne çökmüştü. Tomas ayakta kalabilmek için bütün irade gücünü kullanmak zorunda kalırken, Nakor sanki onu hayatta tutabilecek tek şey oymuş gibi asasına yapıştı.</p>
	<p class="block_2"> </p>
	<p class="block_">Derken ses kesildi. Nakor, "Bu çukuru mühürlemeliyiz!" dedi.</p>
	<p class="block_1"> </p>
	<p class="block_">"Nasıl?" diye sordu Pug. "Daha önce bunun gibi bir şey görmedim."</p>
	<p class="block_1"> </p>
	<p class="block_">"Evet gördün," dedi Nakor. "Sadece fark edemiyorsun!"</p>
	<p class="block_1"> </p>
	<p class="block_">Pug derin bir nefes aldı ve kalan enerjisiyle çukuru inceledi. "Bu bir gedik!" dedi sonunda. "Evet," dedi Nakor, "ama bildiğin türden değil." "Sen nereden biliyorsun?" diye sordu Miranda.</p>
	<p class="block_1"> </p>
	<p class="block_">"Her şeyi daha sonra anlatırım," dedi Nakor, "ama önce bunu kapamamız gerekiyor." Hafif bir rüzgâr esti ve Miranda, "Hissettiniz mi?" diye sordu. "Evet," dedi Tomas. "Ve genelde bir binanın içinde rüzgâr esmez." "Gelmeye çalışan bir şey var!" diye bağırdı Nakor.</p>
	<p class="block_1"> </p>
	<p class="block_">Pug, "Yardıma ihtiyacım var!" dedi. "Ne yapmamız gerekiyor?" diye sordu Miranda.</p>
	<p class="block_1"> </p>
	<p class="block_">"Verebileceğin bütün gücünü bana ver!" diye bağırdı Pug. Gözlerini kapadı ve zihninin gediğe girmesini sağladı. Enerjileri hissetti ve tekrar bunaltıcı, garip bir yanlışlık hissiyle doldu. Ama yine de bir desen vardı ve yabancı olmasına rağmen, deseni bir kere görünce gediği inceleyebileceğini fark etti ve yapısını ortaya çıkarmaya başladı. "Buldum!" dedi sonunda.</p>
	<p class="block_1"> </p>
	<p class="block_">Kelewan'da Yüce olarak gedikleri ve doğalarını çalışırken edindiği bilgiyi hatırladı. Gediğin doğası, ya Pug'ın onu kapaması için açmak üzere kullanılandan daha fazla enerji, ya da onu açık tutmakta kullanılan gücü yıkmasını gerektiriyordu. İlkini seçmek için çok az enerjisi olduğu için, ikinci yolu seçti. Ayrıca en iyi gününde bile ilk seçenek güçlerinin ötesinde olabilirdi. Kıvrıla kıvrıla giden bir enerji şeridi gönderip gediğin kaynağına ulaştı.</p>
	<p class="block_1"> </p>
	<p class="block_">Aniden gediğin öteki tarafında bir varlık belirdi. Varlık, Pug'ın mümkün olarak düşünebileceği her şeyin ötesinde büyük ve güçlüydü ve nefret ve kötücüllüğün, insan anlayışının reddedeceği son derece saf bir damıtıktan başka bir şey değildi. Pug'ın zihninin bir kısmı irkildi ve -daha önce de olduğu gibi- kendini yere atıp hıçkıra hıçkıra ağlamaktan başka bir şey istemedi. Ama Pug'ın zihinsel disiplini devreye girdi ve zihnindeki korkuya karşı durdu.</p>
	<p class="block_1"> </p>
	<p class="block_">Bu varlık her ne idiyse, araştırıyordu. Pug'ın yakınlarda bir yerlerde olduğunu bilmesine karşın, tam olarak nerede olduğunu bilemiyordu. Pug gediği açık tutan gücün dizgisini çözmeye çalışırken, ortaya çıkma dürtüsüne direndi, çünkü bu varlık onu bulursa, sonsuza kadar kaybolacağını biliyordu.</p>
	<p class="block_1"> </p>
	<p class="block_">Hafif bir güç akımı hissetti ve Miranda'nın güçlerini onunkine eklediğini anladı. Kadın ona dokununca Pug ondan gelen bir güven duygusu hissetti ve aklının bir kısmı teşekkürlerini gönderdi.</p>
	<p class="block_1"> </p>
	<p class="block_">Gediğin diğer tarafındaki bilinç, her geçen saniye Pug'ın daha da farkına varıyordu. Pug büyüsünü hazırlamıştı.</p>
	<p class="block_1"> </p>
	<p class="block_">Gözlerini açtı ve bir an için sanki bir seferde iki görüntü görüyormuş gibi oldu. Önünde kılıcı hazır Tomas, onun yanında da Miranda ve Nakor duruyordu. Bu görüntünün üstünde, içinden onun olduğu tarafa bakan büyük bir korkunun olduğu uzay ve zamanın parçalanmış bir görüntüsü vardı. Pug her şeyden çok, bir anahtar deliğinden ona bakan çok büyük bir gözün görüntüsüne takılmıştı. Pug, destekleyici enerji dizgisini bozarak kendi güç hattını hızla geri çekti. Gediğin öteki tarafında korkunç bir öfke hissetti.</p>
	<p class="block_1"> </p>
	<p class="block_">"Çıkın!" diye bağırdı ve kaçmak için döndüğünde güçlükle hareket edebildiğini gördü. Tomas kalkanını sırtına attı ve neredeyse onu kaldırarak sol kolunu Pug'a doladı.</p>
	<p class="block_1"> </p>
	<p class="block_14">Ryana yere konarken koşarak binadan çıktılar. "Ben çağırdım," dedi Tomas. Ejderhanın sırtına binerlerken yer sallanmaya başladı. Ejderha gökyüzüne yükselirken, binanın içinden korkunç bir çatlama sesi geldi.</p>
	<p class="block_2"> </p>
	<p class="block_">Ejderha kanatlarını çırpmaya başlayıp yükseklik kazanınca, Pug aşağıdaki manzarayı izlemek için döndü. Binanın içine büyük bir hava akımı giriyordu ve bina titreyip sallanmaya başladı. Bir çatırtı çatının parçalanıp binanın içine çöktüğünü haber veriyordu.</p>
	<p class="block_1"> </p>
	<p class="block_">Miranda, "Her şey gediğin içine çekiliyor!" dedi. Pug, "Umarım her şey değildir," dedi.</p>
	<p class="block_1"> </p>
	<p class="block_">Nakor, "Dengelenecektir, ama bittiğinde yerde çok büyük bir delik olacak," dedi.</p>
	<p class="block_1"> </p>
	<p class="block_">Muazzam bir gümbürtü oldu ve Nakor'un da öngördüğü gibi, yerde devasa bir delik belirdi ve binanın geri kalanı deliğin içinde gözden kayboldu. Göğe dev bir toz bulutu yükseldi ve deliğin alanı biraz daha genişledi. Ardından gümbürtü kesildi.</p>
	<p class="block_1"> </p>
	<p class="block_">"Bitti mi?" diye sordu Miranda.</p>
	<p class="block_1"> </p>
	<p class="block_">Pug gözlerini kapayıp başını Tomas'ın sırtına yasladı. "Asla bitmeyecek," dedi.</p>
	<p class="block_6"> </p>
	<p class="block_10"><img alt="Line" src="images/image.png" class="calibre2"/></p>
	<p class="block_1"> </p>
	<p class="block_">Paçavralar içindeki bir çocuk, "Hey!" diye bağıran bir muhafızın uzattığı kolunun altından eğilerek geçti.</p>
	<p class="block_1"> </p>
	<p class="block_">"Şerif ile konuşmam gerekiyor!" diye bağırdı çocuk uzaklaşırken.</p>
	<p class="block_1"> </p>
	<p class="block_">Dash döndüğünde merdivenlerden hızla çıkan bir çocuk gördü. Şafak öncesi karanlığında Keshlilerin dağılımını izleyerek şehir kapılarının üzerindeki surlarda duruyordu. "Ne istiyorsun?" diye sordu.</p>
	<p class="block_1"> </p>
	<p class="block_">"Trina sana Güney Saray Kapısı dememi istedi! Hemen!"</p>
	<p class="block_1"> </p>
	<p class="block_">Dash anında şehirdeki diğer ajanları unutmuş olduğunu fark etti. Güney Saray Kapısı teslimatlarını doğrudan saraya yapan tüccarların kullandığı kapıydı. Calis'in Kızıl Kartalları eğittiği büyük bir avluya açılıyordu; aynı zamandan sarayın duvarlar ya da kapılarla korunmayan kısmına doğrudan geçiş sağlıyordu. Keshliler şehre girmeyi başarırsa, yalnızca şehre girmekle kalmayacak saraya da gireceklerdi. Ve şehri savunanların çoğu yanlış yerde olacaktı.</p>
	<p class="block_1"> </p>
	<p class="block_">Dash Gustaf a, "Güney Saray Kapısı!" diye bağırdı.</p>
	<p class="block_1"> </p>
	<p class="block_">Gustaf'ın, savunma hattındaki herhangi bir noktaya gidip destek olacak hareketli bir birliği vardı ve Dash yeri söyler söylemez koşarak uzaklaştılar.</p>
	<p class="block_1"> </p>
	<p class="block_">Dash yakınlardaki bir subaya dönerek, "Burada durumu kontrol altında tut," dedi. "Ajanları kapının açıldığını haber verene kadar, bir kez daha teslim olma çağrısı saçmalığını tekrarlayacaklardır."</p>
	<p class="block_1"> </p>
	<p class="block_">Dash hızla merdivenlerden inip Gustaf ile adamlarının peşinden gitti. Çatışma seslerini duyana kadar sokaklarda koştu. "Saray muhafızları nerede?" diye sordu.</p>
	<p class="block_1"> </p>
	<p class="block_">Gustaf, "Ana kapıya destek olmaları emredildi," dedi.</p>
	<p class="block_1"> </p>
	<p class="block_">"Emri kim verdi?" diye sordu Dash. "Senin verdiğini sanıyordum," diye yanıtladı polis.</p>
	<p class="block_1"> </p>
	<p class="block_">"O emri kimin verdiğini bulduğumuzda, zehircimizi de bulmuş olacağız."</p>
	<p class="block_1"> </p>
	<p class="block_">Dash ve polisleri sarayın en kuzey girişine doğru koştu ve kapıda kimsenin olmadığını gördüler. Adamlara, ahırların solundan kuzeydeki eğitim avlusuna gitmelerini işaret etti. Eğitim avlusunun uzak ucundaki güney kapısının önünde bir çatışmanın olduğunu gördü. Yıllar önce gibi gelen bir süre önce, farklı bir hayatta Roo Avery için çalışırken o kapıdan arabayla girmişti, ama daha önce eğitim avlusunun hiç bu kadar büyük olduğuna dikkat etmemişti.</p>
	<p class="block_1"> </p>
	<p class="block_">Yolu yarılamıştı ki mücadelenin neredeyse bitmek üzere olduğunu fark etti. Yaşlı adamlar, çocuklar ve savaşacak yaşta birkaç adam, karşılarındakileri soğukkanlılıkla öldürmek için eğitilmiş silahlı paralı askerlerle burun buruna duruyordu.</p>
	<p class="block_1"> </p>
	<p class="block_">Kapıyı kapalı tutan kalasın önünde, bir elinde kılıç diğerinde hançer olan Trina duruyordu. Ayaklarının dibindeki yaralı bir adam Dash'a, kararlı kadının üstesinden gelmeye çalışmanın bedelini çoktan ödemiş olduğunu söylüyordu.</p>
	<p class="block_1"> </p>
	<p class="block_">Kapıdaki paralı askerler hırsızları hızla öldürüyordu ve Dash kendini daha hızlı davranmaya zorladı. Sakallı iri yarı bir adamın -bir çocuktan biraz büyük- genç bir hırsıza vurduktan sonra Trina ile yüzleşmek için arkadaşına katıldığını gördüğünde yirmi metre uzaktaydı.</p>
	<p class="block_1"> </p>
	<p class="block_">Kadının önündeki ilk adam yukarıdan aşağı bir darbe indirdi ve kadın savunmasını açık bırakarak darbeyi yarı yolda kesti. İri yarı adam bir adım atıp kılıcını kadının midesine soktu.</p>
	<p class="block_1"> </p>
	<p class="block_">"Hayır!" diye bağırdı Dash hızını azaltmadan iki adamın üstüne koşarken. Adamları oradan uzaklaştırdı. Yuvarlanıp kılıcıyla hamle yaparak iri yarı adamı öldürdü, ardından Trina'ya vuran adamla yüzleşmek için tekrar yuvarlanarak ayağa kalktı.</p>
	<p class="block_1"> </p>
	<p class="block_">Adam, başına vuracakmış gibi yapıp bileğini çevirerek Dash'ın yanını biçmeye yönelik bileşik bir saldırı yaptı. Dash hızla geri çekildi, ardından adamın kılıcının ucu yanından geçerken ileri atıldı ve adam kılıcın yönünü değiştiremeden kılıcını adamın gırtlağına sokarak onu öldürdü.</p>
	<p class="block_1"> </p>
	<p class="block_">Hırsızlar yaralılarını uzaklaştırmaya başlarken, polisler kapıdaki saldırganları bastırdı. Keshli ajanlar sonuna kadar dövüştü, ama sonunda hepsi ya öldürüldü ya da silahsız bırakıldı.</p>
	<p class="block_1"> </p>
	<p class="block_">Dash etrafa göz attı ve her şeyin kontrol altında olduğunu görünce, Trina'nın yanına gitti. Kapı hâlâ kapalıydı.</p>
	<p class="block_1"> </p>
	<p class="block_">Diz çöktü ve kollarıyla kadının başını kaldırdı ve teninin solgun ve nemli olduğunu gördü. Karnından çok miktarda kan akıyordu ve Dash kadının öldüğünü biliyordu. "Bir iyileştirici getirin!" diye bağırdı.</p>
	<p class="block_1"> </p>
	<p class="block_">Dash Trina'yı kollarının arasında tutarken bir polis koşarak uzaklaştı. Yaranın üstüne bastırarak kan akışını durdurmaya çalıştı, ama acı Trina için neredeyse dayanılmazdı. Kadın kafasını kaldırıp ona baktı ve zayıfça, "Seni seviyorum Şerif Züppe," dedi. Dash gözyaşlarını tutamadı. "Seni işe yaramaz deli," dedi, "ölmemeni söylemiştim!" Dash kadına sarılınca kadın inledi, ardından fısıldayarak, "Söz verdin," dedi.</p>
	<p class="block_1"> </p>
	<p class="block_">Rahip kapıya ulaştığında Dash hâlâ ölmüş kadını tutuyordu. Gustaf ellerini Dash'ın omzuna koyup onu geri çekti ve "Yapmamız gereken işler var Şerif," dedi.</p>
	<p class="block_1"> </p>
	<p class="block_">Dash kafasını kaldırınca gökyüzünün aydınlanmakta olduğunu gördü. Durumun, kişisel acılarını bir kenara bırakmasını ve hissettiği kaybı içine atmasını gerektirdiğini biliyordu. Çok geçmeden Keshli teşrifatçı kapıya yaklaşacak ve son kez teslim olma çağrısı yapacaktı. Kesh ordusu güney kapısının açılmadığını görünce, tek seçeneklerinin saldırmak olduğunu anlayacak ve gelecekti.</p>
	<p class="block_6"> </p>
	<p class="block_9"><img alt="C:\Users\UguR\AppData\Local\Microsoft\Windows\INetCache\Content.Word\Line.png" src="images/image.png" class="calibre1"/></p>
	<p class="block_1"> </p>
	<p class="block_3" id="calibre_pb_27"> </p>
</body></html>
