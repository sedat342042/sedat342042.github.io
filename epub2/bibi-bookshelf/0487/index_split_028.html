<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>04 - Kırık Tacın Parçaları - Yılan Savaşları Efsanesi</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_12">-27-</p>
	<p class="block_13">MÜDAHALE</p>
	<p class="block_1"> </p>
	<p class="block_">Atlar nefes nefeseydi.</p>
	<p class="block_1"> </p>
	<p class="block_">Atlılar bineklerini zorluyor ve hayvanların bir gün daha dayanması için dua ediyordu. Jimmy, şafaktan günbatımına kadar mümkün olan en kısa molalarla onları yorucu bir düzene sokmuştu. Atların hepsinde zorlu yürüyüşün sonuçları görülüyordu. Birkaç gün önce bakımlı ve toplu olan hayvanların kaburgaları gözükmeye başlamıştı. Altı at topallamaya başlamış ve binicileri geride kalmıştı. Bineklerini ya Vykor Limanı'na kadar yürütecek ya da sonunda Krondor'a vardıklarında bir Krallık ordusunun beklediğini umarak arkadan geleceklerdi. İki at o kadar kötü yaralanmıştı ki öldürmek zorunda kalmışlardı. Krondor birkaç dakika içinde birliğin görüş alanına girecekti ve Jimmy tahmininde yanılmış olmak ve şehri normal halinde bulmak için tekrar dua etti. Sonucun bu olması halinde yıllarca alay konusu olmayı seve seve kabul ederdi, ama doğruca bir savaşın içine gittiklerini hissediyordu.</p>
	<p class="block_1"> </p>
	<p class="block_">Bir tepeyi çıktığında ileride bir erzak konvoyu gördü. Arabaları sürenlerin çoğu çocuk olmasına karşın, Kesh erzaklarını korumak için birkaç tane Kesh muhafızı hazır bekliyordu. Jimmy, "Çocukları öldürmeyin!" diye bağırdı ve ardından kılıcın çekti. Çocuk sürücüler dağıldı, ama erzak konvoyunu korumakla görevli Keshli Köpek Askerler yerlerinden kıpırdamadı ve savaş başladı.</p>
	<p class="block_1"> </p>
	<p class="block_">Keshliler saldırıya başlayınca Dash duvarda koşuşturdu, Keshli teşrifatçı küçümsemesinde, Trina'nın ölümüne öfke duymasa Dash'ın daha takdir edebileceği bir nitelikte ölçülüydü. Bir yay alıp üçüncü defa şehrin teslim edilmesini istemeye geldiğinde teşrifatçıyı eyerinin üstünden havalandırmamak için kendini zor tutmuştu.</p>
	<p class="block_1"> </p>
	<p class="block_">Patrick, Kesh ajanları tarafından yapılabilecek başka bir saldırıya karşı şatosunda koruma altındaydı. Dash içindeki umutsuzluk hissini bir kenara bıraktı. Şehre yapılan saldırıyı bir şekilde atlatırlarsa, bütün Kesh ajanlarını ortaya çıkarmak için bıktırıcı boyutlarda bir arama başlatacaktı. Borazanlar çaldı ve savaş boruları öttü ve Kesh piyadeleri ilerlemeye başladı. Onar adamlık gruplar halinde merdivenler taşıyorlardı. Dash, ağır makineler ya da adamları koruyacak bir kaplumbağa olmaksızın ilk olarak tırmanma merdivenleriyle saldıracaklarına güçlükle inanabiliyordu. Ardından görüş alanına yüz tane okçu girdi ve Dash, "Eğilmeye hazır olun!" diye bağırdı.</p>
	<p class="block_1"> </p>
	<p class="block_">Bir borazan çaldı ve merdiven taşıyan adamlar koşmaya başlarken, onların arasındaki atlı okçular bineklerini mahmuzladı. Okçular bir yaylım ateşi açtı ve Dash bütün adamlarının eğilme uyarısını duymuş olduğunu umdu. Taşlara ve kalkanlara çarparak takırdayan ok sesleri ve birkaç küfür ve bağırtıdan başka bir şey duyulmaması, çoğunun anladığını gösteriyordu. Ardından onun okçuları kalktı ve duvarın aşağısındakilere ok yağdırdı. Dash bir mazgal dişinin arkasına çömelip, "Haberi iletin: merdiven taşıyanları hedef alsınlar," dedi. "Okçularla sonra ilgileniriz."</p>
	<p class="block_1"> </p>
	<p class="block_">Haber her iki taraftaki askerlere de iletildi ve Krondor okçuları kalkıp merdiven taşıyanlara ateş etti. Duvarların üstünde bir kere daha oklar uçuşunca eğildiler. Dash ördek yürüyüşüyle surun arkasına gidip aşağıdaki polislerinden birine seslendi. "Devriyeleri harekete geçir. Hâlâ lağımlardan geçmeye çalışıyor olabilirler."</p>
	<p class="block_1"> </p>
	<p class="block_">Polis koşarak uzaklaştı ve Dash duvardaki yerine döndü. Bir saray muhafızı koşarak geldi ve "Casusu bulduk efendim," dedi.</p>
	<p class="block_1"> </p>
	<p class="block_">"Kimmiş?"</p>
	<p class="block_1"> </p>
	<p class="block_">"Başka bir görevli. Amines adında bir adam. Astsubay odasına girip herkesin kapılara gitmesini emrettiğinizi söylemiş." "Şu anda nerede?"</p>
	<p class="block_1"> </p>
	<p class="block_">"Ölü," dedi muhafız. "Güney Saray Kapısı'nı ele geçirmeye çalışanların arasındaymış ve çatışma sırasında ölmüş."</p>
	<p class="block_1"> </p>
	<p class="block_">Dash başını salladı. Hiçbir saray hizmetkârının ya da görevlisinin sorgulanmadan işe alınmamasının sağlanmasını aklının bir köşesine not aldı. Prens'in Darkmoor'da oturduğu ve Dash'ın, yönetimin Duko'dan Patrick'e geçişini denetlediği sırada çok gevşek davranılmıştı. Malar ve diğer ajanlar kendilerine sarayda kolaylıkla iş bulmuştu.</p>
	<p class="block_1"> </p>
	<p class="block_">Ki bu da Kesh'in bu saldırıyı uzun zaman önce planladığı anlamına geliyordu; geçen yıl Darkmoor'daki ateşkesten önce.</p>
	<p class="block_1"> </p>
	<p class="block_">Dash Trina'nın ölümüne ve şehre saldırılmasına duyduğu öfkeye hakim oldu. Keshliler duvarları aşarsa, şehri savunan her adamdan daha fazla düşman öldüreceğine yemin etti.</p>
	<p class="block_1"> </p>
	<p class="block_">Ve şehir tutunursa, Trina'ya verdiği sözün boş olmadığını gösterecekti.</p>
	<p class="block_6"> </p>
	<p class="block_10"><img alt="Line" src="images/image.png" class="calibre2"/></p>
	<p class="block_1"> </p>
	<p class="block_">Şehirden birkaç kilometre uzaklıktaki bir açıklığa indiler. Pug ejderhanın sırtından inerken sendeledi ve çimenlerin üzerine oturdu.</p>
	<p class="block_1"> </p>
	<p class="block_">Miranda kocasının yanına oturup, "İyi misin?" diye sordu.</p>
	<p class="block_1"> </p>
	<p class="block_">Pug, "Beynim hâlâ dönüyor," dedi.</p>
	<p class="block_1"> </p>
	<p class="block_">Tomas, "Şimdi nereye gidiyoruz?" diye sordu.</p>
	<p class="block_1"> </p>
	<p class="block_">"Pek çok yere," dedi Nakor. "Hep birlikte de değil." Tomas'a, "Neden arkadaşının seni karının yanına götürmesine izin vermiyorsun?" dedi. "Yapılacak hâlâ çok iş var, ama Elvandar'ı ve sakinlerini gelecekteki sorunlardan kurtardığını bilerek evine geri dönebilirsin."</p>
	<p class="block_1"> </p>
	<p class="block_">"Önce bir iki şey öğrenmek istiyorum," dedi Tomas. "Evet," dedi Miranda. "O yaratık neydi?"</p>
	<p class="block_1"> </p>
	<p class="block_">"Ona benzer bir şeye dair hiçbir bilgim yok," dedi Tomas. "Kaldı ki, Ashen-Shugar'dan miras aldığım anılar kapsamlıdır."</p>
	<p class="block_1"> </p>
	<p class="block_">"Bunun sebebi Valheruların Zaltais gibi bir yaratıkla daha önce hiç karşılaşmamış olması," dedi</p>
	<p class="block_1"> </p>
	<p class="block_">Nakor, Pug'ın yanına çimenlere oturarak. "Çünkü o bir yaratık değildi."</p>
	<p class="block_1"> </p>
	<p class="block_">"Yaratık değil miydi?" dedi Miranda. "Her zamanki benzetmeleri bırakıp şunu düzgünce anlatır mısın?"</p>
	<p class="block_1"> </p>
	<p class="block_">Nakor gülümsedi. "Şu anda bana anneni hatırlattın; iyi tarafını."</p>
	<p class="block_1"> </p>
	<p class="block_">"Annemin iyi tarafları mı vardı?" dedi Miranda küçümsemesini gizlemeyi pek başaramayarak. Herkesin ondan duyduğu en hüzünlü tonla Nakor, "Evet bir zamanlar vardı, uzun zaman önce," dedi.</p>
	<p class="block_1"> </p>
	<p class="block_">"Peki ya Zaltais?" diye sordu Pug.</p>
	<p class="block_1"> </p>
	<p class="block_">"Fadawah danışmanı Kâhil tarafından karanlık büyü yapılması için kandırılmıştı," dedi Nakor. "Sanırım Kâhil baştan beri Novindus'ta olan her şeyin arkasındaydı. Kandırılmıştı, Pantathialıların, her nasılsa bir dereceye kadar özgürlük kazanmayı başarmış bir aletiydi ve bunu kendine diğerlerini kullanabileceği bir yer edinmek için kullandı..." Duraksadıktan sonra devam etti. "Jorna'nın yıllar önce Leydi Clovis olup Derebeyi ile Dahakon'u kontrol etmesiyle aynı şekilde. Kâhil başından beri Fadawah'ın yanındaydı. Yok olmaktan kurtuldu ve danışmanlık yapmaya devam etti... şey, sanırım Fadawah'ı, Zümrüt Kraliçe'yi ve İblis Kral'ı yok eden güçleri tekrar çağırmaya ikna etti. Fadawah adım anmadığımız o güce hizmet ediyordu ve İsimsiz Olan'ın çoğu piyonu gibi, kime hizmet ettiğini bile bilmiyordu... sadece ediyordu."</p>
	<p class="block_1"> </p>
	<p class="block_">"Zaltais?" dedi Miranda. "Onun bir yaratık olmadığını söylerken ne demek istiyordun?"</p>
	<p class="block_1"> </p>
	<p class="block_">"O bu gerçeklikten değildi, dahası iblislerden ya da dehşetlerden bile fazlasıydı. Cehennem'in Yedinci Çemberi'nden gelen bir şeydi." "Ama neydi" diye sordu Pug. "Bir düşünceydi, muhtemelen bir düş." "Düşünce mi?" dedi Tomas.</p>
	<p class="block_1"> </p>
	<p class="block_">Pug, "Ve ben gediğe baktığımda?" diye sordu. "Bir Tanrı'nın aklını gördün." "Anlamıyorum," dedi Pug.</p>
	<p class="block_1"> </p>
	<p class="block_">Nakor omzuna vurdu. "Birkaç yüzyıl içinde anlarsın. Şimdilik, bir Tanrı'nın uyuduğunu ve uyurken bir düş gördüğünü ve o düşte, kendi adını söyleyerek onun piyonu olan ufacık yaratıklar hayal ettiğini düşün. O düşte o piyon büyük bir yıkım getirdi ve ona seslendi ve o da Umutsuzluk Meleği'ni göndererek o çağrıya yanıt verdi."</p>
	<p class="block_1"> </p>
	<p class="block_">"Zaltais neden öldürülemiyordu?" diye sordu Miranda. Nakor gülümsedi. "Bir düşü öldüremezsin Miranda. Hele ki kötücül bir düşü. Onu sadece geldiği yere gönderebilirsin."</p>
	<p class="block_1"> </p>
	<p class="block_">Tomas dudağına dokundu. "O düş bana yeterince somutmuş gibi geldi." "Ah," dedi Nakor, "bir Tanrı'nın düşü gerçektir." Pug, "Gitmeliyiz," dedi.</p>
	<p class="block_1"> </p>
	<p class="block_">"Nereye?" diye sordu Miranda. "Adaya mı?"</p>
	<p class="block_1"> </p>
	<p class="block_">"Hayır," dedi Nakor. "Prens'e düşmanın liderinin öldüğünü söylemeliyiz." "Krondor'a öyleyse," dedi Pug.</p>
	<p class="block_1"> </p>
	<p class="block_">"Bir şey daha var," dedi Miranda.</p>
	<p class="block_1"> </p>
	<p class="block_">"Nedir?" diye sordu Nakor.</p>
	<p class="block_1"> </p>
	<p class="block_">"Bir ara iblis Jakan'ın o ordunun başındaki annemin yerine geçtiğini söylemiştin, ama ona ne olduğuna dair hiçbir şey söylemedin." Nakor, "Annen öldü," dedi.</p>
	<p class="block_1"> </p>
	<p class="block_">"Emin misin?" diye sordu Miranda.</p>
	<p class="block_1"> </p>
	<p class="block_">Nakor başını salladı. "Çok eminim."</p>
	<p class="block_1"> </p>
	<p class="block_">Pug kendini hâlâ güçsüz hissederek ayağa kalktı. Tomas, "Ryana beni Elvandar'a götürecek," dedi.</p>
	<p class="block_1"> </p>
	<p class="block_">Pug arkadaşına sarıldı ve "Bir kez daha vedalaşıyoruz," dedi.</p>
	<p class="block_1"> </p>
	<p class="block_">"Ve tekrar görüşeceğiz," diye karşılık verdi Tomas.</p>
	<p class="block_1"> </p>
	<p class="block_">"Hoşçakal dostum," dedi Pug.</p>
	<p class="block_1"> </p>
	<p class="block_">"Siz de," dedi Tomas.</p>
	<p class="block_1"> </p>
	<p class="block_">Sırtına çıkınca ejderha gökyüzüne sıçradı. İki kere kanat çırptı ve Elvandar'a olan yolculuğuna başlayarak hızla batıya doğru uzaklaştı.</p>
	<p class="block_1"> </p>
	<p class="block_">Pug, "Bizi Krondor'a götürecek misin?" diye sordu.</p>
	<p class="block_1"> </p>
	<p class="block_">Miranda, "Götürebilirim," dedi. İkisinin de ellerini tutup gözlerini kapadı ve etraflarındaki gerçeklik değişti.</p>
	<p class="block_6"> </p>
	<p class="block_10"><img alt="Line" src="images/image.png" class="calibre2"/></p>
	<p class="block_1"> </p>
	<p class="block_">Savaş boruları ana kapıya yedek kuvvetlerin gelmesini bildirirken, Krondor'da Prens'in sarayının büyük salonunda ortaya çıktılar.</p>
	<p class="block_1"> </p>
	<p class="block_">Gustaf, "Gizlice kapının arkasına geçip onu açamıyorsan-" "Tekmeyle açarsın," diye tamamladı Dash.</p>
	<p class="block_1"> </p>
	<p class="block_">Koçbaşı ana kapıya doğru getirilirken gümbürtüyü duydular. Şehre doğudan gelen yol bir tepeler serisinden gelen uzun bir yoldu ve koçbaşı, kalın iplerle birbirine bağlanmış beş tane kütükten yapılmış büyük bir koçbaşıydı. Atlılar rehber iplerle koçbaşının her iki tarafında yürüyordu ve yolun kapıdan önceki son düzlüğüne vardıklarında, ipleri bırakıp dönerek uzaklaştılar.</p>
	<p class="block_1"> </p>
	<p class="block_">Koçbaşı hız kazandı ve kapıya elli metre kala gümbürtü gittikçe arttı. Dash darbeyi beklerken içgüdüsel olarak duvara tutundu.</p>
	<p class="block_1"> </p>
	<p class="block_">Ardından Gustaf ile Dash'ın arasına birisi girip elini duvardan uzattı. Adamın elinden bir ışık çıkıyordu ve Dash dönünce yanında büyük büyükbabasının durduğunu gördü. "Yeter!" diye bağırdı, koçbaşı patlayarak binlerce parçaya ayrılırken öfkesi yüzünden açıkça okunan Pug.</p>
	<p class="block_1"> </p>
	<p class="block_">Keshliler her ne bekliyorduysa, bu büyü gösterisini beklemiyordu. At sırtındaki adamlar içinden geçebilecekleri açık bir kapı yerine aniden çok yüksek bir duvardaki okçularla karşılaşınca, koçbaşı kapıya vurduğu anda yapacakları saldırıları durdu.</p>
	<p class="block_1"> </p>
	<p class="block_">Duvardaki okçular ok yağdırmaya başlayınca, şaşkınlık içinde dönüp durdular. Pug, "Hayır!" diye bağırdı ve ellerini sallayarak bir ateş perdesi oluşturup okları hedeflerine varamadan küle çevirdi. Dash'a dönerek, "Başka subay göremiyorum," dedi. "Yetkili sen misin?" Dash, "Şimdilik," dedi.</p>
	<p class="block_1"> </p>
	<p class="block_">"O zaman adamlarına ateş etmelerini kesmelerini söyle."</p>
	<p class="block_1"> </p>
	<p class="block_">Dash denileni yaptı ve Keshliler zarar görmeden hatlarına döndü. Pug, "Keshlilere bir teşrifatçı gönderin," dedi. "O ordunun komutanıyla bir saat sonra Prens'in sarayında buluşmak istediğimi söyleyin."</p>
	<p class="block_1"> </p>
	<p class="block_">"Sarayda mı?" dedi Dash.</p>
	<p class="block_1"> </p>
	<p class="block_">"Evet, buraya geldiği zaman kapıyı açıp içeri alın."</p>
	<p class="block_1"> </p>
	<p class="block_">"Ya gelmezse?"</p>
	<p class="block_1"> </p>
	<p class="block_">Pug arkasını dönüp kapı kulesinin arkasındaki Nakor ile Miranda'ya işaret etti ve "Gelmezse ordusunu yok ederim," dedi.</p>
	<p class="block_1"> </p>
	<p class="block_">"Ama ona ne diyeceğim?" diye sordu Dash. "Savaşın bittiğini söyle."</p>
	<p class="block_1"> </p>
	<p class="block_">General Asham ibn Al-tuk, yanında bir muhafız ve bir hizmetkârla taht odasına girerken, solgun ve halsiz görünen Patrick tahtının önünde duruyordu. General formalite gereği başını eğdi. "Geldim Ekselans."</p>
	<p class="block_1"> </p>
	<p class="block_">Patrick, "Bu buluşmayı ben ayarlamadım," dedi.</p>
	<p class="block_1"> </p>
	<p class="block_">Pug öne çıkıp, "Ben ayarladım," dedi.</p>
	<p class="block_1"> </p>
	<p class="block_">"Siz kimsiniz?" diye sordu General.</p>
	<p class="block_1"> </p>
	<p class="block_">"Pug."</p>
	<p class="block_1"> </p>
	<p class="block_">General kaşını kaldırdı. "Yıldızlimanı'ndaki büyücü." "Ta kendisi." "Beni neden çağırttınız?"</p>
	<p class="block_1"> </p>
	<p class="block_">"Ordunu alıp evine dönmeni söylemek için." "Kapının dışındaki gösterinin beni-"</p>
	<p class="block_1"> </p>
	<p class="block_">İçeri koşarak bir muhafız girip, "Ekselans, çatışma çıktı!" dedi. General, "Buraya ateşkes bayrağı altında geldim!" dedi. Patrick muhafıza, "Nerede?" diye sordu.</p>
	<p class="block_1"> </p>
	<p class="block_">"Duvarın dışında! Görünüşe göre Keshlilere hem kuzeyden hem de güneyden gelen süvariler saldırıyor."</p>
	<p class="block_1"> </p>
	<p class="block_">Patrick, "General, o birlikler şu anda benim komutam altında değil," dedi. "Belli ki Krondor'u kurtarmaya gelmişler ve ateşkesten haberleri yok. Adamlarınıza katılmakta serbestsiniz." General başını eğdi ve ayrılmak için döndü, ama Pug, "Hayır!" dedi. "Ne?" dedi Prens ve General aynı anda. Pug, "Bu iş şimdi sona erecek!" dedi. Gözden kayboldu.</p>
	<p class="block_1"> </p>
	<p class="block_">Miranda'nın yanında bir köşede duran Nakor, "Yorgun bir adam için ortalıkta dolaşmayı iyi başarıyor, değil mi?" dedi. "Evet öyle," dedi Miranda hafifçe gülümseyerek. Pug savaş alanının tam ortasında belirdi ve Keshlilerin arkasındaki erzak konvoyunun ateşe verildiğini ve bir atlı birliğin Keshlileri iki birlik arasında sıkıştırarak kuzeyden saldırdığını gördü.</p>
	<p class="block_1"> </p>
	<p class="block_">Pug alanın otuz metre üstüne havalanıp ellerini çırptı ve aşağıdakiler, tam altındaki bazı atlıların bineklerinden düşmesine yol açan bir çan sesi duydu.</p>
	<p class="block_1"> </p>
	<p class="block_">Adamlar yukarıya bakınca, havada süzülen bir adam ve o adamdan çıkan güneş ışığı kadar parlak altın bir parıltı gördü. Sesi, sanki yanlarında duruyormuş gibi her adama ulaştı: "Bu iş şimdi bitiyor!"</p>
	<p class="block_1"> </p>
	<p class="block_">Elini sallayarak havada görünür şekilde dalgalanan bir güç gönderdi. Dalga atlara çarptı ve daha fazla adamı yere fırlatarak onları devirdi.</p>
	<p class="block_1"> </p>
	<p class="block_">Adamlar dönüp kaçmaya başladı.</p>
	<p class="block_1"> </p>
	<p class="block_">Jimmy sıçrayan, çılgına dönmüş bir atın sırtında, hayvanı kontrol altına almaya çalışarak sıkıca oturuyordu. Birkaç tekmeden sonra, hayvan koşmaya başladı ve Jimmy bir süre koşmasına izin verdikten sonra hayvanı durdurdu. Hayvanı etrafında döndürdüğünde, yanan arabalarına doğru koşan Keshlileri ve daha fazla hayvanın dört bir yana kaçıştığını gördü.</p>
	<p class="block_1"> </p>
	<p class="block_">Ardından Pug'ın havada asılı durduğu yere göz attı ve tekrar Pug'ın sesi duyuldu: "Bu iş şimdi bitiyor."</p>
	<p class="block_1"> </p>
	<p class="block_">Ardından Pug gözden kayboldu.</p>
	<p class="block_1"> </p>
	<p class="block_">Nakor, "Eh, en azından bir süre savaşmalarını engelledin," dedi. Prens çekildikten ve Keshli General ordusuna döndükten sonra, üçü saraydaki boş bir odada oturuyordu.</p>
	<p class="block_1"> </p>
	<p class="block_">"Onları sonsuza kadar durduracağım," dedi Pug.</p>
	<p class="block_1"> </p>
	<p class="block_">"Yoksa ne yapacaksın?" diye sordu Miranda.</p>
	<p class="block_1"> </p>
	<p class="block_">Pug, "Öldürmekten bıktım," dedi. "Yıkımdan bıktım. Ama her şeyden çok, etrafımda gördüğüm aptallıktan bıktım." Pug, çocukluğundan beri arkadaşı olan Roland ve Lord Borric'ten, iyi tanımadığı ama Darkmoor'da geçirdikleri kış süresince sevdiği Owen Greylock'a kadar, savaşta verdiği kayıpları düşündü, "Çok fazla iyi insan öldü. Ve çok fazla masum. Bu böyle devam edemez. Mecbur kalırsam... bilmiyorum, iki ordunun arasına duvar çekerim."</p>
	<p class="block_1"> </p>
	<p class="block_">Nakor, "Bir şeyler düşünürsün," dedi. "Prens ve General sakinleşecek zamanı bulduklarında, onlara ne istediğini söyleyebilirsin."</p>
	<p class="block_1"> </p>
	<p class="block_">"Tekrar ne zaman bir araya geliyorsunuz?" diye sordu Miranda.</p>
	<p class="block_1"> </p>
	<p class="block_">"Yarın öğle."</p>
	<p class="block_1"> </p>
	<p class="block_">"Güzel," dedi Nakor. "Bu bana olacağını düşündüğüm şeyin olup olmadığını görme zamanı verir."</p>
	<p class="block_1"> </p>
	<p class="block_">"Yine üstü kapalı konuşmaya başladın," dedi Miranda.</p>
	<p class="block_1"> </p>
	<p class="block_">Nakor gülümsedi. "Benimle gel ve gör. Bir şeyler yiyelim."</p>
	<p class="block_1"> </p>
	<p class="block_">Onları odadan sonra da, her an duvarlara dönebileceklerini ve korkunç bir savaşın başlayabileceğini bilerek gergin bir nöbet tutan muhafızları geçerek saraydan çıkardı.</p>
	<p class="block_1"> </p>
	<p class="block_">Saraydan ayrılırlarken, güney kapısından eğitim avlusuna giren atlıları gördüler. Pug başlarında diğer torununun oğlunu gördü ve el salladı.</p>
	<p class="block_1"> </p>
	<p class="block_">Jimmy yanlarına gelip, "Yaptığın gösteriyi gördüm Pug," dedi. Sırıttı ve bir saniye için Gamina'nın gülümsemesine benzediğini görünce Pug'ın hafifçe içi sızladı. "Adamlarımdan çoğunun hayatını kurtardın. Teşekkür ederim."</p>
	<p class="block_1"> </p>
	<p class="block_">Pug, "Kazançlı çıkanların arasında olduğuna sevindim," dedi.</p>
	<p class="block_1"> </p>
	<p class="block_">"Dash...?"</p>
	<p class="block_1"> </p>
	<p class="block_">"İçeride ve hayatta ve Patrick gücünü toplayana kadar şehrin yönetimi onda."</p>
	<p class="block_1"> </p>
	<p class="block_">Jimmy güldü. "Her nasılsa pek eğlendiğini sanmıyorum."</p>
	<p class="block_1"> </p>
	<p class="block_">"Kendin gör," dedi Pug. "Nakor'un tapınağına gidiyoruz. Sabah döneceğiz. Bu saçmalığa bir son vermek için öğle toplantı yapacağız."</p>
	<p class="block_1"> </p>
	<p class="block_">Jimmy, "Bittiğini görmekten son derece mutluluk duyarım," dedi. "Duko bir harika ve bu Keshli maceracılara rağmen, güneyi kontrol altında tutmayı başarıyor, ama her iki sınırda da acı bir şekilde test edildik ve kuzeyde işlerin nasıl gittiğine dair bir fikrim yok." "O savaş da bitti."</p>
	<p class="block_1"> </p>
	<p class="block_">Jimmy, "Bunu duymak beni rahatlattı büyük büyükbaba," dedi. "Sabah görüşürüz." Nakor, "Gidelim," dedi. "Neler olduğunu görmek istiyorum."</p>
	<p class="block_1"> </p>
	<p class="block_">İnsanlar evlerinden çıkmaya başlayınca, yavaş yavaş normal hareketliliğine dönen şehirde aceleyle ilerliyorlardı. Etrafta bu kadar az insan varken, şehrin Tapınak Meydanı'na varmaları uzun sürmedi.</p>
	<p class="block_1"> </p>
	<p class="block_">Çadırın dışında kimse görünmüyordu, ama içeri girdiklerinde, yerde oturan bir kalabalık gördüler. Aleta havada süzülmek yerine çadırın ortasında yerde oturuyordu ve çevresindeki ışık gitmişti. Kadının altındaki havada asılı duran kötü görünüşlü karanlık da öyle. Dominic yanlarına gelip, "Nakor!" dedi. "Seni gördüğüme sevindim." "Bu ne zaman oldu?" diye sordu Nakor.</p>
	<p class="block_1"> </p>
	<p class="block_">"Birkaç saat önce. Bir an havada süzülürken, bir an sonra altındaki karanlık, sanki bir deliğe çekilmiş gibi gözden kayboldu ve kadın yavaşça yere indi ve konuşmaya başladı."</p>
	<p class="block_1"> </p>
	<p class="block_">Pug ve diğerleri dikkatlerini kadının söylediklerine çevirdi ve Nakor anında, "Sesi farklı," dedi. Pug genç kadının sesinin daha öncesinde neye benzediğini bilmiyordu, ama şu anda duyduğu gibi olamayacağını biliyordu, çünkü kadının sesi çok güzeldi. Kısıktı ve ama buna karşın, insan durup bir an dinleyince duyulması kolay, müzikal bir sesti. "Neden bahsediyor?" diye sordu Miranda. "Uyandığından beri iyiliğin doğası hakkında konuşuyor," dedi Dominic. Nakor'a baktı. "Bu tapınağı kurmaya başladığında ve bize ne yapacağını söylediğinde, şüphelerim vardı, ama denememiz gerektiğini biliyordum. Ama şu anda gördüğümüz şey, Ishap'ın gücünün Arch-Indar Düzeni ile kesinlikle paylaşılması gerektiğinin bir kanıtıdır, çünkü önümüzde, Tanrıça'nın yaşayan bir Avatar'ı oturuyor." Nakor güldü. "O kadar büyük bir şey değil. Gel." Onları oturan kalabalığın arasından geçirdi ve genç kadının önünde durdular. Kadın onlara aldırış etmeden konuşmaya devam etti.</p>
	<p class="block_1"> </p>
	<p class="block_">Nakor diz çöküp kadının gözlerinin içine baktı. "Kendini tekrarlıyor mu?" diye sordu.</p>
	<p class="block_1"> </p>
	<p class="block_">Dominic, "Evet, sanırım öyle," dedi.</p>
	<p class="block_1"> </p>
	<p class="block_">"Söylediklerini yazan biri var mı?"</p>
	<p class="block_1"> </p>
	<p class="block_">Bir kenarda Sho Pi oturuyordu ve "Söylediklerini yazan iki tane rahip yardımcısı var Usta Nakor," dedi. "Bu öğrettiği aynı dersin üçüncü tekrarının başı."</p>
	<p class="block_1"> </p>
	<p class="block_">"Güzel, çünkü bahse girerim acıkıp yoruluyordur" Elini kadının omzuna koydu ve kadının konuşması bocaladı.</p>
	<p class="block_1"> </p>
	<p class="block_">Kadın kırpıştırdığı gözleri odağını değiştiriyormuş gibi göründü ve Nakor'a bakıp, "Ne oldu?" diye sordu. Sesi farklıydı. Bir an önce sesini pürüzsüzleştiren ve harikalaştıran büyü olmadığı için, onun yaşındaki ölümlü bir kadından beklenebilecek bir sesti.</p>
	<p class="block_1"> </p>
	<p class="block_">"Uyuyordun," dedi Nakor. "Neden gidip bir şeyler yemiyorsun? Sonra konuşuruz." Kız ayağa kalktı ve "Ah, her tarafım tutulmuş," dedi. "Bir süredir bu şekilde oturuyor olmalıyım."</p>
	<p class="block_1"> </p>
	<p class="block_">Nakor, "Birkaç haftadır aslında," dedi.</p>
	<p class="block_1"> </p>
	<p class="block_">"Birkaç hafta mı!" dedi Aleta. "Ciddi olamazsın."</p>
	<p class="block_1"> </p>
	<p class="block_">"Her şeyi sonra anlatırım. Şimdi gidip bir şeyler ye ve iyi bir uyku çek."</p>
	<p class="block_1"> </p>
	<p class="block_">Kız gittikten sonra Dominic, "Bir avatar değilse, ne öyleyse?" dedi. Nakor sırıttı. "Bir düş." Pug ile Miranda'ya bakıp, "Harika bir düş," dedi.</p>
	<p class="block_1"> </p>
	<p class="block_">Miranda, "Ama Nakor o hâlâ burada," dedi. "Zaltais ise gitti." Nakor başıyla onayladı. "O başka bir dünyadan bu dünyaya yansıtılmış bir düştü. Aleta normal bir kadın, ama dünyaların öteki ucundan bir şey gelip ona dokundu ve o karanlığı zaptetmek için onu kullandı." "O siyahlık neydi?" diye sordu Dominic.</p>
	<p class="block_1"> </p>
	<p class="block_">"Çok kötü bir düştü. Yemekte anlatırım. Yiyecek bir şeyler bulalım."</p>
	<p class="block_1"> </p>
	<p class="block_">Dominic, "'Pekâlâ," dedi. "Mutfağa geçelim."</p>
	<p class="block_1"> </p>
	<p class="block_">Yürürlerken Nakor, "Bu arada, burada birkaç şeyi değiştirmeliyiz," dedi.</p>
	<p class="block_1"> </p>
	<p class="block_">"Ne gibi?" dedi Dominic.</p>
	<p class="block_1"> </p>
	<p class="block_">"Başlangıç olarak, Ishaplılara artık onların düzeninin bir üyesi olmadığını bildirebilirsin." "Ne?"</p>
	<p class="block_1"> </p>
	<p class="block_">Nakor elini Dominic'in omzuna atıp, "Çok genç görünüyorsun, ama benim gibi yaşlı bir adamsın Dominic," dedi. "Pug, birlikte Tsuranilerin dünyasına yaptığınız yolculuğu anlatmıştı. Pek çok şey gördüğünü biliyorum.</p>
	<p class="block_1"> </p>
	<p class="block_">"Şuradaki Sho Pi genç insanlara nasıl keşiş olunacağını öğretmek için mükemmel bir seçim, ama Aleta'yı eğitecek olan sensin."</p>
	<p class="block_1"> </p>
	<p class="block_">"Ona ne öğreteceğim?" dedi Dominic.</p>
	<p class="block_1"> </p>
	<p class="block_">"Nasıl Arch-Indar Düzeni'nin Yüksek Rahibesi olunacağını elbette."</p>
	<p class="block_1"> </p>
	<p class="block_">"Yüksek Rahibe mi? O kız mı?"</p>
	<p class="block_1"> </p>
	<p class="block_">"O kız mı?" diye tekrarladı Nakor. "Az önce Tanrıça'nın Avatarı idi, öyle değil mi?" Miranda güldü ve Pug kolunu kadının omuzlarına attı. Uzun süredir ilk defa canı gülmek istemişti.</p>
	<p class="block_6"> </p>
	<p class="block_10"><img alt="Line" src="images/image.png" class="calibre2"/></p>
	<p class="block_1"> </p>
	<p class="block_">Erik, "Sadece Subai'nin büyücüye ulaştığını varsayabiliriz," dedi. "Bütün raporlara göre cesetler yere düştükten sonra her yerde çatışmalar öylece kesilmiş." Kont Richard, "Tanrılara şükür," dedi.</p>
	<p class="block_1"> </p>
	<p class="block_">"Keşke hâlâ süvarilerimiz olsaydı," dedi Erik düşünceli şekilde. "İçimde, çok fazla sorunla karşılaşmadan adamları Ylith'e götürebileceğimize dair bir his var."</p>
	<p class="block_1"> </p>
	<p class="block_">"O zaman bir birlik piyade yollayıp ne kadar uzağa gidebildiklerine bak."</p>
	<p class="block_1"> </p>
	<p class="block_">Erik gülümsedi, "Yolladım bile. Ayrıca Yabon'a giden tepelere Akee ve Hadatilerini yolladım." Richard, "Gerçekten ne olduğunu öğrenebileceğimizi düşünüyor musun?" diye sordu.</p>
	<p class="block_1"> </p>
	<p class="block_">Erik kafasını iki yana salladı. "Muhtemelen hayır. Hâlâ ne olduğunu bilmediğim savaşlarda bulundum. Muhtemelen bu savaşla ilgili istediğimizden daha fazla rapor okuyacağız ve onlardan birkaç tanesini de bizzat ben yazacağım, ama doğrusunu söylemek gerekirse, gerçekten ne olduğuna dair hiçbir fikrim yok.</p>
	<p class="block_1"> </p>
	<p class="block_">"Bir an ölüler ordusunu ve çıldırmış katilleri geri püskürtmek için boğuşurken, bir an sonra ölülerin hepsi yere yığıldı ve katiller çeneleri sarkmış, akılsız bir halde etrafta dolanıyordu. Bir saniye önce umutsuzken, bir saniye sonra çok kolaylaşan bir çatışma duymadım hiç." Çok yorgun genç Yüzbaşı, "Ama doğrusunu isterseniz, artık savaş bittiği için ne olduğu gerçekten umurumda değil," dedi.</p>
	<p class="block_1"> </p>
	<p class="block_">"Olağanüstü bir genç adamsın Erik von Darkmoor. Raporumda Kral'a bundan bahsedeceğim." "Teşekkürler, ama övülmeyi benden daha çok hak eden adamlar var." İç geçirip çadırın kapısından dışarı baktı. "Ve pek çoğu evlerine dönemeyecek." "Şimdi ne yapacağız?" diye sordu Kont Richard.</p>
	<p class="block_1"> </p>
	<p class="block_">"Süvariler olmadığı için, Krondor'daki durum hakkında bir rapor alana kadar oturup beklemekten yanayım. Ama içgüdülerim bana olabildiğince hızlı kuzeye ilerlememiz gerektiğini söylüyor. Fadawah kaçmış ya da öldürülmüş olabilir, ama bu diğer yüzbaşıların gücü ele geçirmeye ve kendine orta ölçekli bir Krallık kurmaya çalışmayacağı anlamına gelmez. Ve bildiğimiz kadarıyla, Yabon Şehri hâlâ kuşatma altında."</p>
	<p class="block_1"> </p>
	<p class="block_">Kont Richard, "Oturmaktan sıkıldım," dedi. "İlerleme emri ver."</p>
	<p class="block_1"> </p>
	<p class="block_">Erik gülümseyerek ayağa kalktı. "Lordum," dedi başını eğerek. Dışarı çıktı ve Jadow Shati'yi Kızıl Kartallar'ın kamp alanının yakınında buldu. "Kampı toplayın!" diye emretti. "Ve yola çıkmaya hazır olun!"</p>
	<p class="block_1"> </p>
	<p class="block_">"Adamı duydunuz!" dedi eski çavuş. "Bir saat içinde herkesin hazır olmasını istiyorum!" Jadow dönüp arkadaşına sırıttı ve Erik bir kez daha bu adamın gülümsemesine karşı koyamadığını fark etti; o da sırıttı.</p>
	<p class="block_6"> </p>
	<p class="block_10"><img alt="Line" src="images/image.png" class="calibre2"/></p>
	<p class="block_1"> </p>
	<p class="block_">Patrick tamamen iyileştiğine dair bütün belirtileri gösteriyordu. Rengi normale dönmüştü ve tahtında dik oturuyordu.</p>
	<p class="block_1"> </p>
	<p class="block_">Keshli General Asham ibn Al-tuk, son seferinden de daha mutsuz gözükerek bir kez daha tahtın önünde duruyordu. Artık Vykor Limanı'ndan ve kuzeyden gelen süvarilerle güçlendirilmiş bir Krallık ordusuyla karşı karşıyaydı.</p>
	<p class="block_1"> </p>
	<p class="block_">İçeri Pug girdi.</p>
	<p class="block_1"> </p>
	<p class="block_">Patrick, "Öğle burada olmamızı istedin Pug," dedi. "Bize ne söyleyeceksin?"</p>
	<p class="block_1"> </p>
	<p class="block_">Pug Patrick'e, ardından General'e baktı ve "Bu savaş bitti," dedi. "General, dışarıda adamlarınızı bir gün daha dinlendirdikten sonra, yarın sabahın ilk ışıklarıyla güneye döneceksiniz. Karanın Sonu'nun güneyindeki eski sınırlarınıza döneceksiniz. Bütün Kesh birliklerine Karanın Sonu'ndaki saldırılarını durdurmalarını söyleyeceksiniz ve İmparatorunuza şu mesajı götüreceksiniz: Kesh bir daha davet edilmeden kuzeye gelirse, sınırı geçen hiçbir silahlı asker hayatta kalamayacak." General kül rengi bir suratla duruyor ve öfkeden sallanıyordu, ama başını salladı.</p>
	<p class="block_1"> </p>
	<p class="block_">Patrick keyifle gülümsüyordu. Yüzünde bir zafer sevinci vardı. "Oyalanmaya cüret edersen Keshli, büyücüm ordunu olduğu yerde yok eder."</p>
	<p class="block_1"> </p>
	<p class="block_">Pug döndü. "Büyücün mü?" Pug genç Prens'e doğru ilerledi ve önünde durmak için basamakları çıktı. "Ben senin büyücün değilim Patrick. Büyükbabanı severdim ve onu tanıdığım en büyük insanlar arasında tutardım ve bana conDoin soyadını veren büyük büyükbaban Borric'in sevgisine nail oldum, ama ben sana ait değilim. Evrende bir damla su karşısındaki bir sele benzeyen, senin küçük güç ve zenginlik düşlerinin çok ötesinde güçler var. Benim ilgilendiğim o güçler. Daha fazla boş boş oturup, hükümdarlar çok aptal oldukları için masum kadınların ve çocukların katledilmesine ve cesur adamların ölmesine göz yummayacağım."</p>
	<p class="block_1"> </p>
	<p class="block_">Pug General'e dönerek, "İmparatoruna güneye davet edilmeden giren her Krallık askerinin, sınırı silahla geçen herkesin yok edileceğini de söyleyebilirsin," dedi.</p>
	<p class="block_1"> </p>
	<p class="block_">"Ne?" dedi Patrick kalkarak. "Krallık'ı tehdit etmeye mi cesaret ediyorsun?"</p>
	<p class="block_1"> </p>
	<p class="block_">"Ben tehditlerde bulunmam," dedi Pug. "Sana Kesh'e karşı herhangi bir karşılık vermeye izinli olmadığını söylüyorum. İki taraf da kendi sınırlarına dönecek ve uygar komşular gibi davranacaksınız."</p>
	<p class="block_1"> </p>
	<p class="block_">"Sen Krallık'ın bir Dükü, evlat edinilme yoluyla kraliyet ailesinin bir üyesi ve taca yemin etmiş bir kulsun! Sana kapının dışındaki o orduyu yok etmeni söylersem, dediğimi yapacaksın!" Pug daha da öfkelendi ve dik dik, daha uzun boylu genç adamın gözlerinin içine baktı.</p>
	<p class="block_1"> </p>
	<p class="block_">"Yapmayacağım. Sahip olduğun hiçbir güç beni irademin dışında davranmaya zorlayamaz.</p>
	<p class="block_1"> </p>
	<p class="block_">Duvarların dışındaki Keshlilerin ölmesini istiyorsan, bir kılıç alıp dışarı çıkar, hepsini öldürmeye çalışırsın."</p>
	<p class="block_1"> </p>
	<p class="block_">Patrick'in öfkeyle patladı. "Hain!"</p>
	<p class="block_1"> </p>
	<p class="block_14">Pug elini Patrick'in göğsüne koyup onu tahtına doğru itti. Salondaki muhafızlar Prenslerini korumak için ellerini kılıçlarının kabzasına attı. Miranda elini kaldırıp öne çıkarak, "Yerinizde olsam yapmazdım!" dedi.</p>
	<p class="block_2"> </p>
	<p class="block_">Yanında duran Nakor asasını kaldırdı. "Çocuğun bir şeyi yok."</p>
	<p class="block_1"> </p>
	<p class="block_">Pug Patrick ile burun buruna gelene kadar öne eğildi ve "Kuzeyde bazı goblinleri kovalamaktan başka ciddi bir savaşta kılıç çekmemiş biri olarak bana sen mi 'hain' diyorsun?" dedi. "Senin Krallık'ını ben kurtardım aptal. Onu," parmağıyla Keshli General'i gösterdi, "şu adamın efendisi için kurtarmadığım gibi, senin için de kurtarmadım. Çünkü bunu yapmasaydım sayısız insan hayatını kaybedecekti."</p>
	<p class="block_1"> </p>
	<p class="block_">Pug önce Patrick'e, ardından da General'e bakarak, "Babana ve efendine, Yıldızlimanı'nın özgür olduğu haberini ilet," dedi. "Krallık ya da İmparatorluk güçleri orayı yönetme girişiminde karşısında beni bulacak. Bağımsızlıklarını benim koruyacağıma emin olabilirsiniz." Pug dönüp tahttan uzaklaştı. "Babanın tahtında kimin oturduğu umurumda değil Patrick. Kırık tacının parçalarını bir araya getir ve ulusunu yeniden inşa et. Unvanlarınızı ve rütbelerinizi umursamıyorum. Krallık'ın ile işim bitti." Kollarını uzattı ve Miranda ile Nakor yanına geldi.</p>
	<p class="block_1"> </p>
	<p class="block_">"Krallık Dükü unvanımı bırakıyorum. Tacın kulu olarak ettiğim yemin artık geçersizdir. Kibirlerinizden ve ulusal işlerinizden daha büyük endişelerim var benim. Burada bu dünyayı korumak için bulunuyorum, sadece bir kısmını korumak için değil.</p>
	<p class="block_1"> </p>
	<p class="block_">"Artık Crydeeli Pug olmadığım haberini yayın. Artık sadece Kara Efsuncu'yum. Adam, artık davet edilmeyenler için konuksever bir yer olmayacak. Benim iznim olmadan görüş alanına giren ve ayak basan herkes yok edilecek!"</p>
	<p class="block_1"> </p>
	<p class="block_">Ardından muazzam bir gürleme ve kalın siyah bir duman bulutuyla, arkadaşlarıyla birlikte gözden kayboldu.</p>
	<p class="block_1"> </p>
	<p class="block_">Dash, "Büyük büyükbabam tam anlamıyla Patrick'in defterini dürdü, değil mi?" dedi. Jimmy, "Daha güzel öğleden sonralarım da olmuştu," dedi. Prens ile yaptıkları görüşmeden az önce çıkmışlardı. Keshli askerlerin geri çekilmesinin konuşulduğu kadar, Patrick'in babasına tam olarak ne rapor edeceği de konuşulmuştu. Toplantı akşam yemeğinden daha uzun sürmüş ve geceye kadar devam etmişti.</p>
	<p class="block_1"> </p>
	<p class="block_">Gece için ayrılmadan önce, bir süre baş başa kalmak için Jimmy ile odasına yürüyorlardı. "Francie ile konuştun mu?" diye sordu Dash.</p>
	<p class="block_1"> </p>
	<p class="block_">Jimmy, "Hayır," dedi. "Onu çok kısa bir süre gördüm, ama onunla konuşma fırsatı yakalayamadım."</p>
	<p class="block_1"> </p>
	<p class="block_">"Patrick ile evlendikten sonra onunla konuşmayacağından korkuyor. Arkadaşlığını kaybetmek istemiyor."</p>
	<p class="block_1"> </p>
	<p class="block_">Jimmy, "Öyle bir şey olmayacak," dedi. "Bu savaş bana, gerçekten önemli olanla, sadece önemli gözüken şeyler arasındaki farkı öğretti." Dash, "Biliyorum," dedi.</p>
	<p class="block_1"> </p>
	<p class="block_">Sesinde Jimmy'nin daha önce hiç duymadığı bir ton vardı. "Ne oldu?" Dash, "Sadece değer verdiğim bazı insanlar bu savaştan sağ çıkamadı," dedi.</p>
	<p class="block_1"> </p>
	<p class="block_">Jimmy durdu. "Senin için özel biri miydi?"</p>
	<p class="block_1"> </p>
	<p class="block_">Dash dönüp, "Bunu bugün konuşmak istemiyorum," dedi. "Olanları sana bir gün anlatırım, sadece bugün olmaz."</p>
	<p class="block_1"> </p>
	<p class="block_">Jimmy, "Pekâlâ," dedi. Koridorlarda yürürlerken bir süre sessiz kaldı. "Sanırım kendimle ilgili bir şey öğrendim ve bu da önemli olabilir." "Neymiş o?"</p>
	<p class="block_1"> </p>
	<p class="block_">"Francie... özel biri. Ama sanırım bir şeye ihtiyacım olduğunu hissediyorum ve o ihtiyacı yerine getirecek kişi rolüne seçtiğim insan o."</p>
	<p class="block_1"> </p>
	<p class="block_">"Büyükbabam ve büyükannem mi?"</p>
	<p class="block_1"> </p>
	<p class="block_">"Evet, onların sahip olduğu şey. Sanırım nasıl hissettiklerini anlamak, özellikle annemle babamın birbirlerine ne kadar soğuk olduklarını gördükten sonra, büyükbabamla büyükannemin sahip oldukları şeyi istememi sağladı."</p>
	<p class="block_1"> </p>
	<p class="block_">"Bunu birkaç kişi elde eder."</p>
	<p class="block_1"> </p>
	<p class="block_">Jimmy'nin odasının kapısına geldiler ve kapıyı açtılar.</p>
	<p class="block_1"> </p>
	<p class="block_">İçeride üç kişi oturuyordu. "İçeri girip kapıyı kapatın," dedi Pug. Jimmy ve Dash içeri girdi ve Dash kapıyı kapadı. Pug, "İkinizle konuşmadan ayrılmak istemedim," dedi. "Siz benim soyumun sonusunuz."</p>
	<p class="block_1"> </p>
	<p class="block_">Havayı biraz yumuşatmaya çalışan Jimmy, "Lütfen böyle söyleme," dedi.</p>
	<p class="block_1"> </p>
	<p class="block_">Miranda güldü.</p>
	<p class="block_1"> </p>
	<p class="block_">Dash, "Doğu'da da akrabalarımız var," dedi. Pug güldü. "İkinizde de büyükbabanızın pek çok özelliği var." Dash'a baktı. "Bazen onun çocukluk hallerine benziyorsun." Jimmy'ye baktı.</p>
	<p class="block_1"> </p>
	<p class="block_">"Ve sen de bazen o kadar çok Gaminama benziyorsun ki büyüleniyorum."</p>
	<p class="block_1"> </p>
	<p class="block_">Kollarını açtı ve Jimmy ile Dash büyük büyükbabalarına sarıldı. "Kralların kaprisinden çok daha önemli bir mesele olmadıkça Krallık'a geri dönmeyeceğim," dedi Pug. "Ama siz ikiniz benim soyumdansınız ve siz ve çocuklarınız adama her zaman gelebilirsiniz."</p>
	<p class="block_1"> </p>
	<p class="block_">Dash, "Kral'a sözün geçer," dedi. "Bunu bu şekilde kestirip atman mı gerekiyor?"</p>
	<p class="block_1"> </p>
	<p class="block_">Pug, "Kral Lyam'ı Crydee'deki çocukluğundan tanırım," dedi. "Arutha'yı daha da iyi tanırım, ama ikisi de benim içimi bilirdi. Kral beni babasından dolayı tanıyor."</p>
	<p class="block_1"> </p>
	<p class="block_">Nakor, "Borric beni de tanır ve sözlerimin bir miktar ağırlığı olabilir, ama Pug'ın diplomatik olmaktan kaçınmasının sebebi, beklenmedik bir felaket dışında, Patrick'in bir gün Kral olacak olması," dedi.</p>
	<p class="block_1"> </p>
	<p class="block_">"Sonrasında olmasındansa, önemli ölçüde tartışmaya şimdi engel oluyoruz," dedi Pug. "Krallık altüst olmuş durumda. Patrick şartlar yüzünden isteklerimi yerine getirecektir. Bu yüzleşme şimdi değil de yıllar sonra olsaydı, ben isteklerimi kabul ettirene kadar kaç tane daha masum insan ölürdü?"</p>
	<p class="block_1"> </p>
	<p class="block_">"Ve bu istekleri ona kim kabul ettirebilirdi?" dedi Miranda. "Sadece, daha yeni kurtulduğumuz o adamlardan farklı bir zorba."</p>
	<p class="block_1"> </p>
	<p class="block_">Dash, "Çok fazla şeyden vazgeçiyorsun," dedi.</p>
	<p class="block_1"> </p>
	<p class="block_">Pug, "Dünyalar gördüm ve zamanda yolculuk yaptım evlat," dedi. "Daha görecek çok dünya var. Bu Adalar Krallığı sevdiğim pek çok yerden biri sadece." Nakor, "Ve ihtiyaç olursa tekrar geliriz," dedi.</p>
	<p class="block_1"> </p>
	<p class="block_">Dash, "Eh, yapacak çok işimiz var ve fikrimi sorarsanız, doğru olanı yapıyorsunuz," dedi.</p>
	<p class="block_1"> </p>
	<p class="block_">Pug gülümsedi. "Teşekkür ederim,"</p>
	<p class="block_1"> </p>
	<p class="block_">Jimmy, "Dash ile aynı fikirde olduğumu söyleyemem, ama bunun sizin seçiminiz olduğunu biliyorum ve iyi olmanızı diliyorum," dedi. Miranda'ya bakıp gülümsedi. "Sana büyük büyükanne diyebilir miyim?"</p>
	<p class="block_1"> </p>
	<p class="block_">"Yaşamına değer veriyorsan hayır," dedi Miranda gülümseyerek.</p>
	<p class="block_1"> </p>
	<p class="block_">Dash, "Sık sık sizi düşüneceğim," dedi.</p>
	<p class="block_1"> </p>
	<p class="block_">Jimmy, "Ben de öyle," dedi.</p>
	<p class="block_1"> </p>
	<p class="block_">Pug kalktı. "Sağlıcakla kalın," dedi ellerini Nakor ve Miranda'ya uzatarak ve gözden kayboldular.</p>
	<p class="block_1"> </p>
	<p class="block_">Dash Jimmy'nin yatağına oturup arkasındaki yastığa dayandı. "Sanırım bir hafta uyuyacağım." "Öyleyse önümüzdeki hafta uyursun Şerif," dedi Jimmy. "Sabah yapacak çok işimiz var ve onlardan bir tanesini halletmek tam bir kaos olacak." Geriye göz atınca kardeşinin çoktan uykuya dalmış olduğunu gördü. Bir an için onu uyandırmayı düşündü, ardından omuzlarını silkti ve Dash'ın yatağına yatmak için yandaki odaya geçti.</p>
	<p class="block_6"> </p>
	<p class="block_9"><img alt="C:\Users\UguR\AppData\Local\Microsoft\Windows\INetCache\Content.Word\Line.png" src="images/image.png" class="calibre1"/></p>
	<p class="block_1"> </p>
	<p class="block_3" id="calibre_pb_28"> </p>
</body></html>
