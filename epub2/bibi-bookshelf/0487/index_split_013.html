<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>04 - Kırık Tacın Parçaları - Yılan Savaşları Efsanesi</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_12">-11-</p>
	<p class="block_13">HAZIRLIK</p>
	<p class="block_1"> </p>
	<p class="block_">Roo hapşırdı.</p>
	<p class="block_1"> </p>
	<p class="block_">Erik sıcak Kesh kahvesinden bir yudum aldı. Kumsalın yakınındaki büyük bir barakadaydılar ve kıyafetleri kaba taş şöminenin önündeki ipte kururken ateşin önünde ısınıyorlardı.</p>
	<p class="block_1"> </p>
	<p class="block_">Onları kıyıda karşılayan kaçakçıların lideri, "Korkuttuğumuz için özür dileriz Bay Avery," dedi. "Jolin koyu koruyup kıyıya sağ salim çıkmanızı sağlamamızı söyledi." Lider, muhafızların dönüp ikinci kez bakmayacakları, kaçakçılık için ideal, sıradan bir tipti. Bu adamla arkadaşlarını sıradan işçilerden ayıran tek şey taşıdıkları silahlardı.</p>
	<p class="block_1"> </p>
	<p class="block_">Roo, "Keşke ona gönderdiğimiz mesajın yanıtını alacak kadar zamanımız olsaydı," dedi.</p>
	<p class="block_1"> </p>
	<p class="block_">"Karşılanacağımızdan haberim olurdu."</p>
	<p class="block_1"> </p>
	<p class="block_">Kaçakçıların sözcüsü, "Kıyafetleriniz kuruduktan sonra yola çıkacağız," dedi. Kulübenin kapısından dışarıya göz attı. "Ya da belki biraz nemliyken, çünkü şafaktan önce buradan çıkmalıyız."</p>
	<p class="block_1"> </p>
	<p class="block_">"Devriyeler mi?"</p>
	<p class="block_1"> </p>
	<p class="block_">"Dikkat çekecek kadar çok değiller," dedi adam. "Ama yolun yukarısında geçmemiz gereken bir kontrol noktası var ve para yedirdiğimiz muhafızların nöbeti şafakta bitiyor. Siz burada kalacak iki adamın yerine geçeceksiniz. Son kargomuzdan sakladığımız bazı mallar var, bu yüzden şafaktan önce kasabaya girmek için acele etmek zorundayız. Kimse hiçbir şeyden şüphelenmeyecek." Erik başını salladı.</p>
	<p class="block_1"> </p>
	<p class="block_">Roo kıyafetlere bakıp, "John'un dükkânına gidince kıyafetlerimizi değiştiririz," dedi. "Onda kuru bir şeyler olduğuna eminim."</p>
	<p class="block_1"> </p>
	<p class="block_">Erik kahvesini yudumladı. "Taze görünüyor," dedi.</p>
	<p class="block_1"> </p>
	<p class="block_">"Olmalı. Dün Durbin'den gelen posta gemisinden aldık. İçeri sokacağımız kargonun bir kısmı o."</p>
	<p class="block_1"> </p>
	<p class="block_">"Buraya Kesh gemileri mi yanaşıyor?"</p>
	<p class="block_1"> </p>
	<p class="block_">"Quegli tüccarlar da," dedi lider. "Krallık gemileri Vykor Limanı'ndan fazla açılmıyor ve Karanlık Boğazı'ndan geçmeleri için Uzak Sahil tüccarlarına eşlik ediyor." Eliyle geniş bir yay çizdi. "Fadawah'ın istiladan kalan birkaç gemisi var ama onları Ylith'in hemen güneyinde tutuyor. Yani gemileri bu kıyılardan uzak tutacak kimse yok, ama yine de kontrol noktalarındaki muhafızlara rüşvet vermeden kasabaya hiçbir şey sokamıyoruz." Lider kapıya doğru yürüdü. "Yapmam gereken işler var." Diğer kaçakçılara işaret etti ve Erik ile Roo'yu baş başa bırakarak gittiler.</p>
	<p class="block_1"> </p>
	<p class="block_">Erik, "Vinci'nin, mesajını alacağını söylemiştim sana," dedi.</p>
	<p class="block_1"> </p>
	<p class="block_">"Adamlarıma benden fazla güveniyorsun," diye karşılık verdi Roo. "Güvenin boşa çıkmamış görünüyor."</p>
	<p class="block_1"> </p>
	<p class="block_">Erik, "Tehlikede olan çok fazla şey var Roo ve karşı saldırıyı başarılı bir şekilde yapmak için kendimizin olduğu kadar senin de bağlantılarına ihtiyacımız var," dedi.</p>
	<p class="block_1"> </p>
	<p class="block_">"Prens'in o eski manastır için ne gibi bir planı var? Eğer Fadawah'ın birazcık aklı varsa, oraya dağı aşağı indirebilecek ve kıyıdan gelecek bütün saldırıları boşa çıkaracak kadar adam koymuştur."</p>
	<p class="block_1"> </p>
	<p class="block_">"Manastır için Arutha'nın planları var."</p>
	<p class="block_1"> </p>
	<p class="block_">Roo kafasını iki yana salladı. "Kraliyet ailesinden birisinin ne zaman plan yaptığını duysam aklıma, kendimizi, bizi yakalayıp öldürmek için büyük çaba harcayan adamlardan kaçarken bulduğumuz zamanlar geliyor."</p>
	<p class="block_1"> </p>
	<p class="block_">Erik, "Böyle de söyleyebilirsin," dedi.</p>
	<p class="block_1"> </p>
	<p class="block_">Kıyafetleri giyilebilecek duruma gelene kadar çok az konuştular. Şafaktan bir saat önce kaçakçıların lideri, "Gitmemiz gerekiyor," dedi.</p>
	<p class="block_1"> </p>
	<p class="block_">Kıyafetleri hafifçe nemli olmasına rağmen Roo ve Erik çabucak giyindi. Dışarı çıkıp malların olduğu paketleri aldılar ve köyün arkasındaki küçük uçurumun yanını kesen dik bir patikadan çıktılar. Balıkçılar denize açılacakları kumsala doğru ilerliyordu ve günü babalarının ve büyükbabalarının onlardan önce yapmış olduğu gibi geçireceklerdi. Kaçakçılara dikkat etmemişlerdi ve Roo köyün sakinlerine kaçakçıları görmezden gelmeleri için yüklüce bir miktar ödenmiş olduğunu tahmin etti.</p>
	<p class="block_1"> </p>
	<p class="block_">Yukarıdaki düzlüğe ulaşana kadar tırmandılar ve yer yer otların olduğu düzlüğü çabucak geçip yola ulaştılar. Görüş alanlarına bir barikat girene kadar yolda hızla ilerlediler. Barikat ahşap, taş ve atların geçişini engellemek için çelik uçlu kazıklarla güçlendirilmiş, sağlam yapılmış bir toprak işiydi. Kaçakçılar barikatı geçmek için yolun kenarına ilerlemek, sığ bir koyağa girmek, ardından barikatın arkasına dolaşmak zorundaydı. Bir araba ya da bir yaya barikattan rahatça geçebilirdi, ama yoldan gelen saldırganlar, başka bir barikatın dikili olduğu deniz tarafındaki yarlara ya da keçi veya geyikten başka hiçbir şeyin geçemeyeceği küçük bir dağın yamacına dik bir şekilde yerleştirilmiş kalın kazıklara doğru gitmek zorunda kalırdı.</p>
	<p class="block_1"> </p>
	<p class="block_">Hızla muhafızları geçerlerken, kaçakçıların lideri durdu ve tek kelime etmeden aynı sessizlikteki bir askere bir kese verip başını salladı.</p>
	<p class="block_1"> </p>
	<p class="block_">Ardından kontrol noktasını geçtiler ve Sarth kasabasına doğru ilerlemeye başladılar.</p>
	<p class="block_1"> </p>
	<p class="block_">Son kaçakçı da ayrılınca, sandık odasının arka kapısı kapandı. Depo John Vinci'nin ikinci katı evi olan dükkânının arka tarafına bağlıydı. Dükkânında sattığı mal paketleri ve küçük kutuların -kumaş, iğne, iplik, çaydanlık, tencere, tava, ip, aletler; Sarth ve etrafında yaşayanların diğer gereksinimleri- yığılı olduğu odayı tek bir fener aydınlatıyordu. Vinci dönüp, "Haberler kötü Roo," dedi.</p>
	<p class="block_1"> </p>
	<p class="block_">"Ne oldu?"</p>
	<p class="block_1"> </p>
	<p class="block_">"Lord Vasarius'un adamları kasabada."</p>
	<p class="block_1"> </p>
	<p class="block_">Rupert, "Kahretsin," dedi. "Queg'e yaptığını ziyaretlerden beni tanıyan kimse var mı?" "Çok büyük olasılıkla. Ortalıkta fazla görünmemek zorundasın," dedi Vinci. "Arka taraftaki işçilerin barakasında kalabilirsin. Orayı şu anda kullanan kimse yok. Vasarius'un adamları hafta sonunda Queg'e yelken açacak. Onlar gidince rahatça dolaşabilirsin."</p>
	<p class="block_1"> </p>
	<p class="block_14">John Vinci bir Queg kadırgasından kaçıp Krallık'a gelen bir kölenin oğluydu. Ada ulusunun dilini ana diliymiş gibi konuşuyordu ve Krallık'ın gümrük memurlarından sakınan kaptanlar ve kaçakçılarla ticaret yapıyordu.</p>
	<p class="block_2"> </p>
	<p class="block_">John, Roo'nun dikkatini, sonunda Lord Vasarius'un gözüne girmek için kullandığı değerli bir kolye ele geçirince çekmişti. Sonrasında Quegli soyluyla birkaç kere, Queg soylularının savaş gemilerini geçen yıl Yaz Ortası'nda Karanlık Boğazı'ndan çıkan Zümrüt Kraliçe'nin filosuna saldırmak için yollamasına sebep olan bir hazine filosu söylentisini çıkarmaya kadar varan kârlı işler yapmıştı. Queg'in en güçlü lordları gemilerinin büyük çoğunluğunun denizin dibini boyladığını görmüş ve tarihteki en büyük deniz yenilgilerini almıştı.</p>
	<p class="block_1"> </p>
	<p class="block_">Dalavereyi onun yaptığına dair doğrudan bir bağlantı olmamasına karşın, çoğu bunda bir şekilde Krondorlu Rupert Avery'nin parmağı olduğunu biliyordu, çünkü gemilerinde çalışan adamlar ya da adamları için çalışanlar tarafından ortaya atılmış bol bol söylenti vardı. Söylenmesine gerek olmadan, Roo Queg'de aranan bir adam olduğunu biliyordu ve bu da, Krallık'ın koruması dışında bulunursa, hayatının dakikalar değilse bile, saatlerle ölçülebileceği anlamına geliyordu. Krallık'ta bile, Queg altını almış suikastçılara karşı sürekli uyanık olması gerekiyordu. Roo John'a baktı. "Ben, gerekirse buradan ayrılana kadar saklanabilirim. Ama Erik'in etrafa göz atması gerekiyor. Ona inandırıcı bir kılık sağlayabilir misin?"</p>
	<p class="block_1"> </p>
	<p class="block_">John kuşkulu görünüyordu. "Bilmiyorum. Sarth'ta çok fazla yabancı olduğu için olabilir. Quegli ya da Keshli bir paralı asker olarak geçebilseydi şüphesiz. Ama silah taşıyan bütün Krallık vatandaşları bölgedeki askerler tarafından biliniyor."</p>
	<p class="block_1"> </p>
	<p class="block_">Erik, "Silahlı gezmeme gerek yok," dedi. "Eğer işçilerinden biri olsaydım..."</p>
	<p class="block_1"> </p>
	<p class="block_">Vinci kafasını iki yana salladı. "Sadece günlük işçi çalıştırıyorum Erik. Durumu göz önüne alırsan işler biraz kesat.</p>
	<p class="block_1"> </p>
	<p class="block_">Biraz düşünmem lazım. Siz dinlenip rahatınıza bakın. Birazdan çocuklarımdan biriyle size yemek yollarım, ardından uyursunuz. Belki yarın sabaha kadar, Erik gibi dikkat çeken biriyle etrafta dolaşmak için bir sebep bulurum." "Bir şeyler satın al," dedi Roo. John'un kaşları kalktı. "Ne?"</p>
	<p class="block_1"> </p>
	<p class="block_">"Bir şeyler satın al. Bir bina, bir dükkân, bir ev. Kasabanın öteki ucunda, sürekli gidip gelmeni sağlayacak bir şey. Erik'i... müteahhit yap. Bir şeyleri onartıp para vereceğin biri." Vinci, "Terk edilmiş ya da satılık birkaç dükkân var," dedi.</p>
	<p class="block_1"> </p>
	<p class="block_">"İyi, kâr etmek için bir fırsat aradığının ve bir şeyler satan kim olursa olsun satın alacağının bilinmesini sağla."</p>
	<p class="block_1"> </p>
	<p class="block_">"Bunun parasını nasıl ödeyeceğim bu arada?"</p>
	<p class="block_1"> </p>
	<p class="block_">"Eğer gerçekten bir şeyler satın almak zorunda kalırsan John, her zamanki gibi ödeyeceksin, benim altınımla."</p>
	<p class="block_1"> </p>
	<p class="block_">Vinci sırıttı. "Bu genelde beraberinde kâr da getirir."</p>
	<p class="block_1"> </p>
	<p class="block_">"Doğru," dedi Roo sırıtarak. "O yüzden bunu iyi yapıyorsun."</p>
	<p class="block_1"> </p>
	<p class="block_">John dükkânının ön kısmına ve yukarıdaki oturma odasına giden merdivenlerin olduğu kapıyı açtı ve "Yemeğiniz birazdan gelir," dedi. "Yemeğinizi bitirdikten sonra arka kapıdan çıkıp avlunun karşısındaki kulübeye gidin ve biraz uyuyun."</p>
	<p class="block_1"> </p>
	<p class="block_">Kapı kapanırken Erik Roo'ya döndü. "Müteahhit mi?"</p>
	<p class="block_1"> </p>
	<p class="block_">"Sadece birkaç tane gevşemiş tahta alacaksın, bakacaksın, kenara atacaksın ve homurdanacaksın.</p>
	<p class="block_1"> </p>
	<p class="block_">Yanında biraz parşömen ya da kâğıt götürüp bir şeyler karalayacaksın. Çokça etrafa bakacaksın. Eğer askerlerden biri marangozlukla ilgili bildikleri şeylerden bahsetmeye başlarsa onaylayarak başını sallayacaksın."</p>
	<p class="block_1"> </p>
	<p class="block_">Erik sandalyesini geriye itip iki ayağı üzerinde duran sandalyeyi dengelemek için kafasını duvara yasladı. "Eh, benim planımdan daha iyi. Umarım Darkmoor'daki işler buradakinden daha düzgün gidiyordur."</p>
	<p class="block_1"> </p>
	<p class="block_10"><img alt="Line" src="images/image.png" class="calibre2"/></p>
	<p class="block_1"> </p>
	<p class="block_">Jimmy, "Hayır!" diye bağırdı.</p>
	<p class="block_1"> </p>
	<p class="block_">Arutha, "İtiraz istemiyorum!" dedi.</p>
	<p class="block_1"> </p>
	<p class="block_">Dash babasıyla ağabeyinin arasına girip, "İkinizde sakin olun," dedi.</p>
	<p class="block_1"> </p>
	<p class="block_">Arutha, "Emirlerim senin onayına bakmıyor James!" dedi.</p>
	<p class="block_1"> </p>
	<p class="block_">Jimmy, "Ama senin bir baskını yönetmen... çok saçma," dedi.</p>
	<p class="block_1"> </p>
	<p class="block_">Yanlarındaki Nakor ve Peder Dominic konuşmayı izliyordu. Arutha, "Babamın Sarth'taki manastıra açılan gizli giriş hakkında anlattığı hikâyeyi burada hatırlayan tek kişi benim," dedi. "Hikâyenin tamamını hatırlamıyorum, ama o dağın dibinde yürürken bir şeyler hatırlama şansım çok yüksek."</p>
	<p class="block_1"> </p>
	<p class="block_">Jimmy Peder Dominic'e baktı. "Sen yolu bilmiyor musun?"</p>
	<p class="block_1"> </p>
	<p class="block_14">Dominic, "Terk edilmiş kütüphanenin alt bodrumundan tepelerin dışına giden tünele açılan kapının nerede olduğunu biliyorum," dedi. "Girişi dışarıdan bulabilir miyim bilmiyorum. Dağın tabanına inmeyeli yirmi yıl oldu."</p>
	<p class="block_2"> </p>
	<p class="block_">Jimmy bir şeyler söylemek üzereyken Dash, "Bizden ne yapmamızı istiyorsun?" diye sordu.</p>
	<p class="block_1"> </p>
	<p class="block_">Arutha, "Krondor'daki birliklerin değişimini denetleyecek birisine ihtiyacım var," dedi. "Von Darkmoor ve Avery Sarth'taki keşif görevinden döndüğünde, Nordan anlamadan saldırı yapabilecek durumda olmayı istiyorum."</p>
	<p class="block_1"> </p>
	<p class="block_">"Greylock bu yüzden öncü birlikleri şimdiden hazırlıyor," dedi Jimmy.</p>
	<p class="block_1"> </p>
	<p class="block_">"Evet," dedi Arutha. "Gitmeden önce ayrıntıları anlatacağım, ama yarın öğleye kadar batı yolunda olmanızı istiyorum." Jimmy, "Bundan zerre kadar hoşlanmıyorum," dedi. Nakor sırıttı. "Bunu belli ediyorsun." Dash, "Hadi," dedi. "Çanta hazırlamamız gerekiyor." Çocuklar Arutha'nın ofisinin kapısına ulaştıklarında Arutha, "Jimmy, Dash," dedi.</p>
	<p class="block_1"> </p>
	<p class="block_">Kapıda durdular. "Evet?" dedi Dash. "İkinizi de çok seviyorum."</p>
	<p class="block_1"> </p>
	<p class="block_">Jimmy bir an duraksadıktan sonra babasına sarılmak için geri döndü. "Aptalca ve kahramanca bir şey yapma," diye fısıldadı babasının kulağına.</p>
	<p class="block_1"> </p>
	<p class="block_">"Bunu benim size söylemem gerekmiyor mu?" dedi Arutha. Dash babasına sarılıp, "Bir yararı olmayacağını biliyorsun," dedi. "Ölmeyin," dedi Arutha fısıldayarak. "Sen de," dedi Jimmy. Kardeşler odayı terk etti. Arutha Dominic'e dönüp, "Ishap Tapınağından bize ne haberler getirdin Birader?" diye sordu.</p>
	<p class="block_1"> </p>
	<p class="block_">Seksen yaşına yakın, ama Hayattaşı'nın iyileştirme büyüsü yüzünden yirmi beşinde gözüken Dominic, "Pek çok şey lordum." dedi. "Oturabilir miyim?"</p>
	<p class="block_1"> </p>
	<p class="block_">Arutha oturmalarını işaret etti ve Dominic, "İkna etmek biraz uğraştırdı, ama iddialarımın yaşayan kanıtıyım," dedi. "Ayrıca Batı'daki en üst rütbeye sahibim ve sözlerimin biraz ağırlığı var."</p>
	<p class="block_1"> </p>
	<p class="block_">"Ve uyarın Sarth'taki kütüphaneyi kurtardı."</p>
	<p class="block_1"> </p>
	<p class="block_">"Dürüst olmak gerekirse, o uyarı tam anlamıyla ilahi değildi." "Ne demek istiyorsun?" diye sordu Arutha.</p>
	<p class="block_1"> </p>
	<p class="block_">"Belli şeyler olduğunda kütüphaneyi taşımaya hazır olmamız konusunda bizi uyaranın büyükbaban olduğunu söylemenin güveni kötüye kullanma olacağını sanmıyorum." "Sahi mi?" dedi Arutha.</p>
	<p class="block_1"> </p>
	<p class="block_">Dominic'in yüzünde şaşkın bir ifade vardı. "Ama beni bulup iblisle yüzleşmemiz için Sethanon'a götürmeye Sarth'a geldiğinde, bize uyarıyı gönderdiğini hatırlamıyor gibi görünmesini garip buluyorum."</p>
	<p class="block_1"> </p>
	<p class="block_">"Belki de göndermemiştir," dedi Nakor.</p>
	<p class="block_1"> </p>
	<p class="block_">"Neden?" diye sordu Arutha.</p>
	<p class="block_1"> </p>
	<p class="block_">"Çünkü uyarıyı henüz göndermemiş olabilir." Dominic, "Zamanda yolculuk mu?" dedi.</p>
	<p class="block_1"> </p>
	<p class="block_">Nakor omuzlarını silkti. "Olabilir. Daha önce de yapmıştı."</p>
	<p class="block_1"> </p>
	<p class="block_">Arutha başıyla onayladı. "Mümkün. Bu işte büyükbabamın ya da senin bana söylediğinden çok daha fazlası olduğunu hissediyorum."</p>
	<p class="block_1"> </p>
	<p class="block_">Nakor, "Doğru," dedi. "Ama bu senin iyiliğin için."</p>
	<p class="block_1"> </p>
	<p class="block_">Arutha güldü. "Çocuklarımla konuştuğum halime benzedin." Dominic'e, "Yani, Ishap Tapınağı Nakor'un çabalarına destek verecek mi?" diye sordu.</p>
	<p class="block_1"> </p>
	<p class="block_">"Bunun net etkisi konusunda oldukça şüpheli olmalarına karşın, evet," dedi Dominic. "Ama yine de bunun gerekliliğini anlıyorlar."</p>
	<p class="block_1"> </p>
	<p class="block_">"Benim de şüphelerim var," dedi Nakor. "Arch-Indar Tapınağı'nı bu yüzden kurdum." Arutha, "Çok inanılmaz bir adamsın," dedi. "Düzeninin tam amacı nedir?"</p>
	<p class="block_"> </p>
	<p class="block_">"Daha önce de söylediğim gibi, İyilik Tanrıçası'nı uyandırmak." "Evet bir harikasın," dedi Arutha iğneleyici bir tonla.</p>
	<p class="block_1"> </p>
	<p class="block_">Nakor, "Evet, öyleyim değil mi?" dedi. "Ama sanırım küçük tapınağım düzenin asıl liderini bulana kadar olması gereken yere gelmeyecek."</p>
	<p class="block_1"> </p>
	<p class="block_">"Arch-Indar'ın yüksek rahibinin sen olduğunu sanıyordum," dedi Arutha.</p>
	<p class="block_1"> </p>
	<p class="block_">"Yalnızca gerçeği gelene kadar. Ardından en iyi yaptığım işe geri döneceğim; seyahat edip yeni şeyler öğrenmek."</p>
	<p class="block_1"> </p>
	<p class="block_">"Eh, bu insan ortaya çıkana kadar ne yapacaksın?"</p>
	<p class="block_1"> </p>
	<p class="block_">Nakor, "Numaralar yapacak, hikâyeler anlatacak, yiyecek sağlayacak, insanların İyilik Tanrıçası'nın bildirisini dinlemesini sağlayacağım," dedi.</p>
	<p class="block_1"> </p>
	<p class="block_">Dominic, "Önce inanç gelmeli," dedi. "İnsanlar Arch-Indar'dan gelen iyilik akışını anlamaya başladığında, onu aramıza geri getirmek için uzun bir süreç başlayacak."</p>
	<p class="block_1"> </p>
	<p class="block_">"Tapınak siyasetiyle ilgili her şeyi anladığımı iddia etmeyeceğim," dedi Arutha. "Babamdan ve Prens Arutha'dan kalan notları okudum ve o notların okumamam gereken sırlar içerdiğine dair açık bir izlenime kapıldım."</p>
	<p class="block_1"> </p>
	<p class="block_">Dominic hiçbir şey söylemedi.</p>
	<p class="block_1"> </p>
	<p class="block_">"Pekâlâ," dedi Arutha. "Bu işte, görevim ve ilgi alanım olan Krallık'a bir tehdit oluşturacak herhangi bir şey olmadığını varsayacağım. Ayrıca iyilik yapma öğretisinin yayılmasının kimseye bir zararı yokmuş gibi geliyor bana."</p>
	<p class="block_1"> </p>
	<p class="block_">Nakor kafasını iki yana salladı. "Bunun doğru olmasını dilerdim. İyilik telkin ettiği için insanlar öldürüldü."</p>
	<p class="block_1"> </p>
	<p class="block_">Arutha, "Eh, en azından ben Krondor Dükü iken Batı'da değil," dedi. Dominic'e bakarak, "Eğer eski manastıra açılan şu girişi bulursam, bizi içeri sokabilir misin?" diye sordu.</p>
	<p class="block_1"> </p>
	<p class="block_">Dominic, "Evet," dedi. "Giriş içeriden kilitli. Ama dışarıdan açacak gizli bir düzenek var. Baban o düzeneği bulmuştu."</p>
	<p class="block_1"> </p>
	<p class="block_">Arutha gülümsedi. "Krondor tarihindeki en iyi hırsız olduğunu iddia ederdi hep"</p>
	<p class="block_1"> </p>
	<p class="block_">"Beceri ya da şans, onu fark etti, bir tuzağı etkisiz hale getirdi ve girişi açtı. Kütüphanemizin içinde belirince, biraderlerimizden birinin neredeyse kalp krizi geçirmesine yol açıyordu." Arutha, "Asıl sorun yanımızda kaç asker götüreceğimiz," dedi.</p>
	<p class="block_1"> </p>
	<p class="block_">Dominic, "Savaş sanatından pek anlamam," dedi. "Dağlarda ilerlerken fark edilmeyeceğimiz kadar küçük, içeri girdiğimizde manastırı ele geçirmeye yetecek kadar büyük bir birlik götürmeliyiz."</p>
	<p class="block_1"> </p>
	<p class="block_">"Bana manastırın planını çizebilir misin?"</p>
	<p class="block_1"> </p>
	<p class="block_">"Orada elli yıl yaşadım Dük Arutha. Size her koridoru ve odayı gösterebilirim."</p>
	<p class="block_1"> </p>
	<p class="block_">"Güzel. Sabah sana bir yazman göndereceğim. Eğer planları hafta sonuna kadar bitirebilirsen, minnettar olurum. Eğer Owen, Sarth'taki kıyıya saldırdığında manastırın içinde konuşlanacaksak, o zamana kadar Kâbus Sıradağları'na giden doğu yolunda olmalıyız."</p>
	<p class="block_1"> </p>
	<p class="block_">Dominic başını eğip, "Hizmetinizdeyim," dedi. "Birisi bana bir oda gösterebilir mi lütfen? Çok yorucu bir yolculuktu."</p>
	<p class="block_1"> </p>
	<p class="block_14">Arutha küçük bir zili çaldı ve ofisinin kapısını bir içoğlanı açtı. "Dominic Biradere benim dairemi göster ve ihtiyaçlarıyla ilgilen." "Senin dairen mi?" dedi Ishaplı.</p>
	<p class="block_2"> </p>
	<p class="block_">"Korkarım oraya bu gece ihtiyacım olmayacak. Yarın günün ilk ışıklarından önce yapmam gereken bir sürü iş var. Belki sabah kabulünden sonra biraz uyuyabilirim." Dominic başını eğerek selam verip odadan çıkan içoğlanını takip etti.</p>
	<p class="block_1"> </p>
	<p class="block_">Nakor, "Eğer kestirmen gerekirse, en azından masanın arkasına bir şilte atacak kadar akıllısın," dedi.</p>
	<p class="block_1"> </p>
	<p class="block_">Arutha gülümsedi. "Gözünden pek bir şey kaçmıyor, değil mi?"</p>
	<p class="block_1"> </p>
	<p class="block_">"Kumarbazım ben, unuttun mu? Bir şey kaçırırsam, ya meteliksiz kalırım ya da ölürüm." "Bizimle geliyor musun?"</p>
	<p class="block_1"> </p>
	<p class="block_">"Hayır," dedi Nakor. "İlginç görünüyor, ama sanırım bana burada ihtiyaç var. Dominic Ishaplılardan büyük bir hediye getirmiş. Tanrıların Gözyaşı'ndan elde ettikleri gücü bizimle paylaşacaklar. Tapınağımızın gerçek liderini bulduğumuzda, onu Rillanon'a göndereceğiz ve ona bu güç verilecek.</p>
	<p class="block_1"> </p>
	<p class="block_">"O güç benim küçük depomu, duaların yanıtlanacağı ve mucizelerin yaratılacağı gerçek bir tapınağa dönüştürebilir. İnsanlar iyiliği öğrenecek ve İyilik Tanrıçası'nı yeniden canlandırmaya yardım edecek."</p>
	<p class="block_1"> </p>
	<p class="block_14">Arutha, "Saygıdeğer bir girişim," dedi. Kalktı. "İzin verirsen Nakor, yapmam gereken işler var. Tapınağın için herhangi bir şeye ihtiyacın olursa ve gitmeden önce yardım edebilirsem, elimden geleni yaparım."</p>
	<p class="block_2"> </p>
	<p class="block_">"Teşekkürler," dedi Nakor kapıya giderken. "Yapabilirsen canlı gel. Yeni bir Dük beni dinlemeye bu kadar istekli olmayabilir."</p>
	<p class="block_1"> </p>
	<p class="block_">Ofisinin kapısı açılırken Arutha güldü. "Eh, kendimi öldürterek sana sıkıntı vermekten nefret ederim, ama sanırım bundan ben daha çok nefret ederim." "Doğru. Gördün mü, hayatta kalman ikimizin de yararına."</p>
	<p class="block_1"> </p>
	<p class="block_">Kapı Nakor'un arkasından kapanırken, Arutha bir kez daha güldü Kıkırdayarak sandalyesine oturdu ve önündeki iş dağına baktı. İlgilenmesi gereken ilk rapora uzandığında gülümsemesi kayboldu ve rapora göz attıktan sonra, sabah yazmanıyla tekrar inceleyeceği yığının üstüne koydu.</p>
	<p class="block_1"> </p>
	<p class="block_">Bir sonraki raporu aldı.</p>
	<p class="block_1"> </p>
	<p class="block_">"Jimmy!" diye seslendi Francie, koridorda yürüyen Jimmy'nin arkasından.</p>
	<p class="block_1"> </p>
	<p class="block_">Jimmy döndüğünde kızın hızla ona doğru geldiğini gördü. "Merhaba," dedi soğuk bir tavırla. Kız Jimmy'nin koluna girip, "Seni bir süredir görmüyorum," dedi. "Baban seni iş için dışarı mı göndermişti?"</p>
	<p class="block_1"> </p>
	<p class="block_">Jimmy, "Hayır buradaydım, ama kendime ayıracak pek zamanım olmadı," dedi. Çok nazikçe ve yavaşça, kolunu kızın kolundan çekti.</p>
	<p class="block_1"> </p>
	<p class="block_">"Jimmy, sorun ne?" diye sordu kız.</p>
	<p class="block_1"> </p>
	<p class="block_">Jimmy kızardığını hissetti ve aniden beklenmedik hislere boğuldu. "Sorun müstakbel Adalar Kraliçesi ile fazla samimi olmayı uygun görmemem."</p>
	<p class="block_1"> </p>
	<p class="block_">Kız kıpkırmızı oldu ve bakışlarını zeminin taşlarına çevirdi. "Babanın sana söyleyeceğini bilmeliydim."</p>
	<p class="block_1"> </p>
	<p class="block_">"Bana neden sen söylemedin?" diye sordu Jimmy.</p>
	<p class="block_1"> </p>
	<p class="block_">Kız yaşlı gözlerle Jimmy'ye baktı. "Bilmiyorum. Nasıl... karşılayacağını bilmiyordum. Darkmoor'a gelmeden önce, senin hakkındaki İlişlerimin ne olduğunu bildiğimi düşünüyordum. Sonra seni gördüğümde ve beraber yemek yediğimizde ve beraber dolaştığımızda... bilmiyorum. İşler çocukluğumuzdakine pek benzemiyor gibiydi."</p>
	<p class="block_1"> </p>
	<p class="block_">Jimmy, "Aynı insanlar değiliz çünkü," dedi. "Çocuk değiliz."</p>
	<p class="block_1"> </p>
	<p class="block_">Kız Jimmy'nin gözlerinin içine baktı, ardından birdenbire eğilip onu yanağından öptü. "Sen her zaman benim en iyi arkadaşımdın Jimmy. Seni tanıdığım bütün çocuklardan daha fazla seviyorum.</p>
	<p class="block_1"> </p>
	<p class="block_">Benim adıma mutlu olmanı istiyorum."</p>
	<p class="block_1"> </p>
	<p class="block_">Jimmy kızardı. "Kraliçe olacağın için mi sevineyim, yoksa o dangalak Patrick ile evleneceğin için mi?"</p>
	<p class="block_1"> </p>
	<p class="block_">"Öyle söyleme," dedi kız hafifçe. "Babanı birisinin Patrick'i dizginlemesi gerektiğini söylüyor ve bu yüzden benden güçlü bir Kraliçe olmamı istiyor. Kral'ın Patrick ile evlenmemi istemesinin sebeplerinden biri de bu."</p>
	<p class="block_1"> </p>
	<p class="block_">Jimmy, "Bak, ne diyeceğimi bilemiyorum," dedi. "Tek bildiğim bizim ne istediğimizin bir önemi olmadığı ve senin Patrick ile evleneceğin, benim de babam kiminle isterse onunla evleneceğim. Asla başka bir yolu olmadı." Kız Jimmy'nin elini sıktı. "Arkadaşım olur musun?"</p>
	<p class="block_1"> </p>
	<p class="block_">Jimmy başını salladı. "Her zaman arkadaşın olacağım Francie."</p>
	<p class="block_1"> </p>
	<p class="block_">Kızın gözünden bir damla yaş süzüldü. "Rillanon'da Kraliçe olduğum zaman senin gibi arkadaşlara ihtiyacım olacak."</p>
	<p class="block_1"> </p>
	<p class="block_">Jimmy duygulandığını hissetti ve "Sadece..."</p>
	<p class="block_1"> </p>
	<p class="block_">"Ne?"</p>
	<p class="block_1"> </p>
	<p class="block_">Jimmy yavaşça, "Neler yaşayabileceğimizi asla bilemeyeceğiz, arılamıyor musun?" dedi.</p>
	<p class="block_1"> </p>
	<p class="block_">Kız başını salladı. "Anlıyorum. Ama ikimiz için de asla bir seçenek olmadı, değil mi? Duygularımızın bizi görevlerimizden uzaklaştırmasına izin veremeyiz." Kız bir süre Jimmy'nin gözlerinin içine baktıktan sonra, "Rillanon'daki sarayda benimle oyun oynayan ve kardeşini hırpaladığım zaman gülen o çocuğu her zaman seveceğim," dedi. "Gitmememiz gereken bütün o yerlere gizlice girerek geçirdiğimiz zamanları hiç unutmayacağım. Ben bir hanımefendi olmayı öğrenmek zorunda kalırken, erkek olduğun ve erkek işleri yapmaya başladığın için seni hiç affetmedim." İç geçirdi. "Ama asla aşık olamayacağım sevgili Jimmy. Sen de öyle. Asla olmamış bir şey için yas tutma. Sadece arkadaşım ol."</p>
	<p class="block_1"> </p>
	<p class="block_">Başka bir şey söylemeden Jimmy'nin elini bırakıp hızla uzaklaştı.</p>
	<p class="block_1"> </p>
	<p class="block_">Jimmy uzun süre sessizce orada durdu, ardından yavaşça döndü ve koridorda ilerlemeye başladı.</p>
	<p class="block_1"> </p>
	<p class="block_">Dash işaret verince Jimmy dönüp el salladı. Krondor'a giden ilk birliğin yüz metre önündeydiler. Duko'nun adamlarından oluşan bir temsilciler kurulu şehrin bir buçuk kilometre dışında bekliyordu ve Jimmy belgeler değiş tokuş edilene kadar birliğin beklemesini istiyordu.</p>
	<p class="block_1"> </p>
	<p class="block_">Jimmy atını sürüp grubun lideri olduğu belli olan adamın önüne ilerledi. Selam verip, "Prens'in Baronu James." dedi. Adamı Duko'nun yüzbaşılarından biri olarak tanıyordu. Ardından adamın adını hatırladı. "Nasılsın Yüzbaşı Boyse?"</p>
	<p class="block_1"> </p>
	<p class="block_">Uzun sakallı ve saçlı, kaslı bir adam olan yüzbaşı başını salladı. "İyidir Baron James."</p>
	<p class="block_1"> </p>
	<p class="block_">Jimmy pelerininin içine dikilmiş bir cebe uzandı ve bir ipliği çekerek üst dikişi çözdü. Elini cebe sokup bir demet belge çıkardı. Belgeleri Boyse'a verdi. "Bu Prens Patrick ile yeni Lord Sutherland'ımız arasındaki son iletişim. Bu belgelerde göreve atanma onayı var; tören Patrick şehre döndüğünde yapılacak. Birkaç tane emir ve talimat var, ama sadece Dük'ün zaten bildiklerini tekrar eden şeyler."</p>
	<p class="block_1"> </p>
	<p class="block_">Yüzbaşı Boyse çenesini ovuşturdu. "Bilirsin, Duko... yani Dük, bana bu anlaşmadan ilk bahsettiğinde, asla gerçekleşmeyeceğine hayatım üzerine bahse girerdim." Omuzlarını silkti. "Ben ne bilirim ki?" Güneybatıyı gösterdi. "Beş yüz adamdan oluşan bir bölük Karanın Sonu'na doğru ilerliyor. Oradaki kaleyi bu hafta sonuna kadar işgal edeceğiz." Gülümsedi. "Çölden gelip o kasabada dolaşan birkaç Keshliyi yerlerinden etmek zorunda kalabileceğimizi anlıyorum."</p>
	<p class="block_1"> </p>
	<p class="block_">Jimmy başını salladı. "Çoğunlukla haydutlar."</p>
	<p class="block_1"> </p>
	<p class="block_">"Değişimi yapacak askerleri getirdiniz mi?" "Yolun yukarısındalar," dedi Jimmy.</p>
	<p class="block_1"> </p>
	<p class="block_">"Güzel." Yüzbaşı belgeleri teğmenlerinden birine verip, "Sınırda biraz ter atmak için bu garnizon görevini değiştirdiğime memnunum," dedi. "Adamlarımdan bazıları yurdumuzda marangoz, taş işçisi, balıkçı ya da benzeri işler yapan şehirliler, ama ben her zaman bir askerdim." Sanki görüş alanının dışını görmeye çalışıyormuş gibi etrafa göz gezdirdi. "Duko bir düşünürdür; ulusunuzdan bahsediyor. Bize bu yeni bağlılık sözünün iyi bir şey olduğunu söylüyor." Jimmy'ye baktı. "Ben böyle şeyleri bilmem. Dövüşüp öldürmek ve gerekirse ölmek için eğitildim. Ama Duko'ya güvenirim. Hayatımın yarısından fazlasında liderim oldu ve onun hizmetine girdiğimde bir çocuktan büyük değildi. Bu yüzden, eğer Duko artık Prens'in hizmetkârları olduğumuzu ve geçen yıl almaya çalıştığımız bu ulus için savaşacağımızı söylüyorsa, o zaman Prensinize hizmet eder ve bu ulus için dövüşürüz. Bunu anladığımı iddia etmiyorum, ama Generalim olduğu için Duko'nun emirlerine uyacağım."</p>
	<p class="block_1"> </p>
	<p class="block_">Jimmy başını salladı. "Anlıyorum. Ve bu sebepten dolayı, sizin Generaliniz olarak kalmaya devam edecek." Ardından gülümsedi. "Ve belki bir gün, Generaliniz olarak büyüyecek bir oğlu olacak."</p>
	<p class="block_1"> </p>
	<p class="block_">Boyse güldü. "Bu görülmeye değer bir şey olurdu, değil mi Baron James?" Atını çevirip,</p>
	<p class="block_1"> </p>
	<p class="block_">"Adamlarınızı çağırın," dedi. "Krondor'a birlikte at sürelim."</p>
	<p class="block_1"> </p>
	<p class="block_">Jimmy işaret verince Dash ve arkasındaki birlik ilerlemeye başladı. Birlik, Boyse ve yanındakilerle aynı hizaya gelince hep birlikte ilerlemeye başladılar ve neredeyse bir yıldır ilk kez Krondor Prensi'nin adamları taç için şehre geri dönüyordu.</p>
	<p class="block_1"> </p>
	<p class="block_">Dash, işçilerin ve gezgin satıcıların arasından sıyrılarak hızla sokakta ilerledi. Yaşam Krondor'a geri dönüyordu ve önlerinde yapacakları sonsuz sayıda iş vardı. Duvarların dışındaki paralı askerlerden birkaç yüz tanesine iş verilmiş ve güneydeki sınırlara gönderilmişlerdi. Diğerleri bu cepheye gönderilen askerlerin yerlerini almaları için Darkmoor ile Shamata arasındaki bölgede kervan muhafızlığı ve garnizon görevine gönderilmişti.</p>
	<p class="block_1"> </p>
	<p class="block_">İşçiler, dükkân sahipleri ve bazı küçük soylular son iki hafta içinde geri dönmüştü. Fadawah'tan gelen iki ulak yakalanmış ve raporların, sadece Duko'nun Fadawah ile Nordan'ın bilmesini istediği şeyleri rapor edecek Duko'ya sadık, güvenilir ulaklarla gönderilmesi sağlanmıştı.</p>
	<p class="block_1"> </p>
	<p class="block_">Dash, Fadawah ile Nordan'ın Duko'nun taraf değiştirdiğini anlamalarının iki ya da üç hafta daha süreceği hükmüne varmıştı. Rillanon'daki büyük evlilik töreninin Prens'i Batı'dan uzak tutacağı ve Kesh'in sınırdaki kışkırtmasının Krallık'ı Krondor'u almaya çalışmaktan alıkoyacağı geniş ölçüde dolaşan hikâyelerdi. Duko'nun Fadawah'a gönderdiği, Fadawah'ın bir süre daha ona bağlı olduğunu düşüneceğini umduğu en son mesaj, bir Kesh casusunun "Acı Deniz Kralı" ile resmi bir anlaşma olasılığını sorgulamak için önce onunla bağlantıya geçtiği hakkındaydı.</p>
	<p class="block_1"> </p>
	<p class="block_">Dash bir köşeyi dönüp yeniden inşası listenin sonlarında olan şehrin yanmış kısmına doğru ilerledi. Aldığı mesaj kısa ve netti. İmza yoktu, ama kimin gönderdiğine dair kuşkusu da yoktu. Dash şehirdeki Kesh casusları hakkında endişeliydi. Askerlerin transferi yavaş yavaş gerçekleşiyordu. Önceden belirlenmiş bölgelere devriyeye gönderilip Krallık askerleriyle kıyafet ve yer değiştirecek adamların lojistiği çok karışık bir işti. Sıradan bir gözlemci bunu, gün içinde aşağı yukarı bir düzine devriyenin dışarı çıkıp geri döndüğü şeklinde yorumlardı. Görünmeyen şey, bunların farklı adamlar olduğuydu. Duko'nun adamlarının bırakıldığı tek yer, Nordan'ın Sarth'taki konumunun güneyindeki iki kontrol noktasıydı. Şimdiye kadar hata yapılmamıştı.</p>
	<p class="block_1"> </p>
	<p class="block_">Dash uygun yere ulaştı ve yanmış bir meyhanenin iskeletine girdi. Ateşten kararmış duvarların olduğu binaya girer girmez gölgelerden gelen bir ses, "Yalnız mısın züppe?" diye sordu. Dash'ın yüz ifadesi kendisine "züppe" olarak hitap edilmesiyle ilgili ne düşündüğünü açıkça ortaya koyuyordu. "Yalnızım."</p>
	<p class="block_1"> </p>
	<p class="block_">Kadın başıyla arka odaya açılan bir kapıyı gösterdi. Dash kapıya doğru yürüyünce kapı açıldı.</p>
	<p class="block_1"> </p>
	<p class="block_">Kapının eşiğinde John Tuppin duruyordu ve "Kılıcın," dedi.</p>
	<p class="block_1"> </p>
	<p class="block_">Dash kılıcını kınından çıkarıp adama verdi. Adam, "Bu taraftan," diyerek başka bir kapıyı gösterdi.</p>
	<p class="block_1"> </p>
	<p class="block_">Dash gösterilen kapıya ilerledi ve kapı açılmayınca mandalı kaldırdı. İçeride, üstünde yarısı içilmiş bir su sürahisi duran bir masada oturan Dürüst Adam'ı gördü.</p>
	<p class="block_1"> </p>
	<p class="block_">"Yeğenim," dedi adam alaycı bir tonda. Sesi Dash'ın hatırladığı kadar çatlak çıkmıştı. "Amca," dedi Dash aynı alaycılıkla.</p>
	<p class="block_1"> </p>
	<p class="block_">"Benim için haberlerin var mı?"</p>
	<p class="block_1"> </p>
	<p class="block_">Dash iç geçirdi İzin almadan masadaki ikinci sandalyeye oturdu. "Sizin de anladığınız gibi, şehri geri almak için sizin yardımınıza ihtiyacımız kalmadı. Duko şehri isteyerek verdi."</p>
	<p class="block_1"> </p>
	<p class="block_">"Bedelinin ufak olmadığını duydum," dedi Lysle Riggers kıkırdayarak. "Güney Sınır Bölgesi Dükü."</p>
	<p class="block_1"> </p>
	<p class="block_">"Genel af ilan edilecek."</p>
	<p class="block_1"> </p>
	<p class="block_">Yaşlı adam küçük yeğenini inceledi ve "Olmasına rağmen, 'ama' duymuyorum," dedi. "Af sadece, taca bağlılık yemini etmeleri şartıyla Krallık'a karşı savaşanlara uygulanacak. Şu andan itibaren hizmet etmeye gönüllü olan her insanı kapsayacak şekilde genişletilecek." "Ama Şakacılar gibi küçük hırsızları kapsayacak kadar değil."</p>
	<p class="block_1"> </p>
	<p class="block_">"Sadece orduya katılırsanız." dedi Dash. "Denedim. Babam savaştan önceki suçluların yargılanmakla uğraşılmasına gerek olmadığını düşünüyor." Dash omuzlarını silkti. "Gerçek şu ki, artık burada şikâyet edecek hiç kimse yaşamıyor. Tüccarlar döndüğü zaman, savaştan önce neyin alındığını ve şehrin istilasında neyin yağmalanmış ya da nelerini kaybetmiş olduğunu kim söyleyecek?"</p>
	<p class="block_1"> </p>
	<p class="block_">Lysle kıkırdadı. "Doğru. Hepsi doğru. Bununla birlikte, kardeşlerimizin arasında üstlerinde ölüm işareti olan ve babanın adamları tarafından tanınan insanlar var."</p>
	<p class="block_1"> </p>
	<p class="block_">Dash uzun uzun iç geçirdi. "Biliyorum, ama eğer taca hizmet ederlerse, suçları affedilecek." "Hizmet etmek için biraz yaşlıyım, sence de öyle değil mi?" dedi Dürüst Adam.</p>
	<p class="block_1"> </p>
	<p class="block_">Dash, "Ben, Jimmy ve babam dışında herhangi birinin senin kim olabileceğin hakkında bir fikri olduğunu sanmıyorum," dedi. "Ve seni astıracak çok uzun bir suç listesi olduğundan emin olmama rağmen neden bu kadar sıkıntıya giriyorsun?" Dash büyük amcasına bakıp, "Eğer büyükbabam seni tutuklamak istemediyse, biz neden isteyelim?" diye sordu.</p>
	<p class="block_1"> </p>
	<p class="block_">"Şakacılar'ı kontrol etmek için büyükbabanın bana ihtiyacı vardı," dedi Lysle. "Şakacılar'ın tekrar kontrol edilebilecek kadar etkili olması için biraz zaman geçmesi gerekiyor." Yorgun bir şekilde uzun uzun iç geçirdi. "Bunu görecek kadar yaşayamayacağımı oldukça iyi biliyorum. Ve benden sonraki Dürüst Adam'ın ya da kendine ne derse onun, taçla anlaşma yapmak isteyip istemeyeceğini de bilmiyorum." Parmağıyla Dash'ı gösterdi. "Sen ve baban oldukça zekisiniz, ama ben öldüğüm zaman büyükbabanın yaptığı gibi Şakacılar'dan isteklerde bulunamayacaksınız." Dash, "Biliyorum," dedi. "Eğer başka bir şey yoksa, yapacak bir sürü işim var."</p>
	<p class="block_1"> </p>
	<p class="block_">Dürüst Adam elini salladı. "İşimiz bitti Dashel Jameson. Şu andan itibaren bizler Şakacılarız, sen de Prens'in adamısın. Eğer hava karardıktan sonra Fakir Mahalle'ye gelirsen, hayatın her insan gibi tehlikede olur."</p>
	<p class="block_1"> </p>
	<p class="block_">"Anlıyorum," dedi Dash. Kapıya döndü, ardından duraklayıp, "Ama eğer Krallık'a olan yeminimi bozmadan yapabileceğim bir şeyler olursa, bana mesaj gönderirsiniz, değil mi?" dedi.</p>
	<p class="block_1"> </p>
	<p class="block_">Yaşlı adam güldü. "Bunu düşüneceğim. Git artık."</p>
	<p class="block_1"> </p>
	<p class="block_">Dash odadan çıkınca John Tuppin'in gitmiş olduğunu gördü. Kılıcı yanmış bir kirişe asılmıştı. Kılıcını alıp bir sonraki kapıya ilerledi. Tahmin ettiği gibi Trina da binanın dışında değildi. Harabeye dönmüş meyhaneden çıkarak uzaklaştı. Bu meyhanenin adını hatırlamaya çalışarak bir an durakladıktan sonra hatırladı. Adı Gökkuşağı Papağanı idi ve bir zamanlar büyükbabasının Lucas adındaki bir arkadaşınındı. Büyükbabasının eski hikâyelerini hatırlamaya çalışan Dash arkasından gelen ayak seslerini neredeyse duymadı.</p>
	<p class="block_1"> </p>
	<p class="block_">Hızla arkasını döndü ve adam yarım düzine adım yaklaşamadan kılıcını çekti. Üstüne gelen adam paçavracı gibi giyinmişti ve zayıf ve pisti. Adam durdu ve ellerini kaldırarak geriledi, ardından dönüp kaçtı.</p>
	<p class="block_1"> </p>
	<p class="block_">Dash kılıcını yerine koydu ve Krondor'un eski haline gelmesi için uzun bir zaman gerekeceğini düşündü. Ardından saraya dönmek için yürümeye başladığında, şu anda Fakir Mahalle'nin savaştan öncekinden daha güvenli olduğunu düşündü.</p>
	<p class="block_1"> </p>
	<p class="block_">Dash saraya ulaştığında, bir kez daha yapılan işlerin çokluğuna şaşırdı; iş başında, çoğu savaştan önce Duko'nun ordusunda görev yapan yüz tane taş işçisi olmalıydı. Ama sarayın onarılmasında ilerleme sağlıyorlardı. Diğer işçiler duvarlardaki isleri temizliyor ve molozlarla enkazları ve hatta ana katın büyük odalarından bazılarında bulunan perdeleri ve dekoratif parçaları taşıyordu. Koridora giren Dash Jimmy'nin hızla kendisine doğru gelmekte olduğunu gördü. "Demek buradasın!" dedi Jimmy. "Ne oldu?"</p>
	<p class="block_1"> </p>
	<p class="block_">"Sorunlarımız var," dedi Jimmy, dönüp Dash'ı şu anda Duko tarafından kullanılan Prens'in ofisine yönlendirerek.</p>
	<p class="block_1"> </p>
	<p class="block_">"Fadawah neyin peşinde olduğumuzu mu öğrenmiş?" "Daha da kötüsü," dedi Jimmy.</p>
	<p class="block_1"> </p>
	<p class="block_">"Ne?"</p>
	<p class="block_1"> </p>
	<p class="block_">"Karanın Sonu bir Kesh birliği tarafından istila edilmiş."</p>
	<p class="block_1"> </p>
	<p class="block_">"Ah tanrılar."</p>
	<p class="block_1"> </p>
	<p class="block_">"Evet," dedi Jimmy köşeyi dönüp Duko'nun ofisine giden merdivenleri çıkarlarken. "Ve gelen başka raporlar da var. Kesh isteklerini vurgulamak için küçük bir gösteri yapmaya karar vermiş gibi gözüküyor." "Tam ihtiyacımız olan şey," dedi Dash.</p>
	<p class="block_1"> </p>
	<p class="block_">Jimmy Duko'nun ofisinin kapısına gitti, kapıyı çaldı ve girilmesinin söylenmesini beklemeden kapıyı açtı. Büyük bir kâğıt tomarı taşırken kapının çalındığını duymuş olan bir yazman, kapı açılırken hızla yoldan çekildi.</p>
	<p class="block_1"> </p>
	<p class="block_">İki kardeş içeri girince yarım düzine yazmanın gönderilecek mesajları yazmakta olduğunu gördü. Saray memurları kalabalığında kendilerine yol açtılar ve Duko'nun odasına girdiler. Dash şu anda masanın arkasında Duko'nun oturduğu bu ofisin, Prens ve babası tarafından kullanıldığında ne kadar da farklı göründüğünü fark ederek bir kere daha şaşkına dönmüştü. Daha önceleri Batı Toprakları'nın idari merkezi olan ofis, artık askeri bir organizasyonun karargâhıydı.</p>
	<p class="block_1"> </p>
	<p class="block_">Dash ve Jimmy artık Duko'nun yüzbaşılarının çoğunu ve şu anda hizmet eden bütün Krallık subaylarını tanıyordu. Artık resmi olarak Krondor Kraliyet Atlılarının Şövalye-Yüzbaşısı olan Şahin Kovuğu'ndaki garnizonun eski süvari yüzbaşısı Wendell bir haritaya bakarak, "Yarından sonraki güne kadar oraya dört yüz asker daha yığabilirim Ekselans," dedi.</p>
	<p class="block_1"> </p>
	<p class="block_">Duko'nun Yüzbaşılarından bazıları birbirlerine baktı; Krallık'ın protokolleriyle hâlâ bazı sorunlar yaşıyorlardı ve yeni unvanı garip bir şekilde sinir bozucu buluyorlardı.</p>
	<p class="block_1"> </p>
	<p class="block_">Duko Jimmy ile Dash'a baktı. "Siz ikiniz. Bu bölgeyi biliyorsunuz, değil mi?" Jimmy, "Son birkaç yılımızı burada geçirdik Ekselans," dedi.</p>
	<p class="block_1"> </p>
	<p class="block_">Aniden Dash'ın aklına, Krondor garnizonunun büyük kısmının şehrin yıkımında yok olduğu gelmişti; garnizondan geriye kalanlar Owen Greylock ile şu anda doğudaydı. Owen şehre beş gün sonra, kuzeye saldırmak için kararlaştırılmış zamandan hemen önce gelecekti.</p>
	<p class="block_1"> </p>
	<p class="block_">Duko haritayı gösterdi. "Karanın Sonu'na saldırı düzenleyecek iki ya da üç yüz askerimiz var. Bu sabah gönderilenlerle birlikte, orayı tutuyorlar, ama yükleri ağır. Çoktan düşmüş olabilirler. Bir ulak gönderip zorunlu yürüyüş emri versem bile, bu hafta daha önce gönderdiğim beş yüz piyadenin oraya varması beş gün sürer. Muhtemelen saldırıyı desteklemek için Karanın Sonu'na doğru sahil boyunca ilerleyen bazı gemiler olduğuna dair haberler aldık."</p>
	<p class="block_1"> </p>
	<p class="block_">Jimmy, "Mantıklı," dedi. "Jal-Pur üzerinden büyük bir birlik getirirlerse lojistik sorunları olur. Ama denizden daha fazla asker indirirken adamlarınızı şatonun içinde tutmak için daha küçük bir birlikle saldırırlarsa, çabucak etrafı sarıp kuşatma yapabilirler." "Vykor Limanı'nda yetkili kim?" diye sordu Duko.</p>
	<p class="block_1"> </p>
	<p class="block_">"Amiral Reeves," diye yanıtladı Krallık subaylarından biri.</p>
	<p class="block_1"> </p>
	<p class="block_">"Ona o gemilerin yolunu kesmesi ve onları uzaklaştırması için mesaj gönderin. Onları batırması ya da ele geçirmesi umurumda değil, sadece o adamları karaya indirtmesinler yeter." Subay selam verip hızla ofisten çıktı. Duko Wendell'e baktı. "Dört yüz atlını alıp bir an önce yola çık. Daha önce gönderdiğim piyadelere yetişince onlara koşmalarını söyle." Yüzbaşı Wendell selam verdi Duko yüzbaşılarından birine dönüp, "Runcor, yanına aşağı yukarı yüz en iyi ana katili adamını al ve kıyıyı takip ederek Karanın Sonu'na doğru inin," dedi. "Sahilden gelen herhangi bir şey görürseniz öldürün."</p>
	<p class="block_1"> </p>
	<p class="block_">Yaşlı Yüzbaşı, "Evet Duko... aa, Ekselans," dedi.</p>
	<p class="block_1"> </p>
	<p class="block_">Duko gülümseyip, "Kaybol," dedi.</p>
	<p class="block_1"> </p>
	<p class="block_">Duko Jimmy ile Dash'a baktı. "Lord Greylock buraya gelene kadar, komuta bende. Çevreye aşina olmadığım için yardımınıza ihtiyacım var genç beyler."</p>
	<p class="block_1"> </p>
	<p class="block_">Haritada bir noktayı gösterdi. "Ama eğer güneydeki o İmparatorluk ciddiyse, bir sonraki saldırıyı buraya yapacaklarını tahmin ediyorum." Parmağı Shamata ile Karanın Sonunun tam ortasındaki küçük bir tepenin üstündeydi. "Yakın bir yol, ama nispeten düz bölgeler. Sadece Darkmoor'daki görüşmelere baskın yapmayı amaçlıyorlarsa, ilk güç gösterisinde geri çekileceklerdir. Eğer gerçekten ciddi bir çatışmayı göze alıyorlarsa, gemileri Karanın Sonu'na indiği an buradan ikinci bir saldırı yapacaklardır." Yüzbaşılarından birine bakarak, "JalIom, keşifçilerini mümkün olduğunca çabuk o geçidin aşağısına gönder," dedi. "Orada askerimiz olup olmadığını bile bilmiyorum."</p>
	<p class="block_1"> </p>
	<p class="block_">"Yok," dedi JalIom adındaki Yüzbaşı. "Krallık'ın güney kanadını koruyabileceğini ve endişelenmek zorunda kalmayacağımızı farz ediyorduk."</p>
	<p class="block_1"> </p>
	<p class="block_">"Eh, artık Krallık biziz ve endişelenmemiz gerekiyor. Ve Greylock'a burada neler olup bittiği haberini iletin ve eğer oraya ilk ulaşan o olursa, o tarafa askerlerini gönderip gönderemeyeceğini sorun."</p>
	<p class="block_1"> </p>
	<p class="block_">Adamlar emirleri ulaştırmak için aceleyle çıktı ve Duko, "Beyler, önümüzde bir savaş var," dedi. "Sadece istediğimiz savaş değil ve ne kadar büyük olduğunu bilmiyoruz. Küçük bir savaş olabilir, ama eğer ben Keshli bir general olsam ve burada işlerin ne kadar karışık olduğunu bilsem,</p>
	<p class="block_1"> </p>
	<p class="block_">Krondor'a Greylock'tan önce ulaşmaya çalışır, ardından kuzey kanadındaki Nordan ile birlikte beni buradan çıkartmaya kalkışırdım." Duko kafasını iki yana salladı. "Onları Karanın Sonu'ndan attığımızda, umarım yanlış yolda olduklarını anlarlar."</p>
	<p class="block_1"> </p>
	<p class="block_">Jimmy Dash'a baktı ve ikisi de aynı düşünceyi paylaşıyordu: Başka ne ters gidebilir ki?</p>
	<p class="block_1"> </p>
	<p class="block_9"><img alt="C:\Users\UguR\AppData\Local\Microsoft\Windows\INetCache\Content.Word\Line.png" src="images/image.png" class="calibre1"/></p>
	<p class="block_15"> </p>
	<p class="block_16" id="calibre_pb_13"> </p>
</body></html>
