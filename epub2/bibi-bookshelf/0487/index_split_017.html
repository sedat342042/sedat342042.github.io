<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>04 - Kırık Tacın Parçaları - Yılan Savaşları Efsanesi</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_12">-15-</p>
	<p class="block_13">İHANET</p>
	<p class="block_1"> </p>
	<p class="block_">Jimmy durdu.</p>
	<p class="block_1"> </p>
	<p class="block_">Arkasındaki muhafız takımı da durdu. Patrick'in Özel Muhafızları'nın Yüzbaşısı, "Buradan öteye geçmememiz gerekiyor lordum," dedi. Etrafına göz attı, "O heriflere kalsa-" "Yüzbaşı?"</p>
	<p class="block_1"> </p>
	<p class="block_">"Lord Duko'ya saygısızlık etmek niyetinde değilim lordum, ama sonuçta geçen yıl o ve kendilerine asker diyen o sefil piçlerle savaşıyorduk." Jimmy'nin onaylamayan ifadesini görünce, "Her neyse, devriyelerine dönmeden önce kamp kurup burada olmaları gerekiyordu," dedi.</p>
	<p class="block_1"> </p>
	<p class="block_">"Belki bir sorun çıkmıştır."</p>
	<p class="block_1"> </p>
	<p class="block_">"Olabilir lordum."</p>
	<p class="block_1"> </p>
	<p class="block_">Krondor devriyelerinin güney sınırı olarak belirlenen bir yol ayrımındaydılar. Buranın güneyindeki her şey Duko'nun sorumluluğu altındaydı. Yolun güneybatıya devam eden kısmı Vykor Limanı'na, güneydoğuya devam eden kısmı da Shandon Körfezi'nin ucundan dolaşıp Karanın Sonu'na gidiyordu.</p>
	<p class="block_1"> </p>
	<p class="block_">Jimmy, "Bizi merak etmeyin Yüzbaşı," dedi. "Vykor Limanı'na olan yolu yarıladık ve her an Lord Duko'nun devriyelerinden birine rastlayabiliriz. Buraya bugün gelmemişlerse, eminim yarın gelirler."</p>
	<p class="block_1"> </p>
	<p class="block_">"Onlar gelene kadar burada bekleseydiniz kendimi daha iyi hissederdim lordum. Aşağı yukarı yarım gün daha burada kalabiliriz."</p>
	<p class="block_1"> </p>
	<p class="block_">"Teşekkürler, ama hayır Yüzbaşı. Vykor Limanı'na ne kadar erken gidersem, Prens'in işleriyle o kadar erken ilgilenmeye başlarım. Gün-batımına kadar güneybatı yolunu takip edip, ardından kamp yapacağız. Duko'nun devriyeleri yarına kadar gözükmezse, Vykor Limanı'na kendi başımıza gideriz."</p>
	<p class="block_1"> </p>
	<p class="block_">"Pekâlâ lordum. Tanrılar sizi korusun."</p>
	<p class="block_1"> </p>
	<p class="block_">"Sizi de Yüzbaşı."</p>
	<p class="block_1"> </p>
	<p class="block_">Devriye kuzeye dönerken, Jimmy ve Malar güneybatıya yöneldi. Sessiz çayırlarda ve sık sık fatihlerin çizmeleri altında ezilmiş, bir zamanlar ekilebilir olması muhtemel yerlerde sürdüler atlarını. Krallık'a ilerleyen Keshliler, Kesh'e ilerleyen Krallık askerleri, son yüz yıl içinde hep bu engebeli tepeler ve seyrek ağaçlıklardan geçmişti. Düşler Vadisi'nin doğusundaki bereketli topraklar, iki ulus arasındaki sürekli savaş tehdidine rağmen çiftçileri ve ailelerini mücadeleden vazgeçirmiyordu. Jimmy ile Malar'ın at sürdüğü topraklar böyle bir cömertlik sağlamıyordu.</p>
	<p class="block_1"> </p>
	<p class="block_">Seksen kilometre çapında bir bölgede yalnızca ikisinin olma olasılığı çok yüksekti.</p>
	<p class="block_1"> </p>
	<p class="block_">Güneş batı ufkunda batarken Malar, "Şimdi ne yapacağız lordum?" diye sordu.</p>
	<p class="block_1"> </p>
	<p class="block_">Jimmy etrafa göz gezdirdi ve temiz bir akarsuyun yanındaki küçük bir vadiyi gösterdi. "Gece için kamp kuralım. Yarın Vykor Limanı'na doğru devam ederiz."</p>
	<p class="block_1"> </p>
	<p class="block_">Malar atların eyerlerini çıkartıp hayvanları tımarladı. Jimmy adamın, diğer yeteneklerinin yanı sıra oldukça becerikli bir seyis olduğunu fark etmişti. Jimmy, "Sen atların karnını doyururken, ben de yakacak odun toplayayım," dedi.</p>
	<p class="block_1"> </p>
	<p class="block_">Malar, "Emredersiniz lordum," dedi.</p>
	<p class="block_1"> </p>
	<p class="block_">Jimmy kamp alanının etrafını dolaştı ve uygun bir ateş yakabilecek yeterince küçük dal ve sopa buldu.</p>
	<p class="block_1"> </p>
	<p class="block_">Ateş hazır olduktan sonra, Malar doyurucu bir yemek yaptı: doğrayıp bir tencere pirincin içine koyduğu ve yemeğin oldukça lezzetli olmasını sağlayacak baharatlar eklediği, kurutulmuş et ve sebze. Malar bir şişe Darkmoor şarabı çıkardı. İki tane kupası bile vardı.</p>
	<p class="block_1"> </p>
	<p class="block_">Yerlerken Jimmy, "Vykor Limanı senin yolunun biraz dışında," dedi. "Riski göze almak istersen, o atı alıp doğuya gidebilirsin. Hâlâ sınırın kuzeyindesin ve vadiye güvenle ulaşabilirsin." Malar omuzlarını silkti. "Eninde sonunda vadiye gideceğim lordum. Efendim çok büyük olasılıkla ölmüştür, ama belki işlerin başına ailesi geçmiştir ve onların işine yarayabilirim. Ama sizinle biraz daha zaman geçirmeyi tercih ederim. Kılıcınızın zalimliği beni yalnız başıma yolda olmaktan daha çok rahatlatıyor."</p>
	<p class="block_1"> </p>
	<p class="block_">"Yabanda dolaştığın o kış aylarında oldukça iyi idare etmiştin."</p>
	<p class="block_1"> </p>
	<p class="block_">"Gereklilikten, isteyerek değil. Ve o zamanın çoğu açlık çekerek ve saklanarak geçti." Jimmy başını salladı. Yemeğini yiyip şarabını içti. "Bu bozuk mu?" diye sordu.</p>
	<p class="block_1"> </p>
	<p class="block_">Malar şarabından bir yudum aldı. "Anlayabileceğim kadar değil genç efendi."</p>
	<p class="block_1"> </p>
	<p class="block_">Jimmy omuzlarını silkti. "Bu tür şarap için garip bir tadı var. Metalik bir tat."</p>
	<p class="block_1"> </p>
	<p class="block_">Malar bir yudum daha aldı. "Ben garip bir tat almıyorum efendim. Belki de yemekten ağzınızda kalan tadı alıyorsunuzdur. Belki bir sonraki yudumunuzda farklı bir tat alırsınız."</p>
	<p class="block_1"> </p>
	<p class="block_">Jimmy bir yudum daha aldı. "Hayır, bu şarap kesinlikle bozuk." Kupayı kenara koydu. "Sanırım biraz su daha iyi olacak." Malar kalkmaya başlayınca Jimmy, "Ben alırım," dedi. Dereye doğru yürümeye başladı ve aniden başını döndüğünü hissetti. Dönüp atların bağlı olduğu yere baktı. Atlar ondan uzaklaşıyormuş gibi görünüyordu ve ardından kendini sanki bir deliğe basmış gibi hissetti, çünkü şu anda yere öncekinden çok daha yakındı. Yere bakınca dizlerinin üstünde olduğunu gördü ve ayağa kalkmaya çalıştığında, başı fırıl fırıl dönmeye başladı. Yere yığıldı ve sırtüstü döndü. Görüş alanına Malar Enares'in suratı girdi ve çok uzaklardan, "Sanırım o şarap bozuktu genç lord James," dedi. Adamın yüzü görüş alanından çıkınca, Jimmy adamı takip etmeye çalıştı. Yuvarlanıp başını kollarının üstüne koydu ve Malar'ın atına gittiğini ve Dük Duko'ya gönderilen mesajların olduğu torbayı açtığını gördü. Malar mesajlardan birkaç tanesine göz attı, başını salladı ve hepsini torbaya geri koydu.</p>
	<p class="block_1"> </p>
	<p class="block_">Jimmy bacaklarının soğumaya başladığını hissetti. Zihni gittikçe bulanıyor ve ne yapması gerektiğini hatırlayamıyordu. Boğazı sıkışıyor ve nefes alması gittikçe zorlaşıyordu. Jimmy, artık büyük bir eldiven takıyormuş gibi hissettiği sol eliyle ağzını açmaya çalıştı. Beynine donuk hisler ulaştı ve parmakları aniden boğazına girdi ve ağzından ve burnundan kustu. Nefesi kesilip tıkandı, tükürdü ve yüksek sesle inledi. Midesinin tekrar kalktığını hissedince, vücudu acıyla kasıldı. Çok uzaklardan Malar'ın sesini duydu. "Böylesine hoş genç bir lordun böylesine pislik ve onursuzluk içinde ölmek zorunda olması çok yazık, ama bunlar savaşın gerekleri."</p>
	<p class="block_1"> </p>
	<p class="block_">Akşam karanlığında bir yerlerde Jimmy bir atın uzaklaştığını duydu ve ardından bir acı verici bir kramp daha girdi ve her şey karardı.</p>
	<p class="block_1"> </p>
	<p class="block_10"><img alt="Line" src="images/image.png" class="calibre2"/></p>
	<p class="block_1"> </p>
	<p class="block_">Dash işe aldığı adamların yüzlerine baktı. Bazıları, nasıl kılıç kullanılacağını hatırlayan kır saçlı eski askerlerdi. Bir kısmı, şehirde huzuru sağlamaya çalıştıkları kadar bir meyhanede kavga çıkarma olasılıkları olan sokak kabadayılarıydı. Birkaçı, açıkça Krallık vatandaşı olan ve bilinen suçları olmayan, düzgün bir iş arayan paralı askerdi.</p>
	<p class="block_1"> </p>
	<p class="block_">"Şu anda Krondor'da sıkıyönetim uygulanıyor ki bu da herhangi bir yasa ihlalinin idam suçu olduğu anlamına geliyor."</p>
	<p class="block_1"> </p>
	<p class="block_">Bazıları başlarını sallayan adamlar birbirlerine baktı.</p>
	<p class="block_1"> </p>
	<p class="block_">Dash, "Bugünden itibaren bu değişmeye başlayacak," diye devam etti. "Sizler yeni Şehir Muhafızları'nın ilk birliğisiniz. Size bunun ne kadar önemli olduğunun anlatılması gerekiyordu, ama ne yazık ki eğitim verecek zamanımız yok. Bu yüzden, hepiniz için bir iki şeyi açıklığa kavuşturacağım." Üzerinde Prens'inkine benzeyen kaba bir hanedan armasının olduğu kırmızı bir kolluk kaldırdı. "Görevdeyken sürekli bunu takacaksınız. Bu sizin Prens'in adamları olduğunuzu gösterecek. Bunu takarken bir kafa kırarsanız, düzeni sağlıyorsunuz demektir; bunsuz bir kafa kırarsanız, parmaklıkların arkasında göreceğim başka bir haydut olursunuz. Anlaşıldı mı?" Adamlar başlarını salladı ve homurdanarak onayladı.</p>
	<p class="block_1"> </p>
	<p class="block_">"Daha basitçe anlatayım. Bu kolluk size kabadayılık yapma, eski kan davalarını halletme ya da şehirdeki kadınları rahatsız etme hakkı vermez. Bunu takarken saldırı, tecavüz ya da hırsızlıktan suçlu bulunanlar asılacak. Anlaşıldı mı?"</p>
	<p class="block_1"> </p>
	<p class="block_">Adamlar bir süre sessiz kaldı, ardından birkaç tanesi başlarını sallayarak anladıklarını belli etti.</p>
	<p class="block_1"> </p>
	<p class="block_">Dash, "Anlaşıldı mı?" diye tekrar sorunca adamlar anladıklarını daha sesli bir biçimde dile getirdi. "Şimdi, Şehir Muhafızları yeterli sayıya ulaşana kadar, çalışma yöntemimiz yarım gün mesai, yarım gün izin şeklinde olacak. Her beş günde bir, yarınız tam gün çalışırken, diğer yarınız izin yapacak. İşi isteyen ve güvenebileceğimiz, silah taşıma yaşına gelmiş tanıdığınız herhangi biri varsa, onları bana gönderin."</p>
	<p class="block_1"> </p>
	<p class="block_">Eliyle odadaki kırk adamı ikiye böldü. "Siz," dedi sağındaki adamlara, "gündüz vardiyasındasınız. Siz," dedi solundaki adamlara, "gece vardiyasındasınız. Bana yirmi tane daha adam getirirseniz, üç vardiya çalışırız." Adamlar başlarını salladı.</p>
	<p class="block_1"> </p>
	<p class="block_">Dash, "Şimdi, şehir mahkemeleri ve hapishane tekrar inşa edilene kadar merkezimiz burada, yani sarayda olacak," dedi. "Şehirdeki tek hapishanemiz burada. Çok fazla yerimiz yok, o yüzden hapishaneyi sarhoşlar ve kavgacılarla doldurmak istemiyorum. Eğer bir kavga ayırmak zorunda kalırsanız, kıçlarına tekmeyi basarak onları evlerine gönderin, ama onları içeri atmak zorunda kalırsanız çekinmeyin. Birisi bir uyarıyla çekip gitmeyecek kadar aptalsa, bir yargıçla konuşmayı hak ettiğini varsayacağım.</p>
	<p class="block_1"> </p>
	<p class="block_">"Eski Şehir Pazarı'nda sokağa çıkma yasağını kaldıracağız; şehrin geri kalanının onarılmasından dolayı, insanlar ticaret yapmak için artık orayı kullanıyor ve bir sorun noktası olmaya başladı, ama sorunumuz olacaksa tek bir yerde olmasını istiyorum, bütün şehirde değil. O yüzden artık pazarın günbatımından gece yarısına kadar açık olduğu haberini yayın. Şehrin geri kalanı hâlâ sokağa çıkma yasağı altındadır, tabii kişi pazardan evine gitmiyorsa. Ve alışveriş yaptıklarına dair mal ya da altın gösterseler onlar için iyi olur.</p>
	<p class="block_1"> </p>
	<p class="block_">"Size sorun çıkaran herkesin icabına bakın. Gırtlağınıza kadar belaya gömülürseniz, sizi oradan çıkartacak yeterli sayıda adamımız yok." Artık emri altında olan odadaki adamlara göz gezdirip, "Öldürülürseniz, öcünüzün alınacağına dair size söz veriyorum," dedi.</p>
	<p class="block_1"> </p>
	<p class="block_">Adamlardan biri, "İçim rahatladı," deyince diğerleri güldü.</p>
	<p class="block_1"> </p>
	<p class="block_">"İlk grubu pazara götüreceğim. Gece vardiyasındakiler uyusun. Tüm şehri devriye gezeceksiniz ve hava karardıktan sonra pazarın dışında gördüğünüz herkesi sorgulanmak üzere buraya getireceksiniz.</p>
	<p class="block_1"> </p>
	<p class="block_">"Bugün soran herkese Prens'in Yasası olduğunuzu söyleyeceksiniz. Krondor'a düzenin döndüğü haberini yayın. Gidelim."</p>
	<p class="block_1"> </p>
	<p class="block_">Gündüz vardiyasındaki yirmi adam kalkıp odadan çıkan Dash'ı takip etti. Dash sarayın geniş avlusundan geçerek hâlâ kuru olan hendeğin üzerindeki yeni yapılmış kaldırma köprüye gitti. Su sistemlerinden bazıları hâlâ onarım altındaydı ve saray birkaç hafta daha hendekle şehirden ayrılamayacaktı. Kaldırma köprüyü geçerlerken</p>
	<p class="block_1"> </p>
	<p class="block_">Dash, "Kimse sorun çıkarmaz ve sizi onları hapse atmak zorunda bırakmazsa, yürüyüp gitmenizi istiyorum," dedi. "Mantık dahilinde gidilebilecek her yere gitmenizi istiyorum. Vatandaşların o kırmızı kolluklardan çok miktarda görmesini istiyorum... Bırakın her biri için bir düzine olduğumuzu düşünsünler. Biri sorarsa, kaç tane şehir muhafızı olduğunu bilmiyorsunuz, sadece çok olduklarını biliyorsunuz."</p>
	<p class="block_1"> </p>
	<p class="block_">Adamlar başlarını salladı ve pazar meydanına doğru yürürlerken Dash adamları iki iki ayırmaya ve yeni görevlerinin ilk günü için ayrı yönlere göndermeye başladı. Patrick'e bu kararı için birden fazla kere küfür etti.</p>
	<p class="block_1"> </p>
	<p class="block_">Krondor'un pazar meydanına ulaştığında yanındaki adamların sayısı dörde inmişti. Şatonun özgün iç kalesi inşa edildikten kısa bir süre sonra ilk Krondor Prensi bu şehrin Adalar Krallığı'nın Batı Topraklarının başkenti olduğunu ilan ettiği zaman, bölgede yaşayan tüccarlar, balıkçılar ve çiftçiler mallarını düzenli olarak buraya getirmeye başlamıştı. Yıllar geçtikçe şehir büyümüş, gelişmiş ve ticaretin çoğunluğunun şehrin bütün mahallelerindeki iş adamları tarafından yürütüldüğü bir noktaya gelmişti, ama kadim pazar meydanı varlığını sürdürmüş ve şehirde parasal canlılığın artmaya başladığı ilk yer olmuştu. Meydan her türden adam ve kadınla kaynıyordu: tüccarlar, soylular, balıkçılar, çiftçiler, gezgin satıcılar, fahişeler, dilenciler, hırsızlar ve serseriler.</p>
	<p class="block_1"> </p>
	<p class="block_">Birkaç kişi, etrafta kılıçlı adamlar olmasına rağmen, Duko'nun güneye gitmesiyle ya da kuzeye giden Batı Orduları yüzünden askerlerin büyük çoğunluğu şehirden ayrıldığı için beş adama ihtiyatlı bakışlar attı. Şehirde yalnızca Prens'in Özel Muhafızları kalmıştı ve onlar da saraydaydı.</p>
	<p class="block_1"> </p>
	<p class="block_">Meydana girdikleri yerden biraz ileride Dash tanıdık bir yüz gördü. Roo Avery'nin karısı</p>
	<p class="block_1"> </p>
	<p class="block_">Karli'nin yardım ettiği Luis de Savona, bir araba boşaltıyordu. Dash adamlarına dönüp,</p>
	<p class="block_1"> </p>
	<p class="block_">"Kalabalığın arasında dolaşmaya başlayın, ama bir cinayete tanık olmadıkça sadece bakın," dedi.</p>
	<p class="block_1"> </p>
	<p class="block_">Adamlar dağıldı ve Dash Luis ile Karli'nin arabayı boşalttığı yere gitti. Bir tüccar dikkatle, oğluna nakliye kutularını veren Luis'i izliyordu.</p>
	<p class="block_1"> </p>
	<p class="block_">"Bayan Avery! Luis! Nasılsınız?"</p>
	<p class="block_1"> </p>
	<p class="block_14">Luis şöyle bir bakıp gülümsedi. "Dash! Seni gördüğüme sevindim." "Krondor'a ne zaman geldiniz?" "Bu sabah," diye yanıtladı Luis.</p>
	<p class="block_2"> </p>
	<p class="block_">El sıkıştılar ve Karli, "Babanın ölümüne çok üzüldüm," dedi. "Onunla evimizdeki ilk karşılaşmamızı hâlâ hatırlıyorum." Barret'in Kahve Evi'nin karşısındaki artık yanmış bir kabuk olan evlerinin olduğu tarafa baktı. "Bana ve Roo'ya çok nazik davranmıştı."</p>
	<p class="block_1"> </p>
	<p class="block_">Dash, "Teşekkür ederim," dedi. "Çok zor, ama... eh, sen de babanı kaybettin, o yüzden nasıl olduğunu bilirsin."</p>
	<p class="block_1"> </p>
	<p class="block_">Kadın başını salladı.</p>
	<p class="block_1"> </p>
	<p class="block_">Luis kolluğu gösterip, "Bu ne?" diye sordu.</p>
	<p class="block_1"> </p>
	<p class="block_">"Yeni Krondor Şerifi benim ve şehrin güvenliğini sağlamak bana düşüyor."</p>
	<p class="block_1"> </p>
	<p class="block_">Luis gülümsedi. "Ayrılıp Roo için çalışmaya başlasan daha iyi olur. Soyluluk unvanını kaybederdin, ama daha az çalışarak, çok daha fazla para kazanırdın."</p>
	<p class="block_1"> </p>
	<p class="block_">Dash güldü. "Muhtemelen haklısın, ama şu an için çok fazla adam eksiğimiz var ve Prens Patrick hepimizin yardımına ihtiyaç duyuyor." Nakliyeye baktı. "Darkmoor'dan getirdiğiniz mallar mı?" "Hayır," dedi Luis. "Darkmoor'dan getirdiğimiz kargoyu bu sabah geldiğimizde indirdik. Bunlar Uzak Sahil'den. Gemiler hâlâ limana giremiyor ama Balık Mahallesi açıklarına demirliyorlar ve malları balıkçı tekneleriyle kıyıya çıkartıyoruz." Karli, "Ağabeyin nasıl?" diye sordu.</p>
	<p class="block_1"> </p>
	<p class="block_">"İyi; Patrick için bir iş yapmaya gitti. Şimdiye kadar Vykor Limanı'na giden yolu yarılamıştır." Luis kargoyu boşaltmayı bitirdi ve "Bize bir dakika izin verirsen, beraber birer bira içeriz," dedi. "İyi olur."</p>
	<p class="block_1"> </p>
	<p class="block_">Karli, tüccarın korumasının dikkatli bakışları altında tüccardan aldığı altınları saydı ve ardından, "Luis, genç Dash'ı sarhoş etmemeliyiz, bu yüzden belki biranın yanında ona yiyecek bir şeyler ısmarlayabiliriz," dedi. Dash'a baktı. "Aç mısın?" Dash, "Aslında evet," dedi.</p>
	<p class="block_1"> </p>
	<p class="block_">Pazarda ilerleyip sıcak etli böreklerin satıldığı bir açık hava mutfağına geldiler. Karli üç tane börek aldı, ardından bir bira arabasına gittiler ve Luis üç maşrapa bira aldı. Pazarda yemek yiyenlerin çoğunun yaptığı gibi, geniş koridorlarda ilerleyenlerin yolundan çekilerek ayakta durarak yediler.</p>
	<p class="block_1"> </p>
	<p class="block_">Luis, "Söylediğim yarı şakaydı; senin yeteneklerinde birisi işime yarayabilirdi," dedi. "İşler canlanmaya başlıyor ve yetenekli adamlar zengin olacak." Sağlam eliyle sıcak böreği tutarken sakat eliyle gösterdi. "Helen ile evlendiğimizden beri, Roo yokluğunda beni Avery ve Jacoby'nin yöneticiliğine getirdi."</p>
	<p class="block_1"> </p>
	<p class="block_">Karli, "Artık Avery ve de Savona," dedi. "Helen ısrar etti."</p>
	<p class="block_1"> </p>
	<p class="block_">Luis hafifçe gülümsedi. "Benim fikrim değildi." Böreği koyup birasını aldı. Bir yudum aldıktan sonra, "O kadar meşgulüm ki, bir sonraki adımda ne yapmam gerektiğini bilmiyorum," dedi. "Darkmoor'daki araba yapımcıları, nakliye işimizi şehir yıkılmadan önceki haline getiriyor ve kargo siparişleri artarak gelmeye devam ediyor." "Roo'nun yaptığı diğer işler ne durumda?"</p>
	<p class="block_1"> </p>
	<p class="block_">Luis omuzlarını silkti. "Ben Avery ve de Savona'dan sorumluyum. Diğer işlerin çoğu Acı Deniz Şirketi'nindi. Roo pek bir şey anlatmamıştı. Çoğunun şehrin yıkılmasıyla birlikte bittiğini seziyorum. Doğu'da bazı iş yerleri olduğunu biliyorum, ama bu girişimi başlatmak için sanının çok borç aldı. İşleri hakkında çok şey biliyorum, ama benim bildiğimin fazlası var." Karli'ye baktı.</p>
	<p class="block_1"> </p>
	<p class="block_">"Roo bütün iş ortaklıklarını bana anlatmıştı," dedi Karli. "Sarayla yaptığı birkaç iş hariç. Sanırım Krallık Roo'ya çok büyük bir miktar borçlu."</p>
	<p class="block_1"> </p>
	<p class="block_">"Kuşkusuz," dedi Dash. "Büyükbabam Acı Deniz Şirketi'nden birkaç kere çok yüklü miktarlarda borç aldı." Dash etrafa göz gezdirdi. "Eninde sonunda ödeyeceklerinden şüphem olmamasına rağmen, borçlar kapatılmaya başlamadan önce Krallık'ın burada onaracak çok şeyi var." Böreğini bitirdi. Uzun bir yudumla birasını kafaya dikti. "Yemek ve bira için-"</p>
	<p class="block_1"> </p>
	<p class="block_">Daha fazla konuşamadan yan koridordan gelen bir bağırış dönmesine yol açtı. "Hırsız!" Dash sesin kaynağına seğirterek uzaklaştı. Köşeyi dönünce, bir adamın, omzunun üstünden geriye bakarak tam üstüne doğru koştuğunu gördü. Dash ayaklarını sıkıca yere bastı ve adam önüne bakmak için döndüğünde uzattığı koluyla adamın göğsüne sert bir darbe indirdi. Dash'ın beklediği üzere adamın ayakları yerden kesildi ve sertçe yere düştü.</p>
	<p class="block_1"> </p>
	<p class="block_">Adam kendine gelemeden Dash kılıcı adamın gırtlağında diz çöküp, "Acelen mi vardı?" dedi. Adam hareket etmeye çalıştı, ama kılıç boğazına hafifçe bastırınca vazgeçti. "Artık yok," dedi suratını buruşturarak.</p>
	<p class="block_1"> </p>
	<p class="block_">Dash'ın polislerinden ikisi göründü ve Dash, "Onu saraya götürün," dedi.</p>
	<p class="block_1"> </p>
	<p class="block_">Adam ayağa kaldırılıp götürülürken Dash kalktı. Luis ile Karli'nin yemeklerini yediği yere gidip, "Arabanızı bir dakikalığına ödünç alacağım," dedi. Avery ve de Savona'nın arabasının bağlı olduğu yere gidip arabaya çıktı. Sürücü koltuğunda ayağa kalkıp, "Adım Dashel Jameson!" diye bağırdı. "Yeni Krondor Şerifi'yim! Benimki gibi kırmızı kolluklar takan adamlar polislerim. Krondor'a yasanın geri döndüğü haberini yayın!"</p>
	<p class="block_1"> </p>
	<p class="block_">Birkaç tüccar zayıf bir tezahürat yaptı, ama meydanda toplananların büyük çoğunluğu ilgisiz ya da açıkça rahatsız gözüküyordu. Dash Karli ile Luis'in yanına döndü. "Eh, bence iyi gitti, sizce de öyle değil mi?"</p>
	<p class="block_1"> </p>
	<p class="block_">Karli güldü ve Luis, "Burada yasanın bu kadar çabuk geri dönmesini istemeyecek çok kişi var," dedi.</p>
	<p class="block_1"> </p>
	<p class="block_">Dash, "Ve sanırım onlardan birini daha gördüm, izninizle" dedi ve dalgın bir tüccardan bir yüzük çaldığını gördüğü bir gencin arkasından hızla kalabalığın arasına daldı.</p>
	<p class="block_1"> </p>
	<p class="block_">Karli ile Luis, Dash kalabalıkta gözden kaybolana kadar arkasından baktı ve Karli, "Bu çocuğu oldum olası sevmişimdir," dedi.</p>
	<p class="block_1"> </p>
	<p class="block_">Luis, "Büyükbabasından çok şey almış," dedi. "Sevimli bir serseri."</p>
	<p class="block_1"> </p>
	<p class="block_">Karli, "Öyle söyleme," dedi. "Serseri olmak için çok fazla görev anlayışına sahip."</p>
	<p class="block_1"> </p>
	<p class="block_">Luis, "Yanıldığımı kabul ediyorum," dedi. "Elbette haklısın."</p>
	<p class="block_1"> </p>
	<p class="block_">Karli güldü. "Helen seni iyi eğitti, değil mi?"</p>
	<p class="block_1"> </p>
	<p class="block_">Luis de güldü. "Kolay oldu. Onu asla mutsuz etmek istemem."</p>
	<p class="block_1"> </p>
	<p class="block_">"Bu pek olası değil," dedi Karli. "Pekâlâ, rıhtımlarda bizi bekleyen bir kargomuz daha var. Gidelim."</p>
	<p class="block_1"> </p>
	<p class="block_">Luis arabaya binerken, Karli elini beline koyup gerindi. "Bunu daha fazla yapamayacağım.</p>
	<p class="block_1"> </p>
	<p class="block_">Umarım Roo kuzeydeki işini bitirip çok geçmeden buraya döner."</p>
	<p class="block_1"> </p>
	<p class="block_">Kadın arabaya çıkarken Luis başıyla onayladı, ardından dizginleri vurarak atları limana doğru sürdü.</p>
	<p class="block_1"> </p>
	<p class="block_">Lord Vasarius sol tarafına göz atıp, "Benimle dalga geçmeye mi geldin Avery?" diye sordu.</p>
	<p class="block_1"> </p>
	<p class="block_">"Hiç de değil Lordum Vasarius. Tıpkı sizin gibi, gece havasının tadını çıkarmaya geldim."</p>
	<p class="block_1"> </p>
	<p class="block_">Bozguna uğramış Quegli soylu artık düşmanı olan eski iş ortağına baktı. "Kaptanınız o kamaradan biraz çıkmama izin verecek kadar merhametliymiş." "Rütbenize uygun olarak. Tam tersi bir durumda olsaydık, bir Queg gemisinin alt güvertesinde kürek çekiyor olacağımı tahmin ediyorum." "Rütbene uygun olarak," dedi Vasarius.</p>
	<p class="block_1"> </p>
	<p class="block_">Roo güldü. "Mizah duygunuzu tamamen kaybetmediğinizi görüyorum." "Şaka yapmıyordum," dedi Vasarius duygusuz bir sesle.</p>
	<p class="block_1"> </p>
	<p class="block_">Roo'nun gülümsemesi kayboldu. "Eh, görünüşe göre sizi benimki kadar berbat olmayacak bir son bekliyor."</p>
	<p class="block_1"> </p>
	<p class="block_">"Seni öldürtmeliydim," dedi Vasarius.</p>
	<p class="block_1"> </p>
	<p class="block_">"Ona şüphe yok." Roo bir süre sessiz kaldıktan sonra, "İmparatorunuzu daha fazla kızdırmak istemeyeceği için Prensimin sizi Özgür Şehirler'e giden ilk gemiyle Queg'e yollayacağı neredeyse kesin," dedi. "Bu fırsatı bir uzlaşmaya varmak için değerlendirmeliyiz diye düşünüyorum." Vasarius dönüp Roo'ya baktı. "Uzlaşma mı? Ne için? Sen kazandın. Neredeyse battım. Son bakır sikkeme kadar Fadawah'a sattığım kargoya ve o gemilere yatırım yapmıştım. Artık denizin dibinde ve hazinemi batıranın sen olduğu düşünülürse, bana nasıl bir yardımın dokunacağını anlayamıyorum!"</p>
	<p class="block_1"> </p>
	<p class="block_">Roo omuzlarını silkti. "Kesin konuşmak gerekirse, hazineyi sen batırdın. Ben sadece onu çalmaya çalışıyordum.</p>
	<p class="block_1"> </p>
	<p class="block_">"Ne olursa olsun, o hazine Krallık vatandaşlarından ve bir kısmı da belki de denizin ötesinde yaşayanlardan çalınmıştı. O hazineyi kaybettiğin için sana pek fazla acımıyorum, ne demek istediğimi anlıyorsundur."</p>
	<p class="block_1"> </p>
	<p class="block_">"Pek değil. Ama artık bunu konuşmak tamamen gereksiz, değil mi?" "Tamamen değil," dedi Roo.</p>
	<p class="block_1"> </p>
	<p class="block_">"Eğer bir şey teklif edeceksen et."</p>
	<p class="block_1"> </p>
	<p class="block_">"Senin açgözlülüğünle benim hiçbir ilgim yok Vasarius. Eğer biraz dikkatli olmuş olsaydın, bir söylentiye dayanarak bütün filonu Karanlık Boğazı'na yollamazdın."</p>
	<p class="block_1"> </p>
	<p class="block_">Vasarius güldü. "Elbette, bu senin yaydığın bir söylentiydi."</p>
	<p class="block_1"> </p>
	<p class="block_">"Elbette," dedi Roo, "ama ufak bir soruşturma, planını tekrar düşünmene yol açardı."</p>
	<p class="block_1"> </p>
	<p class="block_">"Lordunuz James son derece zeki bir adamdı. Kontrol ettirmiş olsaydım, eminim Sonsuz Deniz'den gelen büyük bir hazine filosuna dair hikâyeyi destekleyecek daha fazla söylenti duyardım."</p>
	<p class="block_1"> </p>
	<p class="block_">Roo, "O da doğru," dedi. "James karşılaştığım en kıvrak zekâya sahipti. Ama konumuz bu değil. Konu benim gibi kazanacak bir şeylerin olduğu ve Krondor'a varmadan önce anlaşma yapmamız gerektiği."</p>
	<p class="block_1"> </p>
	<p class="block_">"Ne anlaşmasıymış bu?"</p>
	<p class="block_1"> </p>
	<p class="block_">"Hayatımın bedeli."</p>
	<p class="block_1"> </p>
	<p class="block_">Vasarius uzun süre Roo'yu inceledikten sonra, "Devam et," dedi.</p>
	<p class="block_1"> </p>
	<p class="block_14">"Hazine gemini Krondor'a götürüyordum. Korsan olarak adlandırılmak istemediğim için gemini sana geri yollayacaktım, ama Krallık'tan aldığın altın Krallık'a dönecekti." Gülümsedi. "Tacın bana hatırı sayılır miktarda borcu var ve o hazinenin çoğunu o borca sayabileceğimi düşünüyordum, yani bir anlamda, o senden çok benim hazinemdi." Vasarius, "Avery, mantığın beni şaşırtıyor," dedi.</p>
	<p class="block_2"> </p>
	<p class="block_">"Teşekkür ederim."</p>
	<p class="block_1"> </p>
	<p class="block_">"Bu bir iltifat değildi. Ayrıca o hazine şu anda okyanusun oldukça derinlerinde yatıyor." "Ah, ama onu nasıl alacağımı biliyorum," dedi Roo.</p>
	<p class="block_1"> </p>
	<p class="block_">Vasarius'un gözleri kısıldı. "Ve onu almak için bana mı ihtiyacın var?" diye sordu.</p>
	<p class="block_1"> </p>
	<p class="block_">"Aslında hayır, sana hiç ihtiyacım yok. Aslında, belirli büyücülere ulaşma olanağın yoksa, bana hiçbir yararın olmaz. Krondor Enkazcılar Loncası'nın üyelerinin yerini öğrenebilirim. Şu anda limanı temizlemekle meşguller, ama Prens küçük bir komisyon karşılığında bazılarını bana ödünç verebilir."</p>
	<p class="block_1"> </p>
	<p class="block_">"Öyleyse bunu bana neden anlatıyorsun?"</p>
	<p class="block_1"> </p>
	<p class="block_">"İşte teklifim. Okyanusun tabanından kaldırdıklarımı alacağım. Bunun onda birini limanın temizlenmesini böldüğüm için taca vermem gerekecek. Ve geri kalanı tacın borcuna saymak zorunda kalacağım. Ve loncanın ücretini ödemek zorunda kalacağım. Ama kalanı seve seve ikiye böler ve bir gemiyle Queg'e yollarım." "Neyin karşılığı olarak?"</p>
	<p class="block_1"> </p>
	<p class="block_">"Queg'e döner dönmez çok iyi eğitilmiş bir suikastçı tutmamanın karşılığında." "Hepsi bu mu?" "Dahası, bana ve aileme zarar vermeye çalışmayacağına, ya da Queg'de nüfuzunu kullanarak herhangi birilerinin bize zarar vermesini sağlamayacağına dair yemin edeceksin."</p>
	<p class="block_1"> </p>
	<p class="block_">Vasarius uzun bir süre sessiz, kalmasına karşın, Roo konuşma dürtüsünü bastırdı.</p>
	<p class="block_1"> </p>
	<p class="block_">Quegli soylu sonunda, "Eğer bunu yapabilirsen ve Prens'e ve loncaya parasını verdikten sonra kaldırdığının yarısını bana verirsen, ben de sana ya da ailene daha fazla misilleme yapmamayı kabul ederim," dedi.</p>
	<p class="block_1"> </p>
	<p class="block_">Gece havası serinliyordu ve Roo kollarını vücuduna doladı. "Bu aklımdan çok büyük bir sorunu çıkartıyor."</p>
	<p class="block_1"> </p>
	<p class="block_">"Başka bir şey var mı?" diye sordu Vasarius.</p>
	<p class="block_1"> </p>
	<p class="block_">"Bir öneri," dedi Roo.</p>
	<p class="block_1"> </p>
	<p class="block_">"Nedir?"</p>
	<p class="block_1"> </p>
	<p class="block_">"Fadawah'ın istilacılarıyla olan savaş bittiğinde, kazanç sağlamak için pek çok fırsat olacağını düşünmen. Ama Queg ile Krallık arasında bir savaş patlak verirse böyle bir fırsat olmaz. İstilacıların Acı Deniz'e girmesi iki tarafa da acı çektirdi ve daha fazla savaş bütün kanımızı emer."</p>
	<p class="block_1"> </p>
	<p class="block_">"Katılıyorum," dedi Vasarius. "Savaşmaya hazır değiliz."</p>
	<p class="block_1"> </p>
	<p class="block_">"Demek istediğim bu değil. Birileriyle savaşmaya hazır olduğunuzda, bunun yine iki tarafa da bir yararı olmayacak."</p>
	<p class="block_1"> </p>
	<p class="block_">"Bu bizim karar vereceğimiz bir şey," dedi Quegli.</p>
	<p class="block_1"> </p>
	<p class="block_">"Pekâlâ, ne demek istediğimi anlamıyorsan, en azından şunu düşün: Fadawah ile yapılan savaş bittikten sonra bütün Acı Deniz'in tekrar inşası sırasında çok fazla kazanç fırsatı olacak ve savaşmayanlar bu fırsatların çoğundan yararlanabilecek. Düşündüğüm girişimlerin çoğunda iş ortaklarına ihtiyacım olabilir."</p>
	<p class="block_1"> </p>
	<p class="block_">"Bir kere o korkunç hatayı yaptıktan sonra, bir ortaklık daha teklif etme küstahlığını mı gösteriyorsun?"</p>
	<p class="block_1"> </p>
	<p class="block_">"Hayır, ama bir gün ortak olmak isterseniz, sizi dinlerim."</p>
	<p class="block_1"> </p>
	<p class="block_">Vasarius, "Yeterince dinledim," dedi. "Kamarama döneceğim."</p>
	<p class="block_1"> </p>
	<p class="block_">"Düşünün bunu lordum," dedi Roo, Quegli uzaklaşırken. "Denizin ötesindeki Novindus'a pek çok adam götürülmesi gerekecek ve onları taşıyabilecek birkaç gemi var. Böylesi bir nakliyenin ücreti az olmayacaktır."</p>
	<p class="block_1"> </p>
	<p class="block_">Vasarius bir an durakladıktan sonra ana güverteden aşağıdaki kamaralara giden merdivenlerde gözden kaybolana kadar yürümeye devam etti.</p>
	<p class="block_1"> </p>
	<p class="block_">Roo dönüp yıldızlarla dolu gecede sudaki köpüklü dalgaları izledi. "Onu elime geçirdim!" diye fısıldadı kendi kendine.</p>
	<p class="block_1"> </p>
	<p class="block_10"><img alt="Line" src="images/image.png" class="calibre2"/></p>
	<p class="block_1"> </p>
	<p class="block_">Jimmy kendini sanki birisi kaburgalarını tekmelemiş gibi hissediyordu. Nefes almak can yakıyordu ve birisi yakasını çekiyordu. Uzaktan gelen bir ses, "İç şunu," dedi.</p>
	<p class="block_1"> </p>
	<p class="block_">Dudaklarına ıslak bir şey değdi ve ağzını serin suyun doldurduğunu hissedince içgüdüsel olarak içti. Aniden midesi düğümlendi ve güçlü eller onu tutarken şiddetle titreyerek suyu kustu. Gözleri sımsıkı kapalıydı. Başı çınlıyordu ve sırtını bir gürz ezmiş gibi hissediyordu; pantolonu kendi dışkısıyla pislenmişti. Dudaklarının arasından yine zorla su verildi ve birisi kulağına, "Yavaş iç," dedi.</p>
	<p class="block_1"> </p>
	<p class="block_">Jimmy suyun boğazından azar azar akmasını sağlayınca, midesi suyu kabul etti. Birileri onu kaldırıp taşıdı.</p>
	<p class="block_1"> </p>
	<p class="block_">Jimmy bayıldı.</p>
	<p class="block_1"> </p>
	<p class="block_">Bir süre sonra tekrar ayıldı ve yarım düzine adamın bir kamp kurmuş olduğunu gördü. Bir tanesi yanında oturuyordu ve "Kendinizi biraz daha su içecek durumda hissediyor musunuz?" diye sordu. Jimmy başını sallayınca adam ona bir kupa su verdi. Jimmy suyu içerken aniden korkunç derece susamış olduğunu fark etti. Biraz daha içti ve üçüncü kupanın ardından adam su tulumunu uzaklaştırıp, "Daha fazla içmeyin," dedi. "En azından bir süre."</p>
	<p class="block_1"> </p>
	<p class="block_">Jimmy, "Kimsin sen?" diye sordu. Sesi çatlak ve sanki başka birisi konuşuyormuş gibi yabancı gelmişti.</p>
	<p class="block_1"> </p>
	<p class="block_">"Yüzbaşı Songti. Sizi tanıyorum. Baron James denilen kişisiniz."</p>
	<p class="block_1"> </p>
	<p class="block_">Jimmy doğrulup, "Artık Kont James," dedi. "Yeni bir unvanım var." Etrafa göz attı ve güneşin doğuda yükseldiğini gördü. "Ne kadar oldu?"</p>
	<p class="block_1"> </p>
	<p class="block_">"Sizi günbatımından bir saat sonra bulduk. Buradan biraz ileride kamp kuruyorduk ve alışkanlığım olduğu üzere, bir atlıya çevreyi dolaştırıyordum. Kamp ateşinizi görmüş. Bakmaya geldiğimizde, sizi burada yatarken bulduk. Hiç kan yoktu, biz de yemekten hastalanmış olabileceğinizi düşündük."</p>
	<p class="block_1"> </p>
	<p class="block_">"Zehirlendim," dedi Jimmy. "Şaraptaydı. Az içtim."</p>
	<p class="block_1"> </p>
	<p class="block_">Kısa sakallı, yuvarlak yüzlü bir adam olan Yüzbaşı, "İyi bir ağız tadı," dedi. "Hayatınızı kurtardı."</p>
	<p class="block_1"> </p>
	<p class="block_">"Malar beni ille de öldürmeye çalışmadı. Çok kolay bir şekilde gırtlağımı kesebilirdi."</p>
	<p class="block_1"> </p>
	<p class="block_">"Olabilir," dedi Yüzbaşı, "bizim geldiğimizi duyup kaçmış da olabilir. Ya da bizim varmamızdan yalnızca birkaç dakika önce kaçmış olabilir. Biz onu görmeden bizi duymuş olabilir. Bilmiyorum." James başını salladı, ardından sallamamış olmayı diledi. Başı döndü. "Atım?"</p>
	<p class="block_1"> </p>
	<p class="block_">"Burada at yoktu. Sadece siz, şilteniz, sönük bir ateş ve elinizdeki o boş kupa vardı." Jimmy elini uzattı. "Beni ayağa kaldır."</p>
	<p class="block_1"> </p>
	<p class="block_">"Dinlenmelisiniz."</p>
	<p class="block_1"> </p>
	<p class="block_">"Yüzbaşı," dedi Jimmy. "Ayağa kalkmama yardım edin."</p>
	<p class="block_1"> </p>
	<p class="block_">Yüzbaşı denileni yaptı ve Jimmy ayağa kalktığında, "Bana verebileceğiniz fazla kıyafetiniz var mı?" diye sordu.</p>
	<p class="block_1"> </p>
	<p class="block_">"Ne yazık ki hayır," dedi Yüzbaşı. "Vykor Limanı'ndan üç günlük uzaklıktayız ve geri dönmeye hazırlanıyorduk."</p>
	<p class="block_1"> </p>
	<p class="block_">"Üç gün..." dedi Jimmy. Bir süre hiçbir şey söylemedi, ardından, "Dereye yürümeme yardım et," dedi.</p>
	<p class="block_1"> </p>
	<p class="block_">"Sebebini sorabilir miyim?" dedi Yüzbaşı.</p>
	<p class="block_1"> </p>
	<p class="block_">"Çünkü yıkanmam gerekiyor. Kıyafetlerimi de yıkamalıyım."</p>
	<p class="block_1"> </p>
	<p class="block_">Yüzbaşı, "Anlıyorum, ama bunu bir an önce yola çıkıp Vykor Limanı'na vardığımızda da yapabiliriz, böylece rahatça dinlenebilirsiniz," dedi.</p>
	<p class="block_1"> </p>
	<p class="block_">"Hayır, yıkandıktan sonra yapacak başka bir işim var."</p>
	<p class="block_1"> </p>
	<p class="block_">"Efendim?"</p>
	<p class="block_1"> </p>
	<p class="block_">"Birisini bulmam gerekiyor," dedi Jimmy aşağıdaki güneydoğu yoluna bakarak, "ve ardından onu öldürmem."</p>
	<p class="block_1"> </p>
	<p class="block_9"><img alt="C:\Users\UguR\AppData\Local\Microsoft\Windows\INetCache\Content.Word\Line.png" src="images/image.png" class="calibre1"/></p>
	<p class="block_15"> </p>
	<p class="block_3" id="calibre_pb_17"> </p>
</body></html>
