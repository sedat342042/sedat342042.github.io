<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>04 - Kırık Tacın Parçaları - Yılan Savaşları Efsanesi</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_12">-10-</p>
	<p class="block_13">YATIRIMLAR</p>
	<p class="block_1"> </p>
	<p class="block_">Jimmy kaşlarını çattı.</p>
	<p class="block_1"> </p>
	<p class="block_">Prens Patrick az önce Francie'nin kulağına bir şeyler fısıldamak için eğilmişti ve kız kızararak gülmüştü. Silden Dükü görgü kurallarının ihlal edilmesini görmezden geldi. Rodez, Euper, Sadara ve Timons Dükleri şöyle bir bakıp sohbetlerine geri döndü. Hepsi de göz kamaştırıcı elbiseler giyen kızları, dikkatlerini masadaki çeşitli genç soylulara vermeden önce biraz daha uzunca baktı.</p>
	<p class="block_1"> </p>
	<p class="block_">Dash ağabeyinin durumuna gülmemek için başka tarafa dönmek zorunda kaldı.</p>
	<p class="block_1"> </p>
	<p class="block_">Darkmoor Şatosu'nun salonu, Wiggins adında aksi bir adam olan Prensin Teşrifatçısının görüşüne göre artık aşırı dolmuştu. Adam Krondor'daki sarayda, eski Teşrifatçı Jerome'a devlet görevlerinde ara sıra yardım eden bir yazmandı. Bu küçük avantaj yüzünden, Patrick'in Darkmoor'da tekrar kurulan sarayında teşrifatçılık görevine getirilmişti. Yiyecek, bira ve şarap kıtlığına rağmen herkesin ihtiyaçlarının karşılandığından emin olmak için bir soyludan diğerine koştururken, salonda uçuşan son derece gergin bir kuştan başka bir şeye benzemiyordu.</p>
	<p class="block_1"> </p>
	<p class="block_">Dul Darkmoor Baronesi Mathilda, Silden Dükü'nün solunda oturuyordu. Artık genç olmasa da, halâ güçlü doğu soyluları arasında büyürken öğrendiği sarayda doğup büyümenin getirdiği rahatlığa ve cazibeye sahipti. Dul bir Dük, onun gibi bir kadın için açık bir hedefti. Ama adam çok ilgili görünmüyordu.</p>
	<p class="block_1"> </p>
	<p class="block_">Dash tekrar ağabeyine göz atınca, Jimmy'nin, hatırlayamadığı bir doğu Kontu'nun kızının söylediği bir şeye ilgiliymiş gibi davrandığını gördü. Kızın donuk bir güzelliği vardı ve Dash'ın ağabeyinin hayal kırıklığı üzerindeki eğlencesi şefkate dönüşmüştü. Francie en güzeli olmasa da ortamdaki en ilgi çekici genç kadındı şüphesiz ve Jimmy'nin son birkaç haftayı onunla geçirmesi içinde bir şeylerin uyanmasına sebep olmuştu; çok güçlü olmasa da en azından bir sahip çıkma dürtüsü.</p>
	<p class="block_1"> </p>
	<p class="block_">Dash taca hizmet ettikleri sürece hem kendisinin, hem de ağabeyinin kalplerinin istekleri doğrultusunda gidemeyeceğini biliyordu. Dük torunları ve oğulları olarak, doğuştan son derece yüksek soylulardı. Jimmy de büyük olasılıkla benzer bir unvana yükselecekti ve hizmet etmeye devam ederse Dash da muhtemelen bir Kont olacaktı.</p>
	<p class="block_1"> </p>
	<p class="block_">Bu da, iki kardeşin de kiminle evlenecekleri konusunda çok fazla söz söyleme şansı olmadığı anlamına geliyordu. Bu ayrıntı daha küçük ölçekte babasına, daha geniş ölçekte de Kral'ın isteğine bağlıydı. Hizipçilik Krallık'ta bir yaşam tarzıydı ve iki toprağı birbirine sıkıca bağlıyordu. Doğu zengindi, siyasi olarak güçlüydü ve nüfusu fazlaydı. Batı doğal kaynaklara, büyüme potansiyeline ve sınır olmanın getirdiği bütün sorunlara sahipti: düşmanlar, düzensizlik ve yönetme zorluğu. İki tarafı birbirine yakın tutmak için bir tarafın evliliğe uygun kızlarıyla diğer taraftan birinin oğlunu evlendirmek kuşaklar boyu süren bir yöntem olmuştu ve evlenmek için bir sonraki Kral'dan daha uygun bir erkek yoktu.</p>
	<p class="block_1"> </p>
	<p class="block_">Francie Jimmy'ye göz atıp gülümsedi, ardından Patrick'e döndü. Dash eğilip, "Babama sormalıyız," dedi.</p>
	<p class="block_1"> </p>
	<p class="block_">"Neyi?" Jimmy şaşkın bir ifadeyle arkasını döndü.</p>
	<p class="block_1"> </p>
	<p class="block_">"Kral'ın, oğlunun kiminle evlenmesini istediğini. Kararın çoktan verilmiş olduğunu bir an bile düşünmedin, değil mi?"</p>
	<p class="block_1"> </p>
	<p class="block_">Jimmy bunu düşündükten sonra gülümsedi. "Muhtemelen haklısın. Babam bilmiyorsa, kimse bilmiyordur."</p>
	<p class="block_1"> </p>
	<p class="block_">Jimmy Dük Arutha kendi tarafına bakana kadar bekledi, ardından başıyla babasına işaret etti. Arutha başını salladı, ardından kalktı ve Barones Mathilda'nın arkasından dolaştı. Prens'in kulağına bir şeyler fısıldadı, o da gülümseyerek eliyle gidebileceğini işaret etti ve Arutha oğullarının yanına geldi. Çocuklar, onlara bakmayan Prens'e doğru başlarını eğdi, ardından masadan uzaklaştılar. Üçü de salondan çıkınca Dash, "Eğer gelmeye devam ederlerse, soyluları geri çevirmek zorunda kalacağız," dedi.</p>
	<p class="block_1"> </p>
	<p class="block_">Arutha, "Gelmeye devam ediyorlar," dedi. "Darkmoor'daki huzura kabul, elimizden geldiği kadar bilindik ve gürültülü oluyor. Buraya ilk gelenlerden başlayarak insanlara önce sarayda, ardından da şehirde yer bulmaya başlayacağız. Diğerleri, otağlarda ve kamp çadırlarında duvarların dışında kalacak. Kutlamalarla geçecek bir ay var."</p>
	<p class="block_1"> </p>
	<p class="block_">Jimmy'nin ağzı hayretten açık kaldı. "Bu doğru olamaz." "Doğru," dedi Arutha.</p>
	<p class="block_1"> </p>
	<p class="block_">"Ama Duko ile olan anlaşmamızı sonuçlandırmalıyız-" "Sonuçlandı. Şartlarımızı gönderdik ve bu sabah haber geldi." "Hangi şartlarda anlaşıldı?" diye sordu Dash.</p>
	<p class="block_1"> </p>
	<p class="block_">Arutha yürümeleri gerektiğini işaret etti. Şatonun merkezi avlusuna doğru ilerledi. Koridorlar, ziyarete gelen soyluların ihtiyaçlarıyla ilgilenen içoğlanlarıyla, hizmetkârlarla ve muhafızlarla kaynıyordu. "Bir ay içinde, eski düşmanımız Güney Sınır Bölgesi Dükü olacak."</p>
	<p class="block_1"> </p>
	<p class="block_">"Lord Sutherland!" diye bağırdı Jimmy. "İnanılmaz."</p>
	<p class="block_1"> </p>
	<p class="block_">"Patrick ona hiçbir şey vermek istemiyordu, Kral da ona Karanın Sonu Baronu ya da ona eşdeğer... yerel bir unvan vermeyi tercih ediyordu. İkisini de aksine ikna ettim."</p>
	<p class="block_1"> </p>
	<p class="block_">"Neden?" diye sordu Dash.</p>
	<p class="block_1"> </p>
	<p class="block_">"Çünkü Duko'nun yirmi beş bin adamdan oluşan bir ordusu var. Önceki paralı askerlik görevinden daha soylu bir şey hayal ediyor olabilir, ama adamlarının çoğunun Krallık'a bağlılığı yok. Kral'ı o adamları kontrol altında tutmak için tek umudumuzun bu olduğuna ve bizim olmaktansa onları Kesh'in sorunu yapmamız gerektiğine ikna eltim."</p>
	<p class="block_1"> </p>
	<p class="block_">Dash'ın yüzünden kurnaz bir ifade geçti. "Eğer Dük ise... bu sana değil Prense hesap vereceği anlamına gelir."</p>
	<p class="block_1"> </p>
	<p class="block_">"İşim başımdan aşkın. Ayrıca Patrick Duko'yu doğrudan kontrol ederse, belki ona güvenmeye başlayabilir."</p>
	<p class="block_1"> </p>
	<p class="block_">Jimmy gülümsedi. "Ama yine de Prens'e Güney Sınır Bölgesi ile ilgili bütün meseleler hakkında öneride bulunabileceksin."</p>
	<p class="block_1"> </p>
	<p class="block_">Arutha başını salladı. "Ve bu diğer siyasi sorunları dengede tutar."</p>
	<p class="block_1"> </p>
	<p class="block_">Jimmy ile Dash bunun, Duko'nun güney sınırlarındaki kilit noktalara, onlara unvan vererek kendi yüzbaşılarını yerleştirme izni olduğu anlamına geldiğini biliyordu. Batı'daki son savaşta ölüm oranının son derece yüksek olması eldeki soyluların doldurabileceğinden daha fazla görev vardı. Doğu soyluları, daha çok toprakların getirdiği vergi yüzünden Kral'ı şimdiden bu unvanlar için sıkıştırmaya başlamıştı.</p>
	<p class="block_1"> </p>
	<p class="block_">Bununla birlikte hiçbiri Batı'daki toprakları doğrudan yönetme riskine girmek istemiyordu. Görevi başında bulunmayan yöneticiler Krallık'a yabancı bir kavram değildi, ama Batı için geçerli değildi. Bir Kontluk ya da Dukalık bir yana, bir Baronluk'un yönetimini bile bir mübaşire ya da bir teşrifatçıya bırakmak için Batı'da diğer sorunların yanı sıra Queg, Kesh, Kara Yol Kardeşliği gibi çok fazla sorun vardı. Birkaç tane kilit görev, batı soylularının ikinci ya da üçüncü oğullarına verilecek, böylece Duko kendi başına buyruk davranamayacaktı Jimmy, "Konuyu değiştirmeme izin verin," dedi. Odadaki genç kadınları gösterdi. "Bilmemiz gereken herhangi bir şey var mı?" "Ne hakkında?" diye sordu Arutha.</p>
	<p class="block_1"> </p>
	<p class="block_">Dash, "Patrick müstakbel Krondor Prensesi'nin kim olacağına karar vermiş mi?" diye sordu. Arutha kimsenin dinleyip dinlemediğini görmek için etrafına baktı. "Son iki kraliçemiz Roldemliydi. Borric ve ondan önce de Lyam, Doğu'daki akrabalık bağlarını güçlendirmek istiyordu." Ellerini oğullarının omuzlarına koydu. "Sizde de Roldem kanı var. Annenizin halkını tanıyorsunuz. Kibirliler ve soylarından gurur duyarlar ve kendilerini farklı insanlar olarak düşünürler. Annenizi bu kadar az görmemizin sebebi bu." Arutha'nın ses tonunda iki oğlunun da daha önce duymadığı bir hüzün vardı.</p>
	<p class="block_1"> </p>
	<p class="block_">Ebeveynlerinin evliliklerinin büyükbabaları Dük James tarafından ayarlandığını biliyorlardı ve Roldem'in kraliyet kızlarından ikisi ile yapılan evlilik Krallık'ın yararına olmuştu. Çocuklar evliliğin idealden çok uzak olduğunu bilmesine karşın, Dash ile Jimmy'nin ebeveynleri toplum içinde mutlu bir evlilikleri varmış gibi davranmayı iyi başarıyordu. Ebeveynlerinin ilişkilerinin ne kadar yapmacık olduğunu şimdi anlıyorlardı.</p>
	<p class="block_1"> </p>
	<p class="block_">Dash, "O yüzden bu bir Krallık gelini olmalı, öyle mi?" dedi.</p>
	<p class="block_1"> </p>
	<p class="block_">Arutha başını salladı. "Kral bana böyle söyledi. Ve bir doğulu soylunun kızı olmalı. Tercihen Lordlar Kongresi'nde büyük bir nüfuzu olan Düklerden birinin kızı." "Brian Silden," dedi Jimmy.</p>
	<p class="block_1"> </p>
	<p class="block_">"Borric geleceğin Adalarının Kralı'nı taşıyacak kadını oğlunun seçmesi ayrıcalığını göstermeye kararlı. Bu yüzden Prenseslik için olası beş aday var." Jimmy, "Patrick'in kime evlenme teklif edeceğine dair bir ipucu var mı?" diye sordu.</p>
	<p class="block_1"> </p>
	<p class="block_">Arutha dikkatle oğluna bakıp, "Bir sonraki kraliçemiz Francie olacak," dedi. "Geri kalan her şey zamana kalıyor. Patrick ile çocukluklarından beri arkadaşlar. Kızla arkadaşlık etmekten gerçekten keyif alıyor. Zamanımızdaki devlet evliliklerinde çok daha kötüleri vardı."</p>
	<p class="block_1"> </p>
	<p class="block_">Jimmy incinmiş gibi görünüyordu.</p>
	<p class="block_1"> </p>
	<p class="block_">Dash, "İyi misin?" diye sordu.</p>
	<p class="block_1"> </p>
	<p class="block_">Jimmy babasına, ardından kardeşine göz attı. "Fark etmemiştim."</p>
	<p class="block_1"> </p>
	<p class="block_">Arutha, "Ne?" dedi. "Ona aşık mısın?"</p>
	<p class="block_1"> </p>
	<p class="block_">Jimmy babasına bakıp, "Hiç öğrenemeyeceğim," dedi. Başka bir şey söylemeden dönüp uzaklaştı. Arutha, "Bırak biraz yalnız kalsın," diyen Dash'a baktı.</p>
	<p class="block_1"> </p>
	<p class="block_">"Fark etmemiştim," dedi Arutha.</p>
	<p class="block_1"> </p>
	<p class="block_">"O da öyle," dedi Dash. "Sorun da bu."</p>
	<p class="block_1"> </p>
	<p class="block_">"Ne oldu?"</p>
	<p class="block_1"> </p>
	<p class="block_">"Her şeyin bittiğini düşünüyor." Babasına bakarak, "Büyükbabam sana taca hizmet etmek isteyip istemediğini sordu mu hiç baba?" diye sordu.</p>
	<p class="block_1"> </p>
	<p class="block_">Arutha bu soru sanki az önce tanık olduğu şey kadar şaşırtıcıymış gibi bakıyordu. Bir duraklamanın ardından, "Hayır, elbette hayır," dedi.</p>
	<p class="block_1"> </p>
	<p class="block_">"Neden elbette hayır'?"</p>
	<p class="block_1"> </p>
	<p class="block_">"Çünkü daha çocuktum. Sizin yaptığınız gibi onun için ayak işleri yapmaya başladım, ardından Kraliyet İçoğlanları ile işe verildim, ardından Toprak Beyleri ile."</p>
	<p class="block_1"> </p>
	<p class="block_">"Peki büyüdüğünde başka bir şey yapmak isteyip istemediğini sordu mu?"</p>
	<p class="block_1"> </p>
	<p class="block_">Arutha Dash'a bakıp, "Hayır," dedi. "Hiç sormadı."</p>
	<p class="block_1"> </p>
	<p class="block_">"Eğer sorsaydı daha mutlu bir hayatın olabileceğini düşündün mü hiç?"</p>
	<p class="block_1"> </p>
	<p class="block_">Arutha bir süre sessiz kaldıktan sonra, "bu hayatımda duyduğum en garip soru evlat," dedi. Dash omuzlarını silkti. "Bu günlerde aklımda çok garip sorular var."</p>
	<p class="block_1"> </p>
	<p class="block_">"Neden sordun?"</p>
	<p class="block_1"> </p>
	<p class="block_">"Çünkü taca hizmet etmek isteyip istemediğim konusunda emin değilim."</p>
	<p class="block_1"> </p>
	<p class="block_">"Ne?" dedi Arutha. Ses tonu bir inanmama ve şaşkınlık karışımıydı. "Peki ne iş yapacaksın?" Dash omuzlarını silkti. "Bilmiyorum. Belki Bay Avery'nin şirketine geri dönerim. Çok zengin bir adam."</p>
	<p class="block_1"> </p>
	<p class="block_">Arutha güldü. "Kâğıt üstünde. Kral, Avery ve Jacoby'yi Roo'nun torunları yönetirken ona geri ödeme yapabilir."</p>
	<p class="block_1"> </p>
	<p class="block_">Dash gülümsedi. "Roo'yu tanıyorsam, ondan önce kendine bir servet yapmayı başaracaktır." Arutha elini Dash'ın omzuna koyup, "Eğer tacın hizmetinden ayrılmak istiyorsan, bunu ayarlayabilirim," dedi. "Ama lütfen Fadawah'ı Ylith'ten atana kadar bekle. Hizmetine ihtiyacımız olan sadece birkaç tane yetenekli adam var."</p>
	<p class="block_1"> </p>
	<p class="block_">"Seninle aynı fikirdeyim." Dash sesini alçaltarak, "Sırada ne var?" diye sordu.</p>
	<p class="block_1"> </p>
	<p class="block_">"Gelecek hafta halka açık büyük bir nişan yapılacak. O arada Patrick Duko ile buluşmak için gizlice Ravensburg'e gidecek ve Duko önünde diz çöküp bağlılık yemini edecek. Ardından yeni göreve atanmış Güney Sınır Bölgesi Dükü şehre geri dönecek ve askerlerini çok sessiz bir şekilde yola çıkaracak. Duvarların dışında tutulan paralı askerler içeri alınacak. Pek çoğu garnizonda kalırken, diğerleri iş bulmak için Kesh sınırına gidecek. Patrick'in düğünü bitene ve Krondor'a dönene kadar, Fadawah'ın güney kanadını kaybettiğinden haberi olmadan şehir kontrolümüzde olacak."</p>
	<p class="block_1"> </p>
	<p class="block_">Dash kuşkulu bir ifadeyle baktı. "Krondor Dükü bütün bu olanların neresinde? Neden Patrick'i zafer alayıyla sarayına götürmüyorsun?"</p>
	<p class="block_1"> </p>
	<p class="block_">"Bir süreliğine başka bir yere gitmem gerekiyor. Halledilmesi gereken ve sadece benim başında olabileceğim bir iş var."</p>
	<p class="block_1"> </p>
	<p class="block_">Dash, "Bunun kesinlikle garip geldiğini söylersem beni bağışla," dedi.</p>
	<p class="block_1"> </p>
	<p class="block_">"Garip ya da değil, gerçek bu. Şimdi gidip ağabeyini bul ve gerçekten kötü olup olmadığına bak.</p>
	<p class="block_1"> </p>
	<p class="block_">Eğer öyleyse, onu götürüp sarhoş et ve aklını Francie'den uzak tutacak bir garson kız bul." Dash, "Denerim," dedi ve ağabeyini bulmaya gitti.</p>
	<p class="block_1"> </p>
	<p class="block_">Arutha küçük oğlunun gidişini izledi ve bir süre düşüncelere dalarak orada öylece durdu, ardından döndü ve kabul salonuna yöneldi. Yaptığı planları hayata geçirmeden önce ayarlanması gereken pek çok şey vardı hâlâ.</p>
	<p class="block_1"> </p>
	<p class="block_">Jimmy ve Dash içeri girdiğinde, Erik von Darkmoor ve Rupert Avery, Darkmoor'un en iyi meyhanelerinden biri olan Dolma Domuz'da oturuyordu. Jimmy şimdiden sarhoş gözüküyordu ve Erik kalkıp kalabalık salonun öteki tarafına doğru el etti. "Dash!"</p>
	<p class="block_1"> </p>
	<p class="block_">Dash onu görüp oldukça dengesiz olan Jimmy'yi masaya doğru yönlendirdi. "Bize katılın!" dedi Roo neşeyle.</p>
	<p class="block_1"> </p>
	<p class="block_">Tombul bir garson kız geldi ve Erik dördüne de bira söyledi. Dash, "Hayır teşekkürler," dedi.</p>
	<p class="block_1"> </p>
	<p class="block_">"Yeterince içti."</p>
	<p class="block_1"> </p>
	<p class="block_">Erik şaşkın görünüyordu, ama garson kızı eliyle uzaklaştırırken hiçbir şey söylemedi.</p>
	<p class="block_1"> </p>
	<p class="block_">"Sizi sarayın dışına çıkaran şey nedir genç soylular?" diye sordu Roo.</p>
	<p class="block_1"> </p>
	<p class="block_">"Hava almaya ihtiyacımız vardı," dedi Jimmy, iğneleyici bir tonla.</p>
	<p class="block_1"> </p>
	<p class="block_">Roo Erik'e göz atınca Erik, "Ters giden bir şeyler var gibi," dedi.</p>
	<p class="block_1"> </p>
	<p class="block_">Dash öne eğilip sessizce, "Kadın meselesi," dedi.</p>
	<p class="block_1"> </p>
	<p class="block_">Erik güldü ve Jimmy'nin ifadesi sertleşmeden, ellerini kaldırdı. "Dalga geçmiyorum Jimmy. Bu sadece... beklenmedik."</p>
	<p class="block_1"> </p>
	<p class="block_">Roo başıyla onayladı. "İkinizin de bir kadın yüzünden teselliyi bira maşrapalarında aramayacağınıza bahse girerdik." Jimmy, "O kadar basit değil," dedi. "Asla değildir," dedi Roo.</p>
	<p class="block_1"> </p>
	<p class="block_">İki kardeş de Roo'nun Sylvia Esterbrook ile olan ilişkisini biliyordu. Kız Roo'yu parmağında oynatmış, karısını aldatmasına ve işlerinden ödün vermesine sebep olmuştu. Zor yoldan öğrenmiş olsa da, söylenenlere göre o zamandan beri örnek bir kocaydı.</p>
	<p class="block_1"> </p>
	<p class="block_">"Peki kız kim?" diye sordu Erik.</p>
	<p class="block_1"> </p>
	<p class="block_">"Silden Dükü'nün kızı," diye yanıtladı Dash.</p>
	<p class="block_1"> </p>
	<p class="block_">"Ah," dedi Erik, anlamış gibi. "Ya ilgilenmiyor ya da... yoksa nişanlı mı?"</p>
	<p class="block_1"> </p>
	<p class="block_">Dash etrafa göz gezdirdi. "Sonuncusu, ama pek fazla bilinmiyor."</p>
	<p class="block_1"> </p>
	<p class="block_">Erik söylenenin içeriğini anlamış gibiydi. Kalktı. "Şatoya dönmem gerekiyor." Roo'ya dönüp, "Karli'ye selamlarımı söyle," dedi. "Çocuklara da."</p>
	<p class="block_1"> </p>
	<p class="block_">"Sen de Kitty'ye sevgilerimi ilet," diye karşılık verdi Roo.</p>
	<p class="block_1"> </p>
	<p class="block_">Erik ayrıldıktan sonra Roo, "Ben de gitmeliyim," dedi. "Sabah yapacak çok işim var. Sabahın ilk ışıklarında Nakor'un tapınağına tahıl getiren arabaları teslim alacağım."</p>
	<p class="block_1"> </p>
	<p class="block_">Jimmy, "Pug Patrick ile tartıştığından beridir Nakor'u görmüyorum," dedi. "Nerede o?" "Ne zaman ortadan kaybolunacağını bilecek kadar akıllı," dedi Roo. "Son birkaç gündür tapınağında."</p>
	<p class="block_1"> </p>
	<p class="block_">Roo başını salladı. "Evden başka her yerde uyuyormuşum gibi hissetmeme neden olan birden fazla olay yaşadım. Anlıyorum. Eğer ihtiyacınız olursa, bana uğrayın. Bir arabanın altında uyumaya aldırmazsanız yerimiz var." Güldü. "Pekâlâ genç lordlar, iyi geceler."</p>
	<p class="block_1"> </p>
	<p class="block_">Garson kız tekrar gelip, "Kapatmadan önce istediğiniz bir şey var mı genç beyler?" diye sordu.</p>
	<p class="block_1"> </p>
	<p class="block_">Dash, "Teşekkür ederiz yok," dedi. "Kalkıyoruz." Jimmy, "Saraya dönmeyeceğim," dedi.</p>
	<p class="block_1"> </p>
	<p class="block_">"Tamam," dedi Dash. "Ama en azından biraz yürüyelim, böylece daha mantıklı bir yerde sızarsın."</p>
	<p class="block_1"> </p>
	<p class="block_">Jimmy'nin yüzü aydınlandı. "Buldum! Nakor'u görmeye gidelim!"</p>
	<p class="block_1"> </p>
	<p class="block_">Daha iyi bir teklifi olmadığı için Dash kabul etti. İki kardeş meyhaneden çıktı ve Dash, yürürken sendeleyen ağabeyine yarı yol göstermek, yarı destek olmak için Jimmy'nin koluna girdi.</p>
	<p class="block_1"> </p>
	<p class="block_">Jimmy inledi. Başı zonkluyor ve sanki göz kapakları birbirine yapıştırılmış gibi hissediyordu. Ağzı sanki birisi bir hafta önce yemek artıkları doldurmuş ve onları orada çürümeye bırakmış gibi kokuyordu. "Biraz su ister misin?"</p>
	<p class="block_1"> </p>
	<p class="block_">Jimmy zorlayarak gözlerini açtı ve başının zonklaması arttığı için anında açmamış olmayı diledi. Tepesinde bir kadının yüzü vardı ve gözleri odaklanırken, kadının yüzünün tamamını görmeye başladı. Kafasını kaldırıp sağ kolunun üstünde doğruldu ve sol eliyle uzandı. Kadın eline bir bardak tutuşturdu ve Jimmy içti. Aniden bunun kötü bir fikir olduğunu düşündü: kalbi gümbürdemeye, derisi kızarmaya ve alnında ter damlacıkları oluşmaya başlamıştı. Hayatının en kötü akşamdan kalmalığını yaşıyordu ve eninde sonunda su içmesi gerekeceği için kendini zorlayarak suyu bilirdi. "Teşekkürler," dedi kart bir sesle, bardağı geri verirken.</p>
	<p class="block_1"> </p>
	<p class="block_">"Kardeşin burada," dedi kadın, tapınakta kaldığı zaman Nakor'un kişisel ofisi olarak kullandığı yeri göstererek,</p>
	<p class="block_1"> </p>
	<p class="block_">"Seni tanıyor muyum?" diye sordu Jimmy çatlak bir sesle. "Sanmıyorum," dedi genç kadın, hafifçe gülümseyerek. "Ama ben seni tanıyorum. Sen yaşlı Dük'ün torunusun, değil mi?"</p>
	<p class="block_1"> </p>
	<p class="block_">Jimmy başını salladı. "Dük Arutha'nın oğlu James ve evet, Lord James büyükbabamdı. Bana Jimmy derler."</p>
	<p class="block_1"> </p>
	<p class="block_">"Sen de bana Aleta diyebilirsin." Kız James'in yüzünü inceledi. "Kadın meselesi mi?"</p>
	<p class="block_1"> </p>
	<p class="block_">Jimmy başını salladı. "Sanırım."</p>
	<p class="block_1"> </p>
	<p class="block_">Kız Jimmy'yi süzerek, "Eh, şu anda bakılacak bir tarafın yok, ama seni çalıştığım meyhanelerin birkaçında görmüştüm ve sarhoş ya da akşamdan kalma olmadığın zamanlarda fena biri değilsin," dedi. "'Hayır'ı pek sık duymadığını tahmin ediyorum."</p>
	<p class="block_1"> </p>
	<p class="block_">"Öyle bir şey değil," dedi Jimmy yavaşça kalkarak. "Sadece başka birisiyle evleneceğini öğrendim."</p>
	<p class="block_1"> </p>
	<p class="block_">"Yaa," dedi Aleta, anlamış gibi. "Kız bunu biliyor mu?"</p>
	<p class="block_1"> </p>
	<p class="block_">"Neyi?"</p>
	<p class="block_1"> </p>
	<p class="block_">"Onun yüzünden kendini birayla öldürmeye çalıştığını?"</p>
	<p class="block_1"> </p>
	<p class="block_">"Hayır. Çocukken arkadaştık..." Gözlerini kısıp kıza baktı. "Sana bunları neden anlatıyorum?" Kız gülümsedi. "İhtiyacın olduğu için mi?"</p>
	<p class="block_1"> </p>
	<p class="block_">Jimmy biraz daha su içti. "Teşekkür ederim. Sanırım kardeşimin ne yapmakta olduğuna bakacağım."</p>
	<p class="block_1"> </p>
	<p class="block_">Hareketle dolu olan depoyu sallanarak geçti. Nakor'un ofisinin kapısına varmasına az kala, deponun büyük dış kapıları açıldı ve içerisi ışıkla doldu. Jimmy döndüğünde bir arabanın içeri girdiğini gördü. Arkasından başka arabalar da geliyordu.</p>
	<p class="block_1"> </p>
	<p class="block_">Jimmy'nin arkasındaki ofis kapısı açıldı ve Nakor hızla dışarı çıktı. "Roo!" diye bağırdı Jimmy'nin yanından geçerken. "Yiyecek getirmişsin!"</p>
	<p class="block_1"> </p>
	<p class="block_">Dash Nakor'un peşinden çıkıp ağabeyinin yanında durdu. "Yaşıyor musun?" "Güçbela," dedi Jimmy. "Ne oldu?"</p>
	<p class="block_1"> </p>
	<p class="block_">"Kendini biranın içinde boğmaya çalıştın. Başaramadın."</p>
	<p class="block_1"> </p>
	<p class="block_">"Biliyorum, ama buraya nasıl geldik?"</p>
	<p class="block_1"> </p>
	<p class="block_">"Babam beni peşinden yolladı ve seni sarhoş ettikten sonra bir garson kızın kollarına bırakmamı söyledi."</p>
	<p class="block_1"> </p>
	<p class="block_">"Söylenenin yarısını yapmakta başarılı olmuşsun gibi görünüyor."</p>
	<p class="block_1"> </p>
	<p class="block_">"Eh, kalacak yer sağlamak isteyen birkaç tane hanımefendi vardı, ama sen havanda değil gibiydin."</p>
	<p class="block_1"> </p>
	<p class="block_">"Berbat durumdayım," dedi Jimmy. "Bütün bu olanlar hakkında ne hissedeceğimi gerçekten bilmiyorum."</p>
	<p class="block_1"> </p>
	<p class="block_">Dash omuzlarını silkti. "Belki de en iyisi budur. Çocukluğumuzdan beri kiminle evleneceğimiz konusunda söz hakkımızın olmayacağını ikimiz de biliyorduk. Babamın Krondor Dükü olması yüzünden, devletin yararına bir evlilik yapmamız kaçınılmaz oldu."</p>
	<p class="block_1"> </p>
	<p class="block_">"Biliyorum, ama yine de..."</p>
	<p class="block_1"> </p>
	<p class="block_">"Ne?"</p>
	<p class="block_1"> </p>
	<p class="block_">Jimmy iç geçirdi. "Bilmiyorum."</p>
	<p class="block_1"> </p>
	<p class="block_">"Bunun Francie ile ilgili olmadığını biliyorsun," dedi Dash.</p>
	<p class="block_1"> </p>
	<p class="block_">"Yok mu?"</p>
	<p class="block_1"> </p>
	<p class="block_">"Yok," dedi Dash. "Eğer Kraliçe olursa, ikinizi ayrı tutacak hiçbir şey olmaz; sarayın diğer yollara başvurmakta ne kadar deneyimli olduğunu tanrılar bilir. Hayır, bu başka bir şey. Bu sen ve ne istediğinle ilgili"</p>
	<p class="block_1"> </p>
	<p class="block_">"Anlamıyorum."</p>
	<p class="block_1"> </p>
	<p class="block_">"Ben de tam olarak anladığımı sanmıyorum, ama bu seninle ilgili." Arabalara baktı. "Şu arabaların birinde hâlâ Jason'ı göreceğimi sanıyorum," dedi Dash düşünceli bir şekilde.</p>
	<p class="block_1"> </p>
	<p class="block_">Dash orada çalışırken Jason Rupert'in Acı Deniz Şirketi'nde çalışıyordu ve Jacob'ın kızına aşık olduğu için Rupert'in rakibi Jacob Esterbrook'a bilgi veriyordu. Savaşta ölmüştü. İlk araba depoya girerken Jimmy, "Söylesene, şu kız kim?" diye sordu.</p>
	<p class="block_1"> </p>
	<p class="block_">"Hangisi?" diye sordu Dash.</p>
	<p class="block_1"> </p>
	<p class="block_">"Şuradaki, bana su veren. Adının Aleta olduğunu söyledi."</p>
	<p class="block_1"> </p>
	<p class="block_">"O halde onun hakkında benden fazla şey biliyorsun." dedi Dash. "Neden Nakor'a sormuyorsun." "O kızda garip bir şeyler var. İyi, ama garip."</p>
	<p class="block_1"> </p>
	<p class="block_">Dash, "Luis!" dedi Hızla Jimmy'nin yanından geçip, Luis de Savona'nın Dash'ın tanımadığı bir kadının yanında oturduğu ikinci arabanın yanına gitti. Luis arabadan inince Dash, "Luis!" dedi. "Seni tekrar gördüğüme sevindim."</p>
	<p class="block_1"> </p>
	<p class="block_">Luis Dash'ın elini sıkıp, "Ben de seni tekrar gördüğüme sevindim genç Bay Jameson," dedi. "Büyükannenle büyükbabanın ölümünü öğrendiğime üzüldüm." Roo Darkmoor'da çalışırken, Luis Roo'nun Doğu'daki işleriyle ilgilenmek için kışı Salador'da geçirmişti.</p>
	<p class="block_1"> </p>
	<p class="block_">Dash, "Teşekkür ederim," dedi. Ardından arabadan inen kadına baktı. "Bayan Avery?" dedi şaşkınlıkla.</p>
	<p class="block_1"> </p>
	<p class="block_">Karli Avery çirkin, tombul bir kadındı. Arabadan inen kadınsa, ince yapılı ve bronzdu ve hâlâ güzel olmasa da, dikkat çeken canlı ve anlamlı bir yüzü vardı. "Dash!" dedi kadın, Dash'ın ellerini tutup yanağından öperek. "Nasılsın?"</p>
	<p class="block_1"> </p>
	<p class="block_">"Ben iyiyim Bayan Avery, ama siz... çok farklı görünüyorsunuz!"</p>
	<p class="block_1"> </p>
	<p class="block_">Kadın güldü. "Bütün kış yapacak çok fazla iş, ama çok az yiyecek vardı. Arabaları yükleyip boşaltmak, onları sürmeyi öğrenmek, çocuklarla ilgilenmek. Saatlerce güneşin altında kalmak; hepsi de insanı değiştiriyor."</p>
	<p class="block_1"> </p>
	<p class="block_">"Öyle olmalı," dedi Dash. Yanlarına Jimmy gelince Dash, "Ağabeyimi hatırlıyorsunuz, değil mi?" dedi.</p>
	<p class="block_1"> </p>
	<p class="block_">İkisi de Jimmy'yi selamladı ve Dash, "Çocuklar ve Bayan Jacoby nasıl?" diye sordu.</p>
	<p class="block_1"> </p>
	<p class="block_">"Hepsi Helen ile birlikte Salador'da," dedi Karli, "ama artık Bayan Jacoby değil. Artık Bayan de Savona."</p>
	<p class="block_1"> </p>
	<p class="block_">Dash gülüp hafifçe Luis'in koluna vurdu. "Evlenmişsin!"</p>
	<p class="block_1"> </p>
	<p class="block_">Nakor ile birlikte yanlarına Roo geldi. "Kesinlikle."</p>
	<p class="block_1"> </p>
	<p class="block_">Nakor arkadaşını tebrik edip, 'Umarım sonunda mutlu olursun," dedi.</p>
	<p class="block_1"> </p>
	<p class="block_">Luis gülümsedi. "Her zamanki gibi mutluyum, seni garip küçük adam."</p>
	<p class="block_1"> </p>
	<p class="block_">"Olacaksın da," dedi Nakor. Roo'ya dönüp, "Tahılımı ve heykeltıraşımı getirdin mi?" diye sordu.</p>
	<p class="block_1"> </p>
	<p class="block_">Roo, "Henüz heykeltıraş bulamadım, ama tahılı getirdim," dedi.</p>
	<p class="block_1"> </p>
	<p class="block_">"Araba yapımcıları işine yaradı mı?" diye sordu Nakor arabaların içeriklerini incelemeye başlarken. Diğer arabalar da yavaş yavaş geliyordu.</p>
	<p class="block_1"> </p>
	<p class="block_">Roo, "Çok," dedi. "İlk fırsatta Krondor'a gitmeyi düşünüyorum; istilacıların arasında çok sayıda yetenekli zanaatkâr ve usta olabilir. Eğer onları toparlayabilirsem..."</p>
	<p class="block_1"> </p>
	<p class="block_">Jimmy ile Dash birbirlerine baktı. Jimmy, "Önümüzde bir savaş olduğunu düşünürsen, çalışacak durumda olduklarını nereden çıkarıyorsun?" diye sordu.</p>
	<p class="block_1"> </p>
	<p class="block_">Roo güldü. "Kaynaklarım var ve siz öğrendikten bir saat sonra Patrick'in Duko ile bir anlaşma yaptığını öğrendim." "Kaynakların mı?"</p>
	<p class="block_1"> </p>
	<p class="block_">"Baban," dedi Roo gülerek. "Büyükbaban kadar kötü niyetli değil, ama iş bütün kaynaklarını hazırlamaya gelince büyükbabanız kadar becerikli değil. Ayrıca, Kraliyet Hazinesi'nin en büyük borcu olan tek insan benim, bu yüzden babanız beni olan bitenden haberdar ediyor." Jimmy, "Pekâlâ, umarım zararını beklediğinden daha erken giderirsin," dedi.</p>
	<p class="block_1"> </p>
	<p class="block_">Nakor, "Tabii daha önce kendini öldürtmezse," dedi.</p>
	<p class="block_1"> </p>
	<p class="block_">Roo Nakor'a uğursuz bir bakış attı. "Bahse girebileceğin aptalca görevlere gönüllü değilim artık. Tutucu bir aile babası ve evinde kalıp işleriyle ilgilenen bir iş adamıyım." Yakınlardan bir ses, "Ufak bir işi hallettikten sonra," dedi.</p>
	<p class="block_1"> </p>
	<p class="block_">Bütün gözler biraz arkalarında duran Erik von Darkmoor'a çevrildi. "Sana bakmaya gelmiştim; hepinizin bir arada olması ne güzel." Dash ile Jimmy'ye bakıp, "Hemen babanızı görmeye gidiyorsunuz beyler," dedi.</p>
	<p class="block_1"> </p>
	<p class="block_">Kardeşler anında kapıya doğru ilerlemeye başladı. Jimmy ona su veren genç kadının yanından geçerken, "Tekrar teşekkürler," dedi.</p>
	<p class="block_1"> </p>
	<p class="block_">Kadın gülümseyerek başını salladı.</p>
	<p class="block_1"> </p>
	<p class="block_">Erik Nakor'a döndü. "Dominic Birader'e ulaşabilir misin?"</p>
	<p class="block_1"> </p>
	<p class="block_">Nakor başını salladı. "Bu aralar Rillanon'dan dönecek. Ishap Tapınağının buradaki çabalarımıza destek olma istekliliği konusunda bana haber getirmesi gerekiyor. Sanırım ya Salador'dadır ya da burasıyla Salador arasında bir yerlerdedir."</p>
	<p class="block_1"> </p>
	<p class="block_">"Onu bulması için doğuya bir devriye gönderdim. Eğer devriye onu bulmadan bir şekilde buraya gelirse, lütfen Dük Arutha'ya haber gönder."</p>
	<p class="block_1"> </p>
	<p class="block_">Nakor başını salladı. "Nedenini sorabilir miyim?"</p>
	<p class="block_1"> </p>
	<p class="block_">"Sorabilirsin," dedi Erik. "Ama ben yanıt veremem. Dük Arutha'ya sormak zorundasın." Nakor, "Olabilir," dedi.</p>
	<p class="block_1"> </p>
	<p class="block_">Erik Roo'ya dönüp, "Seninle konuşmam gerekiyor," dedi. Luis ile Karli'ye göz atıp, "İzninizle," dedi.</p>
	<p class="block_1"> </p>
	<p class="block_">Roo'yu depodan bozma tapınağın en uzak köşesine götürdü ve "Senin için Sarth'ta kim çalışıyor?" diye sordu.</p>
	<p class="block_1"> </p>
	<p class="block_">Roo, "Sarth'ta benim için çalışan birisi olduğunu düşünmene sebep olan şey nedir?" diye sordu.</p>
	<p class="block_1"> </p>
	<p class="block_">Erik, "Roo, benimle konuşuyorsun," dedi. "Şimdi, senin için Sarth'ta kim çalışıyor?"</p>
	<p class="block_1"> </p>
	<p class="block_">Roo, "John Vinci," dedi. "Bağımsız bir tüccar gibi davranıyor; Queg'den kaçak mal getiriyor.</p>
	<p class="block_1"> </p>
	<p class="block_">Benim için çalıştığının herkesçe bilinmemesinin nedeni bu."</p>
	<p class="block_1"> </p>
	<p class="block_">"Güzel. Onu ziyaret etmemiz gerekiyor."</p>
	<p class="block_2"> </p>
	<p class="block_">"Ne?" dedi Roo. "Biz mi? Ziyaret mi?"</p>
	<p class="block_1"> </p>
	<p class="block_">Erik, "Kuzeye ilerlemeden önce Sarth'ta durumun ne olduğunu öğrenmemiz gerekiyor," dedi. "Owen orduyu alıp Nordan'ı Sarth'ta sıkıştırıp ezmeden önce ayrıntılı bir raporla dönmem gerekiyor. O bölgenin çevresine keşifçiler gönderdik ve çoğu geri döndü, ama kasabanın içinde ne kadar güçlü olduklarını öğrenemedik. İçeri girip duruma göz atmamız gerekiyor." Roo çocukluk arkadaşının gözlerinin içine bakıp, "'Biz' derken Krallık ordusundan bahsediyorsun, değil mi?" dedi. "Hayır, senle benden bahsediyorum." "Olmaz!" dedi Roo.</p>
	<p class="block_1"> </p>
	<p class="block_">"Mecbursun," dedi Erik. "Gırtlaklarımız kesilmeden bizi Sarth'a sokacak en inandırıcı hikâyeleri söyleyebilecek tanıdığımız tek adam sensin."</p>
	<p class="block_1"> </p>
	<p class="block_">"Ne hikâyesi?"</p>
	<p class="block_1"> </p>
	<p class="block_">"Sen Queg ve Özgür Şehirler ile açıkça ticaret yapan tanınmış bir Krallık tüccarısın. Kâr etmeyi her şeyin üstünde tutan bir adam olarak tanınıyorsun. Eğer Sarth'a gizlice girmeyi başarırsan özellikle arkadaşın Vinci hikâyeni doğrulamaya hazırsa tutuklansak bile onları rakiplerinden önce iş yapmaya can atan açgözlü bir tüccar olduğuna ikna edebilirsin."</p>
	<p class="block_1"> </p>
	<p class="block_">"Biz?"</p>
	<p class="block_1"> </p>
	<p class="block_">"Ben de seninle geliyorum," dedi Erik.</p>
	<p class="block_1"> </p>
	<p class="block_">Roo hâlâ ikna olmamış gibi görünüyordu. "Demek darağacında bir kez daha yanımda olacaksın, ha? Yalnız bu kez bizi ayağa kaldırıp taca hizmet etmek için ölüm cezamızın ertelendiğini söyleyecek bir Bobby de Loungville olmayacak.</p>
	<p class="block_1"> </p>
	<p class="block_">"Teşekkür ederim, almayayım. Hizmetimi yaptım ve suçlarım için affedildim."</p>
	<p class="block_1"> </p>
	<p class="block_">"Tacın sana borçlu olduğu parayı geri almak ister misin?"</p>
	<p class="block_1"> </p>
	<p class="block_">"En büyük umudum."</p>
	<p class="block_1"> </p>
	<p class="block_">"O halde yerinde olsam bunu düşünürdüm Roo."</p>
	<p class="block_1"> </p>
	<p class="block_">Etrafa göz attı. "Burası konuşmak için uygun bir yer değil. Bu akşam şatoya gel ve beni odamda bul. Sonrasını o zaman anlatırım."</p>
	<p class="block_1"> </p>
	<p class="block_">Roo, "Arkadaşlığımızın hatırı için geleceğim, ama artık aptalca görevlere gitmiyorum Erik," dedi. Kaçakçıların gemisi, Krondor ile Ylith arasındaki kayalıklara çarpmadan mümkün olduğunca kıyıya yakın giderek sessizce sahile doğru ilerliyordu.</p>
	<p class="block_1"> </p>
	<p class="block_">Roo ve Erik kıyıyı takip ederek Duko'nun kurduğu yarım gün uzaklıktaki kontrol noktasının biraz ilerisine kadar at sürmüştü ve yanlarındaki muhafız takımı atlarını Owen Greylock'un ileri konumuna geri götürmüştü. Resmi olmayan bir iletişim ağı çoktan işlemeye başlamıştı ve Dük Duko'nun bağlılıklarını değiştirdiğini Prens'in son zamanlardaki yakın çevresinden birkaç kişinin bilmesine rağmen, değişim rüzgârları hakkında söylentiler vardı.</p>
	<p class="block_1"> </p>
	<p class="block_">Söylentilerin çoğu Dük Arutha'nın adamları tarafından çıkarılmıştı.</p>
	<p class="block_1"> </p>
	<p class="block_">Dikkatlice çıkartılmış şu andaki söylenti, Krallık'ın güney sınırındaki Kesh tehdidi yüzünden bu yıl kuzeydeki istilacılara saldırmayacağıydı. Ayrıca Prens'in Batı'nın yönetimini, oldukları yerde tutunmalarını, gerekli olan yerleri savunmalarını, ama saldırmamalarını emreden Owen Greylock'a bırakarak Rillanon'daki kraliyet sarayında evlenmek üzere yakında Doğu'ya gideceği söylentileri de yayılmıştı.</p>
	<p class="block_1"> </p>
	<p class="block_">Roo söylentilerin kapsamına şaşırmıştı. Erik ona, Arutha'nın adamlarının güç değişimini mümkün olduğunca gizli tutarak sessizce yapmak için çoktan Krondor'da olduğunu söylemişti. Batı Orduları şehre tekrar yerleştiğinde sadece düşmanı şaşırtmakla kalmayacak, onları savunmasız bir durumda yakalayacaklardı.</p>
	<p class="block_1"> </p>
	<p class="block_">Tayfalardan biri fısıldayarak, "Neredeyse geldik," dedi. "Hazırlanın."</p>
	<p class="block_1"> </p>
	<p class="block_">Roo, "Bunun gerekli olduğuna emin misin?" dedi.</p>
	<p class="block_1"> </p>
	<p class="block_">"Kesinlikle," dedi Erik.</p>
	<p class="block_1"> </p>
	<p class="block_">Kaptan yelkenlerin indirilmesini emretti ve denize bir kayık indirildi. Ne Erik ne de Roo denizciydi, ama Erik dikkatleri üzerlerine çekmeden sessiz bir balıkçı kasabasına kürek çekecek kadar işi bildiğini düşünüyordu.</p>
	<p class="block_1"> </p>
	<p class="block_">Erik ile Roo iple kayığa indi ve Erik kürekleri ıskarmozlara takana kadar, kaçakçılar yelkenlerini açıp uzaklaşmaya başlamıştı. Burada akıntı güneydoğuya doğruydu ve Erik Sarth'ın hemen güneyinde kumlu bir koyu olan balıkçı kasabasına gitmeye çalışarak, rotadan sapmamak için çaba harcamak zorunda kalıyordu. Roo, "İyi misin?" diye sordu.</p>
	<p class="block_1"> </p>
	<p class="block_">Erik küreklere asılınca kayık ileri doğru fırladı. "Her şey yolunda."</p>
	<p class="block_1"> </p>
	<p class="block_">Deniz nispeten sakin olduğu için kıyıya vuran dalgaların sesi çok gelmiyordu, ama kıyıya yaklaştıkça dalgalar büyüyerek kayığı havalandırıyordu. Erik küreklere asıldı ve dalga tam önlerinde kırılırken kayık biraz geriye kayarak bir tepeyi çıkıyormuş gibi göründü.</p>
	<p class="block_1"> </p>
	<p class="block_">Aniden kayığın ucu suya girdi ve Roo omzunun üstünden geriye göz atınca suya baktığını fark etti. Dalga çarpıp onu anında sırılsıklam ederken, "Erik!" diye bağırdı.</p>
	<p class="block_1"> </p>
	<p class="block_">Kayık sallandı ve Erik ucunu kıyıya doğru [utmaya çalışırken yana döndü. Kayık iyice sola yattı, ardından aniden döndü ve Erik ile Roo suya düştü.</p>
	<p class="block_1"> </p>
	<p class="block_">Roo ağzından sular saçarak yüzeye çıktı ve suyun yalnızca bel hizasına geldiğini fark etti. Etrafına göz atınca, Erik'in birkaç metre ötede olduğunu gördü. Alabora olmuş kayık doğruca kıyıya sürükleniyordu.</p>
	<p class="block_1"> </p>
	<p class="block_">Roo Erik'in yanına gitti ve tam Erik'in kayık kullanma becerileri hakkında yorum yapmak üzereydi ki, otuz - kırk metre ötede bir fenerin kapağı açıldı. Suyun kenarında, fenerin ışığında görülebilen adamlar vardı. Çok geçmeden Erik ile Roo kıyıda, pek çoğu onların olduğu tarafa yaylarını ya da arbaletlerini doğrultmuş yirmi tane silahlı adam gördü. Onların arkalarında, ileride, balıkçı köyünün zayıf dış hatları görülüyordu.</p>
	<p class="block_1"> </p>
	<p class="block_">Roo Erik'e dönüp, "Her şey yolunda mı?" dedi.</p>
	<p class="block_1"> </p>
	<p class="block_9"><img alt="C:\Users\UguR\AppData\Local\Microsoft\Windows\INetCache\Content.Word\Line.png" src="images/image.png" class="calibre1"/></p>
	<p class="block_3" id="calibre_pb_12"> </p>
</body></html>
