<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>04 - Kırık Tacın Parçaları - Yılan Savaşları Efsanesi</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_12">-4-</p>
	<p class="block_13">YERALTI</p>
	<p class="block_1"> </p>
	<p class="block_">Dash ürperdi.</p>
	<p class="block_1"> </p>
	<p class="block_">Önceki günün bahar havasından sonra rüzgâr soğuk esmeye başlamıştı ve hâlâ, soğuk vurunca daha fazla sızlıyormuş gibi görünen pek çok çürüğü vardı. Yine de, hareket etmek vücudunun tutulmasını engelliyor gibiydi. Kaçma olasılığından bahsettiğinden beridir Gustaf ile konuşma fırsatı bulamamıştı. Tahvin, Dash'ı endişelendirecek şekilde yakınlarında duruyordu. Adamın nedenlerini yalnızca tahmin edebiliyordu; ya kaçmanın bir yolunu arıyor ve böylesi kaçışta Dash ile Gustaf'ın olası bir yoldaş olduğunu düşünüyordu ya da bir muhbirdi. Dash hangisi olduğunu anlamak için birkaç gün daha bekleyebileceğine karar verdi.</p>
	<p class="block_1"> </p>
	<p class="block_">Muhafızlar bağırarak öğle yemeği molasını haber verdi. Ekmek ve sulandırılmış şarap dağıtan çocuklar sabırsızlıkla beklenen yiyecekleri dağıtmak için hızla adamların arasında ilerlemeye başladı. Gustaf tamir ettikleri duvara yaslanırken, Dash iş yaptığı yere, duvar yerleştirilecek bir sonraki taşın dibine çöktü. Dash bir ısırık alırken, "Ya ben buna alışıyorum, ya da daha iyi bir fırıncı buldular," dedi. Gustaf, "Alışıyorsun," dedi. "Eski bir deyişi hatırla: Açlık en iyi sostur."'</p>
	<p class="block_1"> </p>
	<p class="block_">Dash Vadili savaşçıyı inceledi. İlk başlarda konuşması baş sallamaları, homurdanmaları ve ara sıra 'evet' ya da 'hayır'ları içeriyor gibi görünüyordu. Ama dün geceden beri davranışları Dash'a karşı biraz daha makul gelmişti. "Şehirde ne yaparken yakalandın?" diye sordu Dash.</p>
	<p class="block_1"> </p>
	<p class="block_">"Şehirde yakalanmadım," dedi Gustaf, yavan öğününü bitirirken. Şaraplı suyundan bir yudum alıp, "Bir kervanda muhafızdım..." dedi. Çevresine göz attı. "Uzun hikâye. Kısası, Duko'nun adamları tarafından yolumuz kesildi ve dövüşün sonunda hayatta kalanlar buraya getirildi."</p>
	<p class="block_1"> </p>
	<p class="block_">"Ne kadar oldu?"</p>
	<p class="block_1"> </p>
	<p class="block_">"Çok uzun." Kaşlarını çattı. "Birkaç ay olmuş olmalı. Günler bulanıktı. Buraya getirildiğimde kar yağıyordu."</p>
	<p class="block_1"> </p>
	<p class="block_">Dash başını salladı. "Kervan?"</p>
	<p class="block_1"> </p>
	<p class="block_">Gustaf omuzlarını silkti. "Şehre mal getiren ilk kişi olup büyük kâr elde edebileceğini düşünen tek tüccar işverenim değildi. Burada gördüklerimden, bu generalin ticaretle çok fazla ilgilenmediği sonucunu çıkardım. Duvarın diğer tarafında insanların kendi geçimlerini sağlamasına ses çıkarmıyor, ama burası bir askeri kamp."</p>
	<p class="block_1"> </p>
	<p class="block_">Sıranın başından sonuna işe geri dönme emri iletilince Dash, "Ben de o izlenime kapıldım," dedi.</p>
	<p class="block_1"> </p>
	<p class="block_">Gustaf gülümsedi. "Göründüğün kadar budala değilsin."</p>
	<p class="block_1"> </p>
	<p class="block_">"İş başına!" diye bağırdı bir muhafız ve Dash ile Gustaf'ın yanındaki dört adam taşı duvardaki yerine yerleştirmeye başladı.</p>
	<p class="block_1"> </p>
	<p class="block_10"><img alt="Line" src="images/image.png" class="calibre2"/></p>
	<p class="block_1"> </p>
	<p class="block_">Jimmy kafasını hafifçe eğerek işaret verdi. Malar anladığını göstermek için başını salladı ve çocuğa yanına gelmesini işaret etti. Başından ayağa is ve kirle kaplı çocuk çok pisti. Sanki lağımda yüzmüş gibi görünüyordu ve Jimmy çocuğun olası bir bilgi kaynağı olduğunu düşünüyordu.</p>
	<p class="block_1"> </p>
	<p class="block_">Malar çocukla birkaç dakika konuştuktan sonra hızla uzaklaşmasını söyleyerek ona bir sikke verdi. Duvara yaslanarak ilgisizmiş gibi duran Jimmy'nin yanına dönüp, "Genç efendi, çocuk gerçekten de lağımlarda çalışıyormuş," dedi. "Küçük menfezlere ve borulara girip yanmış odunları, çamuru ve bu gibi şeyleri çıkartması için ona para ödüyorlarmış." Jimmy öfkeyle kafasını iki yana salladı. "Kahretsin. Aşağıda ne yapıyorlar?" Malar kısık sesle, "Duyduklarımıza bakılırsa, duvarın diğer tarafını onardıkları gibi lağımları da onarıyorlar," dedi.</p>
	<p class="block_1"> </p>
	<p class="block_">"Ama neden?" diye sordu Jimmy. "Lağımlar bu haliyle ordusuna yeter. Küçük bir emekle, adamlarının hastalanmamasına yetecek kadar akmalarını sağlayabilir." Jimmy yanağını kaşıdı. "Ama duyduklarımızdan anladığım kadarıyla, şehri," 'büyükbabam havaya uçurmadan' demek üzereydi ki, "alınmadan önceki haline getirmek istiyor," diye değiştirdi.</p>
	<p class="block_1"> </p>
	<p class="block_">"Belki de General Duko işlerin düzenli olmasından hoşlanıyordur!</p>
	<p class="block_1"> </p>
	<p class="block_">Jimmy şaşkın bir sessizlikle kafasını iki yana salladı. Kâbus Sıradağları Savaşı'ndan önce ve sonra düşman hakkında Darkmoor'a gelen bütün raporları okumuştu.</p>
	<p class="block_1"> </p>
	<p class="block_">Duko muhtemelen en iyi savaş generalleriydi ve önem bakımından Fadawah ve Nordan'dan sonra geliyordu. Jimmy Duko'nun neyin peşinde olduğunu kestiremiyordu. Patrick'in ordusu geldiğinde savunmalar hâlâ kusursuz olmayacak olmasına rağmen, şehri doğudan ya da güneyden gelecek bir saldırıya karşı güçlendirmesi biraz; mantıklıydı.</p>
	<p class="block_1"> </p>
	<p class="block_">Krallık'ın almasını önlemek için yıkıma ek olarak Krondor'u parçalamaya devam etmesi daha mantıklı olurdu. Ama sanki şehri uzu süre elinde tutacakmış gibi hasarı onarması mantıklı gelmiyordu.</p>
	<p class="block_1"> </p>
	<p class="block_">"Tabii..." dedi Jimmy hafifçe.</p>
	<p class="block_1"> </p>
	<p class="block_">"Genç efendi?" dedi Malar.</p>
	<p class="block_1"> </p>
	<p class="block_">"Boş ver." Etrafa göz gezdirdi. "Bir saat sonra hava kararacak. Gel."</p>
	<p class="block_1"> </p>
	<p class="block_">Malar'ı çadır şehrin arasındaki kalabalık sokaklarda ve aslında nispeten sağlam kalan iki dükkânın duvarlarının arasındaki bir geçiş olan bir ara sokağa doğru yönlendirdi. İzlenip izlenmediğine bakmadan ara sokağa daldı ve Malar'ın peşinden geldiğini duydu.</p>
	<p class="block_1"> </p>
	<p class="block_">Krondor'da kaybolmak kolaydı. Jimmy bunu son ziyaretinden öğrenmişti. Yıkım yüzünden şehir tanınmaz haldeydi. Yine de şablon aynıydı ve insan, şehirde sağlam kalmış birkaç yerden biriyle eski şablonu hatırlayabilirse, yolu bulmak olası olabilirdi. En azından Jimmy öyle olacağını umuyordu.</p>
	<p class="block_1"> </p>
	<p class="block_">Ayak sesleri duyunca, neredeyse Malar'ı yere devirerek geri çekildi. Birileri boş sokakta onlara doğru geliyordu. Jimmy ve Malar, duvarların arasındaki karanlıkta gözükmemek için çömeldi. Biraz sonra, aceleyle Jimmy'nin sadece tahmin edebileceği bir yere giden iki silahlı adam geçti. Jimmy dönüp dönmeyeceklerini ya da başkalarının da onların peşinden gelip gelmeyeceğini anlamak için bekledi. Birkaç dakika içinde kimse görünmeyince, yolun karşısındaki yanmış bir hana doğru ilerledi.</p>
	<p class="block_1"> </p>
	<p class="block_">Jimmy hâlâ sağlam duran bir duvar parçasının arkasına çökerek, "Buradaki hanın lağımlara giden bir yolu var," diye fısıldadı. "Eğer kapatılmadıysa ve lağımlar hâlâ sağlamsa şehre girebiliriz. Lağımlardan çoğunun dışarıdan içeriye girişi kapalı," dedi şehri göstererek, "ama birçoğunun sürünerek geçebileceğimiz çökmüş eski bir duvarı var." Hu iyi bir fikir mi genç efendi?" diye sordu Malar. "Duyduklarıma bakılırsa, bir çalışma ekibine düşmeden içeride kalmak zor gibi görünüyor. En azından genel kanı bu yönde."</p>
	<p class="block_1"> </p>
	<p class="block_">"Görülmeyi planlamıyorum," dedi Jimmy. "Eğer istersen, kendi yoluna gitmekte özgürsün." Aklımı kullanarak hayatta kalmak eski bir alışkanlığım genç efendi, ama sen ve kardeşin bunun ötesinde bir şeyler bulmam için fırsatımsınız." Olası kazançlara karşı riskleri tartıyormuş gibi bir süre Jimmy'yi inceledi, ardından, "Senin ve kardeşinin hatırı sayılır yerlerde insanlar olduğunuzu tahmin ediyorum," dedi. "Eğer öyleyse ve size iyi bir sona kadar yardım edersem, o zaman belki şu ana kadar kötü giden kaderimi tersine çevirebilirim." Bir süre sessiz kaldı tan sonra, "Eğer beni hizmetinize alırsanız, sizinle gelirim," dedi.</p>
	<p class="block_1"> </p>
	<p class="block_">Jimmy hafifçe omuzlarını silkti. "Öyleyse sanırım bu seni benim gerçekten hizmetkârım yapar. Sana yapman gerekeni söyleyeyim, Eğer bana bir şey olursa, en kötü olasılıkla Doğu'ya dönersin. Krallık Ordusu'na ulaşmadan çok önce, Krallık'ın ileri keşifçileri tarafından tutuklanırsın. Muhtemelen Hadati dağ adamları ya da Krondor Yolbulucuları tarafından. Eğer Hadatiler tarafından yakalanırsan, yanlarında Akee adında bir adam olup olmadığına bak. Eğer Yolbulucular tarafından yakalanırsan, Yüzbaşı Subai'yi sor. Bu adamlar seni ya Owen Greylock'a ya da Erik von Darkmoor'a götürecektir. Onlara şimdiye kadar gördüklerini anlat. Bu adlar olmaksızın, Keshli bir kaçak, yağmacı ya da başka bir şey sanılırsın ve herhangi biri hikâyen dinleyene kadar uzunca bir süre geçebilir. Adını söylediğim adamlar burada gördüklerimizi öğrenmek zorunda." "Ama ne gördük ki?" dedi Malar, gerçekten şaşkın bir şekilde. "Emin değilim. O yüzden şehre girmek zorundayız. Ama her neyse, beklediğimiz bir şey değil."</p>
	<p class="block_1"> </p>
	<p class="block_">"Bu kötü."</p>
	<p class="block_1"> </p>
	<p class="block_">Jimmy sırıttı. "Neden böyle söyledin?" "Çünkü beklenmedik her zaman kötüdür." Jimmy'nin sırıtışı yayıldı. "Her zaman mı?" "Her zaman. Hoş sürpriz diye bir şey yoktur." "Bir zamanlar bir kız vardı." "Kalbini mi kırdı?"</p>
	<p class="block_1"> </p>
	<p class="block_">Jimmy buruk bir gülümsemeyle başını salladı. "Evet." "Görüyorsun ya. Eğer önceden tahmin edebilseydin, incinmezdin"</p>
	<p class="block_">"Deneyimli bir adam gibi konuşuyorsun," dedi Jimmy.</p>
	<p class="block_1"> </p>
	<p class="block_">Malar'ın gözleri kısıldı. "Çoğu adamın bildiğinden daha fazla görüp geçirmişliği vardır."</p>
	<p class="block_1"> </p>
	<p class="block_">Jimmy etrafa göz gezdirdi. Güneş batarken gölgeler koyulaşıyordu. Gece yaklaşırken gökyüzü çarpıcı güzellikte bir mora dönüyordu, "Fark edilmeyeceğimiz kadar karanlık olduğunu düşünüyorum." dedi. Duvarların bir kısmı gibi çökmüş bir kapı eşiği ve duvardan geriye kalanlardan oluşan bir kirişler bölgesinden geçerken yolunu dikkatlice seçerek, Malar'ı hanın arka tarafına doğru yönlendirdi. Çatı gitmişti ve yukarıdaki kararmış kirişler siyahlaşan gökyüzüne karşı çıplak bir şekilde duruyordu. Dikkatle ilerlediler, ardından Jimmy, "Buralarda bir yerlerde olmalı," dedi.</p>
	<p class="block_1"> </p>
	<p class="block_">Diz çöküp etrafa göz gezdirdi. Islak ve kurum kokulu bir tahtayı yolundan kaldırarak, kurumla kaplı daha küçük yıkıntılara ilerledi. "Tahtalardan bazıları çürüyor." Malar, "Şurada demir bir halka var genç efendi," dedi. "Bana yardım et," dedi Jimmy yerdeki kapağın üstünü temizlerken.</p>
	<p class="block_1"> </p>
	<p class="block_">Kapağa asılırlarken Jimmy, "Burası eskiden Şakacılar tarafından kontrol edilen bir hanın arka odasıydı," dedi. "Şakacılar mı?"</p>
	<p class="block_1"> </p>
	<p class="block_">"Hırsızlar," dedi Jimmy. "Ünlerinin vadiye kadar ulaştığını sanıyordum."</p>
	<p class="block_1"> </p>
	<p class="block_">"Temasta bulunduğum tek hırsızlar, tüy kalem ve parşömen kullanan insanlardı, hançer ve kurnazlık değil. İş adamları." Jimmy güldü. "Kardeşim olsaydı sana katılırdı; en kötüleri için çalışıyordu, Rupert Avery." "Bu duyduğum bir isim genç efendi. Son efendim ona çok küfür etmişti."</p>
	<p class="block_1"> </p>
	<p class="block_">Kapağı hareket ettirip geriye doğru bırakarak açtılar. Açıklık onlara dipsiz kara bir çukur gibi geldi. Jimmy, "Keşke ışığımız olsaydı, dedi.</p>
	<p class="block_1"> </p>
	<p class="block_">"Böylesi bir karanlıkta yolculuk etmeyi mi bekliyordun'" diye sordu Malar, kuşkulu bir tonla.</p>
	<p class="block_1"> </p>
	<p class="block_">"En parlak günde bile aşağıda ışık olmaz." Merdiveni buldu ve kendini en üstteki basamaktan aşağı bırakırken, "Ama nereye bakacağını bilen kişiler için aşağıda ışık vardır," dedi.</p>
	<p class="block_1"> </p>
	<p class="block_">"Nereye bakacağını bilirsen," diye mırıldandı. Dikkatli bir şekilde karanlığa indiler.</p>
	<p class="block_1"> </p>
	<p class="block_10"><img alt="Line" src="images/image.png" class="calibre2"/></p>
	<p class="block_1"> </p>
	<p class="block_">Dash ürperdi, ama soğuktan değil; aşağıdaki bir adama vuran kırbaç şaklamasından. O, Gustaf, Tahvin ve tanıştığı birkaç adam Krondor'un ana kapısının hemen kuzeyindeki duvarın üstünde çalışıyordu. Dash Gustaf a göz atınca, adam her şeyin yolunda olduğunu göstermek için başını salladı. Aniden ikisi de döndü. Birkaç metre ötede ayağı kayan bir adam çığlık attı; o kısacık anda, adam yere düşeceğini ve hiçbir irade gücünün ya da duanın onu canlı tutamayacağını biliyordu. Ölümüne doğru aşağıdaki taşların üstüne düşerken, ikindi havasını adamın korku dolu çığlıkları doldurdu. Gustaf taşlara çarpıp ölen bedenin sesinde irkildi. Mazgalları tamir ediyorlardı ve iş, gevşek taşlar ve sabah ve akşamüstü sürekli sis olması yüzünden iki katı tehlikeliydi. "Panik yapma," dedi Dash. "İkinci kez söylemene gerek yok," dedi Gustaf. Dash duvarın üstünden bakma riskine girdi ve etrafta dolaşan askerler, sokak satıcıları ve diğer serserilerle dış şehrin olağan karmaşasını gördü.</p>
	<p class="block_1"> </p>
	<p class="block_">Oralarda bir yerlerde, ağabeyi Jimmy'nin Owen Greylock'u Krondor'da garip bir şeylerin olduğuna dair uyarmaya yetecek bilgiyi toplamakta olduğunu umuyordu.</p>
	<p class="block_1"> </p>
	<p class="block_">Kaynakların yokluğuna bakılırsa, General Duko şehri, önceki durumuna getirmek için takdire değecek bir iş çıkarıyordu. Tüccarlar ve Krondor'un diğer sakinleri, şehrin eski zenginliğine dönmeye yaklaşmasından önce yılların geçtiğini görecekti. Şehirde, bunun uzak bir düşten başka bir şey olmadığını bilecek kadar çok fazla hasar vardı. Ama askeri açıdan bakıldığında, Krondor bir yıldan az, belki de dokuz ya da on ay kadar kısa bir sürede, özelikle savunulabilirlik düzeyine yakın olacaktı.</p>
	<p class="block_1"> </p>
	<p class="block_">Dash bu çalışma ekibinden kurtulmak, etrafa göz atmak ve neler döndüğünü öğrenmek istiyordu, ama işin aslı, istilacı olmayan herkesin köle olduğuydu. Dash'ın babası ne düşünmüş olursa olsun, Erik von Darkmoor ile Novindus'a yolculuk etmiş adamlardan, dili konuşan ve denizin ötesinden gelen adamlardan birini göndermek daha mantıklı olurdu. Kaçsa bile, Dash tek umudunun duvarın arkasına geçmek, oradan kalabalığa karışmak ve babasının, iki kardeşi bekleyen adamların olduğundan emin olduğu Doğu'ya gitmenin bir yolunu bulmak olduğunu biliyordu.</p>
	<p class="block_1"> </p>
	<p class="block_">Dash babasının şehre ve etraftaki kırsal bölgeye başka ajanlar da gönderdiğinden emindi. Aksi ona yakışmazdı. Ayrıca, diye düşündü yine büyük bir kayanın mazgallara çıkartılmasına yardım ederken, göndermemişse Dük James'in hayaleti babasının peşini bırakmaz. Taşı yerine koyarken kaba taşta parmakları sıyrılan Dash boşluklara göz gezdirirken, büyükbabasının hayaletini dahi şu sıralar hoş karşılayacağını düşündü. Krondor'da neler olduğunu çözecek birisi varsa, o da hiç kuşkusuz efsanevi Lord James olurdu.</p>
	<p class="block_1"> </p>
	<p class="block_10"><img alt="Line" src="images/image.png" class="calibre2"/></p>
	<p class="block_1"> </p>
	<p class="block_">Jimmy incik kemiğini aniden bir taşa vurunca karanlıkta küfür etti. "Genç beyefendi yolunu kaybetmediğine emin mi?" diye duyuldu Malar'ın sesi. Jimmy, "Sessiz ol." dedi. "Burada bulunan tek kişilerin biz olmadığı açık. Ayrıca nerede olduğumuzu da biliyorum. Sağa dönüp biraz ilerledikten sonra aradığımız yerde olmamız gerekiyor." Sanki söylediğini doğrulamak istercesine sağa dönüp küçük bir geçide girdi. Malar beceriksizce takip ederken ellerini duvarlarda tutuyordu.</p>
	<p class="block_1"> </p>
	<p class="block_">Birkaç dakika karanlıkta yavaşça ilerledikten sonra Jimmy aniden "Geldik," dedi.</p>
	<p class="block_1"> </p>
	<p class="block_">"Nereye geldik'" diye sordu Malar.</p>
	<p class="block_1"> </p>
	<p class="block_">"Pek çok zuladan..." Jimmy'nin durduğu yerden sanki bir şey hareket etmiş gibi bir sürtünme sesi geldi. Karanlıkta uzun süre vakit geçirdikten sonra kör edici bir parlaklıkta gelen küçük bir kıvılcım çakınca, Malar eliyle gözlerini kapadı.</p>
	<p class="block_1"> </p>
	<p class="block_">Meşale kuruydu ve anında tutuştu ve Jimmy, "Bakalım burada neler varmış," dedi. Duvarda bel hizasındaki bir taşın ardındaki oyuğun içindekileri yokladı.</p>
	<p class="block_1"> </p>
	<p class="block_">"Nereye bakacağını nereden bildin?" diye sordu Malar. "Büyükbabamın uzun süre lağımlarda vakit geçirmek için sebepleri vardı." Malar'a göz attı. "Şehir çalışanıydı." "Lağım işçisi miydi'" "Bazen," dedi Jimmy. "Her neyse, hırsızların şehre giriş yerlerinden ilk kavşağa kadar ilerledikten sonra sağa dönüp on iki adım ilerlersem, bir cep bulacağımı söylemişti. Şakacılar tarafından takip edildikleri takdirde ışık ve bazı aletler bulabileceklerinden emin olmak istiyor gibi görünüyor." Eliyle cebi gösterdi. "Bak." Adını söylerken her eşyayı eliyle gösterdi. "Çok uzun bir ip. Büyük bir levye. Bir su tulumu, Bir hançer, meşaleler ya da bir fener."</p>
	<p class="block_1"> </p>
	<p class="block_">"Kapaklı bir fener daha güvenli olurdu," dedi Malar. "Doğru," dedi Jimmy, "ama yanımızda olmadığı için, bununla yetineceğiz. Diğer cepler hâlâ sağlam olabilir ve belki orada bir fener bulabiliriz. Etrafına göz atınca, "Tanrılar!" dedi. Malar. "Ne oldu'" diye sordu açıkça endişeli bir şekilde.</p>
	<p class="block_1"> </p>
	<p class="block_">"Şu pisliğe bak."</p>
	<p class="block_1"> </p>
	<p class="block_">"Efendim, lağımdayız," dedi Malar, kızgın bir tonla. "Biliyorum. Ama duvarlara ve suya baksana."</p>
	<p class="block_1"> </p>
	<p class="block_">Malar Jimmy'nin ne demek istediğini o zaman anladı. Yosunla kaplı taşlar ve pis su beklerken, bütün yüzeylerin isle kaplı olduğunu görüyordu. Ellerine bakıp, "Efendim, sanırım yukarı çıktığımızda yıkanmalıyız, aksi takdirde kesinlikle dikkat çekeriz," dedi.</p>
	<p class="block_1"> </p>
	<p class="block_">Jimmy hizmetkârına bakıp, "Eğer çenemi senin kadar sık kaşısaydım, baca temizleyicisine benzeyeceğime kuşku yoktu," dedi. Malar, "Siz de pissiniz efendim," dedi.</p>
	<p class="block_1"> </p>
	<p class="block_">Jimmy, "Kimse bunun kolay olacağını söylemedi," dedi.</p>
	<p class="block_1"> </p>
	<p class="block_">Yaklaşmaya başlarken, Malar'ın, "Kimse bunun imkânsız olacağını da söylememişti," diye mırıldandığını duydu.</p>
	<p class="block_1"> </p>
	<p class="block_10"><img alt="Line" src="images/image.png" class="calibre2"/></p>
	<p class="block_1"> </p>
	<p class="block_">Dash başını sallayınca Gustaf atladı. Yerleştirmeye çalıştıkları kanını arkasına inip muhafızların görüş alanının dışına çıktı. Elinde daha önce gömleğinin içine sakladığı kırık bir çömlek parçası vardı ve kayaları yukarı kaldırmak için kullandıkları ağın kilit halatlarını çabucak kesti.</p>
	<p class="block_1"> </p>
	<p class="block_">İp ağ, taşın etrafına yerleştirilebilen, adamların onları kaldırmak için kaldıraçlar kullandığı, köşelerinden bağlanmış zekice bir aletti. Taş yükseltildiğinde, taşın altından çabucak geçirilen iki ip taşı bir kaldırma ağıyla sarıyordu ve taş istenen yüksekliğe ulaşınca, iki ip kesiliyor ve ağ açılırken taş birkaç santim alçalıp düşüyordu. Dash, elleri alışkın işçilerinden oluşan bir ekibin bu işi iki santim hata payıyla yapabileceğini biliyordu. Dash'ın ekibiyse, taşı iki santim hata payıyla yerleştirirse seviniyordu. Krondor'daki tek taş işçileri Duko'nun adamlarıydı ve çoğu işçiyle aralarında ciddi bir dil sorunu vardı.</p>
	<p class="block_1"> </p>
	<p class="block_">Gustaf kayanın arkasından çıktı ve Dash'a bakıp başını salladı. Sonra, "Çekilin," diye bağırdı.</p>
	<p class="block_1"> </p>
	<p class="block_">İki adam kayanın altından geçirilecek iplerle hazır beklerken Dash geri çekilip izlemeye başladı. Kaya altmış santimetre kalktıktan sonra yüksek bir çat sesiyle aniden eğildi. Gustaf'ın kestiği ip kopmuştu ve artık kaya yavaşça dönerek yerden birkaç metre yukarıda asılı duruyordu. Destekleyici ipleri tutan iki adam geri çekildi.</p>
	<p class="block_1"> </p>
	<p class="block_">"Aşağı indirin!" diye bağırdı aşağıdan birisi ve aniden kaya düştü.</p>
	<p class="block_1"> </p>
	<p class="block_">"Hayır!" dedi ustabaşı, ama kayayı yavaşça yere indirmesi gereken adamlar ipleri bırakınca çok geç kalmıştı. Kaya sessizce duvara oturmak yerine, Dash'ın umduğu gibi biraz sekip sağa sola sallandı, ardından yavaşça düşmeye başladı.</p>
	<p class="block_1"> </p>
	<p class="block_">"Dikkat edin!" diye bağırdı Dash'ın yanındaki adam, işçiler taşı yolundan kaçışmaya başlarken.</p>
	<p class="block_1"> </p>
	<p class="block_">"Hadi," dedi Dash Gustaf'a, kargaşa çıkınca.</p>
	<p class="block_1"> </p>
	<p class="block_">Kaya dışarı doğru kayar, havada bir an dengeye ulaşacakmış gibi kenardan sallandıktan sonra aşağıdaki taşlara düşmeye başlarken hızla, şaşkınlıktan donakalmış bir muhafızın yanından geçtiler. Dash, Gustaf ve diğer adamlardan birkaçı, sanki aşağıdakilere yardım etmeye gidiyorlarmış gibi hızla merdivenlerden indi. Ama duvar dibinde, Dash hızla sağına, taşların arasındaki dar bir boşluk gibi gözüken şeyin içine yöneldi. Diğerleri onun arkasından boşluğa daldı.</p>
	<p class="block_1"> </p>
	<p class="block_">Krondor'un kadim duvarlarında yer yer boşluklar, kuşatmaya karşı tahıl, su ve silah depolamak için kullanılan ambarlar vardı. Eski depo alanlarından pek çoğu son savaşta kullanılmış, ama doğu duvarındakiler gibi birkaç tanesi boş bırakılmıştı.</p>
	<p class="block_1"> </p>
	<p class="block_">Dash boş olanlardan birini bulabilmek için bir hafta beklemiş doğru değerlendirmişse bu, tutsaklığını sona erdirmenin ideal bir yolu olacaktı. Ya buradan lağımlara bir giriş vardı, ya da girişi olan bir depoya geçiş… Tek tehlike bu odaya girerlerken görülmeleri ya bir sonraki odaya geçişin düşmüş taşlarla kapalı olmasıydı. Her öğle yapılan sayımda eksik çıkacaklardı ve sayıma sadece bir saat vardı.</p>
	<p class="block_1"> </p>
	<p class="block_">Loş ışıkla girişi bulmak güçtü, ama Dash bulmayı başardı. Kalın bir katman kül ve tozun altında, tahılı nemli taşlardan korumakta kullanılan tahta bir perde vardı. Perdenin altında, basit bir demir kapakla kapatılmış, insanın sığabileceği boyutta bir delik vardı. Dash, "Yardım," diye fısıldadı ve diğer iki adam yanına geldi.</p>
	<p class="block_1"> </p>
	<p class="block_">Kırık duvardan gelen zayıf ışıkta Dash, Gustaf ile Tahvin'in siluet olarak görünüşünü ayırt edebiliyordu. Gustaf göründüğü gibiydi, ama Tahvin, Dash'ı endişelendiriyordu. Ama yine de şu anda, herhangi bir ihanet belirtisi göstermeden ızgarayı kaldırmak için parmaklarını kesme riskine giriyordu.</p>
	<p class="block_1"> </p>
	<p class="block_">Izgara çıkartılıp kenara koyuldu. Dash aşağı inmeye başladı ve karanlığa inmek zor olacak, ama iki, iki buçuk metre aşağıda su olacak. Bu yüzden hazırlıklı olun," dedi. "Benimle aynı yöne dönerek sağınıza doğru ilerlemeye başlayın. Siz hiçbir şey göremeyebilirsiniz, ama ben aşağıda yolumu bulabilirim." Varlığının her zerresi taşlara tutunmak ve karanlığa düşmemek haykırırken, hayatında yaptığı en cesurca hareketlerden birini yaparak aşağı atladı. Ona çok uzun süredir karanlıkla düşüyormuş hissi geldiği için bir an, sanki korkunç bir hata yapmış gibi hissetti, atladıktan yalnızca bir an sonra ayakları suya çarptı. Dizlerini büküp suyun altındaki taşlara çarptı ve dengesini kaybetti. Öne doğru düştü, kafası tamamen pis suyun altına girdi ve lağımdaki herhangi bir şeyin ağzından ve burnundan girmesini önlemek için sertçe nefes vererek yüzeye çıktı. Büyükbabası, pek çok hırsızın lağıma düştükten sonra hastalanıp öldüğünü söyleyerek onu uyarmıştı.</p>
	<p class="block_1"> </p>
	<p class="block_14">Çabucak sağına doğru adım attı ve bir süre sonra yanına başka bir adam indi. "Buraya," dedi Dash ve adam karanlıkta ona doğru geldi.</p>
	<p class="block_2"> </p>
	<p class="block_">Ardından iki adam daha geldi ve Dash, "Kimler burada?" diye sordu.</p>
	<p class="block_1"> </p>
	<p class="block_">"Gustaf," dedi aşağı ikinci inen adam.</p>
	<p class="block_1"> </p>
	<p class="block_">"Tahvin," dedi bir sonraki.</p>
	<p class="block_1"> </p>
	<p class="block_">"Reese," dedi üçüncüsü ve Dash ara sıra Tahvin ile konuşan uzun boylu sessiz adamı hatırladı. "Üçünüzün harekete geçtiğini gördüm fırsatı değerlendirdim. Etrafta koyun gibi durmanın bir anlamı yoktu."</p>
	<p class="block_1"> </p>
	<p class="block_">Dash bundan kuşkulanıyordu; Tahvin'in Reese'i bir şeyler döndüğü konusunda uyandırdığından hiç şüphesi yoktu, ama bunu şu anda konuşmak istemiyordu. "Güzel," dedi yüksek sesle. "Buradan çıkmak için yardıma ihtiyacımız olacak."</p>
	<p class="block_1"> </p>
	<p class="block_">"Şimdi ne yapacağız?" diye sordu Gustaf. "Gördüğüm en berbat kokuda ve en karanlık çukurdayız. "</p>
	<p class="block_1"> </p>
	<p class="block_">Dash, "Burası duvarın altındaki eski lağımın bir parçası," dedi. "Eğer şehir merkezine doğru ilerlersek, Krondor'dan çıkmanın yolunu buluruz."</p>
	<p class="block_1"> </p>
	<p class="block_">"Eğer duvarın altındaysak, neden sadece şehirden uzaklaşmıyoruz?" diye sordu Reese. "Çünkü burası," Dash elini yandaki duvara vurdu, "lağımların dış sınırı. Duvarın diğer tarafına geçmek için taş yiyor olman lazım."</p>
	<p class="block_1"> </p>
	<p class="block_">"Kahretsin," dedi Gustaf. "Bana lağımlardan bahsettiğin zaman duvarın altından geçebileceğimizi düşünmüştüm."</p>
	<p class="block_1"> </p>
	<p class="block_">"İç şehirle dış şehirdeki lağımları asla birbirine bağlamadılar, istilacıların içeri sızmasını çok kolaylaştırırdı." Dash, "Gerçi buradan haberleri olsaydı, iyi bir istihkâmla ekiple haftalar içerisinde içeri girebilirlerdi," diye mırıldandı. "Bu duvarın diğer tarafında bir tane delik var, ama ona ulaşmak için şehre girmemiz gerek."</p>
	<p class="block_1"> </p>
	<p class="block_">"Pekâlâ, hangi yoldan gidiyoruz'" diye sordu Tahvin.</p>
	<p class="block_1"> </p>
	<p class="block_">Dash yukarıdaki delikten gelen zayıf ışığa bakarak yönünü ayarladı. "Buraya gelin."</p>
	<p class="block_1"> </p>
	<p class="block_">Adamlar Dash'ın yanında toplandı. "Gustaf, sağ elini sağ omzuma koy." Paralı askerin güçlü elinin tuniğini kavrayışını hissetti. "Tahvin sen de Gustaf'ın yaptığını yap ve Reese de arkayı alsın. Söylediklerimi yapın." Dash sağ elini duvara koyup, "Gidelim," dedi. "Tutuşunuzu kaybederseniz, haber verin." Karanlıkta ilerlemeye başladılar.</p>
	<p class="block_1"> </p>
	<p class="block_10"><img alt="Line" src="images/image.png" class="calibre2"/></p>
	<p class="block_1"> </p>
	<p class="block_">Jimmy aniden döndü ve meşalenin lağımların yanındaki kaldırıma düşmesine aldırış etmeden elini Malar'ın ağzına koydu. Umduğu gibi meşale Jimmy'nin üzerine basmasına olanak sağlayarak titreyerek sönmeye başladı. Malar harekete çok fazla şaşırmayacak kadar sakin bir adamdı ve Jimmy'nin eli ağzında kıpırdamadan durdu. Jimmy elini çektiği zaman, Malar Jimmy'nin de duymuş olduğu şeyi duydu: yakındaki başka bir tünelde dikkatle ilerleyen adamlar, Jimmy olabildiğince kısık sesle, "Bilileri geliyor," dedi.</p>
	<p class="block_1"> </p>
	<p class="block_">Malar başıyla onayladı.</p>
	<p class="block_1"> </p>
	<p class="block_">Yavaşça ilerleyen adamların zayıf seslerini dinleyerek kımıldamadan duruyorlardı. Derken içlerinden birisi konuştu. Sesi boğuktu, derinden geliyordu ve ne söylediği anlaşılmıyordu, ama Jimmy burada devriye gezen istilacılar olduğuna bir kese altınına bahse girerdi. Düşmanda hafif bir aksan vardı. Yabancılar uzaklaşıp ses kaybolana kadar beklediler.</p>
	<p class="block_1"> </p>
	<p class="block_">Jimmy diz çöküp, meşalenin yerini belirleyene kadar karanlıkta elle etrafı yokladı. Meşale hâlâ sıcaktı. Çakmak taşıyla bir kıvılcım çakıp meşaleyi tutuşturdu ve "Eğer başka bir devriyeye rastlarsak, bir daha kullanamayabiliriz," dedi.</p>
	<p class="block_1"> </p>
	<p class="block_">"Etrafta körü körüne dolaşırız demek istiyorsun!" dedi Malar, düşüncesiyle bile sinirlediği belli bir şekilde.</p>
	<p class="block_1"> </p>
	<p class="block_">Buraları oldukça iyi bilirim," dedi Jimmy. "Ayrıca, eğer istilacılar tarafından tutuklanırsak ya ölü ya da tutsak oluruz ve ben bu iki olasılıktansa, duvarın diğer tarafına geri dönme şansımı kullanmayı tercih ederim."</p>
	<p class="block_1"> </p>
	<p class="block_">"Katılıyorum, ama yine de sözlerin bana çok az güven veriyor genç efendi."</p>
	<p class="block_1"> </p>
	<p class="block_">Jimmy hiçbir şey söylemedi. Hiç kimsenin gizlice üstlerine atlamayacağından emin olmak için köşeden etrafa göz attı. "Bu taraftan," dedi, Malar'ı durdukları yerin karşısına açılan büyük bir tünele yönlendirerek. Bunu yapmak için pis sulardan geçmeleri gerekiyordu, Yavaşça hareket eden yüzen yanmış parçalar ve pek hoş kokmayan enkaz kitlesinin arasında güçlükle ilerleyip karanlığa girdiler.</p>
	<p class="block_1"> </p>
	<p class="block_">Uzaktan yankılanarak gelen adamların seslerini duyduğunda Dash, Gustaf'ın parmakların omzunu deldiğini hissetti. Karanlıkta, seslerin hangi taraftan geldiğini anlayamıyorlardı. Sinirleri yıpranmıştı ve Dash üç adamdan birisinin panik yapabileceğinden korkuyordu. Gustaf sinirliyse bile sakin gözüküyordu, Tahvin sessizdi, ama Reese ya karanlıkta daha ne kadar ilerleyeceklerini sorarak, ya da korkularını dile getirerek anlamsız şeyler söylüyordu.</p>
	<p class="block_1"> </p>
	<p class="block_">Yol boyunca yukarıdaki sokaktaki hafif çatlaklardan ya da kırık bir menfezden ışık gelen yerler vardı. Dash zifiri karanlıktan sonra bu alanların ne kadar parlak geldiğine her zaman şaşırırdı, ama bunun bir göz yanılması olduğunu biliyordu. Işık kaynağının her iki tarafındaki yaklaşık on iki metrelik bir uzaklığı görebiliyordu ve o bölgeyi geçtikleri zaman, yaşadığı herhangi bir geceden daha karanlık olan karanlığa dalıyorlardı.</p>
	<p class="block_1"> </p>
	<p class="block_">Büyükbabasının tarifine göre meşale ya da fener bulacaklarını umduğu ilk yer, kullanışlı aletlerle dolu gizli bir cebin olmadığını gösteriyordu. Köşede gizli bir taş vardıysa bile, Dash onu bulamamıştı. Cebin orada olmadığını biliyordu, çünkü eğer öyle olsaydı onu bulurdu.</p>
	<p class="block_1"> </p>
	<p class="block_">İkinci cep boştu. Birisi onu boşaltmıştı. Dash cebin içindekilerin şehrin düşüşü sırasında ya da günler önce, hatta onlar buraya varmadan saatler önce bile boşaltılmış olabileceğini biliyordu.</p>
	<p class="block_1"> </p>
	<p class="block_">En iyi kaçış şansının eskiden Balık Mahallesi olarak bilinen bölgesinden olduğunu bildiği için adamları elinden geldiği kadar kuzeye götürüyordu. Orası, körfeze çıkabileceğiniz ve biraz yüzmeyle kendinizi duvarların dışında bulabileceğiniz Krondor'daki nadir yerlerden biriydi. Dash'ın diğerlerinin yüzme bilip bilmediğinden haberi yoktu ama çok da umursamıyordu. Mümkünse bu üç adamı özgürlüklerine ulaştırmak istemesine rağmen, elindeki bilgiyi Prense ulaştırmak için onları seve seve satardı.</p>
	<p class="block_1"> </p>
	<p class="block_10"><img alt="Line" src="images/image.png" class="calibre2"/></p>
	<p class="block_1"> </p>
	<p class="block_">Jimmy elini duvarda tutmaya devam ederek, adamları karanlığın derinliğinde yönlendirdi. Loş ışığı gösterdi. Malar başını sallayıp fısıldayarak, "Bir çıkış mı genç efendi?" diye sordu.</p>
	<p class="block_1"> </p>
	<p class="block_">"Olabilir. Beni omuzlarının üstünde kaldır da bir göz atayım." Malar diz çöktü ve Jimmy sol ayağını hizmetkârın omzuna koyunca destek olmak için Jimmy'nin bileğini tuttu ve onu ışığın hemen yakınındaki bir yere kaldırarak ayağa kalktı. Jimmy bir süre dengede kalmak için mücadele etti, ama Malar kımıldamadan duruyordu Jimmy düşmemek için yukarıda bir yere tutunarak yerini korudu.</p>
	<p class="block_1"> </p>
	<p class="block_">"Harika!" dedi Jimmy. "Bu, menteşelerinden sökülmüş bir mahzen kapısı."</p>
	<p class="block_1"> </p>
	<p class="block_">Jimmy parmaklarını çatlağa yerleştirip itti. "Daha fazla güç uygulayamıyorum. Gidelim," dedi</p>
	<p class="block_1"> </p>
	<p class="block_">Malar'ın önüne atladı "Açmamızın yolu yok."</p>
	<p class="block_1"> </p>
	<p class="block_">"Bu lanetli zindanda hiç merdiven yok mu?"</p>
	<p class="block_1"> </p>
	<p class="block_">Jimmy kıkırdadı. "Tam olarak zindan değil; daha çok bir labirent. Ama haklısın ve ben bir aptalım." Abartılı bir şekilde iç geçirdi. "Bodrumlara çıkan taş merdivenleri olan birkaç yer var." Meşalenin zayıf titreyişiyle güçlükle aydınlanan etrafa göz gezdirdi. "Eğer yanılmıyorsam, bir tanesi buradan çok uzak değil. Hangi tanrıya tapıyorsan ona dua et de o merdivenlerin çıkışı kapatılmış olmasın."</p>
	<p class="block_1"> </p>
	<p class="block_">Malar neredeyse sessiz denilebilecek bir dua okudu ve Jimmy'nin arkasından devam etti.</p>
	<p class="block_1"> </p>
	<p class="block_10"><img alt="Line" src="images/image.png" class="calibre2"/></p>
	<p class="block_1"> </p>
	<p class="block_">Dash karanlıkta ileriden gelen sesler duydu, fısıldayarak, "Kımıldamayın!" dedi.</p>
	<p class="block_1"> </p>
	<p class="block_">Etraflarında sesler yankılanırken arkalarındaki adamlar durdu. "Neler-" diye başladı Tahvin.</p>
	<p class="block_1"> </p>
	<p class="block_">Reese ona arkadan vurup ayaklarını yerden kesince cümlesini bitiremedi. "Buraya!" diye bağırdı Reese.</p>
	<p class="block_1"> </p>
	<p class="block_">Aniden karanlıktan adamlar fırladı ve hepsini kör eden fenerlerin kapaklan açıldı. Parlak ışıkta görebilmek için gözlerini kırpıştırıyorlardı, ama tek görebildikleri kendilerine doğru gelen şekillerdi. Yapacak başka bir şey bulamayan Tahvin, iki şeklin arasından geçmeye çalışarak ileri atıldı. Biri ona doğru hamle yapıp ıskalayınca, Dash yanlarından hızlıca geçti.</p>
	<p class="block_1"> </p>
	<p class="block_">Dash diz seviyesindeki suyla dolu kanalizasyonda ilerledi ve bir çift fenerin ardında bir hareket gördü ve başka bir olası çıkışa doğru hamle yaptı, ama takip eden kişi üzerine atlayıp onu suyun dibine çekti.</p>
	<p class="block_1"> </p>
	<p class="block_">Dash sertçe tekmeleyerek döndü ve sert bir şeyin bacağına vurduğunu hissetti. Dash suda doğrulamadan başka bir adam onu yakaladı. Karanlıktı! "Çok fazla gürültü yapıyorlar! Seslerini kesin'"</p>
	<p class="block_1"> </p>
	<p class="block_">Birisi kalın bir sopayla kulağının arkasına vurunca Dash kısa bir an için acı hissetti, ardından her şey karardı.</p>
	<p class="block_1"> </p>
	<p class="block_10"><img alt="Line" src="images/image.png" class="calibre2"/></p>
	<p class="block_1"> </p>
	<p class="block_">Jimmy kapağı yukarı itince kapak aralandı. Açtığı küçük yarıktan etrafa baktıktan sonra kapağı tamamen kaldırdı ve rahat bir nefes aldı. Büyük ahşap kapak, arkasındaki zemine gürültüyle çarparak ardına kadar açıldı. Kapaktan havaya bir kurum bulutu kalkarken, hızla karanlık odaya çıktı.</p>
	<p class="block_1"> </p>
	<p class="block_">Yukarı çıkarken Malar hapşırdı. Oda şehrin kuzeyindeki, nehre yakın bir tabakhanenin arka deposuydu ve keşfetmesi Jimmy'nin gününün çoğunu almıştı.</p>
	<p class="block_1"> </p>
	<p class="block_">Binanın çatısı gitmişti ve geceler hâlâ soğuk olduğu için bu binanın terk edilmiş olmasının sebebini açıklıyordu. Jimmy etrafa baktı ve çevredeki birkaç binada ışık gördü, ama yakınlarda hiçbir şey yoktu. İçeri vuran zayıf ışıkta Malar'ı görebiliyordu. "Ben de senin kadar pissem, gözden uzak dursak iyi olur."</p>
	<p class="block_1"> </p>
	<p class="block_">"İyi öneri genç efendi," diye onayladı hizmetkâr. "Bir kömür satıcısından bile daha kirli gözüküyorsun. Bize bakan herhangi bir aptal, olmamamız gereken bir yerde olduğumuzu anlayabilir."</p>
	<p class="block_1"> </p>
	<p class="block_">Bir ses Jimmy'nin elini kaldırmasına yol açtı. "Ne-"</p>
	<p class="block_1"> </p>
	<p class="block_">Adamlar yanmış duvarın üstünden ve kavrulmuş kapıdan odaya doluşurken, Jimmy hemen kılıcını çekti. Bir düzine daha adam üstüne geliyorken sadece bir aptal dövüşürdü. Jimmy gerilerken, açık bir hareketle kılıcını bıraktı.</p>
	<p class="block_1"> </p>
	<p class="block_">Adamlar onu kabaca yakalayıp kollarını arkasında bağladı, aynı şeyi Malar'a da yaptılar. Hepsi de kaba dövüş kıyafetleri, deri ve gambesonlar giyiyordu, ama ses çıkartıp kapaktan gelenleri uyarmasın diye üstlerinde metal zırh yoktu.</p>
	<p class="block_1"> </p>
	<p class="block_">Bir adam önlerinde durup ağır bir aksanla, "Bir sıçan deliğini yeterince uzun süre izlersen bir sıçanın çıktığını görürsün, değil mi?" dedi. Malar'a bakarak, "Ya da iki," dedi. Adamlara, "Götürün onları," dedi ve Jimmy ile Malar itilip kakılarak kapıdan sokağa çıkarıldı.</p>
	<p class="block_1"> </p>
	<p class="block_10"><img alt="Line" src="images/image.png" class="calibre2"/></p>
	<p class="block_1"> </p>
	<p class="block_">Dash sessizce bekliyordu. Bir zamanlar bir yeraltı deposu olarak kullanıldığını tahmin ettiği bir yere götürülürken bilinci yerine gelmişti. Hiç ışık yoktu. Etrafını dokunarak keşfetmiş, ama iki durumda bunu yapmamış olmayı dilemişti.</p>
	<p class="block_1"> </p>
	<p class="block_">Kilitli tek bir kapısı olan oda kabaca dört metreye dört metreydi. Kapıyı baştan aşağı yoklamıştı, ama bütün menteşeler ve kilitler diğer taraftaydı. Birisi onu çıkarana kadar buradaydı. Kokudan, son zamanlarda birkaç kemirgenin odada öldüğü anlaşılıyordu. Son iki gün içerisinde yemek yemiş olsaydı kokuya katkıda bulunurdu, ama onu yakalayanlar bir kuru öğürme nöbetiyle yetinmek zorunda kalacaklardı.</p>
	<p class="block_1"> </p>
	<p class="block_">Öğürmekle geçen birkaç acı dolu dakikanın ardından, bu dürtüyle başa çıkmayı başarmıştı. Artık -yaklaşık iki saat olduğuna karar vermişti- düşünmediği sürece kokuyu güçlükle fark ediyordu. Çoğunlukla en iyi olası davranış biçimini planlamaya çalışıyordu. General Duko'nun subaylarından birinin işçileri tıktığı yerden farklı olan bu karanlık odada olması, istilacılardan başka birileri tarafından yakalandığını gösteriyordu. Aklına gelen ilk olasılık, istilacılardan saklanan Krallık askerleri tarafından yakalandığı olmuştu. Eğer öyleyse, kendini çabucak tanıtır ve yoluna devam edebilirdi.</p>
	<p class="block_1"> </p>
	<p class="block_">Daha büyük bir olasılıkla, kanun kaçakları taralından yakalanmıştı ve eğer durum buysa, pazarlık yapmak zorundaydı. Yanındaki adamlar kayıptı. Muhtemelen yakınlarda bir yerlerde benzer bir odaya kapatılmışlardı.</p>
	<p class="block_1"> </p>
	<p class="block_">Aniden kapının kenarlarında bir ışık belirdi ve yaklaşan ayak seslerini duydu. Çatlaklar arasından gözüken parıltı kapı açıldığında onu kör etti. Birisi, "Kendine gelmişsin." dedi.</p>
	<p class="block_1"> </p>
	<p class="block_">"Evet," dedi Dash, susuzluktan sesinin çıkmadığını fark ederek. "Su içme şansım var mı?"</p>
	<p class="block_1"> </p>
	<p class="block_">"Önce yaşamana izin verip vermeyeceğimize bir bakalım," diye kaba bir yanıt geldi.</p>
	<p class="block_1"> </p>
	<p class="block_">İçeri bir çift el girdi ve Dash'ı çekiştirerek daha büyük bir odaya sürükledi. Dash gözlerini fenerin ışığından korumak için elini kaldırıp odaya göz gezdirdi. Burası aslında yanmış bir hanın ya da bir otelin bodrumuydu ve küçük bir depoya kilitlenmişti. Binada yeterince yaşam belirtisi görülüyordu, çünkü odada üst üste yığılmış kutular ve denkler vardı.</p>
	<p class="block_1"> </p>
	<p class="block_">Etrafını görünüşte silahı olmayan yarım düzine adam sarmıştı. Dash'ı kaçmaktan alıkoyabileceklerine dair tam bir güvenleri olduğu açıktı. Fenerin ışığı yüzünden gözlerini kırpıştırınca, adamlardan birinin elinde büyük bir sopa olduğunu fark etti ve Dash herhangi bir kaçma belirtisi gösterirse onu hiç çekinmeden kullanacağı belliydi. "Şimdi ne olacak?" dedi Dash.</p>
	<p class="block_1"> </p>
	<p class="block_">"Bizimle gel," dedi pütürlü bir yüze sahip olan adam.</p>
	<p class="block_1"> </p>
	<p class="block_">Dash hiçbir şey söylemeden önündeki ve arkasındaki iki adamla birlikte yürüyerek adamı takip etti. Son adam, Dash'ın bilmediği bir sebepten ötürü odada kaldı.</p>
	<p class="block_1"> </p>
	<p class="block_">Dash her iki ucunda da bir fener olan, özelliksiz ve nemli, uzun karanlık bir tünelden götürülüyordu. Dinliyordu, ama sadece taşlardaki ayak seslerini duyuyordu. Eğer yukarıdaki şehir sokaklarına yakınlarsa, o sokaklar boş demekti.</p>
	<p class="block_1"> </p>
	<p class="block_">Öndeki adam iterek bir kapıyı açıp çok büyük bir odaya girmelerini bekledi. Duvarda asılı bir düzine meşale vardı. Yukarıdaki yıkılmış handan buraya çok fazla yanmamış bir ahşap masa getirilmişti ve artık Dash'ın bir mahkeme ya da yargıç kürsüsü olarak algıladığı bir şey olarak kullanılıyordu.</p>
	<p class="block_1"> </p>
	<p class="block_">Uzun masanın başında yaşlı bir adam oturuyordu. Askıda olan sol kolunun omzu sağ omzundan daha aşağıda olduğu için şekil bozukluğuna uğramış ya da sakatlanmış gibi gözüküyordu. Kafasının etrafında, sol gözünü kapatan bir atkı vardı. Dash adamın yüzünün geri kalan kısmında kötü bir yanık izi olduğunu gördü. Sağında genç bir kadın duruyordu. Dash dikkatlice kadına haklı. Uzun boylu, ince yapılı ve isin ve çamurun içinde olmasına karşın, kara gözleri ve saçlarıyla hâlâ çekici olan kadın, başka şartlar altında ikinci kez bakmaya değerdi. Ama bu şartlarda, Dash'ın dikkatini çeken genç kadının giyim tarzıydı. Bir erkek gibi giyinmişti ve tepeden tırnağa silahlıydı; bir kılıç, kemerinde ve çizmelerinde hançerler gördü ve Dash kadının üstünde daha fazlasının gizli olduğundan emindi. Artık neredeyse kapkara olmuş, kirli, beyaz bir gömlek, deri bir yelek, erkek binici pantolonu giyiyordu ve başının çevresine atkı bağlamıştı. Atkının altından siyah saçlar dökülüyordu. Kadın şaşırtıcı derecede kalın bir sesle, "Su mu istiyorsun," dedi.</p>
	<p class="block_1"> </p>
	<p class="block_">Dash böylesi bir durumda toplayabildiği kadar gücünü toplayarak, "Ona şüphe yok," dedi. Delik deşik yüzü olan adam. "Daha önce kendini savunmak için söyleyeceğin herhangi bir şey yok mu?" diye sordu.</p>
	<p class="block_1"> </p>
	<p class="block_">Dash omuzlarını silkti. "Bir yararı olur mu?</p>
	<p class="block_1"> </p>
	<p class="block_">Yaşlı adam kıkırdadı ve Dash'ın olduğu tarafa baktı. "Muhtemelen hayır, ama zararı da olmaz."</p>
	<p class="block_1"> </p>
	<p class="block_">"Öncelikle hangi suçtan suçlandığımı sorabilir miyim?" Çiçek bozuğu suratlı adam ters bir şekilde elini sallayarak "Sana ait olmayan bir yere izinsiz girişle suçlanıyorsun. Geçiş iznin olmayan bir yerde bulundun."</p>
	<p class="block_1"> </p>
	<p class="block_">Dash uzun bir nefes koyuverdi "Şakacılar!"</p>
	<p class="block_1"> </p>
	<p class="block_">Genç kadın yaşlı adama yaklaşmasını işaret etti. Adamın kulağına bir şeyler fısıldadıktan sonra, "Neden hırsız olduğumuzu düşünüyorsun?"</p>
	<p class="block_1"> </p>
	<p class="block_">"Çünkü kaçakçılar gırtlağımı keserdi. Duko'nun muhafızları da beni yukarı," Tavanı gösterdi. "çıkarıp idam ederdi."</p>
	<p class="block_1"> </p>
	<p class="block_">Odaya göz gezdirerek, "Demek Ana'dan geriye bu kaldı?" dedi.</p>
	<p class="block_1"> </p>
	<p class="block_">Yaşlı adam bir şey söyledi ve kadın, "Ana hakkında ne biliyorsun?" diye sordu. "Sen bizden biri değilsin."</p>
	<p class="block_1"> </p>
	<p class="block_">"Büyükbabam," dedi Dash, bu noktada kaybedecek hiçbir şeyi olmadığını ve doğruyla pek çok şey kazanabileceğini bilerek.</p>
	<p class="block_1"> </p>
	<p class="block_">"Ne olmuş ona? Büyükbaban kim?"</p>
	<p class="block_1"> </p>
	<p class="block_">"Kimdi," dedi Dash. "Büyükbabam Eliuzun Jimmy idi."</p>
	<p class="block_1"> </p>
	<p class="block_">Birkaç kişi birden konuşmaya başlayınca yaşlı adam sessiz olmalarını işaret etti. Genç kadın öne doğru eğildi, ardından yaşlı adamın sözlerini tekrarladı. "Adın?"</p>
	<p class="block_1"> </p>
	<p class="block_">"Dashel Jameson. Babam Krondor Dükü Arutha'dır."</p>
	<p class="block_1"> </p>
	<p class="block_">Genç kadın duraksamadan, "Demek Kral için casusluk yapmaya geldin," dedi.</p>
	<p class="block_1"> </p>
	<p class="block_">Dash sırıtmaya çalıştı. "Şey, Prens için aslında. Ama evet, buraya, Patrick'in Krondor'u geri alabilmesi için Duko'nun savunmasını öğrenmeye geldim."</p>
	<p class="block_1"> </p>
	<p class="block_">Yaşlı adam kötü bir şekilde yanmış elini sallayıp kadına bir şeyler söyledi ve kadın, "Yaklaş züppe," dedi.</p>
	<p class="block_1"> </p>
	<p class="block_">Dash denileni yapıp yaşlı adamla genç kadının önüne ilerledi. Kadın her ayrıntının görülebilmesi için bir fener tutarken, yaşlı adamın tek gözü uzunca bir süre Dash'ın yüzünü inceledi.</p>
	<p class="block_1"> </p>
	<p class="block_">Sonunda yaşlı adam herkesin duyabileceği kadar yüksek sesle konuştu. "Bizi yalnız bırakın." Son derece çatallı, boğuk bir ses çıkmıştı.</p>
	<p class="block_1"> </p>
	<p class="block_">Kadın hariç herkes, anında ve duraksamadan dışarı çıktı ve yaşlı adam, "Pekâlâ," dedi. "Dünya küçük evlat."</p>
	<p class="block_1"> </p>
	<p class="block_">Dash adamın yanmış yüzünü incelemek için öne eğilip, "Sizi tanıyor muyum efendim?" diye sordu.</p>
	<p class="block_1"> </p>
	<p class="block_">"Hayır," dedi yaşlı adam yavaşça, sanki her sözcük canını yakıyormuş gibi. "Ama seni ismen ve soy olarak tanıyorum Arutha oğlu Dashel."</p>
	<p class="block_1"> </p>
	<p class="block_">"Adınızı biliyor muyum efendim?"</p>
	<p class="block_1"> </p>
	<p class="block_">Kadın yaşlı adama baktı, ama adamın sağlam gözü Dash'ın üstünde kaldı. "Ben senin büyük amcanım evlat."</p>
	<p class="block_1"> </p>
	<p class="block_9"><img alt="C:\Users\UguR\AppData\Local\Microsoft\Windows\INetCache\Content.Word\Line.png" src="images/image.png" class="calibre1"/></p>
	<p class="block_3" id="calibre_pb_6"> </p>
</body></html>
