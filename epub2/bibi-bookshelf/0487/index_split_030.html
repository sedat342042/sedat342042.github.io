<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>04 - Kırık Tacın Parçaları - Yılan Savaşları Efsanesi</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_13">SONSÖZ</p>
	<p class="block_1"> </p>
	<p class="block_">Pug ayağa kalktı.</p>
	<p class="block_1"> </p>
	<p class="block_">Ona katılan öğrenciler, Miranda, Nakor ve Gathis merakla mağaraya göz gezdirdi. Karanlığı dağıtan iki meşale yanıyordu.</p>
	<p class="block_1"> </p>
	<p class="block_">Pug, "Bu akşam burada bana zaten özel olarak etmiş olduğunuz yeminleri onaylamak için toplandık," dedi. "Yıllar geçtikçe bize katılanlar ve ayrılmak isteyenleriniz olacak, ama bu grup varlığını sürdürecektir.</p>
	<p class="block_1"> </p>
	<p class="block_">"Özel bir mecliste toplanıyoruz, çünkü dışarıdan hiç kimse bu grubun varlığını bilmeyecek.</p>
	<p class="block_1"> </p>
	<p class="block_">Gölgelerde saklanıp ışığın dünyasında yaşayanların gözlerinden uzak duracağız."</p>
	<p class="block_1"> </p>
	<p class="block_">Pug tek tek yüzlerine baktı. "Her biriniz varlığınızı asla bilemeyecek insanların adına hareket edeceksiniz. Çünkü bilirlerse, cehaletten ya da yanlış yola sapmış olmaktan dolayı sizden korkar ya da size karşı olurlar.</p>
	<p class="block_1"> </p>
	<p class="block_">Bu yolu seçenlerin çoğu için ödül ölüm olacak." Pug mağaranın ağzını gösterdi. "Dışarıda, karanlıklara giden bir yol tutmuş insanlar var. Bazıları müttefik, bazılarınınsa birbirlerinden haberi yok; bazıları gerçekten kime hizmet ettiğinden habersiz, bazılarıysa bu kötücüllüğe isteyerek sarılıyor. Hepsi de bizi yok etmek isteyecek.</p>
	<p class="block_1"> </p>
	<p class="block_">"içinizden bazıları, düşmanlarımızı bulmak için aramızdan ayrılacak.</p>
	<p class="block_1"> </p>
	<p class="block_">Bazıları burada eğitilecek yeni öğrenciler bulmaya gidecek. Bazıları öğretmek ve düzenlemek için burada kalacak.</p>
	<p class="block_1"> </p>
	<p class="block_">"Villa Beata'daki okul bu şekliyle devam edecek ve çoğunuzun daha önce yaptığı gibi, biz onları bulmadan bizi bulanlara kapımız her zaman açık olacak. Bir kez daha tekrar ediyorum, bu grubun dışında hiç kimse varlığımızı bilmeyecek.</p>
	<p class="block_1"> </p>
	<p class="block_">"Dışarıdaki birkaç kişinin hayal edebileceği bir savaşta düşler ve Kâbuslarla uğraşacağız. Bizler bu uğurda bir araya gelmiş kardeşleriz ve bu meclisin ihtiyaçlarına boyun eğmeliyiz. Hiçbirimiz bu ihtiyaçların üstünde değiliz. Bedeli hayatlarımız olacaksa, öyle olsun." Hiç kimse konuşmadı.</p>
	<p class="block_1"> </p>
	<p class="block_">Pug devam etti. "Bizler Gölgeler Meclisi'yiz ve İsimsiz Olan'ın çılgınlığına ve piyonlarına karşıyız.</p>
	<p class="block_1"> </p>
	<p class="block_">"Gedik Savaşları'nı atlattık ve Yılan Savaşları'ndan sağ çıkmayı başardık. Artık, birkaç kişinin bileceği ve birkaç kişinin görebileceği bir sonraki mücadeleye hazırlanıyoruz. Bu gölgelerde bir savaş olacak."</p>
	<p class="block_1"> </p>
	<p class="block_">Miranda Pug'ın uzattığı eli tuttu. Pug Nakor ile Gathis'e başıyla işaret etti ve yandaşlarını mağaradan çıkarıp evlerine giden patikadan aşağı yönlendirdi.</p>
	<p class="block_1"> </p>
	<p class="block_">-SON-</p>
	<p class="block_3" id="calibre_pb_30"> </p>
</body></html>
