<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
	<title>Çarklar Arasında</title>
	<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<p class="calibre5"><span class="calibre6"><span class="bold">Kimseden cevap gelmedi. </span></span></p><p class="calibre7"><span class="bold">"Gidin Hellas'a, bakın </span></p><p class="calibre4"><span class="bold">bakalım orada mı?" Ama </span></p><p class="calibre4"><span class="bold">Hellas'ta iz yoktu </span></p><p class="calibre4"><span class="bold">Hindinger'den. </span></p><p class="calibre4"><span class="bold">"Herhalde manastıra dönmedi henüz, biz onu beklemeyelim, başlayalım</span>
<span class="bold">derse. Yetmiş dördüncü sayfada </span></p><p class="calibre4"><span class="bold">kalmıştık, yedinci dizede. Ama bir daha böyle şey istemiyorum, anlaşıldı</span>
<span class="bold">mı! Gittiğiniz yerden zamanında dönüp geleceksiniz!" </span></p><p class="calibre4"><span class="bold">Saat üçü vurup Hindinger hâlâ ortada görün-meyince, öğretmeni bir</span>
<span class="bold">korku, bir telaştır alıp müdüre haber yolladı. Müdür de çıkıp geldi</span>
<span class="bold">hemen, öğrencileri sıkı bir sorgulamadan geçirdi, sonra aralarından on</span>
<span class="bold">kişi </span></p><p class="calibre4"><span class="bold">seçip yardımcıyla bir belleticinin eşliğinde Hindinger'i aramaya yolladı. </span></p><p class="calibre4"><span class="bold">Geride kalan öğrencilere ise yazılı </span></p><p class="calibre4"><span class="bold">bir ödev verildi. </span></p><p class="calibre4"><span class="bold">Saat dört sularıydı, belletici kapıyı vurmadan doğru sınıfa girdi, müdürün</span>
<span class="bold">kulağına eğilip bir şeyler söyledi. Müdür öğrencilere dönerek, "Susun, beni</span>
<span class="bold">dinleyin!" diye bağırdı. Öğrenciler kımıldamadan sıralarda</span>
<span class="bold">oturuyor, ne söyleyeceğini merak ederek müdüre bakıyorlardı. </span></p><p class="calibre4"><span class="bold">Müdür, "Arkadaşınız Hindinger," diye sürdürdü konuşmasını, sesini</span>
<span class="bold">biraz alçaltarak, "anlaşılan gölde boğulmuş. Onun bulunması için sizler</span>
<span class="bold">de yardım edeceksiniz. Öğretmeniniz Sayın Me-yer sizinle gelecek. Onun</span>
<span class="bold">talimatlarına titizlikle uyacak, her dediğini yapıp kendi başınıza hiçbir</span>
<span class="bold">işe kalkışmayacaksınız, anlaşıldı mı!" </span></p><p class="calibre4"><span class="bold">Öğretmen Meyer önde olmak üzere, herkesin yüreğinde bir</span>
<span class="bold">korku, yola çıkıldı. Herkes fısıltıyla konuşuyordu yanmdakiyle. </span></p><p class="calibre4"><span class="bold">Yakın bir kasabadan </span></p><p class="calibre4"><span class="bold">ellerinde ipler, tahtalar ve sırıklarla birkaç adam gelip hızlı hızlı</span>
<span class="bold">ilerleyen kafileye katıldı. Dondurucu bir soğuk vardı, iyice alçalan güneş </span></p><p class="calibre4"><span class="bold">ormanın arkasından kaybolmak üzereydi. </span></p><p class="calibre4"><span class="bold">Hindinger'in kaskatı küçük bedeni sonunda bulunup karla örtülü sazların</span>
<span class="bold">içinde bir sedyeye kondu, hava </span></p><p class="calibre4"><span class="bold">hayli kararmıştı. Öğrenciler ürkek kuşlar gibi oracıkta öylece dikiliyor,</span>
<span class="bold">sedyenin üzerindeki cesede bakıyor, soğuktan morarıp uyuşmuş ellerini</span>
<span class="bold">ovuşturuyorlardı. Derken kasabadan gelmiş adamlar sedyeyi yüklendi,</span>
<span class="bold">öğrenciler de seslerini çıkarmadan sedyenin peşinden yürüdü. İşte bu</span>
<span class="bold">anda öğrencilerin tedirgin yürekleri ansızın bir ürpertiyle sarsıldı ve</span>
<span class="bold">düşmanının kokusunu alan bir karaca gibi o zalim ölümün kokusunu aldı. </span></p><p class="calibre4"><span class="bold">Soğukta titreyen perişan durumdaki öğrencilerden Hans, bir rastlantı</span>
<span class="bold">eseri eski dostu Heil-ner'in yanı başında yürüyordu. Yan yana</span>
<span class="bold">yürüdüklerini her ikisi de aynı anda fark etmişti, çünkü yolun tümsek bir</span>
<span class="bold">yerinde ikisi de aynı anda tö-kezlemişti. Ölümle karşı karşıya gelince bir</span>
<span class="bold">süre için tüm bencilliklerin boşluğuna mı inanmıştı, neydi, Hans</span>
<span class="bold">beklemediği bir anda dostunun sararmış yüzünü burnunun ucunda görür</span>
<span class="bold">görmez nedeni belirsiz derin bir sızı duydu yüreğinde, ansızın</span>
<span class="bold">duygulandı, eski dostu Heilner'in elini tutmak istedi. Heilner isteksizce</span>
<span class="bold">çekti elini, başını hakarete uğramış gibi yana çevirdi, kendine bir başka</span>
<span class="bold">yer arayıp geriden gelenlerin arasına karıştı. </span></p><p class="calibre4"><span class="bold">O anda örnek öğrenci Hans'm kalbi acı ve utançla çarpmaya başladı. Buz</span>
<span class="bold">tutmuş yerde sen-deleyerek yürürken, soğuktan morarmış yanaklarından damla damla</span>
<span class="bold">gözyaşlarının yuvarlanmasına karşı koyamadı. Bir türlü unutulamaya-cak,</span>
<span class="bold">hiçbir pişmanlığın silip atamayacağı suçlar ve günahlar olduğunu anladı</span>
<span class="bold">birden; sanki terzi babanın küçük oğlu Hindinger değil de, dostu Heilner</span>
<span class="bold">yerden belli bir yükseklikte taşman sedyenin üzerinde yatıyor, kendisine</span>
<span class="bold">karşı gösterilen vefasızlıktan duyduğu üzüntüyü ve öfkeyi kendisiyle çok</span>
<span class="bold">uzaklara, bir başka dünyaya taşıyordu; öyle bir dünya ki, bu dünyada</span>
<span class="bold">notlara, sınavlara, sınavlarda elde edilen başarılara değil, insanın</span>
<span class="bold">vicdanının temizliğine önem veriliyordu yalnızca. </span></p><p class="calibre4"><span class="bold">Bu arada kafile ana yola ulaşmış, daha hızlı bir tempoyla ilerlemeye</span>
<span class="bold">başlamıştı; bir süre sonra da manastırın kapısından içeri girdi ve başta</span>
<span class="bold">müdür olmak üzere okulun tüm öğretmenleri sedye üzerinde cansız</span>
<span class="bold">yatan Hindinger'i karşıladı; oysa sağlığında Hindinger kendisi için</span>
<span class="bold">düzenlenecek böyle bir karşılama töreninin düşüncesinden bile ürküp</span>
<span class="bold">kaçacak biriydi. Öğretmenler, ölü bir öğrenciye hayattaki bir öğrenciden</span>
<span class="bold">bambaşka bir gözle bakar her zaman, ölü bir öğrenci karşısında yaşayan</span>
<span class="bold">her varlığın ve her gencin değerine, biri-cikliğine ve yerine konmazlığma</span>
<span class="bold">bir an olsun inanırlar; oysa başka vakit genç öğrencilere karşı çokluk</span>
<span class="bold">kötü davranır, günaha girerler de hiç umursamazlar. </span></p><p class="calibre4"><span class="bold">Akşamleyin ve ertesi gün de Hindinger'in sıradan, gösterişsiz cesedi</span>
<span class="bold">âdeta büyüleyici etkisini sürdürdü manastırda, tüm davranışları ve</span>
<span class="bold">sözleri dizginleyip yumuşattı, bir yas çelengiyle sarıp sarmaladı tüm</span>
<span class="bold">nesneleri; kısa süre için kavga gürültü, kin ve öfke, kahkahalar, gülmeler saklanıp gizlenecek bir köşe</span>
<span class="bold">aradılar kendilerine, bir an su yüzeyinden çekilip giderek suyu her türlü</span>
<span class="bold">devinimden ve dirimsellikten yoksun bırakan periler gibi ortadan</span>
<span class="bold">kayboldular. İki öğrenci ölmüş arkadaşlarından söz açacak oldu mu, adını</span>
<span class="bold">ve soyadını birlikte söylüyor, çünkü ölüye karşı Hindu lakabının</span>
<span class="bold">kullanılmasını yakışıksız bir davranış sayıyorlardı. Normalde kimsenin</span>
<span class="bold">dikkatini çekmeden, adeta yasak bir eylemde bulunur gibi öğrenci</span>
<span class="bold">kalabalığı içine dalıp izini kaybettiren Hindu, şimdi bir suskunluk içinde</span>
<span class="bold">yatıyor, tüm manastırı adı ve ölümüyle dolduruyordu. </span></p><p class="calibre4"><span class="bold">Olaydan iki gün sonra Hindinger'in babası manastıra geldi, cesedin</span>
<span class="bold">saklandığı odada oğluyla birkaç saat tek başına kaldı, sonra okulun rhüdürü</span>
<span class="bold">tarafından çay içmeye davet edildi ve geceyi manastır yakınındaki</span>
<span class="bold">Geyik Oteli'nde geçirdi. </span></p><p class="calibre4"><span class="bold">Üçüncü günde de gömme töreni yapıldı. Tabut yatakhanede bir yükselti</span>
<span class="bold">üzerine konmuştu; Allgâulu terzi baba tabutun yanı başında dikiliyor,</span>
<span class="bold">töreni izliyordu. Bir terzinin tüm özelliklerini barındırıyordu</span>
<span class="bold">kendisinde, korkunç derecede sıska, her bir şeyiyle sipsivri biriydi; yeşile</span>
<span class="bold">çalan siyah bir redingot, açık ve </span></p><p class="calibre4"><span class="bold">gösterişsiz, dar bir pantolon giymişti; elinde törenlerde takılan modası</span>
<span class="bold">geçmiş bir şapka tutuyordu. Küçük, ince yüzü üzüntülü, yaşlı ve güçsüzdü,</span>
<span class="bold">rüzgârda söndü sönecek bir mum alevine benziyordu tıpkı. Müdürle</span>
<span class="bold">öğretmen beylerin önünde ne yapacağım bilememenin sürekli şaşkınlığını</span>
<span class="bold">yaşıyor, derin bir saygıyla oracıkta dikilmiş duruyordu. </span></p><p class="calibre4"><span class="bold">Taşıyıcılar tabutu tam sırtlamaya hazırlanı-</span></p><p class="calibre4"><span class="bold">yordu ki, yaşlı baba son anda öne çıktı, şaşkın ve sıkılgan bir</span>
<span class="bold">sevecenlikle bir kez daha tabutun kapağına dokundurdu elini. Ardından</span>
<span class="bold">gözyaşlarıyla savaşarak çaresizlik içinde oracıkta dikildi, kocaman ve</span>
<span class="bold">sessiz salonda kış ortasında kuru bir ağaca benziyordu, öylesine öksüz,</span>
<span class="bold">öylesine kolu kanadı kırık, kurtlara kuşlara yem. Onu bu durumda</span>
<span class="bold">görmek yüreğini sızlatıyordu insanın. Rahip, terzi babayı elinden tuttu,</span>
<span class="bold">yanından ayrılmadı; terzi baba o acayip silindir şapkayı başına geçirdi ve</span>
<span class="bold">tabutun arkasında cenaze alayının başında yürüdü, merdivenlerden indi,</span>
<span class="bold">avludan geçip manastırın eski kapısından çıktı, beyazlara</span>
<span class="bold">bürünmüş toprak zemin üzerinde gömütlüğün alçak duvarına doğru</span>
<span class="bold">ilerledi. Mezar başında hep bir ağızdan ilahiler söyleyen öğrencilerden</span>
<span class="bold">pek çoğu, müzik öğretmenini kızdıran bir davranışla onun işaret veren</span>
<span class="bold">eline değil, yalnızlıklar içindeki ufak tefek vücuduyla küçük terzi babaya</span>
<span class="bold">bakıyorlardı; yaslara gömülmüş adamcağız soğukta titreyerek bir</span>
<span class="bold">kenarda dikiliyor, başını önüne eğmiş, rahibin, okul müdürünün ve sınıf</span>
<span class="bold">birincisinin konuşmalarını oradakilerle birlikte dinliyor, ilahi okuyan</span>
<span class="bold">öğrencilere bakıp dalgın dalgın başını sallıyordu; arada bir sol eliyle</span>
<span class="bold">redingotunun cebinde saklı tuttuğu mendile uzanıyorsa da, bir türlü</span>
<span class="bold">mendili </span></p><p class="calibre4"><span class="bold">çekip çıkaramıyordu. </span></p><p class="calibre4"><span class="bold">Sonradan, "Bir ara adamın yerinde şimdi babam olsaydı ne yapardı</span>
<span class="bold">acaba, diye bir düşünce geçti kafamdan," dedi öğrencilerden Otto Hartner. </span></p><p class="calibre4"><span class="bold">Bunun üzerine ötekiler de hep birden seslerini yükseltti: "Ben de</span>
<span class="bold">aynı şeyi düşündüm, ben de!" </span></p><p class="calibre4"><span class="bold">Törenin ardından müdür bey Hindinger'in </span></p><p class="calibre4"><span class="bold">Çarklar Arasında </span></p><p class="calibre4"><span class="bold">babasıyla Hellas odasına geldi, "içinizde ölen arkadaşınızın yakın bir</span>
<span class="bold">dostu var mıydı?" diye sordu ortaya. İlkin kimse çıkıp ben varım demedi. </span></p><p class="calibre4"><span class="bold">Hindinger'in babası, endişeli ve perişan, genç yüzlerde dolaştırdı</span>
<span class="bold">gözlerini. Derken Lucius öne çıktı, terzi baba da elini tuttu Lucius'un ve</span>
<span class="bold">bir süre bırakmadı ama bir şey de </span></p><p class="calibre4"><span class="bold">bulup söyleyemedi, çok geçmeden başıyla oradakileri süklüm püklüm</span>
<span class="bold">selamlayarak çıkıp gitti. Daha sonra da manastırdan ayrıldı; parlak bir</span>
<span class="bold">kar örtüsü üzerinde koca bir gün yol alacak, evine varıp oğulcukları</span>
<span class="bold">Hindinger'in şimdi nerede yattığını karısına anlatacaktı. </span></p><p class="calibre4"><span class="bold">Manastırı saran büyülü hava çok geçmeden dağılmıştı; öğretmenler yine</span>
<span class="bold">eskisi gibi öğrencileri paylıyor, kapılar yine vurularak kapatılıyor, Hellas</span>
<span class="bold">odasının artık ortalarda görünmeyen* sakini Hindu'yu artık kimse</span>
<span class="bold">pek düşünmüyordu. O kasvetli göl kıyısında uzun süre dikilmekten</span>
<span class="bold">üşütmüş birkaç öğrenci revirde yatıyor </span></p><p class="calibre4"><span class="bold">ya da ayaklarında keçe terlikler, boyunlarında sargılar, ortalıkta</span>
<span class="bold">dolaşıyordu. Hans'm ayaklarından da, boynundan da şikâyeti yoktu; ama</span>
<span class="bold">kaza gününden beri daha ağırbaşlı, daha olgunlaşmış bir hali vardı. Bir</span>
<span class="bold">şeyler değişmişti içinde, çocuk yaştayken adeta bir delikanlı olup çıkmıştı;</span>
<span class="bold">ruhu bir başka ülkeye götürülüp bırakılmış, korku ve tasa içinde yersiz</span>
<span class="bold">yurtsuz boşlukta uçuşuyor, henüz durup dinleneceği bir yer bulamıyordu. </span></p><p class="calibre4"><span class="bold">Bu da ne ölüm korkusundan, ne de iyi bir çocuk olan Hindu'nun</span>
<span class="bold">ölümünden duyduğu yastan kaynaklanmaktaydı; tek nedeni, Heilner'e</span>
<span class="bold">karşı işlediği su-</span></p><p class="calibre4"><span class="bold">çun ansızın bilincine varmasıydı. </span></p><p class="calibre4"><span class="bold">Heilner başka iki öğrenciyle birlikte revirde yatıyor, şifa niyetine sıcak</span>
<span class="bold">çay içiyordu; Hindin-ger'in ölümüyle ilgili izlenimlerine bir çekidüzen</span>
<span class="bold">verip ilerde yazacağı şiirlerde değerlendirmek üzere kafasının</span>
<span class="bold">bir kenarına kaydedecek vakti çoktu. Gelgelelim, Heilner bunu pek</span>
<span class="bold">önemsemez görünüyordu; daha çok, </span></p><p class="calibre4"><span class="bold">perişan ve acı çeken bir hali vardı, kendisi gibi aynı hastalıktan revirde</span>
<span class="bold">yatan öğrenci arkadaşlarıyla ağzını açıp tek kelime konuşmuyordu. Ağır</span>
<span class="bold">tecrit cezasıyla omuzlarına yüklenen yalnızlık, onun başka kişilerle sıkı</span>
<span class="bold">bir ilişki içinde bulunmayı gereksinen duyarlı ruhunu yaralamış, onu</span>
<span class="bold">hırçın ve hoyrat biri yapmıştı. Öğretmenler hiçbir şeyden memnun</span>
<span class="bold">olmayan asi biri gözüyle baktıkları Heilner'e sert davranıyor, öğrenciler</span>
<span class="bold">yanma sokulmuyor, gözetmense alaylı bir iyilikseverlik gösteriyor, oysa</span>
<span class="bold">dostları Shakespeare, Schiller ve Lenau onu ezip aşağılayarak çevresini</span>
<span class="bold">saran dünyadan daha güçlü ve görkemli bir başka dünyanın kapısını</span>
<span class="bold">kendisine aralıyordu. Başlangıçta yalnızca inziva havası taşıyan</span>
<span class="bold">melankolik 'Keşiş Şarkıları' giderek manastırı, öğretmenleri ve</span>
<span class="bold">öğrencileri hedef alan kin ve nefret dolu bir şiir</span>
<span class="bold">koleksiyonuna dönüşmüştü. Yalnızlığından din uğrunda can verenler</span>
<span class="bold">gibi buruk bir tat alıyor, kendini başkalarınca anlaşılmamış </span></p><p class="calibre4"><span class="bold">görmekten memnunluk duyuyor, acımasız bir küçümsemeyle dolu</span>
<span class="bold">keşiş şiirlerinde kendine küçük bir Juvenal1 gözüyle bakıyordu. </span></p><p class="calibre4"><span class="bold">Gömme töreninden bir hafta sonra yanındaki </span></p><p class="calibre4"><span class="bold">1 Juvenal(is), Decimus Junius (İS 60-127): Romalı bir şair. (Çev.)</span>
<span class="bold">iki arkadaş iyileşip Heilner revirde tek başına kalınca, Hans eski dostunu</span>
<span class="bold">görmeye gitti. Çekinerek selam verdi, yatağın yanma bir sandalye çekip</span>
<span class="bold">oturdu ve dostu Heilner'in elini tutacak oldu ama Heilner hırsla duvara</span>
<span class="bold">döndü yüzünü, Hans'm tüm yakınlaşma çabalarına sırt çevirmek ister</span>
<span class="bold">gibiydi. Ama Hans pes etmedi, Heilner'in yakaladığı elini sıkıca tutup</span>
<span class="bold">bırakmadı, bu eski dostunu gözlerini kaldırıp kendisine bakmaya</span>
<span class="bold">zorladı. Heilner, içerlemiş, dudaklarını büzüştürdü. </span></p><p class="calibre4"><span class="bold">"Söyle ne istiyorsun?" </span></p><p class="calibre4"><span class="bold">Hans, dostunun elini bırakmadı. </span></p><p class="calibre4"><span class="bold">"Beni dinlemeni," diye cevapladı. "Haklısın, o zaman ödlekçe davrandım,</span>
<span class="bold">seni yüzüstü bıraktım. Ama benim nasıl biri olduğumu biliyorsun, sınıfta</span>
<span class="bold">en başarılı öğrenciler arasında yer almak, hatta üstesinden gelebilirsem</span>
<span class="bold">sınıfın birincisi olmak istiyordum. Sen bunu ineklemek diye niteledin,</span>
<span class="bold">haklı olarak, kabul; ama ne yapayım, benim ideal anlayışım buydu işte,</span>
<span class="bold">bundan daha üstün bir ideal bilmiyordum o zaman." Heilner gözlerini</span>
<span class="bold">yummuştu. Hans sesini iyice alçaltarak sürdürdü konuşmasını, "Bak,</span>
<span class="bold">üzgünüm bu yaptığıma. Bir kez daha dostum olmak ister misin bilmem</span>
<span class="bold">ama senden beni bağışlamanı rica ediyorum." Heilner susuyor, kapalı</span>
<span class="bold">tutuyordu gözlerini. İçindeki tüm iyi duygular, tüm sevinçler dostundan</span>
<span class="bold">yana sürekli kanat çırpıyordu; ne var ki, burukluklar ve yalnızlıklar</span>
<span class="bold">içinde yaşayan bir kişi rolünü oynamaya alışmıştı bir kez, hiç değilse</span>
<span class="bold">böyle bir maskeyi şimdilik yüzünden çekip almak niyetinde değildi. </span></p><p class="calibre4"><span class="bold">Hans, peşini bırakmadı. </span></p><p class="calibre4"><span class="bold">"Yo, beni bağışlayacaksın, Heilner! Senin ardından böyle koşmaktansa,</span>
<span class="bold">sınıfta sonuncu olurum daha iyi. Yeter ki sen iste, yine eskisi gibi dost</span>
<span class="bold">olur, kendilerine ihtiyacımız olmadığını ötekilere gösteririz." </span></p><p class="calibre4"><span class="bold">Bunun üzerinde Heilner de Hans'm elini sıktı ve o zamana kadar kapalı</span>
<span class="bold">tuttuğu gözlerini açtı. </span></p><p class="calibre4"><span class="bold">Birkaç gün sonra Heilner de iyileşip kalktı ayağa, revirden çıktı. Hans ile</span>
<span class="bold">Heilner arasında eski dostluğun yeniden kurulması manastırda hayli</span>
<span class="bold">çalkantıya yol açtı. Ne var ki, her ikisi için de harikulade denecek günler</span>
<span class="bold">başlamıştı, büyük olay ve heyecanların yaşanmadığı ama insanı tuhaf bir</span>
<span class="bold">mutluluğa boğan bir birlik ve beraberliği, sözlere yer vermeyen gizli bir</span>
<span class="bold">anlaşma duygusunu kendilerinde barındıran günler. Haftalar boyu süren</span>
<span class="bold">ayrılık her iki dostu da değiştirmişti. Hans daha sevecen, sıcak ve romantik</span>
<span class="bold">birine dönüşmüş, Heilner ise daha güçlü ve erkeksi biri olmuştu. İkisi de</span>
<span class="bold">son zamanlarda birbirlerini öylesine aramış, birbirlerinin eksikliğini</span>
<span class="bold">öylesine yürekten duymuşlardı ki, yeniden bir araya gelmelerine</span>
<span class="bold">küçümsenmeyecek bir olay, paha biçilmez bir armağan gözüyle</span>
<span class="bold">bakmışlardı. </span></p><p class="calibre4"><span class="bold">Vaktinden önce gelişip serpilen her iki genç, aralarındaki dostlukta</span>
<span class="bold">sevgiyle ilk kez tanışmanın nazlı ve narin gizlerinden birazını farkında</span>
<span class="bold">olmadan sezgi dolu bir ürkeklikle yaşıyorlardı şimdiden. Ayrıca</span>
<span class="bold">aralarındaki dostluk, olgunlaşma sürecindeki bir erkeksiliğin buruk</span>
<span class="bold">çekiciliğini, aynı şekilde öbür öğrenci arkadaşların tümüne karşı kafa</span>
<span class="bold">tutuşun buruk tadını içeriyordu; öyle arkadaşlar ki, Heilner'e karşı</span>
<span class="bold">soğuk davranıyor, Hans'ı anlamıyor, kendi aralarında kurdukları bir sürü</span>
<span class="bold">dostluk ve arkadaşlık ise masum çocuk oyunlarına benziyordu. </span></p><p class="calibre4"><span class="bold">Hans, Heilner'le arasındaki dostluğa ne denli içtenlik ve mutlulukla</span>
<span class="bold">sarılırsa, o denli yabancıla-şıyordu okula. Yeni mutluluk duygusu taze</span>
<span class="bold">bir şarap gibi kaynayıp köpürerek damarlarında ve düşüncelerinde</span>
<span class="bold">dolaşıyor, bu arada gerek Livius, gerek Homeros gözünde önemini ve</span>
<span class="bold">parlaklığını giderek yitiriyordu. </span></p><p class="calibre4"><span class="bold">Gelgelelim, öğretmenleri o zamana kadar kusursuz bir öğrenci sayılan</span>
<span class="bold">Hans'ın sorunlu birine dönüştüğünü ve sakıncalı biri gözüyle baktıkları</span>
<span class="bold">Heilner'in olumsuz etkisi altına girdiğini görerek hayli endişeye</span>
<span class="bold">kapılmaktaydı. Vaktinden önce serpilip gelişmiş öğrencilerde,</span>
<span class="bold">delikanlılık çalkantılarının başladığı o kritik yaşta kendini açığa vuran</span>
<span class="bold">tuhaf belirtiler kadar öğretmenleri korkutan başka bir şey yoktur. Zaten</span>
<span class="bold">Heilner'deki o deha kıvılcımını öteden beri tehlikeli buluyorlardı. Dâhi</span>
<span class="bold">öğrencilerle öğretmenler arasında oldum olası bir uçurum vardır,</span>
<span class="bold">okullarda boy gösterecek böyle kişilere öğretmenler baş belası gözüyle</span>
<span class="bold">bakarlar. Onlar için dâhi öğrenciler öğretmenlerine saygı duymayan, on</span>
<span class="bold">dördünde sigaraya başlayan, on beşinde âşık olan, on altısında</span>
<span class="bold">meyhanede kafayı çeken, yasak kitaplar okuyan, küstahça</span>
<span class="bold">kompozisyonlar kaleme alan, bazen öğretmenleri alaylı bakışlarla süzen,</span>
<span class="bold">not defterlerine haklarında elebaşı, ağır tecrit cezası adayı gibi notlar</span>
<span class="bold">düşülen kötü kişilerdir. Sınıfında bir dâhi görmektense birkaç eşek</span>
<span class="bold">görmek daha çok memnun eder bir öğretmeni. Aslında bu tutumunda da</span>
<span class="bold">haksız sayılmaz, ne de </span></p><p class="calibre4"><span class="bold">olsa görevi olağandışı ve acayip kişileri değil, iyi Latince ve matematik</span>
<span class="bold">bilen dürüst ve efendi orta sınıf insanını yetiştirmektir. Ancak, burada</span>
<span class="bold">kimin kimi, öğretmenin öğrenciyi mi, yoksa öğrencinin öğretmeni mi daha</span>
<span class="bold">çok sıkıntıya soktuğunu, daha ağır kahırlara ve çilelere göğüs germek</span>
<span class="bold">zorunda bıraktığını, ikisinden hangisinin ruh ve yaşamının kısmen de olsa</span>
<span class="bold">canına okuyup ayaklar altına aldığını anlamak için, insanın kendi çocukluk</span>
<span class="bold">ve ilkgençlik yıllarını öfkelenmeden ve utanmadan anımsaması gerekiyor. </span></p><p class="calibre4"><span class="bold">Ama bu konu şu anda bizi ilgilendirmiyor pek; ayrıca, içimizi rahatlatan</span>
<span class="bold">bir şey var: Gerçekten dâhi öğrencilerin okulda aldığı yaralar iyileşiyor</span>
<span class="bold">zamanla, üzerleri kabuk bağlıyor ve bu kişiler ilerde öyle insanlar olup</span>
<span class="bold">çıkıyor ki, okuldaki kötü yaşantılara karşın başarılı eserler yaratıp ortaya</span>
<span class="bold">koyabiliyor, ölüp gittiler mi ya da uzakların büyüsü bir hale gibi</span>
<span class="bold">çevrelerini sardı mı, kendilerinden sonraki kuşaklara eşi bulunmaz</span>
<span class="bold">öğrenciler ve soylu örnekler diye tanıtılıyorlar. Böylece her okulda yasa ve</span>
<span class="bold">deha arasındaki savaş yinelenip duruyor; her yıl yetenekli öğrencileri bir</span>
<span class="bold">fidan gibi kökünden söküp atmak için devlet babayla okulların el ele verip</span>
<span class="bold">aralıksız çaba harcadığını görüyoruz. Gelgelelim, ülkemizin hazinesini</span>
<span class="bold">zenginleştiren de en başta, öğretmenleri tarafından nefretle bakılıp ikide</span>
<span class="bold">bir cezalandırılan, okulu bırakıp kaçan ya da okuldan uzaklaştırılan bu</span>
<span class="bold">öğrenciler oluyor. Ama içlerinden bazıları da -sayılarını kim bilebilir?-</span></p><p class="calibre4"><span class="bold">suskun bir direniş içinde kendi kendilerini yiyip bitiriyor ve eriyip</span>
<span class="bold">gidiyor zamanla. </span></p><p class="calibre4"><span class="bold">Öteki öğrencilerden ayrıksı olan Hans'la Heil-</span></p><p class="calibre4"><span class="bold">ner'in durumlarında da sakıncalı bir hava sezen manastır yöneticileri</span>
<span class="bold">her iki öğrenciye bir kat daha sevgiyle yaklaşacakken, okullarda öteden</span>
<span class="bold">beri uygulanagelen sözde yararlı bir ilkeye uyarak bir kat daha sert</span>
<span class="bold">davranmaya başlamıştı. </span></p><p class="calibre4"><span class="bold">İbranice'de sınıfın en çalışkan öğrencisi sayılan Hans'la iftihar eden müdür</span>
<span class="bold">bey, onu sözde kurtarmak için beceriksizce bir girişimde bulundu. Hans'ı</span>
<span class="bold">tutup odasına çağırttı; eski başrahip konutunun cumbalı odasıydı</span>
<span class="bold">burası, bir resim kadar güzel ve göz kamaştırıcıydı; söylendiğine göre,</span>
<span class="bold">yakındaki Knittlingen kentinden </span></p><p class="calibre4"><span class="bold">Doktor Faus-tus bir zaman sık sık manastıra uğrayıp bu odada kadeh</span>
<span class="bold">kadeh Elfinger şarabı yudumlamıştı. Müdür bey, kaba bir adam değildi</span>
<span class="bold">pek, olayları kavrayış gücünden ve pratik bir zekâdan yoksun olduğu</span>
<span class="bold">söylenemezdi, sen diye hitap etmekten hoşlandığı öğrencilerine karşı</span>
<span class="bold">babacan biriydi hatta. Başlıca kusuru fazla kendini beğenmiş olmasıydı; bu</span>
<span class="bold">da onu ders verdiği kürsünün başında sık sık aşırı övüngen davranışlara</span>
<span class="bold">sürüklüyor, güç ve otoritesinden en ufak şekilde kuşku duyulmasına göz</span>
<span class="bold">yummayan biri yapıyordu. Hiçbir itiraza katlanamaz, yaptığı hiçbir hatayı</span>
<span class="bold">itirafa yanaşmazdı. Bu yüzden de iradesi zayıf </span></p><p class="calibre4"><span class="bold">ya da içtenlikten uzak öğrenciler kendisiyle gayet güzel anlaşıyordu; ama</span>
<span class="bold">özellikle güçlü bir kişiliğe sahip dürüst öğrencilerin bu bakımdan işi</span>
<span class="bold">zordu, çünkü dolaylı yoldan yapılacak en ufak bir itiraz bile müdür beyi</span>
<span class="bold">kızdırmaya yetiyordu. Karşısındakini bazen yüreklendirici bakışları ve</span>
<span class="bold">duygulanmış ses tonuyla babacan insan, bir dost rolünü oynamada</span>
<span class="bold">uzmanlaşmıştı ve şimdi Hans önünde de yine bu </span></p><p class="calibre4"><span class="bold">rolü sergilemeye koyuldu. </span></p><p class="calibre4"><span class="bold">Ürkek ürkek içeri giren Hans'm ilkin kuvvetle elini sıkarak, "Buyrun</span>
<span class="bold">oturun, Giebenrath," dedi güler yüzlü ve nazik. "Sizinle biraz konuşmak</span>
<span class="bold">istiyorum. Sen diye hitap etmemde bir sakınca yoktur umarım." </span></p><p class="calibre4"><span class="bold">"Tabii, müdür bey!" </span></p><p class="calibre4"><span class="bold">"Sen kendin de fark etmiş olacaksın ki, sevgili dostum son zamanlar</span>
<span class="bold">derslerde gösterdiğin başarı grafiğinde bir düşüş var. En azından İbranice'de</span>
<span class="bold">durum böyle. Şimdiye kadar bu derste belki bizim en iyi</span>
<span class="bold">öğrencimizdin, böyle bir düşüşü görmek üzüyor beni. İbranice'den eskisi</span>
<span class="bold">gibi zevk almıyor musun yoksa?" </span></p><p class="calibre4"><span class="bold">"Alıyorum, müdür bey." </span></p><p class="calibre4"><span class="bold">"Bir düşün bakalım! Böyle şeyler insanın başına gelir çünkü. Kimbilir,</span>
<span class="bold">belki şimdi daha çok sevdiğin bir başka ders vardır?" </span></p><p class="calibre4"><span class="bold">"Hayır, müdür bey." </span></p><p class="calibre4"><span class="bold">"Gerçekten yok mu? Evet, o zaman başka nedenler aramamız gerekiyor. </span></p><p class="calibre4"><span class="bold">Bana yardım eder misin, bunun nerden kaynaklandığını arayıp bulalım</span>
<span class="bold">seninle?" </span></p><p class="calibre4"><span class="bold">"Bilmem ki... ödevlerimi her zaman yapmaya çalıştım..." </span></p><p class="calibre4"><span class="bold">"Kuşkusuz sevgili dostum, kuşkusuz. Ama differendum est inter et inter.1 </span></p><p class="calibre4"><span class="bold">Ödevlerini tabii yaptın, bu nihayet görevindi senin. Ama eskiden çok daha</span>
<span class="bold">başarılıydın, hatta belki daha çok çalışıyordun, en azından eskiden</span>
<span class="bold">dersleri daha büyük bir dikkat ve ilgiyle izlediğin kesin. Gösterdiğin</span>
<span class="bold">1 'Çalışmadan çalışmaya fark var' anlamında Latince bir deyiş. (Çev.)</span>
<span class="bold">şevk ve gayrette ansızın baş gösteren bu gevşemenin nedenini</span>
<span class="bold">anlayamıyorum doğrusu. Hasta falan değilsin ya?" </span></p><p class="calibre4"><span class="bold">"Hayır." </span></p><p class="calibre4"><span class="bold">"Başın mı ağrıyor yoksa? Çünkü öyle turp gibi bir halin</span>
<span class="bold">olduğu da söylenemez hani." "Evet. Bazen başımın</span>
<span class="bold">ağrıdığı oluyor." </span></p><p class="calibre4"><span class="bold">"Günlük çalışmalar acaba fazla </span></p><p class="calibre4"><span class="bold">mı geliyor sana?" "Yo, asla!" </span></p><p class="calibre4"><span class="bold">"Ders dışında çok kitap falan mı okuyorsun? </span></p><p class="calibre4"><span class="bold">Doğruyu söyle bana!" "Hayır, neredeyse</span>
<span class="bold">hiçbir şey okumuyorum, müdür bey." </span></p><p class="calibre4"><span class="bold">"O zaman benim bu işe bir türlü aklım ermiyor, sevgili genç dostum. </span></p><p class="calibre4"><span class="bold">Aksayan, sürçen bir taraf var bu işte. Peki, çaba göstereceğin konusunda</span>
<span class="bold">bana söz verir misin?" </span></p><p class="calibre4"><span class="bold">Hans, yumuşak ama ciddi bir ifadeyle ona bakan otoriter müdürün</span>
<span class="bold">kendisine doğru uzatılmış sağ eline bıraktı elini. </span></p><p class="calibre4"><span class="bold">"Bak böylesi iyi, böylesi güzel, sevgili dostum! Pes etmeyeceksin, yoksa</span>
<span class="bold">çarklar arasında ezilip gidersin." Müdür bey, Hans'm elini sıktı; Hans da</span>
<span class="bold">rahat bir nefes alarak kapıya yöneldi. </span></p><p class="calibre4"><span class="bold">"Ha, bir şey daha, sevgili dostum! Sanırım Heilner'le pek sık</span>
<span class="bold">konuşup görüşüyorsun, öyle değil mi?" "Evet, müdür bey, oldukça</span>
<span class="bold">sık" </span></p><p class="calibre4"><span class="bold">"Öbür arkadaşlarından daha sık belki de. Yoksa yanılıyor muyum?" </span></p><p class="calibre4"><span class="bold">"Doğru, daha sık müdür bey. Heilner benim </span></p><div class="mbppagebreak" id="calibre_pb_6"></div></body>
</html>
