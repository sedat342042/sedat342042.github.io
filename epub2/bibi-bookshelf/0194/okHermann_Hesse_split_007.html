<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
	<title>Çarklar Arasında</title>
	<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<p class="calibre5"><span class="calibre6"><span class="bold">dostu </span></span></p><p class="calibre7"><span class="bold">m." </span></p><p class="calibre4"><span class="bold">"Peki nasıl oldu bu iş? Öyle ya, ikinizin huyu suyu pek benzemez birbirine." </span></p><p class="calibre4"><span class="bold">"Bilmiyorum ama şu anda dostuz biz." </span></p><p class="calibre4"><span class="bold">"Senin bu dostundan pek hoşlanmadığımı biliyorsun sanırım. Halinden</span>
<span class="bold">hiç memnun olmayan, huzursuz, tedirgin biri; yetenekli belki ama</span>
<span class="bold">kendini derse verdiği yok, seni de olumsuz yönde etkiliyor. Ondan biraz</span>
<span class="bold">uzak durmaya çalışırsan, çok sevinirdim hani. Ne diyorsun?" </span></p><p class="calibre4"><span class="bold">"Yapamam, müdür </span></p><p class="calibre4"><span class="bold">bey." "Yapamaz </span></p><p class="calibre4"><span class="bold">mısın? Ama neden?" </span></p><p class="calibre4"><span class="bold">"Çünkü o benim dostum. Onu yüzüstü bırakamam." </span></p><p class="calibre4"><span class="bold">"Hımm. Ama öbür arkadaşlarınla biraz daha fazla zaman geçiremez</span>
<span class="bold">miydin? Bu Heilner'in olumsuz etkisine kendini böylesine kaptıran tek</span>
<span class="bold">kişi sensin, bunun yol açtığı sonuçları da görüyoruz işte. Seni bu kadar</span>
<span class="bold">ona </span></p><p class="calibre4"><span class="bold">bağlayan nedir, bilmek isterdim doğrusu." </span></p><p class="calibre4"><span class="bold">"Ben de bilmiyorum bunu. Ama birbirimizden hoşlanıyoruz, ondan yüz</span>
<span class="bold">çevirirsem ödleklik etmiş sayılırım." "Demek öyle, demek öyle! Eh, sana</span>
<span class="bold">zorla bir şey yaptırmak istemem. Ama umarım, yavaş yavaş uzaklaşırsın</span>
<span class="bold">ondan. Böyle bir şeye çok sevinirdim hani. Hem de pek çok!" </span></p><p class="calibre4"><span class="bold">Müdür beyin son sözlerinde önceki yumuşak ifadeden eser yoktu. Hans,</span>
<span class="bold">gidebilirdi artık. </span></p><p class="calibre4"><span class="bold">O günden sonra Hans yeniden derslerle boğuşup durmaya başladı. Ama</span>
<span class="bold">eskisi gibi öyle tıkır tıkır yürüdüğü yoktu işin, bütün çalışıp didinmesi</span>
<span class="bold">öbür öğrencilere güçbela ayak uydurabilmek-ten öte bir başarı sağlamıyor ama hiç değilse onlardan fazla geride</span>
<span class="bold">kalmasını da önlüyordu. İçinde bulunduğu durumun bir ölçüde Heilner'le</span>
<span class="bold">arasındaki dostluktan kaynaklandığını Hans'm kendisi de fark etmiyor</span>
<span class="bold">değildi; ne var ki, bu dostluğa o bir kayıp, bir engel değil, daha çok bir</span>
<span class="bold">hazine gözüyle bakıyordu; öyle bir hazine ki, uğrunda kaçırılan tüm</span>
<span class="bold">fırsatları, gösterilen tüm ihmalleri fazlasıyla karşılıyordu, görev</span>
<span class="bold">duygusuyla sürdürülen kuru bir yaşamın kendisiyle boy ölçüşeme-yeceği</span>
<span class="bold">kadar sıcak ve yüce bir yaşamdı bu </span></p><p class="calibre4"><span class="bold">hazine. Hans, tıpkı genç sevgililere özgü bir ruh durumu içindeydi:</span>
<span class="bold">Kendini her günkü sıkıcı ve kılı kırk yaran çalışmalara değil, büyük</span>
<span class="bold">kahramanlıklara layık buluyordu. Ne var ki, umutsuzlukla göğüs</span>
<span class="bold">geçirerek sıkı çalışmaların boyunduruğunu ikide* bir boynuna</span>
<span class="bold">geçirmekten başka çare bulamıyordu. Heilner gibi şöyle birazcık</span>
<span class="bold">çalışarak en çok gereken bilgiyi bir solukta, göz açıp kapamadan kendine</span>
<span class="bold">mal etmesini beceremiyordu bir türlü. Hemen her akşam çıkıp gelen</span>
<span class="bold">dostu ona boş zaman bırakmadığından, sabahları çaresiz normalden bir</span>
<span class="bold">saat önce kalkıyor, en çok İbranice'nin grameriyle tıpkı bir düşmanla</span>
<span class="bold">cebelleşir gibi ce-belleşiyordu. Hoşlanıp zevk aldığı ders olarak bir</span>
<span class="bold">Homeros kalmıştı, bir de tarih. Karanlıkta el yordamıyla ilerleyerek</span>
<span class="bold">Homeros'un dünyasına yaklaşmaya çalışıyordu. Tarih dersinde ise</span>
<span class="bold">olayların kahramanları yalnız isim ve sayı olmaktan giderek çıkmış,</span>
<span class="bold">çakmak çakmak gözlerle hemen burnunun ucunda kendisine bakıp</span>
<span class="bold">duruyorlardı, yaşam dolu kırmızı dudakları vardı hepsinin, yüzleri ve</span>
<span class="bold">elleri vardı sonra - kiminin eli kırmızı, tombul ve kabaydı, kimininki sessiz, soğuk, taştan, kiminki de küçük ve</span>
<span class="bold">sıcacıktı, incecik damarlarla örtülmüştü üzeri. </span></p><p class="calibre4"><span class="bold">Yunanca kaleme alınmış İncilleri okurken de bazen bunlarda adı geçen</span>
<span class="bold">kişilerin belirginliği ve yakınlığı </span></p><p class="calibre4"><span class="bold">Hans'ı şaşırtmış, hatta büyük ölçüde etkilemişti. Özellikle Markus İncili'nin</span>
<span class="bold">altıncı bölümünde yaşamıştı böyle bir durumu; İsa'nın öğrencileriyle</span>
<span class="bold">gemiden ayrıldığı bu bölümde şöyle denmekteydi: "Onu hemen tanıdılar</span>
<span class="bold">ve koşup geldiler." Bu bölümü okurken Hans da Tanrı'nın insandan olma</span>
<span class="bold">oğlunu gemiden ayrılırken görmüş, hemen onu ötekilerle birlikte tanımıştı</span>
<span class="bold">ama İsa'nın ne boyu poşu, ne kılık kıyafeti, ne de siması bu konuda</span>
<span class="bold">kendisine yardım etmiş, İsa'nın sevgi dolu gözlerindeki ışıl ışıl parıldayan</span>
<span class="bold">derinlik, narin ama güçlü bir ruhun biçimlendirip kendisine yurt edindiği</span>
<span class="bold">zarif, güzel ve esmer elin hafifçe sallanışı, belki hepsinden çok hoş geldiniz</span>
<span class="bold">diyen davetkâr jesti bunu sağlamıştı. Kaynayıp coşan bir suyun kıyısı ve</span>
<span class="bold">ağır bir teknenin burnu da bir an için İsa ile boy göstermiş, sonra tüm</span>
<span class="bold">görüntü kış ortasında tüten bir nefes gibi silinip gitmişti. </span></p><p class="calibre4"><span class="bold">Bazen falan ya da filan kişinin ya da bir tarih parçasının, bir kez daha</span>
<span class="bold">yaşamak arzusuyla ve bakışlarının canlı bir gözde yansıdığını görmek</span>
<span class="bold">özlemiyle okunan metinden adeta açgözlü kopup geldiği oluyordu. Hans</span>
<span class="bold">bu gibi durumları kabulleniyor, hayrete düşüyor, hızla devinen, bir an</span>
<span class="bold">sonra yine kaybolup giden </span></p><p class="calibre4"><span class="bold">görüntüler yüzünden varlığının derinliklerinde tuhaf bir değişikliğin</span>
<span class="bold">gerçekleştiğini duyumsuyor, sanki kara toprağın </span></p><p class="calibre4"><span class="bold">altını bir cam arkasından gördüğü ya da Tanrı'nın gözlerinin bir an</span>
<span class="bold">kendisine çevrildiği hissine kapılıyordu. Bu paha biçilmez görüntüler bir</span>
<span class="bold">davete gerek kalmadan kendiliklerinden seğirtip geliyor, hac yolculuğuna</span>
<span class="bold">çıkmış insanlar ve güler yüzlü konuklar gibi herhangi bir yakınmaya yol</span>
<span class="bold">açmadan yine gözden </span></p><p class="calibre4"><span class="bold">kayboluyorlardı; öyle kimseler, öyle konuklar ki, cesaret edilip de</span>
<span class="bold">kendilerine bir şey söylenemiyor, </span></p><p class="calibre4"><span class="bold">kalmaya zorlanamıyorlar, çünkü çevreleri yabancı ve Tanrısal bir</span>
<span class="bold">atmosferle kuşatılmış oluyordu. Hans bu yaşantıları herkesten saklıyor,</span>
<span class="bold">bunlardan Heilner'e bile söz açmıyordu. O eski hüzünlü hah kaybolup</span>
<span class="bold">giden Heilner hırçın, tedirgin ve huysuz birine dönüşmüştü; manastıra,</span>
<span class="bold">öğretmenlere, öğrenci arkadaşlarına, havaya, insanların yaşam biçimine</span>
<span class="bold">atıp tutuyor, Tanrı'nın varlığını eleştiri konusu yapıyor, bazen kavgacf</span>
<span class="bold">biri kesiliyor ya da durup dururken aptalca şakalara ve muzipliklere</span>
<span class="bold">kalkışıyordu. Bir kez ötekilerden soyutlanmış durumda, onlarla karşıtlık</span>
<span class="bold">içinde yaşadığından, bu karşıtlığı düşüncesizce bir gurura kapılarak daha</span>
<span class="bold">da ileri götürüyor, çevresindekilere meydan okuyan serkeş ve düşmanca</span>
<span class="bold">bir ilişkiye dönüştürüyordu. Dostu Hans'ı da bu ilişki içine çekip alıyor,</span>
<span class="bold">Hans da karşı koymaya çalışmıyordu. Bu yüzden, iki dost öbür</span>
<span class="bold">öğrencilerden ayrılmış, topluluk içinde herkesin dikkatini çeken ve</span>
<span class="bold">hoşnutsuzlukla bakılan bir adacık oluşturmuştu adeta. Hans giderek</span>
<span class="bold">durumdan rahatsızlık duymaya başlamıştı. Şu müdür de nereden çıkmıştı</span>
<span class="bold">sanki! Hans içten içe ondan korkuyor, eskiden gözde bir öğrencisiyken</span>
<span class="bold">şimdi onun kendisine soğuk davrandığını, eski ilgiyi göstermediğini, bunu da hiç saklayıp</span>
<span class="bold">gizlemeye gerek duymadığını görüyordu. Hans da o kadar ders dururken</span>
<span class="bold">inadına müdürün uzmanlık alanına giren İbrani-ce'ye karşı sevgi</span>
<span class="bold">ve ilgisini giderek tümüyle kaybetmişti. </span></p><p class="calibre4"><span class="bold">Yerinde sayan bir-ikisi dışında sınıftaki kırk öğrencinin birkaç aydan kısa</span>
<span class="bold">bir süre içinde gerek bedensel, gerek ruhsal açıdan nasıl değiştiğini</span>
<span class="bold">görmek insana haz veriyordu. Pek çoğu öylesine boy atmıştı ki, çöp gibi</span>
<span class="bold">kalmış, onlarla birlikte büyüyemeyen giysilerden el ve ayakları umutla</span>
<span class="bold">dışarı taşmıştı. Yüzler can çekişen bir çocuksuluk ve çekingenlikle, artık</span>
<span class="bold">kendini belli etmeye başlamış bir erkeksilik arasındaki tüm nüansları</span>
<span class="bold">sergiliyordu. Musa'nın beş kitabına yönelik çalışmalar, vücutları gelişme</span>
<span class="bold">döneminin yontulmamış kaba biçimlerinden henüz kurtulamamış </span></p><p class="calibre4"><span class="bold">olanların düz alınlarına hiç değilse erkeksiliğin geçici damgasını</span>
<span class="bold">yerleştirmişti. Tombul, al yanaklara rastlanmaz olmuştu nerdeyse. </span></p><p class="calibre4"><span class="bold">Hans da değişmiş, boy ve incelik bakımından Heilner'den farkı</span>
<span class="bold">kalmamıştı; hatta dostundan yaşça daha büyük görünüyordu. Alnının</span>
<span class="bold">eskiden o ince saydam köşeleri şimdi belirgin durum almış, gözleri daha</span>
<span class="bold">bir </span></p><p class="calibre4"><span class="bold">çukura gömülmüş, yüzü sağlıksız bir renge boyanmış, kollar ve</span>
<span class="bold">bacaklarla omuzlar kemikli ve cılız bir görünüm kazanmıştı. </span></p><p class="calibre4"><span class="bold">Derslerde elde ettiği sonuçlardan duyduğu hoşnutsuzluk büyüdükçe,</span>
<span class="bold">Heilner'in de etkisiyle, sınıf arkadaşlarından kendini daha kesin olarak</span>
<span class="bold">soyutlamıştı. Örnek bir öğrenci, yarının sınıf birincisi olarak</span>
<span class="bold">öbür öğrencilere yukardan bakmak </span></p><p class="calibre4"><span class="bold">için elinde bir neden yoktu artık, kibirli davranış ve kasılmalar Hans'a</span>
<span class="bold">gerçekten yakışmaz olmuştu. Bunu kendisine sezdirdikleri, kendisinin de</span>
<span class="bold">bunu içi sızlayarak duyumsamasına yol açtıkları için öbür öğrencileri</span>
<span class="bold">affetmiyor, en çok da o kusursuz öğrenci Hartner ve küstah Otto</span>
<span class="bold">Wenger'le sık sık kapışıyordu. Otto Wenger bir gün yine alay edip</span>
<span class="bold">kendisini kızdırmış, Hans da çileden çıkıp bir yumrukla karşılık vermişti. </span></p><p class="calibre4"><span class="bold">Bunun üzerine fena halde dayak yemişti Otto Wenger'den. Wenger</span>
<span class="bold">ödleğin biriydi aslında ama Hans gibi güçsüz biriyle de başa çıkması zor</span>
<span class="bold">değildi, hiç acımadan yumruklayıp durmuştu Hans'ı. Heilner o sıra olay</span>
<span class="bold">yerinde yoktu; ötekiler de elleri böğürlerinde kavgaya seyirci kalmış,</span>
<span class="bold">Hans'm yediği dayağı ona hiç de çok görmemişlerdi. Wenger, Hans'ı iyice</span>
<span class="bold">benzetmişti; Hans'm burnu kanamış, bütün kaburgaları sızlayıp</span>
<span class="bold">durmuştu. Utanç, acı ve öfkedenAece gözüne uyku girmemişti. Dostu</span>
<span class="bold">Heilner'e olaydan hiç söz açmadı ama o günden sonra oda arkadaşlarından</span>
<span class="bold">iyice soyutladı kendini, onlarla artık pek konuşup görüşmedi. </span></p><p class="calibre4"><span class="bold">İlkbahara doğru, yağmurlu öğle saatlerinin, yağmurlu pazarın ve uzayıp</span>
<span class="bold">giden alacakaranlıkların etkisiyle </span></p><p class="calibre4"><span class="bold">manastır yaşamında yeni yeni oluşumlar ve kıpırdanmalar açığa vurdu</span>
<span class="bold">kendini. İyi piyano çalan biriyle flüt çalan iki kişinin de sakinleri arasında</span>
<span class="bold">yer aldığı Akropolis odasında haftada iki gece konserler verildi, Germania</span>
<span class="bold">odasında ise okuma geceleri düzenlendi, ayrıca birkaç piye-tist bir araya</span>
<span class="bold">gelip bir İncil okuma topluluğu kurdu, her akşam İncil'den bir bölümü,</span>
<span class="bold">Cahver İnci-li'nin yorumlarıyla birlikte okuyorlardı. </span></p><p class="calibre4"><span class="bold">Germania odasındaki okuma grubu içinde yer alma isteği geri çevrilen</span>
<span class="bold">Heilner ateş püskürüyor-du. Sırf intikam amacıyla gidip İncil okuma</span>
<span class="bold">grubundakilerin arasına katıldı. Bu gruptakiler de onu aralarında</span>
<span class="bold">görmek istemediler ama Heilner kendini zorla kabul ettirdi ve sessiz sakin</span>
<span class="bold">bu küçük piyetistler </span></p><p class="calibre4"><span class="bold">topluluğunun sofuluk taşan konuşmalarına atak sözleri ve Tanrıtanımaz</span>
<span class="bold">değin-meleriyle kavgalı gürültülü bir hava getirdi. Çok geçmeden bu</span>
<span class="bold">eğlenceden de bıktı ama İncil'e yönelik alaylı hava daha uzunca bir süre</span>
<span class="bold">konuşmasından kaybolmadı. Bu arada pek dikkat eden olmadı kendisine,</span>
<span class="bold">çünkü bir şeyler kurup çatmak isteyen girişimci bir ruh öğrencilere göz</span>
<span class="bold">açtırmıyordu. </span></p><p class="calibre4"><span class="bold">Bu konuda da Sparta odasında kalan yetenekli ve muzip bir oğlan</span>
<span class="bold">herkesten çok dikkatleri üzerine çekmekteydi. Kendisine ün sağlamanın</span>
<span class="bold">yanı sıra, uğraşıp didinmelerinin tek amacı, odanın havasına biraz canlılık</span>
<span class="bold">getirmek, her türlü maskaralığa başvurarak monoton ders yaşamını sık</span>
<span class="bold">sık bir kenara itip biraz dinlenebilmekti. Takma adı Dunstan'dı oğlanın,</span>
<span class="bold">ortalığı heyecana vermek ve kendine belli bir ün sağlamak için orijinal bir</span>
<span class="bold">yol bulmuştu. Bir sabah öğrenciler yatakhaneden çıktıklarında, tuvaletin</span>
<span class="bold">kapısına bir kâğıdın yapıştırılmış olduğunu gördüler, üzerinde 'Sparta'dan</span>
<span class="bold">Altı Taşlama' yazısı okunuyordu, öğrenciler arasından seçilmiş altı</span>
<span class="bold">kişinin budalalıkları, sersemlikleri ve dostluklarıyla dizeler halinde alay</span>
<span class="bold">edilmişti. Hans ve Heilner çifti de nasibini almıştı bu alaydan. Devletin bu</span>
<span class="bold">küçük mülkünde ortalık birden iyice karıştı, herkes sanki bir tiyatÇarklar</span>
<span class="bold">Arasında </span></p><p class="calibre4"><span class="bold">ro kapısının önünde bekleşir gibi o kapının önüne yığıldı; ortada</span>
<span class="bold">kraliçeleri uçmaya hazırlanan bir arı halkı bulunuyormuş gibi dört bir</span>
<span class="bold">yanı bir uğultudur kapladı; itiş kakışların ardı arkası kesilmedi. </span></p><p class="calibre4"><span class="bold">Ertesi sabah tuvaletin kapısı baştan aşağı taşlama yazılarıyla dolmuştu;</span>
<span class="bold">önceki taşlamalara cevaplar döşenilmiş, kimileri onaylanmış, arada yeni</span>
<span class="bold">taşlamalara yer verilmişti. Ne var ki, bu muziplikte başı çeken</span>
<span class="bold">kimse, yeniden aynı işe kalkışmak gibi bir aptallığa düşmedi. Amacına</span>
<span class="bold">erişmiş, samanlığı ateşe vermişti, şimdi ateşin karşısına geçmiş, büyük</span>
<span class="bold">bir hazla ellerini ovuşturuyordu. Neredeyse bütün öğrenciler birkaç</span>
<span class="bold">gün boyunca taşlama yarışma katıldı, herkes düşünceli düşünceli</span>
<span class="bold">ortalıkta dolaşıyor, kafasından bir taşlama uydurmaya çalışıyordu. Belki</span>
<span class="bold">Lucius, olup bitenlere aldırmayıp eskisi gibi derslerine çalışan tek</span>
<span class="bold">kişiydi. Sonunda öğretmenlerden biri söz konusu muzipliğin farkına</span>
<span class="bold">varıp ortalığı heyecana veren bu oyunun daha fazla sürdürülmesini</span>
<span class="bold">yasakladı. </span></p><p class="calibre4"><span class="bold">Gelgelelim, kurnaz Dunstan kazandığı başarının sarhoşluğuyla yan gelip</span>
<span class="bold">yatmamış, bu arada asıl vurucu darbeyi hazırlamıştı. Günün birinde bir</span>
<span class="bold">gazetenin ilk sayısını çıkarıp koydu ortaya; gazete müsvedde kâğıdı</span>
<span class="bold">üzerine minicik boyutlarda teksir edilmiş, bunun için Dunstan haftalardır</span>
<span class="bold">malzeme devşirmişti. Gazete </span></p><p class="calibre4"><span class="bold">'Oklu Kirpi' ismini taşıyordu ve özellikle mizah yazılarına ayrılmıştı. </span></p><p class="calibre4"><span class="bold">Yuşa kitabının yazarıyla Maulbronnlu bir öğrenci arasındaki şaklabanca</span>
<span class="bold">söyleşi ilk sayının en parlak yazısıydı. Yaklaşık dört hafta gibi bir süre</span>
<span class="bold">küçük gazete manastırı heyecandan </span></p><p class="calibre4"><span class="bold">soluk soluğa bıraktı. </span></p><p class="calibre4"><span class="bold">Elde edilen başarıya diyecek yoktu. Gazetenin pek meşgul yazı işleri</span>
<span class="bold">müdürü ve yaymlayıeı-sı pozundaki Dunstan, bir zaman Venedik'teki o</span>
<span class="bold">yaman Aretinol gibi, manastırda biraz netameli bir üne kavuşmuştu</span>
<span class="bold">adeta. </span></p><p class="calibre4"><span class="bold">Derken herkesi şaşırtan bir şey oldu. Her-mann Heilner de büyük bir</span>
<span class="bold">şevkle gazetenin yazı işlerinde çalışmaya başladı ve bundan böyle</span>
<span class="bold">Dunstan'la birlikte onu bunu hicveden sert yazılar kaleme alıp</span>
<span class="bold">yayınlamaya koyuldu, bunu yapabilecek kadar da zekâsı ve yüreğinde</span>
<span class="bold">birikmiş öfkesi vardı. </span></p><p class="calibre4"><span class="bold">Hans, dostunun istediği gibi davranmasına ses çıkarmadı; kendisinin ise</span>
<span class="bold">böyle bir işte çalışmaya ne hevesi vardı, ne de yeteneği. Hatta Heil-ner'in</span>
<span class="bold">akşamlarını sık sık Sparta'da geçirdiğini bile pek fark etmemişti</span>
<span class="bold">başlangıçta, çünkü kafasını bir süredir başka konular kurcalayıp</span>
<span class="bold">duruyordu. Bütün gün miskin ve dalgın dolanıyor, ders sırasında işi</span>
<span class="bold">ağırdan alıp isteksiz ve gönülsüz çalışıyordu. Bir defasında derste Livius</span>
<span class="bold">üzerine çakşırlarken tuhaf bir şey oldu. </span></p><p class="calibre4"><span class="bold">Öğretmen okudukları metni çevirmesini söyledi Hans'a ama Hans</span>
<span class="bold">oturduğu yerde kaldı. </span></p><p class="calibre4"><span class="bold">"Bu da ne demek? Niçin ayağa kalkmıyorsunuz?" diye sesini yükseltti</span>
<span class="bold">öğretmen, öfke dolu bir sesle. Hans yine yerinden kımıldamadı. </span></p><p class="calibre4"><span class="bold">Sırada dimdik oturuyordu; başını biraz önüne eğmişti, gözleri yarı</span>
<span class="bold">kapalıydı. Öğretmenin kendisini derse kal-</span></p><p class="calibre4"><span class="bold">' Aretino, Pietrp (1492-1556): Skandallardan ve rezaletlerden</span>
<span class="bold">hoşlanan, taşlamaları ve yergileriyle tanınmış bir İtalyan yazarı. </span></p><p class="calibre4"><span class="bold">(Çev) </span></p><p class="calibre4"><span class="bold">dırmak istemesi onu biraz uyandırmıştı daldığı hayallerden ama yine de</span>
<span class="bold">öğretmenin sesini çok uzaklardan işitir gibiydi. Bitişik sırada oturan</span>
<span class="bold">arkadaşının kendisini kuvvetle dürttüğünü fark ettiyse de aldırmadı. </span></p><p class="calibre4"><span class="bold">Sanki yabancı insanlar kuşatmıştı çevresini; yabancı ellerin dokunuşunu</span>
<span class="bold">hissediyor, kulaklarında yabancı </span></p><p class="calibre4"><span class="bold">seslerin yankılandığını duyuyordu, yakın, hafif, tok sesler; bir şey</span>
<span class="bold">söylemiyor, yalnızca bir pınardan akan su sesi gibi derinden ve yumuşak</span>
<span class="bold">çağıldıyordu. Ve pek çok göz vardı Hans'm üzerine çevrilmiş - yabancı,</span>
<span class="bold">sezgilerle dolup taşan, kocaman ve pırıl pırıl gözler. Belki Livius'tan az</span>
<span class="bold">önce okudukları metinde geçen Romalı bir halk topluluğunun gözleriydi</span>
<span class="bold">bunlar, belki bilmediği, tanımadığı insanların gözleri, yalnızca</span>
<span class="bold">düşlerinde yaşattığı ya da resimlerde bir zaman görmüş olabileceği</span>
<span class="bold">kişilerin gözleriydi. </span></p><p class="calibre4"><span class="bold">"Bay Giebenrath!" diye bağırdı öğretmen bunun üzerine. "Uyuyor musunuz</span>
<span class="bold">yoksa?" </span></p><p class="calibre4"><span class="bold">Hans usulca gözlerini açtı, şaşkın şaşkın öğretmene bakıp hayır anlamında</span>
<span class="bold">başını salladı. </span></p><p class="calibre4"><span class="bold">"Yo, yo, uyudunuz! Uyumadmızsa söyler misiniz bana, hangi cümlede</span>
<span class="bold">kalmıştık? Evet, bekliyorum." Hans kitabın içinde bir yeri işaret etti,</span>
<span class="bold">nerede kaldıklarını iyi biliyordu. </span></p><p class="calibre4"><span class="bold">"Şimdi ayağa da kalkar mısınız acaba?" diye sordu öğretmen alaylı. Hans</span>
<span class="bold">ayağa kalktı. </span></p><p class="calibre4"><span class="bold">"Neyle meşgulsünüz bakalım? Yüzüme bakar mısınız?" </span></p><p class="calibre4"><span class="bold">Hans, öğretmenin yüzüne baktı. Ama bakışı öğretmenin hoşuna gitmedi</span>
<span class="bold">pek, hayretle başını </span></p><div class="mbppagebreak" id="calibre_pb_7"></div></body>
</html>
