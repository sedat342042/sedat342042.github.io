<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
	<title>Çarklar Arasında</title>
	<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<p class="calibre5"><span class="calibre6"><span class="bold">Kalkmak istedim </span></span></p><p class="calibre7"><span class="bold">ama... " </span></p><p class="calibre4"><span class="bold">"Neden kalkmadınız peki? Yoksa fenalık mı </span></p><p class="calibre4"><span class="bold">geçirdiniz?" </span></p><p class="calibre4"><span class="bold">"Sanmıyorum. Bilmiyorum neden </span></p><p class="calibre4"><span class="bold">kalkmadığımı." "Başınız mı </span></p><p class="calibre4"><span class="bold">ağrıyordu?" </span></p><p class="calibre4"><span class="bold">"Hayır." </span></p><p class="calibre4"><span class="bold">"Peki gidebilirsiniz şimdi." </span></p><p class="calibre4"><span class="bold">Yemekten önce bir kez daha çağrıldı Hans, bu kez yatakhaneye gelmesi</span>
<span class="bold">istenmekteydi. Müdür bey, hükümet baştabibiyle yatakhanede kendisini</span>
<span class="bold">bekliyordu. Manastır doktoru Hans'ı mufyene edip bazı sorular</span>
<span class="bold">sordu ama Hans'ın hasta olduğunu gösteren kesin bir bulgu saptayamadı. </span></p><p class="calibre4"><span class="bold">Hekim, babacan bir tavırla güldü; </span></p><p class="calibre4"><span class="bold">durumu pek önemsemez görünüyordu. </span></p><p class="calibre4"><span class="bold">Müdüre dönüp, "Hafif bir sinir bozukluğu," dedi kıs kıs gülerek. "Geçici</span>
<span class="bold">bir halsizlik; bir çeşit hafif baş dönmesi. Delikanlının her gün biraz</span>
<span class="bold">açık havaya çıkması gerekiyor. Baş ağrılarına karşı birkaç damla</span>
<span class="bold">yazacağım." </span></p><p class="calibre4"><span class="bold">O günden sonra Hans'ın her gün yemekten sonra bir saat açık havaya</span>
<span class="bold">çıkması kararlaştırıldı. Hans'ın buna bir itirazı yoktu. İşin kötü yanı, açık</span>
<span class="bold">havada gezip dolaşırken Heilner'i yanma alması kesinlikle</span>
<span class="bold">yasaklanmıştı. Bunu işitince Hans küplere bindi, atıp tuttu, söylendi</span>
<span class="bold">baştakilere </span></p><p class="calibre4"><span class="bold">ama ister istemez durumu kabullendi. Hep tek başına gezip dolaşıyor,</span>
<span class="bold">bundan da belli bir haz duyuyordu. İlkbahar yeni başlamıştı. Yerden</span>
<span class="bold">fışkıran bir yeşillik güzelim kavislerle donatılmış tombul tepeler</span>
<span class="bold">üzerinden ince bir dalga halinde bir baştan bir başa ışıl ışıl uzanıyordu;</span>
<span class="bold">ağaçlar belirgin kenar çizgileriyle </span></p><p class="calibre4"><span class="bold">kahverengi bir ağı andıran kışlık giysilerini üzerlerinden sıyırıp atıyor, o</span>
<span class="bold">körpecik yaprakların oyunuyla iç içe geçiyor, diri ve canlı bir yeşilden</span>
<span class="bold">oluşup göz alabildiğine akıp giden bir sel gibi kendilerini çevreleyen</span>
<span class="bold">arazinin renklerine karışarak yitip gidiyordu. </span></p><p class="calibre4"><span class="bold">Latince okulundayken ilkbaharı şimdikinden bir başka türlü algılamıştı</span>
<span class="bold">Hans, daha bir canlı, daha bir ilgiyle ve ayrıntılara daha çok dikkat ederek. </span></p><p class="calibre4"><span class="bold">Gittikleri yerden dönen göçmen kuşları gözlemlemişti örneğin,</span>
<span class="bold">değişik türlerde pek çok kuş; sonra sırayla ağaçların çiçek açmasını</span>
<span class="bold">izlemişti; daha sonra da mayıs ayı </span></p><p class="calibre4"><span class="bold">gelmiş, oltasını kaptığı gibi balık tutmaya koşmuştu. Oysa şimdi ne kuş </span></p><p class="calibre4"><span class="bold">türlerini birbirinden ayıracağım, ne ağaççıkları tomurcuklarından</span>
<span class="bold">tanıyacağım diye zahmet ettiği vardı. Yalnızca doğadaki genel kaynaşmayı,</span>
<span class="bold">dört bir yanda tomurcuklanan renkleri seyretmek, körpe dalların ve</span>
<span class="bold">yaprakların kokusunu solumak, eskisinden daha bir yumuşak havanın</span>
<span class="bold">içten içe mayalanışını duyumsamakla yetiniyor, kırlar ve tarlalar içinden</span>
<span class="bold">hayran hayran yürüyüp gidiyordu. Çok geçmeden bir yorgunluk</span>
<span class="bold">çöküyordu üzerine; biraz yatıp kestirmek isteğine karşı duramıyor,</span>
<span class="bold">hemen her seferinde çevresini saran gerçek nesnelerden bambaşka şeyler</span>
<span class="bold">görüp algılıyordu. Bunlar nasıl nesnelerdi, bildiği yoktu pek,</span>
<span class="bold">kafasını da yormuyordu bu konuda. Aydınlık, nazlı ve narin, alışılmadık</span>
<span class="bold">düşlerdi; çeşitli görüntüler ya da hiç tanımadığı ağaçlardan yollar</span>
<span class="bold">halinde Hans'ı çevreliyor ama içlerinden herhangi bir olayın geçtiği</span>
<span class="bold">görülmüyordu. Salt seyirlik görüntülerdi hepsi; ama bu görüntüleri</span>
<span class="bold">yalnızca seyretmek bile başlı başına bir </span></p><p class="calibre4"><span class="bold">yaşantıydı, insanın bulunduğu mekândan alınıp bir başka mekâna</span>
<span class="bold">taşınması, başka insanlar arasına götürülüp bırakıl-masıydı. Yabancı</span>
<span class="bold">diyarlarda çıkılan bir geziydi, ayakların bir haz duygusuyla basacağı</span>
<span class="bold">yumuşacık topraklar üzerinde gezip dolaşmak, düşsel bir tat ve kokuyu</span>
<span class="bold">içeren hafif ve ince yabancı bir havayı solumaktı. Görüntülerin yerini bir</span>
<span class="bold">duygunun da aldığı oluyordu kimi zaman; karanlıklarda sıcacık ve</span>
<span class="bold">heyecan verici bir duygu; hafif bir el, yumuşak dokunuşlarla vücudunun</span>
<span class="bold">üzerinde kayarak geziniyordu sanki. * </span></p><p class="calibre4"><span class="bold">Okuyup çalışırken dikkatini toplamak için hayli çaba harcıyordu Hans. </span></p><p class="calibre4"><span class="bold">Kendisini ilgilendirmeyen konular elinden bir gölge gibi kayıp gidiyor,</span>
<span class="bold">yöneltilecek bir soruyu yanıtlayabilmek istiyorsa İbranice sözcükleri</span>
<span class="bold">derse hemen yarım saat kala ezberlemesi gerekiyordu. Sık sık bir</span>
<span class="bold">somutlaşma olayını yaşıyor, okunan bir metinde sözü edilen kişilerin</span>
<span class="bold">ansızın dirilip karşısına dikildiğini görüyordu, burnunun ucundaki</span>
<span class="bold">nesnelerden daha elle tutulup gözle görülür ve daha bir gerçek nesnelerdi</span>
<span class="bold">hepsi. Belleğinin bundan böyle hiçbir şey kabul etmek istemediğini,</span>
<span class="bold">neredeyse günden güne daha da körle şip güvenilemeyecek nitelik</span>
<span class="bold">kazandığını fark ederek umutsuzluğa kapıldıkça, bazen eskilere ilişkin</span>
<span class="bold">anılar korkunç denecek kadar net bir biçimde üzerine üşüşüyor, bu netlik onu şaşkınlığa ve endişeye</span>
<span class="bold">sürüklüyordu. Ders sırasında ya da ders dışında bir şey okurken bazen</span>
<span class="bold">babası, bazen yaşlı Anna, bazen de eski öğretmenleri ya da öğrenci</span>
<span class="bold">arkadaşlarından biri geliyordu aklına; gözle görülebilecek gibi karşısına</span>
<span class="bold">dikiliyor ve bir süre Hans'm tüm dikkatini üzerine topluyordu. Stuttgart'ta</span>
<span class="bold">geçirdikleri birkaç güne, devlet giriş sınavına ve sonraki tatil dönemine</span>
<span class="bold">ilişkin sahneleri de tekrar tekrar yaşıyor, bazen de elinde oltayla kendisini</span>
<span class="bold">ırmak kıyısında otururken görüyor, güneş altında yatan sulardan yükselen</span>
<span class="bold">buğunun kokusunu duyuyordu; öte yandan içinde öyle bir duygu</span>
<span class="bold">uyanıyordu ki, sanki düşleyip durduğu bu zamanlar, yıllar ve yıllar</span>
<span class="bold">öncesinde kalmıştı. </span></p><p class="calibre4"><span class="bold">Hans ılık, nemli ve karanlık akşamların birinde Heilner'le yatakhanede</span>
<span class="bold">bir aşağı bir yukarı gidip geliyor, evden, babasından, oltayla balık</span>
<span class="bold">tutmalardan ve okuldan söz ediyordu. Dostu dikkati çekecek kadar</span>
<span class="bold">sessizdi; sözünü kesmeden Hans'ı dinliyor, zaman zaman başını sallıyor,</span>
<span class="bold">bütün gün oynamadan duramadığı </span></p><p class="calibre4"><span class="bold">elindeki küçük cetvelle arada bir düşünceli düşünceli havayı dövüyordu. </span></p><p class="calibre4"><span class="bold">Yavaş yavaş Hans da sustu; gece bastırmıştı, bir pencere nişine girip</span>
<span class="bold">oturdular. </span></p><p class="calibre4"><span class="bold">"Baksana Hans!" dedi Heilner sonunda. Sesi</span>
<span class="bold">güvensiz, sarsak ve telaşlıydı. "Ne var?" </span></p><p class="calibre4"><span class="bold">"Ah, hiç!" </span></p><p class="calibre4"><span class="bold">"Hayır, söyle ne diyeceksen!" </span></p><p class="calibre4"><span class="bold">"Senin anlattığın o bir sürü şey var ya, birbirinden değişik şeyler, onları</span>
<span class="bold">dinlerken dedim ki </span></p><div class="mbppagebreak" id="calibre_pb_9"></div></body>
</html>
