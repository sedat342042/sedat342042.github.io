<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <blockquote class="calibre6">
    <p class="calibre1"><b class="calibre2"><br class="calibre3" /></b></p>

    <p class="calibre1"><b class="calibre2"><br class="calibre3" /></b></p>

    <p class="calibre1"><b class="calibre2">HİÇLİĞİN DORUKLARINDA BİR ALACAKARANLIK DÜŞÜNÜRÜ</b><br class="calibre3" /></p>
  </blockquote>

  <p class="calibre1"><span class="calibre4">Uykuların Doğusu</span>’nu yazmaya başlarken ilk sayfaya Emil Michel Cioran’ın “Nasıl bir uçurum kusursuzluğuna ulaşmışım ki düşecek yerim bile kalmamış,” cümlesini koymuştum. Ne var ki, zaman geçtikçe romanın ruhu tamamen değişti ve ilk sayfadaki bu cümle bulunduğu yerde sanki oraya yapıştırılmışçasına bir tuhaf durmaya başladı. Daha sonra, kapağın dışına taşarak yazarın adını da içine alan beklenmedik bir mimari oluştu romanda. Metin işte böyle kapağın dışına taşınca, tabii, Cioran’ın o güzelim cümlesi de ilk sayfadan silindi gitti.</p>

  <p class="calibre1">Rumen deneme yazan E.M. Cioran ile 1999 kışında, tam da romanımın ilk cümlesini aradığım günlerde tanışmıştım. Bir arkadaşımın önerisiyle <span class="calibre4">Tarih ve Ütopya</span> adlı eserini okumuş ve bir hayli şaşırmıştım önce. Sonra, başucu kitaplan-mın arasında kendine sağlam bir yer edinecek olan <span class="calibre4">Çürümenin Kitab</span>ı’nı okudum ve daha da şaşırdım. Şaşırmaktan da öte, varoluşun sıkıntısıyla can çekişen ve yazdıklarını birer sayıklama olarak adlandıran Cioran’m sözleri karşısında bir an için zihnimdeki taşlar yerinden oynadı sanki, kanım geçici olarak dondu ve ruhumda sağa sola ışıltılar saçan karanlık bir dalgalanma oldu. Ben de, sadece bitkinlik anlarında yazan ve yazmanın kendisini intihardan alıkoyan bir tedavi yolu olduğunu düşünen Cioran’m takipçisi oldum böylece; <span class="calibre4">Çürümenin Kitabı</span>'ndan sonra <span class="calibre4">Doğmuş Olmanın Sakıncası Üzerine’</span>yi, onun ardından da Türkçeye <span class="calibre4">Burukluk</span> adıyla çevrilen <span class="calibre4">Hüzün Kıyasları</span>'nı okudum. Bir yandan da, bütün bu kitapların dilimize bu kadar geç çevrilmesine, sözgelimi ilk kez 1949’da yayımlanan <span class="calibre4">Çürümenin</span> Kitabı’nın yarım asır sonra benim elime geçmesine hayıflandım tabii. Söz çeviriden açılmışken belirtmem gerek, İsmail Yerguz’un Milan Kundera’dan çevirdiği <span class="calibre4">Roman Sanatı</span>'nı ve Orhan Koçak’ın Samuel Beckett’ten çevirdiği Proust’u okurken nasıl etkilenmişsem, Haldun Bayrı’nın o nefis Cioran çevirilerinden de öyle etkilendim. Daha doğrusu, Metis Yayınları’nın yayımladığı <span class="calibre4">Tarih ve Ütopya’yı, Burukluk’u</span> ve <span class="calibre4">Çürümenin Kitabı</span>'nı okurken; “Cioran oturup Türkçe yazmış gibi,” dedim kendi kendime.</p>

  <p class="calibre1">Hayatı yaşanabilir kılan şeyin uyku olduğunu ve insanların dinlenmek için değil unutmak için uyuduklarını düşünen çağımızın büyük uykusuzu Cioran’ın hayatına dair bazı bilgileri ise kitaplarından çok çok sonra edindim. 1911’de, Romanya’nın bir dağ köyünde doğar Cioran ve on yaşına geldiğinde, cennete benzettiği bu köyden gözyaşları eşliğinde ayrılarak lise öğrenimi görmek üzere sınır şehri Sibiu’ya gider. Lise öğrenimi görmeye değil, düpedüz Cioran olmaya gidiyordur aslında. Çünkü yirmili yaşlara geldiğinde, Sibiu’da birdenbire uykusunu tüneğini yitirir ve geceleri şehrin ıssız sokaklarında can sıkıntısından oluşmuş bir hayalet gibi, tek başına dolaşmaya başlar, intihar edeceğini düşündüğü için, bir çeşit vasiyet olarak <span class="calibre4">Umutsuzluğun Doruklarında</span> adlı kitabını yazar bu dönemde. Ona göre, dünya görüşünün ve bütün sayıklamalarının kökeninde uykusuzluk hastalığından mustarip olduğu bu Sibiu geceleri vardır. Felsefeye olan inancını da bu gecelerde yitirir Cioran. Dostoyevski’yi öteden beri okuyordur ama onun <span class="calibre4">Ecinniler</span>’ini de bu uykusuz gecelerde kavrar. Edebiyat söz konusu olduğunda, büyük hastaları sever; hasta olmayan bir yazar davayı daha baştan kaybetmiştir onun için.</p>

  <p class="calibre1">İkinci ya da üçüncü kitabım dediği ve dinsel bir bunalımın ürünü olarak gördüğü <span class="calibre4">Gözyaşları</span> ve <span class="calibre4">Azizlefi</span> Romanya’da yaşarken bir türlü yayımlatamaz. Başvurduğu yayıncı dosyasını bile okumadan, Tanrı’yla didişip durduğunu bildiği için, “Tann’nın yardımıyla zengin oldum, sizin kitabınızı yayımlayamam,” cevabım verir ona. Cioran bu olaydan sonra Romanya’yı terk eder ve kitap o yokken başka bir yayıncı tarafından 1937’de yayımlanır ama ailesi kitaptaki fikirler yüzünden çok zor durumda kalır. Kendi ifadesiyle, otuz yıl boyunca hiç satılmaz Cioran’m kitapları. O, o günlerde bir “kıyamet garajına” dönüşen Paris’in en büyük aylağı olarak, kiraladığı daracık bir evde yaşamayı ve yazmayı sürdürür, üniversiteye kayıtlı olduğu için kırk yaşına kadar öğrenci sıfatıyla üniversitenin yemekhanesinde karnını doyurur, mezarlıklarda gezinir ve hiçbir işte çalışmaz. Ayrıca, Rumenceyi bırakıp Fransızca yazmaya karar vermiştir artık. Huzursuzluğun yazarı, çürümüşlüğün ve kokuşmuşluğun tarihçisi, gezegenimizin en uygar yabanisi ya da uykusuzluğun filozofu olarak nitelenen Cioran’ın Fransızca yazdığı ilk kitap Çürümenin Kitabı’dır.</p>

  <p class="calibre1">“Her şey hiçbir şeydir, buna hiçbir şeyin bilinci de dahildir,” diyen Cioran yazma arzusunu yitirir 1968’den sonra. Bununla birlikte, yazdıklarım yayımlatma zevkini ve kitaplara olan inancını da yitirir. Hatta, yazınsal alanda harcadığı daha önceki çabalar bile gülünç görünür ona. Artık dünyayı ve yoksa bile vardır dediği Tanrı’yı suçlamaktan bıkıp usanmış, uyanıklıktan ve yorgunluktan yıpranmıştır. Sylvie Jaudeau ile yaptığı söyleşide, “Fazla yazdım, tek bir kitap bile yetebilirdi,” der o günlerde ve iz bırakmadan silinip gitme cesaretini göstermiş olan insanlara derin saygı duyduğunu söyler. Gene de dayanamaz, her zamanki gibi parça parça yeniden yazar ve sonraki yıllarda üç kitap daha yayımlar. Bunun bir açıklaması yoktur, olması da gerekmez ayrıca. Zaten Cioran canlı olmanın aczini iliklerinde duyan karmaşık mizaçlı, zihni çelişkilerle dolu, kaleminden zehirli sözler fışkıran karanlık bir insandır ve kitaplarında hiç çekinmeden bu karmaşıklığı ve çelişkileri de sergiler. Tam bilinçlilik, hiçliktir ona göre. Ayrıca, “Tüm kazanımlar birer kayıp, tüm kayıplar birer kazanandır. Neden sürekli-kararlı bir tutum, anlaşılır fikirler ve anlamlı sözcükler beklenir ki?”</p>

  <p class="calibre1">1988’de, Rumence yazdığı ilk kitabı <span class="calibre4">Umutsuzluğun Doruklannda</span>’nın hem tıpkıbasımı, hem de Fransızca çevirisi yayımlanır Paris’te. O günlerde Cioran pek ortalıkta görünmediği için, basında da onun “zehirle intihar etmiş olabileceği”ne dair söylentiler dolaşmaya başlar. Oysa, Odeon <span class="calibre4">Sokağındaki</span> ünlü kırma tavanlı dairesine birkaç gün sonra döner gelir Cioran. Yakalandığı Alzheimer hastalığı yüzünden de, 1995’te Paris’te 84 yaşında ölür.</p>

  <p class="calibre1">Kaderi mağluplar terminolojisinin gözde kelimesi, imanı zaman dışı bir sahne ihtiyacı, ümitsizliği mutsuzluğun perçemi olarak tanımlayan ve çürük kahramanlardan dikey leşlere, hiçliğin esrarından gözyaşlarının gürültüsüne, sıfat düşkünlüğünden sarsakların avantajlarına, fatihlerin can sıkıntısından gerilemenin çehrelerine, büyüleyici kirlenmelere, gururun safhalarına, sonsuzluk histerisine ve itaatsizlik alıştırmalarına kadar her konuda çarpıcı fikirler ortaya koyan Cioran ile ilgili, bu yıl iki kitap daha yayımlandı Türkçede. Bunlardan biri Aralık Yayınları tarafından yayımlanan Sadık Erol Er’in <span class="calibre4">Emil Cioran: Bir Alacakaranlık Düşünürü</span> adlı kitabı. Diğeri ise, daha önce Cioran’ın <span class="calibre4">Varolma Eğilimi</span> (Gendaş Yayınları, 2002) ile Doğmuş <span class="calibre4">Olmanın Sakıncası Üzerine</span>’yi (Gendaş Yayınlan 2001) çeviren Kenan Sarıalioğlu’nun Sadık Erol Er’le birlikte derlediği, Bilim Sanat Yayınları’nca yayımlanan, <span class="calibre4">Hiçliğin Doruklarında Cioran/ Tebessüm, Sırıtma</span> ve <span class="calibre4">Farkındalık Üstüne.</span></p>

  <p class="calibre1">Bu yazı yayımlandığında, bir aksilik olmazsa, Cioran’la yapılan söyleşiler kitabı da Haldun Bayrı çevirisiyle Metis Yayınları tarafından <span class="calibre4">Büyük Mağlup</span> adıyla yayımlanmış ve kitapçılardaki yerini çoktan almış olacak.</p>

  <p class="calibre1">Bir budalanın sırıtışında laboratuvar araştırmalarındakinden daha fazla bilgelik gören, “Beni cesedimden ayıran mesafe benim için bir yaradır,” diyen ve bana göre bir başyapıt olan Çürümenin Kitabı’nda, “Nerede tükettin ömrünü? Bir hareketin hatırası, bir tutkunun işareti, bir maceranın parıltısı, güzel ve firari bir cinnet - geçmişinde bunların hiçbiri yok; hiçbir sayıklama senin ismini taşımıyor, seni hiçbir zaaf onurlandırmıyor. İz bırakmadan kayıp gittin; senin rüyan neydi peki?” diye soran Cioran’ı okumak her daim iyidir, çünkü onu okuduğunuzda kendinizi kötü hissedersiniz.</p>

  <h2 class="calibre5" id="sigil_toc_id_24"></h2>

  <blockquote class="calibre6">
    <p class="calibre1"><b class="calibre2"><br class="calibre3" /></b></p>

    <p class="calibre1"><b class="calibre2"><br class="calibre3" /></b></p>

    <p class="calibre1"><b class="calibre2"><br class="calibre3" /></b></p>

    <p class="calibre1"><b class="calibre2">AYAKTA YAZMAK</b><br class="calibre3" /></p>
  </blockquote>

  <p class="calibre1">Birçok kitap gibi, Can Yayınlan tarafından yayımlanan Tahsin Yücel’in deneme kitabı <span class="calibre4">Yazın Gene Yazın’ı</span> da bir hayli geç okudum.</p>

  <p class="calibre1">Kitap, insanı zaman zaman gülümseten üç sayfalık bir “Dilek”le başlıyor. Kitabı yazmadan önce Tahsin Yücel’in Tanrı’ya seslendiği, ondan istediklerini alt alta sıraladığı bir dilek bu. Sözgelimi, bir yerde, “Tanrım, şu kitapta bilgi yanlışlarına düşmeme izin verme, okurlarını söylediğinin doğruluğunu iyice araştırıp kesinleştirmeden kitap yayımlamaya kalkan bir saygısız sanmasın beni,” diyor Tahsin Yücel, “...okurumun karşısına yüzeysel bilgilerle, yazarlıkla bağdaşmayan önyargılarla çıkacak olursam, beni durdur demiyorum, her iş bitti de sıradan bir yazara çobanlık mı edeceksin,” dedikten sonra isteklerini sıralamaya devam ediyor ve “Tanrım, söylemimi görmemişler gibi süsleyerek gülünç düşmeme de izin verme,” diyor. Daha sonra da, “Tanrım, yazarken yüzüm kızarıyor ya, belli mi olur, bakarsın, şu alçakgönüllü kitapta doğru sözler de ederim, olur ya, yeni şeyler bile söylerim belki; böyle bir tansığın gerçekleşmesi durumunda, yazdıklarım benzerlerimin önyargılarına takılıp kalmasın, onlara gerçekten ulaşsın isterim; bu nedenle, son dileğim şu senden: Dilimde ve düşüncemde çağıma tutsak etme beni, ama ondan çok da uzak düşürme. Benden istemesi,” diye sona eriyor bu dilek.</p>

  <p class="calibre1">Başta da dediğim gibi, <span class="calibre4">Yazın Gene Yazın</span>’ı bu yazın sonunda okudum. Okurken de, çok çok hoşuma giden bir olayla karşılaştım kitabın içinde.</p>

  <p class="calibre1">Olayın kahramanı, ilk romanıyla Fransız Akademisi’nin Roman Büyük Ödülü’nü, ikinci romanıyla Concourt Ödülü’nü kazanan ve 1972’de Concourt Akademisi üyeliğine seçilen, <span class="calibre4">Cuma ya da Pasifik Arafı,</span> Kutsal Ruh, Çalı <span class="calibre4">Horozu, Kızılağaçlar Kralı,</span> Veda Yemeği, <span class="calibre4">Altın Damla</span> gibi kitaplarıyla tanıdığımız Fransız yazar Michel Tournier.</p>

  <p class="calibre1">Tournier, mahkumlarla söyleşi yapmak üzere günün birinde Clericourt Hapishanesi’ne davet edilir. Ağır suçlardan hüküm giymiş, azılı mahkumlar bulunmaktadır burada. Aynı zamanda marangoz atölyesinde çalışan bu mahkumlar, işten artakalan zamanlarda Tournier’nin bazı kitaplarını okumuşlardır. Yazar daveti kabul eder ve verilen tarihte kalkıp bu hapishaneye gider sonuçta. Tahsin Yücel’in yazısından öğrendiğimize göre, söyleşide, mahkumlar tarafından daha çok bir kitabın nasıl oluşturulduğuna dair çeşitli sorular sorulur yazara. Sonra, söyleşi sürüp giderken mahkumlardan biri çıkar, yazar yararlı bir kişi midir sorusunu sorar. Tournier de, aslında bütün iktidarların tutucu olduğunu söyleyerek başlar bu soruyu cevaplamaya. Ardından, kurulu düzenlerin toplum üzerindeki etkilerini anlatarak bunun bir şekilde dengelenmesi gerektiğini, yoksa sonuçta ortaya tıkanmış bir toplum çıkacağını söyler. Yazarların da, kurulu düzeni tartışma odakları oluşturduklarını, insanları düşünmeye, karşı çıkmaya ve düzensizliğe davet ettiklerini belirtir. Germaine de Stael, Victor Hugo ve cinayet de dahil olmak üzere birçok suça bulaşmış olan François Villon gibi bazı yazarları da örnek gösterir o sırada. Sözlerinin sonuna geldiğinde de, “Ayakta yazmak gerekir, hiçbir zaman diz çökerek yazmamalıdır,” der Tournier.</p>

  <p class="calibre1">Söyleşi böylece, bu sözlerle sona erer.</p>

  <p class="calibre1">Daha sonra, hapishanedeki bu söyleşinin üzerinden üç ay geçer ve bir gün Tournier’nin kapısına kısacık bir not eşliğinde, yüzeyi eğik olan, uzun ayaklı, yepyeni bir masa gelir. Hapishanedeki marangoz atölyesinde çalışan ve Tournier’nin söyleşisine katılmış olan mahkumlar tarafından yapılmıştır bu masa. Üzerine iliştirilen kısacık notta da, “Ayakta yazmak için. Clericourt mahkumlarından,” ibaresi vardır.</p>

  <p class="calibre1">Kapısına getirilen bu ilginç masayı gördüğü zaman Tournier’nin aklından neler geçti bilmiyorum. Ben olsaydım, herhalde onu gönderen mahkumların sözlerimi gayet iyi anladıklarını, kendi sözümü bana hatırlatmak için de anlamamış gibi davranarak şakacı bir ruhla bu masayı yaptıklarını düşünür ve hafifçe gülümserdim.</p>

  <p class="calibre1">O uzun ayaklı masayı da, üzerine iliştirilen notla birlikte evin içinde her daim rahatça görebileceğim bir yere koyardım.</p>

  <p class="calibre1">Tahsin Yücel’in söz konusu denemesinde de belirttiği gibi, hiç kuşkusuz, “Ayakta yazmak” kuru bir buluş ya da söyleşi sırasında Tournier’nin söyleyiverdiği gelişigüzel bir söz değil; tam tersine, bir bakışın, bir tavrın, bir edebiyat anlayışının özeti. Tournier’nin başından geçen bu olayın beni heyecanlandırması da, hiç kuşkusuz, aynı anlayışta olmamdan kaynaklanıyor.</p>

  <p class="calibre1">Diyebilirim ki, edebiyat her türlü iktidarın uzağında, bir bakıma, eşim dostum ne der, arkadaşlarım ne düşünür, eleştirmenler nasıl bakar, editörler sever mi, yayıncılar olumlu yaklaşır mı, yasalara uygun mu, ahlaka aykırı mı gibi kaygıların ötesinde bir yerde yapılan çok özel bir uğraştır ve yazar bu yüzden hep ayakta yazar.</p>

  <p class="calibre1">Yazar dediğim bu yazar benim kafamdaki yazardır elbette ve o, kalemi eline alıp kâğıdın üstüne eğildiğinde okuru da düşünmez. Hatta, zaman zaman yeri geldikçe, okur için yazmıyorum bile der. Ona göre, okur için yazmak hem okura hem de edebiyata kötülük etmektir çünkü. Aynı zamanda, ayakta yazmaktan vazgeçmektir. Tabii, bu durumda bu yazara sık sık, okur için yazmıyorsun da neden yazdıklarını yayımlıyorsun be kardeşim, diye sormadan edemezler.</p>

  <p class="calibre1">Okura yazmak ile okur için yazmak arasında dağlar vardır oysa. </p>

  <h2 class="calibre5" id="sigil_toc_id_25"></h2>

  <blockquote class="calibre6">
    <p class="calibre1"><b class="calibre2"><br class="calibre3" /></b></p>

    <p class="calibre1"><b class="calibre2"><br class="calibre3" /></b></p>

    <p class="calibre1"><b class="calibre2">HARFLER VE NOTALAR</b><br class="calibre3" /></p>
  </blockquote>

  <p class="calibre1">Milan Kundera, <span class="calibre4">Roman Sanatı’nın</span> sonunda yer alan Kudüs Söylevi’nde, benim de çok beğendiğim Laurence Steme’in <span class="calibre4">Tristram Shandy</span> / <span class="calibre4">Beyefendi’nin Hayatı</span> ve <span class="calibre4">Görüşleri</span> adlı romanından söz eder. Romanın başlangıcında henüz Tristram’ı anlatmaya başlarken anlatıcının aklına birdenbire başka bir düşüncenin geldiğini, bu düşüncenin daha başka bir düşünceyi çağırdığını, ardından anekdotların sökün ettiğini ve peş peşe sıralanan bu ara sözler yüzünden roman kahramanının yüz sayfa boyunca unutulduğunu belirttikten sonra, bir romanın böyle çılgınca düzenlenmesinin insana basit bir biçimsel oyun gibi gözükebileceğini söyler. “Ama sanatta biçim her zaman bir biçimden fazla bir şeydir,” diye ekler hemen ardından da. Kundera’ya göre, her roman, insanın varoluşu nedir ve şiirselliği nerededir sorusuna bir cevap önerir ve Sterne’in romanındaki gizli cevap aynı dönemde yazılan diğer romanların cevaplarından farklıdır. <span class="calibre4">Tristram Shandy</span> adlı bu muhteşem romandaki şiirsellik “eylemde değil, eylemin kesintiye uğramasında”dır çünkü.</p>

  <p class="calibre1">Metinlerdeki müzik üzerine bir hayli kafa yoran ve kendi romanlarından da çoğu kez müzik terimleriyle söz eden Milan Kündera, Can Yayınları tarafından (1994) yayımlanan <span class="calibre4">Saptırılmış Vasiyetler</span> adlı deneme kitabının bir yerinde de, Hemingway’in “Beyaz Fillere Benzeyen Tepeler” adlı öyküsünü ele alır ve bu öyküdeki Amerikalı erkek ile genç kız arasında geçen konuşmaya dikkat çeker. Bugüne kadar birçok yazıya konu olan bu ünlü konuşma, oldukça yavaş başlar; aynı kelimelerin, aynı söz dizimlerinin tekrarı öykü boyunca sürer ve bu durum metinde ezgisel bir birlik sağlar. Zaten, Hemingway’de böylesine çarpıcı, böylesine büyüleyici olan şey, diyaloğun ezgiselleşmesidir, Kundera’ya göre.</p>

  <p class="calibre1"><span class="calibre4">Romatı Sanatı</span> adlı deneme kitabının başka bir yerinde de, romanlarının yinelenen bölümleriyle zaman zaman şarkıya dönüşmesini istediğini belirtir Kundera ve kendi romanından <span class="calibre4">(Şaka’dan)</span> bu konuda bir örnek verir. Daha doğrusu, <span class="calibre4">Şaka</span>’yı yazarken paragraflardan birinde “yurdum” kelimesini nasıl nakarat olarak kullandığım anlatır ama bir yandan da, roman Fransızcaya çevrilirken bu kelimenin yerine eş anlamlı başka kelimelerin kullanıldığını ve böylece, ne yazık ki metnin sadece melodisinin değil, anlamının da bozulmuş olduğunu söyler.</p>

  <p class="calibre1">Kundera’nın yirmi beş yaşına kadar edebiyattan çok müzikle ilgilendiğini, hatta beste yaptığını biliyoruz. Kendi ifadesiyle, on üç, on dört yaşındayken “bir dâhi çocuk olduğu için değil”, babasının nezaketi nedeniyle başlamıştır müzik eğitimine. Savaş yıllarında, babasının arkadaşı olan bir Yahudi besteci sarı yıldız taşıdığı için insanlar ondan uzaklaşmaya başlar ve bu besteciyle “dayanışma içinde olduğunu nasıl dile getireceğini bilemeyen” Kundera’nın babası da, ondan belli zamanlarda küçük Kundera’ya ders vermesini ister. Yahudilerin evleri ellerinden alınmaya başlar o sırada ve Kundera’nın ders aldığı besteci de, çaresiz, sürekli ev değiştirir piyanosuyla birlikte. Terezin kampına götürülmeden önce de, her odasında birçok insanın üst üste yaşadığı bir eve sığınır ve küçük Kundera ölüm korkusuyla yaşayan o insanların arasında, kimi zaman piyanonun başına geçerek armoni ya da çok ses alıştırmaları yapar. Son çalışmalarını yaptıkları gün, Kundera’yı yolcu ederken kapının önünde durur ve birdenbire ona; “Beethoven’da insanı şaşırtacak ölçüde zayıf bölümler vardır. Ama güçlü bölümleri değerlendiren de bu zayıf bölümlerdir,” der besteci. Kundera bu sözü hayatı boyunca bir daha hiç mi hiç unutmaz. “Belki de, yalnızca mahrem kişilerin öğrenmek hakkına sahip oldukları bir gizli itirafı, bir gizi, bir büyük hileyi ustanın ağzından işitmenin onurunu duymuşumdur,” der bu anısını anlatırken. Hemen ardından da sözlerine şöyle son verir; “Ama bu düşünceden daha önemli bir şey var benim için: Tüyler ürpertici yolculuğuna çıkmadan kısa bir süre önce, bir çocuğun önünde, bir sanat yapıtının oluşumu sorunu üzerinde yüksek sesle düşünen bir insanın görüntüsü.”</p>

  <p class="calibre1">Bestecinin kapıda durup küçük Kundera’ya söylediği sözün benzerini, aslında Nazım Hikmet de vaktiyle Kemal Tahir’e yazdığı bir mektupta söylemiştir. Kemal Tahir’e, roman yazarken bazı sayfaları bile isteye sönük bırakmasını önermiştir daha doğrusu. Ardından da, güçlü bölümlerin ancak bu sönük bırakılan sayfalar sayesinde güçlü görünebileceğini belirtmiştir.</p>

  <p class="calibre1">Kundera’nın müzik eğitimi almış, hayatının belli bir döneminde yoğun bir şekilde müzikle ilgilenmiş ve beste yapmış olması, onun metinlere bakışını ister istemez etkilemiştir hiç kuşkusuz. Sözgelimi, gençliğinde yaptığı <span class="calibre4">Dört Çalgı İçin Beste</span> adlı bestesi nasıl yedi bölümden oluşmuşsa, romanlarının birçoğu da yedi bölümden oluşmuştur Kundera’nın. Hatta, burada sözünü ettiğim <span class="calibre4">Roman Sanatı</span> adlı deneme kitabı da yedi bölümdür. Bu biçimsel tesadüfün ya da benzerliğin ötesinde, müzik eğitiminin Kundera üzerinde daha başka etkileri de vardır elbette. Gene de, onun metinlerin müziği hakkındaki düşüncelerini salt müzik eğitimi almış olmasına bağlayamayız. Edebiyat tarihi boyunca metinlerin müziği sadece Kundera’nın değil birçok yazarın sorunu olmuştur çünkü.</p>

  <p class="calibre1">Sözgelimi, Vladimir Nabokov’un “O olmasaydı ne Fransa’da Marcel Proust, ne de İrlanda’da James Joyce olurdu,” dediği Gustave Flaubert bu yazarlardan biridir ve Nabokov’a <span class="calibre4">(Edebiyat Dersleri,</span> 1988 Ada Yayınlan) göre <span class="calibre4">Madame Bovary,</span> biçem açısından şiirden beklenen etkiyi düzyazıda yaratan bir peri masalıdır. Romanını yazarken Flaubert’in amaçlarından biri de budur hiç kuşkusuz. Zira, 22 Temmuz 1852’de yazdığı bir mektupta; “Gerçekten iyi bir düzyazı cümlesi, iyi bir şiir dizesi olmalıdır, değiştirilemez, bir şiir dizesi kadar ahenkli ve ritmiktir,” der.</p>

  <p class="calibre1">Flaubert’in bu sözünden haberi var mıdır bilmiyorum ama Yusuf Atılgan da aynı şeyi söyler. Ona göre de, “Bir roman şiir gibi yazılır.”</p>

  <p class="calibre1">Bunun yanı sıra, vaktiyle Gogol de <span class="calibre4">Ölü Canlar</span>'ı bir çeşit düzyazı-şiir olarak nitelendirmiştir.</p>

  <p class="calibre1">Örnekleri daha da çoğaltmak mümkün. Flaubert, Yusuf Atılgan ve Kundera romandaki cümlelerin birer dize, romanın da bir şiir olması gerektiğini söylemiyorlar hiç kuşkusuz; sadece, şiir yazarkenki hassasiyetin düzyazıda da gösterilmesi gerektiğinin altını çiziyorlar. Harf dediğimiz işaretler belli sesleri ifade ettikleri için, sayfanın yüzüne döküldüklerinde, ister istemez orada bir müzik oluştururlar zaten. Tesadüfün elinden çıkmış, rahatsız edici, berbat bir gürültü de olabilir bu; bilinçle oluşturulmuş, ruhu ve kulağı okşayan tatlı bir ses ırmağı da olabilir. Hatta metnin ruhuna ve anlamına katkıda bulunan, onlara eşlik eden, onları alıp bir kat daha yükseğe çıkaran genişlerden daha geniş, rengârenk bir rüzgâr da olabilir.</p>

  <p class="calibre1">Sözgelimi, Ahmet Hamdi Tanpınar’ın, Halit Ziya’nın, Oğuz Atay’ın, Bilge Karasu’nun ya da Yusuf Atılgan’ın metinlerine kulağımızı dayayıp dinlediğimizde, alttan alta akıp giden ya da tıkır tıkır işleyen bu tür müziği her daim işitiriz. En azından ben işitirim ve bana göre, adlarını andığım yazarların metinlerindeki müzik tesadüfün değil, böyle bir anlayışın ve hassasiyetin eseridir.</p>

  <p class="calibre1">Zaten, bir cümle yazmak aynı zamanda beste yapmak değil midir?</p>
</body>
</html>
