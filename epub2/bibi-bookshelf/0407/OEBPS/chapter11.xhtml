<?xml version="1.0" encoding="UTF-8" ?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xml:lang="tr-TR" xmlns="http://www.w3.org/1999/xhtml">
  <!-- This file was converted to xhtml by Writer2xhtml ver. 1.2.1. See http://writer2latex.sourceforge.net for more info. -->
  <head>
    <title>Abşalom, Abşalom!</title>
    <link href="styles/styles1.css" rel="stylesheet" type="text/css" />
  </head>
  <body dir="ltr">
    <h1 id="toc9">9</h1>
    <p class="Standard" style="margin-top:0;margin-bottom:11.338583px;text-align:justify;font-family:&apos;Times New Roman&apos;,serif"><span style="background-color:transparent">İlk başta, yatak karanlıkta çok daha soğuk geldi onlara, sanki Shreve ışığı söndürmeden önce o tek elektrik ampulünde hafif sıcaklık veren cılız bir şeyler vardı, onun da sönmesiyle soğuk som karanlık, uyku için gevşemiş dımdızlak tenin üzerindeki buz gibi çarşaflarla bütünleşmişti. Sonra karanlık nefes alır, geriye çekilir gibi oldu; kan karanlığın ağırlığıyla hızlanıp ısındıkça Shreve'in açmış olduğu pencere dışarıdaki karın pek de bu dünyaya ait olmayan ışıltısı önünde belirmeye başladı. "Mississippi Üniversitesi," dedi Shreve'in sesi karanlıkta Quentin'in sağ tarafından. "Medeniyete 60 kilometre (60'tı değil mi?) uzakta, ücralığından gururlu, titrek duvarlı bir bilim kalesi."</span></p>
    <p class="Standard" style="margin-top:0;margin-bottom:11.338583px;text-align:justify;font-family:&apos;Times New Roman&apos;,serif"><span style="background-color:transparent">"Evet," dedi Quentin. "Üniversite kuruluşundan beri on kere mezun vermişti."</span></p>
    <p class="Standard" style="margin-top:0;margin-bottom:11.338583px;text-align:justify;font-family:&apos;Times New Roman&apos;,serif"><span style="background-color:transparent">"Mississippi'de aynı anda okula gidecek on kişi bulunacağını hiç sanmazdım," dedi Shreve. Quentin cevap vermedi. Damarlarında, kollarında, bacaklarında ısınan kanı hissedip, pencerenin dörtgenini seyrederek yatıyordu. Artık ısınmış olmasına ve soğuk odada otururken bile azıcık titremiş olmasına rağmen, bütün vücudunu feci, kontrol edilmez bir titreme almıştı, öyle ki yatağın bile zangırdadığını duyuyordu, Shreve de hissetmiş ona dönmüş, tek dirseğinin üzerinde doğrularak Quentin'e bakmıştı, ama Quentin kendini gayet iyi hissediyordu. Öylece yatıp bir sonraki dizginlenemez titremeyi huzurlu bir merakla beklerken halinden memnun olduğu bile söylenebilirdi. "Tanrım, o kadar çok mu üşüdün?" dedi Shreve. "Paltoları üzerine sereyim mi?"</span></p>
    <p class="Standard" style="margin-top:0;margin-bottom:11.338583px;text-align:justify;font-family:&apos;Times New Roman&apos;,serif"><span style="background-color:transparent">"Hayır," dedi Quentin. "Üşümüyorum. Bir şeyim yok. İyiyim."</span></p>
    <p class="Standard" style="margin-top:0;margin-bottom:11.338583px;text-align:justify;font-family:&apos;Times New Roman&apos;,serif"><span style="background-color:transparent">"Peki bunu neden yapıyorsun?"</span></p>
    <p class="Standard" style="margin-top:0;margin-bottom:11.338583px;text-align:justify;font-family:&apos;Times New Roman&apos;,serif"><span style="background-color:transparent">"Bilmiyorum. Elimde değil. Kendimi iyi hissediyorum."</span></p>
    <p class="Standard" style="margin-top:0;margin-bottom:11.338583px;text-align:justify;font-family:&apos;Times New Roman&apos;,serif"><span style="background-color:transparent">"Tamam. Ama paltoları istersen söyle. Tanrım bu iklimde dokuz ay geçirmek zorunda kalsam Güneyli olmaktan nefret ederdim kesin. Belki de en başta Güney'den kalkıp gelmezdim, tabii orada kalabiliyorsam. Dur. Dinle. Komik olmaya, zeki görünmeye çalışmıyorum. Elimden geldiğince anlamaya çalışıyorum, daha iyi nasıl söylerim bilemiyorum. Çünkü benim halkımda olmayan bir şey bu. Eskiden varmışsa bile çok geride kalmış, suyun öte yanında, bu yüzden de her gün görebileceğimiz onu hatırlatan bir şey yok. Yenilmiş dedelerin ve özgürlüğüne kavuşan kölelerin (yoksa ters mi anladım, özgürlüğe kavuşanlar sizinkiler, yenilenler de köleler miydi?) ve yemek masasındaki kurşunların, bize asla unutmamayı hatırlatan şeylerin arasında yaşamıyoruz. Ne ki bu? yaşadığın ve hava gibi soluduğun bir şey mi? elli yıl önce olup bitmiş şeylere dair zaptedilmez kızgınlıkla, gururla ve zaferle dolu bir vakum mu? babadan oğula aktarılan General Sherman'ı asla affedememe mirası mı? öyle ki çocuklarınızın çocuklarının çocukları olduğu müddetçe Manassas'taki Pickett taarruzunda ölmüş generallerin uzun soyuna eklenen halkalar olacaksınız."</span></p>
    <p class="Standard" style="margin-top:0;margin-bottom:11.338583px;text-align:justify;font-family:&apos;Times New Roman&apos;,serif"><span style="background-color:transparent">"Gettysburg," dedi Quentin. "Sen anlayamazsın. Orada doğmadan anlaşılmaz."</span></p>
    <p class="Standard" style="margin-top:0;margin-bottom:11.338583px;text-align:justify;font-family:&apos;Times New Roman&apos;,serif"><span style="background-color:transparent">"Doğsaydım anlar mıydım peki?" Quentin cevap vermedi. "Sen anlıyor musun?"</span></p>
    <p class="Standard" style="margin-top:0;margin-bottom:11.338583px;text-align:justify;font-family:&apos;Times New Roman&apos;,serif"><span style="background-color:transparent">"Bilmiyorum," dedi Quentin. "Evet, anlıyorum tabii." Karanlıkta nefes alıyorlardı. Bir süre sonra Quentin: "Bilmiyorum," dedi.</span></p>
    <p class="Standard" style="margin-top:0;margin-bottom:11.338583px;text-align:justify;font-family:&apos;Times New Roman&apos;,serif"><span style="background-color:transparent">"Evet. Bilmiyorsun. Şu yaşlı hanımı bile anlamıyorsun, Ro- sa Teyzeyi bile."</span></p>
    <p class="Standard" style="margin-top:0;margin-bottom:11.338583px;text-align:justify;font-family:&apos;Times New Roman&apos;,serif"><span style="background-color:transparent">"Bayan Rosa," dedi Quentin.</span></p>
    <p class="Standard" style="margin-top:0;margin-bottom:11.338583px;text-align:justify;font-family:&apos;Times New Roman&apos;,serif"><span style="background-color:transparent">"Tamam. Onu bile anlamıyorsun. En sonunda hayalet olmayı reddetmesi hariç. Aradan neredeyse elli yıl geçmesine rağmen adamın huzur içinde ölmesine izin vermeye razı olamadı. Aradan elli yıl geçtikten sonra hazırlanıp oraya gitmekle ve yarım bıraktığı işi bitirmekle kalmadı, onunla birlikte gidecek birini de buldu ve hırsızlama eve girdi, çünkü içgüdüleri ya da öyle bir şey ona işin nihayete ermediğini söylemişti. Öyle değil mi?"</span></p>
    <p class="Standard" style="margin-top:0;margin-bottom:11.338583px;text-align:justify;font-family:&apos;Times New Roman&apos;,serif"><span style="background-color:transparent">"Hayır," dedi Quentin sükûnetle. Tozun tadını hissedebiliyordu. Şimdi bile, New England havasının kar-soluklu serin saf ağırlığını duyarken bile, o havasız (daha doğrusu, fırın soluklu) Mississippi eylül gecesini tadabiliyor, hissedebiliyordu. Hatta faytonda yanında oturan yaşlı kadının kokusu bile geliyordu burnuna, şalının küf ve kâfuru kokusu, hatta içine küçük bir balta, bir de fener sakladığı (bunu ancak eve vardıklarında analayacaktı) siyah keten şemsiyenin yüklük kokusu. Atın kokusunu da hatırlıyordu; ağırlıksız geçirgen tozda hafif tekerleklerin kuru gıcırtısını işitebiliyordu, hatta terleyen yüzünün üstüne konan cansız kuru tozu bile hissedebiliyordu, tıpkı kurak toprağın kederinin uzaklardaki sayısız yıldıza yükselen tek derin iç çekişini duyabildiği gibi. Jefferson'dan çıktıklarından beri yaşlı kadın ilk olarak konuşmuştu, zira Quentin'in yardım etmesine fırsat vermeden, bir nevi beceriksiz, sakar, titrek hevesle (bunun korkudan, panikten kaynaklandığını zannetmişti, ama sonra yanıldığını anladı) çıkmıştı arabaya, sıranın en ucuna oturmuştu, küflü şalının içinde ufacıktı, şemsiyeyi sıkı sıkı kavramıştı, öne eğilmişti, sanki öne eğilirse daha çabuk gidecekti, attan hemen sonra, Quentin'den önce varacaktı arzusunun ve ihtiyacının önsezisi yolun bittiğini haber veremeden. "Artık," dedi. "Çiftlik arazisine girdik. Onun toprağına, Ellen'ın ve Ellen'ın varislerinin toprağına. Duyduğum kadarıyla burayı ellerinden almışlar. Ama yine de ona ait, Ellen'a ve varislerine ait." Ama Quentin araziye girdiklerinin zaten farkındaydı. Daha o konuşmadan kendi kendine: "İşte geldik" demişti ve (loş sıcak küçük evdeki o uzun sıcak ikindi boyunca olduğu gibi) faytonu durdurup kulak kabartsa dörtnala giden atların sesini duyacak gibi olmuştu; sanki siyah aygırla sürücüsünün yola fırlayıp önlerinden geçmesi an meselesiydi - o sürücü ki bir zamanlar topyekûn her şeyin, belli bir noktadan görebildiği her şeyin sahibiydi, her çırpı, ot, toynak, ayak ona bütün bunların ve kendisinin görüş alanındaki en büyük şey olduğunu hatırlatıyordu (tabii unuttuğu oluyorsa); burayı korumak için savaşa gitmiş, savaşı kaybetmiş, titriyorum." Tekrar yürümeye başladılar, Quentin'in bir koluna kadın asılmıştı, ötekine balta. "En azından eve girmek için ona ihtiyacımız olacak," dedi kadın, yanında güçlükle yürürken onu adeta sürüklüyordu. "Eminim bir yerlerden bizi izliyordur," diye sızlandı. "Onu hissedebiliyorum. Eve kadar bir gidebilsek, eve bir girebilsek----" Yol bitmek bilmiyordu. Quentin burayı biliyordu. Çocukken, mesafelerin gerçekten çok uzun göründüğü zaman (öyle ki bir erkek için çocukluğunun uzun, dolu dolu bir kilometresi bir taş atımından bile az bir hal alır) bahçe kapısından eve kadar yürümüştü, yine de şimdi evi hiç göremeyecekmiş gibi geliyordu ona: öyle ki kadının sözlerini tekrar ederken buldu kendini: 'Eve bir gidebilsek, eve girebilsek' kendini aynı solukta toparlamıştı: 'Korkmuyorum. Sadece orada olmak istemiyorum. Orada ne sakladığını bilmek istemiyorum.' Ama sonunda eve ulaştılar. Heybetli ve devasa karşılarında belirdi, bacaları kısmen yıkılmış, diş diş olmuşlardı, çatısı biraz bel vermişti; eve doğru telaşlı telaşlı ilerlerken Quentin bir an çatıdaki bir delikten gökyüzünü gördü, içinde üç parlak yıldız vardı sanki ev iki boyutluymuş gibi, yırtık bir perdeye boyanmış gibi; artık neredeyse dibine gelmişlerdi, içinde hareket ettikleri ölü fırın nefesli hava ağır ve uzatmalı bir şiddetle terk edilmişlik ve çürümüşlük kokuyordu, sanki evin yapımında kullanılan tahta ettenmiş gibi. Kadın artık yanında koşar adım gidiyordu, kolunu tutan eli titrese de o cansız, katı kuvvetinden bir şey kaybetmemişti; konuşmuyor, tek bir kelime sarf etmiyor, yine de daimi bir sızlanma, adeta bir inilti çıkarıyordu. Anlaşılan artık hiçbir şey göremiyordu, bu yüzden Quentin'in onu basamakların bulunduğunu tahmin ettiği tarafa yönlendirmesi, sonra onu dizginlemesi gerekiyordu, fısıldayarak, tıslayarak, farkında olmadan onun gergin iç bayıcı telaşını taklit ederek: "Durun. Bu taraftan. Dikkatli olun. Basamaklar çürük." Onu basamaklardan yukarı adeta taşıdı, bir bebeği tutar gibi dirseklerinden destekleyerek; ince sert kollardan avuçlarına ve kollarına vahşi, amansız, dinamik bir şeylerin geçtiğini hissediyordu; Massachusetts'deki yatakta yatarken nasıl aniden kendi kendine 'Hiç de korkmuyor. Başka bir şey bu. Ama korkmuyor,' dediğini, bunu düşündüğünü, fark ettiğini hatırladı, onun ellerinden uçup gittiğini hissetmişti, balkonda ayak seslerini duymuştu, görünmeyen kapının önünde ona yetişmişti. "Şimdi ne yapacağız?" diye fısıldadı.</span></p>
    <p class="Standard" style="margin-top:0;margin-bottom:11.338583px;text-align:justify;font-family:&apos;Times New Roman&apos;,serif"><span style="background-color:transparent">"Kır kapıyı," diye fısıldadı kadın. "Kilitlidir, çivilidir. Baltan var. Kır."</span></p>
    <p class="Standard" style="margin-top:0;margin-bottom:11.338583px;text-align:justify;font-family:&apos;Times New Roman&apos;,serif"><span style="background-color:transparent">"Ama----" diyecek oldu.</span></p>
    <p class="Standard" style="margin-top:0;margin-bottom:11.338583px;text-align:justify;font-family:&apos;Times New Roman&apos;,serif"><span style="background-color:transparent">"Kır!" diye tısladı kadın. "Ellen'ın malıydı. Ben onun kız kardeşiyim, yaşayan tek mirasçısı. Kır. Çabuk." Quentin kapıyı itti. Kapı kıpırdamadı. Kadın yanında hızlı hızlı nefes alıyordu. "Çabuk," dedi. "Kır."</span></p>
    <p class="Standard" style="margin-top:0;margin-bottom:11.338583px;text-align:justify;font-family:&apos;Times New Roman&apos;,serif"><span style="background-color:transparent">"Bakın, Bayan Rosa," dedi Quentin. "Dinleyin."</span></p>
    <p class="Standard" style="margin-top:0;margin-bottom:11.338583px;text-align:justify;font-family:&apos;Times New Roman&apos;,serif"><span style="background-color:transparent">"Baltayı bana ver."</span></p>
    <p class="Standard" style="margin-top:0;margin-bottom:11.338583px;text-align:justify;font-family:&apos;Times New Roman&apos;,serif"><span style="background-color:transparent">"Durun," dedi Quentin. "Gerçekten içeri girmek istiyor musunuz?"</span></p>
    <p class="Standard" style="margin-top:0;margin-bottom:11.338583px;text-align:justify;font-family:&apos;Times New Roman&apos;,serif"><span style="background-color:transparent">"İçeri gireceğim," diye sızlandı kadın. "Bana baltayı ver."</span></p>
    <p class="Standard" style="margin-top:0;margin-bottom:11.338583px;text-align:justify;font-family:&apos;Times New Roman&apos;,serif"><span style="background-color:transparent">"Bir dakika," dedi Quentin. Duvara tutuna tutuna balkonda ilerledi, bazı tahtalar eksik ya da çürümüş olabileceği için dikkatle ilerliyordu, bir pencerenin önünde durdu. Panjurlar kapalıydı, kilitli gibi duruyordu, yine de baltanın ilk zorlamasıyla fazla bir ses çıkartmadan hemen açıldı - ya yaşlı ve zayıf birisi (bir kadın) ya da beceriksiz bir adam panjuru baştan savma tutturmuştu - tam pencerenin altında baltayı sokmuştu ki çerçevede cam olmadığını fark etti, tek yapması gereken içeriye girmekti. Bir an için orada durdu, içeri gir diyordu kendi kendine, korkmadığını, sadece içeride ne olduğunu bilmek istemediğini söylüyordu. "Eee?" diye fısıldadı Bayan Coldfield kapının önünden. "Açabildin mi?"</span></p>
    <p class="Standard" style="margin-top:0;margin-bottom:11.338583px;text-align:justify;font-family:&apos;Times New Roman&apos;,serif"><span style="background-color:transparent">"Evet," dedi. Fısıldamadı, ama fazla yüksek sesle de konuşmadı; içerideki oda sesini boş bir derinlikle yankıladı, bütün mobilyasız odalar gibi. "Siz burada bekleyin. Ben içeriden kapıyı açmaya çalışayım." - Artık mecburen içeri gireceğim,' diye düşündü pencereye tırmanırken. Odanın boş olduğunu biliyordu; sesinin yankısı ona bunu haber vermişti, yine de balkonda yürüdüğü gibi ağır ve dikkatli yürüyordu, eliyle duvarı tuta tuta ilerledi, köşeye geldi, kapıyı bulup dışarı çıktı. Artık holde olmalıydı; arkasındaki duvarın ötesinden Bayan Coldfield'in soluklarını duyacakmış gibi geldi ona. Zifiri karanlıktı; göremiyordu, göremeyeceğini biliyordu, yine de göz kapaklarıyla kaslarının gerilerek sızladığını hissetti, retinasında kırmızı noktacıklar bir görünüp bir kayboluyordu. Yürümeye devam etti; en sonunda elinin altında kapıyı hissetti, kilidi bulmaya çalışırken Bayan Çoldfield'in sızlanan nefesini gerçekten de duyuyordu artık. Sonra arkasında çakılan bir kibrit bir bomba, bir tabanca gibi patladı; daha kibritin ışığı bile belirmeden bütün organları bulantıyla hop etti; bir süre kımıldayamadı, oysa aklı selimi andıran bir şey kafatasında sessizce uğulduyordu: 'Korkacak bir şey yok! Tehlike yaratacak bir durum olsa adam kibriti yakmazdı!' Sonra kıpırdayabildi, döndüğünde başında bonesi, üzerinde bol eteği ufak tefek cüce gibi bir yaratık gördü, yorgun kahverengi yüzü ona bakıyordu, kahverengi, oyuncak bebek eli gibi bir el kibriti başının üzerinde tutuyordu. Quentin kadına değil, parmaklarının ucuna doğru yanan kibrite bakıyordu; kadının en sonunda hareket edip birinci kibritten ikinci bir kibriti yakışını sessizce seyretti; sonra duvardaki testere rafını ve üzerindeki lambayı gördü, kadın lambanın camını kaldırıp kibriti fitile yaklaştırdı. Massachusetts'teki yatağında yatmış hızlı hızlı solurken bunu hatırladı, artık huzurla sükûn onu terk etmişti. Kadının nasıl ona bir kelime bile etmediğini hatırladı, ne bir Sen kimsin, ne Burada ne işin var, sadece bir tomar kocaman eski anahtarla yanma geldi, sanki bu anın geleceğini, karşı koymanın imkânsız olduğunu baştan beri biliyordu, kapıyı açıp bir adım geri çekildi ve Bayan Coldfield içeri girdi. Clytie'yle Bayan Coldfield birbirlerine tek kelime bile etmediler, sanki Clytie karşısındaki kadına bir kere bakmayla konuşmanın bir faydası olmadığını anlamıştı; Quentin'e döndü ve kolunu tutarak "Yukarı çıkmasına izin vermeyin, genç efendi" dedi. Bu sefer Quentin'e bakmış ve bunun da işe yaramayacağını anlamıştı, çünkü dönüp Bayan Coldfield'e yetişmiş ve kolunu yakalayıp "Yukarı çıkma Rosie" dedi, Bayan Coldfield Clytie'nin elini itip yoluna devam etti (Quentin elinde bir fener olduğunu gördü; 'Baltayla birlikte bunu da şemsiyeye koymuş olmalı' diye düşündüğünü hatırladı) Clytie "Rosie" dedi ve tekrar arkasından yetişti, bunun üzerine Bayan Coldfield merdivende arkasına döndü, bir erkek gibi okkalı bir yumrukla kadını yere serdi ve arkasını dönüp merdiveni çıktı. Clytie her yeri dökülen boş holde küçük biçimsiz temiz bir bohça gibi yatıyordu. Quentin yanına gittiğinde şuurunun yerinde olduğunu gördü, gözleri açık ve sakindi; başında durup 'Evet. İşte dehşetin sahibi bu' diye düşündü. Onu kaldırmak paçavralara sarılı bir tomar çırpıyı kaldırmak gibiydi, o kadar hafifti ki. Ayakta duramıyordu; onu tutması gerekmişti, uzuvlarında cılız bir hareket ya da bir niyet olduğunu sezer gibi oldu, sonra en alt basamağa oturmaya çalıştığını fark etti. Oturmasına yardım etti. "Sen kimsin?" diye sordu kadın.</span></p>
    <p class="Standard" style="margin-top:0;margin-bottom:11.338583px;text-align:justify;font-family:&apos;Times New Roman&apos;,serif"><span style="background-color:transparent">"Quentin Compson," dedi.</span></p>
    <p class="Standard" style="margin-top:0;margin-bottom:11.338583px;text-align:justify;font-family:&apos;Times New Roman&apos;,serif"><span style="background-color:transparent">"Evet. Dedeni hatırlıyorum. Yukarı çık, onu aşağı indir. Onu buradan götür. Her ne yaptıysa, ben de, Judith de, o da bedelini katbekat ödedik. Git onu getir. Buradan uzaklaştır." Bunun üzerine Quentin merdivene tırmanmaya başladı, yıpranmış çıplak basamakları, boyası dökülen çatlak duvarı, kimi parmaklıkları dökülmüş tırabzanı takip etti. Geriye dönüp baktığında onu hâlâ bıraktığı gibi oturur vaziyette gördüğünü hatırlıyordu, şimdi holde temiz bir gömlekle tulum giymiş, iriyarı, genç, açık renkli bir zenci vardı (Quentin geldiğini duymamıştı); kolları sarkıktı, meşin rengi, gevşek ağızlı budala yüzünde ne şaşkınlık ne de başka bir ifade vardı. 'Veliaht, son varis,' diye düşündüğünü hatırladı, Bayan Coldfield'in ayak seslerini duymuştu, yukarıdaki holde kendisine doğru yaklaşan fener ışığını görmüştü, Bayan Coldfield yanından geçip giderken, azcık tökezlemiş, kendini toparlamış, onu daha önce hiç görmemiş gibi yüzüne bakmıştı - görmeyen gözleri bir uyurgezerinki gibi ardına kadar açıktı, zaten soluk olan yüzünün kanı iyice çekilmişti - 'Ne? Bu ne şimdi? Şok değil. Zaten korku hiç olmamıştı. Zafer mi acaba?' diye düşündü, yanından geçip gitmişti bile. Clytie'nin adama "Onu bahçe kapısına götür, faytona bindir" dediğini duydu ve 'Onunla gitmeliyim' diye düşünerek bir an durdu, sonra 'Ama görmem de lazım. Görmek zorundayım. Belki yarın pişman olacağım, ama görmeliyim' dedi kendi kendine. Merdivenlerden indiğinde ('Belki benim yüzüm de onunki gibi görünüyordur, ama zaferle alakası yok' diye düşündüğünü hatırladı) holde sadece Clytie vardı, hâlâ en alt basamakta oturuyordu, tıpkı onu bıraktığı gibi. Yanından geçerken başını kaldırıp ona bakmadı bile. Bayan Coldfield'le zenciye yetişmeye uğraşmadı. Hızlı gidilemeyecek kadar karanlıktı, ama önünden gittiklerini duyabiliyordu. Bayan Coldfield feneri kullanmıyordu; 'Kuşkusuz artık ışığın görünmesinden korkuyor olamaz' diye düşündüğünü hatırladı. Ama Bayan Coldfield feneri kullanmıyordu, bu sefer de zencinin kolunu mu tutuyor diye merak etti; zencinin düz, vurgusuz, ilgisiz sesinin 'Bu tağaf dağa düzgün" dediğini duyunca merakı geçti, kadın buna cevap vermedi, ama Quentin o şikâyetçi soluklarını duyacak (duyduğunu zannedecek) kadar yakındı artık. Sonra öteki sesi duydu ve kadının takılıp düştüğünü anladı; iriyarı gevşek-yüzlü zencinin yolun ortasında durduğunu, düşme sesinin geldiği tarafa baktığını, ilgisiz ve meraksız beklediğini görür gibiydi, seslerin geldiği tarafa doğru hızlandı.</span></p>
    <p class="Standard" style="margin-top:0;margin-bottom:11.338583px;text-align:justify;font-family:&apos;Times New Roman&apos;,serif"><span style="background-color:transparent">"Zenci! Senin adm ne?"</span></p>
    <p class="Standard" style="margin-top:0;margin-bottom:11.338583px;text-align:justify;font-family:&apos;Times New Roman&apos;,serif"><span style="background-color:transparent">"Jim Bond."</span></p>
    <p class="Standard" style="margin-top:0;margin-bottom:11.338583px;text-align:justify;font-family:&apos;Times New Roman&apos;,serif"><span style="background-color:transparent">"Kalkmama yardım et! Sutpen değilsin! Beni tozun toprağın içinde bırakmana gerek yok!"</span></p>
    <p class="Standard" style="margin-top:0;margin-bottom:11.338583px;text-align:justify;font-family:&apos;Times New Roman&apos;,serif"><span style="background-color:transparent">Quentin faytonu kapısının önüne çektiğinde Bayan Coldfield bu sefer tek başına inmeye kalkışmadı. Quentin arabadan inip öteki tarafa dolanana kadar yerinde bekledi; Quentin ona seslenene kadar bir elinde şemsiye, diğerinde balta öylece oturdu. Sonra kımıldandı; Quentin aşağı inmesine yardım etti; neredeyse Clytie kadar hafifti; kurmalı bir bebek gibi hareket ediyordu, Quentin ona destek olarak önce bahçe kapısına, sonra kısa patikadan küçük bebek-evine götürdü, ışığı yaktı, sabit uyurgezer yüzüne, kara gözlerine baktı, kadın şemsiyeyle baltayı sımsıkı tutarak öylece duruyordu, şalı ve elbisesi hızlanmıştı, düşmenin etkisiyle bonesi öne kaymıştı. "İyi misiniz?" dedi Quentin.</span></p>
    <p class="Standard" style="margin-top:0;margin-bottom:11.338583px;text-align:justify;font-family:&apos;Times New Roman&apos;,serif"><span style="background-color:transparent">"Evet," dedi Bayan Coldfield. "Evet. İyiyim. İyi geceler." - 'Teşekkür bile etmedi' diye düşündü Quentin: 'Sadece iyi geceler dedi', evden çıkıp faytona giderken derin derin, hızlı hızlı nefes almaya başlamıştı, içinde bir koşma isteği duyuyordu, 'Tanrım. Tanrım. Tanrım' deyip duruyordu içinden, sıcak ölü fırın-soluklu havada, vahşi uzak yıldızların asılı durduğu gecede hızlı hızlı nefes alıyordu. Kendi evi karanlıktı; bahçe kapısından geçip ahıra yöneldiğinde atı hâlâ kamçılıyordu. Aşağı atladı, kısrağı faytondan çözdü, koşumunu çıkarıp asmak için bile durmadan koşum odasına bıraktı, terliyor, hızlı hızlı nefes alıyordu; en nihayet eve yöneldiğinde koşmaya başladı. Kendine engel olamıyordu. Yirmi yaşındaydı; korkmamıştı, çünkü orada gördüğü şey ona zarar veremezdi, yine de koşuyordu; tanıdık eve girdiğinde bile ayakkabılarını eline alıp odasına koştu, kan ter içinde hızla soyundu, soluk soluğa. 'Yıkanmam gerekirdi,' diye düşündü: sonra kendini yatakta buldu, çıplak, çıkarttığı gömlekle vücudunu siliyordu, hâlâ terliyor, hızlı hızlı soluyordu: karanlıkta gerilen göz kaslarında bir ağrıyla, elinde neredeyse kurumuş gömlekle uyandığında 'Uyuyormuşum' dedi, ama değişen bir şey yoktu: uykuda ya da uyanık o üst holde boyası dökülen duvarların arasında, çatlak tavanın altında son kapıdan dışarı sızan solgun ışığa doğru yürümüştü, 'Hayır. Hayır' diyerek orada durmuş, sonra 'Mecburum. Yapmam gerek' diyerek panjurları kapalı, çıplak havasız odaya girmişti, derme çatma bir masanın üzerinde ikinci bir lamba yanıyordu: yatak, sararmış çarşaflar ve yastık, yastığın üzerinde çökmüş sarı yüz, adeta şeffaf gözkapakları, buruş buruş eller adam çoktan cesede dönüşmüş gibi göğsünün üzerinde kavuşmuş; uykuda da uyanık da olsa değişen bir şey yoktu ve yaşadığı müddetçe de olmayacaktı:</span></p>
    <p class="Standard" style="margin-top:0;margin-bottom:0;text-align:justify;font-family:&apos;Times New Roman&apos;,serif;font-style:italic"><span style="background-color:transparent">Siz—?</span></p>
    <p class="Standard" style="margin-top:0;margin-bottom:0;text-align:justify;font-family:&apos;Times New Roman&apos;,serif;font-style:italic"><span style="background-color:transparent">Henry Sutpen.</span></p>
    <p class="Standard" style="margin-top:0;margin-bottom:0;text-align:justify;font-family:&apos;Times New Roman&apos;,serif;font-style:italic"><span style="background-color:transparent">Burada ne zamandır----?</span></p>
    <p class="Standard" style="margin-top:0;margin-bottom:0;text-align:justify;font-family:&apos;Times New Roman&apos;,serif;font-style:italic"><span style="background-color:transparent">Dört yıl.</span></p>
    <p class="Standard" style="margin-top:0;margin-bottom:0;text-align:justify;font-family:&apos;Times New Roman&apos;,serif;font-style:italic"><span style="background-color:transparent">Ve eve----?</span></p>
    <p class="Standard" style="margin-top:0;margin-bottom:0;text-align:justify;font-family:&apos;Times New Roman&apos;,serif;font-style:italic"><span style="background-color:transparent">Ölmek için geldim. Evet.</span></p>
    <p class="Standard" style="margin-top:0;margin-bottom:0;text-align:justify;font-family:&apos;Times New Roman&apos;,serif;font-style:italic"><span style="background-color:transparent">Ölmek için mi?</span></p>
    <p class="Standard" style="margin-top:0;margin-bottom:0;text-align:justify;font-family:&apos;Times New Roman&apos;,serif;font-style:italic"><span style="background-color:transparent">Evet. Ölmek için.</span></p>
    <p class="Standard" style="margin-top:0;margin-bottom:0;text-align:justify;font-family:&apos;Times New Roman&apos;,serif;font-style:italic"><span style="background-color:transparent">Burada ne zamandır----?</span></p>
    <p class="Standard" style="margin-top:0;margin-bottom:0;text-align:justify;font-family:&apos;Times New Roman&apos;,serif;font-style:italic"><span style="background-color:transparent">Dört yıl.</span></p>
    <p class="Standard" style="margin-top:0;margin-bottom:0;text-align:justify;font-family:&apos;Times New Roman&apos;,serif;font-style:italic"><span style="background-color:transparent">Siz----?</span></p>
    <p class="Standard" style="margin-top:0;margin-bottom:0;text-align:justify;font-family:&apos;Times New Roman&apos;,serif;font-style:italic"><span style="background-color:transparent">Henry Sutpen.</span></p>
    <p class="Standard" style="margin-top:0;margin-bottom:11.338583px;text-align:justify;font-family:&apos;Times New Roman&apos;,serif"><span style="background-color:transparent">Artık oda iyice soğumuştu; çanların saat biri çalması an meselesiydi; ayazın toparlanmış, koyulaşmış bir niteliği vardı, sanki şafaktan önceki ölü ana hazırlanıyordu. "Gidip onu almak için üç ay bekledi," dedi Shreve. "Bunu neden yaptı?" Quentin cevap vermedi. Yüzünde New England ayazı, kaskatı gövdesinde ve uzuvlarında sıcacık akan kanıyla Quentin sırtüstü kaskatı yatıyordu, ağır ama derin soluk alıyordu, faltaşı gibi açık gözleri penceredeydi, 'Huzurun sonu. Huzurun sonu. Sonu. Sonu. Sonu' diye düşünüyordu. "Gördüğünü anlattığında, bir girişimde bulunduğunda ne olacağını bildiği için mi sence? Ne de olsa içkiye, uyuşturucuya benzeyen nefret bitecekti, onu o kadar uzun süredir kullanıyordu ki kaynağı kurutmaya, haşhaşın kökünü, tohumunu yok etmeye cesaret edememişti." Quentin hâlâ cevap vermiyordu. "Ama sonunda kendini razı etti, onun uğruna, onu kurtarmak, kasabaya onu iyileştirebilecek doktorlara götürmek için, o zaman gördüklerini anlattı, ambulansı, adamları alıp çiftliğe gitti. Yaşlı Clytie belki de üç aydır üst kat penceresinde bu anı bekliyordu: belki bu sefer baban bile yanılmamıştı, ambulansın bahçe kapısından girdiğini görünce zenci çocuğa gördüğünde haber vermesini tembihlediği o siyah araba olduğunu zannetti, Henry'yi alıp kasabaya götürecekti, orada beyazlar Charles Bon'u öldürdüğü için onu asacaklardı. Sanırım merdivenin altındaki odayı Clytie'nin talimatıyla üç aydır talaş ve kâğıtla dolduran, nedenini bilmese de gaz lambasıyla birlikte dahil üç aydır orayı tıka basa hazır tutan zenci çocuktu, sonra zamanı gelecek ve ulumaya başlayacaktı—" Artık çanlar biri vurmaya başlamıştı. Shreve onların susmasını bekliyormuş ya da seslerini dinliyormuş gibi sustu. Quentin de çanları dinliyormuş gibi kıpırdamadan yatıyordu, ama dinlemiyordu; Shreve'i nasıl dinlemeden ve cevap vermeden işitmişse onları da dinlemeden işitmişti, sonra çanlar sustu, tınlayan cama benzeyen gevrek, boğuk, melodili sesleri dondurucu havada eridi gitti. Quentin kendi gözleriyle görmese de neler olduğunu gözünde canlandırabiliyordu - şoförle ikinci bir adam, belki bir şerif yardımcısı arasında Bayan Coldfield, üzerinde şah, belki elinde de şemsiyesi, ama muhtemelen bu sefer şemsiyenin içinde baltası ya da feneri yok, arabayla oyuklu, donmuş (kısmen çözülmüş) yoldan ihtiyatla ilerliyorlar; belki ulumayı duyuyorlar, ya da şerif yardımcısı, şoför veya Bayan Coldfield: "Ev yanıyor!", diye bağrıyor ama o bu şekilde bağırmış olamaz; olsa olsa "Hızlı. Daha hızlı" demiştir yine öyle öne eğilerek - bir çocuktan fazlaca iri olmayan o ufak tefek öfkeli katı amansız kadın. Ama ambulans o yolda fazla hızlı gidemiyordu; kuşkusuz Clytie buna güvenmiş olmalıydı; arabanın eve varması en az üç dakika sürecekti, devasa kupkuru çürük kabuğun yamru yumru yarıklarından duman sızıyordu, bürümcükten yapılmış ve gümbürtüyle doldurulmuş gibiydi, ardında bir yerlerde haykıran bir şey saklanıyordu, insan gibi bir şey, zira insan diliyle haykırıyordu, ama bu dilin ardındaki zihin pek insana has değildi. Şerif yardımcısıyla şoför aşağı atlayıp koşmaya başladılar, Bayan Coldfield de kendini aşağı atıp peşlerine düştü, o da koşuyordu, hatta balkona kadar çıktı, haykıran yaratık da peşlerinden geldi, hayalet gibi cisim- sizdi, dumanların ardından onlara bakıyordu, bunun üzerine şerif yardımcısı ona doğru koştu, bunun üzerine çocuk arkasını dönüp kaçtı, ama uluması azalmamış, fazla da uzaklaşmamıştı. Onlar da balkona, dumanların arasına çıktılar, Bayan Coldfield canhıraş bir sesle kapıdaki adama "Pencere! Pencere!" diye bağırıyordu. Ama kapı kilitli değildi; içeri doğru savruldu; sıcak dalgası yüzlerine vurdu. Bütün merdiveni alevler sarmıştı. Yine de onu tutmak zorunda kaldılar; Quentin görür gibi oluyordu: hafif ince öfkeli yaratık artık hiç ses çıkartmıyordu, sessiz ve acı bir öfkeyle debeleniyor, onu tutan iki adamı tırmalıyor, ısırıyor, yumrukluyordu, adamlar onu basamaklardan aşağı sürüklerken açık kapının yarattığı hava akımı alevlerin arasında barut gibi patladı ve aşağıdaki hol tümüyle yok oldu. Quentin gözünün önüne getirebiliyordu, şoför ambulansı daha güvenli bir yere çekerken şerif yardımcısı onu tutuyor, üçünün de yüzleri allak bullak, zira ona inanmış olmalılar; - üçü ateş saçan gözlerle lanetli eve bakıyorlardı: sonra bir anlığına üç aydır gece gündüz bahçe kapısını izlediği pencerede Clytie'yi gördüler belki - temiz türbanın altında o trajik cüce yüzü, kızıl ateş fonunun önünde, iki yalaz arasından onlara bakıyor, artık belki ne zafer ne de her zamankinden fazla umutsuzluk var yüzünde, duman etrafını sarmadan hemen önce eriyip giden tahtaların üzerinde muhtemelen gayet dingin - ve Jim Bond, veliaht, soyunun son temsilcisi de onu görüyor ve bu sefer gerçekten insan gibi bağırıyor, zira artık o bile ne için bağırdığının farkında. Ama onu yakalayamıyorlar. Sesini duyabiliyorlar; pek uzağa gitmiyor, ama onlar da fazla yakınlaşamıyorlar, belki zamanla ulumasının nereden geldiğini bile saptayamayacaklar. İkisi -şoförle, şerif yardımcısı- debelenen Bayan Coldfield'i tutuyorlar: Quentin onları gözünün önüne getirebiliyordu; orada bulunmamıştı, ama Bayan Coldfield'in kâbus gören bir oyuncak bebek gibi çırpındığını, hiç ses çıkarmadan, ağzı belki biraz köpük saçarak debelendiğini görebiliyordu, ev gümbürtüyle çökerken gün ışığına rağmen son bir vahşi kızıllık vurmuştu yüzüne, geriye sadece budala zencinin sesi kalmıştı.</span></p>
    <p class="Standard" style="margin-top:0;margin-bottom:11.338583px;text-align:justify;font-family:&apos;Times New Roman&apos;,serif"><span style="background-color:transparent">"Neticede ambulansla kasabaya dönen Rosa Teyze olmuş," dedi Shreve. Quentin cevap vermedi; Bayan Rosa bile demedi. Soğuk baş döndüren saf kar ışıltılı karanlığı soluyarak, gözlerini hiç kırpmadan pencereye bakarak öylece yattı. "Sonra yatağa düştü, çünkü artık her şey bitmişti, geriye hiçbir şey kalmamıştı, küllerin ve dört yıkık bacanın etrafında dolaşacak, birileri gelip onu götürene kadar bağıracak o budala çocuk dışında. Onu yakalayamamışlardı, kimse onu fazla uzağa da kaçıramıyordu, sadece bir süre ulumayı kesiyordu. Bir süre sonra ulumaları tekrar duyuluyordu. Sonunda Rosa Teyze de öldü." Quentin cevap vermedi, pencereye bakıyordu; bunun gerçek pencere mi, yoksa pencerenin gözkapakları üzerindeki soluk dörtgeni mi olduğunu bilemiyordu, ama bir süre sonra seçmeye başladı. Pencere tuhaf, hafif, yerçekimini reddeden bir şekilde biçimlenmeye başladı - morsalkımlı Mississippi yazında, puro kokusuyla, yanıp sönen ateşböcekleriyle katlanmış bir kâğıdın şeklini aldı. "Güney," dedi Shreve. "Güney. Tanrım. Olduğunuzdan çok daha yaşlı olmanıza şaşmamak lazım." İyice netleşiyordu; bir dakika sonra kelimeleri seçebilecekti, hatta şimdi, şimdi, şimdi.</span></p>
    <p class="Standard" style="margin-top:0;margin-bottom:11.338583px;text-align:justify;font-family:&apos;Times New Roman&apos;,serif"><span style="background-color:transparent">"Ben yirmi yaşında, ölüp gitmiş pek çok kişiden daha yaşlıyım," dedi Quentin.</span></p>
    <p class="Standard" style="margin-top:0;margin-bottom:11.338583px;text-align:justify;font-family:&apos;Times New Roman&apos;,serif"><span style="background-color:transparent">"Pek çok kişi de yirmisini göremeden ölüp gitti," dedi Shreve. Artık Quentin mektubu okuyabilir, bitirebilirdi - eğik kaprisli alaycı yazı Mississippi'den etkisi azala azala ısıran kara gelmiş:</span></p>
    <p class="Standard" style="margin-top:0;margin-bottom:11.338583px;text-align:justify;font-family:&apos;Times New Roman&apos;,serif;font-style:italic"><span style="background-color:transparent">- ya da belki vardır. Hakarete uğrama, hayrete düşme ve affetmeme ayrıcalığından mahrum kalmadığına, tam aksine hakaret ve acıma nesnelerinin artık hayalet değil, nefret ve merhamet duygularının gerçek alıcıları olan gerçek insanlar olduğu bir yere, bir sınıra kavuştuğuna inanmanın kimseye zararı olmaz kuşkusuz. Bu insanların birinin kuşkusuz hak ettiği tenkitten kendini kurtaramayacak olması, diğerlerinin özledikleri merhametten yoksun kalmamaları umarım - Farkındaysan zannederim değil umarım yazdım. Madem öyle umut olsun. - kimseye zarar vermez zira bundan kaçışları yok. Hava serindi ama güzeldi, mezarı kazmak için kazma kullanmak zorunda kaldılar, yine de aşağıdan çıkan bir keseğin üzerinde bir kızıl solucan gördüm, kuşkusuz o sırada canlıydı, ama öğleden sonra tekrar don yaptı.</span></p>
    <p class="Standard" style="margin-top:0;margin-bottom:11.338583px;text-align:justify;font-family:&apos;Times New Roman&apos;,serif"><span style="background-color:transparent">"Demek yaşlı Tom'u safdışı etmek için Charles Bon'la annesi yetti, Judith'ti safdışı etmek için Charles Bon'la melez yetti, Henry'yi safdışı etmek için Charles Bon'la Clytie yetti; Charles Bon'u safdışı etmek için de Charles Bon'un annesiyle anneannesi yetti. Demek bir Sutpen'i safdışı etmek için iki zenci gerekiyor, ne dersin?" Quentin cevap vermedi; Shreve'in de bu sefer cevap beklemediği belliydi; neredeyse hiç durmadan devam etti: "Bence bu adil; bütün hesabı temizliyor, hesap defterinin bütün sayfalarını yırtıp yakabilirsin, bir şey dışında. O da ne biliyor musun?" Belki bu sefer bir cevap ümit ediyordu ya da sadece vurgu yapmak için duralamıştı, zira bir cevap alamadı. "Geriye bir zenci kalıyor. Bir zenci Sutpen. Tabii onu da yakalayamıyorsunuz, hatta her zaman görmüyorsunuz bile, asla kullanamayacaksınız. Ama yine de orada. Bazı geceler sesini duyuyorsunuz. Değil mi?"</span></p>
    <p class="Standard" style="margin-top:0;margin-bottom:11.338583px;text-align:justify;font-family:&apos;Times New Roman&apos;,serif"><span style="background-color:transparent">"Evet," dedi Quentin.</span></p>
    <p class="Standard" style="margin-top:0;margin-bottom:11.338583px;text-align:justify;font-family:&apos;Times New Roman&apos;,serif"><span style="background-color:transparent">"Ne düşünüyorum biliyor musun?" Bu sefer bir cevap bekliyordu ve o cevabı aldı:</span></p>
    <p class="Standard" style="margin-top:0;margin-bottom:11.338583px;text-align:justify;font-family:&apos;Times New Roman&apos;,serif"><span style="background-color:transparent">"Hayır," dedi Quentin.</span></p>
    <p class="Standard" style="margin-top:0;margin-bottom:11.338583px;text-align:justify;font-family:&apos;Times New Roman&apos;,serif"><span style="background-color:transparent">"Ne düşündüğümü bilmek istiyor musun?"</span></p>
    <p class="Standard" style="margin-top:0;margin-bottom:11.338583px;text-align:justify;font-family:&apos;Times New Roman&apos;,serif"><span style="background-color:transparent">"Hayır," dedi Quentin.</span></p>
    <p class="Standard" style="margin-top:0;margin-bottom:11.338583px;text-align:justify;font-family:&apos;Times New Roman&apos;,serif"><span style="background-color:transparent">"Madem öyle söyleyeyim. Bence zamanla Jim Bond'lar batı yarımküreyi kaplayacak. Tabii biz göremeyeceğiz, hem kutuplara doğru yayıldıkça tavşanlar ve kuşlar gibi renkleri açılacak, böylece karda kendilerini fazla belli etmeyecekler. Ama yine de Jim Bond olacaklar; birkaç bin yıl sonra, şu anda sana bakan ben bile Afrikalı kralların dölünden çıkmış olacağım. Bana son bir şey söylemeni istiyorum. Güney'den neden nefret ediyorsun?"</span></p>
    <p class="Standard" style="margin-top:0;margin-bottom:11.338583px;text-align:justify;font-family:&apos;Times New Roman&apos;,serif"><span style="background-color:transparent">"Nefret etmiyorum,' dedi Quentin hızla, hemen, bir anda; "Nefret etmiyorum," dedi. Nefret etmiyorum diye düşündü, soğuk havada, New England karanlığında hızlı hızlı soluyarak: Etmiyorum. Etmiyorum! Nefret etmiyorum! Nefret etmiyorum!</span></p>
  </body>
</html>
