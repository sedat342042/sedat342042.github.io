<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <meta content="http://calibre-ebook.com" name="generator"/>
  <title>unnamed</title>
  <meta content="TÜRK" name="author"/>
  <meta content="2014-4-17" name="creation-time"/>
  <meta content="2014-4-17" name="revision-time"/>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">

  <div class="calibre1">
    <div class="s">
      <p class="calibre2"><img alt="" class="calibre5" src="../Images/z6.png"/></p>

      <h2 class="calibre2"><span class="none7"><a class="calibre4" id="bookmark12"></a>Ufak tefek gevezelikler</span></h2>
    </div>

    <div class="s11">
      <p class="calibre2"><span class="none1">“Biliyor musun Minguinho, her şeyi keşfettim, her şeyi. Baron de Capanema Sokağı’nın ucunda oturuyor o. Sokağın en sonunda. Otomobili evinin yanına çekiyor. İki kuş kafesi var; birinde kanarya besliyor, öbüründe muhabbetkuşu. Bir gün erkenden, hiçbir şeyin farkında değilmişim gibi, boyacı sandığımla gittim oraya. Gitmeyi o kadar çok istiyordum ki, Minguinho; bu kez sandığımın ağırlığını hissetmedim bile. Eve dışardan iyice baktım, tek başına yaşayan biri için çok büyük buldum. Arkada, musluğun başındaydı, tıraş oluyordu.”</span></p>

      <p class="calibre2"><span class="none1">Ellerimi birbirine vurdum.</span></p>

      <p class="calibre2"><span class="none1">“Boyacı! Boyacı!..”</span></p>

      <p class="calibre2"><span class="none1">Yüzü sabun köpüğüyle kaplı, yaklaştı. Daha yüzünün bir yanını tıraş etmişti. Gülümseyerek:</span></p>

      <p class="calibre2"><span class="none1">“Ha! Sen misin Sivrisinek? Gir içeri,” dedi.</span></p>
    </div>

    <div class="s6">
      <p class="calibre2"><span class="none1">Arkasından yürüdüm.</span></p>

      <p class="calibre2"><span class="none1">“Bekle, hemen bitiririm işimi.”</span></p>

      <p class="calibre2"><span class="none1">Ustura sakalını alırken</span> <span class="none3">hart hart hart</span> <span class="none1">diye ses çıkarıyordu. Büyüyüp koca bir adam olduğumda, benim de</span> <span class="none3">hart hart hart</span> <span class="none1">diye sesler çıkaran bir sakalım olacaktı. Hoş bir şeydi bu.</span></p>

      <p class="calibre2"><span class="none1">Sandığımın üzerine oturup bekledim. Aynadan bana baktı.</span></p>

      <p class="calibre2"><span class="none1">“Okul yok mu?”</span></p>

      <p class="calibre2"><span class="none1">“Bugün Ulusal Bayram. Onun için pabuç boyamaya çıktım. Birkaç kuruş yapmak niyetiyle.”</span></p>

      <p class="calibre2"><span class="none1">“Yaa!”</span></p>

      <p class="calibre2"><span class="none1">Tıraşı sürdürdü. Sonra lavaboya eğilip yüzünü yıkadı. Havluyla silindi. Yanakları kıpkırmızı ve pırıl pırıldı. Gülmeye başladı.</span></p>

      <p class="calibre2"><span class="none1">“Benimle kahve içer misin?”</span></p>

      <p class="calibre2"><span class="none1">Aklımdan eveti geçirerek hayır dedim.</span></p>

      <p class="calibre2"><span class="none1">“Gir!”</span></p>

      <p class="calibre2"><span class="none1">Her şeyin ne kadar temiz ve düzenli olduğunu görmeni isterdim. Masanın üzerinde kırmızı kareli bir örtü bile vardı. Kahve fincanları da bizim evdekiler gibi teneke maşrapalar değildi. Yaşlı bir kadının her gün kendisi işe gittikten sonra gelip ortalığa çekidüzen verdiğini anlattı.</span></p>

      <p class="calibre2"><span class="none1">“İstersen benim gibi yap,” diye de ekledi: “Ekmeğini kahvene batır. Ama içerken gürültü çıkarma. Çirkin bir şey bu.”</span></p>

      <p class="calibre2"><span class="none1">Minguinho’ya bakıyordum, paçavralardan yapılma bir bebek gibi suskundu bunları dinlerken.</span></p>

      <p class="calibre2"><span class="none1">“Neyin var?”</span></p>

      <p class="calibre2"><span class="none1">“Hiç, seni dinliyorum.”</span></p>

      <p class="calibre2"><span class="none1">“Anlıyor musun, Minguinho! Kavga sevmem ben. Kızgınsan bunu hemen söylemen en iyisi olur.”</span></p>

      <p class="calibre2"><span class="none1">“Portekizli’den başkasıyla ilgilendiğin yok, bu</span></p>
    </div>

    <div class="s1">
      <p class="calibre2"><span class="none1">da beni eğlendirmiyor.”</span></p>
    </div>

    <div class="s6">
      <p class="calibre2"><span class="none1">Durup düşündüm. Aslında gerçekti bu. Anlattıklarımın onu eğlendirmeyeceğini düşünmemiştim. Bunun üzerine konuyu değiştirmek istedim: “İki gün içinde Buck Jones’u bulacağız. Ona,</span> <span class="none3">Reis</span> <span class="none1">Sakin Boğa aracılığıyla haber yolladım. Buck Jones çok uzaklara, Savanah’a avlanmaya gitti… Minguinho, Savana mı, Savanah mı denir? Filmde sonuna bir ‘h’ geliyordu ama, pek bilemiyorum. Dindinhalara gittiğimde Edmundo Dayı’ya soracağım.”</span></p>

      <p class="calibre2"><span class="none1">Yeni bir sessizlik.</span></p>

      <p class="calibre2"><span class="none1">“Nerede kalmıştım?”</span></p>

      <p class="calibre2"><span class="none1">“Kahveni ekmeğine batırdığında.”</span></p>
    </div>

    <div class="s4">
      <p class="calibre2"><span class="none1">“Kahvemi ekmeğime batırmak değil, budala. Ters söylüyorsun. Orada hiç sesimi çıkarmadan oturuyordum, o da gözlerini dikmiş bana bakıyordu.”</span></p>

      <p class="calibre2"><span class="none1">“Sonunda oturduğum yeri keşfettin,” dedi.</span></p>
    </div>

    <div class="s6">
      <p class="calibre2"><span class="none1">Çok tedirgindim. Ona gerçeği söylemeye karar verdim:</span></p>

      <p class="calibre2"><span class="none1">“Size her şeyi anlatırsam kızar mısınız?”</span></p>

      <p class="calibre2"><span class="none1">“Hayır. Dostlar arasında gizli saklı olmamalı zaten.”</span></p>
    </div>

    <div class="s4">
      <p class="calibre2"><span class="none1">“Buraya ayakkabı boyamaya gelmemiştim.”</span></p>

      <p class="calibre2"><span class="none1">“Biliyorum.”</span></p>
    </div>

    <div class="s14">
      <p class="calibre2"><span class="none1">“Ama canım öyle çekiyordu ki gelmeyi… Buralarda kimse ayakkabısını boyatmaz, çok toz var. Ancak Rio-Sáo Paulo yolunda oturanlar yaptırır bunu.”</span></p>
    </div>

    <div class="s6">
      <p class="calibre2"><span class="none1">“Bütün bunları taşımadan da gelebilirdin, öyle değil mi?”</span></p>

      <p class="calibre2"><span class="none1">“Sandığımı yanıma almasam bırakmazdı bizimkiler. Evin yakınında dolaşmam ve ara sıra da eve uğramam gerekirdi, anlıyor musunuz? Uzağa gitmek istediğimde, çalışmaya çıkıyormuşum gibi davranmalıyım.”</span></p>

      <p class="calibre2"><span class="none1">Mantığım onu güldürdü.</span></p>

      <p class="calibre2"><span class="none1">“Çalışmaya çıktığımda evdekiler yaramazlık yapmadığımı bilirler. Böylesi daha iyi; en azından dayak yememiş olurum.”</span></p>

      <p class="calibre2"><span class="none1">“Söylediğin kadar yaramaz olduğuna inanmıyorum.”</span></p>

      <p class="calibre2"><span class="none1">Çok ciddileştim:</span></p>

      <p class="calibre2"><span class="none1">“Beş para etmem. Çok kötüyümdür. Noel günü, benim için bir İsa değil, bir şeytan doğar ve hiçbir armağan alamam. Belanın tekiyim yani. Küçük bir bela. Bir iblis. Bir piç. Ablalarımdan biri, benim gibi kötü bir çocuğun doğmaması gerektiğini söyledi.”</span></p>

      <p class="calibre2"><span class="none1">Şaşkınlıkla kafasını kaşıdı.</span></p>

      <p class="calibre2"><span class="none1">“Yalnız bu hafta üç kez dayak yedim,” diye sürdürdüm. “Hem de ne biçim. Yapmadığım şeylerden ötürü bile dayak yiyorum. Hep suç bende. Artık beni dövmeyi alışkanlık haline getirdiler.”</span></p>

      <p class="calibre2"><span class="none1">“İyi ama, ne yapıyorsun böyle?”</span></p>

      <p class="calibre2"><span class="none1">“Bütün bunları yapan, aslında şeytan olmalı. Birtakım şeyler yapma isteği geliyor içimden, ve… yapıyorum. Bu hafta Nega Eugęnia’nın çitini ateşe verdim. Bayan Cordelia’ya, ‘Topal Ördek’ diye bağırdım, çok kızdı!.. Paçavradan bir topa tekmeyi yapıştırdım, batasıca top Bayan Narcisa’nın penceresinden girdi ve büyük aynasını kırdı. Sapanımla üç lamba patlattım. Bay Abel’in oğlunun kafasına da taş attım.”</span></p>

      <p class="calibre2"><span class="none1">“Yeter, yeter.”</span></p>

      <p class="calibre2"><span class="none1">Gülümsemesini gizlemek için eliyle ağzını kapadı.</span></p>

      <p class="calibre2"><span class="none1">“Daha bitmedi. Bayan Tentena’nın diktiği bütün fıdeleri söktüm. Bayan Rosena’nın kedisine bir bilye yutturdum.”</span></p>
    </div>

    <div class="s4">
      <p class="calibre2"><span class="none1">“Bak, buna hayır derim. Hayvanların hırpalanmasını sevmem.”</span></p>
    </div>

    <div class="s6">
      <p class="calibre2"><span class="none1">“Ama büyük bir bilye değil. Minicikti. Kediye müshil verdiler, çıktı. Ama bilyeyi bana geri verecekleri yerde korkunç bir dayak attılar. En kötüsü de, uyuduğum sırada babamın, terliğini kapıp beni dövmesiydi. Nedenini bilmiyordum oysa…”</span></p>

      <p class="calibre2"><span class="none1">“Nedenmiş peki?”</span></p>

      <p class="calibre2"><span class="none1">“Bir sürü çocuk sinemaya gitmiştik. En ucuz yer olduğu için balkona çıkmıştık. Derken orada şeyim geldi, sıkıştım yani, anlıyor musunuz? Duvarın bir köşesine gittim, çişimi yaptım. Yerde ufak bir göl oluştu. Dışarı çıkıp filmin bir bölümünü kaçırmak enayilikti. Ama çocukları bilirsiniz. Birinin çişini yapması bütün ötekilerin de çişinin gelmesine yol açar. Herkes o köşeye gitti ve sonunda gerçek bir ırmak çıktı ortaya. Durum da fark edildi. Arkası şöyle: ‘Bay Paulo’nun oğlu yaptı! ’ dediler. Akşam, sinema sahibi, olayı babamı anlattı elbet. Babam da bundan hiç hoşlanmadı… Şimdi bir yıl süreyle Bangu Sineması’na girmem yasak. Yani aklım başıma gelene kadar…”</span></p>

      <p class="calibre2"><span class="none1">Çabalarıma karşın Minguinho, somurtmaya devam ediyordu.</span></p>

      <p class="calibre2"><span class="none1">“Dinle, Minguinho! Böyle surat asma. O benim en iyi dostum. Ama sen, bütün ağaçların tartışmasız kralısın; Luís’in, kardeşlerimin tartışmasız kralı olduğu gibi… İnsan yüreğinin, bütün sevdiklerini içine alabilmesi için çok büyük olması gerektiğini bilmelisin.”</span></p>

      <p class="calibre2"><span class="none1">Sessizlik…</span></p>

      <p class="calibre2"><span class="none1">“Biliyor musun, Minguinho! Bilye oynayacağım. Çok tatsızsın.”</span></p>

      <p class="calibre2"><span class="none1">Başlangıçta bu bir sırdı, çünkü bana dayak atan adamla bir otomobilde görünmekten utanıyordum. Sır bir süre daha sürüp gitti. Çünkü sır saklamak her zaman hoştur. Portekizli de bu alanda bütün isteklerimi yerine getiriyordu. Dostluğumuzu kimsenin öğrenmemesi için yemin etmiştik. Birincisi, bütün çocukları otomobiline almak istemediğinden. Bu nedenle, tanıdığım kişiler, Totoca bile geçtiğinde eğiliyordum. İkincisi, birbirimize anlatacağımız sürüyle şey arasında kimsenin bizi tedirgin etmemesi gerekiyordu.</span></p>

      <p class="calibre2"><span class="none1">“Annemi hiç görmediniz mi? Kızılderilidir,” dedim. “Gerçek Kızılderililerin kızıdır. Evde hepimiz yarım kan Kızılderiliyiz.”</span></p>

      <p class="calibre2"><span class="none1">“Senin tenin nasıl böyle beyaz oldu? Ya şu, neredeyse beyaz denebilecek sarı saçlar?..”</span></p>

      <p class="calibre2"><span class="none1">“Portekizli yanımdır o. Annem Kızılderili. Çok esmer ve dümdüz saçlı. Yalnız Glória ve ben sarı çıyana benzeriz. Annem, evin giderlerine yardımcı olmak için İngiliz Değirmeni’nde çalışır. Geçen gün bobin dolu bir sandık kaldırdı ve karnında korkunç bir acı duydu. Doktora gitmesi gerekti. Fıtık olduğu için doktor ona bir kuşak verdi. Annem bana karşı çok iyidir, biliyor musunuz? Beni dövmek istediğinde, bahçeden küçük dallar koparır ve yalnızca bacaklarıma vurur. Çok yorucu bir hayatı vardır, akşamları eve döndüğünde konuşacak gücü bile olmaz.”</span></p>

      <p class="calibre2"><span class="none1">Araba gidiyor ve ben gevezelik ediyordum: “Büyük ablam garip bir kızdır. Hep sevgilileri olur. Annem onu bizimle gezmeye yolladığında, sevgililerinden birinin hep köşede beklediğini bildiğinden, yolun üst yanından gitmemizi tembihlerdi bize.</span></p>
    </div>

    <div class="s4">
      <p class="calibre2"><span class="none1">O da, başka bir sevgilisinin beklediği öbür yoldan giderdi. Bütün zamanını onlara mektup yazmakla geçirdiğinden kalem dayandıramazdık ona.”</span></p>

      <p class="calibre2"><span class="none1">“Geliyoruz.”</span></p>
    </div>

    <div class="s6">
      <p class="calibre2"><span class="none1">Çarşının yakınında bulunuyorduk ve anlaştığımız yerde durduruyordu arabayı.</span></p>

      <p class="calibre2"><span class="none1">“Yarın görüşmek üzere, Sivrisinek.”</span></p>

      <p class="calibre2"><span class="none1">Her zaman oturduğu yere kadar uzanmanın, bir bardak limonata içip ona artist resimleri aldırmanın yolunu bulacağımı biliyordum. Yapacak fazla şeyinin olmadığı saatleri biliyordum.</span></p>

      <p class="calibre2"><span class="none1">Ve bu oyun, bir ayı aşkın bir süreden beri sürüyordu. Ama Noel öykülerini anlattığımda yüzünde o hüzünlü büyük insan görünümünün belireceğini hiç düşünmemiştim. Gözleri yaşlarla doluydu ve bir daha Noel günü hiç armağansız kalmayacağıma söz vererek elini saçlarımda gezdirdi.</span></p>

      <p class="calibre2"><span class="none1">Günler sakin, özellikle de mutlu geçiyordu. Evdekiler, bendeki değişimi fark etmeye başlamışlardı. Eskisi kadar azgınlık yapmıyor, zamanımı bahçenin en ucundaki eski yerimde geçiriyordum. Doğrusu, şeytan ara sıra iyi niyetli kararlarımın hakkından geliyordu. Ama eskisi kadar sövmüyor, komşuları rahat bırakıyordum.</span></p>

      <p class="calibre2"><span class="none1">Fırsat buldukça bir gezinti yaratırdı, bu gezintilerden birinde arabayı durdurdu ve bana gülümsedi.</span></p>

      <p class="calibre2"><span class="none1">“‘Arabamızda’ gezmeyi gerçekten seviyor musun?”</span></p>
    </div>

    <div class="s4">
      <p class="calibre2"><span class="none1">“Bu aynı zamanda benim de mi arabam?”</span></p>

      <p class="calibre2"><span class="none1">“Benim olan her şey senin. İki büyük dost arasında olduğu gibi.”</span></p>
    </div>

    <div class="s6">
      <p class="calibre2"><span class="none1">Sevinçten çıldırıyordum. Ah, yeryüzünün en güzel arabasının yarısına sahip olduğumu herkese anlatabilseydim.</span></p>

      <p class="calibre2"><span class="none1">“Sence de artık aralarından su sızmayan iki dost muyuz?”</span></p>

      <p class="calibre2"><span class="none1">“Evet.”</span></p>

      <p class="calibre2"><span class="none1">“Öyleyse senden bir şey isteyebilirim.”</span></p>

      <p class="calibre2"><span class="none1">“Elbette, Efendim.”</span></p>

      <p class="calibre2"><span class="none1">“Beni öldürmek için hâlâ bir an önce büyümek isteyip istemediğini merak ediyorum.”</span></p>

      <p class="calibre2"><span class="none1">“Hayır. Bunu asla yapamam.”</span></p>

      <p class="calibre2"><span class="none1">“Ama yapacağını söylemiştin, değil mi?”</span></p>

      <p class="calibre2"><span class="none1">“Öfkeli olduğum sırada söyledim. Asla kimseyi öldüremem. Çünkü evde tavuk kestikleri zaman bakmayı sevmem. Hem sonra, sizin anlatıldığı gibi biri olmadığınızı keşfettim. Ne yamyamsınız, ne de…”</span></p>

      <p class="calibre2"><span class="none1">Yerinden fırlıyordu neredeyse.</span></p>

      <p class="calibre2"><span class="none1">“Ne dedin?”</span></p>

      <p class="calibre2"><span class="none1">“Yamyam!”</span></p>
    </div>

    <div class="s4">
      <p class="calibre2"><span class="none1">“Ne olduğunu biliyor musun yamyamın?”</span></p>

      <p class="calibre2"><span class="none1">“Evet, biliyorum. Edmundo Dayı öğretti. Kendisi bir bilgindir. Kentli bir bay ona ansiklopedi hazırlamasını önerdi. Şimdiye kadar bana açıklayamadığı tek şey</span> <span class="none3">carborundum</span><a href="../Text/index_split_017.xhtml#Not7" id="Nota7"><sup>7</sup></a> <span class="none1">oldu.”</span></p>
    </div>

    <div class="s6">
      <p class="calibre2"><span class="none1">“Konuyu değiştiriyorsun. Bana yamyamın ne olduğunu açıklamanı istiyorum.”</span></p>

      <p class="calibre2"><span class="none1">“Yamyamlar insan eti yiyen Kızılderililerdir. Brezilya tarihinde bir resim var, bu resimde yamyamların yemek için bir Portekizliyi boğdukları görülüyor. Düşman kabilenin savaşçılarını da yerlerdi. Afrika’da da aynı şeyi yapan insanlar vardır. Onlar sakallı misyonerleri yemeye bayılırlar.”</span></p>

      <p class="calibre2"><span class="none1">Hiçbir Brezilyalının yapamadığı gibi, nefis bir kahkaha attı.</span></p>

      <p class="calibre2"><span class="none1">“Altın gibi bir beynin var, Sivrisinek. Ara sıra bu</span> <span class="none1">beni ürkütüyor.”</span></p>
    </div>

    <div class="s8">
      <p class="calibre2"><span class="none1">Sonra yüzüme ciddi ciddi baktı.</span></p>
    </div>

    <div class="s10">
      <p class="calibre2"><span class="none1">“Söylesene Sivrisinek. Kaç yaşındasın?”</span></p>

      <p class="calibre2"><span class="none1">“Gerçek yaşımı mı, yalancısını mı?”</span></p>
    </div>

    <div class="s8">
      <p class="calibre2"><span class="none1">“Gerçeğini elbette. Yalancı bir dostum olmasını istemem.”</span></p>

      <p class="calibre2"><span class="none1">“Öyleyse söylüyorum: Gerçek yaşım beş. Yalancısı altı. Çünkü altı yaşında olduğumu söylemesem okula gidemezdim.”</span></p>

      <p class="calibre2"><span class="none1">“İyi ya, neden bu kadar erken okula gönderdiler?”</span></p>

      <p class="calibre2"><span class="none1">“Nedeni çok açık: Herkes birkaç saat için benden kurtulmak istiyordu da ondan. Siz ‘carborundum’un ne olduğunu biliyor musunuz?”</span></p>

      <p class="calibre2"><span class="none1">“Bunu da nereden çıkardın şimdi?”</span></p>

      <p class="calibre2"><span class="none1">Elimi cebime soktum, sapanımla atmak üzere topladığım taşları, ayrıca resimlerimi, topaç ipimi ve bilyelerimi karıştırdım.</span></p>

      <p class="calibre2"><span class="none1">“İşte!”</span></p>

      <p class="calibre2"><span class="none1">Elimde, üzerinde Kızılderili başı bulunan bir madalyon tutuyordum. Saçları tüylerle kaplı bir Kuzey Amerika Kızılderilisiydi bu. Arkasında da ‘carborundum’ yazılıydı.</span></p>

      <p class="calibre2"><span class="none1">Madalyonu elinde evirdi çevirdi.</span></p>

      <p class="calibre2"><span class="none1">“Ben de bilmiyorum. Nereden buldun bunu?”</span></p>

      <p class="calibre2"><span class="none1">“Babamın saatine bağlıydı. Deriden bir şeritle pantolonunun cebine asılı dururdu. Babam, saatin bana miras kalacağını söylemişti. Ama para yüzünden sıkıştı ve saati sattı. O güzel saati. Geri kalanı da miras olarak bana verdi. Küf koktuğu için şeridini kestim.”</span></p>

      <p class="calibre2"><span class="none1">Yeniden saçlarımı okşamaya koyuldu.</span></p>

      <p class="calibre2"><span class="none1">“Çok çapraşık bir küçük çocuksun, ama bir Portekizlinin ihtiyar yüreğini sevinçle doldurduğunu itiraf ediyorum. Neyse, bırakalım bunu. Gidiyor muyuz?”</span></p>
    </div>

    <div class="s4">
      <p class="calibre2"><span class="none1">“Söyleşimiz çok hoştu. Bir şey daha anlatayım. Size çok önemli bir konudan söz etmem gerekiyor.”</span></p>

      <p class="calibre2"><span class="none1">“Anlat bakalım.”</span></p>

      <p class="calibre2"><span class="none1">“Dostuz biz, çok çok dostuz, değil mi?”</span></p>

      <p class="calibre2"><span class="none1">“Elbette.”</span></p>

      <p class="calibre2"><span class="none1">“Arabanın bile yarısı benim, değil mi?”</span></p>

      <p class="calibre2"><span class="none1">“Bir gün hepsi senin olacak.”</span></p>

      <p class="calibre2"><span class="none1">“Şey…”</span></p>

      <p class="calibre2"><span class="none1">Söylemek zordu.</span></p>

      <p class="calibre2"><span class="none1">“Hadi, dilin mi dolanıyor? Genellikle hiç…”</span></p>

      <p class="calibre2"><span class="none1">“Kızmayacaksınız ama değil mi?”</span></p>

      <p class="calibre2"><span class="none1">“Söz veriyorum.”</span></p>

      <p class="calibre2"><span class="none1">“Dostluğumuzda hoşuma gitmeyen iki şey var.”</span></p>

      <p class="calibre2"><span class="none1">Ne kadar zorlanırsam zorlanayım, sözler hiç de düşündüğüm kadar rahat çıkmıyordu.</span></p>

      <p class="calibre2"><span class="none1">“Nedir?” diye üsteledi.</span></p>

      <p class="calibre2"><span class="none1">“Biz iki büyük dostsak, size ikide bir bayım, efendim demem ters oluyor…”</span></p>

      <p class="calibre2"><span class="none1">Güldü.</span></p>

      <p class="calibre2"><span class="none1">“Öyleyse bana dilediğini söyle, ‘sen’ de.”</span></p>
    </div>

    <div class="s6">
      <p class="calibre2"><span class="none1">“‘Sen’ demek çok güç. Bilmiyorum alışabilecek miyim… Konuşmalarımızı Minguinho’ya anlatırken ‘sen’ dersem, garip bir etkisi olacak. Yine de deneyeceğim. Kızmadınız ya?”</span></p>
    </div>

    <div class="s4">
      <p class="calibre2"><span class="none1">“Neden kızacakmışım? Çok normal. Ama daha önce adını hiç işitmediğim bu Minguinho kim?”</span></p>

      <p class="calibre2"><span class="none1">“Minguinho, Xururuca’dır.”</span></p>

      <p class="calibre2"><span class="none1">“Yaa! Xururuca, Minguinho, Xururuca demek! Bir şey anlamış değilim.”</span></p>

      <p class="calibre2"><span class="none1">“Minguinho, benim şekerportakalı fidanım. Çok sevdiğim günler ona ‘Xururuca’ derim.”</span></p>

      <p class="calibre2"><span class="none1">“Demek, Minguinho adında bir şekerportakalı fidanın var?”</span></p>
    </div>

    <div class="s6">
      <p class="calibre2"><span class="none1">“Harikadır. Benimle konuşur, at olur; onunla ve Buck Jones, Tom Mix, Fred Thompson’la gezeriz… Sen, (ilk ‘sen’in çıkması güç oluyordu, ama sürdürmeye kararlıydım) Ken Maynard’ı sever misin?”</span> <span class="none3">Kovboy</span> <span class="none1">filmleri konusunda bir şey bilmediğini belirten bir hareket yaptı.</span></p>

      <p class="calibre2"><span class="none1">“Geçen gün Fred Thompson onu bana tanıştırdı. Başındaki büyük deri şapkayı çok sevdim. Ne var ki, gülmesini bilmiyor gibi geldi bana.”</span></p>

      <p class="calibre2"><span class="none1">“Gidelim, küçük beyninde oynaşan bu insanlar beni deli edecek. Öbürü neydi?”</span></p>
    </div>

    <div class="s4">
      <p class="calibre2"><span class="none1">“Öbürü daha da güç. Ama ‘sen’ deme konusunu açtığıma ve sen de buna kızmadığına göre, ötekini de söyleyebilirim: Adını pek sevmiyorum. Hoşuma gitmediğinden değil de, dostlar arasında pek…”</span></p>

      <p class="calibre2"><span class="none1">“Tanrım, neler işiteceğim daha…”</span></p>
    </div>

    <div class="s6">
      <p class="calibre2"><span class="none1">“Sana ‘Valadares’ demek hoşuma gitmiyor. Adını sevmiyorum.”</span></p>

      <p class="calibre2"><span class="none1">Bir an düşündü ve gülümsedi.</span></p>

      <p class="calibre2"><span class="none1">“Gerçekten de kulağa pek hoş gelmiyor.”</span></p>

      <p class="calibre2"><span class="none1">“İlk adını da Manuel’i de sevmiyorum. Babam bir Portekizli hikâyesi anlatır ‘O Manüel’ dediği zaman bilemezsin nasıl öfkelenirim. Bundan,</span> <span class="none3">onun bunun çocuğunun</span><span class="none16">,</span> <span class="none1">hiç Portekizli dostu olmadığı hemen anlaşılır…”</span></p>

      <p class="calibre2"><span class="none1">“Ne dedin?”</span></p>

      <p class="calibre2"><span class="none1">“Babamın, Pcrtekizlileri taklit edişini mi soruyorsun?”</span></p>
    </div>

    <div class="s4">
      <p class="calibre2"><span class="none1">“Hayır, daha önce bir şey dedin. Kötü bir söz.”</span></p>

      <p class="calibre2"><span class="none1">“</span><span class="none3">Onun</span> <span class="none3">bunun çocuğu</span><span class="none16">,</span> <span class="none1">şey çocuğu kadar kötü mü… öbür çocuk kadar?”</span></p>
    </div>

    <div class="s6">
      <p class="calibre2"><span class="none1">“Aşağı yukarı aynı şey.”</span></p>

      <p class="calibre2"><span class="none1">“Peki. Bir daha söylemem. Ne diyorsun şimdi?”</span></p>

      <p class="calibre2"><span class="none1">“Asıl ben sana soruyorum. Nasıl bir sonuca vardın? Bana Valadares demek istemiyorsun, anladığım kadarıyla Manuel’i de sevmiyorsun…”</span></p>
    </div>

    <div class="s4">
      <p class="calibre2"><span class="none1">“Çok güzel bulduğum başka bir ad var.”</span></p>

      <p class="calibre2"><span class="none1">“Hangisi?”</span></p>
    </div>

    <div class="s6">
      <p class="calibre2"><span class="none1">En masum halimi takındım.</span></p>

      <p class="calibre2"><span class="none1">“Bay Ladislau ve ötekilerin pastanede söyledikleri gibi…”</span></p>

      <p class="calibre2"><span class="none1">Öfkelenmiş görünerek yumruklarını sıktı.</span></p>

      <p class="calibre2"><span class="none1">“Tanıdığım en saygısız kişi olduğunu biliyor musun? Bana ‘Portuga’ demek istiyorsun, değil mi? İzin veriyorum buna. Şimdi gidiyoruz, tamam mı?”</span></p>

      <p class="calibre2"><span class="none1">Motoru işletti ve bir süre düşünceli sürdü arabayı. Camdan başını çıkarıp baktı. Kimse gelmiyordu.</span></p>

      <p class="calibre2"><span class="none1">Derken, arabanın kapısını açtı ve:</span></p>

      <p class="calibre2"><span class="none1">“İn!” dedi.</span></p>

      <p class="calibre2"><span class="none1">İstediğini yaptım ve arabanın arkasına doğru peşi sıra gittim.</span></p>

      <p class="calibre2"><span class="none1">Bana arkadaki yedek tekerleği gösterdi.</span></p>
    </div>

    <div class="s4">
      <p class="calibre2"><span class="none1">“Şimdi sıkı tutun. Ama çok dikkat et!”</span></p>

      <p class="calibre2"><span class="none1">Kendimden geçip ‘yarasa’ oldum ve tekerleğe yapıştım. Arabaya bindi, ağır ağır sürmeye başladı. Beş dakika sonra durdu ve bana yaklaştı.</span></p>
    </div>

    <div class="s6">
      <p class="calibre2"><span class="none1">“Hoşuna gitti mi?”</span></p>

      <p class="calibre2"><span class="none1">“Tam bir düştü bu.”</span></p>

      <p class="calibre2"><span class="none1">“Artık yeter. Dönelim, hava kararmaya başlıyor.”</span></p>

      <p class="calibre2"><span class="none1">Büyük bir durgunluk içinde karanlık çöküyordu ve uzakta ağustosböcekleri yazın sürüp gittiğini bildirmek ister gibi ötüyorlardı. Araba sakin sakin yol almaktaydı.</span></p>

      <p class="calibre2"><span class="none1">“Oldu. Artık bu hikâyeden bir daha söz etmeyeceğiz. Tamam mı?”</span></p>

      <p class="calibre2"><span class="none1">“Bir daha söz etmeyeceğiz.”</span></p>

      <p class="calibre2"><span class="none1">“Eve döndüğün zaman, bu süre içinde yaptıklarını nasıl anlatacağını merak ediyorum.”</span></p>

      <p class="calibre2"><span class="none1">“Düşündüm bile. Din dersine gittiğimi söyleyeceğim. Bugün perşembe değil mi?”</span></p>

      <p class="calibre2"><span class="none1">“İnsan senin karşında son sözü söyleyemez. Her şeye bir karşılığın var.”</span></p>

      <p class="calibre2"><span class="none1">Bunun üzerine iyice yanına sokuldum ve başımı koluna dayadım.</span></p>

      <p class="calibre2"><span class="none1">“Portuga!”</span></p>

      <p class="calibre2"><span class="none1">“Hımm…”</span></p>

      <p class="calibre2"><span class="none1">“Hep senin yanında olmak isterdim, biliyor musun?”</span></p>

      <p class="calibre2"><span class="none1">“Neden?”</span></p>

      <p class="calibre2"><span class="none1">“Çünkü dünyanın en iyi insanısın. Senin yanındayken beni kimse azarlamıyor ve</span> <span class="none16">‘</span><span class="none3">günışığının yüreğimi mutlulukla doldurduğunu’</span> <span class="none1">hissediyorum.”</span></p>
    </div><br class="calibre3" id="calibre_pb_12"/>
  </div>

</body>

</html>