<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <meta content="http://calibre-ebook.com" name="generator"/>
  <title>unnamed</title>
  <meta content="TÜRK" name="author"/>
  <meta content="2014-4-17" name="creation-time"/>
  <meta content="2014-4-17" name="revision-time"/>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">

  <div class="calibre1">
    <div class="s">
      <p class="calibre2"><img alt="" class="calibre5" src="../Images/z3.png"/></p>

      <h2 class="calibre2"><span class="none7"><a class="calibre4" id="bookmark7"></a>“Öldüğünü görmek istiyorum bir zindanda”</span></h2>
    </div>

    <div class="s8">
      <p class="calibre2"><span class="none1">Okulda öğrenilen ilk şey, en yararlı şey, haftanın günleriydi. Haftanın günlerini öğrendiğim için, onun da salı günleri geldiğini biliyordum. Daha sonra, iki salıda bir garın öbür yanındaki sokaklara gittiğini, ertesi hafta da bizim oralara geldiğini keşfettim.</span></p>

      <p class="calibre2"><span class="none1">Bu nedenle, o salı okulu astım. Totoca’nın durumu öğrenmesini istemiyordum; yoksa, evdekilere bir şey söylemesin diye ona bilye almak zorunda kalacaktım. Vakit daha erken olduğundan ve ancak kilisenin saati dokuzu çaldığı zaman görüneceği için sokaklarda amaçsız dolaştım. Önce kilisede mola verdim ve heykellere göz attım. Bu hareketsiz, mumlarla çevrili yapıtlardan korkuyordum. Mum alevleri boşlukta titreşiyor, aziz görüntülerini de titretiyordu. Bir aziz olmanın ve böyle hep hareketsiz durmanın hoş bir şey olup olmadığını düşünüyordum.</span></p>
    </div>

    <div class="s12">
      <p class="calibre2"><span class="none1">Kutsal eşyanın bulunduğu yere girdim. Bay Zacarias, şamdanlardaki erimiş mumlan çıkarıp yenilerini yerleştirmeye çalışıyordu. Yanıp sonuna gelen mum parçalarını masanın üzerinde topluyordu. “Günaydın, Bay Zacarias,” dedim.</span></p>
    </div>

    <div class="s11">
      <p class="calibre2"><span class="none1">Durdu, gözlüğünü burnunun ucuna itti, geri döndü ve karşılık verdi: “Günaydın, yavrum.”</span></p>
    </div>

    <div class="s12">
      <p class="calibre2"><span class="none1">“Size yardım etmemi ister misiniz?”</span></p>

      <p class="calibre2"><span class="none1">Bir yandan da gözlerimle mum parçalarını yiyordum.</span></p>

      <p class="calibre2"><span class="none1">“Ortalığı altüst etmek için herhalde,” diye mırıldandı. “Bugün okula gitmedin mi?”</span></p>
    </div>

    <div class="s11">
      <p class="calibre2"><span class="none1">“Gittim. Öğretmen gelmedi. Dişi ağrıyormuş.”</span></p>

      <p class="calibre2"><span class="none1">“Yaa!”</span></p>
    </div>

    <div class="s12">
      <p class="calibre2"><span class="none1">Gözlüğünü yeniden burnunun ucuna itip bir daha döndü.</span></p>

      <p class="calibre2"><span class="none1">“Kaç yaşındasın küçüğüm?”</span></p>

      <p class="calibre2"><span class="none1">“Beş. Hayır altı. Hayır, altı değil, beş.”</span></p>

      <p class="calibre2"><span class="none1">“Canım, beş mi, altı mı?”</span></p>

      <p class="calibre2"><span class="none1">Okulu düşünüp yalan attım: “Altı.”</span></p>

      <p class="calibre2"><span class="none1">“Eh, altı yaşında olduğuna göre din dersi çağına gelmişsin.”</span></p>

      <p class="calibre2"><span class="none1">“Din dersine girebilir miyim?”</span></p>
    </div>

    <div class="s11">
      <p class="calibre2"><span class="none1">“Neden giremeyesin? Perşembe günü öğleden sonra saat üçte gelmen yeterli. Bunu istiyor musun?”</span></p>

      <p class="calibre2"><span class="none1">“Belli olmaz. Birkaç erimiş mum parçası verirseniz gelirim.”</span></p>
    </div>

    <div class="s12">
      <p class="calibre2"><span class="none1">“Neden istiyorsun mum parçalarını?”</span></p>
    </div>

    <div class="s11">
      <p class="calibre2"><span class="none1">Şeytan kulağıma bir şey fısıldamıştı. Bir yalan daha attım:</span></p>
    </div>

    <div class="s7">
      <p class="calibre2"><span class="none1">“Uçurtmamın ipine sürmek için. Mum, ipi sağlamlaştırıyor.”</span></p>

      <p class="calibre2"><span class="none1">“Öyleyse al hepsini.”</span></p>

      <p class="calibre2"><span class="none1">Erimiş mumları topladım, defterlerim ve kitaplarımla birlikte çantama koydum. Göklerde uçuyordum.</span></p>

      <p class="calibre2"><span class="none1">“Çok teşekkür ederim, Bay Zacarias.”</span></p>

      <p class="calibre2"><span class="none1">“Unutma ha! Perşembe günü.”</span></p>

      <p class="calibre2"><span class="none1">Koşarak çıktım. Vakit erken olduğundan, düşündüğüm işi yapacak zamanım vardı. Gazinonun kapısına koştum, kimseler görünmüyordu. Karşıya geçtim, küçük mum parçalarını büyük bir telaşla kaldırım taşlarına sürttüm. Sonra yine koşarak karşıya geçtim ve gazinonun kapalı kapılarından birinin önüne oturup bekledim. İlk kez kimin kayacağını görmek istiyordum.</span></p>

      <p class="calibre2"><span class="none1">Bekleye bekleye umudum kırılmış gibiydi. Birden korkunç bir şey oldu. Kalbim yerinden fırlayıverdi. Nanzeazena’nın annesi Bayan Corinha, başında bir yemeni ve elinde bir kitapla evden çıkmış kiliseye doğru gidiyordu.</span></p>

      <p class="calibre2"><span class="none1">“Tanrım!”</span></p>

      <p class="calibre2"><span class="none1">Piyango çıka çıka ona, annemin bir arkadaşına çıkıyordu demek! Nanzeazena, Glória’nın da arkadaşıydı üstelik! Ona bakacak cesaretim yoktu. Tabanları yağladım ve yolun köşesine kadar koştum, geriye bir göz atmak için durduğumda, kadıncağız yere yuvarlanmış haykırıyordu. Bir yerini kırıp kırmadığını anlamak isteyen sürüyle insan</span> <span class="none1">çevresini</span> <span class="none1">sarmıştı. Ama bağırmasından ve sesinin tonundan, yalnızca biraz canının yandığı belliydi.</span></p>

      <p class="calibre2"><span class="none1">“Buralarda dolaşan, küstah yumurcaklar yapmıştır!” diyordu biri.</span></p>

      <p class="calibre2"><span class="none1">Rahat bir soluk aldım. Ama arkamdan doğru bir elin çantama yapıştığını hissedince bu rahatlık kalmadı.</span></p>
    </div>

    <div class="s8">
      <p class="calibre2"><span class="none1">“Bu işi sen yaptın, değil mi Zezé?”</span></p>

      <p class="calibre2"><span class="none1">Bay Orlando-Cabelo-de-Fogo. Uzun zamandır komşumuz olan adam. Dilim tutuldu.</span></p>

      <p class="calibre2"><span class="none1">“Yaptın mı, yapmadın mı?”</span></p>

      <p class="calibre2"><span class="none1">“Evdekilere söylemeyeceksiniz, değil mi?”</span></p>

      <p class="calibre2"><span class="none1">“Bir şey söylemeyeceğim. Ama beni iyi dinle, Zezé! Bu seferlik idare edebiliriz, çünkü o koca karının yılan gibi bir dili vardır. Ama bir daha yapmaya kalkma sakın, birinin bacağı kırılabilir.”</span></p>
    </div>

    <div class="s10">
      <p class="calibre2"><span class="none1">En söz dinleyen tavrımı takındım, beni bıraktı. Çarşıya dönüp onun gelmesini bekleyerek dolaşmaya koyuldum. Önce, Bay Rozemberg’in pastanesinin önünden geçtim, gülümseyerek. “Günaydın, Bay Rozemberg,” dedim.</span></p>
    </div>

    <div class="s8">
      <p class="calibre2"><span class="none1">Kuru bir günaydınla savuşturdu beni, şekerleme vereceğe benzemiyordu hiç. Boktan herifin tekiydi. Ancak Lalá’yla geldiğimde bana şekerleme verirdi.</span></p>

      <p class="calibre2"><span class="none1">“Çabuk, işte göründü!” dedim kendi kendime. Aynı anda saat dokuzu çaldı. Hiç gecikmezdi zaten. Uzaktan onu izlemeye koyuldum. ‘Gelişim’ Sokağı’na girdi ve köşeye doğru yürüyüp durdu. Çantasını yere bıraktı, ceketini sol omzuna attı. Ah, ne güzel bir kareli bir gömlekti o. Koca bir adam olunca ben de böyle bir gömlek alacaktım kendime. Üstelik, boynuna kırmızı bir atkı dolamış; şapkasını da biraz geriye doğru itmişti. Derken, sokağı neşeye boğan kalın sesiyle başladı:</span></p>

      <p class="calibre2"><span class="none1">“Yaklaşın, baylar, bayanlar! Günün yenilikleri!”</span></p>

      <p class="calibre2"><span class="none1">Bahialı şivesi de güzeldi.</span></p>

      <p class="calibre2"><span class="none1">“Haftanın gözde şarkıları. Claudionor!..</span> <span class="none3">Bağışlama</span><span class="none16">!..</span> <span class="none1">Chico Viola’nın en son şarkısı. Vicente Celestino’nun en son başarısı. Dinleyin, baylar bayanlar, en son çıkan şarkılar bunlar.”</span></p>
    </div>

    <div class="s6">
      <p class="calibre2"><span class="none1">Bu şarkı söyler gibi konuşması beni büyülüyordu.</span></p>

      <p class="calibre2"><span class="none1">Söylemesini istediğim şarkı</span> <span class="none3">Fanny’ydı</span><span class="none16">.</span> <span class="none1">O her zaman söyler, ben de ezberlemek isterdim. ‘Öldüğünü Görmek İstiyorum Bir Zindanda’ bölümüne geldiğinde ürperirdim; o kadar güzeldi. Sesini ayarladı ve</span> <span class="none3">Claudionor’</span><span class="none1">a başladı:</span></p>

      <p class="calibre2"><span class="none3">Morro da Mangueria’da samba yapmaya gittim</span></p>

      <p class="calibre2"><span class="none3">Bir kız çağırdı beni; şöyle, şöyle…</span></p>

      <p class="calibre2"><span class="none3">Hayır, hayır, gitmeyeceğim; kocası irikıyım.</span></p>

      <p class="calibre2"><span class="none3">Bıçağından korkarım…</span></p>

      <p class="calibre2"> </p>

      <p class="calibre2"><span class="none3">Hayır, gitmeyeceğim;</span></p>

      <p class="calibre2"><span class="none3">kocası kocaman biri…</span></p>

      <p class="calibre2"><span class="none3">Ailesini doyurmak için limanda çalışan biri</span></p>

      <p class="calibre2"> </p>

      <p class="calibre2"><span class="none1">Susuyor ve açıklıyordu:</span></p>

      <p class="calibre2"><span class="none1">“Her keseye uygun şarkı sözü. Altmış yeni şarkı! Son tangolar.”</span></p>

      <p class="calibre2"><span class="none1">İşte, beni mutlu eden şarkı:</span> <span class="none3">Fanny’</span><span class="none1">yi söylemeye başlamıştı şimdi:</span></p>

      <p class="calibre2"> </p>

      <p class="calibre2"><span class="none3">Yalnız olmasından yararlandın zavallının</span></p>

      <p class="calibre2"><span class="none3">İncecik sesiyle bağıramadı bile.</span></p>

      <p class="calibre2"><span class="none3">Bıçakladın sen onu, acımasız, hain</span></p>

      <p class="calibre2"> </p>

      <p class="calibre2"><span class="none1">(Sesi ılık, tatlı, en katı yüreği bile yumuşatacak bir havaya bürünüyordu şarkının bu bölümüne gelince. )</span></p>

      <p class="calibre2"><span class="none3">İyi yürekli, zavallı, zavallı Fanny.</span></p>
    </div>

    <div class="s8">
      <p class="calibre2"><span class="none3">Tanrı tanığım olsun, cezanı çekmelisin…</span></p>

      <p class="calibre2"><span class="none3">Öldüğünü görmek istiyorum bir zindanda</span></p>

      <p class="calibre2"><span class="none3">Bıçakladın sen onu, acımasız, hain,</span></p>

      <p class="calibre2"><span class="none3">İyi yürekli, zavallı, zavallı Fanny.</span></p>

      <p class="calibre2"> </p>

      <p class="calibre2"><span class="none1">İnsanlar evlerinden çıkıyor, en çok sevdikleri şarkıyı arayarak bir yaprak satın alıyorlardı. Ben de,</span> <span class="none3">Fanny</span> <span class="none1">yüzünden onun peşini bırakmıyordum.</span></p>

      <p class="calibre2"><span class="none1">Yüzünde geniş bir gülümsemeyle bana döndü ve sonunda:</span></p>
    </div>

    <div class="s2">
      <p class="calibre2"><span class="none1">“Sen de bir tane ister misin, küçük?” dedi. “Hayır, Bayım. Param yok.”</span></p>
    </div>

    <div class="s8">
      <p class="calibre2"><span class="none1">“Tahmin etmiştim.”</span></p>

      <p class="calibre2"><span class="none1">Çantasını aldı ve sokakta bağırarak birkaç adım attı.</span></p>

      <p class="calibre2"><span class="none16">“</span><span class="none3">Bağışlama</span> <span class="none1">valsi!</span> <span class="none3">Seni Beklerken Sigara İçiyorum</span> <span class="none1">ve</span> <span class="none3">Hoşçakalın Delikanlılar, Kralların Gecesi’</span><span class="none1">nden daha da moda olan tangolar. Kentlerde bunlardan başka şey söylenmiyor…</span> <span class="none3">Gökyüzünün Işığı</span><span class="none16">,</span> <span class="none1">gerçek bir harikadır. Şu sözleri dinleyin!”</span></p>

      <p class="calibre2"><span class="none1">Ve başlıyordu söylemeye:</span></p>
    </div>

    <div class="s1">
      <p class="calibre2"><span class="none3">Gözlerinde parlıyor göksel bir ışık</span></p>

      <p class="calibre2"><span class="none3">Bir yıldız yağmuru ışıldıyor boşlukta</span></p>

      <p class="calibre2"><span class="none3">Görür gibiyim.</span></p>

      <p class="calibre2"><span class="none3">Yemin ederim yoktur göklerde</span></p>

      <p class="calibre2"><span class="none3">Daha büyüleyici, daha güzel gözler…</span></p>

      <p class="calibre2"> </p>

      <p class="calibre2"><span class="none3">Ah! Unutmak istemem, bırak gözlerine bakayım</span></p>

      <p class="calibre2"><span class="none3">Ayışığındaki o talihsiz aşkın öyküsünü…</span></p>

      <p class="calibre2"><span class="none3">Umutsuz aşkın acılarını</span></p>

      <p class="calibre2"><span class="none3">Konuşmadan anlatan gözlerine bakayım…</span></p>

      <p class="calibre2"> </p>
    </div>

    <div class="s6">
      <p class="calibre2"><span class="none1">Başka şarkı adları da söyledi. Birkaç şarkı sözü sattı ve yeniden beni gördü. Durdu, bir el işaretiyle yanına çağırdı:</span></p>

      <p class="calibre2"><span class="none1">“Yaklaş ufaklık.”</span></p>

      <p class="calibre2"><span class="none1">Gülerek, dediğini yaptım.</span></p>

      <p class="calibre2"><span class="none1">“Arkamdan gelmeyi bırakacak mısın, bırakmayacak mısın?”</span></p>

      <p class="calibre2"><span class="none1">“Hayır efendim, bırakmayacağım. Yeryüzünde hiç kimse sizin kadar güzel şarkı söyleyemez.”</span></p>

      <p class="calibre2"><span class="none1">Sözlerim hoşuna gitmişti, beni başından atmak gelmiyordu içinden. Kazanmaya başladığımı anladım.</span></p>

      <p class="calibre2"><span class="none1">“Ama sülük gibisin,” dedi.</span></p>

      <p class="calibre2"><span class="none1">“Vicente Celestino ve Chico Viola kadar iyi söyleyip söylemediğinizi anlamak için size yapıştım. Üstelik onlardan çok daha iyi söylüyorsunuz.”</span></p>

      <p class="calibre2"><span class="none1">İyice gevşemişti, güldü.</span></p>

      <p class="calibre2"><span class="none1">“Onları hiç dinledin mi ufaklık?”</span></p>

      <p class="calibre2"><span class="none1">“Evet Bayım. Doktor Adaucto Luz’un gramofonunda dinledim.”</span></p>
    </div>

    <div class="s4">
      <p class="calibre2"><span class="none1">“Herhalde gramofon eski, iğne de kötüydü.”</span></p>

      <p class="calibre2"><span class="none1">“Hayır efendim. Yeni alınmış pırıl pırıl bir gramofondu. Siz daha iyi söylüyorsunuz. Bir şey daha düşündüm ben.”</span></p>
    </div>

    <div class="s6">
      <p class="calibre2"><span class="none1">“Söyle bakalım.”</span></p>

      <p class="calibre2"><span class="none1">“Sizinle geliyorum, tamam mı? Şarkı sözlerinin kaça satılacağını bana öğretirsiniz. Siz şarkı söylersiniz, ben bunları satarım. İnsanlar çocuklardan her şeyi kolaylıkla alırlar.”</span></p>

      <p class="calibre2"><span class="none1">“Fena buluş değil, ufaklık. Ama şunu kafana koy: Gelirsen istediğin için gelirsin. Sana ayrıca para veremem.”</span></p>
    </div>

    <div class="s4">
      <p class="calibre2"><span class="none1">“Benim de bir şey istediğim yok zaten.”</span></p>

      <p class="calibre2"><span class="none1">“Öyleyse niçin geliyorsun?”</span></p>
    </div>

    <div class="s6">
      <p class="calibre2"><span class="none1">“Çünkü şarkı söylemeyi çok seviyorum. Öğrenmekten hoşlanıyorum.</span> <span class="none3">Fanny</span> <span class="none1">bence dünyanın en güzel şarkısı. Hem sonra akşam olduğunda, iyi satış yaptığınızı görürseniz, kimsenin almadığı eski bir şarkı yaprağını ablama götürmem için bana verebilirsiniz belki de.”</span></p>

      <p class="calibre2"><span class="none1">Şapkasını çıkardı ve saçlarının en kısa olduğu yerde kafasını kaşıdı.</span></p>
    </div>

    <div class="s4">
      <p class="calibre2"><span class="none1">“Glória adında bir ablam var,” diye sözlerimi sürdürdüm. “Şarkı sözlerini ona götüreceğim.”</span></p>

      <p class="calibre2"><span class="none1">“Peki öyleyse, hadi!”</span></p>
    </div>

    <div class="s6">
      <p class="calibre2"><span class="none1">Başladık birlikte şarkı söylemeye ve şarkı sözü satmaya. O söylüyor, ben öğreniyordum.</span></p>

      <p class="calibre2"><span class="none1">Öğlen olduğunda, düşünceli düşünceli yüzüme baktı.</span></p>

      <p class="calibre2"><span class="none1">“Öğle yemeğine gitmiyor musunuz?”</span></p>

      <p class="calibre2"><span class="none1">“İşimiz bitmeden hayır!”</span></p>

      <p class="calibre2"><span class="none1">Yeniden kafasını kaşıdı. Sonra,</span></p>

      <p class="calibre2"><span class="none1">“Gel bir şeyler yiyelim,” dedi.</span></p>

      <p class="calibre2"><span class="none1">Ceres Sokağı’nda bir kahveye oturduk, çantasının dibinden koca bir sandviç çıkardı. Belinden bıçağını çekti. Korkunç bir bıçaktı. Sandviçten bir parça kesip bana verdi. Sonra küçük bir bardak içki yuvarladı ve yemeğimizle birlikte içmemiz için iki limonata ısmarladı. Sandviçi ağzına götürürken dikkatle beni inceliyordu; gözlerinde, hoşnut olduğunu gösteren bir anlam vardı.</span></p>
    </div>

    <div class="s4">
      <p class="calibre2"><span class="none1">“Biliyor musun, ufaklık, bana uğur getiriyorsun. Yığınla çocuğum var ama, bana yardım etmesi için birini bile yanıma almayı hiç düşünmedim.” Limonatasından koca bir yudum aldı.</span></p>
    </div>

    <div class="s6">
      <p class="calibre2"><span class="none1">“Kaç yaşındasın?”</span></p>

      <p class="calibre2"><span class="none1">“Beş. Altı… Beş.”</span></p>

      <p class="calibre2"><span class="none1">“Beş mi, altı mı?”</span></p>

      <p class="calibre2"><span class="none1">“Daha altı yaşını doldurmadım.”</span></p>

      <p class="calibre2"><span class="none1">“Peki ama. Çok zeki ve tatlı bir çocuksun.”</span></p>

      <p class="calibre2"><span class="none1">“Bu dediğiniz, gelecek salı da buluşacağız anlamına mı geliyor?”</span></p>

      <p class="calibre2"><span class="none1">Güldü.</span></p>

      <p class="calibre2"><span class="none1">“İstersen, evet.”</span></p>

      <p class="calibre2"><span class="none1">“Elbette istiyorum. Ama ablamı ayarlamam gerek. Anlayış gösterecektir. İyi de olacak, çünkü garın öbür yanına hiç gitmedim.”</span></p>
    </div>

    <div class="s4">
      <p class="calibre2"><span class="none1">“Oraya gideceğimi nereden biliyorsun?”</span></p>

      <p class="calibre2"><span class="none1">“Çünkü her salı yolunuzu bekliyorum da… Bir salı günü geliyor, bir salı gelmiyorsunuz. Bunun üzerine demiryolunun öbür yanına gittiğinizi düşündüm.”</span></p>

      <p class="calibre2"><span class="none1">“Bakın hele şu yaramaza. Adın ne senin?”</span></p>

      <p class="calibre2"><span class="none1">“Zezé.”</span></p>

      <p class="calibre2"><span class="none1">“Benimki Ariovaldo. Tokalaşalım.”</span></p>

      <p class="calibre2"><span class="none1">Dostluğumuzu ölünceye kadar mühürlemek için elimi avuçlarına aldı.</span></p>
    </div>

    <div class="s">
      <p class="calibre2"><span class="none1">* * *</span></p>
    </div>

    <div class="s6">
      <p class="calibre2"><span class="none1">Glória’yı inandırmak pek güç olmadı.</span></p>

      <p class="calibre2"><span class="none1">“Ama Zezé, haftada bir gün derslerin ne olacak?”</span></p>

      <p class="calibre2"><span class="none1">Ona defterimi gösterdim; ödevlerimin hepsi temiz yapılmış, iyi yazılmıştı. Notlar çok iyiydi. Aritmetik defterim de öyleydi.</span></p>

      <p class="calibre2"><span class="none1">“Godoio, okumada da sınıfın en iyisiyim.”</span></p>

      <p class="calibre2"><span class="none1">Yine de karar veremiyordu.</span></p>
    </div>

    <div class="s4">
      <p class="calibre2"><span class="none1">“Okuduğumuz şeyi altı ay boyunca yineleyip duruyoruz. Hep de aynı konular. O eşek sürüsünün bunları öğrenmesi için dünya kadar zaman gerek.” Güldü.</span></p>
    </div>

    <div class="s8">
      <p class="calibre2"><span class="none1">“Ne biçim söz o, Zezé?”</span></p>

      <p class="calibre2"><span class="none1">“Ama doğru söylüyorum, Glória. İnsan şarkı söyleyerek çok daha fazla şey öğreniyor. Öğrendiğim bütün yenilikleri bilmek istiyor musun? Sonra, Edmundo Dayı açıklamasını da yaptı. Talihsizlik, göksel boşluk gibi kavramlar… Üstelik sana da her hafta bir şarkı sözü getireceğim ve dünyanın en güzel şeylerini öğreteceğim.”</span></p>

      <p class="calibre2"><span class="none1">“Kabul. Ama bir başka sorun var. Babam, senin salı günü öğle yemeğine gelmediğini anlayınca ona ne diyeceğiz?”</span></p>

      <p class="calibre2"><span class="none1">“Hiçbir şey olmaz. Sorarsa yalan söylersin. Din-dinha’ya öğle yemeğine gitti, dersin. Nanzeazena’ya bir şey götürdüğümü, orada yemeğe kaldığımı söylersin.”</span></p>

      <p class="calibre2"><span class="none1">Tanrım! Neyse ki bu yalnızca bir düşünceydi, çünkü o cadaloz kadın yaptığımı bir öğrenirse!..</span></p>

      <p class="calibre2"><span class="none1">Glória sonunda kabul etti. Bu işin, yeni yaramazlıklar bulmama engel olacağını ve daha az dayak yememe yol açacağını biliyordu. Hem sonra, çarşamba günleri portakal ağaçlarının altında oturup ona şarkı öğretmek de güzeldi.</span></p>

      <p class="calibre2"><span class="none1">Salı günü sanki hiç gelmeyecek gibiydi. Bay Ariovaldo’yu istasyonda beklerdim. Treni kaçırmazsa sekiz buçukta gelirdi.</span></p>

      <p class="calibre2"><span class="none1">Her şeyi inceleyerek her yere dalıp çıkardım. Pastanenin önünden geçmeyi ve insanların garın merdivenlerinden inişini seyretmeyi severdim. Pabuç boyamak için iyi bir yerdi burası. Ama Glória, boyacılığı yasaklamıştı. Çünkü polis beni kovalayıp sandığımı alabilirdi. En tehlikesi de, tren vardı. Ancak Bay Ariovaldo elimi tutarsa gidebilirdim demiryolunun yakınma, üzerinden geçen köprüde bile elimi tutması gerekiyordu.</span></p>
    </div>

    <div class="s6">
      <p class="calibre2"><span class="none1">Telaşla geldiğini görürdüm.</span> <span class="none3">Fanny’</span><span class="none1">den beri, müşterilerin isteklerini bildiğime kesinlikle inanıyordu.</span></p>

      <p class="calibre2"><span class="none1">Garın önünde, fabrika bahçesinin karşısındaki duvarın üzerine otururduk. Sayfaları çevirir ve başlangıcını söyleyerek şarkıyı bana öğretirdi. Beğenmezsem, bir başkasına geçerdi.</span></p>

      <p class="calibre2"><span class="none1">Bu yeni bir parça adı:</span> <span class="none3">Numaracı</span><span class="none16">.</span></p>

      <p class="calibre2"><span class="none1">Söylemeye koyuldu.</span></p>

      <p class="calibre2"><span class="none1">“Bir daha söyleyin.”</span></p>

      <p class="calibre2"><span class="none1">Sonunu yineledi.</span></p>

      <p class="calibre2"><span class="none16">“</span><span class="none3">Fanny</span> <span class="none1">ve tangolarla birlikte, Bay Ariovaldo, hepsini satacağız.”</span></p>

      <p class="calibre2"><span class="none1">Güneş ışığı ve tozla kaplı yolları arşınlıyorduk. Yazın geldiğini bildiren ötücü kuşlardık.</span></p>

      <p class="calibre2"><span class="none1">Ortalığı çın çın dolduran güzel sesi, sabahı uyandırırdı:</span></p>

      <p class="calibre2"><span class="none1">“Günün, ayın, yılın şarkısı Chico Viola’nın plağa okuduğu:</span> <span class="none3">Numaracı</span><span class="none1">!”</span></p>
    </div>

    <div class="s4">
      <p class="calibre2"><span class="none3">Ay doğar gümüş tepsi</span></p>

      <p class="calibre2"><span class="none3">Yemyeşil dağın tepesinde</span></p>

      <p class="calibre2"><span class="none3">Sevgilisinin penceresinde</span></p>

      <p class="calibre2"><span class="none3">Âşık, çalıp söyler şarkısını</span></p>

      <p class="calibre2"> </p>

      <p class="calibre2"><span class="none3">Tutku dolu sesiyle</span></p>

      <p class="calibre2"><span class="none3">İnleyen gitarının telleriyle</span></p>

      <p class="calibre2"><span class="none3">Gecenin şarkıcısı dile getirir sevgilisine</span></p>

      <p class="calibre2"><span class="none3">Kalbinin ona söylediklerini…</span></p>

      <p class="calibre2"> </p>
    </div>

    <div class="s6">
      <p class="calibre2"><span class="none1">Burada durur, başıyla tempo tutar ve ben incecik sesimle ona katılırdım:</span></p>

      <p class="calibre2"><span class="none3">Ey büyüleyici kadının güzel görüntüsü</span></p>
    </div>

    <div class="s10">
      <p class="calibre2"><span class="none3">Ah, bir mihrap dikebilsem adına.</span></p>

      <p class="calibre2"><span class="none3">Işığımsın, düşlerimsin.</span></p>
    </div>

    <div class="s8">
      <p class="calibre2"><span class="none3">Biricik sevgilimsin benim…</span></p>

      <p class="calibre2"> </p>

      <p class="calibre2"><span class="none1">Olaydı bu! Genç kızlar, delikanlılar, her yaştan ve her sınıftan insan bu şarkının sözlerini satın almak için koşar gelirlerdi.</span></p>

      <p class="calibre2"><span class="none1">En çok sevdiğim, özellikle dört yüz ve beş yüz</span> <span class="none3">reis</span><span class="none1">’lik broşürleri satmaktı. Alan, bir genç kızsa, sorun yoktu.</span></p>
    </div>

    <div class="s10">
      <p class="calibre2"><span class="none1">“Paranızın üstü, küçükhanım,” dediğimde, “Sende kalsın, şeker alırsın,” diyordu genellikle.</span></p>
    </div>

    <div class="s8">
      <p class="calibre2"><span class="none1">Gitgide, Bay Ariovaldo’nun konuşmasını bile benimsiyordum.</span></p>

      <p class="calibre2"><span class="none1">Öğle oldu mu hep aynı şeyi yapardık: Rastladığımız ilk kahveye girer,</span> <span class="none3">hıtır, hıtır, hıtır</span> <span class="none1">yer, yanında ya sodayla portakal suyu, ya sodayla frenküzümü suyu içerdik.</span></p>

      <p class="calibre2"><span class="none1">Ardından elimi cebime atar ve paralan masanın üzerine yayardım.</span></p>

      <p class="calibre2"><span class="none1">“İşte, Bay Ariovaldo!” deyip önüne iterdim hepsini.</span></p>

      <p class="calibre2"><span class="none1">Güler ve şöyle karşılık verirdi:</span></p>

      <p class="calibre2"><span class="none1">“Çok</span> <span class="none3">namuslu</span> <span class="none1">bir yumurcaksın, Zezé!”</span></p>

      <p class="calibre2"><span class="none1">“Bay Ariovaldo. Bana daha önceleri söylediğiniz, ‘ufaklık’ sözü ne anlama geliyor?”</span></p>

      <p class="calibre2"><span class="none1">“Anayurdum kutsal Bahia’da küçük, cılız, miniminnacık çocuk, demektir…”</span></p>

      <p class="calibre2"><span class="none1">Başını kaşıdı ve geğirmek için elini ağzına götürdü. Özür diledi ve bir kürdan aldı. Para aynı yerde duruyordu.</span></p>

      <p class="calibre2"><span class="none1">“Şunu düşünüyordum Zezé,” diye ekledi: “Bugünden sonra bozukluklar sende kalabilir. Hem biz</span> <span class="none3">düettocu</span><span class="none1">’luk yapmıyor muyuz?”</span></p>
    </div>

    <div class="s6">
      <p class="calibre2"><span class="none16">“</span><span class="none3">Düettocu</span> <span class="none1">ne demek?”</span></p>

      <p class="calibre2"><span class="none1">“İki kişinin birlikte şarkı söylemesi.”</span></p>

      <p class="calibre2"><span class="none1">“Öyleyse bir</span> <span class="none3">maria-mole</span><a href="../Text/index_split_017.xhtml#Not6" id="Nota6"><sup>6</sup></a> <span class="none1">isteyebilirim?”</span></p>
    </div>

    <div class="s4">
      <p class="calibre2"><span class="none1">“Ne istersen yap arkadaş. Para senin.”</span></p>

      <p class="calibre2"><span class="none1">“Teşekkür ederim, ‘arkadaş!’”</span></p>
    </div>

    <div class="s6">
      <p class="calibre2"><span class="none1">Taklidime güldü. Pastamı yerken ona bakıyordum.</span></p>

      <p class="calibre2"><span class="none1">“Gerçekten düettocu muyuz biz?”</span></p>

      <p class="calibre2"><span class="none1">“Artık öyle.”</span></p>

      <p class="calibre2"><span class="none1">“O zaman izin verin de,</span> <span class="none3">Fanny</span><span class="none1">’in koro bölümünü ben söyleyeyim. Siz yüksek sesle söylersiniz, ben hafiften katılırım.”</span></p>

      <p class="calibre2"><span class="none1">“Kötü bir öneri değil, Zezé.”</span></p>

      <p class="calibre2"><span class="none1">“Elbette. Yemekten sonra işe koyulduğumuzda</span> <span class="none3">Fanny’yle</span> <span class="none1">başlarız; çok seviliyor.”</span></p>

      <p class="calibre2"><span class="none1">Yakıcı güneşin altında gerçekten de işe koyulduk.</span></p>

      <p class="calibre2"><span class="none3">Fanny</span><span class="none1">’ye başlamıştık ki, bir felaket oldu: Şemsiyesinin altında kaskatı ve yüzü pudradan bembeyaz, Bayan Maria de Penha tam karşıdan geliyordu.</span> <span class="none3">Fanny</span><span class="none1">’yi işitince durdu. Bay Ariovaldo felaketi sezmişti; şarkıya devam ederken yürümem için dirseğiyle beni dürttü. Ama boşuna!</span> <span class="none3">Fanny</span><span class="none1">’ye öyle dalmıştım ki hiçbir şey fark etmedim.</span></p>

      <p class="calibre2"><span class="none1">Bayan Maria de Penha şemsiyesini kapadı, ucuyla pabucunun burnuna vurmaya koyuldu. Şarkıyı bitirdiğimde öfkeli bir havaya bürünüp bağırdı: “Çok güzel! Çok güzel! Bir çocuğa böyle ahlaksızca bir şarkı söyletmek gerçekten güzel!”</span></p>

      <p class="calibre2"><span class="none1">“Bayan, bu işin</span> <span class="none3">ahlaksızca</span> <span class="none1">bir yanı yok. Namuslu bir iştir bu, utanç duymuyorum işimden, anlıyor musunuz?”</span></p>
    </div>

    <div class="s10">
      <p class="calibre2"><span class="none1">Bay Ariovaldo’yu hiç bu kadar sinirli görmemiştim. Kadın kavga arıyordu, aradığını da bulacaktı.</span></p>

      <p class="calibre2"><span class="none1">“Bu çocuk sizin oğlunuz mu?”</span></p>

      <p class="calibre2"><span class="none1">“Hayır efendim,</span> <span class="none3">ne yazık ki</span> <span class="none1">değil.”</span></p>

      <p class="calibre2"><span class="none1">“Yeğeniniz mi, ailenizden biri mi?”</span></p>

      <p class="calibre2"><span class="none1">“Ailemle ilgisi yok.”</span></p>

      <p class="calibre2"><span class="none1">“Kaç yaşında?”</span></p>

      <p class="calibre2"><span class="none1">“Altı.”</span></p>
    </div>

    <div class="s8">
      <p class="calibre2"><span class="none1">Boyuma bakıp kuşkuya düştü. Ama gerilemedi: “Bir çocuğu sömürmeye utanmıyor musunuz?”</span></p>

      <p class="calibre2"><span class="none1">“Hiç kimseyi sömürdüğüm yok. İstediği ve hoşlandığı için benimle şarkı söylüyor, anladınız mı? Hem ona para da veriyorum. Vermiyor muyum?” Başımla evetledim. Kavga çok hoşuma gidiyordu. Kadının güm diye yere yuvarlandığımı işitmek için karnına bir kafa atmak geçiyordu içimden.</span></p>

      <p class="calibre2"><span class="none1">“Gereken önlemi alacağımı bilin. Papaz Efendi’yle konuşacağım. Ergin olmamış çocuklarla uğraşan yargıçla konuşacağım. Polise bile gideceğim.” Tam o sıra sustu ve gözleri dehşetle doldu. Bay Ariovaldo koca bıçağını çekmiş ona yaklaşıyordu. Kadının bayılacağı ânı kestirebiliyordum.</span></p>

      <p class="calibre2"><span class="none1">“Defolun bayan. Defolun gidin, hemen. Kötü bir insan değilim, ama başkalarının hayatına karışan cadalozların dilini kesmek gibi bir huyum vardır.”</span></p>

      <p class="calibre2"><span class="none1">Kocakarı kaskatı kesilip uzaklaştı. Biraz ötede döndü, öfkeli bir hareketle şemsiyesini salladı: “Göreceksiniz!..”</span></p>
    </div>

    <div class="s10">
      <p class="calibre2"><span class="none1">“Defolun, seni zardalozun cadalozu!..”</span></p>

      <p class="calibre2"><span class="none1">Kadın şemsiyesini açtı ve uzaklaştı.</span></p>
    </div>

    <div class="s">
      <p class="calibre2"><span class="none1">* * *</span></p>
    </div>

    <div class="s10">
      <p class="calibre2"><span class="none1">Öğleden sonra Bay Ariovaldo ‘paraları’ sayıyordu.</span></p>
    </div>

    <div class="s6">
      <p class="calibre2"><span class="none1">“Elimdekilerin hepsini sattım, Zezé. Haklısın; bana uğur getiriyorsun.”</span></p>

      <p class="calibre2"><span class="none1">Bayan Maria de Penha’yı düşündüm yine.</span></p>

      <p class="calibre2"><span class="none1">“Bir şey yapar mı?”</span></p>

      <p class="calibre2"><span class="none1">“Hiçbir şey yapamaz, Zezé. Çok çok, papazla konuşur. Papaz da ona: ‘En iyisi, bu işin arkasını bırakın, Bayan Maria. Kuzeylilerin şakası yoktur, ’ der.”</span></p>

      <p class="calibre2"><span class="none1">Paraları cebine attı, çantasını topladı. Sonra pantolon cebinden dörde katlanmış kâğıdı çıkardı.</span></p>

      <p class="calibre2"><span class="none1">“Bu da ablan Glória için.”</span></p>

      <p class="calibre2"><span class="none1">Gerindi.</span></p>

      <p class="calibre2"><span class="none1">“Nefis bir gün oldu!” diye ekledi.</span></p>

      <p class="calibre2"><span class="none1">“Bay Ariovaldo?”</span></p>

      <p class="calibre2"><span class="none1">“Ne var?”</span></p>

      <p class="calibre2"><span class="none1">“‘Zardalozun cadalozu’ ne demek?”</span></p>

      <p class="calibre2"><span class="none1">“Ne bileyim yavrum? Öfkeyle uyduruverdim işte.”</span></p>
    </div>

    <div class="s4">
      <p class="calibre2"><span class="none1">Ve durumundan pek hoşnut, bastı kahkahayı.</span></p>

      <p class="calibre2"><span class="none1">“Gerçekten onun karnını deşmek istiyor muydunuz?”</span></p>

      <p class="calibre2"><span class="none1">“Tabii ki hayır. Korkutmak için yaptım bunu.”</span></p>

      <p class="calibre2"><span class="none1">“Karnını deşseydiniz ne çıkardı içinden? Bağırsak mi, yoksa oyuncak bebeklerdeki gibi kıtık mı?”</span></p>

      <p class="calibre2"><span class="none1">Gülerek ve dostça yanağımı okşadı:</span></p>
    </div>

    <div class="s6">
      <p class="calibre2"><span class="none1">“Bir şey söyleyeyim mi sana, Zezé? Sanırım bok çıkardı… ’’</span></p>

      <p class="calibre2"><span class="none1">Birlikte gülmeye koyulduk.</span></p>

      <p class="calibre2"><span class="none1">“Korkma canım. Adam öldürmek elimden gelmez. Kimseyi, bir tavuğu bile kesemem ben. Karımdan da öyle korkarım ki, beni hep süpürge sapıyla döver.”</span></p>

      <p class="calibre2"><span class="none1">İstasyona gitmek üzere ayağa kalktı. Elimi sıkarken,</span></p>
    </div>

    <div class="s4">
      <p class="calibre2"><span class="none1">“Yine de emin olmak için,</span> <span class="none3">bir süre</span> <span class="none1">bu sokaktan geçmemeliyiz,” dedi.</span></p>

      <p class="calibre2"><span class="none1">Elimi daha da güçlü sıktı.</span></p>

      <p class="calibre2"><span class="none1">“Haftaya görüşmek üzere arkadaş!”</span></p>

      <p class="calibre2"><span class="none1">Başımla evetledim. Ağır ağır istasyonun basamaklarını çıktı. Tepeden bana seslendi:</span></p>

      <p class="calibre2"><span class="none1">“Sen bir meleksin, Zezé!”</span></p>

      <p class="calibre2"><span class="none1">Ona veda ettim ve gülmeye koyuldum.</span></p>

      <p class="calibre2"><span class="none1">Melek ha! Bilse ki…</span></p>
    </div><br class="calibre3" id="calibre_pb_8"/>
  </div>

</body>

</html>