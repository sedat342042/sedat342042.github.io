<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <meta content="http://calibre-ebook.com" name="generator"/>
  <title>unnamed</title>
  <meta content="TÜRK" name="author"/>
  <meta content="2014-4-17" name="creation-time"/>
  <meta content="2014-4-17" name="revision-time"/>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">

  <div class="calibre1">
    <div class="s">
      <p class="calibre2"><img alt="" class="calibre5" src="../Images/z2.png"/></p>

      <h2 class="calibre2"><span class="none7"><a class="calibre4" id="bookmark6"></a>Kuş, okul ve çiçek</span></h2>
    </div>

    <div class="s8">
      <p class="calibre2"><span class="none1">Yeni ev, yeni bir hayat ve basit umutlar, basit umutlar.</span></p>

      <p class="calibre2"><span class="none1">Yaşadığımız sıcak gün gibi keyifliydim. Arabada sürücü Bay Aristides’le yardımcısının arasına tünemiştim.</span></p>

      <p class="calibre2"><span class="none1">Eğri büğrü sokaktan çıkıp Rio-Sáo Paulo yoluna saptığımızda harika bir şey oldu. At arabası yağ gibi kaymaya başladı. Büyük bir keyifti bu. Derken, yanımızdan güzel bir otomobil geçti.</span></p>

      <p class="calibre2"><span class="none1">“İşte, Portekizli Manuel Valadares’in arabası,” dediler.</span></p>

      <p class="calibre2"><span class="none1">Kanal Sokağı’nın köşesini geçeceğimiz an uzaktan gelen bir düdük sesi sabahın sessizliğini doldurdu.</span></p>
    </div>

    <div class="s10">
      <p class="calibre2"><span class="none1">“İşitiyor musunuz, Bay Aristides,” dedim. “Bakın,</span> <span class="none3">Mangaratiba</span><span class="none16">!”</span></p>
    </div>

    <div class="s6">
      <p class="calibre2"><span class="none1">“Sen de her şeyi biliyorsun, ha?”</span></p>

      <p class="calibre2"><span class="none1">“Düdük sesinden tanıyorum.”</span></p>

      <p class="calibre2"><span class="none1">Atların toynakları yolda ‘lak lak’ ediyordu. Başka ses yoktu ortalıkta. Arabanın pek yeni olmadığını fark ettim. Üstelik oldukça da eskiydi. Ama sağlam ve kullanışlı görünüyordu. İki gidişte bütün pilimizi pırtımızı taşıyabilecektik. Eşek pek güçlü değil gibiydi. Ama ben arabacının gönlünü almaya karar verdim.</span></p>

      <p class="calibre2"><span class="none1">“Güzel bir arabanız var, Bay Aristides,” dedim.</span></p>

      <p class="calibre2"><span class="none1">“İş görecek kadar.”</span></p>

      <p class="calibre2"><span class="none1">“Eşek de güzel. Adı ne?”</span></p>

      <p class="calibre2"><span class="none1">“Çingene.”</span></p>

      <p class="calibre2"><span class="none1">Canı konuşmak istemiyordu.</span></p>

      <p class="calibre2"><span class="none1">“Bugün benim için büyük bir gün,” dedim. “İlk olarak arabaya biniyorum; yolda Portekizli’nin otomobiline rastladım ve</span> <span class="none3">Mangaratiba</span><span class="none1">‘nın düdük sesini işittim.”</span></p>

      <p class="calibre2"><span class="none1">Sessizlik.</span></p>

      <p class="calibre2"><span class="none1">“Bay Aristides!</span> <span class="none3">Mangaratiba</span><span class="none16">,</span> <span class="none1">Brezilya’nın en önemli treni mi?”</span></p>

      <p class="calibre2"><span class="none1">“Hayır. Yalnızca bu hatta çalışan en önemli tren.”</span></p>

      <p class="calibre2"><span class="none1">Çabalarım boşunaydı. Bazen büyük insanları anlamak ne güç oluyordu!</span></p>

      <p class="calibre2"><span class="none1">Evin önüne vardığımızda ona anahtarı verdim ve dostça davranmaya çalıştım.</span></p>

      <p class="calibre2"><span class="none1">“Size yardım etmemi ister misiniz?”</span></p>

      <p class="calibre2"><span class="none1">“Ayak altında dolaşmazsan bize daha çok yardım etmiş olursun.</span></p>

      <p class="calibre2"><span class="none1">Git oyna, yola çıkacağımız zaman sana haber veririm.”</span></p>

      <p class="calibre2"><span class="none1">Fırsatı kaçırmadım, yürüdüm.</span></p>

      <p class="calibre2"><span class="none1">“Minguinho, artık hep birbirimizin yakınında yaşayacağız,” diye söyleniyordum. “Seni öyle güzelleştireceğim ki, hiçbir ağaç seninle boy ölçüşemeyecek. Biliyor musun, Minguinho; bugün çok rahat ve büyük bir arabada yolculuk ettim. Filmlerde görülen posta arabaları gibiydi. Bak, bundan böyle bütün öğrendiklerimi gelip sana anlatacağım, tamam mı?”</span></p>

      <p class="calibre2"><span class="none1">Irmağın yüksek otlarına yaklaşmıştım, kirli suyun akışını seyrettim.</span></p>

      <p class="calibre2"><span class="none1">“Geçen gün ırmağın adını söylemişlerdi, neydi o?”</span></p>

      <p class="calibre2"><span class="none1">“Amazon.”</span></p>

      <p class="calibre2"><span class="none1">“Tamam. Amazon. Ta ilerde aşağıda ırmak vahşi Kızılderililerin kayıklarıyla dolu olmalı, değil mi Minguinho?”</span></p>

      <p class="calibre2"><span class="none1">“Kes sesini. Kuşkusuz öyle olmalı.”</span></p>

      <p class="calibre2"><span class="none1">Daha konuşmaya yeni başlamıştık ki, Bay Aristides kapıyı kapıyor ve bana sesleniyordu:</span></p>
    </div>

    <div class="s4">
      <p class="calibre2"><span class="none1">“Kalıyor musun, yoksa bizimle mi geliyorsun?”</span></p>

      <p class="calibre2"><span class="none1">“Kalacağım. Annem ve ablalarım yola çıkmış olmalı.”</span></p>
    </div>

    <div class="s6">
      <p class="calibre2"><span class="none1">Ve sağda solda ne varsa denetlemeye devam ettim.</span></p>
    </div>

    <div class="s">
      <p class="calibre2"><span class="none11">* * *</span></p>
    </div>

    <div class="s6">
      <p class="calibre2"><span class="none1">Başlangıçta, utangaçlıktan ya da komşular üzerinde iyi bir izlenim yaratmak istediğimden, akıllı uslu davranıyordum. Ama bir öğleden sonra, siyah çorabı anımsayıverdim. Hemen çevresine ip doladım ve burnunu kestim. Ayak sokulan yerine uzun bir uçurtma ipi bağladım. Uzaktan, yavaşça çekildiğinde yılana benziyordu ve karanlıkta müthiş bir etki yapacaktı.</span></p>
    </div>

    <div class="s8">
      <p class="calibre2"><span class="none1">Akşam herkes kendi işiyle uğraşmaya başlamıştı. Yeni ev, içinde bulunduğumuz ruh halini değiştirmiş gibiydi. Aramızda uzun süreden beri görülmeyen bir neşe sürüp gidiyordu.</span></p>

      <p class="calibre2"><span class="none1">Kımıldamadan bahçe kapısının yanında bekledim. Sokak, direklere asılı lambalarla aydınlatılmıştı, ama ışık yetersizdi. Yüksek sütleğen kümeleri geniş gölgeler oluşturuyordu. Fabrikada fazla mesai yapan birileri olmalıydı. Ama mesai, genellikle saat sekizi pek geçmezdi; hele dokuzu hiç. Bir süre bu işyerini düşündüm. Orayı sevmiyordum. Sabah insanın içini kasvetle dolduran düdüğü saat beşte daha da iğrenç geliyordu. Orası her gün insanları yutan, akşam olunca da çok yorulmuş insanlar kusan bir canavardı. Babama yaptığından ötürü Bay Scottfield’i sevmiyordum.</span></p>

      <p class="calibre2"><span class="none1">Dikkat! Bir kadın geliyordu. Koltuğunun altında bir şemsiye, elinde çantası vardı. Yolun üstünde tıkırdayan tahta pabuçlarının sesi bile duyuluyordu.</span></p>

      <p class="calibre2"><span class="none1">Koşup kapının ardına gizlendim ve yılanı oynatmayı denedim. Bana boyun eğdi. Kusursuzdu. Bunun üzerine olduğum yerde iyice büzüldüm. İpin ucunu sıkıca tutup çitin gölgesinde kayboldum. Tahta pabuçlar yaklaşıyor, yaklaşıyordu; biraz daha ve hop! Yılanın ipini çekmeye koyuldum. Yolun ortasında yavaşça kaydı. Doğrusu bunu beklemiyordum. Kadın bütün sokağı ayağa kaldıran korkunç bir çığlık attı. Çantasıyla şemsiyesini havaya fırlattı, çığlığı kesmeden ellerini karnına götürdü.</span></p>

      <p class="calibre2"><span class="none1">“İmdat! İmdat! Bir yılan! Koşun! Yardıma koşun!..”</span></p>

      <p class="calibre2"><span class="none1">Kapılar açıldı, ben her şeyi yüzüstü bırakıp eve koştum, mutfağa daldım. Acele, çamaşır sepetini açtım, kapağı üzerime kapayarak içine gizlendim. Heyecandan yüreğim çarparak kadının çığlıklarını dinliyordum.</span></p>
    </div>

    <div class="s6">
      <p class="calibre2"><span class="none1">“Ah! Tanrım! Altı aylık çocuğumu düşüreceğim!”</span></p>

      <p class="calibre2"><span class="none1">O an yalnız ürkmekle kalmadım, titremeye de başladım.</span></p>

      <p class="calibre2"><span class="none1">Komşular kadını içeri aldılar, ağlaması ve iniltileri sürüyordu.</span></p>

      <p class="calibre2"><span class="none1">“Dayanamıyorum, dayanamıyorum, hele her şeyden çok korktuğum bir yılanla karşılaşmak beni bitirdi!”</span></p>

      <p class="calibre2"><span class="none1">“Biraz portakal çiçeği suyu için. Yatıştırır. Sakin olun. Erkekler ellerinde sopalarla, baltalarla, fenerlerle yılanın ardına düştüler.”</span></p>

      <p class="calibre2"><span class="none1">Paçavradan bir yılan uğruna ne de çok şamata kopmuştu! Ama işin en kötü yanı, evdekilerin de, yani Jandira, annem ve Lalá’nın da olay yerine gitmeleriydi.</span></p>

      <p class="calibre2"><span class="none1">“Yılan mılan değil bu. Bakın! Eski bir çorap,” diyordu herkes.</span></p>

      <p class="calibre2"><span class="none1">Korkudan ‘yılan’ı geri çekmeyi unutmuştum. Hapı yuttuğum açıkça ortadaydı.</span></p>

      <p class="calibre2"><span class="none1">Yılanın ardından ip geliyor ve ucu bahçeye kadar ulaşıyordu. Çok iyi tanıdığım üç ses aynı anda bağırdı:</span></p>

      <p class="calibre2"><span class="none1">“O yaptı!”</span></p>

      <p class="calibre2"><span class="none1">Artık kovalanan yılan değildi. Bütün yatakların altına baktılar. Bir şey bulamadılar. Yanımdan geçtiler, hiç soluk almıyordum. Dışarı çıkıp kulübenin çevresini araştırdılar.</span></p>

      <p class="calibre2"><span class="none1">Jandira’nın aklına bir şey gelmişti olacaktı.</span></p>

      <p class="calibre2"><span class="none1">“Sanırım buldum yerini!” diye bağırdı.</span></p>

      <p class="calibre2"><span class="none1">Çamaşır sepetinin kapağını kaldırdı ve kulaklarıma yapışıp beni yemek odasına sürükledi.</span></p>
    </div>

    <div class="s8">
      <p class="calibre2"><span class="none1">Bu kez annem kötü dövdü beni. Terlik kalktı indi, kalktı indi. Acıyı hafifletmek ve elini üzerimden çekmesini sağlamak için bağırmam gerekti. Ama, o daha çok bağırdı:</span></p>

      <p class="calibre2"><span class="none1">“Baş belası! İnsanın altı ay karnında çocuk taşımasının ne güç olduğunu bilmiyorsun tabii!”</span></p>

      <p class="calibre2"><span class="none1">Lalá alaylı alaylı cümleyi yorumladı:</span></p>

      <p class="calibre2"><span class="none1">“Bu sokağın açılış törenini yapmak için oldukça bekledi doğrusu!”</span></p>

      <p class="calibre2"><span class="none1">“Şimdi yatağa haylaz!”</span></p>

      <p class="calibre2"><span class="none1">Acıyan yerimi ovuşturarak dışarı çıktım, yüzükoyun yatağa uzandım. Babamın kâğıt oynamaya gitmesi büyük talihti doğrusu. Son gözyaşı damlasını da içime akıtarak ve en iyi dayak ilacının yatak olduğunu düşünerek karanlıkta öylece yattım.</span></p>
    </div>

    <div class="s">
      <p class="calibre2"><span class="none11">* * *</span></p>
    </div>

    <div class="s8">
      <p class="calibre2"><span class="none1">Ertesi sabah erken kalktım. Yapacak çok önemli iki işim vardı: önce kimseye fark ettirmeden ortalığa bir göz atmak. Yılan hâlâ yerindeyse alacak ve gömleğimin içine sokacaktım. Bana daha başka zamanlarda gerekli olabilirdi. Ama yoktu yerinde. Yılana bu kadar benzeyen başka bir çorap bulmak da güçtü.</span></p>

      <p class="calibre2"><span class="none1">Geri döndüm ve Dindinhaların yolunu tuttum. Edmundo Dayı’yla konuşmam gerekiyordu.</span></p>

      <p class="calibre2"><span class="none1">Yaşadığı emekli hayatına göre vaktin daha erken olduğunu düşünerek içeri girdim. Tombala oynamak, kendi deyimiyle biraz eğlenmek ve gazete almak için dışarı çıkma zamanı değildi onun için.</span></p>

      <p class="calibre2"><span class="none1">Gerçekten de odada oturmuş, yeni bir iskambil falı açıyordu.</span></p>

      <p class="calibre2"><span class="none1">“Günaydın, Dayıcığım!” dedim.</span></p>
    </div>

    <div class="s6">
      <p class="calibre2"><span class="none1">Karşılık vermedi. Duymamış gibi davranıyordu. Bizim evde herkes, konuşma kendisini ilgilendirmediğinde onun böyle davrandığını söylerdi.</span></p>

      <p class="calibre2"><span class="none1">Ama bana karşı davranışında böyle bir şey söz konusu değildi. Hem (bu deyimi ne kadar da çok seviyordum ayrıca) bana karşı hiçbir zaman tam ‘sağır’ olmazdı. Gömleğinin kolunu çektim ve bir kez daha, siyah-beyaz kareli pantolon askısının gerçekten güzel olduğunu düşündüm.</span></p>

      <p class="calibre2"><span class="none1">“Ha! Sen misin?” derken, beni yeni görmüş gibi yapıyordu.</span></p>

      <p class="calibre2"><span class="none1">“Bu falın adı nedir, Dayıcığım?”</span></p>

      <p class="calibre2"><span class="none1">“Saat.”</span></p>

      <p class="calibre2"><span class="none1">“Çok güzel bir ad.”</span></p>

      <p class="calibre2"><span class="none1">Bütün iskambil kâğıtlarını öğrenmiştim. Ama valeleri pek sevmiyordum. Nedendir bilmem, kralın uşağı gibi bir görünüşleri vardı!</span></p>

      <p class="calibre2"><span class="none1">“Biliyor musunuz, Dayıcığım; sizinle bir iş konuşmaya geldim.”</span></p>

      <p class="calibre2"><span class="none1">“Dur da şu elimdekini bitireyim. Sonra konuşuruz,” dedi.</span></p>

      <p class="calibre2"><span class="none1">Yine de kâğıtları çabucak karıştırdı!</span></p>

      <p class="calibre2"><span class="none1">“Çıktı mı?”</span></p>

      <p class="calibre2"><span class="none1">“Hayır.”</span></p>

      <p class="calibre2"><span class="none1">Kartları topladı ve bir kenara koydu.</span></p>

      <p class="calibre2"><span class="none1">“Peki, Zezé,” dedi. “Bu ‘iş’ bir para işiyse eğer -parmaklarını birbirine sürtüp bir işaret yaptı- bende metelik yok.”</span></p>

      <p class="calibre2"><span class="none1">“Bilye almak için beş kuruşçuk da mı yok?”</span></p>

      <p class="calibre2"><span class="none1">Güldü.</span></p>

      <p class="calibre2"><span class="none1">“Belki beş kuruş vardır, bakalım!”</span></p>

      <p class="calibre2"><span class="none1">Elini cebine atacaktı ki, onu durdurdum.</span></p>

      <p class="calibre2"><span class="none1">“Şaka ediyordum, Dayıcığım; işimin parayla ilgisi yok.”</span></p>
    </div>

    <div class="s8">
      <p class="calibre2"><span class="none1">“Nedir öyleyse?”</span></p>

      <p class="calibre2"><span class="none1">‘Gelişmiş’ olmamın onu çok keyiflendirdiğini, yardım görmeden okuma öğrendiğimden beri aramızın çok düzeldiğini hissediyordum.</span></p>
    </div>

    <div class="s10">
      <p class="calibre2"><span class="none1">“Çok daha önemli bir şey öğrenmek istiyordum. Şarkı söylemeden şarkı söyleyebilir misiniz?”</span></p>

      <p class="calibre2"><span class="none1">“Anlamadım.”</span></p>
    </div>

    <div class="s8">
      <p class="calibre2"><span class="none1">“Şöyle.”</span></p>
    </div>

    <div class="s10">
      <p class="calibre2"><span class="none1">Ve</span> <span class="none3">Casinha Pequenina’dan</span> <span class="none1">bir bölüm söyledim. “İyi ama, şimdi şarkı söylemiyor musun?”</span></p>

      <p class="calibre2"><span class="none1">“Tamam. Aynı şeyi sesimi çıkarmadan, içimden de yapabilirim.”</span></p>
    </div>

    <div class="s8">
      <p class="calibre2"><span class="none1">Saflığım onu güldürdü, ama sözü nereye getirmek istediğimi bilmiyordu.</span></p>

      <p class="calibre2"><span class="none1">“Sorun şu, Dayıcığım: Çok küçükken, içimde şarkı söyleyen bir kuş olduğunu, şarkıyı onun söylediğini sanırdım.”</span></p>

      <p class="calibre2"><span class="none1">“Eh, insanın böyle bir kuşa sahip olması harika bir şey.”</span></p>

      <p class="calibre2"><span class="none1">“Anlamadınız. Artık kuşuma pek inanmıyorum. Ancak içimden konuştuğum ve kendi içimi gördüğüm zaman oldu bu değişiklik.”</span></p>

      <p class="calibre2"><span class="none1">Durumu kavradı ve şaşkınlığıma güldü: “Açıklayayım, Zezé. Bu değişimin ne olduğunu biliyor musun? Büyümektesin demektir. İnsan büyüdü mü böyle olur. Yani bilinçlenir. İçindeki, o konuşan ve gören şeye ‘bilinç’ denir. Yakında sahip olacağını söylediğim ‘o şey’e bir gün insanı götüren de bilincidir.”</span></p>

      <p class="calibre2"><span class="none1">“Olgunluk çağına mı?”</span></p>

      <p class="calibre2"><span class="none1">“Güzel, iyi aklında tutmuşsun. İşte o geldi mi, olağanüstü bir şey olur. Bilinç büyür, büyür ve başımızla yüreğimizi doldurur. Gözlerimizde ve yaptığımız her şeyde kendini gösterir.”</span></p>

      <p class="calibre2"><span class="none1">“Anlıyorum. Ya kuş?”</span></p>
    </div>

    <div class="s6">
      <p class="calibre2"><span class="none1">“Kuş, Ulu Tanrı tarafından küçük çocukların, nesneleri keşfetmelerine yardımcı olmak için yaratılmıştır. Gereği kalmayınca, çocuk, kuşu Ulu Tanrı’ya geri verir. Ulu Tanrı da kuşu, senin gibi akıllı olan başka bir çocuğun içine yerleştirir. Güzel, değil mi?”</span></p>
    </div>

    <div class="s4">
      <p class="calibre2"><span class="none1">Güldüm, bilincim olduğu için mutluydum. “Evet. Artık ben gidiyorum,” dedim.</span></p>
    </div>

    <div class="s6">
      <p class="calibre2"><span class="none1">“Ya para?”</span></p>

      <p class="calibre2"><span class="none1">“Bugün istemem. Çok işim var.”</span></p>

      <p class="calibre2"><span class="none1">Bütün bunları yeniden düşünerek sokağa çıktım. Çok üzücü bir olayı anımsadım: Totoca’nın çok güzel bir iskete kuşu vardı. Totoca taze darı verdiğinde, yavaşça parmağına tırmanırdı. Kapıyı açık da bırakabilirdik, hiç kaçmazdı. Bir gün, Totoca onu dışarda, kızgın güneşin altında unuttu. Ve yakıcı sıcak, kuşu öldürdü. Zavallıcığı avuçlarında sıkan Totoca gözlerimin önünde, ölü hayvanı yanağına dayamış ağlıyor, ağlıyordu.</span></p>

      <p class="calibre2"><span class="none1">“Bir daha hiç kuşum olmayacak,” diyordu. “Hiç, hiç.”</span></p>

      <p class="calibre2"><span class="none1">Yanındaydım, ona şöyle dedim:</span></p>

      <p class="calibre2"><span class="none1">“Benim de Totoca, benim de bir daha hiç kuşum olmayacak.”</span></p>
    </div>

    <div class="s4">
      <p class="calibre2"><span class="none1">Doğruca şekerportakalımın yanına gittim. “Xururuca, bir şey yapacağız.”</span></p>
    </div>

    <div class="s6">
      <p class="calibre2"><span class="none1">“Nasıl bir şey?”</span></p>

      <p class="calibre2"><span class="none1">“Birlikte biraz bekleyeceğiz.”</span></p>

      <p class="calibre2"><span class="none1">“Kabul.”</span></p>

      <p class="calibre2"><span class="none1">Oturdum, başımı onun cılız gövdesine yasladım.</span></p>

      <p class="calibre2"><span class="none1">“Neyi bekleyeceğiz, Zezé?”</span></p>
    </div>

    <div class="s4">
      <p class="calibre2"><span class="none1">“Gökyüzünden güzel bir bulutun geçmesini.”</span></p>

      <p class="calibre2"><span class="none1">“Ne yapacağız onu görünce?”</span></p>
    </div>

    <div class="s6">
      <p class="calibre2"><span class="none1">“Kuşumu bırakacağım.”</span></p>

      <p class="calibre2"><span class="none1">“Evet, artık ona gerek kalmadı.” Gökyüzüne baktım. “İşte şu, Minguinho,” dedim ve ayağa kalktım. Çok duygulanmıştım. Gömleğimin önünü açtım.</span></p>

      <p class="calibre2"><span class="none1">“Bak, Minguinho.”</span></p>

      <p class="calibre2"><span class="none1">Kuşumun, cılız göğsümden koptuğunu hissettim.</span></p>

      <p class="calibre2"><span class="none1">“Uç, küçük kuşum, yükseklere uç. Uç da Tanrı’nın parmağına kon. Tanrı seni başka bir küçük çocuğa yollayacak. Benim için şarkı söylediğin gibi onun için de söyleyeceksin. Hoşçakal, benim güzel kuşum!”</span></p>

      <p class="calibre2"><span class="none1">İçimde büyük bir boşluk hissettim.</span></p>

      <p class="calibre2"><span class="none1">“Bak, Zezé. Bulutun parmağına kondu.”</span></p>

      <p class="calibre2"><span class="none1">“Gördüm.”</span></p>

      <p class="calibre2"><span class="none1">Başımı Minguinho’nun göğsüne dayadım ve bulutun uzaklaşışını seyrettim.</span></p>

      <p class="calibre2"><span class="none1">“Ona hiçbir zaman kötü davranmadım.”</span></p>

      <p class="calibre2"><span class="none1">Başımı dala doğru çevirdim.</span></p>

      <p class="calibre2"><span class="none1">“Xururuca!”</span></p>

      <p class="calibre2"><span class="none1">“Ne var?”</span></p>

      <p class="calibre2"><span class="none1">“Ağlamak kötü bir şey mi?”</span></p>

      <p class="calibre2"><span class="none1">“Ağlamak hiçbir zaman kötü değildir, budala. Neden sordun?”</span></p>

      <p class="calibre2"><span class="none1">“Bilmiyorum. Bir türlü alışamadım. Sanki yüreğim boş bir kafes…”</span></p>
    </div>

    <div class="s">
      <p class="calibre2"><span class="none11">* * *</span></p>
    </div>

    <div class="s6">
      <p class="calibre2"><span class="none1">Glória beni erkenden çağırmıştı.</span></p>

      <p class="calibre2"><span class="none1">“Göster tırnaklarını!” dedi.</span></p>

      <p class="calibre2"><span class="none1">Ellerimi uzattım, beğendi.</span></p>

      <p class="calibre2"><span class="none1">“Şimdi de kulaklarını…”</span></p>
    </div>

    <div class="s7">
      <p class="calibre2"><span class="none10">V</span><span class="none1">e kulaklarımı gördükten sonra:</span></p>

      <p class="calibre2"><span class="none1">“Ah</span> <span class="none1">Zezé</span><span class="none16">,”</span> <span class="none1">diye söylendi.</span></p>

      <p class="calibre2"><span class="none1">Musluğun başına götürdü beni, bir bez ıslatıp iyice sabunlayarak kirimi pasımı temizledi.</span></p>

      <p class="calibre2"><span class="none1">“Savaşçı bir</span> <span class="none3">Pinagé</span> <span class="none1">Kızılderilisi olduğunu söylüyorsun ama, bu kadar pis gezen birini görmedim ömrümde. Koş çabuk. Pabuçlarını giy, ben de sana temiz giysiler getireyim.”</span></p>

      <p class="calibre2"><span class="none1">Çekmecemi karıştırmaya koyuldu. Çok uğraştı. Ama karıştırdıkça işe yarar bir şey bulması güçleşiyordu. Bütün pantolonlarım eskilikten ya delik deşikti ya da örülmüş ve yamanmış durumdaydı.</span></p>

      <p class="calibre2"><span class="none1">“Kimseyi yanıltamazsın. Ne korkunç bir çocuk olduğunu anlamak için bu çekmeceyi açmak yeterli. Şunu giy, en eli yüzü düzgün olanı bu,” dedi.</span></p>

      <p class="calibre2"><span class="none1">Ve harika bir ‘keşifte bulunmak üzere yola çıktık.</span></p>

      <p class="calibre2"><span class="none1">Okula varmıştık. Bir yığın insan çocuklarını yazdırmaya getiriyordu.</span></p>

      <p class="calibre2"><span class="none1">“Uslu dur ve sana söylediğimi unutma, Zezé!”</span></p>

      <p class="calibre2"><span class="none1">Birbirlerini seyreden çocuklarla dolu bir salonda oturuyorduk. Sonunda sıra bize geldi ve müdire hanımın odasına girdik.</span></p>

      <p class="calibre2"><span class="none1">“Küçük kardeşiniz mi?”</span></p>

      <p class="calibre2"><span class="none1">“Evet efendim. Annem kentte çalıştığı için gelemedi.”</span></p>

      <p class="calibre2"><span class="none1">Kadın bana dikkatle baktı, gözlerini çok iri ve kapkara gösteren kocaman gözlükleri vardı. İşin gülünç yanı, erkek gibi bıyıklı oluşuydu. Bu yüzden müdire olmuştu herhalde.</span></p>

      <p class="calibre2"><span class="none1">“Çok küçük değil mi?” diye sordu ablama.</span></p>

      <p class="calibre2"><span class="none1">“Yaşına göre kavruk. Ama okuma biliyor.”</span></p>

      <p class="calibre2"><span class="none1">“Kaç yaşındasın, küçük?”</span></p>
    </div>

    <div class="s9">
      <p class="calibre2"><span class="none1">“Yirmi altı şubatta altı yaşında olacağım efendim.”</span></p>
    </div>

    <div class="s8">
      <p class="calibre2"><span class="none1">“Güzel. Fişini dolduracağız. Önce ana ve baba adı.”</span></p>

      <p class="calibre2"><span class="none1">Glória, babamın adını ve soyadını söyledi. Sıra anneme gelince, yalnız şöyle dedi: “Estefânia de Vasconcelos.”</span></p>

      <p class="calibre2"><span class="none1">Dayanamadım ve sessiz durmam gerektiğini unuttum:</span></p>

      <p class="calibre2"><span class="none1">“Estefânia Pinagé de Vasconcelos.”</span></p>

      <p class="calibre2"><span class="none1">“Nasıl?”</span></p>

      <p class="calibre2"><span class="none1">Glória, kızarmıştı.</span></p>

      <p class="calibre2"><span class="none1">“Pinagé!” diye yineledim. “Annem bir Kızılderili ailesindendir.”</span></p>

      <p class="calibre2"><span class="none1">Bununla göğsüm kabarıyordu, çünkü okulda Kızılderili adı taşıyan tek çocuk ben olmalıydım.</span></p>

      <p class="calibre2"><span class="none1">Sonra Glória, bir kâğıt imzaladı ve hareketsiz, kararsız durdu.</span></p>

      <p class="calibre2"><span class="none1">“Başka bir şey var mı, kızım?”</span></p>

      <p class="calibre2"><span class="none1">“Okul giysisini sormak istiyordum… Babam işsiz, çok yoksuluz.”</span></p>

      <p class="calibre2"><span class="none1">Müdire hanımın, boyumu posumu incelemek için dönmemi söylemesi ve aynı anda yamaları görmesiyle bu sözler doğrulandı.</span></p>

      <p class="calibre2"><span class="none1">Bir kâğıdın üzerine bir numara yazdı kadın ve gidip Bayan Eulâlia’yı görmemizi söyledi.</span></p>

      <p class="calibre2"><span class="none1">Bayan Eulâlia da boyumun kısalığına pek şaştı. Elindeki en küçük okul giysisi bile pantolon giymiş bir civciv görünüşü veriyordu bana.</span></p>

      <p class="calibre2"><span class="none1">“Elimdeki tek giysi bu,” dedi. “Ama bu bile çok büyük geldi. Ne minik çocuk.”</span></p>

      <p class="calibre2"><span class="none1">“Götürüp kısaltırım,” dedi ablam.</span></p>

      <p class="calibre2"><span class="none1">Bu armağandan ötürü sevinç içinde evin yolunu tuttum. Beni yepyeni okul giysimle görünce, Minguinho’nun ne kadar şaşıracağını gözümün önüne getiriyordum.</span></p>
    </div>

    <div class="s">
      <p class="calibre2"><span class="none1">* * *</span></p>
    </div>

    <div class="s7">
      <p class="calibre2"><span class="none1">Ona her gün her şeyi anlatıyordum. Neyin nasıl olduğunu, nasıl olmadığını:</span></p>

      <p class="calibre2"><span class="none1">“Büyük bir çan çalıyorlar. Ama kilise çanı kadar büyük değil. Anlıyorsun, değil mi? Herkes avluya giriyor ve öğretmenin bulunduğu yeri arıyor. Öğretmen bizi dörder dörder sıraya diziyor; koyunlar gibi sınıfa giriyoruz. Kapağı açılıp kapanan bir sıraya oturuyor, elimizdekileri içine koyuyoruz. Öğretmen, iyi bir Brezilyalı ve iyi bir ‘yurtsever’ olmak için ülkemizin ulusal marşını öğrenmemiz gerektiğini söylediğinden, yığınla marş öğrenmek zorundayım. Ulusal marşı öğrendiğimde sana da söyleyeceğim, tamam mı Minguinho?”</span></p>

      <p class="calibre2"><span class="none1">Ve yenilikler birbirini izledi. Kavgalar da. Her şeyin yepyeni olduğu bir dünyadaki keşifler…</span></p>
    </div>

    <div class="s">
      <p class="calibre2"><span class="none1">* * *</span></p>
    </div>

    <div class="s9">
      <p class="calibre2"><span class="none1">“Küçük, bu çiçekle nereye gidiyorsun?” dedim. Çok şekerdi, elinde kitabıyla defterini tutuyordu ve iki minik saç örgüsü vardı.</span></p>
    </div>

    <div class="s7">
      <p class="calibre2"><span class="none1">“Öğretmenime götürüyorum,” dedi.</span></p>

      <p class="calibre2"><span class="none1">“Neden?”</span></p>

      <p class="calibre2"><span class="none1">“Çünkü çiçekleri seviyor. Ve bütün çalışkan öğrenciler öğretmenlerine çiçek getiriyorlar.”</span></p>
    </div>

    <div class="s9">
      <p class="calibre2"><span class="none1">“Erkek çocuklar da getirebilir mi?”</span></p>

      <p class="calibre2"><span class="none1">“Öğretmenlerini seviyorlarsa, evet.”</span></p>
    </div>

    <div class="s7">
      <p class="calibre2"><span class="none1">“Ya! Demek öyle!”</span></p>

      <p class="calibre2"><span class="none1">“Evet.”</span></p>
    </div>

    <div class="s8">
      <p class="calibre2"><span class="none1">Kimsenin, öğretmenimiz Bayan Cecília Paim’e çiçek getirdiği yoktu. Çirkin olduğu için getirmiyorlardı herhalde. Gözünün üzerinde o leke olmasa belki bu kadar çirkin görünmeyecekti. Ama paydos zili çalıp bahçeye çıktığımızda, pastaneden kremalı börek almam için ara sıra bana para veren tek insandı</span> <span class="none1">o.</span></p>

      <p class="calibre2"><span class="none1">Öbür sınıflara baktım: Her masanın üstündeki bardakta çiçek vardı. Bir tek bizim sınıftaki bardak boş duruyordu.</span></p>
    </div>

    <div class="s">
      <p class="calibre2"><span class="none1">* * *</span></p>
    </div>

    <div class="s8">
      <p class="calibre2"><span class="none1">Ama en büyük serüvenim şu oldu:</span></p>

      <p class="calibre2"><span class="none1">“Biliyor musun, Minguinho; bugün yarasa oldum.”</span></p>

      <p class="calibre2"><span class="none1">“Şu bana sözünü ettiğin, gelip sizinle oturması gereken Luciano gibi mi?”</span></p>

      <p class="calibre2"><span class="none1">“Hayır, aptal. Bir arabanın arkasında yarasalık yaptım. Okulun önünden bir otomobilin geçmesini beklersin, sonra koşup arkasındaki yedek tekerleğe yapışırsın. Ve gidersin arabayla, harika bir şey. Bir kavşağa gelince, karşıdan başka araba gelip gelmediğini anlamak için eğilip bakarsın, sonra şoför yavaşladığında atlarsın. Ama atlarken çok dikkat etmelisin. Hızlı atlarsan kendini kıçüstü yerde bulursun çünkü. Kollarının derisi de yüzülür.”</span></p>

      <p class="calibre2"><span class="none1">Sınıfta ve bahçede olup bitenleri ona anlatarak gevezelik ediyordum: Okuma dersinde, öğretmenimiz Bayan Cecília Paim’in, benim için söylediklerini anlattığımda nasıl gururla dikildiğini görmek gerekir. Öğretmene göre en iyi okuyan bendim. En iyi ‘telaffuz’ bendeydi çünkü. Bu ‘telaffuz’ sorunu kafamı kurcalıyordu. İlk fırsatta ‘telaffuz’umun gerçekten iyi olup olmadığını Edmundo Dayı’ya sormaya karar verdim.</span></p>
    </div>

    <div class="s6">
      <p class="calibre2"><span class="none1">“Biz yine ‘yarasa’ oluşuma dönelim: Daha iyi anlatabilmek için, bunun senin dalma binmek kadar zevkli olduğunu söyleyeyim.”</span></p>
    </div>

    <div class="s4">
      <p class="calibre2"><span class="none1">“Ama benim dalıma bindiğinde tehlike yok.”</span></p>

      <p class="calibre2"><span class="none1">“Tehlike yok mu? Ya Batı’daki ovalarda dörtnala deli gibi koştuğum zaman?.. Yabanöküzü ya da bizon avına çıktığımızda hani, unuttun mu?”</span></p>
    </div>

    <div class="s6">
      <p class="calibre2"><span class="none1">Haklı olduğumu kabul etmek zorunda kaldı Minguinho. Çünkü benimle tartışmaya girdiğinde son sözü söylemeyi bir türlü başaramazdı.</span></p>

      <p class="calibre2"><span class="none1">“Ama bir araba var, Minguinho. Bir araba var ki, hiç kimse arkasına atlamak yürekliliğini gösteremedi. Hangisi biliyor musun? Portekizli Manuel Valadares’in büyük arabası. Hiç, Manuel Valadares kadar çirkin bir ad işittin mi?”</span></p>

      <p class="calibre2"><span class="none1">“Evet, çirkin bir ad. Ama ben bu konuda bir şey düşünüyorum.”</span></p>

      <p class="calibre2"><span class="none1">“Ne düşündüğünü bilmediğimi mi sanıyorsun? Biliyorum, Minguinho; ama şimdi sırası değil. Bırak biraz da idman yapayım… Sonra denerim.”</span></p>
    </div>

    <div class="s">
      <p class="calibre2"><span class="none1">* * *</span></p>
    </div>

    <div class="s6">
      <p class="calibre2"><span class="none1">Ve günler büyük bir mutluluk içinde geçiyordu. Bir sabah, elimde öğretmenime götürdüğüm çiçekle sınıfa girdim. Çok duygulandı, bana bir centilmen olduğumu söyledi.</span></p>
    </div>

    <div class="s4">
      <p class="calibre2"><span class="none1">“Ne demek bu biliyor musun, Minguinho?”</span></p>

      <p class="calibre2"><span class="none1">“Centilmen, çok iyi yetiştirilmiş erkeğe denir, tıpkı bir prens gibi.”</span></p>
    </div>

    <div class="s6">
      <p class="calibre2"><span class="none1">Her geçen gün sınıftan biraz daha zevk alıyor ve daha çok çalışıyordum. Kimse okulda benden yakınmıyordu. Glória, küçük şeytanımı çekmeceye kilitlediğimi ve okulda başka bir çocuk olduğumu söylüyordu.</span></p>
    </div>

    <div class="s8">
      <p class="calibre2"><span class="none1">“Sence bu doğru mu, Minguinho?”</span></p>

      <p class="calibre2"><span class="none1">“Elbette doğru.”</span></p>

      <p class="calibre2"><span class="none1">“Öyleyse, sana anlatmaya karar verdiğim sırrı anlatmayacağım.”</span></p>

      <p class="calibre2"><span class="none1">Aşağılanmış gibi yanından uzaklaştım. Ama o hiç kaygılanmadı, çünkü suratsızlığımın uzun sürmeyeceğini biliyordu.</span></p>

      <p class="calibre2"><span class="none1">Sır o akşam ortaya çıkacaktı, yüreğim korkuyla çarpıyordu. Sonunda fabrikanın düdüğü çaldı ve işçiler dışarı çıktı. Yazın, günler, hava kararana dek bitmek bilmiyordu. Akşam yemeğinin vakti bile bu yüzden bir türlü gelmiyordu. Kapıda durup çevremde görünen her şeye bakıyordum; o sırada ne yılanı düşünüyordum, ne de başka bir şeyi. Oturmuş annemi bekliyordum yalnızca. Jandira, sonunda bu işe şaştı ve ham meyve yiyip karnımı mı ağrıttığımı sordu.</span></p>

      <p class="calibre2"><span class="none1">O sırada annemin karaltısı yolun köşesinde belirdi. Gerçekten oydu gelen. Dünyada kimse ona benzemezdi. Yerimden fırladım ve ona doğru koştum.</span></p>

      <p class="calibre2"><span class="none1">“İyi akşamlar, anneciğim!”</span></p>
    </div>

    <div class="s10">
      <p class="calibre2"><span class="none1">Elini öptüm. Yolun ışıklan ölgün olduğu halde yüzünün yorgunluktan çöktüğünü görüyordum. “Bugün çok mu çalıştınız, anneciğim?”</span></p>
    </div>

    <div class="s8">
      <p class="calibre2"><span class="none1">“Çok, yavrum. Makinelerin başında öldürücü bir sıcak vardı.”</span></p>

      <p class="calibre2"><span class="none1">“Çantanızı bana verin, taşıyayım.”</span></p>

      <p class="calibre2"><span class="none1">İçinde boş yemek kabı bulunan çantayı yüklendim.</span></p>

      <p class="calibre2"><span class="none1">“Bugün çok yaramazlık yaptın mı?”</span></p>

      <p class="calibre2"><span class="none1">“Yapmadım sayılır, anneciğim.”</span></p>
    </div>

    <div class="s6">
      <p class="calibre2"><span class="none1">“Neden beni bekledin?”</span></p>

      <p class="calibre2"><span class="none1">Araştırıyordu.</span></p>

      <p class="calibre2"><span class="none1">“Anneciğim, beni birazcık olsun seviyorsunuz, değil mi?”</span></p>

      <p class="calibre2"><span class="none1">“Ötekileri sevdiğim gibi seni de seviyorum. Neden sordun?”</span></p>

      <p class="calibre2"><span class="none1">“Nardinho’yu tanıyorsunuz, değil mi? Topal Ördek’in yeğenini?”</span></p>

      <p class="calibre2"><span class="none1">Güldü:</span></p>

      <p class="calibre2"><span class="none1">“Hatırladım onu,” dedi.</span></p>

      <p class="calibre2"><span class="none1">“Biliyor musunuz, annesi ona çok güzel bir giysi dikmiş. Beyaz şeridi de olan yeşil bir giysi. İçinde boyna kadar iliklenen bir de yeleği var. Ama Nardin-ho’ya dar geliyor. Giysisini verebileceği bir kardeşi de yok. Satmak istediğini söyledi… Bana alır mısın?”</span></p>

      <p class="calibre2"><span class="none1">“Ah, yavrum! Zaten geçinmekte güçlük çekiyoruz.”</span></p>

      <p class="calibre2"><span class="none1">“Ama parasını iki taksitte ödemek mümkün. Pahalı da değil. Dikiş parası almıyor adam.”</span></p>

      <p class="calibre2"><span class="none1">Elbiseci Jacob’un sözlerini yineliyordum.</span></p>

      <p class="calibre2"><span class="none1">Annem sesini çıkarmıyordu.</span></p>

      <p class="calibre2"><span class="none1">“Anneciğim, sınıfımın en çalışkan çocuğuyum. Öğretmen, başarı armağanı alacağımı söyledi… Siz de o giysiyi bana alın. Ne zamandır yeni bir giysim olmadı.”</span></p>

      <p class="calibre2"><span class="none1">Suskunluğu beni korkutmaya başlıyordu.</span></p>

      <p class="calibre2"><span class="none1">“Anlıyor musun, anneciğim, bunu alamazsam hiçbir zaman şair giysim olmayacak. Lalá da, elinde kalan ipek parçasından bana kocaman düğümlü bir boyunbağı yapacakmış.”</span></p>

      <p class="calibre2"><span class="none1">“Peki yavrum. Bir hafta boyunca geceleri de çalışıp o giysiyi sana alacağım.”</span></p>

      <p class="calibre2"><span class="none1">Elini öptüm ve yanağım eline dayalı, eve kadar yürüdük.</span></p>
    </div>

    <div class="s8">
      <p class="calibre2"><span class="none1">Böyle edindim şair giysimi. O kadar güzel olmuştum ki, Edmundo Dayı resmimi çektirmeye götürdü.</span></p>
    </div>

    <div class="s">
      <p class="calibre2"><span class="none1">* * *</span></p>
    </div>

    <div class="s8">
      <p class="calibre2"><span class="none1">Okul. Çiçek. Çiçek. Okul…</span></p>

      <p class="calibre2"><span class="none1">Godofredo bizim sınıfa girene kadar işler yolunda gitti. Dersi yarıda kestiği için özür diledi ve Bayan Cecília Paim’le konuştu. Yalnızca bardaktaki çiçeği gösterdiğini biliyorum. Sonra arkasını döndü ve çıktı. Öğretmen üzgün bakışlarla beni süzdü. Dersin bitiminde de beni çağırdı.</span></p>

      <p class="calibre2"><span class="none1">“Sana bir şey söylemek istiyorum, Zezé. Biraz bekle.”</span></p>
    </div>

    <div class="s10">
      <p class="calibre2"><span class="none1">Çantasını yerleştirmesi bitmek bilmiyordu. Benimle konuşmayı hiç istemediği ve biraz yüreklenmeye çalıştığı belliydi. Sonunda kararını verdi: “Godofredo senin hakkında çok kötü bir şey anlattı, Zezé. Doğru mu?”</span></p>
    </div>

    <div class="s8">
      <p class="calibre2"><span class="none1">Başımla evetledim. “Çiçek konusunda mı? Doğrudur efendim.”</span></p>

      <p class="calibre2"><span class="none1">“Nasıl yaptın?”</span></p>

      <p class="calibre2"><span class="none1">“Erken kalkıyorum ve Serginho’nun bahçesinin oradan geçiyorum. Bahçe kapısı aralık olduğundan hemen içeri girip bir çiçek çalıyorum. Ama o kadar çok çiçek var ki, fark edilmez.”</span></p>

      <p class="calibre2"><span class="none1">“Evet, ama bu yine de doğru bir şey değil. Yapmaman gerekir. Bir soygun yapmıyorsun elbette, ama yine de küçük çapta bir ‘hırsızlık’ sayılır.”</span></p>

      <p class="calibre2"><span class="none1">“Hayır, Bayan Cecília. Yeryüzü, Ulu Tanrı’nındır, değil mi? Yeryüzündeki her şey de Ulu Tanrı’ nındır öyleyse. O zaman, çiçekler de…”</span></p>
    </div>

    <div class="s6">
      <p class="calibre2"><span class="none1">Mantığım karşısında ağzı açık kaldı.</span></p>

      <p class="calibre2"><span class="none1">“Başka türlü yapamazdım efendim. Evde çiçek yok. Dışarda da çok pahalı… Masanızın üzerindeki bardağın hep boş durmasını istemiyordum.”</span></p>

      <p class="calibre2"><span class="none1">İçini çekti.</span></p>

      <p class="calibre2"><span class="none1">“Ara sıra bana kremalı börek almam için para veriyorsunuz, değil mi?”</span></p>
    </div>

    <div class="s4">
      <p class="calibre2"><span class="none1">“Sana her gün para verebilirim. Ama sen…”</span></p>

      <p class="calibre2"><span class="none1">“Sizden her gün para alamam.”</span></p>
    </div>

    <div class="s6">
      <p class="calibre2"><span class="none1">“Neden?”</span></p>

      <p class="calibre2"><span class="none1">“Çünkü kahvaltı edecek parası olmayan başka çocuklar da var.”</span></p>

      <p class="calibre2"><span class="none1">Cebinden mendilini çıkardı ve kaçamak bir hareketle gözlerinde gezdirdi.</span></p>

      <p class="calibre2"><span class="none1">“Corujinha’yı tanır mısınız?”</span></p>

      <p class="calibre2"><span class="none1">“Kim bu Corujinha?”</span></p>

      <p class="calibre2"><span class="none1">“Benim boyumdaki küçük zenci kız. Annesi saçını bir lastikle arkada toplayıp at kuyruğu gibi sallandırır.”</span></p>

      <p class="calibre2"><span class="none1">“Anladım. Dorotília mı?”</span></p>

      <p class="calibre2"><span class="none1">“Evet efendim. Dorotília benden de yoksul. Zenci ve çok yoksul olduğu için öbür çocuklar onunla oynamayı sevmiyorlar. O da hep bir köşede oturuyor. Bana aldığınız böreği onunla paylaşıyorum.”</span></p>

      <p class="calibre2"><span class="none1">Bu kez, mendili uzun süre burnunda tuttu.</span></p>

      <p class="calibre2"><span class="none1">“Ara sıra, parayı bana verecek yerde ona verebilirsiniz. Annesi çamaşırcı ve on bir çocuğu var, hepsi de küçük. Anneannem Dindinha, biraz yardım olsun diye ona her cumartesi günü kara fasulye ve pirinç verir. Annem de, sahip olduğum en az şeyi bile benden yoksul olanlarla bölüşmeyi bana öğrettiğinden, böreğimi onunla paylaşıyorum.”</span></p>

      <p class="calibre2"><span class="none1">Gözyaşları yanaklarından aşağı akıyordu.</span></p>

      <p class="calibre2"><span class="none1">“Sizi ağlatmak istemiyordum. Bir daha</span> <span class="none1">çiçek</span> <span class="none1">çalmayacağıma, şimdikinden de çalışkan olacağıma söz veriyorum.”</span></p>
    </div>

    <div class="s11">
      <p class="calibre2"><span class="none1">“Sorun bu değil, Zezé. Gel şöyle!”</span></p>

      <p class="calibre2"><span class="none1">Ellerimi avuçlarına aldı.</span></p>

      <p class="calibre2"><span class="none1">“Bana söz vereceksin, senden bir şey isteyeceğim. Çünkü eşsiz bir yüreğin var Zezé.”</span></p>

      <p class="calibre2"><span class="none1">“Söz veriyorum, ama aldatmak da istemem. Eşsiz bir yüreğim yok. Evdeki durumumu bilmediğinizden böyle konuşuyorsunuz.”</span></p>

      <p class="calibre2"><span class="none1">“Hiç önemli değil. Bana göre sende eşsiz bir yürek var. Bundan sonra çiçek getirmeni istemiyorum. Sana özellikle çiçek verirlerse başka. Söz mü?”</span></p>

      <p class="calibre2"><span class="none1">“Söz. Ama bardak ne olacak? Hep boş mu kalacak?”</span></p>

      <p class="calibre2"><span class="none1">“Bu bardak bir daha boş kalmayacak. Ona baktığımda, içinde hep yeryüzünün en güzel çiçeğini göreceğim ve ‘bu çiçeği bana en iyi öğrencim verdi’ diye düşüneceğim. Tamam mı?”</span></p>
    </div>

    <div class="s1">
      <p class="calibre2"><span class="none1">Şimdi gülüyordu. Elimi bıraktı ve tatlılıkla: “Artık gidebilirsin altın yürekli çocuk,” dedi.</span></p>
    </div><br class="calibre3" id="calibre_pb_7"/>
  </div>

</body>

</html>