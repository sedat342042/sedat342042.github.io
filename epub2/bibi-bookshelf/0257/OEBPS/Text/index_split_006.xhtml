<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <meta content="http://calibre-ebook.com" name="generator"/>
  <title>unnamed</title>
  <meta content="TÜRK" name="author"/>
  <meta content="2014-4-17" name="creation-time"/>
  <meta content="2014-4-17" name="revision-time"/>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">

  <div class="calibre1">

    <div class="s1">

      <p class="calibre2"><span class="none7"><a class="calibre4" id="bookmark4"></a></span></p>

    </div>

    <div class="s">

      <p class="calibre2">

        <img alt="" class="calibre5" src="../Images/0002.png"/>

      </p>

      <h2 class="calibre2"><span class="none7">Yoksulluğun cılız parmakları</span></h2>

    </div>

    <div class="s6">

      <p class="calibre2"><span class="none1">Sorunu Edmundo Dayı’ya açtığım zaman üzerinde ciddi ciddi düşündü.</span></p>

      <p class="calibre2"><span class="none1">“Demek kafanı kurcalayan bu!” dedi.</span></p>

      <p class="calibre2"><span class="none1">“Evet, efendim. Ev değiştirdiğimizde, Luciano’nun bizimle gelmemesinden korkuyorum.”</span></p>

      <p class="calibre2"><span class="none1">“Bu yarasanın seni çok sevdiğine inanıyor musun?”</span></p>

      <p class="calibre2"><span class="none1">“Evet, seviyor.”</span></p>

      <p class="calibre2"><span class="none1">“Yürekten mi?”</span></p>

      <p class="calibre2"><span class="none1">“Bundan hiç kuşkum yok.”</span></p>

      <p class="calibre2"><span class="none1">“Öyleyse arkandan geleceğine de inan. Ortaya çıkmakta gecikebilir. Yine de bir gün seni kesinlikle bulacaktır.”</span></p>

      <p class="calibre2"><span class="none1">“Oturacağımız yerin sokak adını ve numarasını ona şimdiden söyledim.”</span></p>

      <p class="calibre2"><span class="none1">“İyi, öyleyse iş daha kolaylaştı demektir. Başka bağlantıları olduğu için kendisi gelemezse, sana bir kardeşini, bir yeğenini, ailesinden başka birini yollar ve sen bunun farkına bile varamazsın.”</span></p>

      <p class="calibre2"><span class="none1">Yine de, kafam hâlâ aynı şeyle doluydu. Okuma bilmediğine göre, Luciano’ya ev numarasını ve sokak adını vermek neye yarayacaktı? Ama belki de kuşlara, uçuçböceklerine, kelebeklere sorabilirdi.</span></p>

      <p class="calibre2"><span class="none1">“Merak etme, Zezé,” dedi Edmundo Dayı. “Yarasalarda yön bulma yeteneği vardır.”</span></p>

      <p class="calibre2"><span class="none1">“Ne vardır dediniz, Dayıcığım?”</span></p>

      <p class="calibre2"><span class="none1">Yön bulma yeteneğinin ne olduğunu anlattı bana ve bilginliğine bir kez daha hayran kaldım.</span></p>

      <p class="calibre2"><span class="none1">Sorunum böylelikle çözümlenince, bizi bekleyen sonu, yani taşınma işini herkese anlatmak için sokağa fırladım. Büyüklerin çoğunluğu neşeli bir sesle şöyle diyordu bana:</span></p>

      <p class="calibre2"><span class="none1">“Taşınıyor musunuz, Zezé? Ah, ne iyi!.. Ne güzel!.. Ne talih bu!..”</span></p>

      <p class="calibre2"><span class="none1">Şaşırmayan tek kişi, Biriquinho oldu.</span></p>

      <p class="calibre2"><span class="none1">“O sokağa taşınmanız, buraya yakın olduğu için bir talih. Ama sana sözünü ettiğim hikâye ne olacak?”</span></p>

      <p class="calibre2"><span class="none1">“Ne zaman?”</span></p>

      <p class="calibre2"><span class="none1">“Yarın saat sekizde, Bangu Gazinosu’nun kapısında! Fabrika sahibinin bir kamyon oyuncak ısmarladığını söylediler. Gelecek misin?”</span></p>

      <p class="calibre2"><span class="none1">“Evet. Luís’i de getireceğim. Sence, bu işten bana da bir şey düşer mi?”</span></p>

      <p class="calibre2"><span class="none1">“Elbette. Sümüklünün tekisin. Kendini koca adam mı sandın?”</span></p>

      <p class="calibre2"><span class="none1">Yanıma yaklaştı ve o zaman daha küçük olduğumu fark ettim. Sandığımdan da küçük.</span></p>

      <p class="calibre2"><span class="none1">“Peki, ya aksi bir şey olursa… Ama şimdi biraz işim var, kalamayacağım. Yarın orada buluşuruz.”</span></p>

      <p class="calibre2"><span class="none1">Eve döndüm ve Glória’nın çevresinde dönmeye koyuldum.</span></p>

      <p class="calibre2"><span class="none1">“Ne var, küçük?” dedi.</span></p>

      <p class="calibre2"><span class="none1">“Sen bizi oraya kadar götürebilirsin. Kentten, ağzına kadar oyuncak dolu bir kamyon gelecek.”</span></p>

      <p class="calibre2"><span class="none1">“Dinle, Zezé! Yığınla işim var. Ütü yapmam, taşınma hazırlıkları için Jandira’ya yardım etmem gerek. Mutfağa da gözkulak olmalıyım, ateşin üzerine…”</span></p>

      <p class="calibre2"><span class="none1">“Ama sürüyle Realengo askeri okulu öğrencisi de gelecek.”</span></p>

      <p class="calibre2"><span class="none1">Rudy dediği ve fotoğraflarını bir defterin yaprakları arasında biriktirdiği Rudolf Valentino’ya düşkünlüğünden başka, askeri okul öğrencilerine bayılıyordu.</span></p>

      <p class="calibre2"><span class="none1">“Sen hiç sabahın sekizinde askeri okul öğrencisi gördün mü? Beni aptal mı sanıyorsun, yumurcak. Hadi bakalım, git de oyna!”</span></p>

      <p class="calibre2"><span class="none1">Ama hiçbir yere gitmedim.</span></p>

      <p class="calibre2"><span class="none1">“Biliyor musun, Godóia,” diye direttim üstelik, “kendim için pek istemiyorum ama, Luís’e söz verdim, götürme konusunda. Daha çok küçük, onun yaşında çocuklar da Noel’den başka bir şey düşünmez.”</span></p>

      <p class="calibre2"><span class="none1">“Zezé, gelmeyeceğimi söyledim sana. Bütün bunlar masal, asıl gitmek isteyen sensin. Oysa, Noel armağanı almak için hayatta bol bol zamanın olacak..</span></p>

      <p class="calibre2"><span class="none1">“Ya ölürsem?.. Bu yıl Noel armağanı almadan ölmüş olurum.”</span></p>

      <p class="calibre2"><span class="none1">“O kadar çabuk ölmezsin, dostum. Edmundo Dayı’dan ya da Bay Benedito’dan iki kat fazla yaşayacaksın. Artık yeter, git oyna.”</span></p>

      <p class="calibre2"><span class="none1">Yine bir yere gitmedim. Her an bana toslamasına yol açacak biçimde durdum. Çamaşırlıktan su almaya gidiyordu, ben de kapının eşiğine oturmuş ona bakıyordum…</span></p>

      <p class="calibre2"><span class="none1">Sonunda dayanamadı:</span></p>

      <p class="calibre2"><span class="none1">“Yeter, Zezé! Sana hayır dedim, hayır. Tanrı aşkına sabrımı taşırma. Git de oyna!”</span></p>

      <p class="calibre2"><span class="none1">Ve ben bir yere gitmedim. Yani gitmemeyi istiyordum. Çünkü istemediğim halde beni yakaladı, kapının dışına taşıdı ve bahçeye bıraktı. Sonra eve girdi, mutfak kapısıyla oturma odasının kapısını kapadı. Yine de pes etmedim. Sırasıyla, önünden geçmesi gereken bütün pencerelerin yanına oturdum. Çünkü şimdi evi temizlemeye ve yatakları yapmaya başlamıştı. Nereye dönse karşısına ben çıkıyordum. O da pencereyi kapıyordu. Sonunda beni hiç görmemek için evin her yanını kapadı.</span></p>

      <p class="calibre2"><span class="none1">“Pis şeytan! Çipil, kırmızı göz! Hiçbir zaman bir askeri okul öğrencisiyle evlenemeyeceksin, oh olsun! Postallarını boyayacağın meteliksiz erin tekiyle evleneceksin işte. Oh canıma değsin!” diye bağırdım.</span></p>

      <p class="calibre2"><span class="none1">Ama, gerçekten boşuna çene yorduğumu görünce canımdan iyice bezip oradan ayrıldım ve yine sokağın dünyasına daldım.</span></p>

      <p class="calibre2"><span class="none1">O sırada, kendi kendine bir şeyle oynayan Nardinho’yu keşfettim. Diz çökmüştü, büyük bir dikkatle bir yere bakıyordu. Yanına yaklaştım. Kibrit kutusundan küçük bir araba yapmış ve sürücü yerine bir donuzlan böceği koşmuştu. Hiç bu kadar büyüğünü görmemiştim.</span></p>

      <p class="calibre2"><span class="none1">“Vay canına!..” dedim.</span></p>

      <p class="calibre2"><span class="none1">“Kocaman, değil mi?”</span></p>

      <p class="calibre2"><span class="none1">“Değiş-tokuş eder misin?”</span></p>

      <p class="calibre2"><span class="none1">“Neyle?”</span></p>

    </div>

    <div class="s9">

      <p class="calibre2"><span class="none1">“Resim istersen…”</span></p>

      <p class="calibre2"><span class="none1">“Kaç tane?”</span></p>

      <p class="calibre2"><span class="none1">“İki.”</span></p>

      <p class="calibre2"><span class="none1">“Pışııık. Böyle bir böceğe iki resim, ha!..”</span></p>

      <p class="calibre2"><span class="none1">“Edmundo Dayımın evinin arkası bunun gibi büyük böceklerle dolu.”</span></p>

      <p class="calibre2"><span class="none1">“Üç resme değişirim.”</span></p>

      <p class="calibre2"><span class="none1">“Üç resim veririm, ama seçemezsin.”</span></p>

    </div>

    <div class="s7">

      <p class="calibre2"><span class="none1">“Öyleyse olmaz. Hiç değilse ikisini seçmeliyim.”</span></p>

      <p class="calibre2"><span class="none1">“Kabul.”</span></p>

      <p class="calibre2"><span class="none1">Bende iki tane olan Laura La Planta’nın resmini verdim ona. Hoot Gibson’ın resmiyle Patsy Ruth Miller’inkini de o seçti. Böceği aldım, cebime attım, oradan uzaklaştım.</span></p>

    </div>

    <div class="s">

      <p class="calibre2"><span class="none11">* * *</span></p>

    </div>

    <div class="s9">

      <p class="calibre2"><span class="none1">“Çabuk, Luís! Glória ekmek almaya gitti, Jandira da salıncaklı koltukta okuyor.”</span></p>

    </div>

    <div class="s7">

      <p class="calibre2"><span class="none1">İyice eğilip bükülüp kendimizi gizleyerek koridordan çıktık ve onun, tuvalete gitmesine yardım ettim.</span></p>

    </div>

    <div class="s9">

      <p class="calibre2"><span class="none1">“İyi yap, gündüz sokakta aynı işi yapmak yasak.”</span></p>

      <p class="calibre2"><span class="none1">Sonra çamaşırlıkta yüzünü yıkadım. Kendi yüzümü de yıkadım ve odaya döndük.</span></p>

    </div>

    <div class="s7">

      <p class="calibre2"><span class="none1">Gürültü etmeden onu giydirdim. Minik pabuçlarını ayaklarına geçirdim. Ne rezaletti şu çorap sorunu. İşleri karıştırmaktan başka şeye yaramıyordu. Minik mavi giysisini ilikledim ve tarağı elime aldım. Ama saçları yatmak bilmiyordu. Bir şey bulmam gerekliydi. Hiçbir yerde de böyle bir çare görünmüyordu. Ne zeytinyağı, ne briyantin vardı. Mutfağa gittim ve parmaklarımın ucunda biraz domuz yağıyla geri döndüm. Bunu avcuma yayıp kokladım:</span></p>

    </div>

    <div class="s6">

      <p class="calibre2"><span class="none1">“Kötü kokmuyor,” dedim.</span></p>

      <p class="calibre2"><span class="none1">Sonra Luís’in saçlarını bu yağa bulayıp taradım: Şimdi saçları gerçekten iyi olmuştu, bütün o güzel perçemleriyle, omuzlarında bir kuzu taşıyan Aziz Jean’a benzemişti.</span></p>

      <p class="calibre2"><span class="none1">“Yerinden kıpırdama. Şimdi de ben giyineceğim,” dedim.</span></p>

      <p class="calibre2"><span class="none1">Pantolonumu ve beyaz gömleğimi giyerken kardeşime bakıyordum. Ne kadar güzeldi! Bangu’da ondan güzel biri daha yoktu. Gelecek yıl okula gidinceye kadar dayanması gereken lastik pabuçlarımı giydim. Luís’e bakmayı sürdürdüm.</span></p>

      <p class="calibre2"><span class="none1">Bu güzellik ve şıklıkla, biraz daha büyük durumdaki Küçük İsa sanılabilirdi. Yığınla armağan alacaktı, kuşkum yoktu bundan. Onu gördüklerinde…</span></p>

      <p class="calibre2"><span class="none1">Ansızın ürperdim. Glória eve dönmüştü, ekmeği masanın üzerine koyuyordu. Kâğıt, evde ekmek bulunduğu günlerin o tatlı hışırtısını çıkarıyordu. El ele tutuşarak dışarı çıktık ve önünde dikildik.</span></p>

      <p class="calibre2"><span class="none1">“Çok şeker oldu, değil mi Godóia? Onu ben giydirdim.”</span></p>

      <p class="calibre2"><span class="none1">Kızacak yerde, kapıya yaslandı ve havalara baktı. Başını eğdiğinde gözleri yaşlarla doluydu.</span></p>

      <p class="calibre2"><span class="none1">“Sen de çok şekersin. Ah! Zezé!..”</span></p>

      <p class="calibre2"><span class="none1">Diz çöktü ve başımı göğsünde sıktı.</span></p>

      <p class="calibre2"><span class="none1">“Tanrım! Neden hayat bazıları için bu kadar zor?..”</span></p>

      <p class="calibre2"><span class="none1">Kendini tuttu, sonra üstümüzü başımızı biraz düzeltti.</span></p>

      <p class="calibre2"><span class="none1">“Sizinle gelemeyeceğimi söyledim. Gerçekten gelemem Zezé. Yapacak çok işim var. Ben şimdi işlerimi düşünürken birlikte bir kahve içeriz. Bunun</span></p>

    </div>

    <div class="s1">

      <p class="calibre2"><span class="none1">dışında istesem de hazırlanacak zaman bulamam…” Maşrapalarımıza kahve doldurdu, ekmeği kesti. Bize hüzünle bakmaya devam ediyordu.</span></p>

    </div>

    <div class="s6">

      <p class="calibre2"><span class="none1">“İçi geçmiş birkaç kötü oyuncak için bunca çaba!” dedi. “Elbette ki, yaşayan bütün yoksullara çok güzel şeyler de veremezler.”</span></p>

      <p class="calibre2"><span class="none1">Bir süre sustu ve devam etti:</span></p>

      <p class="calibre2"><span class="none1">“Bir şeyler elde etmek için belki de tek fırsat bu. Gitmenize engel olmayacağım. Ama, Tanrım! O kadar küçüksünüz ki…”</span></p>

      <p class="calibre2"><span class="none1">“Ona çok dikkat edeceğim,” dedim. “Hiç elini bırakmayacağım, Godóia. Rio-Sáo Paulo yolunu geçmek zorunda da değiliz.”</span></p>

      <p class="calibre2"><span class="none1">“Her şeye karşın tehlikeli.”</span></p>

      <p class="calibre2"><span class="none1">“Hayır, inan ki değil. Hem sonra, bende yön bulma yeteneği var.”</span></p>

      <p class="calibre2"><span class="none1">Üzüntüsü olduğu halde güldü.</span></p>

      <p class="calibre2"><span class="none1">“Bunu da kim öğretti?”</span></p>

      <p class="calibre2"><span class="none1">“Edmundo Dayı. Luciano’da da yön bulma yeteneği var, dedi. Benden küçük olan Luciano’da varsa bende de var demektir…”</span></p>

      <p class="calibre2"><span class="none1">“Jandira’ya sözünü edeceğim.”</span></p>

      <p class="calibre2"><span class="none1">“Boşuna zaman kaybı bu. İzin verecektir. Jan-dira zamanını nasıl olsa roman okumak ve sevgililerini düşünmekle geçiriyor. Onun için bir şey fark etmez.”</span></p>

      <p class="calibre2"><span class="none1">“Bakın ne yapacağız şimdi: Kahvemizi bitireceğiz ve kapıya çıkacağız. Tanıdığımız ve o yana giden biri geçerse sizi de götürmesini rica edeceğim.”</span></p>

      <p class="calibre2"><span class="none1">Bir an önce gitmek için ekmek yemek istemedim. Kapıya yürüdük.</span></p>

      <p class="calibre2"><span class="none1">Zamandan başka geçen yoktu. Ama sonunda biri geçti. Postacı Bay Paixâo karşıdan geliyordu. Glória’ya günaydın dedi ve kasketini çıkardı, bizim-kucular.”</span></p>

      <p class="calibre2"><span class="none1">“Önemi yok.”</span></p>

      <p class="calibre2"><span class="none1">Tam tersine, çok önemliydi. Öyle üzgündüm ki, o kadar büyük bir hayal kırıklığına uğramıştım ki, o an ölmeyi istedim.</span></p>

      <p class="calibre2"><span class="none1">“Gidip şuraya oturalım. Biraz dinlenmemiz gerekiyor,” dedim.</span></p>

      <p class="calibre2"><span class="none1">“Susadım, Zezé.”</span></p>

      <p class="calibre2"><span class="none1">“Bay Rozemberg’in önünden geçerken bir bardak su isteriz. İkimize de yeter.”</span></p>

      <p class="calibre2"><span class="none1">Ancak o zaman durumun bütün acılığını kavradı. Bir şey söylemedi. Ağzını büzüp gözlerinde uçsuz bucaksız bir anlamla bana baktı.</span></p>

      <p class="calibre2"><span class="none1">“Önemi yok, Luís,” dedim. “Küçük atım Ayışığı’nı biliyorsun ya! Totoca’dan sopasını değiştirmesini isteyeceğim ve onu sana Noel Baba’nın armağanı olarak vereceğim.”</span></p>

      <p class="calibre2"><span class="none1">Ama o hıçkırıklara boğuldu.</span></p>

      <p class="calibre2"><span class="none1">“Hayır, yapma bunu!” diye bağırdım. “Sen bir kralsın. Babam, kral adı olduğu için sana Luís adını verdiğini söyledi. Bir kral da sokakta, herkesin önünde ağlayamaz, biliyor musun?”</span></p>

      <p class="calibre2"><span class="none1">Başını göğsüme yasladım ve kıvırcık saçlarını okşadım.</span></p>

      <p class="calibre2"><span class="none1">“Büyüdüğümde, Bay Manuel Valadares’in otomobili gibi bir otomobil alacağım. Onu tanıyor musun? Portekizli hani!</span> <span class="none9">Mangaratiba’ya</span><sup class="calibre7"><span class="none14"><a href="../Text/index_split_017.xhtml#Not4" id="Nota4">4</a></span></sup><span style="font-size: 1.5em; line-height: 1.2;"> günaydın dediğimiz gün, garda önümüzden geçen… İşte onunki gibi kocaman bir otomobil alacağım. İçi armağan dolu olacak. Yalnızca senin için… Ama ağlama, bir kral ağlamaz.”</span></p>

    </div>

  </div>

  <div class="calibre1">
    <div class="calibre1">
      <p class="calibre2"><span class="none1">Sözcükler sanki göğsümden sınırsız bir umutsuzlukla çıkıp patlıyordu:</span></p>

      <p class="calibre2"><span class="none1">“Yemin ediyorum ki alacağım o otomobili. Gerekirse adam öldüreceğim, çalacağım.”</span></p>

      <p class="calibre2"><span class="none1">İçimde konuşan küçük kuşum değildi: Yüreğim olmalıydı bu.</span></p>

      <p class="calibre2"><span class="none1">Evet, yapacaktım bunu. Küçük İsa beni neden sevmiyordu? O ki, doğduğu ahırda bulunan öküzü ve eşeği bile sevmişti. Ama beni, hayır. Belki de, şeytanın vaftiz çocuğu olduğum için benden öç alıyordu. Ama Luís hak etmişti bunu, çünkü o bir melekti. Gökyüzünün melekleri ondan daha tatlı olamazlardı…</span></p>

      <p class="calibre2"><span class="none1">Ve gözyaşlarım acınacak bir biçimde akmaya başladı.</span></p>

      <p class="calibre2"><span class="none1">“Zezé, ağlıyorsun…”</span></p>

      <p class="calibre2"><span class="none1">“Geçer. Nasılsa ben, senin gibi bir kral değilim. İşte yaramazın tekiyim. Çok kötü bir çocuğum, evet; çok kötü bir çocuk… Başka bir şey değil.”</span></p>
    </div>

    <div class="s">
      <p class="calibre2"><span class="none11">* * *</span></p>
    </div>

    <div class="s6">
      <p class="calibre2"><span class="none1">“Totoca, yeni eve uğradın mı?”</span></p>

      <p class="calibre2"><span class="none1">“Hayır. Ya sen?”</span></p>

      <p class="calibre2"><span class="none1">“Fırsat buldukça gidiyorum. Minguinho’nun iyi olup olmadığını öğrenmek için.”</span></p>

      <p class="calibre2"><span class="none1">Güldü ve Ayışığı’nın yeni gövdesi olması gereken sopayı yontmayı sürdürdü.</span></p>

      <p class="calibre2"><span class="none1">“Minguinho da neyin nesi?”</span></p>

      <p class="calibre2"><span class="none1">“Benim şekerportakalı fidanım.”</span></p>

      <p class="calibre2"><span class="none1">“Ona çok uygun bir ad bulmuşsun. Kendine böyle işler bulmakta üstüne yoktur. İyi mi bakalım?”</span></p>

      <p class="calibre2"><span class="none1">“Hiç büyümemiş.”</span></p>

      <p class="calibre2"><span class="none1">“Vaktini ona bakmakla geçirirsen büyümez bu gidişle. Bu haliyle hoşuna gidiyor mu? Onu böyle mi istiyordun?”</span></p>

      <p class="calibre2"><span class="none1">“Evet. Totoca, sen nasıl oluyor da her şeyi yapabiliyorsun? Bunu söyler misin? Kuş kafesi yapıyorsun, kümes, arı kovanı, çit, tahtaperde… Bunları hep beceriyorsun.”</span></p>

      <p class="calibre2"><span class="none1">“Çünkü herkes kelebek boyunbağlı bir şair olmak için doğmadı. Ama istersen sen de öğrenebilirsin.”</span></p>

      <p class="calibre2"><span class="none1">“Hayır, sanmıyorum. İnsanda böyle şeylere doğuştan ‘yatkınlık’ olmalı.”</span></p>

      <p class="calibre2"><span class="none1">Bir an durdu ve Edmundo Dayı’nın bu yeni buluşu karşısında yarı öfkeyle, yarı güler yüzle baktı.</span></p>

      <p class="calibre2"><span class="none1">Dindinha mutfaktaydı. Bayat ekmekleri şaraba batırıp yağda kızartmaya gelmişti. Noel gecesinin tek yemeğiydi bu.</span></p>

      <p class="calibre2"><span class="none1">“Bak,” dedim Totoca’ya. “Bu kadarını bile bulamayanlar var. Şarabın ve yarın öğle yemeğinde yapılacak salata için meyvelerin parasını Edmundo Dayı verdi.”</span></p>

      <p class="calibre2"><span class="none1">Totoca, elindeki işi karşılıksız yapıyordu, çünkü Bangu Gazinosu hikâyesini öğrenmişti. Hiç değilse, Luís’in bir oyuncağı olacaktı. Eski, yıpranmış bir şeydi ama, yine de çok güzeldi ve ben onu çok seviyordum.</span></p>

      <p class="calibre2"><span class="none1">“Totoca!” dedim.</span></p>

      <p class="calibre2"><span class="none1">“Evet?”</span></p>

      <p class="calibre2"><span class="none1">“Noel’de bize hiç, ama hiçbir yerden armağan gelmeyecek mi sence?”</span></p>

      <p class="calibre2"><span class="none1">“Sanmıyorum, gelmez!”</span></p>

      <p class="calibre2"><span class="none1">“Ciddi konuş, ben herkesin söylediği kadar kötü ve sersem miyim?”</span></p>
    </div>

    <div class="s8">
      <p class="calibre2"><span class="none1">“Kötü değilsin. Ama içine şeytan girmiş senin.”</span></p>

      <p class="calibre2"><span class="none1">“Noel günü geldiğinde şu şeytandan kurtulmayı çok isterdim! Ölmeden önce, hayatımda hiç değilse bir kez, küçük şeytanın yerine küçük İsa’nın benim için doğmasını isterdim doğrusu.”</span></p>

      <p class="calibre2"><span class="none1">“Belki gelecek yıl olur… Neden benim gibi yapmayı öğrenmiyorsun?”</span></p>

      <p class="calibre2"><span class="none1">“Sen ne yapıyorsun ki?”</span></p>

      <p class="calibre2"><span class="none1">“Kimseden hiçbir şey beklemiyorum. Böylece hayal kırıklığına da uğramamış oluyorum. Hem, küçük İsa herkesin söylediği, papazın ve din dersi kitaplarının anlattığı kadar iyi değil…”</span></p>

      <p class="calibre2"><span class="none1">Sustu, düşündüklerinin gerisini söyleyip söylememekte kararsızca bekledi.</span></p>

      <p class="calibre2"><span class="none1">“Evet, nasıl küçük İsa?” diye üsteledim.</span></p>

      <p class="calibre2"><span class="none1">“Bak, diyelim ki sen çok yaramazlık yaptın, hiçbir şey hak etmedin. Ya Luís ne yaptı?..”</span></p>

      <p class="calibre2"><span class="none1">“O bir melek.”</span></p>

      <p class="calibre2"><span class="none1">“Ya Glória?”</span></p>

      <p class="calibre2"><span class="none1">“O da.”</span></p>

      <p class="calibre2"><span class="none1">“Ya ben?..”</span></p>

      <p class="calibre2"><span class="none1">“Bak, sen… ara sıra sen… sen… benim bazı şeylerimi yürütüyorsun, ama yine de çok iyisin.”</span></p>

      <p class="calibre2"><span class="none1">“Ya Lala?”</span></p>

      <p class="calibre2"><span class="none1">“Çok kötü dövüyor, ama o da iyidir. Bir gün kelebek boyunbağımı dikecek.”</span></p>

      <p class="calibre2"><span class="none1">“Ya Jandira?”</span></p>

      <p class="calibre2"><span class="none1">“Jandira şöyle böyle, ama kötü değil.”</span></p>

      <p class="calibre2"><span class="none1">“Ya annem?”</span></p>

      <p class="calibre2"><span class="none1">“Annem çok iyi, beni dövmenin onu çok üzdüğünü biliyorum. Hiçbir zaman bütün gücüyle vurmuyor.”</span></p>

      <p class="calibre2"><span class="none1">“Ya babam?”</span></p>

      <p class="calibre2"><span class="none1">“Bak, onu bilemem. Hiç talihi yok. Bana benziyor olmalı, ailenin kötü kişisi.”</span></p>

      <p class="calibre2"><span class="none1">“Görüyorsun ya, ailede herkes genellikle iyi. Öyleyse neden küçük İsa bize yakınlık göstermiyor? Dr. Faulhaber’in evine gidersen, masanın bir sürü şeyle tepeleme dolu olduğunu görürsün! Villas-Boaslarda da öyle. Dr. Adaucto Luz’dan hiç söz etmeyelim…”</span></p>
    </div>

    <div class="s6">
      <p class="calibre2"><span class="none1">İlk kez, Totoca’nın ağlamak üzere olduğunu gördüm.</span></p>

      <p class="calibre2"><span class="none1">“Bu nedenle, küçük İsa’nın, yalnızca iş olsun diye yoksul doğmak istediğini düşünüyorum. Sonra da, yalnızca zenginlerin zahmete değdiğini görmüştü… Neyse, bırakalım bunları. Belki söylediklerim çok günah.”</span></p>

      <p class="calibre2"><span class="none1">Gerçekten çok yılgındı; konuşmak ve yontmakta olduğu sopadan başını kaldırmak bile istemedi.</span></p>
    </div>

    <div class="s">
      <p class="calibre2"><span class="none11">* * *</span></p>
    </div>

    <div class="s6">
      <p class="calibre2"><span class="none1">Öyle iç karartıcı bir akşam yemeği oldu ki, en iyisi onu hiç düşünmemek. Herkes yemeğini konuşmadan yedi. Babam şaraplı ekmeği şöyle bir tattı yalnızca. Ne tıraş olmak istemişti, ne de başka bir şey. Gece yarısı ayinine de gitmedik. En kötüsü, kimsenin kimseyle konuşmamasıydı. Küçük İsa’nın doğum günü değil de ölüm gecesiydi sanki.</span></p>

      <p class="calibre2"><span class="none1">Babam sonunda şapkasını alıp çıktı. Ne veda etti, ne Noel’imizi kutladı; ansızın terlikleriyle dışarı fırladı. Dindinha bunun üzerine mendilini çıkarıp gözlerini sildi ve Edmundo Dayı’yla birlikte gideceklerini söyledi. Edmundo Dayı benim elime beş yüz</span> <span class="none9">reis</span><a href="../Text/index_split_017.xhtml#Not5" id="Nota5"><sup>5</sup></a> <span class="none1">sıkıştırdı. Totoca’ya da verdi. Belki daha da çoğunu vermek isterdi ama, daha çoğu onda da yoktu. Ya da belki paralan bizim yerimize, kentte oturan kendi çocuklarına vermek isterdi. Bunun için onu kollarımda bütün gücümle sıktım. Kuşkusuz, bayram gecesinin tek gösterisiydi bu. Ne öpüşen oldu, ne de birbirine tatlı söz söyleyen. Annem odasına girdi. Gizlice ağladığından emindim. Hepimiz de onun gibi ağlamak istiyorduk. Lala, Edmundo Dayı’yla Dindinha’yı kapıya kadar geçirdi ve onların küçük adımlarla, yavaş yavaş uzaklaştıklarını görünce şu yorumu yaptı:</span></p>

      <p class="calibre2"><span class="none1">“Yaşamak için çok yaşlılar, her şeyden yorulmuş bir görünüşleri var.”</span></p>

      <p class="calibre2"><span class="none1">Ama en üzücü olay kilise çanının geceyi şen seslerle doldurması oldu. Tanrı, kullarının neşesini görsün diye, gökyüzüne birkaç donanma fişeği yükseldi!</span></p>

      <p class="calibre2"><span class="none1">Eve geldiğimizde Glória ve Jandira bulaşıkları yıkadılar. Glória’nın gözleri çok ağlamış gibi kıpkırmızıydı. Ama kendini toparladı, Totoca’yla bana dönüp:</span></p>

      <p class="calibre2"><span class="none1">“Çocukların yatma saati geldi,” dedi.</span></p>

      <p class="calibre2"><span class="none1">Böyle söylerken yüzümüze bakıyor, ama bu gece aramızda çocuk olmadığını biliyordu. Hepimiz büyüktük. Küçük küçük parçalarla, aynı üzüntüden payını alan büyük ve üzgün kişiler.</span></p>

      <p class="calibre2"><span class="none1">Belki bütün suç, Elektrik Şirketi’nin kestiği ışığın yerini almış gaz lambasının ölgün ışığındaydı. Belki…</span></p>

      <p class="calibre2"><span class="none1">Tek mutlu kişi, başparmağını emerek uyuyan küçük kraldı. Atı yanı başına diktim. Ellerimi hafifçe saçlarında gezdirmekten kendimi alamadım. Sesim sevgiyle dolup taşıyordu:</span></p>

      <p class="calibre2"><span class="none1">“Küçüğüm benim.”</span></p>

      <p class="calibre2"><span class="none1">Bütün ev karanlığa gömüldükten sonra da alçak sesle sordum:</span></p>

      <p class="calibre2"><span class="none1">“Şaraplı ekmek güzel miydi, Totoca?”</span></p>

      <p class="calibre2"><span class="none1">“Bilmem. Tadına bakmadım.”</span></p>

      <p class="calibre2"><span class="none1">“Neden?”</span></p>

      <p class="calibre2"><span class="none1">“Gırtlağıma bir şey düğümlenmişti, yediklerim boğazımdan geçmek bilmiyordu… Uyuyalım. İnsan uyudu mu her şeyi unutur.”</span></p>

      <p class="calibre2"><span class="none1">Ayağa kalkmıştım ve yatağımda gürültü yapıyordum.</span></p>

      <p class="calibre2"><span class="none1">“Nereye gidiyorsun, Zezé?”</span></p>

      <p class="calibre2"><span class="none1">“Lastik pabuçlarımı kapının önüne koyacağım.”</span></p>

      <p class="calibre2"><span class="none1">“Koymasan daha iyi edersin.”</span></p>

      <p class="calibre2"><span class="none1">“Hayır, koyacağım. Kimbilir, belki bir mucize olur da içleri armağanla dolar. Biliyor musun Totoca, bir armağan almayı o kadar isterdim ki. Bir tek armağan. Ama yeni olsun. Benim olsun yalnızca…” Öbür yanına döndü, başını yastığın altına gömdü.</span></p>

      <p class="calibre2"><span class="none1">Uyanır uyanmaz Totoca’ya seslendim:</span></p>
    </div>

    <div class="s4">
      <p class="calibre2"><span class="none1">“Gidip bakalım mı? Bir şey gelmiştir belki.”</span></p>

      <p class="calibre2"><span class="none1">“Senin yerinde olsam gidip bakmazdım.”</span></p>
    </div>

    <div class="s6">
      <p class="calibre2"><span class="none1">“Ben bakacağım.”</span></p>

      <p class="calibre2"><span class="none1">Oda kapısını açtım. Büyük bir hayal kırıklığıyla, lastik pabuçların bomboş olduğunu gördüm. Totoca, gözlerini ovuşturarak yaklaştı.</span></p>

      <p class="calibre2"><span class="none1">“Sana dememiş miydim?”</span></p>

      <p class="calibre2"><span class="none1">İçimde nefret, başkaldırma ve üzüntü karışımı bir duygu yükseldi. Kendimi tutamayıp bağırdım: “İnsanın yoksul bir babası olması ne kötü!” Bakışlarımı lastik pabuçlardan ayırdım ve önümde duran galoşları gördüm. Babam ayaktaydı, bize bakıyordu. Gözleri sınırsız bir hüzünle doluydu. Gözleri öyle büyümüş öyle büyümüştü ki, Bangu Sineması’nın perdesini doldurabilirdi neredeyse. Ve öyle korkunç bir acı vardı ki bu gözlerde, ağlamak istese bile ağlayamazdı. Bitmek tükenmek bilmeyen bir dakika boyunca orada durup bize baktı, sonra sesini çıkarmadan önümüzden geçti. Yıkılmıştık, bir şey söyleyecek durumumuz yoktu. Komodinin üzerinden şapkasını aldı ve yeniden sokağa çıktı. Ancak o zaman Totoca koluma dokundu.</span></p>
    </div>

    <div class="s8">
      <p class="calibre2"><span class="none1">“Kötüsün, Zezé,” diye fısıldadı. “Yılan kadar kötüsün. Bunun için…”</span></p>

      <p class="calibre2"><span class="none1">Devam edemeyip sustu.</span></p>

      <p class="calibre2"><span class="none1">“Orada olduğunu görmemiştim.”</span></p>

      <p class="calibre2"><span class="none1">“Kötü, taş yürekli çocuk! Babamın uzun zamandır işsiz olduğunu biliyorsun. Bunun için dün yüzüne baktıkça bir şey yutamıyordum. Bir gün sen de baba olacaksın ve böyle anlarda insanın neler hissettiğini anlayacaksın.”</span></p>

      <p class="calibre2"><span class="none1">Üstüne üstlük ağlıyordum da.</span></p>

      <p class="calibre2"><span class="none1">“Ama görmemiştim Totoca, görmemiştim…” diyebildim.</span></p>

      <p class="calibre2"><span class="none1">Koşarak sokağa fırlamak, ağlayarak babamın bacaklarına sarılmak istedim. Kötü, çok kötü davrandığımı ona söylemek istedim. Ama ne yapacağımı bilemeden, olduğum yerde hareketsiz duruyordum. Yatağımın üzerine oturmam gerekti. Oradan, az ilerde, içleri bomboş duran lastik pabuçlarımı seyrediyordum. Amaçsız sürüklenen yüreğim gibi bomboştu onlar da.</span></p>

      <p class="calibre2"><span class="none1">“Bunu neden yaptım, Tanrım!” diye söyleniyordum kendi kendime. “Hem de bugün! Her şey bu kadar hüzünlüyken neden her zamankinden kötü davrandım?.. Yemekte babamın yüzüne nasıl bakacağım? Meyve salatası bile boğazımdan geçmeyecek.”</span></p>

      <p class="calibre2"><span class="none1">Ve babamın iri gözleri, Bangu Sineması’nın perdesi gibi kocaman, beni izliyordu. Kendi gözlerimi kapıyor ve hep onunkileri görüyordum, iri, çok iriydi…</span></p>
    </div>

    <div class="s6">
      <p class="calibre2"><span class="none1">Topuğum boyacı sandığıma çarptı ve birden aklıma bir şey geldi. Böylece babam belki bütün kötülüğümü bağışlayacaktı.</span></p>

      <p class="calibre2"><span class="none1">Totoca’nın boyacı sandığını açtım, benimki hemen hemen boş olduğundan bir kez daha onun siyah boya kutusunu aldım. Kimseye bir şey söylemedim. Sandığın ağırlığını hissetmeden, üzüntü içinde yürümeye koyuldum. Babamın gözlerinin önünde yürüyor, onun gözlerinin içinde acı çekiyordum sanki.</span></p>

      <p class="calibre2"><span class="none1">Çok erkendi. Gece yarısı ayini ve ondan sonraki yemek yüzünden herkes uykuda olmalıydı. Sokak, oyuncaklarını ortaya seren ve birbirlerininkiyle karşılaştıran çocuklarla doluydu. Bu beni daha da yıktı. Oysa hepsi iyi çocuklardı onların. Hiçbiri babasına benim yaptığımı yapmazdı. Bir müşteri bulma umuduyla ‘Açlık ve Yoksulluk’ Bakkaliyesi’nin önünde durdum. Bakkal tütüncü o gün bile açıktı. Boşuna değildi ona bu adı vermeleri. İnsanlar oraya tulumlarıyla, eski terlikleri ve galoşlarıyla gelirdi; hiçbir zaman gerçek pabuçlarla değil.</span></p>

      <p class="calibre2"><span class="none1">Kahve içmemiştim, yine de hiç aç değildim. Acım her türlü açlığın ötesindeydi. Gelişim Sokağı’na kadar yürüdüm. Çarşının yakınında gezindim. Bay Rozemberg’e ait fırının karşısındaki kaldırıma oturdum; ama hiç iş yoktu.</span></p>

      <p class="calibre2"><span class="none1">Saatler birbiri ardından geçip gidiyor, ben bir kuruş bile kazanamıyordum. Oysa kazanmam gerekiyordu. Kazanmak zorundaydım!</span></p>

      <p class="calibre2"><span class="none1">Sıcaklık artmıştı ve sandığın kayışı omzumu acıtıyordu. Yerini değiştirmem gerekti. Susamıştım da. Gidip çarşının çeşmesinden su içtim.</span></p>

      <p class="calibre2"><span class="none1">Yakında gitmeye başlayacağım ilkokulun önündeki basamaklardan birine oturdum. Sandığımı yere bıraktım, umudum kırılmıştı. Bir kukla gibi, başımı dizlerime dayadım ve öylece bekledim. Hiçbir şey yapacak gücüm yoktu. Ardından başımı dizlerimin arasına gömüp kollarımla örttüm. İstediğimi yapmadan eve dönmektense ölmeyi yeğlerdim.</span></p>

      <p class="calibre2"><span class="none1">Derken, birisi ayağıyla sandığa vurdu ve tanıdığım bir ses, bir dost sesi bana seslendi:</span></p>
    </div>

    <div class="s4">
      <p class="calibre2"><span class="none1">“Hey! Boyacı! Uyuyarak para kazanılmaz…” İnanamadan başımı kaldırdım. Gazinonun kapıcısı Bay</span> <span class="none1">Coquinho’ydu.</span> <span class="none1">Bir ayağını uzattı. Önce bezi üzerinde gezdirdim. Sonra pabucu ıslatıp sildim. Ardından da özenle boyamaya koyuldum.</span></p>
    </div>

    <div class="s6">
      <p class="calibre2"><span class="none1">“Rica ederim, bayım; pantolonunuzu biraz kaldırır mısınız?”</span></p>

      <p class="calibre2"><span class="none1">Söylediğimi yaptı.</span></p>

      <p class="calibre2"><span class="none1">“Bugün pabuç boyamaya mı çıktın, Zezé?”</span></p>

      <p class="calibre2"><span class="none1">“Hiç bugünkü kadar pabuç boyamaya gereksinme duymamıştım.”</span></p>

      <p class="calibre2"><span class="none1">“Ya Noel, iyi geçti mi?”</span></p>

      <p class="calibre2"><span class="none1">“Her zamanki gibi…”</span></p>

      <p class="calibre2"><span class="none1">Fırçamı sandığa vurdum, ayak değiştirdi. Aynı şeyleri yineledim. Sonra da parlatma işine geçtim. Görevimi bitirdiğimde yeniden fırçayla sandığa vurdum, ayağını çekti.</span></p>

      <p class="calibre2"><span class="none1">“Borcum ne kadar, Zezé?”</span></p>

      <p class="calibre2"><span class="none1">“İki yüz</span> <span class="none9">reis.”</span></p>

      <p class="calibre2"><span class="none1">“Neden yalnızca, iki yüz</span> <span class="none9">reis</span><span class="none1">? Bütün boyacılar dört yüz alıyor.”</span></p>

      <p class="calibre2"><span class="none1">“İyi bir boyacı olduğumda ben de onlar kadar alabilirim. Şimdilik hayır.”</span></p>

      <p class="calibre2"><span class="none1">Cebinden beş yüz</span> <span class="none9">reis</span> <span class="none1">çıkarıp uzattı.</span></p>

      <p class="calibre2"><span class="none1">“Alacağım olsun,” dedim. “Daha sonra ödersiniz. Şimdiye kadar hiç iş yapmadım, üstünü veremem.”</span></p>

      <p class="calibre2"><span class="none1">“Üstü benim sana Noel armağanım olsun. Hoşçakal.”</span></p>

      <p class="calibre2"><span class="none1">“İyi bayramlar, Bay Coquinho.”</span></p>

      <p class="calibre2"><span class="none1">Belki de, üç gün önce olanlardan ötürü pabuçlarını boyatmaya bana gelmişti…</span></p>

      <p class="calibre2"><span class="none1">Cebimdeki para nedeniyle bir süre güçlendim, yüreklendim. Ama saat ikiyi geçmişti. İnsanlar sokaklarda dolaştığı halde hiç iş çıkmıyordu. Kimse, pabuçlarının tozunu aldırmak için bile bir kuruş harcamak niyetinde değildi.</span></p>

      <p class="calibre2"><span class="none1">Rio-Sáo Paulo yolu üzerindeki direklerden birinin yanında durdum ve incecik sesimle arada bir bağırmaya koyuldum:</span></p>

      <p class="calibre2"><span class="none1">“Boyacı! Baylar bayanlar!”</span></p>

      <p class="calibre2"><span class="none1">“Boyacı, bayım! Boyacı! Yoksulların Noel’ine yardım etmek için!”</span></p>

      <p class="calibre2"><span class="none1">Bir zengin arabası yakınımda durdu.</span></p>

      <p class="calibre2"><span class="none1">Bundan yararlanıp umutsuzca bağırdım:</span></p>

      <p class="calibre2"><span class="none1">“Bir iyilik yapın, Doktor. Yoksulların Noel’ine yardım için!”</span></p>

      <p class="calibre2"><span class="none1">Arabanın arkasında oturan iyi giyimli bir kadınla çocuklar bana bakıyor, beni seyrediyorlardı! Kadın acıdı:</span></p>

      <p class="calibre2"><span class="none1">“Zavallı küçük, ne kadar da ufak ve umutsuz. Ona bir şey ver, Artur.”</span></p>

      <p class="calibre2"><span class="none1">Ama adam beni kuşkuyla süzdü.</span></p>

      <p class="calibre2"><span class="none1">“Kurnaz serserinin teki,” dedi. “Boyundan ve Noel’den yararlanıyor.”</span></p>

      <p class="calibre2"><span class="none1">“Yine de ona bir şey vermek istiyorum. Yaklaş, küçük!”</span></p>

      <p class="calibre2"><span class="none1">Çantasını açtı ve camdan elini uzattı.</span></p>

      <p class="calibre2"><span class="none1">“Hayır, teşekkür ederim, Bayan. Ben yalan söylemiyorum. Noel günü çalışmak için insanın gerçekten paraya gereksinme duyması gerekir.”</span></p>
    </div>

    <div class="s8">
      <p class="calibre2"><span class="none1">Sandığımı aldım, omzuma astım ve ağır ağır yürüdüm. Bugün öfkelenecek gücüm bile yoktu.</span></p>

      <p class="calibre2"><span class="none1">Derken, arabanın kapısı açıldı ve bir çocuk arkamdan koşmaya başladı. Bir yandan da,</span></p>

      <p class="calibre2"><span class="none1">“Al, küçük! Annem yalancı olmadığına inandığını söylüyor!” diye bağırıyordu.</span></p>

      <p class="calibre2"><span class="none1">Cebime beş yüz</span> <span class="none3">reis</span> <span class="none1">koydu ve teşekkür etmemi beklemedi… Uzaklaşan motorun homurtusunu duydum.</span></p>

      <p class="calibre2"><span class="none1">Saat dördü geçmişti ve babamın gözleri bana acı çektirmeye devam ediyordu.</span></p>

      <p class="calibre2"><span class="none1">Dönüş yolunu tuttum. Alacaklarım için bin</span> <span class="none3">reis</span> <span class="none1">yetmiyordu. Ama ‘Açlık ve Yoksulluk’ Bakkaliyesinde bana belki bir indirim yaparlar ya da paranın üstünü başka bir gün ödememi kabul ederlerdi.</span></p>

      <p class="calibre2"><span class="none1">Bir çitin dibinde dikkatimi bir şey çekti. Yırtık bir siyah çoraptı bu. Almak için eğildim. Elimde gerdim ve uzun uzun inceledim. ‘İyi bir yılan olur bu, ’ diye düşünerek sandığıma attım.</span></p>

      <p class="calibre2"><span class="none1">Sonra kendi kendime çattım: “Başka bir gün. Bugün yapılmaz…”</span></p>

      <p class="calibre2"><span class="none1">Villas-Boasların evine yaklaştım. Yapının çevresinde büyük bir bahçe vardı ve yerler betondu. Serginho güzel bir bisiklete binmiş, çiçek göbekleri arasında dolaşıyordu. Onu seyretmek için burnumu parmaklığa dayadım.</span></p>

      <p class="calibre2"><span class="none1">Bisiklet kırmızıydı, sarı ve mavi çizgileri vardı. Madeni pırıl pırıl yanıyordu. Serginho beni gördü ve önümden gelip geçmeye koyuldu. Hızlı gidiyor, ani dönüşler yapıyor, frenlerini gıcırdatarak bisikleti durduruyordu. Sonra yanıma yaklaştı.</span></p>

      <p class="calibre2"><span class="none1">“Hoşuna gitti mi?” diye sordu.</span></p>

      <p class="calibre2"><span class="none1">“Dünyanın en güzel bisikleti.”</span></p>

      <p class="calibre2"><span class="none1">“ Kapıya gel, daha iyi görürsün.”</span></p>
    </div>

    <div class="s6">
      <p class="calibre2"><span class="none1">Serginho, Totoca’yla aynı yaştaydı, aynı sınıfta okuyordu.</span></p>

      <p class="calibre2"><span class="none1">Kırmızı lastiklerle tutturulmuş beyaz çorap ve rugan pabuçlar giymişti. Çıplak ayaklarımdan utandım. Rugan pabuçları öyle parlaktı ki, her şey üzerinde yansıyordu. Orada babamın bana bakan gözlerini bile görüyordum… İçimi çektim.</span></p>

      <p class="calibre2"><span class="none1">“Nen var, Zezé? Bir garipsin,” dedi.</span></p>

      <p class="calibre2"><span class="none1">“Hiç. Yakından bisikletin daha da güzel. Noel armağanı mı?”</span></p>

      <p class="calibre2"><span class="none1">“Evet.”</span></p>

      <p class="calibre2"><span class="none1">Daha rahat konuşmak için yere indi ve bahçe kapısını açtı.</span></p>

      <p class="calibre2"><span class="none1">“Öyle çok armağan geldi ki, aklın durur. Bir gramofon, üç elbise, yığınla tarih kitabı, bir kutu boya kalemi; ayrıca bir koca kutu daha; çeşitli oyunlarla dolu bir başka kutu, pervanesi dönen bir uçak; beyaz yelkenli iki tekne…”</span></p>

      <p class="calibre2"><span class="none1">Başımı eğdim ve Totoca’nın dediği gibi, yalnız zengin Kişileri seven küçük İsa’yı düşündüm.</span></p>

      <p class="calibre2"><span class="none1">“Nen var, Zezé?”</span></p>

      <p class="calibre2"><span class="none1">“Hiç.”</span></p>

      <p class="calibre2"><span class="none1">“Ya sen?.. Çok armağan aldın mı?”</span></p>

      <p class="calibre2"><span class="none1">Karşılık veremeyip almadığımı başımla belirttim.</span></p>

      <p class="calibre2"><span class="none1">“Hiçbir şey almadın mı? Hiçbir şey?..”</span></p>
    </div>

    <div class="s4">
      <p class="calibre2"><span class="none1">“Bu yıl evde Noel kutlanmadı. Babam işsiz.”</span></p>

      <p class="calibre2"><span class="none1">“Olamaz bu. Kestane, fındık, şarap da yok muydu sofranızda?”</span></p>
    </div>

    <div class="s6">
      <p class="calibre2"><span class="none1">“Yalnızca Dindinha’nın pişirdiği şaraplı ekmek ve kahve vardı.”</span></p>

      <p class="calibre2"><span class="none1">Serginho düşüncelere daldı.</span></p>
    </div>

    <div class="s4">
      <p class="calibre2"><span class="none1">“Zezé, seni davet etsem kabul eder misin?”</span></p>

      <p class="calibre2"><span class="none1">Olup biteni anlamaya başlıyordu. Ama yemek yemediğim halde çağrısını kabul etmek istemiyordum.</span></p>
    </div>

    <div class="s6">
      <p class="calibre2"><span class="none1">“İçeri girelim. Annem sana bir tabak hazırlar. O kadar çok şey, öyle bol pasta var ki…”</span></p>

      <p class="calibre2"><span class="none1">Göze alamadım. Son günlerde bazı kimselerce pek hırpalanmıştım; birkaç kez sağdan soldan şu sözleri işitmiştim:</span></p>

      <p class="calibre2"><span class="none1">‘Sana kaç kez söyledim, bu sokak süprüntülerini eve doldurma diye! ’</span></p>

      <p class="calibre2"><span class="none1">“Hayır, çok teşekkür ederim,” diye yanıtladım Serginho’nun sorusunu.</span></p>

      <p class="calibre2"><span class="none1">“Peki. Ya annemden, küçük kardeşin için kestaneleri ve öbür şeyleri paket yapmasını istesem, götürür müsün?”</span></p>

      <p class="calibre2"><span class="none1">“Götüremem. İşimi bitirmem gerekiyor.”</span></p>

      <p class="calibre2"><span class="none1">Tam o sırada, üzerinde oturduğum boyacı sandığını keşfetti.</span></p>

      <p class="calibre2"><span class="none1">“Ama kimse Noel günü pabuç boyatmaz ki!” diye bağırdı.</span></p>

      <p class="calibre2"><span class="none1">“Bütün gün çalıştım ve topu topu bin</span> <span class="none3">reis</span> <span class="none1">kazandım, üstelik yarısı da sadaka. Daha iki yüz</span> <span class="none3">reis</span> <span class="none1">kazanmam gerek.”</span></p>

      <p class="calibre2"><span class="none1">“Neden, Zezé?”</span></p>

      <p class="calibre2"><span class="none1">“Söyleyemem. Ama bunu kazanmak zorundayım.”</span></p>
    </div>

    <div class="s4">
      <p class="calibre2"><span class="none1">Gülümsedi, cömert bir öneri gelmişti aklına: “Benim pabuçlarımı boyar mısın? Sana bin</span> <span class="none3">reis</span> <span class="none1">veririm.”</span></p>
    </div>

    <div class="s6">
      <p class="calibre2"><span class="none1">“Bunu da yapamam. Dostlarımdan para almıyorum.”</span></p>

      <p class="calibre2"><span class="none1">“Ya zorla verirsem, yani bu iki yüz</span> <span class="none3">reis</span><span class="none1">‘i ödünç verirsem?..”</span></p>

      <p class="calibre2"><span class="none1">“İlerde sana borcumu ödeyebilir miyim?”</span></p>

      <p class="calibre2"><span class="none1">“Nasıl istersen; bilye olarak da ödeyebilirsin.”</span></p>
    </div>

    <div class="s4">
      <p class="calibre2"><span class="none1">“Kabul ediyorum.”</span></p>

      <p class="calibre2"><span class="none1">Elini cebine attı ve parayı uzattı.</span></p>
    </div>

    <div class="s6">
      <p class="calibre2"><span class="none1">“Hiç üzülme, çok para aldım. Kumbaram ağzına kadar dolu,” dedi.</span></p>
    </div>

    <div class="s1">
      <p class="calibre2"><span class="none1">Elimi bisikletinin tekerleğinde gezdirdim. “Gerçekten çok güzel!”</span></p>
    </div>

    <div class="s4">
      <p class="calibre2"><span class="none1">“Biraz daha büyüyüp bisiklete binmeyi öğrendiğinde, sana veririm dolaşırsın! Tamam mı?”</span></p>

      <p class="calibre2"><span class="none1">“Tamam.”</span></p>
    </div>

    <div class="s">
      <p class="calibre2"><span class="none11">* * *</span></p>
    </div>

    <div class="s6">
      <p class="calibre2"><span class="none1">Tabanları yağlayıp boyacı sandığımı şangır şungur öttürerek ‘Açlık ve Yoksulluk’ Bakkaliyesi’ne kadar koştum.</span></p>
    </div>

    <div class="s4">
      <p class="calibre2"><span class="none1">Kapanmış olmasından korkarak fırtına gibi içeri daldım.</span></p>
    </div>

    <div class="s6">
      <p class="calibre2"><span class="none1">“Şu pahalı sigaralardan var mı?” diye sordum.</span></p>

      <p class="calibre2"><span class="none1">Parayı avcumda gören adam iki paket çıkardı.</span></p>

      <p class="calibre2"><span class="none1">“Sen içmeyeceksin, değil mi Zezé?”</span></p>

      <p class="calibre2"><span class="none1">Ardından bir ses geldi:</span></p>
    </div>

    <div class="s4">
      <p class="calibre2"><span class="none1">“Söylediğine bak! Bu yaşta bir çocuk sigara içebilir mi?”</span></p>

      <p class="calibre2"><span class="none1">“Tanımazsın onu. Her şeyi yapabilecek bir afacandır o.”</span></p>
    </div>

    <div class="s6">
      <p class="calibre2"><span class="none1">“Babama alıyorum,” dedim.</span></p>
    </div>

    <div class="s4">
      <p class="calibre2"><span class="none1">Sigara paketlerini evirip çevirirken büyük bir mutluluk duyuyordum.</span></p>
    </div>

    <div class="s6">
      <p class="calibre2"><span class="none1">“Bunu mu alayım, bunu mu?”</span></p>

      <p class="calibre2"><span class="none1">“Sen bilirsin.”</span></p>
    </div>

    <div class="s4">
      <p class="calibre2"><span class="none1">“Babama bu Noel armağanını almak için bütün gün çalıştım.”</span></p>
    </div>

    <div class="s6">
      <p class="calibre2"><span class="none1">“Doğru mu, Zezé? Ya o sana ne aldı?”</span></p>
    </div>

    <div class="s4">
      <p class="calibre2"><span class="none1">“Hiçbir şey alamadı zavallı. Hâlâ işsiz, biliyorsunuz.”</span></p>
    </div>

    <div class="s6">
      <p class="calibre2"><span class="none1">Çok üzülmüş gibiydi, içerdeki herkes de susmuştu.</span></p>

      <p class="calibre2"><span class="none1">“Siz olsanız hangisini seçerdiniz?” diye sordum.</span></p>

      <p class="calibre2"><span class="none1">“İkisi de iyidir. Bütün babalar da böyle bir armağan aldıklarına sevinirler.”</span></p>

      <p class="calibre2"><span class="none1">“Bana şunu sarıverin, lütfen.”</span></p>

      <p class="calibre2"><span class="none1">Sardı ama, paketi uzatırken garip bir hali vardı. Sanki bir şey söylemek istiyordu da beceremiyordu.</span></p>

      <p class="calibre2"><span class="none1">Parayı verdim, gülümsedi.</span></p>

      <p class="calibre2"><span class="none1">“Teşekkür ederim, Zezé,” dedi.</span></p>

      <p class="calibre2"><span class="none1">“İyi bayramlar, efendim!”</span></p>

      <p class="calibre2"><span class="none1">Eve doğru koşmaya başladım.</span></p>

      <p class="calibre2"><span class="none1">Hava kararmıştı. Yalnızca mutfakta ışık yanıyordu. Herkes dışarıdaydı. Babamsa masa başına oturmuş, gözlerini duvara dikmişti. Dirsekleri, önündeki masaya dayalı, çenesi avuçlarının içindeydi.</span></p>

      <p class="calibre2"><span class="none1">“Baba!” diye seslendim.</span></p>

      <p class="calibre2"><span class="none1">“Ne var yavrum?” Sesinde en ufak bir kırgınlık yoktu. “Bütün gün nerelerdeydin?”</span></p>

      <p class="calibre2"><span class="none1">Boyacı sandığımı gösterdim. Sonra bu ağır yükü yere koydum ve sigara paketini çıkarmak için elimi cebime soktum.</span></p>

      <p class="calibre2"><span class="none1">“Bakın, baba,” dedim. “Size çok güzel bir şey aldım.”</span></p>

      <p class="calibre2"><span class="none1">Onun bana neye mal olduğunu anlayarak gülümsedi.</span></p>

      <p class="calibre2"><span class="none1">“Hoşunuza gitti mi? En güzeliydi bu.”</span></p>

      <p class="calibre2"><span class="none1">Sigara paketini açtı, tütünü gülümseyerek kokladı, ama hiçbir şey söylemedi.</span></p>

      <p class="calibre2"><span class="none1">“Bir sigara için baba!”</span></p>

      <p class="calibre2"><span class="none1">Fırına gidip kibrit getirdim, çaktım, dudaklarının arasındaki sigaraya yaklaştırdım.</span></p>

      <p class="calibre2"><span class="none1">İlk solukta hazır bulunmak için biraz uzaklaştım. Ama ansızın içimde bir şey oldu. Kibriti yere attım. Soluğumun kesildiğini hissediyordum. İçten içe patlıyordum sanki. Bütün gün bastırdığım o çok büyük acıdan ötürü ta içimden patlıyordum.</span></p>

      <p class="calibre2"><span class="none1">Babama, sakallarla kaplı yüzüne, gözlerine baktım.</span></p>

      <p class="calibre2"><span class="none1">“Baba… baba…” diyebildim yalnızca.</span></p>

      <p class="calibre2"><span class="none1">Ve hıçkırıklar sesimi bastırdı.</span></p>

      <p class="calibre2"><span class="none1">Adamcağız kollarını açtı, beni göğsünde sevgiyle sıktı.</span></p>

      <p class="calibre2"><span class="none1">“Ağlama yavrum,” dedi. “Hep böyle duygulu bir çocuk olarak kalacaksın, pek çok ağlama fırsatı bulacaksın hayatta.”</span></p>

      <p class="calibre2"><span class="none1">“İstemiyordum, babacığım. Öyle demek… istemiyordum.”</span></p>

      <p class="calibre2"><span class="none1">“Biliyorum, biliyorum. Aslında haklı olduğun için kızmadım”</span></p>

      <p class="calibre2"><span class="none1">Beni bir süre kucağında salladı.</span></p>

      <p class="calibre2"><span class="none1">Sonra başımı kaldırdı, yakınındaki bir bezle yüzümü sildi.</span></p>

      <p class="calibre2"><span class="none1">“İşte, daha iyi oldu şimdi.”</span></p>

      <p class="calibre2"><span class="none1">Ellerimi kaldırdım ve yüzünü okşadım. Yerlerine yerleştirmek ve bir daha o kadar büyük olmamalarını sağlamak için parmaklarımı hafifçe gözlerinde gezdirdim. Bunu yapmazsam, bu gözlerin beni hayat boyu izlemesinden korkuyordum.</span></p>
    </div>

    <div class="s4">
      <p class="calibre2"><span class="none1">“Hadi, sigaramı bitirmeme izin ver,” dedi. Bense, o boğuk sesimle hâlâ kekeliyordum: “Biliyor musunuz, baba; beni dövmek istediğinizde bir daha hiç karşı gelmeyeceğim size… Beni istediğiniz kadar dövebilirsiniz…”</span></p>
    </div>

    <div class="s6">
      <p class="calibre2"><span class="none1">“Peki, Zezé, peki.”</span></p>

      <p class="calibre2"><span class="none1">Kucağından usulca yere bıraktı. Benimle birlikte son hıçkırıklarımı da. Ve dolaptan bir tabak çıkardı.</span></p>
    </div>

    <div class="s10">
      <p class="calibre2"><span class="none1">“Glória sana biraz meyve salatası ayırmıştı…” Ama tabaktakiler bir türlü boğazımdan geçmiyordu. Oturdu ve kaşıkla azar azar alıp bana yedirdi. “Allık bitti yavrum, bitti değil mi?”</span></p>
    </div>

    <div class="s8">
      <p class="calibre2"><span class="none1">Başımla evetledim, yine de ilk kaşıklar tuzluydu. Gözlerimden akan son yaşlar durmak bilmiyordu.</span></p>

      <p class="calibre2"> </p>
    </div><br class="calibre3" id="calibre_pb_6"/>
  </div>

</body>

</html>