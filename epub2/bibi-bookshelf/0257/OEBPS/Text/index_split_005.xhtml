<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <meta content="http://calibre-ebook.com" name="generator"/>
  <title>unnamed</title>
  <meta content="TÜRK" name="author"/>
  <meta content="2014-4-17" name="creation-time"/>
  <meta content="2014-4-17" name="revision-time"/>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">

  <div class="calibre1">

    <div class="s1">

      <p class="calibre2"></p>

    </div>

    <div class="s6">

      <p class="calibre2"></p>

    </div>

    <div class="s1">

      <p class="calibre2"></p>

    </div>

  </div>

  <div class="calibre1">

    <div class="s">
      <h2 class="calibre2 sigil_not_in_toc"></h2>

      <p class="calibre2"><span class="none7"><img alt="" class="calibre5" src="../Images/z1.png"/></span></p><span class="none7"><br/></span>

      <h2 class="calibre2" id="sigil_toc_id_1"><span class="none7"><a class="calibre4" id="bookmark2"></a>Küçük bir şeker portakalı fidanı</span></h2>
    </div>

    <div class="s6">

      <p class="calibre2"><span class="none1">Evde küçük çocukların her biri, küçük kardeşlerden biriyle ilgilenmek zorundaydı. Jandira, Glo-ria’ya ve Kuzeyli bir ailenin yanma verilen başka bir ablama bakmıştı. Antonio onun gözbebeğiydi. La-lâ’ysa, son zamanlara kadar benimle ilgilenmişti. Sever de görünüyordu beni. Ama zamanla ya bıktı, ya da şarkıda sözü edilen kişi gibi uzun pantolonlu, kısa ceketli kıl bir herif olan sevgilisi bütün zamanını doldurdu. Pazarları garın orada,</span> <span class="none9">footing</span><a href="../Text/index_split_017.xhtml#Not1" id="Nota1"><sup>1</sup></a> <span class="none1">(sevgilisi böyle derdi) yapmaya gittiğimizde bana çok sevdiğim şekerlerden alırdı. Sus payıydı bu şekerler. Edmundo Dayıma bile bir şey soramazdım, o zaman her şey anlaşılırdı çünkü…</span></p>

    </div>

    <div class="s2">

      <p class="calibre2"><span class="none1">İki küçük kardeşim, daha bebekken ölmüştü ve onların yalnızca sözünün edildiğini işitmiştik. İki küçük Kızılderili oldukları söylenirdi. Simsiyah ve dimdik saçlarıyla koyu esmer iki Kızılderili. Bu nedenle kıza Aracy, erkeğe de Jurandyr adını takmışlardı.</span></p>

    </div>

    <div class="s6">

      <p class="calibre2"><span class="none1">Küçük kardeşim Luís en sonuncumuzdu. Onunla en çok Glória ilgilenirdi, sonra da ben. Ayrıca kimsenin onunla pek uğraşması da gerekmiyordu. Çünkü şimdiye kadar görülen en güzel, en tatlı ve en uslu çocuktu.</span></p>

      <p class="calibre2"><span class="none1">Bu yüzden her sözcüğü yanlışsız söyleyen incecik sesiyle dönüp bir şey dediğinde, artık sokağın dünyasına açılmaya hazırlanan ben, düşüncemi değiştirdim.</span></p>

      <p class="calibre2"><span class="none1">“Zezé, beni hayvanat bahçesine götürür müsün? Bugün yağmur yağmayacak gibi, değil mi?”</span></p>

      <p class="calibre2"><span class="none1">Ne tatlıydı, her şeyi yanılmadan söylüyordu. Bence bu küçük, büyüyünce önemli biri olacak ve hayatta çok yükselecekti.</span></p>

      <p class="calibre2"><span class="none1">Günlük güneşlik havaya baktım, gökyüzünde maviden başka renk yoktu. Yalan söyleme yürekliliğini kendimde bulamadım. Çünkü ara sıra, söylediğini yapmayı canım istemediğinde şöyle derdim:</span></p>

      <p class="calibre2"><span class="none1">“Deli misin, Luís! Fırtınanın yaklaştığını görmüyor musun?”</span></p>

      <p class="calibre2"><span class="none1">Bu sefer minicik elini tuttum, bahçede serüvene atıldık.</span></p>

      <p class="calibre2"><span class="none1">Alan, üç bölgeye ayrılıyordu: Hayvanat bahçesi, Bay Julinho’nun evinin bakımlı çitinin yakınında bulunan Avrupa. Neden Avrupa ama? Küçük kuşum bile bunun nedenini bilmiyordu. Bir de teleferik oyunu oynadığımız köşe. Düğme kutusunu alır, bir ucunu çite bağlardım, öbür ucunu Luís tutardı. Düğmelerin hepsini yukarı toplar ve yavaşça birer birer bırakırdık aşağı doğru. Her vagon tanınmış kişilerle dolu olarak inerdi yerine. İçlerinde kapkara bir tanesi vardı ki, zenci Biriquinho’nun arabasıydı bu. Zaman zaman, komşu bahçeden bir ses duyulurdu: “Çitimi yıkmıyorsun ya, Zezé?”</span></p>

      <p class="calibre2"><span class="none1">“Hayır, Bayan Dimerinda. Bakabilirsiniz.”</span></p>

      <p class="calibre2"><span class="none1">“Seni bu halinle seviyorum işte, küçük kardeşinle uslu uslu oynarken. Böylesi daha iyi değil mi?”</span></p>

      <p class="calibre2"><span class="none1">Belki böylesi daha iyiydi ama, ‘Vaftiz Babam’ şeytan, beni avcuna aldı mı, yaramazlık yapmaktan güzel şey olamazdı…</span></p>

      <p class="calibre2"><span class="none1">“Noel’de, bana geçen yılki gibi bir takvim verecek misiniz?”</span></p>

      <p class="calibre2"><span class="none1">“Geçen yıl verdiğimi ne yaptın?”</span></p>

      <p class="calibre2"><span class="none1">“İçeri girip bakabilirsiniz Bayan Dimerinda. Ekmek torbasının üzerinde asılı.”</span></p>

      <p class="calibre2"><span class="none1">Güldü ve söz verdi. Kocası, Chico Franco’nun dükkânında çalışırdı.</span></p>

      <p class="calibre2"><span class="none1">Bir başka oyun da, Luciano’ydu. Başlangıçta Luís ondan çok korkar, pantolonuma asılıp eve dönmemizi isterdi. Ama Luciano dostumdu. Beni görünce tiz çığlıklar atmaya başlardı. Glória da onu hiç sevmiyordu. Yarasaların, çocukların kanını emen vampirler olduğunu söylerdi.</span></p>

      <p class="calibre2"><span class="none1">“Doğru değil bu, Godóia!” diyordum. “Luciano vampir değil, dostumdur. Beni tanıyor.”</span></p>

      <p class="calibre2"><span class="none1">“Aman senin de şu hayvanlar ve nesnelerle konuşma merakın yok mu…”</span></p>

      <p class="calibre2"><span class="none1">Luciano’nun bir hayvan olmadığına onu inandırmakta epey güçlük çektim. Luciano, Campo dos Afonsos’da uçan bir uçaktı.</span></p>

      <p class="calibre2"><span class="none1">“İyi bak, Luís!” diyordum.</span></p>

      <p class="calibre2"><span class="none1">Ve Luciano, ne söylediğimizi anlamış gibi dönüp</span> <span class="none1">durdu tepemizde.</span></p>

      <p class="calibre2"><span class="none1">“Bir uçak bu. Şey yapıyor…”</span></p>

      <p class="calibre2"><span class="none1">Derken, dilim tutuldu bir ara. Bu sözcüğü yinelemesini Edmundo Dayımdan rica etmem gerekecekti. Akorbasi miydi, akrobasi mi, yoksa arkobasi mi? Üçünden biriydi. Küçük kardeşime sözcükleri yanlış öğretmemeliydim!</span></p>

      <p class="calibre2"><span class="none1">Şimdi de hayvanat bahçesine gitmek istiyordu. Eski kümese yaklaşmıştık. İçerde iki beyaz piliç eşiniyordu. Yaşlı kara tavuk öylesine sakindi ki başını okşayabilirdik.</span></p>

      <p class="calibre2"><span class="none1">“Önce gidip bilet alalım,” dedim. “Elini ver bana, bu insan bolluğunda kaybolabilirsin. Pazar günü ortalığın ne kadar kalabalık olduğunu görüyor musun?”</span></p>

      <p class="calibre2"><span class="none1">Bakıyor ve her yanda insanların kaynaştığını görmeye başlıyor, elimi daha güçlü sıkıyordu.</span></p>

      <p class="calibre2"><span class="none1">Gişenin önüne varınca göğsümü şişirdim, iyice soluklanabilmek için öksürdüm. Elimi cebime soktum ve gişedeki kadına sordum:</span></p>

      <p class="calibre2"><span class="none1">“Kaç yaşına kadar olan çocuklardan para alınıyor?”</span></p>

      <p class="calibre2"><span class="none1">“Beş yaşını geçenlerin hepsinden.”</span></p>

      <p class="calibre2"><span class="none1">“Öyleyse bir bilet, lütfen.”</span></p>

      <p class="calibre2"><span class="none1">Bilet niyetine iki portakal yaprağı aldım ve içeri girdik.</span></p>

      <p class="calibre2"><span class="none1">“Bak yavrum; önce kuşları göreceksin, birer harikadırlar. Şu rengârenk papağanlara, dudukuşlarına, aras’lara</span><a href="../Text/index_split_017.xhtml#Not3" id="Nota3"><sup>3</sup></a> <span class="none1">bak. Binbir renkli tüyle kaplı olanları, ebemkuşağı rengindeki araslardır,” diye anlatmaya başladım.</span></p>

    </div>

  </div>

  <div class="calibre1">
    <div class="calibre1">
      <p class="calibre2"><span class="none1">Luís, kendinden geçmiş, gözlerini açtıkça açıyordu.</span></p>

      <p class="calibre2"><span class="none1">Her şeye bakarak yavaş yavaş yürüyorduk. O kadar dikkatle bakıyordum ki, biraz ilerde, arkalıksız iskemlelere oturmuş, portakal soyan Glória’yla Lalá’yı gördüm. Lalá’nın üzerime dikilen gözleri bir garipti… Keşfetmişler miydi yoksa? Keşfetmemişlerse, bu hayvanat bahçesi gezisi birinin kıçına inecek terliklerle son bulacaktı. Bu biri de benden başkası olamazdı.</span></p>

      <p class="calibre2"><span class="none1">“Zezé, şimdi nereyi gezeceğiz?”</span></p>

      <p class="calibre2"><span class="none1">Yeni bir öksürük ve susma!</span></p>

      <p class="calibre2"><span class="none1">“Maymun kafeslerine geçeceğiz. Edmundo Dayı hep ‘dörtelliler’ der onlara.”</span></p>

      <p class="calibre2"><span class="none1">Muz satın alıp hayvanlara attık. Bunun yasak olduğunu biliyorduk; ama ortalık öyle kalabalıktı ki, bakıcılar fark etmezdi nasılsa.</span></p>

      <p class="calibre2"><span class="none1">“Çok yaklaşma, maymunlar muz kabuklarını üzerine atacaklar, yavrum,” dedim.</span></p>
    </div>

    <div class="s1">
      <p class="calibre2"><span class="none1">“Ben en çok aslanları görmek istiyorum.”</span></p>

      <p class="calibre2"><span class="none1">“Oraya gidiyoruz.”</span></p>
    </div>

    <div class="s6">
      <p class="calibre2"><span class="none1">Portakal emen iki ‘dişi maymun’a göz attım. Aslanların bulunduğu kafesin oradan bile konuşmaları duyulabiliyordu.</span></p>

      <p class="calibre2"><span class="none1">“Geldik.”</span></p>

      <p class="calibre2"><span class="none1">İki sarı aslanı ona gösterdim, gerçek Afrika aslanlarını. Luís, kara panterin başını okşamak istediğinde,</span></p>

      <p class="calibre2"><span class="none1">“Sakın ha, yavrum,” diye uyardım onu. “Bu panter, hayvanat bahçesinin en korkutucu yaratığıdır. Yalnız burada, tam on sekiz hayvan terbiyecisinin kolunu koparıp yemiş.”</span></p>

      <p class="calibre2"><span class="none1">Luís, dehşetle yüzünü buruşturdu ve hemen kolunu çekti.</span></p>

      <p class="calibre2"><span class="none1">“Sirkten mi geliyor?”</span></p>

      <p class="calibre2"><span class="none1">“Evet.”</span></p>

      <p class="calibre2"><span class="none1">“Hangi sirkten, Zezé? Bana hiç anlatmamıştın bunu.”</span></p>

      <p class="calibre2"><span class="none1">Düşündüm, düşündüm. Adı, bir sirk adına benzeyen kimi tanıyordum ki?</span></p>

      <p class="calibre2"><span class="none1">“Hah! Rozemberg sirkinden geliyor,” dedim.</span></p>

      <p class="calibre2"><span class="none1">“İyi ama, orası fırın değil mi?”</span></p>

      <p class="calibre2"><span class="none1">Onu birtakım şeylere inandırmak gitgide güçleşiyordu, çok kurnaz olmaya başlamıştı.</span></p>

      <p class="calibre2"><span class="none1">“Bu başka Rozemberg. Şimdi kahvaltı etmek için biraz oturmamız gerek, çok yürüdük.”</span></p>

      <p class="calibre2"><span class="none1">Oturduk ve yemek yer gibi yaptık. Ama kulaklarımız kirişteydi. Ablalarımın konuşmalarını duyabiliyordum:</span></p>

      <p class="calibre2"><span class="none1">“Ondan örnek almak gerek, Lala. Küçük kardeşine nasıl da davranıyor, bak!”</span></p>

      <p class="calibre2"><span class="none1">“Evet ama, çekilmez bir çocuk olmasına engel değil ki.”</span></p>

      <p class="calibre2"><span class="none1">“Çok yaramaz olduğu kuşkusuz, ama yine de çok sevimli. Ne yaparsa yapsın, mahallede kimse ona kin beslemez.”</span></p>

      <p class="calibre2"><span class="none1">“Bir tekme yemeden geçemez buradan. Bir gün anlayacak. ’</span></p>

      <p class="calibre2"><span class="none1">Glória’ya yalvaran bir bakış fırlattım. Beni her zaman kurtarırdı ve ben de hep, bir daha yapmayacağıma söz verirdim ona… Nitekim,</span></p>

      <p class="calibre2"><span class="none1">“Daha sonra,” dedi. “Şimdi olmaz. Çok uslu oynuyorlar…”</span></p>

      <p class="calibre2"><span class="none1">Demek her şeyi biliyordu! Irmak boyunca yürüdüğümü ve Bayan Celina’nın bahçesine girdiğimi sözgelişi… Üzerinde asılı bir yığın kol ve bacağın rüzgârda sallandığı çamaşır ipiyle büyülenmiştim. Derken, şeytan, bir vuruşta bütün kol ve bacakları yere devirebileceğimi fısıldadı. Çok eğlenceli olacağını kabul edip ona hak verdim. Irmakta keskin bir cam parçası aradım, portakal ağacına tırmandım ve ipi sabırla kestim.</span></p>

      <p class="calibre2"><span class="none1">Her şeyin yere indiği an az kalsın ben de düşüyordum. Sonra bir çığlık yükseldi ve herkes koşuştu.</span></p>

      <p class="calibre2"><span class="none1">“Yardıma gelin, komşular, ip koptu!” diye bağırıyordu kadın.</span></p>

      <p class="calibre2"><span class="none1">Ama nereden geldiğini kestiremediğim bir başka ses, daha da güçle haykırdı:</span></p>

      <p class="calibre2"><span class="none1">“Bay Paulo’nun azgın oğlu yaptı bunu. Elinde bir cam parçasıyla portakal ağacına çıktığını gördüm.”</span></p>

      <p class="calibre2"><span class="none1">“Zezé!” dedi kardeşim.</span></p>

      <p class="calibre2"><span class="none1">“Ne var, Luís?”</span></p>

      <p class="calibre2"><span class="none1">“Hayvanat bahçesiyle ilgili bu kadar çok şeyi nereden bildiğimi söyler misin?”</span></p>

      <p class="calibre2"><span class="none1">“Yaşadığım sürece çok hayvanat bahçesi gezdim.”</span></p>

      <p class="calibre2"><span class="none1">Yalan atıyordum oysa. Bütün bildiklerimi Edmundo Dayım anlatmış, hatta bir gün hayvanat bahçesine götüreceğine söz bile vermişti. Ama öyle yavaş yürüyordu ki, birlikte gitsek oraya vardığımızda geç kalmış olacaktık. Totoca, bir kez babamla gitmişti.</span></p>

      <p class="calibre2"><span class="none1">“En sevdiğim de, Baron Drummond’un Vila Isa-bel’deki hayvanat bahçesi,” diye ekledim. “Baron Drummond kimdi, biliyor musun? Hayır, elbette ki bilmiyorsun. Bunu bilemeyecek kadar küçüksün çünkü. Bu Baron, Tanrı’nın büyük dostu olmalıydı. Çünkü</span> <span class="none9">jogo de bicho’</span><span class="none1">yı, hayvanların piyangosunu ve hayvanat bahçesini keşfetmesine Tanrı’nın yardım ettiği kişi oydu. Büyüdüğünde…”</span></p>

      <p class="calibre2"><span class="none1">İkisi de hâlâ oradaydılar.</span></p>

      <p class="calibre2"><span class="none1">“Büyüdüğünde, ne?..”</span></p>

      <p class="calibre2"><span class="none1">“Ah! Ne meraklı çocuksun. Büyüdüğünde, sana hayvanların adlarıyla numaralarını öğreteceğim. Yirmiye kadar. Yirmiyle yirmi beş arasında inek, boğa, ayı, geyik ve kaplan olduğunu biliyorum. Sırayla bilmiyorum ama, sana yalan yanlış öğretmemek için öğreneceğim.”</span></p>

      <p class="calibre2"><span class="none1">Oyundan sıkılmıştı.</span></p>

      <p class="calibre2"><span class="none1">“Zezé, bana</span> <span class="none9">Casinha Pequenina’yı</span><a href="../Text/index_split_017.xhtml#Not2" id="Nota2"><sup>2</sup></a> <span class="none1">söylesene,” dedi.</span></p>

      <p class="calibre2"><span class="none1">“Burada, hayvanat bahçesinde mi? Şu an çok kalabalık burası.”</span></p>

      <p class="calibre2"><span class="none1">“Hayır. Herkes gidiyor baksana…”</span></p>

      <p class="calibre2"><span class="none1">“Sözleri çok uzun,” diye ekledim. “Yalnız senin sevdiğin bölümü söyleyeceğim.”</span></p>

      <p class="calibre2"><span class="none1">Bunun, ağustosböceklerinden söz eden bölüm olduğunu biliyordum. Başladım şarkıya:</span></p>
    </div>

    <div class="s4">
      <p class="calibre2"><span class="none9">Nereden gelirim, bilir misin nereden</span></p>

      <p class="calibre2"><span class="none9">Tek barınağım olan küçük kulübemden</span></p>

      <p class="calibre2"><span class="none9">Yanında elma biter;</span></p>

      <p class="calibre2"><span class="none9">Gösterişsiz kulübemden</span></p>

      <p class="calibre2"><span class="none9">Tünediği tepelerden</span></p>

      <p class="calibre2"><span class="none9">Altında deniz parlar…</span></p>

      <p class="calibre2"></p>
    </div>

    <div class="s6">
      <p class="calibre2"><span class="none1">Birkaç satır atladım.</span></p>
    </div>

    <div class="s4">
      <p class="calibre2"></p>

      <p class="calibre2"><span class="none9">Şirin palmiyeler arasında</span></p>

      <p class="calibre2"><span class="none9">Öter ağustosböcekleri</span></p>

      <p class="calibre2"><span class="none9">Güneş battığında</span></p>

      <p class="calibre2"><span class="none9">Kızıl ufuk görülür</span></p>

      <p class="calibre2"><span class="none9">Bahçede pınar çağlar</span></p>

      <p class="calibre2"><span class="none9">Pınarda da bir bülbül…</span></p>
    </div>

    <div class="s8">
      <p class="calibre2"><span class="none1">Sustum. Kararlı bir görünüşle beni bekliyorlardı. Ansızın aklıma bir şey geldi: Gece ininceye dek şarkı söylemeyi sürdürecektim. Bıkıp vazgeçeceklerdi sonunda.</span></p>

      <p class="calibre2"><span class="none1">Ama boşuna.</span> <span class="none9">Casinha’yı</span> <span class="none1">sonuna dek söyledim, yineledim.</span> <span class="none9">Geçici aşkın için</span><span class="none1">‘i ve</span> <span class="none9">Ramona</span><span class="none1">‘yı bile söyledim.</span> <span class="none9">Ramona</span><span class="none1">’nın bildiğim iki değişik biçimini. O kadar. Bunun üzerine korkunç bir umutsuzluk kapladı içimi. En iyisi bu işi bir an önce bitirmekti. Ablalarıma doğru yürüdüm.</span></p>

      <p class="calibre2"><span class="none1">“Geldim Lala. Beni dövebilirsin,” dedim.</span></p>

      <p class="calibre2"><span class="none1">Arkamı döndüm ve hedefi ona sundum. Dişlerimi de sıktım, çünkü Lalá çok güçlü tekme atardı.</span></p>
    </div>

    <div class="s">
      <p class="calibre2"><span class="none11">* * *</span></p>
    </div>

    <div class="s8">
      <p class="calibre2"><span class="none1">Annem akıl etti bunu:</span></p>

      <p class="calibre2"><span class="none1">“Bugün hepimiz evi görmeye gidiyoruz,” dedi.</span></p>

      <p class="calibre2"><span class="none1">Totoca beni kenara çekti ve bir solukta uyardı:</span></p>

      <p class="calibre2"><span class="none1">“Evi daha önce gördüğünü söylersen seni boğarım.”</span></p>

      <p class="calibre2"><span class="none1">Ben bunu düşünmemiştim bile.</span></p>

      <p class="calibre2"><span class="none1">Topluluk yola koyuldu. Glória elimden tutuyordu, beni bir an bile bırakmama emrini almıştı. Ben de Luís’in elini tutuyordum.</span></p>

      <p class="calibre2"><span class="none1">“Ne zaman taşınmamız gerekiyor anne?” diye sordu ablam.</span></p>

      <p class="calibre2"><span class="none1">Kadıncağız, Glória’ya üzgün bir tavırla karşılık verdi:</span></p>

      <p class="calibre2"><span class="none1">“Noel’den iki gün sonra pilimizi pırtımızı toplamamız gerekecek.”</span></p>

      <p class="calibre2"><span class="none1">Alçak ama bitkin bir sesle konuşuyordu. Çok acıyordum ona. Annem hemen hemen doğduğu günden beri çalışmaktaydı. Altı yaşma geldiği sıralarda fabrika kurulunca onu işe sokmuşlar. Bir masaya oturtmuşlar; araçları temizleyip silmesi gerekiyormuş. Ama o kadar küçükmüş ki, tek başına aşağı inemediğinden, bulunduğu yerde altını ıslatıyormuş. Bu yüzden hiç okula gidememiş, okuma yazma öğrenememiş. Öyküsünü işittiğimde öylesine üzülmüştüm ki, şair ve bilgin olduğum zaman ona şiirlerimi okuyacağıma söz verdim.</span></p>
    </div>

    <div class="s6">
      <p class="calibre2"><span class="none1">Ve Noel, dükkânlarda, vitrinlerde, yaklaştığını belli ediyordu. Bütün vitrinlere Noel Baba resimleri çizilmişti. İnsanlar son anda mağazalara doluşarak birbirlerini itip kakmamak için Yılbaşı kartlarını şimdiden satın alıyorlardı. Ben gizliden gizliye, küçük İsa’nın bu kez doğacağını, benim için gerçekten doğacağını umuyordum. Olgunluk çağına geldiğimde, belki biraz düzelirdim.</span></p>

      <p class="calibre2"><span class="none1">“Burası!” dedi biri.</span></p>

      <p class="calibre2"><span class="none1">Herkes çok sevinmişti. Ev, ötekinden biraz daha küçüktü. Totoca’nın yardımıyla, kapıyı tutan teli çözdü annem ve saldırı başladı: Glória elimi bırakmıştı. Bir genç kız olduğunu unutmuş gibiydi. Koşmaya başladı, hintkirazı ağacına sarıldı.</span></p>

      <p class="calibre2"><span class="none1">“Hintkirazı benim. Önce ben dokundum ona.”</span></p>

      <p class="calibre2"><span class="none1">Antonio, aynı şeyi demirhindiye yaptı.</span></p>

      <p class="calibre2"><span class="none1">Bana bir şey kalmıyordu. Gözlerim neredeyse yaşlı, Glória’ya baktım.</span></p>

      <p class="calibre2"><span class="none1">“Ya ben, Godóia?”</span></p>

      <p class="calibre2"><span class="none1">“Arka tarafa koş. Başka ağaçlar da olmalı, sersem!”</span></p>

      <p class="calibre2"><span class="none1">Koştum, ama yüksek otlardan, yaşlı ve diken dolu birkaç portakal ağacından başka şey bulamadım. Irmağın kıyısında da küçük bir şekerportakalı fidanı vardı.</span></p>

      <p class="calibre2"><span class="none1">Üzgündüm. Ötekiler evi gezmekle meşguldüler ve hangi odanın kime ayrılacağına karar veriyorlardı.</span></p>

      <p class="calibre2"><span class="none1">Glória’nın eteğine yapışıp çektim.</span></p>

      <p class="calibre2"><span class="none1">“Hiçbir şey yok.”</span></p>

      <p class="calibre2"><span class="none1">“Gerektiği gibi aramayı bilmiyorsun. Dur, ben sana bir ağaç bulacağım.”</span></p>

      <p class="calibre2"><span class="none1">Hemen benimle geldi. Portakal ağaçlarını inceledi.</span></p>

      <p class="calibre2"><span class="none1">“Şunu sevmiyor musun? Bak, ne güzel bir portakal ağacı.”</span></p>

      <p class="calibre2"><span class="none1">Ama ben hiçbirini sevmiyordum. Ne bunu, ne öbürünü, hiçbirini. Çok dikenliydiler.</span></p>

      <p class="calibre2"><span class="none1">“Bu çirkin şeylerin yerine ben şekerportakalı fidanını yeğlerim.”</span></p>

      <p class="calibre2"><span class="none1">“Nerede?”</span></p>

      <p class="calibre2"><span class="none1">Gösterdim.</span></p>

      <p class="calibre2"><span class="none1">“Ah! Ne güzel bir şekerportakalı fidanı!” diye bağırdı. “Bak, bir tane bile dikeni yok. Hem de öyle kişilik sahibi ki, uzaktan bile şekerportakalı fidanı olduğu anlaşılıyor. Senin boyunda olsam başka şey istemezdim.”</span></p>

      <p class="calibre2"><span class="none1">“Ama ben büyük bir ağaç istiyordum.”</span></p>

      <p class="calibre2"><span class="none1">“Düşün, Zezé! Daha çok genç. Seninle birlikte büyüyecek. Günün birinde büyük bir portakal ağacı olacak. İkiniz, iki kardeş gibi birbirinizi anlayacaksınız. Şu dalı gördün mü? Fidanın tek dalı olduğu gerçek, ama sanki sırtına binmen için özel olarak yapılmış küçük bir at.”</span></p>

      <p class="calibre2"><span class="none1">Kendimi yeryüzünün en talihsiz kişisi sayıyordum. Üzerinde İskoç meleklerinin resimleri bulanan likör şişelerini anımsıyorum. İçlerinden biri için ‘Bu benim, ’ demişti Lala. Glória bir başkasını göstermişti. Totoca bir üçüncüyü kendine ayırmıştı. Ya ben?.. Bana kala kala o en arkadaki, neredeyse kanatsız olan kalmıştı. Görüntüsü bile olmayan dördüncü İskoç meleği… Evet, ben hep sonuncuydum. Büyüdüğüm zaman görecekti onlar. Amazon yöresinde bir orman satın alacaktım, gökyüzüne değen bütün ağaçlar benim olacaktı. Üzerinde yığınla melek bulunan bir mağaza dolusu şişe satın alacaktım, kimseye bir kanat ucu bile vermeyecektim.</span></p>

      <p class="calibre2"><span class="none1">Somurtuyordum. Yere oturdum ve olanca keyifsizliğimle, şekerportakalı fidanına yaslandım. Glória gülümseyerek uzaklaşırken:</span></p>

      <p class="calibre2"><span class="none1">“Bu suratsızlık uzun sürmeyecek, Zezé. Sonunda haklı olduğumu anlayacaksın,” dedi.</span></p>

      <p class="calibre2"><span class="none1">Bir tahta parçasıyla toprağı eşeliyor ve burun çekmeye başlıyordum. Yüreğimin yakınında, nereden geldiğini anlamadığım bir ses işittim:</span></p>

      <p class="calibre2"><span class="none1">“Ablanı haklı buluyorum!”</span></p>

      <p class="calibre2"><span class="none1">“Herkes her zaman haklı. Bense, hiçbir zaman.”</span></p>

      <p class="calibre2"><span class="none1">“Doğru değil. Bana iyi baksan bunu keşfedersin.”</span></p>

      <p class="calibre2"><span class="none1">Ürküp başımı kaldırdım ve fidanı süzdüm. Garipti, çünkü ben herkesle her zaman konuşurdum. Ama yanıt verme işini içimdeki kuşun yüklendiğini düşünürdüm.</span></p>

      <p class="calibre2"><span class="none1">“Sen gerçekten mi konuşuyorsun?” diye sordum.</span></p>

      <p class="calibre2"><span class="none1">“Sesimi işitmedin mi?”</span></p>

      <p class="calibre2"><span class="none1">Ve hafiften gülmeye koyuldu. Az kalsın, haykırarak bahçeye kaçacaktım. Ama merak beni orada tutuyordu.</span></p>

      <p class="calibre2"><span class="none1">“Nerenle konuşuyorsun?” dedim.</span></p>

      <p class="calibre2"><span class="none1">“Ağaçlar aynı anda her yanlarıyla konuşurlar. Yapraklar, dallar ve kökleriyle birlikte. Görmek ister misin? Kulağını gövdeme daya, kalbimin atışını dinle.”</span></p>
    </div>

    <div class="s4">
      <p class="calibre2"><span class="none1">Pek karar veremiyordum, ama boyunun küçüklüğüne bakınca korkum geçti. Kulağımı dayadım: İçerde, bir şey ‘tik… tak… tik… tak… ’ ediyordu. “Gördün mü?” dedi hemen.</span></p>
    </div>

    <div class="s6">
      <p class="calibre2"><span class="none1">“Bana bir şey söyle,” diye fısıldadım. “Konuştuğunu başkaları da biliyor mu?”</span></p>
    </div>

    <div class="s4">
      <p class="calibre2"><span class="none1">“Hayır. Yalnız sen biliyorsun?”</span></p>

      <p class="calibre2"><span class="none1">“Doğru mu bu?”</span></p>

      <p class="calibre2"><span class="none1">“Yemin edebilirim. Bir peri, senin gibi küçük bir çocukla dost olduğum gün konuşmaya başlayacağımı ve çok mutlu olacağımı söyledi bana.”</span></p>

      <p class="calibre2"><span class="none1">“Bekleyecek misin?”</span></p>

      <p class="calibre2"><span class="none1">“Neyi bekleyecek miyim?”</span></p>
    </div>

    <div class="s6">
      <p class="calibre2"><span class="none1">“Taşınmamı. Daha buraya gelmek için bir haftadan çok var. Bu süre içinde nasıl konuşulduğunu unutmayacaksın, değil mi?”</span></p>

      <p class="calibre2"><span class="none1">“Bir daha hiç unutmayacağım. Yani yalnızca seninle. Ne kadar iyi bir yastık olduğumu görmek ister misin?”</span></p>
    </div>

    <div class="s4">
      <p class="calibre2"><span class="none1">“Nasıl olduğunu?..”</span></p>

      <p class="calibre2"><span class="none1">“Çık dalıma!”</span></p>

      <p class="calibre2"><span class="none1">Dediğini yaptım.</span></p>

      <p class="calibre2"><span class="none1">“Şimdi sallan ve gözlerini kapa.”</span></p>

      <p class="calibre2"><span class="none1">Söylediklerini yerine getirdim.</span></p>
    </div>

    <div class="s6">
      <p class="calibre2"><span class="none1">“Rahat mısın? Hayatında hiç bu kadar iyi bir atın oldu mu?”</span></p>

      <p class="calibre2"><span class="none1">“Olmadı. Büyük bir zevk verdin bana. Ben de öteki atım ‘Ayışığı’nı küçük kardeşime verebilirim. Biliyor musun onu da, yani küçük kardeşimi de çok seveceksin.”</span></p>

      <p class="calibre2"><span class="none1">Aşağı indim, şekerportakalı fidanıma bayılıyordum.</span></p>

      <p class="calibre2"><span class="none1">“Dinle, bir şey yapacağım,” dedim. “Taşınmamızdan önce de, fırsat buldukça gelip seninle gevezelik edeceğim… Şimdi gitmem gerekiyor, bizimkiler yola çıkmak üzere.”</span></p>
    </div>

    <div class="s4">
      <p class="calibre2"><span class="none1">“Ama insan bir dosttan böyle ayrılmaz.”</span></p>

      <p class="calibre2"><span class="none1">“Şşşt! Ablam geliyor!”</span></p>
    </div>

    <div class="s6">
      <p class="calibre2"><span class="none1">Glória, tam fidanı kollarımın arasında sıkarken geldi.</span></p>

      <p class="calibre2"><span class="none1">“Hoşçakal, dostum. Sen yeryüzünün en güzel varlığısın!”</span></p>

      <p class="calibre2"><span class="none1">“Söylememiş miydim?” dedi ablam.</span></p>
    </div>

    <div class="s4">
      <p class="calibre2"><span class="none1">“Evet, doğru. Şimdi, ağacıma karşılık bana hintkirazını ya da demirhindiyi verseniz de istemem.” Glória elini sevgiyle saçlarımda gezdirdi.</span></p>

      <p class="calibre2"><span class="none1">“Ah! Bu minicik beyin, bu minicik beyin!..” diye mırıldandı.</span></p>
    </div>

    <div class="s6">
      <p class="calibre2"><span class="none1">El ele tutuşup yola koyulduk.</span></p>
    </div>

    <div class="s4">
      <p class="calibre2"><span class="none1">“Godóia, şu senin hintkirazını biraz budala bulmuyor musun?”</span></p>

      <p class="calibre2"><span class="none1">“Şimdiden pek bilemem, ama görünüşü biraz öyle.”</span></p>
    </div>

    <div class="s6">
      <p class="calibre2"><span class="none1">“Ya Totoca’nın demirhindisi?”</span></p>

      <p class="calibre2"><span class="none1">“Biraz kaba saba, neden sordun?”</span></p>

      <p class="calibre2"><span class="none1">“Sana şimdiden, gerçeği söyleyip söylemeyeceğimi bilmiyorum. Ama bir gün herhalde bir mucizeyi anlatacağım, Godóia.”</span></p>
    </div><br class="calibre3" id="calibre_pb_5"/>
  </div>

</body>

</html>