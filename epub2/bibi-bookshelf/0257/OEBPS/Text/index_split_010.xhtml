<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <meta content="http://calibre-ebook.com" name="generator"/>
  <title>unnamed</title>
  <meta content="TÜRK" name="author"/>
  <meta content="2014-4-17" name="creation-time"/>
  <meta content="2014-4-17" name="revision-time"/>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">

  <div class="calibre1">
    <div class="s">
      <p class="calibre2"><img alt="" class="calibre5" src="../Images/z4.png"/></p>

      <h2 class="calibre2"><span class="none7"><a class="calibre4" id="bookmark10"></a>Yarasa</span></h2>
    </div>

    <div class="s11">
      <p class="calibre2"><span class="none1">“Elini çabuk tut Zezé, okula geç kalacaksın!”</span></p>

      <p class="calibre2"><span class="none1">Masanın başına oturmuş, hiç acele etmeden kuru ekmekle kahvemi yiyip içiyordum. Her zamanki gibi bir dirseğim masaya dayalıydı, duvara raptiyelenmiş takvime bakıyordum.</span></p>

      <p class="calibre2"><span class="none1">Glória sinirli ve telaşlıydı. Dinlenmiş bir kafayla ev işlerine başlamak için, öğlene kadar görünmemek üzere bir an önce kaybolmamızı sabırsızlıkla bekliyordu.</span></p>

      <p class="calibre2"><span class="none1">“Hadi bakalım, şeytan,” dedi. “Daha saçın bile taranmamış, hep saatinde hazırlanan Totoca gibi olmalısın.”</span></p>

      <p class="calibre2"><span class="none1">Gidip bir tarak getirdi. Saçlarımı taramaya başladı beni.</span></p>

      <p class="calibre2"><span class="none1">“Şu sarı çıyanın taranacak üç tel bile saçı yok,” diye söyleniyordu bir yandan da.</span></p>
    </div>

    <div class="s6">
      <p class="calibre2"><span class="none1">Ayağa kaldırıp tepeden tırnağa incelemeye başladı. Önlüğüm temiz miydi, ya pantolonum?..</span></p>

      <p class="calibre2"><span class="none1">“Artık yolu tut,</span> <span class="none3">Zezé</span><span class="none16">.”</span></p>

      <p class="calibre2"><span class="none1">Totoca ve ben çantalarımızı omzumuza asıyorduk. İçinde kitaplarımız, defterlerimiz, bir de kalemlerimiz vardı yalnızca. Kahvaltılık bir şey söz konusu değildi; öbür çocuklar içindi bu!</span></p>

      <p class="calibre2"><span class="none1">Glória çantamın dibini yokladı, bilyelerin ağırlığını hissetti ve güldü. Okula varmadan, çarşının orada giyeceğimiz lastik pabuçlarımız ellerimizdeydi.</span></p>

      <p class="calibre2"><span class="none1">Sokağa çıkar çıkmaz Totoca tabanları yağlıyor, beni arkada bırakıyordu. O zaman içimdeki kötülük prensi uyanıyordu. Dilediğimi yapabileceğim için Totoca’nın bırakıp gitmesinden hoşnuttum. Beni asıl büyüleyen, Rio-Sáo Paulo yoluydu… Çünkü Yarasa olmak! Evet,</span> <span class="none3">yarasa</span> <span class="none1">olmak. Arabaların arkasına asılmak ve yolun rüzgârını, lastiklerin ıslık çalışında hızı hissetmek. Yeryüzünün en güzel şeyiydi bu. Hepimiz yapıyorduk. Totoca, arkadan gelen arabalar yüzünden çok sıkı tutunmak gerektiğini özellikle öğütleyip nasıl yapılacağını da iyice öğretmişti. Kısa zamanda korku nedir bilmez olmuştum. Serüven tutkusu beni en zorlu arabaların arkasına takılmaya itiyordu. Öyle gözü pek olmuştum ki, Bay Ladislau’nun arabasına daha durmadan atlamıştım. Tek beceremediğim, Portekizli’nin güzel arabasıydı. Gerçekten nefis, bakımlı bir arabadaydı bu. Madenî yerleri ayna gibi parlıyordu. Kornasının çok güzel bir sesi vardı: Kırdaki inekler gibi böğürüyordu. Ve o, bu harika şeyin sahibi olan o adam, insanı hiç de yüreklendirmeyen küstah bir havayla geçip gidiyordu. Kimse kendini bu herife taşıtma cesaretini gösteremiyordu. İnsanı dövdüğü, öldürmeden önce de hadım etmekle tehdit ettiği söyleniyordu. Bu yüzden hiçbir öğrenci, yarasa oyununu ona uygulamaya cesaret edemiyordu. Ya da hiç değilse şimdiye kadar cesaret edememişti.</span></p>

      <p class="calibre2"><span class="none1">Bundan Minguinho’ya söz ettiğimde şöyle dedi:</span></p>

      <p class="calibre2"><span class="none1">“Gerçekten hiç kimse mi, Zezé?”</span></p>

      <p class="calibre2"><span class="none1">“Gerçekten hiç kimse. Bu cesareti kendinde bulan kimse çıkmadı.”</span></p>

      <p class="calibre2"><span class="none1">Minguinho’nun güldüğünü fark ettim, ne düşündüğümü seziyordu.</span></p>

      <p class="calibre2"><span class="none1">“Ama denemek isteğiyle yanıp tutuşuyorsun, değil mi?”</span></p>

      <p class="calibre2"><span class="none1">“Orası öyle. Sanırım…”</span></p>

      <p class="calibre2"><span class="none1">“Ne sanıyorsun?”</span></p>

      <p class="calibre2"><span class="none1">Bu kez gülen bendim.</span></p>

      <p class="calibre2"><span class="none1">“Çabuk söyle!”</span></p>

      <p class="calibre2"><span class="none1">“Çok meraklısın.”</span></p>

      <p class="calibre2"><span class="none1">“Nasıl olsa her zaman anlatırsın bana; eninde sonunda anlatırsın, kendini tutamazsın.”</span></p>

      <p class="calibre2"><span class="none1">“Şunu biliyor musun, Minguinho? Evden saat yedide çıkıyorum, değil mi? Kavşağa vardığımda saat yediyi beş geçiyor. Yediyi on geçe de Portekizli, arabasını ‘Yoksulluk ve Açlık’ Bakkaliyesi’nin köşesinde durdurup bir sigara alıyor… Günün birinde cesaretimi toplayacağım, arabaya binmesini bekleyeceğim ve hop!..”</span></p>

      <p class="calibre2"><span class="none1">“Bunu yapamayacak gibisin.”</span></p>

      <p class="calibre2"><span class="none1">“Yapamaz mıyım? Görürsün.”</span></p>
    </div>

    <div class="s">
      <p class="calibre2"><span class="none11">* * *</span></p>
    </div>

    <div class="s6">
      <p class="calibre2"><span class="none1">Şimdi yüreğim çarpıyordu. Araba durmuş, Portekizli inmişti. Minguinho’nun davranışı, beni cesaretle korku arasında kararsız bırakıyordu. Gitmek istemiyordum, ama gururum da koşmaya zorluyordu beni. Barın arkasını dolandım ve duvar dibine büzüldüm. Fırsattan yararlanıp lastik pabuçlarımı da giydim. Yüreğim öylesine çarpıyordu ki, tütüncü dükkânında bulunan Portekizlinin, yüreğimin sesini duymasından korkuyordum. Bir şey fark etmeden dışarı çıktı. Kapının açıldığını işittim…</span></p>

      <p class="calibre2"><span class="none1">“Ya şimdi ya da hiçbir zaman, Minguinho!”</span></p>

      <p class="calibre2"><span class="none1">Bir atılışta arkadaki yedek tekerleğe yapıştım, korku bana güç veriyordu. İlkokula kadar uzunca bir yol olduğunu biliyordum. Arkadaşlarıma karşı kazandığım zaferin tadı şimdiden damağımdaydı</span></p>

      <p class="calibre2"><span class="none1">“Ay!..”</span></p>

      <p class="calibre2"><span class="none1">Öyle güçlü, öyle tiz bir haykırış koyvermiştim ki, insanlar bir kaza olup olmadığını anlamak için dükkânın kapısına koştular.</span></p>

      <p class="calibre2"><span class="none1">Arabanın üstünde yerden elli santim yükseklikte asılı kalmıştım; sallanıyor, sallanıyordum. Kulaklarım ateş gibiydi. Planımda bir yanlışlık olmuştu herhalde. Heyecandan, motorun çalışıp çalışmadığına kulak vermeyi unutmuştum.</span></p>

      <p class="calibre2"><span class="none1">Portekizli’nin koca suratı sanki daha da büyümüştü. Gözlerinde şimşekler çakıyordu.</span></p>

      <p class="calibre2"><span class="none1">“Seni haylaz seni!” diye haykırdı. “Demek şendin, ha? Böyle bir yumurcakta bu kadar küstahlık!..”</span></p>

      <p class="calibre2"><span class="none1">Beni yere bıraktı. Kulaklarımdan birini de koyverdi ve koca koluyla gözdağı verdi.</span></p>

      <p class="calibre2"><span class="none1">“Her gün arabamı gözlediğini fark etmedim mi sanıyorsun, haylaz? Sana öyle bir ders vereyim ki bir daha aynı şeyi yapma isteğini duymayasın.”</span></p>

      <p class="calibre2"><span class="none1">Küçük düşmek, çektiğim acıdan daha çok üzüyordu beni. Bu hayvana ağız dolusu sövmek isteği duyuyordum içimde.</span></p>
    </div>

    <div class="s8">
      <p class="calibre2"><span class="none1">Ama beni bir türlü bırakmıyordu. Düşüncelerimi sanki seziyor, boştaki öbür eliyle beni korkutmaya devam ediyordu.</span></p>
    </div>

    <div class="s10">
      <p class="calibre2"><span class="none1">“Konuş. Söv hadi. Neden konuşmuyorsun?”</span></p>

      <p class="calibre2"><span class="none1">Gözlerim yaşlarla doluydu. Bu sahnede hazır bulunan ve kötü kötü gülen insanlar karşısında acı çekmek ve küçük düşürülmek yüzünden gözlerimde biriken yaşlarla susuyordum.</span></p>
    </div>

    <div class="s8">
      <p class="calibre2"><span class="none1">Portekizli alaylarını sürdürüyordu:</span></p>
    </div>

    <div class="s10">
      <p class="calibre2"><span class="none1">“Hadi, neden bana sövmüyorsun, yumurcak?” İçimden vahşi bir başkaldırma isteği yükseldi, nefret dolu bir sesle ona karşılık verebilmeyi başardım:</span></p>
    </div>

    <div class="s8">
      <p class="calibre2"><span class="none1">“Şimdi hiçbir şey söylemiyorum, ama düşünüyorum! Büyüdüğümde sizi öldüreceğim bayım!”</span></p>

      <p class="calibre2"><span class="none1">Bir kahkaha koyverdi, oradakiler de onu taklit ettiler.</span></p>

      <p class="calibre2"><span class="none1">“İyi ya, büyü öyleyse, yaramaz. Seni bekliyorum. Ama daha önce sana iyi bir ders vereceğim.”</span></p>

      <p class="calibre2"><span class="none1">Kulağımı bırakıp beni dizlerinin üzerine yatırdı. Bir şaplak indirdi kıçıma, bir tek şaplak. Ama öylesine hızlı vurmuştu ki, kıçımın karnıma girdiğini sandım. Sonra beni bıraktı.</span></p>

      <p class="calibre2"><span class="none1">Sendeleyerek, alaylı sözler arasında uzaklaştım. Rio-Sáo Paulo yolunun öbür yanına vardığımda acıyan kaba etlerimi ancak ovuşturabildim. Orospu çocuğu! Görürdü gününü o! Öcünü alacağıma yemin ettim. Yemin ettim ki… ama bu uğursuz heriflerden uzaklaştıkça acı azalıyordu. En kötüsü de, okuldakilerin durumu öğrendiklerinde yapacaklarıydı. Ya Minguinho’ya ne diyecektim? Olayı görenler, bir hafta boyunca, ‘Yoksulluk ve Açlık’ın önünden her geçişimde, büyük insanlara özgü o her zamanki ukalalıklarıyla bana güleceklerdi. Daha erken evden çıkmalı ve başka bir yerden geçmeliydim…</span></p>
    </div>

    <div class="s6">
      <p class="calibre2"><span class="none1">Çarşıya yaklaşırken bu havalardaydım. Gidip çeşmede ayaklarımı yıkadım, lastik pabuçlarımı giydim. Totoca beni heyecan içinde bekliyordu. Başarısızlığımı ona anlatmayacaktım.</span></p>

      <p class="calibre2"><span class="none1">“Zezé, bana yardım etmelisin.”</span></p>

      <p class="calibre2"><span class="none1">“Ne yaptın?”</span></p>

      <p class="calibre2"><span class="none1">“Bié’yi hatırlıyor musun?”</span></p>
    </div>

    <div class="s4">
      <p class="calibre2"><span class="none1">“Baron de Capanema’da oturan şu boğa mı?”</span></p>

      <p class="calibre2"><span class="none1">“Evet. Çıkışta beni dövecek. Onunla benim yerime dövüşür müsün?”</span></p>
    </div>

    <div class="s6">
      <p class="calibre2"><span class="none1">“Ama beni öldürür.”</span></p>
    </div>

    <div class="s1">
      <p class="calibre2"><span class="none1">“Hiç bile, sen kavgacısın ve yüreklisin.”</span></p>

      <p class="calibre2"><span class="none1">“Tamam. Çıkışta mı?”</span></p>
    </div>

    <div class="s6">
      <p class="calibre2"><span class="none1">“Çıkışta.”</span></p>

      <p class="calibre2"><span class="none1">Totoca böyleydi, hep başı derde girerdi, bunların sıkıntısını ben çekerdim. Ama hoşuma da gitmiyor değildi. Portekizli’ye karşı içimde biriken öfkenin bütün acısını Bié’den çıkaracaktım.</span></p>

      <p class="calibre2"><span class="none1">Gerçek şu ki, o gün esaslı bir sopa yedim; kavganın sonunu, morarıp kapanmış gözler ve sıyrık içinde kalmış kollarla getirdim. Totoca öbür çocuklarla birlikte yere oturmuştu. Kendi kitaplarıyla benimkiler dizlerinin üzerinde, yalnızca beni yüreklendiriyordu. Aynı zamanda da yol gösteriyordu: “Karnına bir kafa at Zezé! Isır onu, tırmala, yağ tulumunun teki. Okkalı bir tekme savur orasına.” ‘Yandaşlarıma’ ve verdikleri öğütlere karşın, Bay Rozemberg, pastanesinden çıkmasa, pestile dönecektim. Kasasını bıraktı ve Bié’yi yakasından tutup sarsarak çekti.</span></p>

      <p class="calibre2"><span class="none1">“Utanmıyor musun? Senin gibi koca bir çocuğun böyle bacak kadar birini dövmesi ayıp değil mi?”</span></p>
    </div>

    <div class="s11">
      <p class="calibre2"><span class="none1">Evde konuşulanlara bakılırsa, Bay Rozemberg’in ablam Lalá’ya gizli bir tutkunluğu vardı. Hepimizi tanıyordu ve içimizden biri Lalá’yla birlikte olduğunda, Bay Rozemberg altın dişlerini ışıldatan geniş bir gülümsemeyle pastalar ve şekerlemeler sunardı.</span></p>
    </div>

    <div class="s">
      <p class="calibre2"><span class="none1">* * *</span></p>
    </div>

    <div class="s11">
      <p class="calibre2"><span class="none1">Dayanamadım, sonunda yenilgimi Minguinho’ya anlattım. Bu morarıp şişmiş gözle yenilgimi ondan uzun süre saklayamazdım da ayrıca. Babam beni bu durumda görünce birkaç tokat attı ve Totoca’ya öğütler verdi. Babam, Totoca’yı hiç dövmezdi, beni döverdi yalnızca. Çünkü kötü olan her şey vardı bende!</span></p>

      <p class="calibre2"><span class="none1">Minguinho olanlan duymuştu kuşkusuz. Öyleyse neden ona anlatmamalıydım? Beni dinledi, sözümü bitirdiğimde nefretle konuştu:</span></p>

      <p class="calibre2"><span class="none1">“Ödlek!”</span></p>

      <p class="calibre2"><span class="none1">“Ne kavgaydı ama, görmeliydin…”</span></p>

      <p class="calibre2"><span class="none1">Böylece, Portekizli’yle aramda geçenlerin hepsini anlattım. Yürekliliğim soluğunu kesmişti, bana şu öğüdü verdi:</span></p>

      <p class="calibre2"><span class="none1">“Bir gün öcünü almak zorundasın!”</span></p>

      <p class="calibre2"><span class="none1">“Evet, alacağım öcümü. Tom Mix’ten tabancasını, Fred Thompson’dan ‘Ayışığı’nı alıp, bir alay da Komançi Kızılderilisi toplayacağım. Günün birinde sana, onun bir bambunun ucunda dalgalanan saçlarını getireceğim.”</span></p>

      <p class="calibre2"><span class="none1">Yine de az sonra öfkem geçti gitti, başka şeylerden konuşmaya başladık.</span></p>

      <p class="calibre2"><span class="none1">“Xururuca, haberin yok. Geçen hafta, iyi bir öğrenci olduğum için bana</span> <span class="none3">Tılsımlı Gül</span> <span class="none1">adlı masal kitabını armağan ettiklerini hatırlıyor musun?”</span></p>
    </div>

    <div class="s6">
      <p class="calibre2"><span class="none1">“Evet hatırlıyorum.”</span></p>

      <p class="calibre2"><span class="none1">“Kitabı okuduğumu sana söylemedim daha. Bir periden kırmızı-beyaz bir gül alan prensin öyküsüydü. Bu değerli prens, koşumları altından bir ata biniyormuş; kitapta öyle anlatılıyor. Bu altın koşumlu at üzerinde serüven arayarak yolculuk ediyormuş. İlk tehlikede tılsımlı gülü bir sallıyormuş, kaçıp kurtulabilmesi için korkunç bir duman beliriyormuş ortalıkta. Doğrusunu istersen, Minguinho, bu masalı çok saçma buldum. Biliyor musun, benim yaşamak istediğim serüvenler gibi değil bu. Ben Tom Mix’inkiler, Buck Jones’unkiler gibi, Fred Thompson’unkiler, Richard Talmadge’inkilere benzer gerçek serüvenler yaşamak istiyorum… Deli gibi dövüşüyorlar onlar. Tabancalar atılıyor, yumruklar konuşuyor… Her tehlikeden kurtulmalarını sağlayacak tılsımlı bir gül olsa işin çekiciliği kalmazdı. Ne dersin?”</span></p>

      <p class="calibre2"><span class="none1">“Ben de sıkıcı olacağı görüşündeyim.”</span></p>

      <p class="calibre2"><span class="none1">“Ama senden istediğim bu değil. Bir gülün gerçekten böyle şeyler yapabileceğine inanıp inanmadığını öğrenmek istiyorum.”</span></p>
    </div>

    <div class="s4">
      <p class="calibre2"><span class="none1">“Gerçekten de çok garip geliyor insana.”</span></p>

      <p class="calibre2"><span class="none1">“Büyükler birtakım masallar anlatıyorlar ve çocukların her anlattıklarına inandıklarını düşünüyorlar.”</span></p>
    </div>

    <div class="s6">
      <p class="calibre2"><span class="none1">“Çok doğru.”</span></p>

      <p class="calibre2"><span class="none1">Bir gürültü işittik, Luís yaklaşıyordu. Küçük kardeşim gitgide tatlı bir çocuk oluyordu. Ne sulugözlü, ne de şamatacı. Onunla uğraşmak zorunda kaldığım zamanlar bile, bu işi hemen hep isteyerek yapıyordum.</span></p>

      <p class="calibre2"><span class="none1">Minguinho’ya şöyle dedim:</span></p>

      <p class="calibre2"><span class="none1">“Ona bu masalı anlatacağım için konuyu değiştirdim, çok da beğenecek. Küçük bir çocuğun hayallerini yıkmamalı!”</span></p>
    </div>

    <div class="s10">
      <p class="calibre2"><span class="none1">“Zezé, oynayalım mı?”</span></p>
    </div>

    <div class="s8">
      <p class="calibre2"><span class="none1">“Ben oynuyorum işte. Sen ne yapmak istiyorsun?”</span></p>
    </div>

    <div class="s10">
      <p class="calibre2"><span class="none1">“Hayvanat bahçesinde gezinmek istiyorum.” içinde yalnızca karatavukla iki pilicin bulunduğu kümese isteksizce baktım.</span></p>
    </div>

    <div class="s8">
      <p class="calibre2"><span class="none1">“Çok geç oldu,” dedim. “Aslanlar yatmaya gitti, Bengal kaplanları da. Bu saatte her yer kapalı. Bilet satmıyorlar artık.”</span></p>

      <p class="calibre2"><span class="none1">“Öyleyse Avrupa’da yolculuk edelim.”</span></p>

      <p class="calibre2"><span class="none1">Bu küçük haşarı, her duyduğunu belliyor, yanılmadan da yineliyordu. Ama işin doğrusu, şu Avrupa yolculuğuna da hiç istekli olmadığımdı. Minguinho’nun yanında kalmayı yeğliyordum. Minguinho, benimle alay etmiyordu, şiş gözümü başıma kakmıyordu.</span></p>
    </div>

    <div class="s10">
      <p class="calibre2"><span class="none1">Küçük kardeşimin yanında oturdum, ona tatlılıkla şöyle dedim:</span></p>
    </div>

    <div class="s8">
      <p class="calibre2"><span class="none1">“Otur şuraya, bir oyun düşüneceğim.”</span></p>

      <p class="calibre2"><span class="none1">Ve az sonra saflık perisi, beyaz bir bulutun üzerinde, uçarak geçti. Ağaç yapraklarını, ırmaktaki yüksek otları, Xururuca’nın dallarını oynattı. Bir gülümseme aydınlattı hırpalanmış yüzümü.</span></p>

      <p class="calibre2"><span class="none1">“Bunu sen mi yaptın Minguinho?” diye sordum.</span></p>

      <p class="calibre2"><span class="none1">“Ben mi, hayır.”</span></p>

      <p class="calibre2"><span class="none1">“Ah! Ne güzeldi ama. Rüzgâr çağı geliyor.” Sokağımızda her şeyin bir çağı vardı. Bilyelerin çağı. Topaç çağı. Sinema yıldızlarının resimlerini toplama çağı. Uçurtma çağı, çağların en güzeliydi. Gökyüzünün her köşesi renk renk uçurtmalarla kaplı olurdu; her biçimde güzel uçurtmalarla. Gökyüzünde bir savaştır giderdi. Uçurtmaların başlan tokuşur, savaşlar çıkar, kementler atılır, kılıçlar savrulurdu.</span></p>
    </div>

    <div class="s6">
      <p class="calibre2"><span class="none1">Bu arada jiletler de uçurtmaların iplerini keser ve bir uçurtma, dengesiz kuyruğunu ipine sararak döne döne yere inerdi. Güzeldi bütün bunlar. Yeryüzü sokak çocuklarınındı; Bangu’nun bütün sokaklarındaki çocukların! Sonra elektrik tellerine takılı bir ölü kalırdı geriye. Ve koşturdu hemen Elektrik İdaresi’nin kamyonu. Öfkeli adamlar, tellerin canına okuyan ölü uçurtmaları çıkarmaya gelirlerdi. Rüzgâr… rüzgâr… Derken rüzgârla birlikte aklıma bir şey geldi:</span></p>

      <p class="calibre2"><span class="none1">“Avcılık oynayalım mı, Luís?”</span></p>

      <p class="calibre2"><span class="none1">“Ata binmeyi bilmem.”</span></p>

      <p class="calibre2"><span class="none1">“Büyüyecek ve yakında öğreneceksin. Otur şuraya ve ata nasıl binildiğine bak.”</span></p>

      <p class="calibre2"><span class="none1">Minguinho bir anda yeryüzünün en güzel atı oluverdi; hızı arttı, kısacık otlar, yemyeşil uçsuz bucaksız bir ovaya dönüştü:</span> <span class="none3">Kovboy</span> <span class="none1">giysim altın işlemeliydi. Göğsümde şerif yıldızı parlıyordu.</span></p>

      <p class="calibre2"><span class="none1">“İleri küçük at, ileri! Dörtnal, dörtnal!..” diye bağırdım.</span></p>

      <p class="calibre2"><span class="none3">Lak-lak-lak.</span> <span class="none1">Yeniden bulmuştum Tom Mix ve Fred Thompson’u, Buck Jones bu kez gelmek istememişti, Richard Talmadge de yeni bir filmde oynuyordu.</span></p>

      <p class="calibre2"><span class="none1">“İleri, ileri, küçük at! Dörtnal, dörtnal! İşte tozu dumana katarak gelen Kızılderili dostlarım…”</span></p>

      <p class="calibre2"><span class="none3">Lak-lak-lak!</span> <span class="none1">Kızılderililerin nal sesleri büyük bir gürültü çıkarıyordu.</span></p>

      <p class="calibre2"><span class="none1">“Dörtnal, dörtnal, küçük at! Ova, bizonlar ve yaban öküzleriyle dolu. Ateş açacağız, dostlarım!</span> <span class="none3">Grav, grav, grav… Taka, taka, taka… Fiyu, fiyu, fiyu!”</span> <span class="none1">Oklar ıslık çalıyordu…</span></p>
    </div>

    <div class="s4">
      <p class="calibre2"><span class="none1">Rüzgâr, nal sesleri, çılgınca at sürme, toz bulutları ve neredeyse haykıran Luís’in sesi.</span></p>

      <p class="calibre2"><span class="none1">“Zezé! Zezé!”</span></p>

      <p class="calibre2"><span class="none1">Atımı hafifçe durdurdum ve gösterdiğim başarılardan ötürü başım dönmüş durumda yere atladım.</span></p>

      <p class="calibre2"><span class="none1">“Ne var? Yoksa bir yabanöküzü üzerine mi geliyor?”</span></p>

      <p class="calibre2"><span class="none1">“Hayır, başka bir oyun oynayalım. Çok Kızılderili var, korkuyorum.”</span></p>

      <p class="calibre2"><span class="none1">“Ama bunlar Apaçi’ler. Hepsi dost.”</span></p>

      <p class="calibre2"><span class="none1">“Yine de korkuyorum. Çok Kızılderili var.”</span></p>
    </div><br class="calibre3" id="calibre_pb_10"/>
  </div>

</body>

</html>