<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <meta content="http://calibre-ebook.com" name="generator"/>
  <title>unnamed</title>
  <meta content="TÜRK" name="author"/>
  <meta content="2014-4-17" name="creation-time"/>
  <meta content="2014-4-17" name="revision-time"/>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">

  <div class="calibre1">
    <div class="s16">
      <p class="calibre2"><img alt="" class="calibre5" src="../Images/z7.png"/></p>

      <h2 class="calibre2"><span class="none7"><a class="calibre4" id="bookmark15"></a>Sevgiyi oluşturan ufak tefek şeyler</span></h2>
    </div>

    <div class="s6">
      <p class="calibre2"><span class="none1">“Ve hiçbiri konuşmuyordu, hem de üstlerine bile binemiyordun demek, Portuga?”</span></p>

      <p class="calibre2"><span class="none1">“Evet.”</span></p>

      <p class="calibre2"><span class="none1">“Oysa çocuktun, değil mi?”</span></p>

      <p class="calibre2"><span class="none1">“Evet. Ama bütün çocuklarda sendeki gibi ağaçları anlama talihi yoktur. Hem bütün ağaçlar da konuşmayı sevmez.”</span></p>

      <p class="calibre2"><span class="none1">Sevgiyle güldü ve devam etti:</span></p>

      <p class="calibre2"><span class="none1">“Gerçek ağaç değildi bunlar, asmaydı. Sen sormadan anlatayım bari: Asmalar, üzüm ağaçlarıdır. Sarmaşık gibi tırmanan bir çeşit büyük bağdır bunlar. Bağbozumu zamanı çok güzel olurlar (nasıl olduğunu bana anlattı) ve üzümü ezerek yapılan şarap (yeniden anlattı)…</span></p>

      <p class="calibre2"><span class="none1">Konuştukça, bana pek çok şeyi en iyi biçimde anlatmayı başarıyordu. Edmundo Dayı kadar iyiydi.</span></p>
    </div>

    <div class="s7">
      <p class="calibre2"><span class="none1">“Daha çok anlat,” dedim.</span></p>

      <p class="calibre2"><span class="none1">“Hoşuna gidiyor mu?”</span></p>

      <p class="calibre2"><span class="none1">“Çok. Elimden gelse, seninle sekiz yüz elli iki bin kilometre hiç durmadan konuşurdum.”</span></p>

      <p class="calibre2"><span class="none1">“Bu kadar yola nasıl benzin yetiştiririz?”</span></p>

      <p class="calibre2"><span class="none1">“Gider gibi yaparız.”</span></p>

      <p class="calibre2"><span class="none1">Sonra bana, kışın kuruyup samana dönüşen otları ve peynirin nasıl yapıldığını anlattı. ‘Piynir’ diyordu. Sözcükleri değiştiriyordu konuşurken, ama bunu daha da güzel buluyordum.</span></p>

      <p class="calibre2"><span class="none1">Sustu, derinden bir iç çekti.</span></p>

      <p class="calibre2"><span class="none1">“Yakın gelecekte oraya dönmek isterim. Sakin, tatlı bir yerde yaşlılığımı beklemek isterim. Monre-al yakınında, Folhadela’da, o güzelim Trâs-os-Montes’imde.”</span></p>

      <p class="calibre2"><span class="none1">Geniş yüzü daha gergin ve hep pırıl pırıl olduğu halde, Portuga’nın babamdan daha yaşlı olduğunu o güne kadar fark etmemiştim. Garip bir şey oldu duygularımda.</span></p>

      <p class="calibre2"><span class="none1">“Ciddi mi konuşuyorsun?”</span></p>

      <p class="calibre2"><span class="none1">O zaman sezdi hayal kırıklığımı.</span></p>

      <p class="calibre2"><span class="none1">“Aptal, buna daha çok zaman var. Belki oraya hayatımda bir daha dönmeyeceğim.”</span></p>

      <p class="calibre2"><span class="none1">“Ya ben?.. İstediğin gibi olmam için o kadar uğraştım!”</span></p>

      <p class="calibre2"><span class="none1">Elimde olmadan, gözlerim yaşlarla dolmuştu.</span></p>

      <p class="calibre2"><span class="none1">“Bazen benim de hayal kurabileceğimi kabul etmelisin.”</span></p>

      <p class="calibre2"><span class="none1">“Ama hayalinde bana yer vermedin.”</span></p>

      <p class="calibre2"><span class="none1">Keyifle güldü.</span></p>

      <p class="calibre2"><span class="none1">“Ben sana bütün hayallerimde yer veriyorum, Portuga. Tom Mix ve Fred Thompson’la yemyeşil geniş çayırlara doğru yola çıktığımda, fazla yorulmadan yolculuk edebilmen için sana bir posta arabası tuttum. Gittiğim bütün yerlerde sen de varsın. Zaman zaman, okulda kapıya bakıyorum ve senin görünüp bana günaydın diyeceğini düşünüyorum…”</span></p>
    </div>

    <div class="s6">
      <p class="calibre2"><span class="none1">“Tanrım! Hiç bu kadar sevgiye susamış bir küçük yürek görmedim… Ama biliyor musun, bana bu kadar bağlanman doğru değil.”</span></p>
    </div>

    <div class="s">
      <p class="calibre2"><span class="none1">* * *</span></p>
    </div>

    <div class="s6">
      <p class="calibre2"><span class="none1">Minguinho’ya anlattıklarım bunlardı işte. Minguinho benden de beter bir gevezeydi.</span></p>

      <p class="calibre2"><span class="none1">“Doğru bu. Xururuca, babam olduğundan beri çocuklarına kanat geren bir ana kuş gibi. Bütün yaptıklarımı beğeniyor. Ama kendine göre beğeniyor. Bu çocuk çok yükselecek, diyen ötekiler gibi değil. Yükseleceğim, ama Bangu’dan hiç çıktığım yok.”</span></p>

      <p class="calibre2"><span class="none1">Minguinho’ya sevgiyle bakıyordum. Sevginin ne olduğunu gerçekten keşfedeli beri, bütün sevdiklerimi sevgiye boğuyordum.</span></p>

      <p class="calibre2"><span class="none1">“Biliyor musun, Minguinho; on iki çocuğum ve ardından bir on iki çocuğum daha olsun istiyorum, anladın mı? İlk on ikisi hep çocuk kalacak; kimse de onları dövmeyecek. Ötekiler büyük insanlar olacaklar. Onlara soracağım: Ne iş tutmak istiyorsun, yavrum? Oduncu mu olmak istiyorsun? Peki, işte sana baltayla kareli gömlek. Sen bir sirkte hayvan eğiticisi mi olmak istiyorsun? Peki, işte sana kırbaç ve giysi…”</span></p>

      <p class="calibre2"><span class="none1">“İyi ama, Noel’de bu kadar çocukla ne yapacaksın?”</span></p>

      <p class="calibre2"><span class="none1">Ah şu Minguinho! Böyle bir anda hiç insanın sözü kesilir mi?..</span></p>

      <p class="calibre2"><span class="none1">“Noel’de çok param olacak. Bir kamyon dolusu kestane ve fındık alacağım. Bol bol ceviz, incir ve kuru üzüm. O kadar çok oyuncakları olacak ki, başkalarına verecekler; yoksul komşu çocuklarına dağıtacaklar… Şimdiden sonra zengin olacağım; piyangoda kazanmak istediğim büyük ikramiyeden de çok param olacak.”</span></p>

      <p class="calibre2"><span class="none1">Minguinho’ya meydan okurcasına baktım, böylece sözümü kesmesini başına kakmış oluyordum.</span></p>

      <p class="calibre2"><span class="none1">“Bırak da arkasını anlatayım. Daha çok çocuk var. Peki, sen kovboy olmak mı istiyorsun oğlum? İşte sana eyer ve kement. Mangaratiba’nın makinisti mi olmak istiyorsun? İşte sana kasketle düdük…”</span></p>

      <p class="calibre2"><span class="none1">“Düdük niçin, Zezé? Tek başına konuşmaktan kafayı üşütüyorsun.”</span></p>

      <p class="calibre2"><span class="none1">Totoca gelmiş yanıma oturmuştu. Dostça bir gülümsemeyle, şeritler ve bira kapaklarıyla süslü şeker portakalı fidanımı seyrediyordu. Bir istediği vardı.</span></p>
    </div>

    <div class="s4">
      <p class="calibre2"><span class="none1">“Zezé, bana dört yüz</span> <span class="none3">reis</span> <span class="none1">borç verir misin?”</span></p>

      <p class="calibre2"><span class="none1">“Hayır.”</span></p>
    </div>

    <div class="s6">
      <p class="calibre2"><span class="none1">“Ama bu kadar paran var, değil mi?”</span></p>

      <p class="calibre2"><span class="none1">“Var.”</span></p>

      <p class="calibre2"><span class="none1">“Nedenini bile sormadan bana bu parayı borç vermeyeceğini söylüyorsun, değil mi?”</span></p>

      <p class="calibre2"><span class="none1">“Trâs-os-Montes’e gidebilmek için çok zengin olmak istiyorum.”</span></p>

      <p class="calibre2"><span class="none1">“Bu da nesi şimdi?”</span></p>

      <p class="calibre2"><span class="none1">“Söylemem.”</span></p>

      <p class="calibre2"><span class="none1">“Öyleyse kendine sakla.”</span></p>

      <p class="calibre2"><span class="none1">“Kendime saklıyorum ve sana dört yüz</span> <span class="none3">reis</span> <span class="none1">borç vermiyorum.”</span></p>

      <p class="calibre2"><span class="none1">“Sen sıçan gibi beceriklisin, iyi nişanlarsın. Yarın bilye oynar satabileceğin kadarını kazanırsın. Birkaç dakikada da dört yüz</span> <span class="none3">reis</span><span class="none1">’ini geri alabilirsin.”</span></p>

      <p class="calibre2"><span class="none1">“Yine de sana dört yüz</span> <span class="none3">reis</span> <span class="none1">borç vermememe engel değil bu. Benimle kavga etmeye de kalkma. Uslu uslu oturmak istiyorum, kimseyle ilgilendiğim yok.”</span></p>

      <p class="calibre2"><span class="none1">“Kavga etmek istemiyorum. Ama sen benim en sevdiğim kardeşimsin. Ve şimdi kalpsiz bir canavar olmuşsun…”</span></p>

      <p class="calibre2"><span class="none1">“Ben canavar değilim. Kalpsiz bir mağara adamıyım.”</span></p>

      <p class="calibre2"><span class="none1">“Ne?..”</span></p>

      <p class="calibre2"><span class="none1">“Bir mağara adamı… Edmundo Dayı bana bir dergideki fotoğrafını gösterdi. Elinde kalın bir sopasıyla kıllı bir adamdı fotoğraftaki. Mağara adamı, dünyanın ilk çağlarında yaşayan, mağaralarda oturan, şey mağaralarında, Nem… Nem… Nem bilmem ne işte. Adım ezberleyemedim, çünkü yabancı ve çok karışık bir addı.”</span></p>
    </div>

    <div class="s4">
      <p class="calibre2"><span class="none1">“Edmundo Dayı’nın, kafana bu kadar saçmalık sokmaması gerekir. Hadi, veriyor musun parayı?”</span></p>

      <p class="calibre2"><span class="none1">“Bilmem bu kadar param var mı?”</span></p>
    </div>

    <div class="s6">
      <p class="calibre2"><span class="none1">“Pışşşşık!.. Pabuç boyamaya çıktığımızda sen bir şey kazanamadığın zaman, ben kazancımı ikiye bölmüyor muyum, Zezé? Yorulduğun zaman sandığını taşımıyor muyum?”</span></p>

      <p class="calibre2"><span class="none1">Doğruydu. Totoca bana çok seyrek kötü davranırdı. Sonunda bu parayı ona borç vereceğimi biliyordum.</span></p>

      <p class="calibre2"><span class="none1">“Verirsen, sana iki harika şey anlatırım,” dedi.</span></p>

      <p class="calibre2"><span class="none1">Ses çıkarmadım.</span></p>

      <p class="calibre2"><span class="none1">“Portakal fidanının, benim demirhindi ağacımdan çok daha güzel olduğunu da söylerim.”</span></p>

      <p class="calibre2"><span class="none1">“Söyler misin bunu?”</span></p>

      <p class="calibre2"><span class="none1">“Söyledim bile.”</span></p>

      <p class="calibre2"><span class="none1">Elimi cebime attım ve bozuklukları salladım.</span></p>

      <p class="calibre2"><span class="none1">“Ya öbür iki şey?”</span></p>

      <p class="calibre2"><span class="none1">“Biliyor musun, Zezé, yoksulluğumuz artık sona erecek. Babam, Santo Aleixo fabrikasında idare amirliği buldu. Yeniden zengin olacağız. Sevinmedin mi?”</span></p>

      <p class="calibre2"><span class="none1">“Elbette. Babam adına sevindim. Ama Bangu’dan ayrılmak istemiyorum. Dindinha’yla kalırım. Buradan ancak Trâs-os-Montes’e gitmek için ayrılırım…”</span></p>

      <p class="calibre2"><span class="none1">“Anlıyorum. Bizimle gelmektense Dindinha’yla kalmayı ve her ay bir müshil almayı yeğliyorsun, öyle mi?”</span></p>

      <p class="calibre2"><span class="none1">“Evet, ama nedenini hiçbir zaman öğrenemeyeceksin… Peki, İkincisi?”</span></p>

      <p class="calibre2"><span class="none1">“Burada söyleyemem. Duymaması gereken ‘biri’ var.”</span></p>

      <p class="calibre2"><span class="none1">Onunla ‘kulübe’nin yanına kadar gittim. Bu önleme karşın alçak sesle konuştu:</span></p>

      <p class="calibre2"><span class="none1">“Seni uyarmam gerek, Zezé; alışman için… Belediye, yolları genişletecek. Lağım akıtan bütün hendekler kapatılacak, bahçenin bu ucu da gidecek.”</span></p>

      <p class="calibre2"><span class="none1">“Ne önemi var?”</span></p>

      <p class="calibre2"><span class="none1">“Sen ki çok zekisin, anlamadın mı?.. Yolu genişletmek için burada ne varsa ortadan kaldıracaklar.”</span></p>

      <p class="calibre2"><span class="none1">Bana şekerportakalı fidanımın yerini gösterdi.</span></p>

      <p class="calibre2"><span class="none1">Ağlamak üzereydim.</span></p>

      <p class="calibre2"><span class="none1">“Yalan söylüyorsun, değil mi Totoca?”</span></p>

      <p class="calibre2"><span class="none1">“Böyle üzülmene gerek yok. Daha çok zaman var.”</span></p>

      <p class="calibre2"><span class="none1">Parmaklarım cebimdeki paraları sinirli sinirli sayıyordu.</span></p>

      <p class="calibre2"><span class="none1">“Doğru söylemedin, değil mi Totoca?”</span></p>
    </div>

    <div class="s4">
      <p class="calibre2"><span class="none1">“Söyledim. Gerçek bu. Erkek değil misin sen ca</span><span class="none1">nım?”</span></p>
    </div>

    <div class="s6">
      <p class="calibre2"><span class="none1">“Öyle…”.</span></p>

      <p class="calibre2"><span class="none1">Ama gözyaşları yanaklarıma utanmasızca akıyordu. Yalvararak kardeşimin karnına yapışıyordum.</span></p>

      <p class="calibre2"><span class="none1">“Benimle birlik olursun, değil mi Totoca? Savaşmak için bir sürü insan bulurum. Kimse küçük portakal fidanımı kesemez…”</span></p>

      <p class="calibre2"><span class="none1">“Tamam. Onlara engel oluruz. Şimdi parayı veriyor musun?”</span></p>

      <p class="calibre2"><span class="none1">“Ne yapacaksın?”</span></p>

      <p class="calibre2"><span class="none1">“Bangu Sineması’na giremeyeceğine göre… Bir Tarzan filmi oynuyor. Ben gider, görürüm, sana sonra anlatırım.”</span></p>

      <p class="calibre2"><span class="none1">Gözlerimi gömleğimin eteğiyle silerek cebimden beş yüz</span> <span class="none3">reis</span> <span class="none1">çıkarıp verdim.</span></p>

      <p class="calibre2"><span class="none1">“Üstü kalsın. Şekerleme alırsın…” Şekerportakalı fidanımın yanına döndüm. Canım konuşmak istemiyordu. Tarzan filmini düşünüyordum. Önceki gün görmüştüm filmi. Daha önce Portuga’ya sözünü etmiştim filmin.</span></p>

      <p class="calibre2"><span class="none1">“Gitmek mi istiyorsun?”</span></p>

      <p class="calibre2"><span class="none1">“Gitmek isterdim ama, Bangu Sineması’na giremem.”</span></p>

      <p class="calibre2"><span class="none1">Nedenini anımsadı. Güldü.</span></p>
    </div>

    <div class="s4">
      <p class="calibre2"><span class="none1">“Küçük kafanda kötü şeyler kurmuyorsun ya?”</span></p>

      <p class="calibre2"><span class="none1">“Yemin ederim, Portuga. Ama bir büyük benimle gelirse bir şey söylemeyeceklerini sanıyorum.”</span></p>

      <p class="calibre2"><span class="none1">“Ya o büyük ben olursam… Bunu mu istiyorsun?”</span></p>
    </div>

    <div class="s6">
      <p class="calibre2"><span class="none1">Yüzüm sevinçle aydınlandı.</span></p>

      <p class="calibre2"><span class="none1">“Ama çalışmam gerek, yavrum,” dedi.</span></p>

      <p class="calibre2"><span class="none1">“Bu saatte hiçbir yerde, hiç kimse olmaz. Oturup gevezelik edeceğine ya da otomobilinde uyuklayacağına gel; Tarzan’ın leoparlarla, timsahlarla, gorillerle nasıl boğuştuğunu gör. Kim oynuyor, biliyor musun? Frank Merrill.”</span></p>

      <p class="calibre2"><span class="none1">Hâlâ kararını verememişti.</span></p>

      <p class="calibre2"><span class="none1">“Sen küçük bir şeytansın. Her şeye bir kulp buluyorsun.”</span></p>

      <p class="calibre2"><span class="none1">“Saat daha iki. Nasılsa çok zenginsin, Portuga. Bugün de çalışma.”</span></p>

      <p class="calibre2"><span class="none1">“Peki, gidelim. Ama yürüyerek gideceğiz. Arabayı olduğu yerde bırakacağım.”</span></p>

      <p class="calibre2"><span class="none1">Ve sinemaya gittik. Ama gişedeki genç kız beni bir yıl süreyle sinemaya sokmamak için kesin emir aldığını söyledi.</span></p>

      <p class="calibre2"><span class="none1">“Sorumluluğunu ben üstleniyorum. Eskidendi o, şimdi uslandı,” dedi Portuga.</span></p>

      <p class="calibre2"><span class="none1">Kız bana baktı, gülümsedim. Parmaklarımın ucuna bir öpücük kondurdum ve ona doğru üfledim.</span></p>

      <p class="calibre2"><span class="none1">“Bana bak, Zezé, yaramazlık yaparsan işimden olurum,” dedi.</span></p>

      <p class="calibre2"><span class="none1">Minguinho’ya anlatmak istemediğim buydu. Ama fazla dayanamadım ve sonunda ona anlattım.</span></p>
    </div><br class="calibre3" id="calibre_pb_14"/>
  </div>

</body>

</html>