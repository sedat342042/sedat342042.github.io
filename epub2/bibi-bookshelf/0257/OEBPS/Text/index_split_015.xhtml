<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <meta content="http://calibre-ebook.com" name="generator"/>
  <title>unnamed</title>
  <meta content="TÜRK" name="author"/>
  <meta content="2014-4-17" name="creation-time"/>
  <meta content="2014-4-17" name="revision-time"/>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">

  <div class="calibre1">

    <div class="s">

      <p class="calibre2">

        <img alt="" class="calibre5" src="../Images/z8.png"/>

      </p>

      <h2 class="calibre2"><span class="none7"><a class="calibre4" id="bookmark16"></a>Mangaratiba</span></h2>

    </div>

    <div class="s6">

      <p class="calibre2"><span class="none1">Öğretmenimiz Cecília Paim, bir cümle, ama kendi bulduğu bir cümleyi yazmak için karatahtaya gelmek isteyen olup olmadığını sorunca, hiçbir öğrenci yerinden kımıldamadı. Ben bir şey düşündüm ve parmağımı kaldırdım.</span></p>

      <p class="calibre2"><span class="none1">“Gelmek mi istiyorsun, Zezé?”</span></p>

      <p class="calibre2"><span class="none1">Sıramdan çıktım, onun sözleriyle gururlanarak karatahtaya yürüdüm:</span></p>

    </div>

    <div class="s4">

      <p class="calibre2"><span class="none1">“Gördünüz mü! Sınıfın en küçüğü!” dedi.</span></p>

      <p class="calibre2"><span class="none1">Karatahtanın yarısına bile yetişemiyordum. Tebeşiri aldım, aşağılarda bir yere özenle yazdım: “Bir kaç gün sonra tatile gideceğiz.”</span></p>

    </div>

    <div class="s6">

      <p class="calibre2"><span class="none1">Yanlış olup olmadığını anlamak için ona bakıyordum. Gülümsüyordu, hoşnuttu. Ve masanın üzerinde boş bir bardak vardı. Boş, ama onun söylediğine göre içinde her zaman hayali bir gül bulunan bar</span><span class="none1">dak. Belki Bayan Cecília Paim çirkin olduğu için kimse ona çiçek getirmiyordu.</span></p>

      <p class="calibre2"><span class="none1">Yine de başarımdan hoşnut, sırama döndüm. Ayrıca, tatile girdiğimizde Portuga’yla birçok gezinti yapacağım için de sevinçliydim.</span></p>

      <p class="calibre2"><span class="none1">Daha sonra başkaları da birtakım cümleler yazmaya karar verdiler. Ama kahraman bendim.</span></p>

      <p class="calibre2"><span class="none1">O sırada biri sınıfa girmek için izin istedi. Geç kalanlardandı bu. Jeronimo’ydu. Çok telaşlı geldi ve tam arkama oturdu. Kitaplarını gürültüyle bıraktı ve yanındakilere bir şey anlattı. Dikkat etmedim. Bilgin olmak için iyi çalışmaya kararlıydım. Ama alçak sesle yapılan konuşmanın bir sözcüğü dikkatimi çekti. Jeronimo, Mangaratiba’dan söz ediyordu.</span></p>

      <p class="calibre2"><span class="none1">“Otomobile mi çarpmış?”</span></p>

      <p class="calibre2"><span class="none1">“Evet, Bay Manuel Valadares’in büyük otomobiline.”</span></p>

      <p class="calibre2"><span class="none1">Elim ayağım kesildi, arkaya döndüm.</span></p>

      <p class="calibre2"><span class="none1">“Ne diyorsun?”</span></p>

      <p class="calibre2"><span class="none1">“Mangaratiba, Kızılderililer Sokağı’ndaki geçitte Portekizli’nin arabasına çarpmış. Bunun için geç kaldım. Tren, otomobili paramparça etmiş. Orası insandan geçilmiyor. Realengo itfaiyecilerini bile çağırmışlar.”</span></p>

      <p class="calibre2"><span class="none1">Soğuk terler dökmeye başlamıştım; gözlerim buğulanmıştı. Jeronimo yanındakinin sorularına karşılık vermeye devam ediyordu:</span></p>

      <p class="calibre2"><span class="none1">“Ölüp ölmediğini bilmiyorum. Çocukların yaklaşmasına izin vermiyorlardı.”</span></p>

      <p class="calibre2"><span class="none1">Farkına varmadan ayağa kalktım. Bir kusma isteği içimi buruyordu, bedenim soğuk bir terle kaplıydı. Sıramdan çıktım, kapıya doğru yürüdüm. Herhalde bembeyaz kesilen suratımdan ürküp yanıma yaklaşan Bayan Cecília Paim’in yüzünü bile fark etmedim.</span></p>

      <p class="calibre2"><span class="none1">“Ne var, Zezé?”</span></p>

      <p class="calibre2"><span class="none1">Ama karşılık verecek durumda değildim. Gözlerim yaşlarla doluyordu. Sonra iyice aklım başımdan gitti, koşmaya başladım ve müdirenin odasına uğramayı bile düşünmeden koşmayı sürdürdüm. Sokağa çıktım, Rio-Sáo Paulo yolunu unuttum, her şeyi unuttum. Koşmaktan, koşmaktan ve oraya varmaktan başka şey düşünmüyordum. Yüreğim, midemden de çok ağrıyordu. Hiç durmadan, Kızılderililer Sokağı boyunca koştum. Pastanenin önüne vardım. Jeronimo’nun yalan söyleyip söylemediğini anlamak için arabalara bir göz attım. Evet, bizim arabamız yoktu. Bir inilti koyverdim ve yeniden koşmaya başladım. Bay Ladislau’nun güçlü kolları beni durdurdu.</span></p>

      <p class="calibre2"><span class="none1">“Nereye gidiyorsun, Zezé?”</span></p>

      <p class="calibre2"><span class="none1">Gözlerimden yağmur gibi yaş akıyordu.</span></p>

      <p class="calibre2"><span class="none1">“Oraya gidiyorum.”</span></p>

      <p class="calibre2"><span class="none1">“Gitmemelisin.”</span></p>

      <p class="calibre2"><span class="none1">Kollarından kurtulamadan deli gibi debelendim.</span></p>

      <p class="calibre2"><span class="none1">“Sakin ol yavrum. Seni bırakmam.”</span></p>

      <p class="calibre2"><span class="none1">“Demek, Mangaratiba öldürdü onu…”</span></p>

      <p class="calibre2"><span class="none1">“Hayır. Cankurtaran geldi bile. Yalnız otomobil çok kötü halde.”</span></p>

      <p class="calibre2"><span class="none1">“Yalan söylüyorsunuz, Bay Ladislau.”</span></p>

      <p class="calibre2"><span class="none1">“Neden yalan söyleyecekmişim? Trenin otomobili ezdiğini sana söylemedim mi? Kendisi hastanede. Ziyaret kabul edebilecek duruma gelince seni ona götürürüm, söz veriyorum. Şimdi gel de bir şey iç.”</span></p>

      <p class="calibre2"><span class="none1">Bir mendil çıkarıp terimi sildi.</span></p>

      <p class="calibre2"><span class="none1">“Biraz kusmak istiyorum.”</span></p>

      <p class="calibre2"><span class="none1">Duvara dayandım, alnımı tuttu.</span></p>

      <p class="calibre2"><span class="none1">“Biraz daha iyi misin, Zezé?”</span></p>

      <p class="calibre2"><span class="none1">Başımla evetledim.</span></p>

      <p class="calibre2"><span class="none1">“Seni evine götürmemi ister misin?”</span></p>

      <p class="calibre2"><span class="none1">Başımla istemediğimi belirtip ağır ağır, ne yapacağımı şaşırmış bir halde uzaklaştım. Bütün gerçeği biliyordum. Mangaratiba asla bağışlamazdı. Trenlerin en güçlüsüydü. İki kez daha kustum ve kimsenin artık benimle ilgilenmediğini gördüm. Yeryüzünde kimse kalmamıştı. Okula dönmedim, yüreğimin beni götürdüğü yere gidiyordum. Zaman zaman hıçkırıklara boğuluyor, yüzümü önlüğüme siliyordum. Bir daha hiç göremeyecektim Portuga’mı, hiç. Gitmişti. Ve yürüyor, yürüyordum. Kendisine Portuga dememe ve ‘yarasalık’ yapmama izin verdiği yerde duruyordu. Bir ağaç gövdesine oturdum ve alnım dizlerimde, tortop oldum.</span></p>

      <p class="calibre2"><span class="none1">Birden, içimden büyük bir başkaldırı yükseldi. “Kötüsün, küçük İsa! Ben ki bu kez benim için Tanrı olarak doğacağına inanıyordum, bana bunu yaptın demek! Neden beni de öbür çocukları sevdiğin gibi sevmiyorsun! Uslu durdum. Kavga etmedim, derslerime çalıştım, sövmedim, ‘kıç’ bile demedim. Neden bana bunu yaptın, küçük İsa? Küçük portakal fidanımı kesecekler, kızmadım. Yalnızca biraz ağladım. Ama şimdi… şimdi…”</span></p>

      <p class="calibre2"><span class="none1">Yeni bir gözyaşı yağmuru.</span></p>

      <p class="calibre2"><span class="none1">“Portuga’mın geri gelmesini istiyorum, küçük İsa. Bana Portuga’mı geri vermelisin…”</span></p>

      <p class="calibre2"><span class="none1">Derken çok tatlı, çok yumuşak bir ses yüreğimle konuştu. Üzerinde oturduğum ağacın acıma dolu sesi olmalıydı bu:</span></p>

      <p class="calibre2"><span class="none1">“Ağlama, küçük çocuk. O, göklerde.”</span></p>

      <p class="calibre2"><span class="none1">Hava kararırken gücüm kalmamıştı, kusacak ve ağlayacak halim bile yoktu. Totoca, beni Bayan Helena Villas-Boas’ın evinin önünde bir basamakta otururken buldu.</span></p>

      <p class="calibre2"><span class="none1">Benimle konuştu, ona bir iniltiyle karşılık verdim.</span></p>

      <p class="calibre2"><span class="none1">“Nen var, Zezé? Konuş benimle.”</span></p>

      <p class="calibre2"><span class="none1">Ama ben alçak sesle inlemeye devam ediyordum. Totoca elini alnıma koydu.</span></p>

      <p class="calibre2"><span class="none1">“Ateşten yanıyorsun. Nen var, Zezé? Benimle gel, eve gidelim. Yavaş yavaş yürümene yardım ederim.”</span></p>

      <p class="calibre2"><span class="none1">İki inilti arasında konuşabildim:</span></p>

      <p class="calibre2"><span class="none1">“Bırak beni, Totoca. Bir daha o eve gitmeyeceğim.”</span></p>

      <p class="calibre2"><span class="none1">“Hadi gel. Orası bizim evimiz.”</span></p>

      <p class="calibre2"><span class="none1">“Artık benim evim yok. Her şey bitti.”</span></p>

      <p class="calibre2"><span class="none1">Ayağa kalkmama yardım etmek istedi, ama hiç gücümün kalmadığını gördü.</span></p>

      <p class="calibre2"><span class="none1">Kollarını boynuma dolayarak kucakladı beni.</span></p>

      <p class="calibre2"><span class="none1">Eve gittik. Beni yatağıma yatırdı.</span></p>

      <p class="calibre2"><span class="none1">“Jandira, Glória! Nerede bunların hepsi?” diye bağırmaya başladı.</span></p>

      <p class="calibre2"><span class="none1">Alaidelerde gevezelik eden Jandira’yı buldu.</span></p>

      <p class="calibre2"><span class="none1">“Jandira, Zezé çok hasta.”</span></p>

      <p class="calibre2"><span class="none1">Jandira homurdanarak eve geldi.</span></p>

      <p class="calibre2"><span class="none1">“Yine bir numara olmalı. Esaslı bir kötek…”</span></p>

      <p class="calibre2"><span class="none1">Ama, Totoca çok düşünceli girmişti odaya.</span></p>

      <p class="calibre2"><span class="none1">“Hayır, Jandira. Bu kez çok hasta, ölecek…”</span></p>

    </div>

    <div class="s">

      <p class="calibre2"><span class="none11">* * *</span></p>

    </div>

    <div class="s6">

      <p class="calibre2"><span class="none1">Hiçbir şey yutmak istemeden üç gün, üç gece geçirdim. Ateş beni yiyip bitiriyordu. Yiyecek ya da içecek bir şey vermek istediklerinde kusmaya başlıyordum. Zayıflıyor, zayıflıyor, zayıflıyordum.</span></p>

      <p class="calibre2"><span class="none1">Kımıldamadan, saatler boyu duvara bakıyordum. Çevremde konuşulduğunu işitiyordum. Her şeyi anlıyor, ama karşılık vermek istemiyordum. Konuşmak istemiyordum. Göklere uçmaktan başka isteğim yoktu.</span></p>

      <p class="calibre2"><span class="none1">Glória odasını değiştirmişti, gecelerini yanımda geçiriyordu. Işığı söndürmelerine izin vermiyordu. Herkes çok iyiydi. Dindinha bile gelip bizimle birkaç gün geçirdi.</span></p>

      <p class="calibre2"><span class="none1">Totoca, iyice açılmış gözlerle saatlerce yanımda duruyor, zaman zaman benimle konuşuyordu:</span></p>

      <p class="calibre2"><span class="none1">“Doğru değildi, Zezé. Bana inanman gerek. Seni üzmek için söyledim. Yol genişletilmeyecek, hiçbir şey…”</span></p>

      <p class="calibre2"><span class="none1">Ev sessizlik içindeydi, ölümün kadifeden ayakları gezinir gibi. Gürültü yapılmıyor, herkes alçak sesle konuşuyordu. Annem, aşağı yukarı bütün gece yanımda kalıyordu. Ve ben ‘O’nu düşünüyordum. Kahkahalarını, konuşmalarını. Dışardaki cırcırböcekleri bile sakalının çıkardığı</span> <span class="none3">hırt hırt</span> <span class="none1">sesini taklit ediyorlardı. Onu düşünmekten kendimi alamıyordum. Şimdi acının ne olduğunu gerçekten biliyordum. Ayağını bir cam parçasıyla kesmek ve eczanede dikiş attırmak değildi bu. Acı, insanın birlikte ölmesi gereken şeydi. Kollarda, başta en ufak güç bırakmayan, yastıkta kafayı bir yandan öbür yana çevirme cesaretini bile yok eden şeydi.</span></p>

    </div>

    <div class="s4">

      <p class="calibre2"><span class="none1">Durum kötüye gidiyordu. Kemiklerim derimden fırlamıştı. Doktor çağrıldı. Dr. Paulhaber geldi, beni muayene etti. Kararını vermekte gecikmedi: “Bu bir şok. Şiddetli bir vurgun. Ancak bu şoku atlatırsa yaşayacaktır.”</span></p>

    </div>

    <div class="s6">

      <p class="calibre2"><span class="none1">Glória, doktorla birlikte dışarı çıktı ve durumu</span></p>

    </div>

    <div class="s1">

      <p class="calibre2"><span class="none1">ona anlattı:</span></p>

    </div>

    <div class="s6">

      <p class="calibre2"><span class="none1">“Gerçekten bir şok bu doktor. Şekerportakalı fidanını keseceklerini öğreneli beri böyle.”</span></p>

      <p class="calibre2"><span class="none1">“Öyleyse, bunun doğru olmadığına onu inandırmak gerek.”</span></p>

      <p class="calibre2"><span class="none1">“Şimdiye kadar bütün yollan denedik, ama inanmıyor. Onun için portakal fidanı, bir insan. Çok garip, çok duyarlı ve erken gelişmiş bir çocuk.”</span></p>

      <p class="calibre2"><span class="none1">Her şeyi işitiyor ve yaşamak istememeye devam ediyordum. Göklere uçmak istiyordum; oysa hiçbir canlı oraya gitmiyordu.</span></p>

      <p class="calibre2"><span class="none1">İlaçlar satın alındı, kusmalarım kesilmiyordu.</span></p>

      <p class="calibre2"><span class="none1">O sıra çok güzel bir şey oldu. Bütün sokak beni görmek üzere harekete geçti. Şeytanın ta kendisi olduğum unutuldu. Bay</span> <span class="none3">Yoksulluk ve Açlık</span><span class="none16">,</span> <span class="none1">bana bir pasta getirdi. Nega Eugenia yumurta getirdi ve kusmalarımın kesilmesi için karnımın üzerine okudu, üfledi.</span></p>

      <p class="calibre2"><span class="none1">“Bay Paulo’nun oğlu ölüm halinde…” diye fısıldaşıyorlardı.</span></p>

    </div>

    <div class="s4">

      <p class="calibre2"><span class="none1">Bu arada güzel şeyler de söylüyorlardı bana: “Çabuk iyileşmelisin, Zezé. Sen ve haşarılıkların olmayınca sokak öyle iç karartıcı ki…”</span></p>

    </div>

    <div class="s6">

      <p class="calibre2"><span class="none1">Bayan Cecília Paim beni görmeye geldi, çantamla birlikte çiçek getirdi. Bunun da, yeniden gözlerimi yaşartmak gibi bir etkisi oldu.</span></p>

      <p class="calibre2"><span class="none1">Sınıftan çıkışımı gördüğünü anlatıyordu, bundan başka bildiği yoktu.</span></p>

      <p class="calibre2"><span class="none1">Ama gerçekten en iç paralayıcı olay, Bay Ariovaldo’nun gelişiydi. Sesini tanıdım ve uyur gibi yaptım.</span></p>

      <p class="calibre2"><span class="none1">“Burada uyanmasını bekleyin efendim.”</span></p>

    </div>

    <div class="s4">

      <p class="calibre2"><span class="none1">Oturdu ve Glória’yla konuşmaya başladı:</span></p>

      <p class="calibre2"><span class="none1">“Bakın küçükhanım, evinizi bulana kadar, bütün mahalleyi koşarak dolaştım, sorup durdum.”</span></p>

      <p class="calibre2"><span class="none1">Uzun uzun burnunu çekti.</span></p>

    </div>

    <div class="s6">

      <p class="calibre2"><span class="none1">“Benim küçük dostum ölemez, hayır. Onu bırakmamak gerek, küçükhanım. Şarkı sözlerimi size getiriyordu, değil mi?”</span></p>

      <p class="calibre2"><span class="none1">Glória güçlükle karşılık verebiliyor, adamcağız konuşuyordu:</span></p>

      <p class="calibre2"><span class="none1">“Bu zavallı küçüğün ölümüne engel olmak gerek. Başına bir felaket gelirse, bu uğursuz mahalleye bir daha uğramayacağım…”</span></p>

      <p class="calibre2"><span class="none1">Odaya girince yatağın yanına oturdu ve elini yanağıma yapıştırdı.</span></p>

      <p class="calibre2"><span class="none1">“Dinle, Zezé! İyileşmen ve yine benimle birlikte şarkı söylemen gerek. Sensiz pek bir şey satamadım. Herkes seni soruyor. ‘Hey Ariovaldi! Nerede küçük kanaryan? ’ diyorlar. İyileşeceğine söz veriyorsun değil mi, söz veriyor musun?”</span></p>

      <p class="calibre2"><span class="none1">Gözlerim bir kez daha yaşlarla dolacak gücü buldu. Bunu görünce Glória, Bay Ariovaldo’yu dışarı çıkardı, heyecanlanmamam gerekiyordu çünkü.</span></p>

    </div>

    <div class="s">

      <p class="calibre2"><span class="none1">* * *</span></p>

    </div>

    <div class="s6">

      <p class="calibre2"><span class="none1">Daha iyiye gidiyordum. Sonunda bir şeyler yutup midemde tutabildim. Ama aynı şeyi yeniden düşündüğümde ateşim çıkıyor, ürpertiler ve soğuk terlerle birlikte kusmalar yeniden başlıyordu. Zaman zaman, Mangaratiba’nın fırlayıp onu ezdiğini görmekten kendimi alamıyordum. Küçük İsa’dan, hiçbir şey duymamış olmasını diliyordum.</span></p>

    </div>

    <div class="s4">

      <p class="calibre2"><span class="none1">Glória geliyor ve elini alnımda gezdiriyordu. “Ağlama, Gum. Bütün bunlar geçecek. İstersen hintkirazımı sana veririm, yalnız senin olur. Bir daha kimse ona dokunamaz.”</span></p>

    </div>

    <div class="s6">

      <p class="calibre2"><span class="none1">Ama dişleri dökülmüş, meyve bile veremeyen yaşlı bir hintkirazı ne işime yarardı? Küçük şeker-portakalı fidanım bile yakında, çok yakında tılsımlı gücünü yitirecek, bütün benzerleri gibi bir ağaç olacaktı. Kuşkusuz, fırsat verirlerse zavallıya…</span></p>

      <p class="calibre2"><span class="none1">Bazıları için ölmek kolaydı. Uğursuz bir trenin gelmesi yetiyordu, tamamdı bu iş. Ama benim için göklere uçmak ne kadar güçtü. Herkes engel olmak için bacaklarımı tutuyordu.</span></p>

      <p class="calibre2"><span class="none1">Glória’nın iyiliği ve bağlılığı beni biraz konuşturmayı başarabiliyordu. Babam bile geceleri sokağa çıkmaz oldu. Ve Totoca, vicdan azabından öyle zayıfladı ki, Jandira sonunda onu payladı:</span></p>

      <p class="calibre2"><span class="none1">“Bir hasta yetmiyor mu Antônio?”</span></p>

      <p class="calibre2"><span class="none1">“Neler hissettiğimi anlamak için benim yerimde olmalısın. Bunu ona ben anlattım. Uyuduğum zaman bile başını karnıma yaslamış, ağladığını hissediyorum, hem ne ağlamak…”</span></p>

      <p class="calibre2"><span class="none1">“Herhalde sen de ağlamayacaksın şimdi. Koca çocuksun. Üstelik o yaşayacak. Git de bana ‘Yoksulluk ve Açlık’tan bir kutu süt al.”</span></p>

      <p class="calibre2"><span class="none1">“Parasını ver öyleyse, babama veresiyeyi kesti.” Güçsüzlük beni sürekli bir uyku halinde tutuyordu. Günle geceyi ayıramaz olmuştum. Ateş düşüyordu, titremelerimin arası da uzamaya başlıyordu. Gözlerimi açıyor, alacakaranlıkta benden uzaklaşmayan Glória’yı buluyordum. Salıncaklı koltuğu odaya getirmişti, sık sık da yorgunluktan uyuyakalıyordu.</span></p>

      <p class="calibre2"><span class="none1">“Godóia, akşam oldu mu?”</span></p>

      <p class="calibre2"><span class="none1">“Neredeyse, şekerim.”</span></p>

      <p class="calibre2"><span class="none1">“Pencereyi açar mısın?”</span></p>

      <p class="calibre2"><span class="none1">“Başını ağrıtmaz mı?”</span></p>

      <p class="calibre2"><span class="none1">“Sanmıyorum.”</span></p>

      <p class="calibre2"><span class="none1">İçeri ışık giriyor ve mavi bir gökyüzü parçası görünüyordu. Gökyüzüne baktım, yeniden ağlamaya koyuldum.</span></p>

      <p class="calibre2"><span class="none1">“Bu da nesi, Zezé? Küçük İsa’nın senin için yaptığı böyle güzel bir gökyüzü… Sabah söyledi bunu bana…”</span></p>

      <p class="calibre2"><span class="none1">Gökyüzünün benim için ne anlama geldiğini anlayamazdı.</span></p>

      <p class="calibre2"><span class="none1">Bana yaklaşıyordu, ellerimi tutuyor, avutmaya çalışarak konuşuyordu. Yüzü zayıf ve yorgundu.</span></p>

      <p class="calibre2"><span class="none1">“Biliyor musun Zezé, yakında düzeleceksin. Uçurtma uçuracak, dağlar gibi bilye ütecek, ağaçlara tırmanacak, Minguinho’nun üzerinde atçılık oynayacaksın. Yeniden o şarkı söyleyen, bana şarkı sözleri ve bir sürü güzel şey getiren çocuk olmanı istiyorum. Bizim sokakta oturanların ne kadar üzgün olduğunu gördün. Herkes senin canlılığını, neşeni arıyor… Ama biraz çaba göstermelisin. Yaşamak, yaşamak ve yaşamak.”</span></p>

      <p class="calibre2"><span class="none1">“Görüyorsun, Godóia. Hiç yaşama isteğim yok artık. İyileşirsem kötü bir çocuk olacağım. Anlayamazsın sen. Artık uslu durmama değecek kimsem kalmadı.”</span></p>

      <p class="calibre2"><span class="none1">“Çok uslu olman da gereksiz. Çocuk ol, o her zamanki küçük çocuk.”</span></p>

      <p class="calibre2"><span class="none1">“Niçin, Godóia? Herkes beni dövsün diye mi? Herkes beni azarlasın diye mi?..”</span></p>

      <p class="calibre2"><span class="none1">Yüzümü avuçları arasına aldı ve kararlı bir sesle konuştu:</span></p>

      <p class="calibre2"><span class="none1">“Dinle, Gum! Bir şeye yemin ederim: İyileştiğinde kimse, hiç kimse, Tanrı bile sana elini sürmeyecektir. Bunu yapmak için önce cesedimin üzerinden geçmeleri gerekir. Bana inanıyor musun?”</span></p>

      <p class="calibre2"><span class="none1">Olumlu bir ‘hım’ sesi çıkardım.</span></p>

      <p class="calibre2"><span class="none1">“Ceset nedir?”</span></p>

      <p class="calibre2"><span class="none1">İlk kez büyük bir sevinç Glória’nın yüzünü aydınlattı. Gülmeye koyuldu. Karmaşık sözcüklerle ilgilenirsem, bunu yeniden yaşamak istemeye başladığımın belirtisi olduğunu biliyordu.</span></p>

      <p class="calibre2"><span class="none1">“Ceset, ölümle, ölüyle aynı şey. Ama şimdi bundan söz etmeyelim, sırası değil.”</span></p>

      <p class="calibre2"><span class="none1">Sözünü etmemenin daha iyi olacağını biliyordum, ama onun günlerdir bir ceset olduğunu düşünmekten de kendimi alamıyordum. Glória benimle konuşmayı sürdürüyor, bir sürü söz ediyordu. Ne var ki, ben şimdi de o iki kuşu düşünüyordum. Mu-habbetkuşunu ve kanaryayı. Ne yapmışlardı onları? Orlando Cabelo de Fogo’nun ispinozu gibi belki onlar da üzüntüden ölecekti. Belki özgürlüklerine kavuşturmak için kafeslerinin kapısını açmışlardı. Ama bu da onları öldürmek gibi bir şey olurdu. Çünkü uçmayı unutmuşlardı artık. Çocuklar sapanla vurana kadar portakal ağaçlarının üzerinde hareketsiz, aptal aptal duracaklardı. Rengârenk kuşlarını besleyecek parası kalmayınca Zico kafes kapılarını açmış ve tam bir kıyım olmuştu. Bir tek kuş bile çocukların taşlarından kendini kurtaramamıştı…</span></p>

      <p class="calibre2"><span class="none1">Evde hayat yeniden olağan akışını sürdürmeye başladı. Yeniden her yanda gürültüler işitildi. Annem işine dönmüştü. Salıncaklı koltuk, salonda her zamanki yerine konmuştu yeniden. Yalnız Glória görevi başından ayrılmıyordu. Beni ayağa kalkmış görmedikçe de uzaklaşmayacaktı.</span></p>

      <p class="calibre2"><span class="none1">“İç şu çorbayı, Gum. Jandira sana bunu yapmak için siyah tavuk kesti. Bak ne güzel kokuyor.”</span></p>

      <p class="calibre2"><span class="none1">Ve kaşıktaki çorbayı üflüyordu.</span></p>

      <p class="calibre2"><span class="none3">“İstersen benim gibi yap, ekmeğini kahvene batır. Ama içerken gürültü çıkarma. Yakışıksız bir şey bu”</span></p>

      <p class="calibre2"><span class="none1">“Hadi Gum, ne oluyor? Şimdi de siyah tavuğu kestikleri için ağlayacak değilsin herhalde? Kartlaşmıştı. Öyle kartlaşmıştı ki, artık yumurtlamıyordu…”</span></p>

      <p class="calibre2"><span class="none3">“Sonunda oturduğum yeri keşfettin”</span></p>

      <p class="calibre2"><span class="none1">“Hayvanat bahçesinde kara bir panter olduğunu biliyorum, ama ondan daha vahşi bir başka panter satın alacağız.”</span></p>

      <p class="calibre2"><span class="none3">“Seni kaçak seni, bu kadar zamandır neredeydin</span><span class="none1">?”</span></p>

      <p class="calibre2"><span class="none1">“Godóia, şimdi içirme, içersem yeniden kusmaya başlayacağım.”</span></p>

      <p class="calibre2"><span class="none1">“Daha sonra verirsem içer misin?”</span></p>

      <p class="calibre2"><span class="none1">Bunun üzerine, kendimi tutamadım, cümle ağzımdan çıkıverdi:</span></p>

      <p class="calibre2"><span class="none1">“Uslu duracağıma, bir daha kavga etmeyeceğime, hiç sövmeyeceğime, ‘kıç’ bile demeyeceğime söz veriyorum… Ama hep senin yanında kalmak istiyorum…”</span></p>

      <p class="calibre2"><span class="none1">Yeniden Minguinho’yla konuştuğumu sandıklarından bana acımayla baktılar.</span></p>

    </div>

    <div class="s">

      <p class="calibre2"><span class="none1">* * *</span></p>

    </div>

    <div class="s6">

      <p class="calibre2"><span class="none1">Önce pencerede belli belirsiz bir hışırtıydı, sonra cama biri vurmaya başladı. Dışardan, çok tatlı bir ses geliyordu:</span></p>

      <p class="calibre2"><span class="none1">“Zezé!”</span></p>

      <p class="calibre2"><span class="none1">Yerimden kalktım, başımı pencerenin tahtasına dayadım.</span></p>

      <p class="calibre2"><span class="none1">“Kim o?”</span></p>

      <p class="calibre2"><span class="none1">“Benim. Aç!”</span></p>

      <p class="calibre2"><span class="none1">Glória’yı uyandırmamak için gürültü yapmamaya çalışarak tokmağı çevirdim. Karanlıkta bir mucizeye benziyordu bu. Minguinho, ‘koşumlarıyla’ pırıl pırıldı.</span></p>

      <p class="calibre2"><span class="none1">“İçeri girebilirsin. Ama gürültü etme, Glória uyanabilir.”</span></p>

    </div>

    <div class="s4">

      <p class="calibre2"><span class="none1">“Uyandırmayacağımdan emin olabilirsin.” Odaya atladı ve ben yatağıma döndüm.</span></p>

    </div>

    <div class="s6">

      <p class="calibre2"><span class="none1">“Bak sana kimi getirdim, o da ziyaretine gelmek istedi.”</span></p>

      <p class="calibre2"><span class="none1">Kolunu uzattı. Gümüşsü bir kuş gördüm.</span></p>

      <p class="calibre2"><span class="none1">“İyi seçemiyorum, Minguinho.”</span></p>

      <p class="calibre2"><span class="none1">“Dikkatle bak. Şaşırtıcı bir şeyle karşılaşacaksın. Onu gümüş tüylerden koşumlarla donattım. Güzel değil mi?”</span></p>

      <p class="calibre2"><span class="none1">“Luciano! Ne güzelsin. Hep böyle olman gerek. Califa Stork’un hikâyesindeki gibi bir şahin sanmıştım seni.”</span></p>

      <p class="calibre2"><span class="none1">Heyecanla başını okşadım, ilk kez çok yumuşak olduğunu ve yarasaların bile sevilmekten hoşlandığını hissettim.</span></p>

      <p class="calibre2"><span class="none1">“Eark etmediğin bir şey var. İyi bak.”</span></p>

      <p class="calibre2"><span class="none1">Olduğu yerde döndü.</span></p>

      <p class="calibre2"><span class="none1">“Tom Mix’in mahmuzlarını taktım. Ken Maynard’ın şapkasını giydim. Fred Thompson’un iki tabancası da bende. Richard Talmadge’in kayışı ve çizmeleri de. Üstüne üstlük Bay Ariovaldo çok sevdiğin kareli gömleğini ödünç verdi.”</span></p>

      <p class="calibre2"><span class="none1">“Hiç bu kadar güzel bir şey görmedim, Minguinho. Bütün bunları nasıl buldun?”</span></p>

      <p class="calibre2"><span class="none1">“Bana ödünç vermeleri için senin hasta olduğunu öğrenmeleri yetti.”</span></p>

      <p class="calibre2"><span class="none1">“Hep bu kılıkta kalamaman ne kötü!”</span></p>

      <p class="calibre2"><span class="none1">Kendisini bekleyen sonu bilip bilmediğini düşünerek Minguinho’ya bakıyordum. Ama bir şey söylemedim.</span></p>

      <p class="calibre2"><span class="none1">O sırada yatağın kıyısına oturdu, gözleri tatlılık ve kuşkuyla dolup taşıyordu. Yüzünü yüzüme yaklaştırdı.</span></p>

      <p class="calibre2"><span class="none1">“Ne var, Xururuca?” dedi.</span></p>

      <p class="calibre2"><span class="none1">“Ama Xururuca sensin, Minguinho.”</span></p>

      <p class="calibre2"><span class="none1">“Öyleyse sen, Xururuquinha’sın. Sevgimi ancak bana söylediğin sevgi sözleriyle anlatabilirim. Başka şeylerle değil.”</span></p>

      <p class="calibre2"><span class="none1">“Böyle konuşma. Doktor ağlamamı ve heyecanlanmamı yasakladı.”</span></p>

      <p class="calibre2"><span class="none1">“Ben de ağlamanı istemiyorum zaten. Tam tersine. Seni çok aradığım, seni yeniden neşeli, sağlıklı görmek istediğim için geldim. Hayatta her şey geçer. Seni gezmeye götürmek için geldim. Geliyor musun?”</span></p>

      <p class="calibre2"><span class="none1">“Çok güçsüzüm.”</span></p>

      <p class="calibre2"><span class="none1">“Biraz temiz hava iyi gelir ama. Pencereden atlamana yardım edeceğim.”</span></p>

      <p class="calibre2"><span class="none1">Ve dışarı çıktık.</span></p>

      <p class="calibre2"><span class="none1">“Nereye gidiyoruz ?”</span></p>

      <p class="calibre2"><span class="none1">“Kanalizasyonların üzerinde dolaşacağız.”</span></p>

      <p class="calibre2"><span class="none1">“Ama Baron de Capanema Sokağı’ndan geçmek istemiyorum. Bir daha geçmek istemiyorum oradan.”</span></p>

      <p class="calibre2"><span class="none1">“İyi ya! Biz de Kanal Sokağı’nı sonuna kadar izleriz.”</span></p>

      <p class="calibre2"><span class="none1">Minguinho boşluğu yaran bir at olmuştu. Luciano omzumda dengeli duruyordu.</span></p>

      <p class="calibre2"><span class="none1">Kanalizasyonlara vardığımızda, Minguinho koca koca borular üzerinde dengemi yitirmemem için elimi tuttu. Güzeldi bu. Bir delik olan yerde su çeşme gibi fışkırıyor, bizi ıslatıyor, tabanlarımız gıdıklıyordu. Biraz başımın döndüğünü hissediyordum, ama Minguinho’nun bana ilettiği dirlik iyi olduğum izlenimini uyandırıyordu. Hiç değilse kalbim normal, korkusuz atıyordu.</span></p>

      <p class="calibre2"><span class="none1">Ansızın uzaktan bir düdük sesi geldi.</span></p>

      <p class="calibre2"><span class="none1">“İşittin mi, Minguinho?”</span></p>

      <p class="calibre2"><span class="none1">“Bir tren sesi.”</span></p>

      <p class="calibre2"><span class="none1">Bu arada bir de garip gürültü yaklaşıyordu. Yeni düdük sesleri sessizliği deldi geçti. Ve dehşet beni felce uğrattı.</span></p>

      <p class="calibre2"><span class="none1">“Gelen o, Minguinho! Mangaratiba! Katil!”</span></p>

      <p class="calibre2"><span class="none1">Rayların üzerindeki tekerleklerin gürültüsü ürkütücü bir biçimde büyüyordu.</span></p>

      <p class="calibre2"><span class="none1">“Çık şuraya, Minguinho! Çabuk çık, Minguinho!”</span></p>

      <p class="calibre2"><span class="none1">Parlak mahmuzları yüzünden, Minguinho bir türlü boruların üzerinde dengeli durmayı başaramıyordu.</span></p>

      <p class="calibre2"><span class="none1">“Çık, Minguinho! Elini ver bana. Seni öldürmek istiyor. Seni ezmek istiyor. Seni parça parça etmek istiyor’</span></p>

      <p class="calibre2"><span class="none1">Minguinho borunun üzerine çıkmıştı ki, uğursuz tren düdük çalarak ve kara bir bulut üfleyerek yanımızdan geçti.</span></p>

      <p class="calibre2"><span class="none1">“Katil!.. Katil!..”</span></p>

      <p class="calibre2"><span class="none1">Tren rayların üzerinde son hızla ilerlemeye devam ediyor, kahkahalarla kesilen sesi bize kadar geliyordu.</span></p>

      <p class="calibre2"><span class="none1">“Benim suçum değil… Benim suçum değil… Benim suçum değil… Benim suçum değil…”</span></p>

      <p class="calibre2"><span class="none1">Evin bütün ışıkları yanmıştı, yarı uykulu yüzler odama daldı.</span></p>

      <p class="calibre2"><span class="none1">“Bir karabasandı.”</span></p>

      <p class="calibre2"><span class="none1">Annem beni kollarına almıştı.</span></p>

    </div>

    <div class="s4">

      <p class="calibre2"><span class="none1">“Bir düşten başka şey değildi, yavrum; bir karabasan…”</span></p>

    </div>

    <div class="s6">

      <p class="calibre2"><span class="none1">Glória, Lalá’ya anlatırken yeniden kusmaya başladım:</span></p>

      <p class="calibre2"><span class="none1">“Katil, diye bağırmasına uyandım. Öldürmekten, ezmekten, parça parça etmekten söz ediyordu… Tanrım, ne zaman bitecek bütün bunlar?”</span></p>

    </div>

    <div class="s">

      <p class="calibre2"><span class="none1">* * *</span></p>

    </div>

    <div class="s6">

      <p class="calibre2"><span class="none1">Birkaç gün sonra her şey bitti. Yaşamaya hükümlüydüm. Yaşamaya! Bir sabah, Glória güler yüzle içeri girdi. Yatakta oturmuş, büyük bir hüzünle hayatı seyrediyordum.</span></p>

      <p class="calibre2"><span class="none1">“Bak, Zezé!”</span></p>

      <p class="calibre2"><span class="none1">Parmaklarının arasında küçük bir beyaz çiçek tutuyordu.</span></p>

      <p class="calibre2"><span class="none1">“Minguinho’nun ilk çiçeği!” dedi. “Yakında büyük bir portakal ağacı olacak, portakallar vermeye başlayacak.”</span></p>

      <p class="calibre2"><span class="none1">Beyaz çiçeği okşadım. Her ne için olursa olsun, ağlamayacaktım bir daha, Minguinho bu çiçekle bana veda etmeye çalışsa, gerçeklerin ve acımın dünyasına geçmek üzere hayallerimin dünyasından ayrılsa bile ağlamayacaktım.</span></p>

      <p class="calibre2"><span class="none1">“Şimdi biraz püre yiyeceksin, yine dünkü gibi evde küçük bir gezinti yapacağız. Hemen geliyorum.”</span></p>

      <p class="calibre2"><span class="none1">O sıra Kral Luís yatağıma çıktı. Şimdi yanıma gelmesine izin veriyorlardı. Önceleri etkilenmesini istememişlerdi.</span></p>

      <p class="calibre2"><span class="none1">“Zezé!”</span></p>

      <p class="calibre2"><span class="none1">“Ne var, küçük kralım benim?”</span></p>

    </div>

    <div class="s4">

      <p class="calibre2"><span class="none1">Gerçekten tek kral oydu. Ötekiler, yani sinek, karo, kupa, maça kralları, oyuncuların parmaklarıyla kirlenmiş görüntülerden başka şeyler değildi. Ve öbürü. Gerçekten bir kral olmayı başaramamıştı. “Zezé, seni çok seviyorum.”</span></p>

    </div>

    <div class="s6">

      <p class="calibre2"><span class="none1">“Ben de seni, sevgili küçüğüm.”</span></p>

      <p class="calibre2"><span class="none1">“Bugün benimle oynar mısın?”</span></p>

      <p class="calibre2"><span class="none1">“Evet, bugün seninle oynayacağım. Ne yapmak istiyorsun?”</span></p>

      <p class="calibre2"><span class="none1">“Hayvanat bahçesine gitmek istiyorum, sonra da Avrupa’ya. Daha sonra da Amazon ormanlarına gidip Minguinho’yla oynamak istiyorum:”</span></p>

      <p class="calibre2"><span class="none1">“Çok yorgun değilsem bunların hepsini yaparız.”</span></p>

      <p class="calibre2"><span class="none1">Kahve içtikten sonra, Glória’nın mutlu bakışları önünde el ele tutuşup bahçenin ucuna doğru yürüdük. Kümese varmadan geriye döndüm ve ona bir veda işareti yaptım. Gözlerinden mutluluk taşıyordu. O garip gelişmişliğimle, yüreğimden geçenleri kestiriyordum: ‘Hayallerine döndü, sana şükürler olsun, Tanrım! ’</span></p>

      <p class="calibre2"><span class="none1">“Zezé!”</span></p>

      <p class="calibre2"><span class="none1">“Hımmm.”</span></p>

      <p class="calibre2"><span class="none1">“Kara panter nerede?”</span></p>

      <p class="calibre2"><span class="none1">Nesnelere inanmadan her şeye yeniden başlamak güçtü. Gerçekten var olan şeyleri ona söylemek istiyordum: ‘Küçük budala, kara panter hiçbir zaman olmadı. Çorbasını içtiğin kart bir siyah tavuktan başka bir şey değildi o. ’</span></p>

      <p class="calibre2"><span class="none1">“İki aslandan başka bir şey yok, Luís. Kara panter, Amazon ormanlarına tatile gitti.”</span></p>

      <p class="calibre2"><span class="none1">Hayallerini olabildiğince uzun süre korumak daha iyiydi. Küçükken ben de aynı şeylere inanırdım. Küçük kral gözlerini iri iri açtı.</span></p>

      <p class="calibre2"><span class="none1">“Şurada, şu ormanda mı?”</span></p>

    </div>

    <div class="s4">

      <p class="calibre2"><span class="none1">“Hayır, korkma. Çok uzaklara gitti, dönmek is</span><span class="none1">tese de yolunu hiç bulamayacak.”</span></p>

    </div>

    <div class="s6">

      <p class="calibre2"><span class="none1">Acı acı gülümsedim. Amazon ormanı yarım düzine kadar dikenli ve düşman portakal ağacından oluşuyordu.</span></p>

      <p class="calibre2"><span class="none1">“Biliyor musun, Luís, Zezé çok güçsüz, dönmek gerek. Yarın daha iyi oynarız. Teleferik oyunu oynanz, ne istersen oynanz.”</span></p>

      <p class="calibre2"><span class="none1">Başını salladı ve benimle ağır ağır geri döndü. Gerçeği anlayamayacak kadar küçüktü daha. Irmağın, Amazon’un yanına gitmek istemiyordum. Tılsımından yoksun Minguinho’yu seyretmek istemiyordum.</span></p>

      <p class="calibre2"><span class="none1">Luís, o beyaz çiçeğin vedalaşmamız olduğun bilmiyordu.</span></p>

    </div>

    <div class="s1">

      <p class="calibre2"></p>

    </div>

  </div>

  <div class="calibre1">
    <div class="s">
      <p class="calibre2"><span class="none4"><a class="calibre4" id="bookmark17"></a>Çok yaşlı bir ağaç</span></p>
    </div>

    <div class="s6">
      <p class="calibre2"><span class="none1">Haber doğrulandığında hava iyice kararmamıştı. Evimizin ve ailemizin üzerine bir huzur bulutu gelip çöreklenmişti sanki.</span></p>

      <p class="calibre2"><span class="none1">Babam elimi tuttu ve herkesin önünde beni dizlerine oturttu. Başımın dönmemesi için koltukta hafif hafif sallanıyordu.</span></p>

      <p class="calibre2"><span class="none1">“Her şey bitti, yavrum. Bir gün sen de baba olacaksın; bir erkeğin hayatındaki bazı anların ne kadar acı olduğunu sen de keşfedeceksin. Sanki her tuttuğu elinde kalıyor insanın, bu da büyük bir umutsuzluğa yol açıyor. Ama bitti artık Baban, Santo Aleixo Fabrikası idare amirliğine atandı.</span> <span class="none1">Noel</span> <span class="none1">gecesi pabuçların artık hiç boş kalmayacak “</span></p>

      <p class="calibre2"><span class="none1">Sustu. O da bunu hayatının sonuna kadar hiç unutmayacaktır.</span></p>

      <p class="calibre2"><span class="none1">“Çok yolculuk edeceğiz. Annenin çalışması ge</span><span class="none1">rekmeyecek, ablalarının da. Üzerinde Kızılderili resmi olan madalyon hâlâ sende mi?”</span></p>
    </div>

    <div class="s4">
      <p class="calibre2"><span class="none1">Ceplerimi karıştırdım, madalyonu buldum.</span></p>

      <p class="calibre2"><span class="none1">“Çok iyi. Başka bir saat alıp madalyonu ona takacağım. Bir gün saat senin olacak…”</span></p>
    </div>

    <div class="s6">
      <p class="calibre2"><span class="none1">“</span><span class="none3">Portuga, carborundum nedir, biliyor musun?”</span></p>

      <p class="calibre2"><span class="none1">Ve babam konuşuyor, konuşuyordu; hiç durmadan.</span></p>

      <p class="calibre2"><span class="none1">Yanağıma değen sakallı yanağı canımı acıtıyordu. Yıpranmış gömleğinden gelen koku midemi bulandırıyordu. Dizlerinden aşağı kaydım, mutfak kapısına kadar gittim. Basamağa oturdum, bahçedeki ışıkların sönmesini seyrettim. Yüreğim öfkesiz başkaldırmıştı. ‘Beni dizlerine oturtan bu adam ne istiyor? Benim babam değil o. Benim babam öldü. Mangaratiba onu öldürdü. ’</span></p>

      <p class="calibre2"><span class="none1">Babam arkamdan gelmişti, yeniden gözlerimin yaşlarla dolu olduğunu gördü.</span></p>
    </div>

    <div class="s4">
      <p class="calibre2"><span class="none1">Benimle konuşmak için neredeyse diz çöktü.</span></p>

      <p class="calibre2"><span class="none1">“Ağlama yavrum. Çok büyük bir evimiz olacak. Tam arkasından gerçek bir ırmak geçiyor. Bir sürü ağaç var, kocaman kocaman, hepsi senin olacak. Salıncaklar yapabileceksin.”</span></p>
    </div>

    <div class="s6">
      <p class="calibre2"><span class="none1">Anlamıyordu. Anlamıyordu. Hiçbir ağaç, Kraliçe Charlotte kadar güzel olamayacaktı.</span></p>
    </div>

    <div class="s4">
      <p class="calibre2"><span class="none1">“Ağaçları herkesten önce sen seçeceksin.”</span></p>

      <p class="calibre2"><span class="none1">Ayaklarına bakıyordum, parmakları terliklerinden dışarı çıkıyordu. Bir ağaçtı o. Ama neredeyse hiç tanımadığım bir ağaç.</span></p>

      <p class="calibre2"><span class="none1">“Bir şey daha var: Küçük şekerportakalı fidanını hemen kesmeyecekler, kesildiğinde de sen çok uzaklarda olacaksın, fark etmeyeceksin bile.” Hıçkırarak bacaklarına sarıldım.</span></p>

      <p class="calibre2"><span class="none1">“Bu artık bir şeye yaramaz, baba; hiçbir şeye yaramaz…”</span></p>

      <p class="calibre2"><span class="none1">Benimkiler gibi yaşlarla dolan gözlerine bakarak bir ölü gibi mırıldandım:</span></p>

      <p class="calibre2"><span class="none1">“Onu kestiler bile, baba; benim küçük şekerportakalı fidanım kesileli bir haftadan çok oluyor.”</span></p>
    </div><br class="calibre3" id="calibre_pb_15"/>
  </div>

</body>

</html>