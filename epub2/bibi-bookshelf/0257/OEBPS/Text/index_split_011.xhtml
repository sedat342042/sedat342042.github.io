<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <meta content="http://calibre-ebook.com" name="generator"/>
  <title>unnamed</title>
  <meta content="TÜRK" name="author"/>
  <meta content="2014-4-17" name="creation-time"/>
  <meta content="2014-4-17" name="revision-time"/>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">

  <div class="calibre1">
    <div class="s">
      <p class="calibre2"><img alt="" class="calibre5" src="../Images/z5.png"/></p>

      <h2 class="calibre2"><span class="none7"><a class="calibre4" id="bookmark11"></a>Fetih</span></h2>
    </div>

    <div class="s6">
      <p class="calibre2"><span class="none1">İlk günler, sigara almak için durduğunda Portekizliye rastlamamak için erken çıkıyor, üstelik yolun öbür yanında yürümeye ve evleri birbirinden ayıran sütleğen çitlerinin gölgesinde gizlenmeye dikkat ediyordum. Rio-Sáo Paulo yoluna vanr varmaz karşıya geçiyor; lastik pabuçlarım elimde, neredeyse fabrikanın duvanna yapışarak yola devam ediyordum. Bütün bu önlemler birkaç gün sonra gereksizleşti. Sokağın belleği zayıftır çünkü. Artık kimse, Bay Paulo’nun oğlunun becerilerini hatırlamıyordu. Yalnız suçlama sırasında beni şöyle gösteriyorlardı: Bay Paulo’nun oğlu bu… Bay Paulo’nun şu azgın oğlu… Bay Paulo’nun şu</span> <span class="none3">ünlü</span> <span class="none1">oğlu… Bir keresinde de korkunç bir şey uydurdular: Bangu takımı, Andaray takımına yenilince şöyle alay ettiler: “Bangu takımı, Bay Paulo’nun oğlu gibi ‘pestil’e</span> <span class="none1">döndü</span><span class="none2">.”</span></p>
    </div>

    <div class="s11">
      <p class="calibre2"><span class="none1">Ara sıra o uğursuz arabanın kavşakta durduğunu görüyor, büyüdüğümde öldürmeye karar verdiğim Portekizli’yi görmemek için yolumu değiştiriyordum. Evet, yeryüzünün en güzel arabasının direksiyonunda çalımla oturan o hayvanın geçişini görmemek için adımlarımı yavaşlatıyordum.</span></p>

      <p class="calibre2"><span class="none1">O sıra birkaç gün ortadan kayboldu Portekizli. Ne büyük rahatlıktı! Kuşkusuz çok uzaklara gitmişti, belki de tatile. Daha rahat bir yürekle okulun yolunu tuttum; bu adamı ilerde öldürme zahmetine değip değmediğini bile düşünmeye başlamıştım. Ama kesin olan bir şey de vardı: Daha gösterişsiz bir otomobilin arkasına atladığımda aynı heyecanı hiç duymuyordum; kulaklarım da başlıyordu yanmaya.</span></p>

      <p class="calibre2"><span class="none1">İnsanlarla sokağın günlük hayatı olağan akışını izliyordu. Uçurtma ve sokaktaki ‘çılgın oyunlar çağı’ gelmişti. Mavi gökyüzü her renkteki o eşsiz uçurtmalarla kaplıydı.</span> <span class="none3">Rüzgâr</span> <span class="none1">çağı geldi mi, Minguinho’ dan biraz uzaklaşıyordum, ancak esaslı bir kötekten sonra cezaya çarptırıldığımda gidip yeniden onu buluyordum. Kaçmaya da kalkmıyordum hiç, çünkü kaba etlere üst üste inen iki tokat insanın canını müthiş yakıyordu. Böyle durumlarda Kral Luís’i, şekerportakalı fidanını süslemeye, koşumlarını takmaya -bayılıyordum bu deyime- götürüyordum. Fidanımın büyüdüğünü söylemek gerek, yakında buna çiçek ve meyve verecekti. Öbür portakal ağaçları geç kalmıştı. Benim şekerportakalı fidanım, Edmundo Dayı’nın benim için söylediği gibi ‘erken gelişmişti’. Daha sonra Dayım bunun ne anlama geldiğini anlattı bana: ötekilerden önce olan şey. Aslında Dayımın bu konuyu bana pekiyi anlatamadığını sanıyorum. Şu anlama geliyordu yalnızca: ‘İlerde olan her şey. ’</span></p>
    </div>

    <div class="s7">
      <p class="calibre2"><span class="none1">Sicim parçaları, iplikler alıyor, bir sürü gazoz kapağını delip Minguinho’ya ‘koşum’ takıyordum. Güzelliği görülmeye değerdi! Rüzgâr estiğinde gazoz kapaklan birbirine vuruyordu sanki. ‘Ayışığı’na binen Fred Thompson’un mahmuzları vuruyordu birbirine…</span></p>

      <p class="calibre2"><span class="none1">İlkokulun dünyası da çok hoştu. Bütün ulusal marşları ezbere biliyordum. Gerçek büyük marşı, öbür bayrak marşlarını ve Ulusal Özgürlük marşını: ‘Özgürlük, kanatlarını aç ülkemize. ’ Benim en çok sevdiğim buydu, Tom Mix’in de sanırım. Ata binip avlandığımız ya da savaşmadığımız günler, bana saygıyla şöyle diyordu:</span></p>

      <p class="calibre2"><span class="none1">“Hadi,</span> <span class="none3">Pinagé</span> <span class="none1">savaşçısı! Özgürlük marşını söyle.”</span></p>

      <p class="calibre2"><span class="none1">İncecik sesim, uçsuz bucaksız ovayı dolduruyordu; salılan Bay Ariovaldo’ya yardım ettiğim sıralar söylediklerimden çok daha güzeldi.</span></p>

      <p class="calibre2"><span class="none1">Salı günleri, her zamanki gibi okulu asıp dostum Ariovaldo’yu getirecek treni bekliyordum. Elinde, az sonra satacağımız şarkı sözleri destesiyle, merdivenden inişini görüyordum. İki torba dolusu şarkı sözü vardı yanında; yedekti bunlar. Aşağı yukarı her seferinde bütün şarkı sözlerini satardı, ikimizi de sevince boğardı bu…</span></p>

      <p class="calibre2"><span class="none1">Okul bahçesinde, zaman buldukça bilye oynardık. Ben bu işin şampiyonu olarak tanınırdım. Attığımı vururdum, çantamdaki bilyelerin üç katıyla eve dönmediğim pek seyrekti.</span></p>

      <p class="calibre2"><span class="none1">En duygulandığım olay da, öğretmenim Bayan Cecília Paim’le olan ilişkimdi. Ona sokakta çocukların en şeytanı olduğum anlatılsa, herhangi birinden daha çok sövdüğüm söylense, inanmazdı. Hele yaramazlıkta benzerim bulunmadığını kanıtlasalar, buna hiç kulak asmazdı. Okulda bir melektim. Bana en ufak bir sitemde bulunan yoktu. O zamana kadar okul içinde gördükleri en küçük çocuk olduğumdan, öğretmenlerin sevgilisiydim. Kendi öğretmenim Bayan Cecília Paim, yoksulluğumuzu biliyordu; ikindi kahvaltısında benden başka herkesin bir şey yediğini görünce üzülüyor, beni bir kenara çekip pastaneden kremalı börek almaya yolluyordu. Beni o kadar seviyordu ki, onu hayal kırıklığına uğratmamak için uslu duruyordum herhalde.</span></p>
    </div>

    <div class="s6">
      <p class="calibre2"><span class="none1">İşte o sıra başıma geldi bu iş. Her zamanki gibi, Rio-Sáo Paulo yolunda ağır ağır yürüyordum. Derken Portekizli’nin koca arabası yavaşça yanımdan geçti. Koma üç kez çaldı ve canavarın bana gülümseyerek baktığını gördüm. Bu da nefretimi ve büyüyüp onu öldürme isteğimi yeniden uyandırdı. Bütün gururumu topladım ve onu görmezden gelerek başımı dikip geçtim.</span></p>
    </div>

    <div class="s">
      <p class="calibre2"><span class="none1">* * *</span></p>
    </div>

    <div class="s6">
      <p class="calibre2"><span class="none1">“Sana anlattığım gibi, Minguinho. Her gün aynı şey. Sanki geçmemi bekliyor ve başlıyor korna çalmaya. Üç kez çalıyor. Dün de eliyle bir işaret yaptı”</span></p>

      <p class="calibre2"><span class="none1">“Sen ne yapıyorsun?”</span></p>

      <p class="calibre2"><span class="none1">“Kılımı bile kıpırdatmıyorum. Onu görmezden geliyorum. Benden korkmaya başlıyor. Yakında altı yaşımı dolduracağım; kısa süre sonra da büyüyüp kocaman olacağım.”</span></p>

      <p class="calibre2"><span class="none1">“Senden korktuğu için dost olmaya kalkmasın?”</span></p>

      <p class="calibre2"><span class="none1">“Hiç kuşkum yok. Bekle, sandığı getireyim.”</span></p>

      <p class="calibre2"><span class="none1">Minguinho biraz büyümüştü. Eyerime tırman</span><span class="none1">mak için yere bir sandık koymam gerekiyordu.</span></p>

      <p class="calibre2"><span class="none1">“Tamam. Şimdi gevezelik edebiliriz.”</span></p>

      <p class="calibre2"><span class="none1">Tepeye tünediğimde kendimi herkesten büyük hissediyordum. Görüntüye, ırmaktaki ot kümelerine, onlara konup sağı solu gagalayan saka kuşlarıyla isketelere tepeden bakıyordum. Akşam olup da hava biraz kararınca başka bir Luciano, Campo dos Afonsos’daki uçaklardan biri gibi tepemde neşeyle dönüp durmaya başlıyordu. Başlangıçta, Minguinho bile yarasadan korkmayışıma şaştı, çünkü genellikle bütün çocuklar yarasadan korkar. Üstelik, Luciano günlerdir görünmemişti. Kendine başka bir Campo dos Afonsos bulmuş olmalıydı.</span></p>

      <p class="calibre2"><span class="none1">“Gördün mü, Minguinho! Nega Eugenia’nın hintarmutları sararmaya başlıyor. Yakında olgunlaşacaklar. İşin kötüsü, beni bir yakalarsa Minguinho… Bugün üç kez dayak yedim zaten. Ceza verdikleri için buradayım…”</span></p>

      <p class="calibre2"><span class="none1">Ama şeytan yere inmeme yardım etti ve beni sütleğen çitine doğru itti. İkindi rüzgârı burnuma hintarmutlarının kokusunu getiriyordu, ya da ben öyle sanıyordum… Sağa bir göz atıyor, solda bir dalı itiyordum ve şeytan kulağıma durmadan fısıldıyordu: “Hadisene, budala! Ortalıkta kimsenin olmadığını görmüyor musun? Bu saatte Japon kadının dükkânına gitmiş olması gerek. Bay Benedito mu? Hiç tehlike yok. Yarı yarıya sağır ve kör. Bir şey görmüyor nasıl olsa. Seni duysa bile kaçacak zaman bulursun…”</span></p>

      <p class="calibre2"><span class="none1">Irmağa kadar çiti izledim ve kararımı verdim. Harekete geçmeden, Minguinho’ya gürültü etmemesini işaret ettim. Yüreğim daha hızlı çarpıyordu. Nega Eugenia’nın şakası yoktu. Çok da keskin bir dili vardı. Soluk almadan, parmaklarımın ucuna basarak ilerliyordum ki, mutfağın penceresinden bağırdığını işittim:</span></p>

      <p class="calibre2"><span class="none1">“Ne var, yumurcak?”</span></p>

      <p class="calibre2"><span class="none1">Bir yalan atıp kaçan topumu almaya geldiğimi söylemeyi bile akıl edemedim. Tabanları yağladım ve küt pat, ırmağın üzerinden atladım. Ama orada beni başka bir şey bekliyordu. Öylesine büyük bir acıydı ki bu, bağıracak oldum. Ne var ki, bağırsam iki kat dayak yiyecektim. Birincisi verilen cezaya uymadığım, İkincisi de komşuların hintarmutlarını çalmaya kalktığım ve sol ayağıma bir cam parçası batırmayı becerdiğim için!</span></p>

      <p class="calibre2"><span class="none1">Acıdan başım dönerek şişe kırığını ayağımdan çıkarmaya çalışıyor, alçak sesle inliyor, kanımın ırmağın kirli suyuna karıştığını görüyordum. Şimdi ne olacaktı? Cam parçasını çıkarmayı başardım, gözlerime yaşlar doldu, ama kanı nasıl durduracağımı bilmiyordum. Acıyı hafifletmek için bütün gücümle ayak bileğimi sıkıyordum. Dayanmam gerekliydi. Yakında hava kararacak, geceyle birlikte babam, annem ve Lalá eve döneceklerdi. Biri beni yakalarsa kesinlikle döverdi. Belki de sırayla döverlerdi. Sendeleyerek tümseğe tırmandım, tek ayağımla gidip şekerportakalı fidanımın dibine oturdum. Canım hâlâ çok acıyordu, ama kusma isteği geçmişti.</span></p>

      <p class="calibre2"><span class="none1">“Bak, Minguinho!” dedim.</span></p>

      <p class="calibre2"><span class="none1">Bakar bakmaz dehşete düştü. O da benim gibiydi, kan görmeyi sevmezdi.</span></p>

      <p class="calibre2"><span class="none1">“Ne yapmalı, Tanrım!” diye söylendi.</span></p>

      <p class="calibre2"><span class="none1">Totoca bana yardım edebilir, diye düşündüm. Ama bu saatte nerededir kimbilir? Aklıma Glória geldi. Mutfakta olmalıydı şimdi. Beni bu kadar dövmelerini istemeyen tek kişiydi Glória. Belki kulaklarımı çekecek ya da yeni bir ceza daha verecekti, ama bu yol denenmeliydi.</span></p>

      <p class="calibre2"><span class="none1">Glória’yı yumuşatma çarelerini düşünerek mutfak kapısına kadar sürüklendim. İş işliyordu. Acınacak bir durumda oturdum ve bu kez Tanrı yardımıma geldi. Glória yüzüme baktı ve başımın önümde olduğunu gördü. Cezada olduğum için bir şey söylememeye karar verdi. Gözlerim yaşlarla doluydu, burnumu çekiyordum. Glória’nın bakışı üzerimdeydi. Elindeki işini bırakmıştı, hareketsizdi şimdi.</span></p>

      <p class="calibre2"><span class="none1">“Ne var, Zezé?”</span></p>
    </div>

    <div class="s4">
      <p class="calibre2"><span class="none1">“Hiç, Godóia… Neden kimse beni sevmiyor?”</span></p>

      <p class="calibre2"><span class="none1">“Çok budalasın.”</span></p>
    </div>

    <div class="s6">
      <p class="calibre2"><span class="none1">“Bugün üç kez dayak yedim, Godóia.”</span></p>

      <p class="calibre2"><span class="none1">“Hak etmemiş miydin üçünü de?”</span></p>

      <p class="calibre2"><span class="none1">“Onu demek istemedim. Kimse beni sevmediği için, dövmek istediklerinde herhangi bir şeyi bahane ediyorlar.”</span></p>

      <p class="calibre2"><span class="none1">Glória’nın on beş yaşındaki yüreği yumuşamaya başlamıştı. Bunu hissediyordum.</span></p>

      <p class="calibre2"><span class="none1">“Sanırım en iyisi, Rio-Sáo Paulo yolunda kendimi bir arabanın altına atmam.”</span></p>
    </div>

    <div class="s4">
      <p class="calibre2"><span class="none1">Ve gözlerimden sel gibi yaş akmaya başladı. “Saçma sapan şeyler söyleme, Zezé. Seni çok seviyorum.”</span></p>
    </div>

    <div class="s6">
      <p class="calibre2"><span class="none1">“Hayır, sevmiyorsun. Sevseydin bugün beni dövmelerine engel olurdun.”</span></p>
    </div>

    <div class="s4">
      <p class="calibre2"><span class="none1">“Neredeyse gece iniyor. Bugün daha çok yaramazlık yapacak zaman bulamayacaksın nasılsa.”</span></p>

      <p class="calibre2"><span class="none1">“Ama yaptım bile…”</span></p>
    </div>

    <div class="s6">
      <p class="calibre2"><span class="none1">İşini bıraktı ve yanıma yaklaştı. Ayağımın çevresindeki kan birikintisini görünce çığlığını güçlükle tuttu.</span></p>

      <p class="calibre2"><span class="none1">“Tanrım! Güm! Ne oldu sana?”</span></p>

      <p class="calibre2"><span class="none1">Kazanmıştım. Bana ‘Güm’ dedi mi kurtuldum demekti.</span></p>
    </div>

    <div class="s8">
      <p class="calibre2"><span class="none1">Küçük bedenimi kollarına aldı, bir iskemleye oturttu. Aceleyle koşup bir leğen tuzlu su getirdi, ayaklarımın dibine diz çöktü.</span></p>

      <p class="calibre2"><span class="none1">“Çok canın acıyacak, Zezé.”</span></p>

      <p class="calibre2"><span class="none1">“Zaten çok acıyor.”</span></p>

      <p class="calibre2"><span class="none1">“Tanrım! Aman Tanrım! Neredeyse üç parmak boyunda yarmışsın ayağını. Nasıl yaptın bunu, Zezé?”</span></p>

      <p class="calibre2"><span class="none1">“Ne olur kimseye söyleme, Godóia. Uslu duracağıma yemin ederim. Bir daha kimseye beni bu kadar dövdürme…”</span></p>

      <p class="calibre2"><span class="none1">“Tamam, tamam, bir şey söylemem. Ama ne yapacağız? Herkes sargılı ayağını görecek. Yarın da okula gidemeyeceksin. Eninde sonunda fark edecekler.”</span></p>

      <p class="calibre2"><span class="none1">“Okula gideceğim. Köşeye kadar lastik pabuçlarımı giyerim, sonrası kolay.”</span></p>

      <p class="calibre2"><span class="none1">“Yatman gerek, ayağını uzatman gerek, yoksa yarın hiç yürüyemezsin.”</span></p>

      <p class="calibre2"><span class="none1">Seke seke yatağa kadar gitmeme yardım etti.</span></p>

      <p class="calibre2"><span class="none1">“Ötekiler gelmeden sana yiyecek bir şey getireyim.”</span></p>

      <p class="calibre2"><span class="none1">Yemeğimle geri döndüğünde onu öpmekten kendimi alamadım. Çok az yaptığım bir şeydi bu.</span></p>
    </div>

    <div class="s">
      <p class="calibre2"><span class="none11">* * *</span></p>
    </div>

    <div class="s8">
      <p class="calibre2"><span class="none1">Herkes akşam yemeği için toplandığında annem yokluğumu fark etti.</span></p>

      <p class="calibre2"><span class="none1">“Zezé nerede?”</span></p>

      <p class="calibre2"><span class="none1">“Yattı. Başının ağrısından yakınıyordu.”</span></p>

      <p class="calibre2"><span class="none1">Konuşmaları kendimden geçmiş dinliyordum. Yaramın sızısını bile unutturuyordu bu bana. Konuşma konusu olmak çok hoşuma gidiyordu. Tam o sırada Glória, savunmamı üstlenmeye karar verdi. Hem üzgün, hem de suçlayıcı bir sesle konuştu: “Herkes durmadan bu çocuğu dövüyor. Bugün dayaktan canı çıktı. Bir günde üç kez dayak da çok artık.”</span></p>
    </div>

    <div class="s4">
      <p class="calibre2"><span class="none1">“Ama felaket bir çocuk. Ancak dayak yediğinde rahat duruyor.”</span></p>

      <p class="calibre2"><span class="none1">“Ya sen, sanki onu hiç dövmediğini mi söyleyeceksin?”</span></p>

      <p class="calibre2"><span class="none1">“Aşağı yukarı hiç dövmüyorum. Çok çok, kulaklarını çekiyorum.”</span></p>

      <p class="calibre2"><span class="none1">Bir sessizlik oldu. Glória beni savunmayı sürdürdü:</span></p>

      <p class="calibre2"><span class="none1">“Bir düşünsenize, daha altı yaşında bile değil. Belki çekilmez bir çocuk, ama daha çok küçük.”</span></p>

      <p class="calibre2"><span class="none1">Bu konuşma beni mutlu etti.</span></p>
    </div>

    <div class="s">
      <p class="calibre2"><span class="none11">* * *</span></p>
    </div>

    <div class="s4">
      <p class="calibre2"><span class="none1">Glória beni hazırlarken kuşkuluydu. Lastik pabuçlarımı giymeme yardım ediyordu.</span></p>

      <p class="calibre2"><span class="none1">“Yürüyebilecek misin?”</span></p>

      <p class="calibre2"><span class="none1">“Tamam, tamam.”</span></p>

      <p class="calibre2"><span class="none1">“Rio-Sáo Paulo yolunda yaramazlık yapmayacaksın, değil mi?”</span></p>

      <p class="calibre2"><span class="none1">“Hayır yapmayacağım.”</span></p>

      <p class="calibre2"><span class="none1">“Söylediğin doğru muydu? Hani… Arabanın altına…”</span></p>

      <p class="calibre2"><span class="none1">“Hayır. Kimsenin beni sevmediğini düşündükçe çok mutsuz olmuştum da.”</span></p>

      <p class="calibre2"><span class="none1">Sarı saçlarımı okşadı ve beni gönderdi.</span></p>

      <p class="calibre2"><span class="none1">En güç şeyin anayola varmak olduğunu sanıyordum. Pabuçlarımı çıkardığımda acı hafifleyecekti.</span></p>
    </div>

    <div class="s2">
      <p class="calibre2"><span class="none1">Ama ayağım yere değdiğinde, fabrika duvarına dayanarak çok yavaş yürümek zorunda kaldım.</span></p>
    </div>

    <div class="s7">
      <p class="calibre2"><span class="none1">Tam o sırada oldu işte: Korna üç kez çaldı. Ne talihsizlik! Acıdan geberdiğim yetmiyormuş gibi, bir de gelip beni alaya alıyordu…</span></p>
    </div>

    <div class="s2">
      <p class="calibre2"><span class="none1">Arabasını yakınımda durdurdu, eğildi ve sordu: “Ah! Sivrisinek, ayağın mı acıdı?”</span></p>
    </div>

    <div class="s7">
      <p class="calibre2"><span class="none1">Bunun kimseyi ilgilendirmediğini söyleme isteği duydum. Ama bana haylaz demediği için karşılık vermedim ve yürümeye devam ettim. Aşağı yukarı beş metre yol aldım.</span></p>

      <p class="calibre2"><span class="none1">Arabayı yeniden çalıştırdı, beni geçti, neredeyse beni duvara yapıştırarak yolun kıyısında önümü kesecek biçimde durdu. Kapıyı açıp indi. Uzun boyuyla bana tepeden bakıyordu.</span></p>
    </div>

    <div class="s2">
      <p class="calibre2"><span class="none1">“Çok mu acıyor, Sivrisinek?”</span></p>
    </div>

    <div class="s7">
      <p class="calibre2"><span class="none1">Beni döven birinin böyle tatlı, neredeyse dost bir sesle konuşması olanaksızdı. Yanıma yaklaştı ve hiç beklemediğim halde, o koca gövdesiyle diz çöktü, gözlerimin içine baktı. Yüzünde öyle bir gülümseme vardı ki, sevgi doluydu sanki.</span></p>

      <p class="calibre2"><span class="none1">“Canın çok acıyor, değil mi? Nen var?”</span></p>

      <p class="calibre2"><span class="none1">Karşılık vermeden önce biraz burnumu çektim.</span></p>

      <p class="calibre2"><span class="none1">“Ayağıma bir cam parçası girdi.”</span></p>

      <p class="calibre2"><span class="none1">“Yara derin mi?”</span></p>

      <p class="calibre2"><span class="none1">Derinliğini parmaklarımla gösterdim.</span></p>

      <p class="calibre2"><span class="none1">“Önemli demek! Neden evde kalmadın öyleyse? Okula gidiyorsun sanırım, öyle mi?”</span></p>
    </div>

    <div class="s9">
      <p class="calibre2"><span class="none1">“Evde kimse ayağımı kestiğimi bilmiyor. Anlasalar, bir daha yapmamam için yine döverler beni…”</span></p>

      <p class="calibre2"><span class="none1">“Gel, seni götüreyim.”</span></p>
    </div>

    <div class="s7">
      <p class="calibre2"><span class="none1">“Hayır. Teşekkür ederim, Efendim.”</span></p>

      <p class="calibre2"><span class="none1">“Ama neden?”</span></p>

      <p class="calibre2"><span class="none1">“Okulda herkes, aramızda olup biteni biliyor!”</span></p>
    </div>

    <div class="s6">
      <p class="calibre2"><span class="none1">“Ama bu durumda yürüyemezsin.”</span></p>

      <p class="calibre2"><span class="none1">Doğru söylediğini kabul ederek ve gururumun tel tel dağıldığını hissederek başımı eğdim.</span></p>

      <p class="calibre2"><span class="none1">Çenemi tuttu, başımı kaldırdı.</span></p>

      <p class="calibre2"><span class="none1">“Bu olayı unutalım. Hiç otomobile bindin mi?”</span></p>

      <p class="calibre2"><span class="none1">“Hayır Efendim, hiç binmedim.”</span></p>

      <p class="calibre2"><span class="none1">“Öyleyse yürü!”</span></p>

      <p class="calibre2"><span class="none1">“Gelemem. Biz düşmanız.”</span></p>

      <p class="calibre2"><span class="none1">“Önemi yok. Ben unuttum bile. Utanıyorsan, okula varmadan biraz önce indiririm seni. Tamam mı</span><span class="none17">?”</span></p>

      <p class="calibre2"><span class="none1">Karşılık veremeyecek kadar duygulanmıştım. Başımla evetledim. Beni kucaklayıp kaldırdı, kapıyı açtı, hafifçe koltuğun üzerine bıraktı. Sonra arabanın çevresini dolandı, yerine oturdu. Motoru işletmeden önce bana yine gülümsedi.</span></p>

      <p class="calibre2"><span class="none1">“Böyle daha iyi, gördün mü?”</span></p>

      <p class="calibre2"><span class="none1">Arabanın hafif sarsıntılarla kayar gibi ilerlediğini hissetmek hoştu, gözlerimi kapadım ve hayal kurmaya koyuldum. Fred Thompson’un atı Ayışığı’ndan daha tatlı, daha hoştu bu. Ne yazık ki uzun sürmedi. Gözlerimi açtığımda hemen hemen okula varmıştık. Öğrenci kalabalığının anakapıdan girdiğini görebiliyordum. Ürküp koltuktan aşağı kaydım, gizlendim. Sinirli sinirli:</span></p>

      <p class="calibre2"><span class="none1">“Okula varmadan duracağınıza söz vermiştiniz,” dedim.</span></p>

      <p class="calibre2"><span class="none1">“Düşüncemi değiştirdim. Bu ayak böyle kalamaz. Tetanos olabilirsin,” dedi.</span></p>

      <p class="calibre2"><span class="none1">Bu garip ve anlaşılmaz sözün ne demek olduğunu bile sormadım. Gitmek istemediğimi söylemenin de boşuna olduğunu biliyordum. Otomobil Alçak-Evler Sokağı’na sapmıştı ve ben yeniden oturmuştum koltuğa.</span></p>

      <p class="calibre2"><span class="none1">“Yiğit bir çocuğa benziyorsun. Şimdi bunu kanıtlayıp kanıtlamayacağını göreceğiz,” dedi.</span></p>

      <p class="calibre2"><span class="none1">Eczanenin önünde durdu ve beni kucaklayıp içeri taşıdı. Doktor Adaucto Luz bizi karşıladığında dehşete düştüm. Fabrikada çalışanların doktoruydu ve babamı da çok iyi tanıyordu. Bana bakıp beklenmedik bir soru sorduğunda ürkekliğim iyice arttı.</span></p>

      <p class="calibre2"><span class="none1">“Sen, Paulo Vasconcelos’un oğlusun, değil mi? Baban iş buldu mu?”</span></p>

      <p class="calibre2"><span class="none1">Utandığım halde karşılık vermek zorunda kaldım. Yoksa Portekizli, babamın durumunu öğrenecekti.</span></p>

      <p class="calibre2"><span class="none1">“Bekliyor. Ona bir sürü söz verdiler,” dedim.</span></p>

      <p class="calibre2"><span class="none1">“Bakalım şu yaraya.”</span></p>

      <p class="calibre2"><span class="none1">Kesik yere yapışmış gazlı bezi açtı ve kötü belirtiler olduğunu gösteren bir ‘hım’ koyverdi. Dudaklarım titremeye başlıyordu, ama Portekizli yardımıma geldi.</span></p>

      <p class="calibre2"><span class="none1">Beni beyaz çarşaflarla kaplı bir masaya oturttular. Bir sürü araç-gereç çıktı ortaya. Titriyordum. Portekizli omuzlarımı sıkı sıkı, ama sevgiyle kavrayıp sırtımı göğsüne yasladığından titremem kesildi.</span></p>

      <p class="calibre2"><span class="none1">“Canın çok acımayacak. Bu iş bittiğinde seni limonata için pasta yiyebileceğimiz bir yere götüreceğim. Ağlamazsan, içinden artist resimleri çıkan şekerlemeler alacağım sana.”</span></p>

      <p class="calibre2"><span class="none1">Bunun üzerine yeryüzünün en büyük korkusuzluğunu yüreğimde topladım. Gözyaşlarını süzülüyordu, ama yaptıklarına karşı koymuyordum. Yarayı diktiler, bir de tetanos aşısı yaptılar bana. Kusma isteğimi bile bastırdım. Portekizli, acımın birazını kendine almak istercesine beni göğsünde sıkıyor, terden ıslanan saçlarımı, yüzümü mendiliyle siliyordu. Bu iş hiç bitmeyecekti sanki. Eninde sonunda bitti ama. Beni yeniden arabaya taşıdığında hoşnuttu adamcağız. Verdiği bütün sözleri tuttu. Ancak benim canım bir şey istemiyordu. Sanki ruhumu ayağımdan çıkarıp almışlardı.</span></p>

      <p class="calibre2"><span class="none1">“Artık bu saatten sonra okula gidemezsin, Sivrisinek.”</span></p>

      <p class="calibre2"><span class="none1">Otomobildeydik, yanına oturmuş dirseğine değiyor, neredeyse hareketlerini engelliyordum.</span></p>

      <p class="calibre2"><span class="none1">“Seni eve götüreceğim. Bir şey uydurursun. Okul bahçesinde ayağını kestiğini ve öğretmeninin seni eczaneye gönderdiğini söyleyebilirsin…”</span></p>

      <p class="calibre2"><span class="none1">Ona minnetle bakıyordum.</span></p>

      <p class="calibre2"><span class="none1">“Sen yürekli bir küçüksün, Sivrisinek,” dedi.</span></p>

      <p class="calibre2"><span class="none1">Ona acı bir gülümsemeyle baktım, ama bu acının ötesinde çok daha önemli bir şey keşfetmiştim: Portekizli, yeryüzünde en sevdiğim insan olmuştu.</span></p>
    </div><br class="calibre3" id="calibre_pb_11"/>
  </div>

</body>

</html>