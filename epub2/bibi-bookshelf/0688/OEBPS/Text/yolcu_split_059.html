<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h1baslik1" id="calibre_toc_58"><br class="chapter" />
  <span class="ideitalik">48<br class="chapter" />
  <br class="chapter" />
  İnayet Anı</span></h2>

  <p class="normal"> </p>

  <p class="normal">Birkaç gün boyunca rutin işler devam etti, hatta en kötü şartlarda bile böyle oldu ve uzun süre de devam edeceğini kanıtladı. Kanaması kesilen bir yaranın hayat kurtaracağını ya da hızlı bir müdahale ile bir uzvu kurtarabileceğini bilen bir doktor burada kahraman olabilirdi. Ama salgın bir hastalık hiç de bunlar gibi değildi.</p>

  <p class="normal">Sonra sürekli gözlemlerin ve bakteri âlemine açılan savaşın gerektirdiği uzun günler geldi. Yararı olmayan ama yapılması elzem küçük şeylerin ötesinde bir şey yapılamıyordu, tekrar tekrar aynı şeyler yapılıyordu. Beden saldırganına biraz daha dayanabilir umuduyla görünmeyen düşmanla savaşılıyordu.</p>

  <p class="normal">İlaç olmadan salgınla savaşmak bir gölgeye karşı koymak gibi bir şeydi; gece gibi engellenemez bir karanlık yayılıyordu. Dokuz gündür bununla savaşıyordum ama kırk altıdan fazla kişi ölmüştü.</p>

  <p class="normal">Her gün şafakta kalkıyor, kan çanağı olmuş gözlerimin gölgelediği yüzüme su vuruyor ve bir fıçı alkolün haricinde hiçbir silahım olmadan savaş alanına gidiyordum.</p>

  <p class="normal">Birkaç tane kurtulan da vardı ama bunlar bile ağzımda acı bir tat bırakıyordu. Büyük olasılıkla salgının kaynağını bulmuştum – Howard adında garsonlardan biriydi. İlk başta topçu grubundan biri olarak gemide hizmet eden Howard, altı hafta önce mutfak görevine verilmişti. Salgın birkaç parmağını ezmesine neden olan top aracını geri çekerken oluşan kazanın sonucuydu.</p>

  <p class="normal">Howard kıdemsiz subay salonuna hizmet etmişti ve hastalığın ilk bilinen vakası – ölen doktor Bay Hunter'ın eksik kayıtlarından anlamıştım – orada yemek yiyen bahriyelilerden biriydi. Dört vaka daha meydana gelmişti ve hepsi de kıdemsiz subay salonundandı. Sonra da yayılmaya başlamıştı, bulaşıcıydı ama hâlâ ayakta tedavi olan hastalar geminin tuvaletlerindeki ölümcül bakterileri bulaştırmaya başlamıştı, oradan bulaşan bakteriler de mürettebatın büyük kısmına geçmişti.</p>

  <p class="normal">Daha önce hizmet ettiği bir gemide de bu şekilde hastalandığını kabul etmişti Howard. Ancak gemideki herkes gibi işçisi az olan aşçı, 'Lanet olası bir kadının aptal fikri,' yüzünden en iyi işçisini bırakmayı reddediyordu.</p>

  <p class="normal">Elias onu ikna edemedi ve ben de kaptanın kendisini çağırdım – ama o da durumu tamamen yanlış anladığı için birkaç silahlı bahriyeli ile geldi. Mutfakta hiç hoş olmayan bir manzara vardı ve Howard gemi hapishanesine götürüldü – tek güvenli karantina orasıydı – şaşkınlık içinde bu duruma itiraz ediyor ve suçunu bilmek istediğinde ısrar ediyordu.</p>

  <p class="normal">Mutfaktan dışarıya çıktığım zaman güneş batı denizini altınla döşeyen bir parıltıyla okyanusta batıyordu. Bir müddet durdum, görüntüye bakakaldım.</p>

  <p class="normal">Daha önce de birçok kez şahit olmuştum ama bu manzara beni her zaman şaşırtıyordu. Her zaman büyük bir stresin ortasındayken bir pencereden bakar ya da bir kapıyı açar, bir kişinin yüzüne bakardım ve her zaman şüphesiz bir şekilde orada olurdu; bir anlık huzur beni beklerdi.</p>

  <p class="normal">Işık gökyüzünden gemiye yansıyordu ve geniş ufuk artık boş bir tehdit değil sadece keyifti. Bir anlığına güneşin ortasında yaşıyormuşum gibi oldum, ısınıyor ve arınıyordum, hastalığın bütün kötü kokusu ve görüntüsü yok olup gidiyordu. Kalbimdeki ümitsizlik buharlaşıyordu.</p>

  <p class="normal">Onu hiç araştırmadım, ona bir isim vermedim ama huzur karşıma çıktığı zaman onu hep bildim. Bu durum bitene kadar sessizce durdum, bunun tuhaf olduğunu ama inayetin de beni burada bulmasının tuhaf olmadığını düşünüyordum.</p>

  <p class="normal">Sonra ışık yavaşça yön değiştirdi ve o an geçti, varlığının son hissiyle beni her zamanki gibi tek başıma bırakıyordu. İstavroz çıkardım ve aşağıya indim, lekelenmiş silahım belirsizce parlıyordu.</p>

  <p class="ortayazi">***</p>

  <p class="normal">Elias Pound dört gün sonra tifodan öldü. Zorlu bir hastalık süreci geçirdi Elias. Ateşi vardı ve ışıktan kaçan gözlerle revire geldi. Altı saat sonra çılgın gibiydi ve yataktan çıkamaz hâle gelmişti. Ertesi sabah kırpılmış saçlı yuvarlak başını göğsüme yasladı ve bana 'Anne,' dedi sonra kollarımın arasında öldü.</p>

  <p class="normal">Bütün gün boyunca ne yapılması gerekiyorsa onu yaptım ve Kaptan Leonard gün batımında defin törenini yaparken yanına geldim. Bahriyeli Pound'un asma yatağına sarılı bedeni denize atıldı.</p>

  <p class="normal">Kaptan'ın akşam yemeği davetini geri çevirdim ve onun yerine kıç güvertesinin uzak köşesinde büyük top arabalarının yanında bir yere oturdum, hiç kimseye yüzümü göstermeden suya bakıyordum. Güneş altın rengiyle ve parlaklığıyla batıyor yerini yıldızla kaplı bir geceye bırakıyordu ama hiç 'inayet anı' ve benim için bir huzur belirtisi yoktu.</p>

  <p class="normal">Karanlık geminin üzerine çökerken geminin bütün hareketleri yavaşladı. Başımı topa dayadım, parlak devasa metal yanağımın altında buz gibiydi. Bir denizci görevinin başına geçmek için hızlıca önümden geçti ve sonra yine tek başıma kaldım.</p>

  <p class="normal">Her yerim üzüntüden ağrıyordu, başım zonkluyordu, sırtım kaskatıydı ve ayaklarım şişti ama bunların hiçbiri kalbimdeki derin sancıyla boy ölçüşemezdi.</p>

  <p class="normal">Her doktor hastasını kaybetmekten nefret eder. Ölüm bir düşmandır ve ilgilendiğin birini kara meleğin pençelerinde kaybetmek onun seni mağlup etmesi demekti. Dahası insanların ölüm sonrası hissettiği kayıp ve korku ızdırabının ötesinde zayıflığı da hissetmen anlamına gelir. Bugün şafaktan gün batımına kadar yirmi üç hastamı kaybetmiştim. Elias ilkti.</p>

  <p class="normal">Birkaçı bedenlerini temizlerken ya da ellerini tutarken ölmüştü. Tek başına asma yataklarında olan diğerleri bir dokunuşla bile huzursuz olmuşçasına ölmüştü, çünkü onlara zamanında yetişememiştim. Bu sefer bu gerçekleri kabul ettiğimi düşünüyordum ama on sekiz yaşındaki bir denizcinin titreyen bedenini tutarken ve bağırsakları kan kusarken, penisilinin hastaların birçoğunu kurtarabileceğini ve benim yanımda o ilaçtan olmadığını bilmek bir ülser kadar yaralayıcıydı ve benim içimi tüketiyordu.</p>

  <p class="normal">Şırınga ve tüp kutum <span class="ideitalik">Artemis</span>'in arka tarafında etekliğimin cebindeydi. Eğer yanımda olsaydı bile onu kullanamazdım. Eğer kullansaydım, bir ya da ikisinden fazlasını kurtaramazdım. Ama bunu bilmek bile bu yararsızlık karşısında öfkelenmeme sebep oldu, çenem ağrıyana kadar dişlerimi sıktım. Kaynamış süt ve kurabiye dışında hiçbir şey olmadan, bir hastadan bir hastaya koşuşturuyordum ama ellerim hep boş dönüyordum.</p>

  <p class="normal">Zihnimde ızdıraptan büzüşen ya da ölüm gevşekliğiyle yavaşça rahatlayan yüzler vardı ama hepsi bana bakıyordu. Bana. İşe yaramaz elimi kaldırdım ve sertçe küpeşteye vurdum. Tekrar tekrar vurdum, öfke ve ızdırap nöbetinden delirmiş bir haldeyken elimin acıdığını pek hissetmiyordum bile.</p>

  <p class="normal">"Kesin şunu!" dedi arkamdan bir ses ve el bileğimi yakalayarak küpeşteye bir daha vurmamı engelledi.</p>

  <p class="normal">"Bırak!" Çabaladım ama tutuşu çok kuvvetliydi.</p>

  <p class="normal">"Durun," dedi yeniden, kararlıydı. Diğer kolu belime dolandı ve beni küpeşteden uzaklaştırarak geriye çekti. "Bunu yapmamalısınız," dedi. "Canınızı yakacaksınız."</p>

  <p class="normal">"Lanet olsun, umurumda bile değil!" Kollarının arasında kıvrandım ama sonra durdum, yenilmiştim. Neler oluyordu?</p>

  <p class="normal">Adam beni sonra bıraktı ve ben de daha önce hiç görmediğim adamı görmek için arkamı döndüm. Bir denizci değildi. Uzun süredir üzerinde olan kıyafetleri buruşmuş ve kirlenmiş olmasına rağmen aslında oldukça güzellerdi; güvercin grisi bir ceket ve yelek onun cılız bedenine uyum sağlaması için oldukça güzel dikilmişti ve boğazındaki solmuş fırfırlı danteli ise Brüksel işiydi.</p>

  <p class="normal">"Sen de kimsin?" dedim şaşkınlıkla. Islak yanaklarımı silerek burnumu çektim ve nafile bir çabayla saçımı düzeltmeye çalıştım. Gölgelerin yüzümü saklamasını umuyordum.</p>

  <p class="normal">Hafiften gülümsedi ve bana bir mendil verdi, buruşmuştu ama temizdi.</p>

  <p class="normal">"Benim adım Grey," dedi, resmi bir reveransla. "Sanırım siz de meşhur Bayan Malcolm olmalısınız. Kaptan Leonard kahramanlığınıza oldukça minnettar." Buna surat astım ve o da sustu.</p>

  <p class="normal">"Üzgünüm," dedi. "Yanlış bir şey mi söyledim? Özür dilerim, sizi gücendirmek istememiştim." Endişeli görünüyordu ve ben de başımı iki yana salladım.</p>

  <p class="normal">"İnsanların öldüğünü görmek kahramanlık değil," dedim. Kelimelerim üzücüydü ve burnumu silmek için sustum. "Sadece buradayım, hepsi o kadar. Mendil için teşekkürler." Kullanılmış mendili ona geri vermek konusunda tereddüt ettim ama o da cebine geri koymak için istememişti. Bir elini 'önemli değil' dercesine sallayarak bu ikilemi çözmüştü.</p>

  <p class="normal">"Sizin için yapabileceğim bir şey var mı? Bir bardak su? Belki biraz kanyak?" Elini ceketinin içine soktu ve armayla işlenmiş küçük gümüş cep matarasını çıkarıp bana verdi.</p>

  <p class="normal">Başımı sallayarak aldım ve öksürmemi sağlayacak büyük bir yudum içtim. Boğazımı yakıyordu ama yeniden bir yudum daha aldım, bu sefer dikkatliydim. İçkinin beni ısıttığını, okşadığını ve güçlendirdiğini hissedebiliyordum. Derin bir nefes aldım ve bir daha içtim. İşe yarıyordu.</p>

  <p class="normal">Matarayı geri verirken, "Teşekkürler," dedim kısık sesle. Bu biraz ani olmuştu ve aceleyle konuşmaya başladım, "Kanyağın güzel bir içecek olduğunu unutmuşum, revirdeki insanları yıkamak için kullanıyordum da." Bu söz ezici bir canlılıkla günün olaylarını hatırlamamı sağladı ve daha önceden oturduğum yere gerileyerek çöktüm.</p>

  <p class="normal">"Bundan salgının şiddetinin azalmadığını mı çıkarayım?" diye sordu sessizce. Yakındaki fener ışığı onun koyu sarı saçlarını aydınlatıyordu.</p>

  <p class="normal">"Azaldı." İfade edilemez bir umutsuzluk hissederek gözlerimi kapadım. "Bugün sadece bir yeni hasta ortaya çıktı. Önceki gün dört ve ondan önceki gün de altı."</p>

  <p class="normal">"Bu kulağa iyi geliyor," diye yorum yaptı. "Hastalığı yeniyor gibisiniz."</p>

  <p class="normal">Başımı yavaşça iki yana salladım. Başımın güçsüzleştiğini ve top arabasının yanındaki sığ kutuya yerleştirilmiş top güllelerinden bir tanesi gibi ağır olduğunu hissediyordum.</p>

  <p class="normal">"Hayır. Yaptığımız tek şey daha çok kişinin hastalığa yakalanmasını önlemek. Yakalananlar için yapabileceğim hiçbir şey yok."</p>

  <p class="normal">"Öyle mi?" Eğildi ve elimi tuttu. Ona izin verdiğim için şaşkındım. Bir başparmağını kaynar sütle yaktığım zaman oluşan kabarcıklara yavaşça sürttü ve sürekli alkolün içinde olduğu için kızaran, çatlayan eklemlerime dokundu.</p>

  <p class="normal">"Bazıları hiçbir şey yapmazken siz çok çalışıyor gibi görünüyorsunuz, madam," dedi açıkça.</p>

  <p class="normal">Elimi geri çekerek "Elbette uğraşıyorum!" diye bağırdım. "Ama işe yaramıyor."</p>

  <p class="normal">"Eminim ki–" diye başladı.</p>

  <p class="normal">"İşe yaramıyor!" Yumruğumu top arabasına indirdim, sessiz vuruş günün acıyla dolu çaresizliğini temsil ediyor gibiydi. "Bugün kaç tane hastamı kaybettiğimi biliyor musun? Yirmi üç! Şafak söktüğünden beri ayaktayım, dirseklerime kadar pisliğin, kusmuğun içindeyim. Yaptığım hiçbir şey işe yaramadı! Yardım edemiyorum! Beni duyuyor musun? Yardım edemiyorum!"</p>

  <p class="normal">Yüzünü çevirmişti, karanlığın içindeydi ama omuzları kaskatı kesilmişti.</p>

  <p class="normal">"Sizi duyuyorum," dedi sessizce. "Beni utandırdınız, madam. Kaptanın emirleri üzerine kamaramdan çıkmıyorum ama durumun sizin tarif ettiğiniz gibi kötü olduğu hakkında hiçbir fikrim yoktu, yoksa emin olun size yardıma gelirdim."</p>

  <p class="normal">"Neden?" dedim ifadesizce. "Bu senin işin değil."</p>

  <p class="normal">"Sizin işiniz mi?" Bana bakmak için arkasını döndü ve ben de onun otuzlu yaşlarında, hassas güzel yüzlü ve iri mavi gözlü yakışıklı biri olduğunu gördüm.</p>

  <p class="normal">"Evet," dedim.</p>

  <p class="normal">Bir müddet yüzümü inceledi ve ifadesi değişti; şaşkınlıktan düşünceli bir hâle büründü.</p>

  <p class="normal">"Anlıyorum."</p>

  <p class="normal">"Hayır, anlamıyorsun ama bu önemli değil." Parmak uçlarımı baş ağrımı hafifletmek için Bay Willoughby'nin alnımda gösterdiği noktalara bastırıyordum. "Eğer Kaptan kamaranda kalmanı söylediyse o zaman sen de bunu yerine getirmelisin," ellerimi indirerek cümlemi bitirdim.</p>

  <p class="normal">Küpeşteye doğru yürüdü, benden biraz uzaklaşmıştı ve uzanan karanlık suya baktı, düzensiz bir dalga gibi yıldızlar orada burada parlıyordu.</p>

  <p class="normal">"Anlıyorum," diye tekrarladı sanki dalgalarla konuşuyordu. "Ben üzüntünüzün sadece kadınlara özgü bir merhametten kaynaklandığını düşünmüştüm ama bunun biraz farklı olduğunu görüyorum." Durdu, elleri küpeştedeydi ve yıldızların altında belirsizdi.</p>

  <p class="normal">"Ben bir askerim, bir komutanım. Hayatlardan sorumlu olmanın ve onları kaybetmenin nasıl olduğunu bilirim."</p>

  <p class="normal">Sessizleşmiştim, o da susuyordu. Sonunda o iç çekti ve yeniden bana doğru döndü.</p>

  <p class="normal">"Ama şunu düşünüyorum; siz Tanrı değilsiniz." Sustu ve sonra yumuşak bir sesle konuşmaya başladı. "Ve olmadığınıza üzgünüm."</p>

  <p class="normal">Gerginliğimin çekildiğini hissederek iç çektim. Serin rüzgâr ensemdeki saçları havalandırıyor ve buklelerimi yüzüme doğru getiriyordu, bir dokunuş kadar nazikti.</p>

  <p class="normal">"Evet," dedim.</p>

  <p class="normal">Bir müddet tereddüt etti, sanki ne diyeceğini bilmiyordu. Eğilip elimi tuttu ve samimiyetsizlikten uzak biçimde nazikçe öptü.</p>

  <p class="normal">"İyi geceler, Bayan Malcolm," dedi ve döndü, güvertedeki ayak sesleri yüksekti.</p>

  <p class="normal">Koşuşturan bir denizci onu fark edip durduğunda benden birkaç metre uzaktaydı. Bağıran garsonlardan Jones idi.</p>

  <p class="normal">"Lordum! Kamaranızdan çıkmamanız gerekirdi, sör! Akşam ayazı öldürücüdür ve gemide hâlâ salgın var. Tabii bir de kaptanın emirleri, hizmetçiniz böyle dışarı çıkmanıza izin vermekle ne düşündü acaba?"</p>

  <p class="normal">Tanıştığım kişi özür dilercesine başını salladı.</p>

  <p class="normal">"Evet, evet, biliyorum. Yukarı çıkmamalıydım ama kamarada biraz daha kalırsam havasızlıktan öleceğimi düşündüm."</p>

  <p class="normal">"Havasızlıktan ölmek cereyanda kalıp ölmekten daha iyidir, sör. Böyle dediğim için affedersiniz," dedi Jones sertçe. Tanıştığım kişi buna bir yorum yapmadı, sadece bir şeyler mırıldandı ve kıç güvertesinin karanlığında yok oldu.</p>

  <p class="normal">Yanımdan geçerken bir elimi uzattım ve Jones'un kolundan tuttum, sessizce çığlık attı.</p>

  <p class="normal">"Ahh! Bayan Malcolm," dedi, kendine gelerek, güzel eli göğsündeydi. "Tanrım, sizin bir hayalet olduğunuzu düşündüm, affedersiniz."</p>

  <p class="normal">"Ben özür dilerim," dedim nazikçe. "Sadece şunu öğrenmek istiyorum... konuştuğun adam kimdi?"</p>

  <p class="normal">"Ahh, o mu?" Jones omuzlarının üzerinden bakmak için arkasına bir göz attı ama Bay Grey adındaki anlayışlı kişi çoktan kaybolmuştu. "O Lord John Grey, madam. Jamaika'nın yeni valisi." Tanıştığım kişinin gittiği yöne bakarak eleştirircesine kaşlarını çattı. "Buraya gelmemeliydi. Zarar görmeden kamarasında güvenli bir şekilde kalması yönünde kaptanın kesin emri var."</p>

  <p class="normal">Hoşuna gitmeyerek başını iki yana salladı, sonra başıyla reverans yapmak için bana doğru döndü.</p>

  <p class="normal">"Uyuyacak mısınız, madam? Size güzel bir çay ve kurabiye getireyim mi?"</p>

  <p class="normal">"Hayır, teşekkürler Jones," dedim. "Uyumadan önce yeniden revire gidip kontrol yapacağım. Hiçbir şeye ihtiyacım yok."</p>

  <p class="normal">"Peki, nasıl istersiniz madam. İstediğiniz zaman çağırın. Her zaman. İyi geceler, madam." Alnındaki saçlarına kısaca dokundu ve hemen gitti.</p>

  <p class="normal">Aşağıya inmeden önce bir müddet daha küpeştenin yanında kaldım, temiz havayı içime çekiyordum. Şafağa daha çok vardı; başımın üstündeki yıldızlar parlak ve berraktı. Birden, geldiği için sessizce dua ettiğim inayet anını hatırladım.</p>

  <p class="normal">"Haklısınız," dedim sonunda gökyüzüne ve yıldızlara. "Gün batımı yeterli değil. Teşekkürler," diye ekledim ve aşağıya indim.</p>
</body>
</html>
