<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h1baslik1" id="calibre_toc_73"><br class="chapter" />
  <span class="ideitalik">63<br class="chapter" />
  <br class="chapter" />
  Derinlerden Çıkış</span></h2>

  <p class="normal"> </p>

  <p class="normal">Ertesi sabah kurabiye ve muzdan oluşan kahvaltımızı yapıp hızlı bir şekilde sahile doğru yola koyulduk – ilk dakikalarda topallayan Ian bile artık hızlı yürüyordu. Kumsala ulaştığımızda gördüklerimize inanamadık.</p>

  <p class="normal">"Yüce İsa, bunlar onlar!" diye bağırdı Ian. "Korsanlar!" Tepeye kaçmak için hemen arkasını döndü ama Jamie onu kolundan yakaladı.</p>

  <p class="normal">"Hayır, korsanlar değil köleler. Bak!"</p>

  <p class="normal">Denizcilikte acemi olan kaçak köleler, Yallahs Nehri'nde Hispanyola'ya gelmek için yanlış rota izlemişler ve bu adaya gelmişlerdi. <span class="ideitalik">Bruja</span> ise sahilde yan yatmış, gövdesi yaş kuma saplanmıştı. Kölelerin bazıları onun etrafında toplanmıştı, bazıları bağırarak kumsala inip ormana kaçıyorlardı ve birkaçı ise geri kalan arkadaşlarına yardım ediyordu.</p>

  <p class="normal">Denize bakıldığında ise kölelerin paniklemesinin sebebi anlaşılıyordu. Ufukta beyaz yelkenler görünüyor, biz onu izlerken gittikçe yakınlaşıyordu.</p>

  <p class="normal">"Savaş gemisi," dedi Lawrence endişeyle.</p>

  <p class="normal">Jamie Gaelce bıyık altından bir şeyler mırıldandı ve Ian şaşkınlıkla ona baktı.</p>

  <p class="normal">"Çekilin," dedi Jamie aksice. Jamie Ian'ı çekip öne doğru itti ve beni de elimden tutup çekiştirmeye başladı.</p>

  <p class="normal">"Bekle!" dedi Lawrence gözlerini kısarak. "Başka bir gemi daha geliyor. Daha küçük bir gemi."</p>

  <p class="normal">Jamaika Valisi'nin filikası beyaz yelkenleri uçuşarak burundan geçmeye çalışıyordu.</p>

  <p class="normal">Jamie olasılıkları hesaplayarak bir müddet durdu ve yeniden elimi tuttu.</p>

  <p class="normal">"Hadi, gidelim."</p>

  <p class="normal">Sahil kenarına ulaştığımızda, filikanın küreklerinde Raeburn ve MacLeod vardı. Koşmaktan nefessiz kalmıştım ve dizlerim tutmuyordu. Jamie beni kucakladı ve suda koşmaya başladı, peşimizden balina gibi soluyan Lawrence ile Ian geliyordu.</p>

  <p class="normal">Filikanın bir küreğinde Gordon'ı gördüm, tüfeğini sahile doğrultmuştu. Arkamızdan birilerinin geldiğini biliyordum. Tüfeği ateşledi ve hemen onun arkasındaki Meldrum kendi silahına sarıldı. Sırayla ikisi de ateş ediyordu ta ki biz onlara yaklaşıp küçük gemiye binene kadar devam etti bu.</p>

  <p class="normal">"Hadi gidiyoruz!" Dümenin başında olan Innes hemen emir verdi ve yelkenler bir kez daha süzülmeye başladı. Jamie beni ayağa kaldırıp bir banka oturttu ve kendisi de yanıma çöktü, güçlükle nefes alıyordu.</p>

  <p class="normal">"Ahh, Tanrım," dedi Jamie. "Ben... sana... git demedim mi, Duncan?"</p>

  <p class="normal">"Sen ilk önce doğru düzgün bir nefes al, Mac Dubh," dedi Innes, bıyıklarıyla kocaman gülümseyerek. "Nefesini boşa tüketme."</p>

  <p class="normal">Innes MacLeod'a bir şeyler haykırdı ve o da hemen denileni yaptı. Küçük gemi yükselip rotasını değiştirdi ve dümdüz savaş gemisine doğru ilerlemeye başladı. Artık savaş gemisinin direklerinin altında parlayan yunus şeklini görebiliyordum.</p>

  <p class="normal">MacLeod 'endişelenme' dercesine Gaelce bir şeyler mırıldandı. Ve sonra Innes'ın zafer türküsü eşliğinde <span class="ideitalik">Porpoise</span>'ın hemen yanından geçtik. Yukarıdaki küpeştenin üzerinden şaşkınlıkla bakan yüzleri görebiliyordum.</p>

  <p class="normal">Koydan çıkarken arkama baktım, <span class="ideitalik">Porpoise</span> üç direğiyle birlikte hâlâ dümdüz gitmeye devam ediyordu. Filika açık denizde asla onu geçemezdi ama küçük gemi savaş gemisine göre daha hafif ve atikti.</p>

  <p class="normal">Yandan bana bakarak, "Onlar köle gemisinin peşindeler," dedi Maldrum. "Savaş gemisinin onun peşinde olduğunu gördük. Onlar o gemiyle uğraşırken, biz de sizi alabiliriz diye düşündük."</p>

  <p class="normal">"İyi düşünce," dedi Jamie neşeyle. Hâlâ göğsü inip kalkıyordu ancak nefesi düzene girmişti. "Umarım <span class="ideitalik">Porpoise</span> uzun bir süre onlarla uğraşır."</p>

  <p class="normal">Ancak Raeburn'un haykırışı böyle olmadığını gösteriyordu. Arkama baktığımda <span class="ideitalik">Porpoise</span>'ın güvertedeki pirinçlerinin parladığını gördüm, bir çift uzun topu çıkarıyorlardı.</p>

  <p class="normal">Silahın hedefinde biz vardık, hızlı gitmemize rağmen durumumuzun uygun olmadığı gibi bir hisse kapıldım. Innes burundan zikzak yaparak geçerken dümene iyice asıldı.</p>

  <p class="normal">Nihayet top patladı. Yaklaşık yirmi metre arkamızdan bir su sıçrama sesi geldi. Eğer biraz daha yakına isabet etseydi filikamız bir kaya gibi batardı.</p>

  <p class="normal">Innes küfredip dümene daha çok asıldı, olmayan kolu ona tuhaf bir görüntü sağlıyordu. Rotamız devamlı değişiyordu, bu yüzden sonraki üç atışın hiçbiri yakınımıza isabet etmedi. Sonra bir patlama oldu ve hemen arkama döndüm. <span class="ideitalik">Porpoise</span> silahlarını yana yatık <span class="ideitalik">Bruja</span>'ya doğrultmuş haldeyken, geminin parçalar halinde patladığını gördüm.</p>

  <p class="normal">Yağmur gibi yağan atışlar kumsala vuruyor, kaçan köleleri havaya uçuruyordu. Bedenler ya da beden parçaları havada kara bir leke gibi uçup kuma düşerken, arkalarında kırmızı lekeler bırakıyorlardı. Kopmuş kol ve bacaklar tahta parçaları gibi kumsala dağılıyordu.</p>

  <p class="normal">"Tanrı'nın sevgili kulu Meryem." Dudakları ölü beyazına dönen Ian bir istavroz çıkarıp, korku dolu bakışlarla kumsala baktı. Bombardıman ise devam ediyordu. İki atışla <span class="ideitalik">Bruja</span> artık gemilikten çıkmıştı. Neyse ki burundan çıkıp açık denize açıldık ve artık görünmez hale gelen kumsalı gerilerde bıraktık.</p>

  <p class="normal">"Biz günahkârlar için şimdi ve ölüm saatimizde bize dua et," diye sessizce bitirdi Ian duasını ve bir kez daha istavroz çıkardı.</p>

  <p class="normal">Teknede kimse pek konuşmuyordu, bir tek Jamie Innes'a Eleuthera'ya nasıl gidileceğini anlatmış ve Innes da güzergâh için MacLeod ile konuşmuştu. Geri kalanımız şahit olduklarından dolayı pek konuşacak halde değildi.</p>

  <p class="normal">Açık havada hafiften rüzgâr vardı, bu yüzden rahat bir yol izlemiştik. Gün batımında Hispanyola adası gözden kaybolmuş, sol tarafımızda Grand Turk Adası yükselmeye başlamıştı.</p>

  <p class="normal">Payıma düşen kurabiye ve suyu afiyetle bitirdikten sonra, Ian ve Jamie'nin arasına kıvrılıp yattım. Innes da esneyerek sırasını MacLeod ve Meldrum'a verdi, gece nöbetini onlar devralmıştı.</p>

  <p class="normal">Sabah bir bağrışla uyandım. Bir dirseğimin üzerine kalkıp gözlerimi kırparak etrafa bakmaya başladım, nemden dolayı her yerim kaskatı kesilmişti. Jamie yanımda ayaktaydı, sabah rüzgârıyla saçları geriye doğru uçuşuyordu.</p>

  <p class="normal">"Ne var?" diye sordum Jamie'ye. "Ne oldu?"</p>

  <p class="normal">"Buna inanmıyorum," dedi küpeşteden arkaya bakarak. "Lanet olasıcalar hâlâ peşimizdeler!"</p>

  <p class="normal">Doğru olup olmadığına bakmak için ayağa fırladım; uzaktan küçük beyaz yelkenler görünüyordu.</p>

  <p class="normal">"Emin misin?" diye sordum gözlerimi kısarak. "Bu kadar uzaklıktan nasıl emin olabiliyorsun ki?"</p>

  <p class="normal">"Hayır, emin değilim," dedi Jamie açıkça, "ama Innes ve MacLeod eminler. Onlar bu geminin kan emici İngilizler'e ait olduğunu söyledi. Nereye gittiğimizi tahmin edip Hispanyola'daki zavallı zencilerle işlerini bitirir bitirmez peşimize düşmüş olmalılar." Omuz silkerek küpeşteden diğer tarafa baktı.</p>

  <p class="normal">"Onların önünde kalmaktan başka yapacak bir şeyimiz yok. Innes, eğer karanlık çöktüğünde Cat Adası'na varırsak, onları yanıltabileceğimizi söyledi."</p>

  <p class="normal">Gün boyu aradaki mesafemizi korumaya çalıştık ama Innes git gide daha da endişeleniyordu.</p>

  <p class="ortayazi">***</p>

  <p class="normal">Cat Adası ve Eleuthera arasındaki deniz sığ ve mercan kayalıklarıyla doluydu. Savaş gemisi asla bu labirentte bizi takip edemezdi – ama bizim de <span class="ideitalik">Porpoise</span>'ın uzun silahlarından kurtulmamız için yeterince hızlı hareket etmemiz gerekiyordu. Bu yerde biz de karaya oturabilirdik.</p>

  <p class="normal">Sonunda gönülsüzce de olsa doğu tarafına gitmeye karar verdik. Yavaşlamayı göze alamazdık ve savaş gemisini karanlıkta atlatma şansımız vardı.</p>

  <p class="normal">Şafak söktüğünde ada tamamen gözden kayboldu ama <span class="ideitalik">Porpoise</span> oradaydı. Yakınımızda değildi ama güneşle birlikte rüzgâr da şiddetini arttırıyordu, bu da <span class="ideitalik">Porpoise</span>'a güç sağlıyordu. Her bir esintide biz de yelkenlerimizi çekiyorduk, saklanacak bir yerimiz yoktu, kaçıp beklemekten başka elimizden bir şey gelmiyordu.</p>

  <p class="normal">Sabah saatlerinde <span class="ideitalik">Porpoise</span> oldukça geride kalmıştı. Gökyüzü bulutlanmış, rüzgâr şiddetini arttırmaya başlamıştı ama bu bizden daha çok <span class="ideitalik">Porpoise</span>'ın büyük yelkenlerine yarıyordu.</p>

  <p class="normal">Saat onda bize ateş edecek kadar yakınlaştı. Ateş bize isabet etmedi ama yine de korkutucuydu. Innes gözlerini kısarak arkaya bakıp aradaki mesafeyi hesapladı, sonra başını sallayarak rotasına asıldı. Mümkün olduğunca dümdüz devam edecektik, çaremiz kalmadığında ise tehlikeli bir dönüş yapacaktık.</p>

  <p class="normal">Saat on birde <span class="ideitalik">Porpoise</span> çeyrek mil ötemizdeydi ve on dakikada bir top atışı yapıyordu. Gözlerimi kapadığımda Erik Johansen'ı hayal edebiliyordum; ter ve is içinde, elinde topun fitili vardı. Annekje'nin keçileriyle birlikte Antigua'da olmasını umuyordum.</p>

  <p class="normal">On bir buçukta sağanak yağmur başlamıştı. Aniden bir rüzgâr esti ve tekneye yandan çarptı, bu etkiyle içeriye su girmişti. Innes ve MacLeod ustalıkla tekneye hâkim olurken, biz de kendimizi toparlıyorduk. Her dakika yaptığım gibi yine arkama baktım ve <span class="ideitalik">Porpoise</span>'taki denizcilerin yukarıdaki yelkenleri kapadığını gördüm.</p>

  <p class="normal">"İşte şans!" diye bağırdı MacGregor kulağıma, baktığım yeri işaret ederek. "Bu onları yavaşlatacaktır."</p>

  <p class="normal">Saat on iki otuzda gökyüzü morla yeşil arası tuhaf bir renge bürünmüştü ve rüzgâr ürkütücüydü. <span class="ideitalik">Porpoise</span> çoğu yelkenini kapatmış ancak yine de ana yelkeni bir albatros gibi uçuşuyordu. Deniz kabardığından dolayı uzun süredir bize ateş etmiyordu.</p>

  <p class="normal">Güneşin ortadan kaybolduğundan beri zamanı hesaplayamıyordum. Belki yarım saat sonra fırtına bizi de etkilemeye başlamıştı. Konuşulanlar anlaşılmıyordu. Innes işaret diliyle önlem olsun diye yelkenlerin kapatılmasını söyledi, yoksa direk yerinden çıkabilirdi.</p>

  <p class="normal">Bir elimle küpeşteye diğer elimle Ian'a sıkıca tutunuyordum. Jamie ikimizin üzerine eğilmiş bizi koruyordu. Yağmur o kadar şiddetliydi ki Eleuthera diye düşündüğüm belirsiz şekli zar zor görebiliyordum.</p>

  <p class="normal">Dalgalar neredeyse on metreye tırmanıyordu ama küçük gemi rahatça onları atlatabiliyor, yukarı kalkıp birden iniyordu. Jamie'nin yüzü de şimşek gibi beyazdı ve ıslak saçları yüzüne yapışmıştı.</p>

  <p class="normal">Olay olduğunda hava neredeyse kararmıştı. Gökyüzü neredeyse siyahtı ama ufuk arkamızdaki <span class="ideitalik">Porpoise</span>'ın varlığını ortaya seren korkunç bir yeşile bürünmüştü. Başka bir yağmur kasırgası yandan bize vurduğunda, küçük gemimiz büyük bir dalganın tepesinde yol alıyordu.</p>

  <p class="normal">Yeni bir düşüşten toparlanırken, Jamie kolumu tuttu ve arkamızı gösterdi. <span class="ideitalik">Porpoise</span>'ın pruva direği yana doğru yatmıştı. Ben daha ne olduğunu fark etmeden, dört metrelik direk çıktı ve halatlarıyla birlikte denize düştü.</p>

  <p class="normal">Savaş gemisi sallanıp yana eğilirken koca bir dalgayla yüz yüze kaldı. Su duvarı yükselip gemiyi yakaladı. <span class="ideitalik">Porpoise</span> yana yatıp bir kez etrafında döndü. İkinci dalga yükseldiğinde ilk başta geminin kıç tarafını yuttu, direkleri adeta havada kanat çırpar gibi sallanıyordu.</p>

  <p class="normal">Başka bir dalga geminin batmasına yetmişti; çaresiz mürettebatının kaçmaya fırsatı yoktu ve biz de onları aynı korkuyla izliyorduk. Dalgalar arasında kabarcıklar oluştu ve sonra <span class="ideitalik">Porpoise</span> yok oldu.</p>

  <p class="normal">Elimin altındaki Jamie'nin kolu bir demir gibi sertti. Bütün herkes korkuyla geminin battığı noktaya bakıyordu. Sadece Innes dümene kilitlenmiş dalgalarla boğuşuyordu.</p>

  <p class="normal">Yan küpeşte tarafından yeni bir dalga yükselmişti ve bana doğru geliyor gibi görünüyordu. Büyük su duvarı açıkça görülüyordu; harap olmuş <span class="ideitalik">Porpoise</span>'ın enkaz kalıntılarını ve mürettebatını görebiliyordum. Thomas Leonard'ın cesedi bana doğru geliyordu, ağzı şaşkınlıktan açık kalmıştı ve uzun yumuşak saçları ceketinin yaldızlı yakasından sallanıyordu.</p>

  <p class="normal">Sonra dalga çarptı. Artık teknede değil kaosun içindeydim. Kör ve sağır olmuştum, nefes alamıyordum. Suyun vuruşuyla sallanıp duruyordum.</p>

  <p class="normal">Her şey karanlıktı; duygularım haricinde hiçbir şey yoktu ve onlar da birbirine karışmıştı. Baskı, gürültü ve suyun dondurucu soğuğu. Ne elbiselerimin ne de halatın çekildiğini hissediyordum. Eğer bir halat varsa o belime dolanmıştı. Birden bacaklarımın arasında bir sıcaklık belirdi. İdrar diye düşündüm ama kendimin mi yoksa dalgalar arasında boğuşurken başka bir bedenin mi bilmiyordum.</p>

  <p class="normal">Kafam bir şeye çarptı ve kendimi küçük gemimizin güvertesinde öksürürken buldum, hâlâ yaşıyordum. Yavaşça oturdum, öksürüyor ve hırıldayarak nefes alıyordum. Halat hâlâ belimdeydi, öyle sıkıydı ki kesin alt kaburgalarım kırıldı diye düşündüm. Nefes almak için güçsüz bir halde onu çekiştirirken, Jamie bir kolunu bana dolayıp diğeriyle belindeki bıçağı arıyordu.</p>

  <p class="normal">"İyi misin?" diye bağırdı, sesi berbat rüzgârın uğultusunu bastıracak kadar çok çıkmıştı.</p>

  <p class="normal">"Hayır!" Ben de bağırmaya çalıştım ancak sadece ciyaklar gibi ses çıkarabilmiştim. Belimle uğraşırken başımı iki yana salladım.</p>

  <p class="normal">Gökyüzü daha önceden hiç görmediğim mor ve turuncunun oluşturduğu tuhaf bir renkteydi. Jamie halatı kesti, öfkeli rüzgâr ıslak saçlarını yüzüne getiriyordu.</p>

  <p class="normal">Halat çıktı ve derinden bir nefes aldım, bu hareket yanlarımı acıtmıştı. Küçük gemimiz bir inip bir kalkıyor, bir salıncak gibi sallanıyordu. Jamie beni kendine doğru çekerek güverteye düştü. Dizlerinin ve elinin üzerinde emekleyerek, bir metre uzağımızdaki direğe gitmeye başladık.</p>

  <p class="normal">Sudaki mücadelemden dolayı elbiselerim üzerime yapışmıştı ama şimdi rüzgâr öyle kuvvetli esiyordu ki eteklerim bacaklarımdan çekiliyor ve yarı kurumuş halde yüzüme çarpıyordu.</p>

  <p class="normal">Jamie sıkıca göğsümden beni tutuyordu. Ayaklarım ıslak zeminde kayarken ben de ona yardımcı olayım diye sıkıca sarıldım. Küçük dalgalar küpeştede yükseliyor ve aralıklarla bizi ıslatıyordu ama artık büyük canavarlar onları takip etmiyordu.</p>

  <p class="normal">Birileri bizi yakaladı ve direğin olduğu yere çekti. Innes uzun zamandır dümendeydi. Onun olduğu tarafa doğru baktığımda şimşek çaktı, dümenin olduğu yer kararıp retinamda örümcek ağı gibi bir iz bıraktı.</p>

  <p class="normal">Konuşmak imkânsız ve gereksizdi. Raeburn, Ian, Meldrum ve Lawrence direğe doğru çömelmiş ve kendilerini bağlamışlardı. Güverte berbat durumdaydı, kimse aşağıya gitmek ve bir ileri bir geri sarsılmak istemiyordu. Herkes olacaklar için kaderine sessizce razı olmuştu.</p>

  <p class="normal">Sırtımı direğe yaslayıp bacaklarımı uzatarak oturdum, ipi göğsümden geçirdim. Gökyüzünün yarısı kurşun grisiydi, diğer yarısı ise koyu yeşildi ve arada sırada çakan şimşek karanlığı aydınlatıyordu. Rüzgâr o kadar şiddetliydi ki gök gürlemesini bile nadiren duyuyorduk.</p>

  <p class="normal">Şimşek ve gök gürültüsü aynı anda patlak verdiğinde küçük gemimizin yanına bir yıldırım düştü. Gök gürültüsünün ardından kaynayan suyun tıslamasını duyabilmiştik. Innes ışık gözlerine çarpmasın diye başını yana çevirmiş, yıldırımın etkisiyle zayıf bedeni bir anlığına karanlık gökyüzüne karşı bir iskelet gibi görünmüştü.</p>

  <p class="normal">Bu anlık etkinin ve Innes'ın hareketiyle o bir anlığına bütün gibi görünmüştü, sanki olmayan kolu hayalet dünyadan çıkıp geri gelmişti.</p>

  <p class="normal"><span class="ideitalik">Ahh, kafa kemiği... boyun kemiğine bağlanır</span>. Aklımdaki Joe Abernathy'nin sesi şarkı söylüyordu. <span class="ideitalik">Ve boyun kemiği de... sırt kemiğine</span>... Birden aklımda <span class="ideitalik">Bruja</span>'nın yanındaki kumsalda parçalara ayrılmış kol ve bacaklar belirdi, yeniden birleşmek için kıvranıyorlardı.</p>

  <p class="normal1">Bütün kemikler birbirine uyum sağlarken,</p>

  <p class="normal"><span class="ideitalik">Şimdi Tanrı'nın sözlerini dinle</span>!</p>

  <p class="normal">Yeniden gök gürlediğinde çığlık attım, sesli olarak değil ama aklımdan. Ve anladım ki Joe Abernathy'nin ofisinde ellerimin arasında tuttuğum kafatasındaki boş gözlerde bir zamanlar şimdiki gökyüzünün yeşili hâkimdi.</p>

  <p class="normal">Jamie bağırarak bana bir şeyler söylüyordu fakat ben duymuyordum. Konuşmadan sadece başımı iki yana sallıyor, bedenim korkudan bir yaprak gibi titriyordu.</p>

  <p class="normal">Eteklerim gibi saçlarım da rüzgârda kuruyordu, saçlarım uçuşmaya başlamıştı. Kurudukça yanağıma değen saçlarımın elektriklendiğini hissedebiliyordum. Etrafımdaki denizcilerde bir hareketlenme vardı ve ben de yukarıya doğru baktığımda San Elmo Ateşi'nin parlak mavi kıvılcımlarını gördüm.</p>

  <p class="normal">Bir ateş topu güverteye düşüp kıvılcımlarıyla birlikte bize doğru geldiğinde Jamie ona vurdu ve top havaya zıplayarak küpeşteden düştü, geriye yanık kokusu kalmıştı.</p>

  <p class="normal">Jamie'nin iyi olup olmadığını görmek için ona baktım ve saçlarının diken diken olduğunu gördüm, kıpkırmızıydı ve başından siyah dumanlar çıkıyordu. Yüzündeki saçları geriye ittiğinde parlak mavi kıvılcımlar parmaklarında hala belli oluyordu. Sonra bana baktı ve elimi tuttu. Dokunmasıyla aramızda bir elektrik akımı oluştu ancak yine de Jamie elimi bırakmadı.</p>

  <p class="normal">Bunun ne kadar sürdüğünden emin değilim; belki saatler ya da günler. Ağzımız rüzgârdan kurumuş ve susuzluktan yapış yapış olmuştu. Gökyüzü griden siyaha dönüştü fakat gece mi çöküyor yoksa yağmur mu geliyor bunu söylemenin bir yolu yoktu.</p>

  <p class="normal">Gelen yağmurdu ve hoş karşılandı. Sağanak yağmur rüzgâr sesinden bile duyulabiliyordu. Aslında bu yağmur değil doluydu. Dolu taneleri adeta çakıl taşı gibi başıma çarpıyordu ama bunu önemsemiyordum. İki elimle buz küreciklerini toplayıp yuttum, yarı erimiş bereket kavrulan boğazımı serinleterek geçiyordu. Meldrum ve MacLeod ise ellerinin ve dizlerinin üzerinde emekleyerek dolu tanelerini kovalara, su tutacak her şeye dolduruyorlardı.</p>

  <p class="normal">Jamie'nin omzuna başımı dayayıp aralıklarla uyuyup uyandığımda rüzgârın hâlâ inlediğini görüyordum. Korkudan uyuşmuş bir halde sadece bekliyordum. Korkunç gürültü dursa bile yaşayacağımızı ya da öleceğimizi bilmiyorduk.</p>

  <p class="normal">Karartı bazı zamanlarda daha hafiflemiş görünüyordu. Ancak yapabildiğim tek şey uyumak, uyanmak ve yeniden uyumaktı.</p>

  <p class="normal">Nihayet uyanıp rüzgârın hafiflediğini gördüm. Deniz hâlâ çalkalanıyor ve küçük gemimiz minik bir sandal gibi sallanıp duruyordu. Fakat gürültü azalmıştı, çünkü MacGregor'ın su kabı getirmesi için Ian'a bağırdığını duyabiliyordum. Erkeklerin yüzü çatlamış, dudakları ise rüzgârdan kuruyup kanamıştı.</p>

  <p class="normal">"Geçti." Jamie'nin sesi havadan dolayı kısılmıştı. "Fırtına geçti."</p>

  <p class="normal">Geçmişti. Kurşun grisi gökyüzü aralanmış ve yerini mavi gökyüzüne bırakmıştı. Sabahın erken saatleri olduğunu düşündüm ama emin değildim.</p>

  <p class="normal">Fırtına dinmiş ama yine de güçlü bir rüzgâr vardı. Meldrum dümeni Innes'tan aldı ve pusulaya bir göz atarak çığlık attı. Ateş topu hiç kimseye zarar vermemişti ama pusulayı gümüş bir metal parçasına çevirmişti.</p>

  <p class="normal">Bir parmağıyla ona dokunarak, "İnanılmaz!" dedi Lawrence.</p>

  <p class="normal">"Evet ve hiç iyi değil," diye soğuk bir sesle karşılık verdi Innes. Başını kaldırıp aralanan bulutlara doğru baktı. "Gökyüzüne bakıp yönümüzü bulabilir misiniz, Bay Stern?"</p>

  <p class="normal">Doğan güneşe ve kalan sabah yıldızlarına gözlerini kısarak bakan Jamie, Innes ve Stern yönümüzün kuzey doğu olduğuna karar verdiler.</p>

  <p class="normal">Jamie ile birlikte kaba bir haritaya bakarak, "Batıya dönmeliyiz," dedi Stern. "Nerede olduğumuzu bilmiyoruz ama herhangi bir ada mutlaka batıda olacaktır."</p>

  <p class="normal">Innes Karayip sularındaki adaları gösteren haritaya bakarak başını 'evet' anlamında sallıyordu. "Evet, öyle," dedi. "Tanrı bilir denizde ne kadar sürüklendik. Gemi tek parça ama söyleyebileceğim bu kadar. Direk ve yelkenlere gelince... onlar bir müddet daha dayanabilir. Nereye varacağımızı ise ancak Tanrı bilir."</p>

  <p class="normal">Jamie çatlamış dudağından akan kanı silerek ona gülümsedi. "Bir kara olsun da Duncan, neresi olacağı umurumda değil."</p>

  <p class="normal">Innes gülümseyerek kaşını kaldırdı.</p>

  <p class="normal">"Öyle mi? Ben senin denizcilik hayatına alıştığını sanıyordum, Mac Dubh. Güvertede çok neşelisin, iki gündür kusmadın da!"</p>

  <p class="normal">"Çünkü iki gündür hiçbir şey yemedim," dedi Jamie alayla. "İlk bulacağımız adanın İngiliz, Fransız, İspanyol ya da Hollanda adası olup olmadığı umrumda değil. Yemek bulabileceğimiz bir ada olsun yeter, Duncan."</p>

  <p class="normal">Innes bir eliyle ağzını silip acıyla yutkundu. Kuruyan dudaklara rağmen yemek lafı herkesin karnını acıktırmıştı.</p>

  <p class="normal">"Elimden gelenin en iyisini yapacağım, Mac Dubh," diye söz verdi.</p>

  <p class="ortayazi">***</p>

  <p class="normal">"Kara göründü! Bakın, kara!" Bu haykırış beş gün sonra duyuldu, herkesin sesi hava şartlarından dolayı kısılmıştı ama yine de neşeliydi. Bakmak için hemen güverteye atılıp merdiven basamağına çıktım. Herkes küpeşteden sarkmış ufukta görünen şekle bakıyordu. Çok uzaktaydı ama kara olduğu belliydi.</p>

  <p class="normal">"Sizce neredeyiz?" demeye çalıştım fakat sesim fısıltı gibi çıkmıştı ve kimse duymadı. Bu önemli değildi. Antigua'daki donanma kışlasına bile gitsek umurumda değildi.</p>

  <p class="normal">Dalgalar büyük ve yumuşaktı. Rüzgâr oldukça kuvvetli esiyordu. Innes dümenciye geminin kıç tarafını rüzgâra vermesini söyledi.</p>

  <p class="normal">Büyük bir kuş sürüsünün sırayla uzaktaki sahile indiklerini görebiliyordum. Güneş ışıklarının kanatlarında parladığı pelikanlar kıyıda balık arıyorlardı.</p>

  <p class="normal">Jamie'nin kolunu çekiştirip onları gösterdim.</p>

  <p class="normal">"Bak..." diye başladım ama gerisi gelmedi. Sert bir çatırtı oldu ve dünya siyaha büründü. Yeniden sudaydım. Sersemlemiş ve yarı boğulmuş halde çırpınıp yeşil dünyada yeniden savaşmaya başlamıştım.</p>

  <p class="normal">Serbest olan bacağımı çılgınca çırparak sallanıyordum. Bir şey başımın yanından geçiyordu ve hemen ona sarıldım. Bir tahtaydı, dalgaların arasında tutunacak bir şey bulabilmiştim.</p>

  <p class="normal">Suyun altında fok balığı gibi karanlık bir şey vardı ve yaklaşık iki metre ötemde kırmızı bir kafa belirdi.</p>

  <p class="normal">"Dayan!" dedi Jamie. İki kulaçla yanıma gelip tutunduğum tahtanın altına daldı. Bacağımın aşağıya doğru çekildiğini hissediyordum ve çok acıyordu, sonra çekilme birden gevşedi. Jamie'nin başı tahtanın karşısında yeniden göründü. Kesik kesik nefes alırken bileklerimi tutuyordu.</p>

  <p class="normal">Hiçbir yerde gemiyi göremiyordum. Acaba batmış mıydı? Başımın üzerinden bir dalga geçti ve Jamie bir anlığına kayboldu. Gözlerimi kırparak başımı iki yana salladım ve Jamie yeniden karşımdaydı. Zorda olsa da bana gülümsüyor, bileklerimi tutuyordu.</p>

  <p class="normal">"Dayan!" dedi yeniden, dayanıyordum. Ellerimin altındaki tahta ağır ve kaygandı ama yine de bütün gücümle ona tutunuyordum. Bir eşya gibi suda sürükleniyorduk, bu yüzden bazen uzaktaki kıyıyı görebiliyor ama çoğunlukla denizden başka bir şey göremiyordum..</p>

  <p class="normal">Bacağımda bir sorun vardı; tuhaf bir uyuşukluk ve keskin bir acıydı hissettiğim. Birden gözlerimin önüne Murphy'nin kancası, baltası ve ağzı açık köpek balığı geldi. Acaba bacağımı bu hayvanlardan biri mi koparmıştı? Kopan bacağımdan kanın aktığını ve suda kaybolup gittiğini hayal ederek panikledim ve uzanıp bacağımı kontrol etmek için Jamie'nin tutuşundan kurtulmaya çalıştım.</p>

  <p class="normal">Jamie anlaşılmaz bir halde bana söylenip sıkıca bileklerimi tutmaya devam etti. Bir anlık yenilgiden sonra sakinleştim ve eğer bacağım kopsaydı şimdiye kadar bilincimi kaybetmem gerekirdi, diye düşündüm.</p>

  <p class="normal">Aslında bilincimi kaybetmeye başlamıştım. Gözlerim buğulanıyor Jamie'nin yüzünde benekler uçuşuyordu. Acaba çok mu kan kaybetmiştim, yoksa bu soğuk ve şokun etkisi miydi? Bu pek bir şeyi değiştirmezdi, sonuç aynıydı.</p>

  <p class="normal">Ani halsizlik ve huzur hissi tüm bedenimi kapladı. Artık ayaklarımı ve bacaklarımı hissetmiyordum, sadece Jamie'nin kavrayışı bilincimin hâlâ yerinde olduğunu gösteriyordu. Başım suyun altına kaydı ve nefesimi tutmam gerektiğini hatırladım.</p>

  <p class="normal">Dalga geçti ve tahta yeniden yükselerek yüzümü ortaya çıkardı. Derin bir nefes aldım, gözlerim az da olsa yine iyi görüyordu. Hemen karşımda Jamie Fraser'ın yüzü vardı, saçları başına yapışmıştı.</p>

  <p class="normal">"Dayan!" diye bağırıyordu. "Dayan, lanet olası!"</p>

  <p class="normal">Onu zar zor duyarak gülümsedim. Gittikçe artan huzur beni kaldırıyor, bu gürültü ve kaostan uzaklaştırıyordu. Artık acı hissetmiyordum. Hiçbir şey umrumda değildi. Başka bir dalga beni aldı ve bu sefer nefesimi tutmam gerektiğini unuttum.</p>

  <p class="normal">Boğulma hissi Jamie'nin yüzündeki korku ifadesini görmemi sağlayacak kadar beni kendime getirmişti. Sonra gözlerim karardı.</p>

  <p class="normal">"Lanet olsun, Sassenach!" diyordu sesi çok uzaklardan. Jamie korkudan ne dediğinin farkında değildi. "Lanet olsun sana! Eğer yanımda ölürsen yemin ederim, seni öldürürüm!"</p>

  <p class="ortayazi">***</p>

  <p class="normal">Ben öldüm. Etrafımdaki her şey bembeyazdı ve yumuşak huzur veren bir ses vardı, sanki melekler kanatlarını çırpıyordu. Huzuru, bedensizliği, korkunun ve öfkenin olmadığını hissedebiliyordum. Sonra öksürdüm.</p>

  <p class="normal">Aslında bir bedenim vardı. Bacağım da acıyordu, hem de çok. Gittikçe bütün acıları hissetmeye başladım ancak bacağımın acısı daha baskındı. Kemiğin yerine sıcak demir konmuş gibi hissediyordum.</p>

  <p class="normal">En azından bacağımın yerinde olduğu belliydi. Bakmak için gözlerimi araladım. Zihinsel mi yoksa fiziksel mi bilmiyorum ama her taraf bembeyaz ve çok parlaktı. Bu gözlerimi acıtmıştı, bu yüzden yeniden gözlerimi kapadım.</p>

  <p class="normal">"Tanrı'ya şükür, sonunda uyandın!" dedi bir İskoç.</p>

  <p class="normal">"Hayır, uyanmadım," dedim. Tuzlu deniz suyunu yuttuğumdan sesim kısık ve çatlamış çıkıyordu. Sinüslerimin de dolu olduğunu hissedebiliyordum, sanki beynim kaynıyordu. Yeniden öksürdüm ve bu sefer burnum akmaya başladı. Sonra da hapşırdım.</p>

  <p class="normal">"Iıyyy!" dedim tamamen kendimden tiksinerek, dudağımın üstü yapış yapıştı. Elimi kaldıramıyordum ama yine de yüzümü silmek için çabaladım.</p>

  <p class="normal">"Sen dur, Sassenach. Seninle ben ilgileneceğim." Bu ses oldukça keyifliydi ve bu gözlerimi açmamı sağlayacak kadar sinirimi bozmuştu. Görüntüm beyaz bir mendille engellenmeden önce Jamie'nin dikkatlice bana baktığını görebilmiştim.</p>

  <p class="normal">Jamie itirazlarıma rağmen yanımda oturduğu sandalyeden eğilerek düzgünce yüzümü sildi ve sonra mendili burnuma tuttu.</p>

  <p class="normal">"Sümkür," dedi.</p>

  <p class="normal">Dediğini yaptım. Bunun işe yaraması beni şaşırtmıştı. Az çok düşünebiliyordum fakat şimdi başım oldukça hafiflemişti.</p>

  <p class="normal">Jamie bana gülümsüyordu. Saçları karmakarışıktı ve tuzdan sertleşmişti. Şakakları tahriş olmuş ve yanık teninde kırmızı lekeler vardı. Üzerinde gömleği yoktu ama omuzlarında örtü gibi bir şey vardı.</p>

  <p class="normal">"Çok mu kötü hissediyorsun?" diye sordu.</p>

  <p class="normal">"Korkunç," diye cevap verdim kısık bir sesle. Hayatta olduğum ve her şeyi hissettiğim için mutsuz olmaya başlamıştım. Jamie bu sözle yanımdaki masada duran su sürahisine uzandı.</p>

  <p class="normal">Bu görüntüye gözlerimi kırparak baktım ama gerçekten bir yatakta yatıyordum, gemi yatağı ya da asma yatak değildi. Beyaz çarşaflar beni içine alan beyazlığa katkı sağlıyordu. Duvarlar ve tavan beyaza boyanmıştı. Açık camdan esen rüzgârla uzun beyaz perdeler adeta bir yelken gibi şişiyordu.</p>

  <p class="normal">Tavanda bir ışık titriyordu. Dışarıda suyun olduğunu ve güneşin de ona vurduğunu belli ediyordu. Bu manzara Davy Jones'un sandığından bile daha sıcak görünüyordu. Ama bir anlığına da olsa, dalgaların arasında hissettiğim sonsuz huzuru kaybettiğim ve bacağımdaki acıyı hissettiğim için üzüldüm.</p>

  <p class="normal">"Sanırım bacağın kırıldı, Sassenach," dedi Jamie. "Pek fazla hareket ettirmezsen iyi olur."</p>

  <p class="normal">"Tavsiyen için teşekkürler," dedim dişlerimin arasından. "Tanrı aşkına biz neredeyiz?"</p>

  <p class="normal">Hafiften omuz silkti. "Bilmiyorum. Tek söyleyebileceğim burası büyük bir ev. Bizi buraya getirdiklerinde pek dikkat etmedim. Biri buraya Les Perles dendiğini söyledi." Bardağı dudaklarıma tuttu ve ben de suyu içtim.</p>

  <p class="normal">"Ne oldu?" Hareket etmemeye dikkat ettiğim sürece bacağımdaki acıya dayanabilirdim. Nabzıma bakmak için parmaklarımı çenemin altında götürdüm; oldukça güçlü atıyordu. Şokta değildim, demek ki bacağımdaki kırık çok ciddi değildi.</p>

  <p class="normal">Jamie bir eliyle yüzünü ovaladı. Çok yorgun görünüyordu, yorgunluktan ellerinin titrediğini görebiliyordum. Yanağında büyük bir ezik ve boynunda da sanki tırmalanmış gibi kurumuş kan izi vardı.</p>

  <p class="normal">"Sanırım gemi direğinin tepesi kırıldı. Düşen tahtalardan biri de seni denize sürükledi. Suya düştüğün zaman bir taş gibi battın, ben de hemen peşine atladım. Seni ve Tanrı'ya şükür ki tahtayı tuttum. Bacağına bir halat dolanmıştı ve seni aşağıya çekiyordu." Derin bir nefes alıp başını ovaladı.</p>

  <p class="normal">"Sadece seni tutuyordum ve bir müddet sonra ayağım kuma değdi. Seni kıyıya taşıdım ve bir süre sonra birileri bizi bulup buraya getirdi. Hepsi bu," dedi ve omuz silkti.</p>

  <p class="normal">Camdan esen ılık rüzgâra rağmen üşüdüğümü hissettim. "Gemiye ne oldu? Adamlara? Ian? Lawrence?"</p>

  <p class="normal">"Sanırım hepsi iyiler. Direk kırıldığında bize yetişemediler. Kendilerine bir sal yaptıklarında biz çoktan kaybolmuştuk." Öksürdü ve elinin tersiyle ağzını sildi. "Ne var ki iyiler. Bizi bulanlar, buranın güneyinde çeyrek mil ötede küçük bir yelkenli gördüklerini söylediler. Onları da kurtarıp buraya getirmişler."</p>

  <p class="normal">Bir yudum su alıp ağzını çalkaladı ve cama gidip aşağıya tükürdü.</p>

  <p class="normal">Geri döndüğünde yüzünü ekşiterek, "Dişlerimde kum var," dedi. "Ve kulaklarımda, burnumda hatta kıçımın arasında bile."</p>

  <p class="normal">Uzanıp elini tuttum. Avcu nasır tutmuştu, elleri kabarmış derileri soyulmuş ve kanamıştı.</p>

  <p class="normal">Nazikçe şişen avcuna dokunurken, "Ne kadar süre suda kaldık?" diye sordum. Başparmağının altındaki küçük 'C' şekli neredeyse görünmüyordu ama ben hâlâ parmağımın altında hissedebiliyordum. "Ve ne kadar süre dayanabildin?"</p>

  <p class="normal">"Oldukça uzun," dedi usulca.</p>

  <p class="normal">Elinin acısına rağmen gülümseyip elimi sıkıca tuttu. O anda üzerimde hiçbir şeyin olmadığını anladım. Çıplak tenimdeki ince çarşaflar yumuşak ve serindi. Göğüs uçlarımın ise belirginleştiğini görebiliyordum.</p>

  <p class="normal">"Elbiselerime ne oldu?"</p>

  <p class="normal">"Eteklerinden dolayı seni taşıyamıyordum, bu yüzden onları yırttım," diye açıklama yaptı. "Geri kalanlar ise giyilmeye değmezdi."</p>

  <p class="normal">"Bence de," dedim yavaşça, "Peki sen Jamie? Ceketin nerede?"</p>

  <p class="normal">Omuz silkti, sonra omuzları çöktü ve üzgün bir halde gülümsedi.</p>

  <p class="normal">"Sanırım ayakkabılarımla birlikte denizin dibinde," dedi. "Willie ve Brianna'nın resimleri de."</p>

  <p class="normal">"Ahh, Jamie. Çok üzgünüm." Elini sıkıca tuttum. Başını diğer tarafa çevirip bir ya da iki kez gözlerini kırptı.</p>

  <p class="normal">"Evet," dedi yumuşak bir sesle. "Onları her zaman hatırlayacağımı sanıyorum." Hafiften gülümseyerek omuz silkti. "Hatırlayamazsam bile suya bakmam yeterli, değil mi?" Jamie acıyla yutkundu ama yine de gülümsemeye devam etti.</p>

  <p class="normal">Sonra parçalanmış pantolonuna baktı. Bir şey düşünüyor gibiydi, arkasına yaslandı ve elini cebine soktu.</p>

  <p class="normal">Elini çıkarırken yüzünü ekşiterek, "Ama tamamen elim boş gelmedim," dedi. "Tabii resimleri kaybedeceğime bunları kaybetmeyi tercih ederdim."</p>

  <p class="normal">Elini açtı ve ben yaralı avcunda parlayan taşları gördüm. Birinci kalite iri kesim, büyü için kullanılan taşlardı. Zümrüt, erkek yakut, opal, dışarıda görünen gökyüzü kadar mavi turkuvaz ve güneş gibi parlayan altın ve Geilie'nin siyah elması.</p>

  <p class="normal">"Adamant taşını almışsın," dedim nazikçe ona dokunarak. Jamie'nin sıcak bedenine rağmen taş soğuktu.</p>

  <p class="normal">"Evet," dedi ama taşlara değil bana bakıyordu, yüzünde bir gülümseme vardı. "Adamant taşı ne yapıyordu? Her şeyden mutlu olmayı mı sağlıyordu?"</p>

  <p class="normal">"Öyle söylemişti." Elimi yüzüne götürdüm ve yanağını okşadım. Kemiklerini, sıcaklığını hissedebiliyordum, her şeye rağmen sevineceğimiz şeyler vardı.</p>

  <p class="normal">"Ian yanımızda," dedim. "Ve biz, ikimiz beraberiz."</p>

  <p class="normal">"Evet, bu doğru." Sonra gözlerinin içi de gülümsedi. Taşları masaya bıraktı ve oturduğu sandalyeye yaslanarak ellerimi okşamaya başladı.</p>

  <p class="normal">Bacağımın ağrısına rağmen sıcacık huzurun beni sardığını hissedebiliyordum. Yaşıyorduk, güvendeydik ve birlikteydik. Gerisi önemli değildi; ne elbiseler ne de çatlamış kaval kemiği. Zamanla her şey düzelirdi. Şimdi nefes almak ve Jamie'ye bakmak benim için yeterdi.</p>

  <p class="normal">Güneşle aydınlanan perdeleri ve gökyüzünü izleyerek bir müddet sessizce oturduk. Bize bir saat gibi görünen on dakikanın ardından, dışarıdan ayak seslerini ve kapının hafiften vurulduğunu duydum.</p>

  <p class="normal">"İçeri girin," dedi Jamie. Doğruldu ama elimi bırakmadı. Kapı açıldı ve içeriye güzel yüzü endişeyle selamlamanın birbirine karıştığı biri girdi.</p>

  <p class="normal">"İyi sabahlar," dedi biraz utanarak. "Sizi bekleyemediğim için özür dilerim. Kasabadaydım ve sizin geldiğinizi döndüğümde öğrendim," dedi gülümseyerek.</p>

  <p class="normal">"Biz teşekkür ederiz, madam. Bize çok nazik davrandığınız için," dedi Jamie. Ayağa kalkıp reveransa geçti ama elimi bırakmamıştı. "Hizmetinizdeyim, madam. Arkadaşlarımızdan bir haberiniz var mı?"</p>

  <p class="normal">Kadın hafiften kızardı ve o da başıyla selam verdi. Yirmili yaşlarında genç biriydi ve bu şartlar altında nasıl davranılacağını pek bilmiyor gibiydi. Açık kahverengi saçları arkadan topuzla bağlanmıştı, açık pembe tenliydi ve aksanına bakılırsa İngiltere'nin güneybatısındandı.</p>

  <p class="normal">"Ahh, evet," dedi. "Hizmetçilerim onları gemiden aldı. Şimdi mutfaktalar, yemek yiyorlar."</p>

  <p class="normal">"Teşekkürler," dedim. "Çok naziksiniz." Kadın utançtan kıpkırmızı olmuştu.</p>

  <p class="normal">"Önemli değil," diye mırıldandı ve aynı utangaç ifadeyle bana baktı. "Davranışlarımdan dolayı affedin, madam. Size kendimi takdim etmedim. Ben Patsy Olivier... yani Bayan Joseph Olivier." Karşılık almak için beklentiyle bir bana bir Jamie'ye baktı.</p>

  <p class="normal">Jamie ve ben birbirimize baktık. Tam olarak neredeydik? Bayan Olivier İngiliz'di, bu aşikârdı. Kocası ise Fransız ismi taşıyordu. Dışarıdaki körfez hiçbir ipucu vermiyordu; Windward Adaları, Barbados, Bahamalar, Exumas, Andros – hatta Virgin Adaları bile olabilirdi. Birden aklıma bir şey gelmişti; kasırga yüzünden biz kuzeye değil güneye sürüklenmiştik. Yani Antigua – Britanya Donanması'nın kucağı! – Martinique ya da Grenadines de olabilirdik... Jamie'ye bakıp omuz silktim.</p>

  <p class="normal">Ev sahibimiz bize bakarak hâlâ bekliyordu. Jamie elimi sıktı ve derin bir nefes aldı.</p>

  <p class="normal">"Umarım bu sorunun tuhaf olduğunu düşünmezsiniz, Bayan Olivier ama bizim nerede olduğumuzu söyler misiniz?"</p>

  <p class="normal">Bayan Olivier kaşlarını yukarıya kaldırdı ve şaşkınlıktan gözlerini kırptı.</p>

  <p class="normal">"Eee... evet," dedi. "Biz buraya Les Perles diyoruz."</p>

  <p class="normal">Jamie'nin yeniden denemek için nefes aldığını görünce, "Teşekkürler," diyerek araya girdim, "ama bizim bilmek istediğimiz hangi adada olduğumuz?"</p>

  <p class="normal">Yuvarlak pembe yüzünde anladığını belirten bir gülümseme belirdi.</p>

  <p class="normal">"Ahh, anlıyorum!" dedi. "Elbette, fırtınadan sürüklendiniz. Eşim geçen geceki fırtınanın çok kuvvetli olduğunu ve yılın bu zamanında böyle bir fırtınayı daha önceden hiç görmediğini söyledi. Kurtulmanız büyük şans! Demek adalardan güneye geldiniz?"</p>

  <p class="normal">Güney. Küba olamazdı. St. Thomas ya da Florida'ya mı gelmiştik? Birbirimize bakıp Jamie'nin elini sıktım. Bileğinde atan nabzını hissedebiliyordum.</p>

  <p class="normal">Bayan Olivier yeniden gülümsedi. "Siz adada değilsiniz. Kıtadasınız, Georgia Kolonisi'ndesiniz."</p>

  <p class="normal">"Georgia?" dedi Jamie. "Amerika mı?" Büyük bir şaşkınlıkla konuşuyordu ve haklıydı da. Fırtınayla en azından altı yüz mil güneye sürüklenmiştik.</p>

  <p class="normal">"Amerika," dedim yavaşça. "Yeni Dünya." Parmaklarımın altındaki nabız sesime uyum sağlayarak hızlı hızlı atmaya başlamıştı. Yeni bir dünya. Sığınak. Özgürlük.</p>

  <p class="normal">"Evet," dedi Bayan Olivier, bunun bizim için ne demek olduğunu bilmiyordu ama yine de gülümsüyordu. "Burası Amerika."</p>

  <p class="normal">Jamie omuzlarını dikleştirip kadına gülümsedi. Ilık esinti kızıl saçlarını hareket ettiriyordu.</p>

  <p class="normal">"O halde, madam," dedi, "adım Jamie Fraser." Sonra bana baktı, gözleri arkasındaki gökyüzü kadar mavi ve parlaktı. Avcumdaki kalp atışları ise güçlüydü.</p>

  <p class="normal">"Ve bu da eşim Claire," dedi.</p>

  <div class="calibre1" id="calibre_pb_76"></div>
</body>
</html>
