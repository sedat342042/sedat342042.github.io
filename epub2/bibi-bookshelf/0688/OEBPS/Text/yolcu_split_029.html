<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h1baslik1" id="calibre_toc_31"><br class="chapter" />
  <span class="ideitalik">21<br class="chapter" />
  <br class="chapter" />
  Q.E.D.<br class="chapter" />
  Inverness</span></h2>

  <p class="normal"> </p>

  <p class="sagbolditalik">5 Ekim 1968</p>

  <p class="normal"> </p>

  <p class="normal">"Temellük tapu senedini buldum." Roger'ın yüzü heyecandan kızarmıştı. Kendini zar zor tutuyordu. Brianna beni kucaklayıp, valizlerimi elimden aldığında Inverness'taki tren istasyonunda sabırsızlıkla bekliyordu. Bizi küçük Morris'ine tıktı ve haberlerini patlatmadan önce arabanın kontağını çalıştırdı.</p>

  <p class="normal">"Ne, Lallybroch için olanı mı?" Motor sesinden onu duyabilmek için ön koltuğa, o ve Brianna'nın arasına doğru eğildim.</p>

  <p class="normal">"Evet, Jamie yani senin Jamie'in yazmış. Mülkü yeğeni Genç Jamie'ye devrettiğini gösteriyor bu belge."</p>

  <p class="normal">Brianna, "Evde," diye araya girdi, bana bakmak için kafasını arkaya çevirerek. "Onu yanımıza getirmeye korktuk; SPA'dan çıkarmak için Roger çok uğraştı." Yüzü heyecandan ve soğuk havadan pespembe olmuştu, kızıl saçlarında yağmur damlaları vardı. Anneler her zaman çocuklarının güzel olduğunu düşünürdü ama Bree gerçekten güzeldi.</p>

  <p class="normal">Ona gülümsedim, panik ve şefkatten yüzüm yanıyordu. Onu bırakmayı gerçekten düşünebilir miydim? Haberlerin coşkusuyla gülümsememi yanlış anlayarak konuşmaya devam etti, heyecanla koltuğun başlığını tutuyordu.</p>

  <p class="normal">"Ve ne bulduğumuzu tahmin edemezsin!"</p>

  <p class="normal">"Bulduğunu," diye Roger onu düzeltti, küçük turuncu arabası kavşağı geçerken bir eliyle Brianna'nın dizini sıkmıştı. Brianna da hemen ona bir bakış attı ve içtenlikle birbirlerine dokundular, bu benim annelik dürtülerimi uyandırmaya yetmişti. Acaba bir şey oldu mu?</p>

  <p class="normal">Omuzlarımın üstünden Frank'in suçlayan bakışlarını görebiliyordum. En azından Roger zenci değildi. Öksürdüm ve konuşmaya başladım.</p>

  <p class="normal">"Gerçekten mi? Nedir?"</p>

  <p class="normal">Birbirlerine baktılar ve yüzlerinde kocaman bir gülümseme vardı.</p>

  <p class="normal">Sinir bozucu bir kendini beğenmişlikle, "Bekle ve gör, anne," dedi Bree.</p>

  <p class="ortayazi">***</p>

  <p class="normal">"Gördün mü?" dedi, yirmi dakika sonra, papaz evinin çalışma odasındaki masanın üzerine eğilmiştim. Papaz Efendi Wakefield'in çalışma masasının yıpranmış yüzeyinde sararmış kâğıt desteleri vardı. Şimdi koruma amaçlı plastik bir kabın içine konulmuşlardı ama zamanında hor bir şekilde kullanıldıkları açıktı; kenarları yırtılmış, bir kâğıt ortadan ikiye ayrılmıştı. Bütün kâğıtlarda notlar, sayfanın kenarlarında açıklamalar ve metinde de eklentiler vardı. Birisinin bir şey için yazdığı kaba yazı belli oluyordu.</p>

  <p class="normal">"Bu bir belge," dedi Roger bana, koltuğun üstünde duran büyük kitap yığınını karıştırırken. "<span class="ideitalik">Forrester's</span> denilen bir gazetenin yayını, Alexander Malcolm adında bir yayıncı tarafından Edinburgh'da 1765 yılında basılmış."</p>

  <p class="normal">Yutkundum, birden bluzumun kollarından sıktığını hissettim; 1765 yılı Jamie'yi bıraktığım zamanın tam yirmi sene sonrasıydı.</p>

  <p class="normal">Karalanmış mektuplara baktım, zamanla kahverengiye dönmüşlerdi. El yazısında zorlanan biri tarafından yazılmışlardı, bazı yerlerde okunaksız bazı yerlerde de okunaklıydı; 'g' ve 'y' harflerinin kıvrımları abartılı bir şekilde yazılmıştı. Muhtemelen sağ elle yazmada zorlanan, solak biri tarafından yazılmıştı.</p>

  <p class="normal">"Bak, bu da yayınlanmış hali." Roger masaya açılmış bir kitap getirdi ve önüme koyup işaret etti. "Tarihi gördün mü? 1765 ve el yazısı birebir uyuyor; sadece ufak tefek notların birkaçı eklenmemiş."</p>

  <p class="normal">"Evet," dedim. "Temellük tapu senedi..."</p>

  <p class="normal">"İşte burada." Brianna üst çekmeceyi beceriksizce karıştırdı ve iyice buruşmuş bir kâğıt çıkardı, diğerleri gibi o da plastik kabın içine konulmuştu. Bunu korumak el yazmasından daha lüzumluydu. Kâğıtta yağmur lekeleri vardı, kirli ve yırtılmıştı, onay kısmı dışında yazının çoğu silinmişti. Ama alttaki üç imza belli oluyordu.</p>

  <p class="normal"><span class="ideitalik">Benim tarafımdan,</span> yazı zor okunuyordu. Burada da bulunan abartılı 'y' harfi el yazısını özensiz şekilde yazan kişiyle aynı olduğunu gösteriyordu. <span class="ideitalik">James Alexander Malcolm MacKenzie Fraser.</span> Aşağıda da şahitlerin imzaladığı yerler vardı. İnce, güzel bir yazıyla <span class="ideitalik">Murtagh FitzGibbons Fraser</span> ve el yazımla yazılmış <span class="ideitalik">Claire Beauchamp Fraser</span> bulunuyordu.</p>

  <p class="normal">Birden sessizce oturdum, içgüdüsel olarak ellerimi belgenin üzerine koydum, sanki gerçek olduğunu reddetmek istiyordum.</p>

  <p class="normal">"Bu, değil mi?" dedi Roger sessizce. Dıştan görünen soğukkanlılığı ellerinin ihanetine uğruyordu; el yazmalarından oluşan yığını tapu senedinin yanına koyarken elleri titriyordu. "Sen imzaladın. Bu gerçek bir kanıt, tabii eğer buna ihtiyacımız varsa," diye ekledi ve hemen Bree'ye bir göz attı.</p>

  <p class="normal">Başını iki yana salladı, saçlarının yüzünü engellemesine izin veriyordu. İkisinin de bu kanıta ihtiyacı yoktu. Beş ay önce Geillis Duncan'ın taşların arasından kaybolması, benim hikâyeme inanmak isteyenlere yeterince bir kanıt olmuştu.</p>

  <p class="normal">Ama bunu siyah ve beyaz diye düzenlemek çok şaşırtıcıydı. El yazmasını uzaklaştırdım ve yeniden tapu senedine, sonra da diğer belgelere baktım.</p>

  <p class="normal">"Aynı mı, anne?" Bree endişeli bir halde sayfaların üzerine eğildiğinde, saçları yumuşak bir şekilde ellerime dokundu. "Makale ise takma bir adla imzalanmış ama emin değilim." Gülümsedi. "Yazar adı kısmında 'Q.E.D.' harfleri var sadece. Bize yazılar aynı göründü ama biz el yazısı uzmanı değiliz ve sen bunları görene kadar da bir el yazısı uzmanına götürmek istemedik."</p>

  <p class="normal">"Ben de öyle düşünüyorum." Nefesimin kesildiğini hissediyordum ama aynı zamanda, akıl almaz bir neşe dalgasıyla da bundan kesinlikle emindim. "Evet, kesinlikle eminim. Jamie bunu yazdı." 'Q.E.D.' evet! Bu belgeyi yırtmak gibi tuhaf bir duygu kaplamıştı içimi, plastik kaplarından çıkarıp ellerimin arasında tutmak istiyordum. Onun dokunduğu mürekkebi ve kâğıdı hissetmek istiyordum; onun yaşadığını gösteren delilleri.</p>

  <p class="normal">"Ve dahası da var. Belgelerin içinde de deliller var." Roger'ın sesi övündüğünü gösteriyordu. "Şunu gördün mü? 1764 yılında yapılan Tüketim Vergisi'ne karşı yazılan bir makale, Kuzey İskoçya'dan İngiltere'ye yapılan likör ihracatını yasaklayan yasayı feshetmeyi destekleyen bir makale. İşte burada," – hızlı çalışan parmakları aniden bir sözün üzerinde durdu – "'Özgürlük ve Viski beraber yol alırlar.' İskoç sözünü nasıl tırnak içine aldığını gördün mü? Bunu başka bir yerden duymuş."</p>

  <p class="normal">"Bunu benden duydu," dedim yumuşak bir sesle. "Bunu ona ben söyledim – Prens Charles'ın şarabını çalmaya çalıştığı zaman."</p>

  <p class="normal">"Hatırlıyorum." Roger 'evet' anlamında başını sallıyordu, gözleri heyecandan parlıyordu.</p>

  <p class="normal">"Ama bu Burns'ten bir alıntı," dedim, birden kaşlarımı çatmıştım. "Belki yazar oradan almıştır – o zamanlar Burns hayatta değil miydi?"</p>

  <p class="normal">"Hayattaydı," dedi Brianna çokbilmiş bir tavırla, Roger'ın konuşmasını önleyerek. "Ama Robert Burns 1765 yılında altı yaşındaydı."</p>

  <p class="normal">"Ve Jamie kırk dört." Birden her şey gerçek gibi görünmeye başlamıştı. O hayatta – hayattaydı, diye kendimi düzelttim, duygularımı kontrol altında tutmaya çalışıyordum. Parmaklarımı el yazmalarının üzerine koymuştum.</p>

  <p class="normal">"Ve eğer–" dedim ve yutkunmak için yeniden durdum.</p>

  <p class="normal">"Ve eğer zaman bizim düşündüğümüz gibi aynı düzlemde olursa," Roger da durdu, bana bakıyordu. Sonra gözlerini Brianna'ya kaydırdı.</p>

  <p class="normal">Yüzü bembeyazdı ama hem dudakları hem de gözleri normaldi ve elime dokunduğunda parmakları sıcacıktı.</p>

  <p class="normal">"O zaman geçmişe dönebilirsin, anne," dedi, yumuşak bir biçimde. "Onu bulabilirsin."</p>

  <p class="ortayazi">***</p>

  <p class="normal">Uygun seçeneklerin arasında dolaşırken, elbise askılarının çelik borusunda plastik askılar takırdıyordu.</p>

  <p class="normal">"Size yardımcı olabilir miyim, bayan?" Tezgâhtar kız yardımsever bir Kaniş gibi bakıyordu, mavi gözleri burnunun üstüne gelen perçemlerinin arasından belliydi.</p>

  <p class="normal">"Sizde bu tarz eski moda kıyafetlerden daha var mı?" Pamuklu ve kadife kumaştan yapılmış dantel korsajlı, uzun etekli elbiselerle dolu olan önümdeki askılığı gösteriyordum.</p>

  <p class="normal">Kızın dudakları öyle kalıp gibiydi ki beyaz nemlendiricisinin o gülerken çatlayacağını sanmıştım ama olmadı.</p>

  <p class="normal">"Ahh, evet," dedi. "Daha bugün Jessica Gutenberg'in elbiseleri geldi. Bu eski stil elbiseler ne harika değil mi?" Hayran olmuşçasına bir parmağını kahverengi kadife elbisenin kolunda gezdirdi, sonra babet ayakkabılarının üzerinde döndü ve mağazanın orta yerinde durdu. "Hemen şurada, evet? Etikette nereden olduğu yazıyor."</p>

  <p class="normal">Daire şeklindeki askılığın üzerindeki etikette, 'KENDİNİZİ ON SEKİZİNCİ YÜZYILIN CAZİBESİNE BIRAKIN' diye büyük harflerle en üstte yazıyordu. Hemen aşağısında, süslü bir biçimde yazılmış bir imza vardı; <span class="ideitalik">Jessica Gutenberg.</span></p>

  <p class="normal">Herhangi birinin Jessica Gutenberg adını taşıma ihtimali olmadığını düşünerek, elbiselerin bulunduğu yöne doğru yürüdüm. Saten astarlı, bol dantelli kadife krem rengindeki bir elbiseye sersemlemiş bir halde baktım.</p>

  <p class="normal">"Bunda çok hoş görüneceksiniz." Kaniş arkamdaydı, burnu satış kokusunu almıştı.</p>

  <p class="normal">"Belki, evet ama pratik değil. Mağazanın dışında yürürken bile üstünüz kirlenebilir." Biraz üzüntüyle elbiseyi ittim, 38 bedene doğru ilerliyordum.</p>

  <p class="normal">"Ahh, kırmızı elbiseleri severim!" Kız lâl taşı rengindeki elbiseyi görünce ellerini coşkuyla birbirine çarptı.</p>

  <p class="normal">"Ben de," diye mırıldandım. "ama çok gösterişli gözükmek istemiyoruz. Bunlar bir fahişe için daha uygun, değil mi?" Kaniş bana şaşkın bir şekilde baktı, sonra benim şaka yaptığımı düşünerek beğenmişçesine kıkırdadı.</p>

  <p class="normal">"Peki, bu," dedi kararlı bir halde, yanımdan geçip elbiseye uzandı, "Bu harika, bakın. Tam sizin renginiz."</p>

  <p class="normal">Kesinlikle harikaydı. Etekleri yere kadar uzanıyordu, kollarının dörtte üçü dantelle süslenmişti. Koyu sarımsı altın rengiydi, ipekti ve kahverengi, kehribar ve kızıl renkleriyle parıldıyordu.</p>

  <p class="normal">Dikkatlice askıdan aldım ve incelemek için tuttum. Fazla süslü değildi ama iş görürdü. Biçimi yarıya kadar uygun görünüyordu; ne iplik vardı ne de dikiş yeri. Korsajın üstündeki makine yapımı dantel elbiseye tutturulmuştu ama sağlamlık için bu yeterli görünüyordu.</p>

  <p class="normal">"Denemek ister misiniz? Kabinlerimiz hemen şu tarafta." Kaniş kolumun altında hoplayıp sıçrıyor, beni meraklandırarak daha çok cesaret veriyordu. Hemen fiyat etiketine bir göz attım, nedenini anlamıştım; kız komisyon alıyor olmalıydı. Elbiseye bakarak derin bir nefes aldım, Londra'da bir dairenin bir aylık kirasını karşılardı ama sonra omuz silktim. Artık paraya ne için ihtiyacım vardı ki?</p>

  <p class="normal">Ama hâlâ tereddütlerim vardı.</p>

  <p class="normal">"Bilmiyorum..." dedim şüpheli bir şekilde. "Çok güzel ama..."</p>

  <p class="normal">"Ahh, sizin için biraz genç işi diye endişelenmeyin," Kaniş ciddi bir şekilde beni rahatlatmaya çalışıyordu. "Yirmi beşten fazlasını göstermiyorsunuz! Şey... belki otuz," hemen yüzüme baktıktan sonra uygunsuz bir biçimde ekledi.</p>

  <p class="normal">"Teşekkürler," dedim tatsız bir şekilde. "Ben bunun için endişelenmiyorum. Elinizde hiç fermuarsız elbise yok sanırım, değil mi?"</p>

  <p class="normal">"Fermuar mı?" Makyajın altındaki küçük yuvarlak yüzü ifadesizleşmişti. "Ee... hayır. Olduğunu da sanmıyorum."</p>

  <p class="normal">"Şey, evet, endişelenmeye gerek yok," dedim, elbiseyi kolumun üstüne koydum ve kabinlere doğru yürüdüm. "Eğer bunu göze alıyorsam, fermuarların ne önemi var."</p>
</body>
</html>
