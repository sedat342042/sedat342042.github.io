<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h1baslik1" id="calibre_toc_59"><br class="chapter" />
  <span class="ideitalik">49<br class="chapter" />
  <br class="chapter" />
  Kara Göründü!</span></h2>

  <p class="normal"> </p>

  <p class="normal">Denizcilerin söyledikleri doğrudur. Karayı görmeden önce onu koklarsınız.</p>

  <p class="normal">Her şeye rağmen ambardaki keçi ağılı şaşılacak derecede hoş bir yerdi. Taze samanlar bitmişti ve keçilerin toynakları huzursuzca bir ileri bir geri çıplak yerde tıkırdıyorlardı. Ancak her gün gübre yığınları temizleniyor, denize atılması için düzgünce sepetlere koyuluyordu ve her sabah Annekje Johansen yemliği bir kucak dolusu kurumuş samanla dolduruyordu. Ağılda kesif bir keçi kokusu vardı ama kirli denizcilerin pis kokusuna nazaran, bu koku temiz bir hayvan kokusuydu ve oldukça hoştu.</p>

  <p class="normal">Annekje büktüğü bir avuç dolusu samanla bir yavruyu beslerken, "<span class="ideitalik">Komma, komma, komma, dyrget</span>," diye mırıldanıyordu. Hayvan dudaklarını dikkatlice uzattığında kadın onu boynundan yakalayıp öne doğru çekti ve yavrunun başını güçlü kolunun altına kıstırdı.</p>

  <p class="normal">Yardım için öne gelerek "Kene mi?" diye sordum. Annekje bana doğru baktı ve eksik dişleriyle kocaman bir gülümseme verdi.</p>

  <p class="normal">"<span class="ideitalik">Guten Morgen</span>, Bayan Claire," dedi. "<span class="ideitalik">Ja</span>, kene. İşte!" Bir eliyle yavru keçinin sarkık kulağını tuttu ve kanla doymuş kenenin yaban mersini gibi şişmiş halini bana göstermek için kulağın ipek gibi iç kısmını yukarıya doğru kıvırdı, kene hassas deride derin oyuk yapmıştı.</p>

  <p class="normal">Sabit dursun diye keçiyi sıkıca tuttu. Keçi meleyip debelenirken, bir bükmeyle keneyi çıkardı. Kenenin çıkarıldığı kulaktan biraz kan aktı.</p>

  <p class="normal">Annekje hayvanı serbest bırakırken, "Bekle," dedim. Bana şüpheyle baktı ancak keçiyi sıkıca tutmaya devam etti ve başını salladı. Bir silah gibi belimde taşıdığım alkol şişesini çıkardım ve kulağın üzerine birkaç damla damlattım. Kulak yumuşak ve hassastı, saten gibi derinin altındaki küçük damarlar görünebiliyordu. Keçinin kare göz bebekli gözleri dışarıya fırladı ve melerken acıyla dilini dışarıya çıkardı.</p>

  <p class="normal">"Artık acımayacak," diyerek açıklama yaptım ve Annekje bu sözümü beğenerek başını salladı.</p>

  <p class="normal">Artık keçi serbestti ve sürünün yanına geri döndü, sütle kendini rahatlatmak için çılgınca bir arayış içinde annesinin yan tarafına başıyla tosladı. Annekje çıkarılan kene için etrafa bakınıyordu ve keneyi yerde buldu, şişmiş vücudunu hareket ettirmek için ince bacakları işe yaramıyordu. Annekje yerde küçük ve kara bir iz bırakarak ayakkabısının topuğuyla onu ezdi.</p>

  <p class="normal">"Karaya yaklaştık mı?" diye sordum ve o da kocaman mutlu bir tebessümle başını salladı. Yukarıdaki ızgaradan güneşin hissedildiği yere doğru el salladı.</p>

  <p class="normal">"<span class="ideitalik">Ja</span>. Kokusunu almıyor musun?" dedi örnek verircesine koklayarak. Gözleri parlıyordu. "Kara, <span class="ideitalik">ja</span>! Su, çimen. Güzel, güzel!"</p>

  <p class="normal">"Karaya inmem lazım," dedim dikkatlice onu izlerken. "Sessiz ol. Sır. Kimseye söyleme!"</p>

  <p class="normal">"Ahh?" Annekje'nin gözleri büyüdü ve şüpheli bakışlarla bana baktı. "Kaptana söylememek, <span class="ideitalik">ja</span>?"</p>

  <p class="normal">"Hiç kimseye," dedim başımı sallayarak. "Yardım edebilir misin?"</p>

  <p class="normal">Bir müddet konuşmadı, düşünüyordu. İri yarı uysal kadın, bana keçilerini hatırlatıyordu; sallanan güverteye ve basık ambara rağmen geminin tuhaf yaşamına mutlu bir şekilde ayak uyduruyor, samanın ve sıcaklığın tadını çıkarıyor, sağlığına da iyi bakıyordu.</p>

  <p class="normal">Her zamanki uyum sağlayan havasıyla bana baktı ve sakince başını 'tamam' anlamında salladı.</p>

  <p class="normal">"<span class="ideitalik">Ja</span>, yardım edeceğim."</p>

  <p class="normal">Bahriyelilerden bir tanesinin bana Watlings Adası dediği yere demir attığımızda saat öğlen vaktini geçiyordu.</p>

  <p class="normal">Meraklı gözlerle küpeşteden bakıyordum. Geniş beyaz kumsalı ve kısa boylu palmiye ağaçlarıyla bu düz adadan San Salvador diye bahsedilirdi. Geçen yüzyılın nam salmış korsanının şerefine yeniden adlandırılmıştı, karanın bu kısmı muhtemelen Christopher Columbus'un Yeni Dünya'nın gördüğü ilk kısmıydı.</p>

  <p class="normal">Columbus'un karanın bu kısmını gördüğünü bilmenin verdiği bir avantaja sahiptim ama yine de denizcilerin küçük tahta yelkenlerini buraya çıkardıkları için sevindiğimi ve içimin rahatladığını hissediyordum.</p>

  <p class="normal">Sallanan bir gemide uzun zaman durunca karada yürümenin nasıl bir şey olduğunu unutursunuz. Bu yeni duruma alışırken, acı çekmeden bir boyuttan başka bir boyuta geçersiniz. Ancak karanın kokusu ve görüntüsü kara için doğduğunuzu size hatırlatır ve ayaklarınız birden sert zemine değmesiyle uyuşur.</p>

  <p class="normal">Şu anki sorun ise aslında karaya ayak basamamamdı. Watlings Adası, Jamaika'ya inmeden önce bitmiş su depolarımızı doldurmak için kısa bir moladan başka bir şey değildi. Jamaika'ya gitmek en azından bir hafta daha sürecekti ve hastayla dolu geminin bol sıvıya ihtiyacı vardı.</p>

  <p class="normal">San Salvador küçük bir adaydı ama hastalarıma dikkatlice sorduğum sorular sayesinde, Cockburn Kasabası'ndaki ana limanda nakliye trafiğinin yoğun olduğunu öğrenmiştim. Belki kaçmak için uygun bir yer değildi ama küçük bile olsa başka fırsatlar karşıma çıkabilirdi. Jamie'nin yakalanması için kurulacak tuzağa hizmet edecek Jamaika'nın yabancı 'düşmanlığının' tadını çıkarma gibi bir niyetim yoktu.</p>

  <p class="normal">Mürettebat karaya hasret kaldığından, su alacak grubun haricinde kimsenin sahile inmesine izin verilmiyordu. Su alacak grup da demir attığımız Pigeon Körfezi'nde fıçıları yukarıya çekiyordu. Bahriyelilerden biri de aşağıya inme girişimlerini engellemek için iskelenin başında duruyordu.</p>

  <p class="normal">Su grubuna katılmayan ya da küpeştede nöbet tutmayan mürettebat konuşuyor, şakalaşıyor ya da sadece umutlarını gerçekleştirme hayaliyle hayran hayran adaya bakıyordu. Güvertenin biraz aşağısında uzun sarı saçlar gördüm, esintiyle uçuşuyorlardı. Vali de yalnızlığından ortaya çıkmış, solgun yüzünü tropikal güneşe çevirmişti.</p>

  <p class="normal">Onunla konuşmak istiyordum ama zaman yoktu. Annekje çoktan keçisini almak için aşağıya inmişti. Ellerimi eteklerime sildim, son hesaplamalarımı yapıyordum. Gemiyle sık palmiye ve çalılıkların arası yaklaşık iki yüz metreden fazla değildi. İskeleden inip ormana gidebilirsem uzaklaşmak için iyi bir fırsat yakalayacağımı düşünüyordum.</p>

  <p class="normal">Jamaika'ya gitmek için acele eden Kaptan Leonard beni yakalamaya çalışmak için vakit kaybetmeyecekti. Ve eğer beni yakalarlarsa o zaman kaptan gemiden kaçtığım için beni ağır bir cezaya çarptıramazdı, sonuç itibariyle ne denizciydim ne de yasal bir köleydim.</p>

  <p class="normal">Annekje neşeli bir tavırla merdivenlerden çıktığında güneş sarı saçlarında parlıyordu, bir yavru keçi de onun geniş göğsündeydi. Yerimi aldığımı görünce iskeleye doğru yöneldi.</p>

  <p class="normal">Annekje yarı İngilizce yarı İsveççe nöbetçiyle konuşurken ona bir keçisini bir sahili gösteriyordu, onun taze çimen yemesi gerektiğinde ısrar ediyordu. Bahriyeli onu anlamışa benziyordu ama öylece duruyordu.</p>

  <p class="normal">"Hayır, madam," dedi saygıyla, "su alacak grubun haricinde kimse aşağıya inemez. Kaptanın emri var."</p>

  <p class="normal">Belli etmeden Annekje'yi izliyordum, keçisini nöbetçinin yüzüne tutarak onun bir adım gerilemesini ve yana kaymasını sağladı, nöbetçinin arkasından kolayca sıvışabilmem için önlem alıyordu. Bir dakika sonra nöbetçi neredeyse yerinde değildi. Annekje nöbetçiyi iskeleden uzaklaştırdığında keçiyi yere bırakacak ve kaçmam için gerekli olan zamanı yaratmak için karışıklık çıkaracaktı.</p>

  <p class="normal">Endişeden yerimde duramıyordum. Ayaklarım çıplaktı, böylece kumsalda koşmak daha kolay olacaktı. Nöbetçi hareket etti, kırmızı ceketli sırtı tamamen bana dönüktü. Bir adım daha, sadece bir adım daha diye düşünüyordum.</p>

  <p class="normal">"Ne güzel bir gün, öyle değil mi, Bayan Malcolm?"</p>

  <p class="normal">Dilimi ısırdım.</p>

  <p class="normal">"Çok güzel bir gün, Kaptan Leonard," dedim zorlanarak. O konuşmaya başladığında kalbim durmuş gibi görünüyordu. Şimdi kayıp zamanı telafi etmek için her zamankinden hızlı atıyordu.</p>

  <p class="normal">Kaptan yanıma geldi ve küpeşteden bakmaya başladı, genç yüzü Columbus'un neşesiyle parlıyordu. Onu denize atmayı çok istememe rağmen onun bu görüntüsüne gönülsüzce gülümsedim.</p>

  <p class="normal">"Bu kara benim olduğu kadar sizin de zaferiniz, Bayan Malcolm," dedi. "Siz olmasaydınız sanırım <span class="ideitalik">Porpoise</span>'ı karaya ulaştıramazdık." Utangaç bir şekilde elime dokundu, ben de gönülsüzce gülümsedim.</p>

  <p class="normal">"Üstesinden geleceğinizden eminim, kaptan," dedim. "Siz çok yetenekli bir denizciye benziyorsunuz."</p>

  <p class="normal">Kahkaha attı. Karaya ulaşması şerefine tıraş olmuştu, yanakları pespembeydi.</p>

  <p class="normal">"Mürettebat sayesinde, madam. Onların mertçe hareket ettiklerini söylemeliyim. Onların çabaları ve elbette hekim olarak sizin hünerleriniz sayesinde." Bana baktı, gözleri ciddiyetle parlıyordu.</p>

  <p class="normal">"Hünerlerinizin ve nezaketinizin bizim için ne demek olduğunu size anlatamam. Ben...ben bunu valiye ve Sör Greville'ye de söyleme niyetindeyim. Sör Greville'nin Antigua'da kralın delegesi olduğunu bilirsiniz. Bizim adımıza sizin ve çabalarınız için bir referans mektubu yazmalıyım. Belki... belki bu yardımcı olur." Gözlerini aşağıya indirdi.</p>

  <p class="normal">"Neye yardımcı olur, kaptan?" Kalbim hâlâ hızlı hızlı çarpıyordu. Kaptan Leonard dudağını ısırdı sonra bakışlarını yukarıya kaldırdı.</p>

  <p class="normal">"Size anlatma niyetinde değildim, madam. Ama ben... gerçekten sessiz kalamayacağım. Bayan Fraser, ben sizin adınızı ve eşinizin durumunu biliyorum."</p>

  <p class="normal">"Gerçekten mi?" dedim duygularımı kontrol altına almaya çalışarak. "Durumu neymiş?"</p>

  <p class="normal">Çocuk bu soruma şaşkınlıkla baktı. "Şey, madam o bir suçlu." Rengi soldu. "Yani... siz bunu bilmiyor muydunuz?"</p>

  <p class="normal">"Evet, biliyorum," dedim kuru bir şekilde. "Ancak bunu neden bana söylüyorsunuz?"</p>

  <p class="normal">Dudaklarını yaladı ama cesurca gözlerime bakabildi. "Eşinizin kişiliğinizi öğrendiğimde bunu geminin seyir defterine yazdım. Şimdi bundan pişmanım ama artık her şey için çok geç; resmi bilgi haline geldi. Jamaika'ya ulaştığımız zaman oradaki yetkililere onun adını ve yerini vermek zorundayım. Aynı şey Antigua'daki donanma kışlasının komutanı için de geçerli. <span class="ideitalik">Artemis</span> limana yanaştığı zaman eşiniz tutuklanacak." Yutkundu. "Ve tutuklanırsa–"</p>

  <p class="normal">Onun bitiremediği cümleyi bitirdim, "Asılacak." Çocuk sadece başını salladı. Ağzını açtı ama sonra yeniden kapadı, söyleyeceklerini arıyordu.</p>

  <p class="normal">"İnsanların asıldıklarını gördüm," dedi sonunda. "Bayan Fraser, ben sadece... ben..." Sonra yine sustu, kendine hâkim olmak için çabalıyordu ve başardı. Doğruldu ve bana baktı, karaya ulaşma sevinci üzüntüye dönüşmüştü.</p>

  <p class="normal">"Üzgünüm," dedi kısık bir sesle. "Sizden beni affetmenizi istemeyeceğim. Sadece çok üzgün olduğumu söyleyebilirim."</p>

  <p class="normal">Döndü ve uzaklaştı. Önünde Annekje ve keçisi duruyordu, hâlâ şiddetli bir şekilde nöbetçiyle tartışıyordu.</p>

  <p class="normal">"Ne bu?" diye sordu Kaptan Leonard kızarak. "Bu hayvanı hemen güverteden götür! Bay Holford, hâlâ ne düşünüyorsunuz?"</p>

  <p class="normal">Annekje'nin gözleri kaptandan benim yüzüme döndü, neyin yanlış olduğunu anlamakta ısrarlıydı. Ancak öylece durdu, kaptan azarlarken başını aşağıya eğmişti sonra yavru keçisini kucaklayarak keçi ağılına gitmek için ambar ağzına yürüdü. Giderken büyük mavi gözlerinden biri ciddiyetle göz kırptı. Yeniden deneyecektik. Ama nasıl?</p>

  <p class="ortayazi">***</p>

  <p class="normal">Hatalarla eziyet çeken ve ters rüzgârlarla çileden çıkan Kaptan Leonard, Acklin Adası ve Samana Adası'ndan geçerken subay güvertesinde bir yer bulmama engel oluyordu. Bu firarda hava ona yardım etmişti; açıktı ama hafif esintiler ani fırtınalarla yer değiştiriyordu, bu yüzden sürekli yelkenlerin ayarlanması gerekiyordu – az işçisi olan bir gemi için bu zor bir görevdi.</p>

  <p class="normal">Dört gün sonra Caicos Geçidi'nden geçmek için yön değiştirirken ani bir fırtına vurmuş, gemiyi hazırlıksız yakalamıştı.</p>

  <p class="normal">Fırtına vurduğunda ben de güvertedeydim. Ani bir sesle eteklerim kabardı ve beni güvertenin aşağısına doğru sürükledi, yukarılarda bir yerde sert ve yüksek bir çatırtı sesi de bunu takip etti. Başımı ön güvertedeki mürettebatlardan biri olan Ramsdell Hodges'a çarptım ve bir yığın halinde yuvarlanıp yere düştük.</p>

  <p class="normal">Etrafımız karma karışık olmuştu, insanlar koşuşturuyor ve emirler havada uçuşuyordu. Dağılan zihnimi toparlamak için oturdum.</p>

  <p class="normal">"Bu neydi?" diye sordum Hodges'a, ayağa kalkmaya çalışmış ve beni kaldırmak için elini uzatmıştı. "Ne oldu?"</p>

  <p class="normal">"Lanet olası ana direk kırıldı," dedi kısaca. "Affedersiniz, madam. Olan bu. Ve bu da uğursuzluktur."</p>

  <p class="ortayazi">***</p>

  <p class="normal"><span class="ideitalik">Porpoise</span> yavaşça güneye doğru aksayarak gidiyordu, ana direk olmadan geçidin sahillerinden ve kıyılarından geçme riskini almamıştı. Bunun yerine Kaptan Leonard onarım için en uygun yere demir attı, Kuzey Caicos Adası'nın sahili Bottle Körfezi'ne.</p>

  <p class="normal">Bu sefer sahile inmemize izin verilmişti ama bunun pek yararı yoktu. Birkaç su kaynağıyla küçük kuru Turks ve Caicos Adaları fırtınalardan korunmayı sağlayabilecek bir yığın küçük koydan başka bir şey sağlamıyordu. Yemek ve su olmadan beni gemiye götürecek uygun bir fırtınayı beklemek hiç de akıllıca değildi.</p>

  <p class="normal">Annekje'ye göre ise bu durum yeni bir plan ortaya çıkarmıştı.</p>

  <p class="normal">"Bu adaları biliyorum," dedi akıllıca başını sallayarak. "Şimdi buradan döneceğiz, Grand Turk ve Mouchoir'den. Caicos'dan değil."</p>

  <p class="normal">Şüpheyle ona baktım ve o da çömeldi, kısa işaret parmağıyla sarı kuma bir şeyler çiziyordu.</p>

  <p class="normal">"Bak, burası Caicos Geçidi," dedi iki tane çizgi çizerek. İki çizginin en üstüne küçük bir yelken çizdi. Caicoss Geçidi'ni göstererek, "İçinden geçmek ama ana direk yok," dedi. Geçidin sağ tarafına doğru düzensiz çizgiler çizmeye başladı. "Kuzey Caicos, Güney Caicos, Caicos, Grand Turk," dedi sırasıyla her daireyi parmağıyla gösteriyordu. "Kayalıkları dönmek. Mouchoir." Ve bir tane daha iki çizgi çizdi, Grand Turk Adası'nın güneydoğusuna doğru olan bir geçidi gösteriyordu.</p>

  <p class="normal">"Mouchoir Geçidi mi?" Denizcilerin bundan bahsettiğini duymuştum ama <span class="ideitalik">Porpoise</span>'tan olası kaçışımda burayı kullanacağımı düşünmemiştim.</p>

  <p class="normal">Annekje gözleri parlayarak başını salladı, sonra önceki çizdiği geçidin biraz aşağısına uzun eğri bir çizgi çekti. Gururla orayı gösteriyordu. "Hispanyola. St. Domingue. Büyük ada, orada kasabalar, bir sürü gemiler var."</p>

  <p class="normal">Kaşlarımı yukarıya kaldırdım, hâlâ şaşkındım. Anlamadığımı görerek iç çekti. Bir an düşündü, üzerindeki kumları silkeleyerek ayağa kalktı. Derin olmayan bir kaba kayalardan topladığımız deniz salyangozunu koymuştuk. Bunu aldı, salyangozları çıkardı ve içini deniz suyuyla doldurdu. Sonra onu kabı kuma koydu ve izlemem için bana bir işaret yaptı.</p>

  <p class="normal">Dairesel hareketle dikkatlice suyu döndürüyordu sonra salyangozun mor kanıyla lekelenen parmağını kaldırdı. Su hareket etmeye devam ediyordu, kabın kenarlarından girdap gibi geçiyordu.</p>

  <p class="normal">Annekje eteğinin sökülmüş kenarından küçük bir iplik koparttı ve suyun içine attı. Kabın kenarlarına çarpan halkaların arasında o da dönüyordu.</p>

  <p class="normal">"Sen," dedi ipi göstererek. "Su seni götürecek." Kumda çizdiği yeri işaret ediyordu. Mouchoir Geçidi'nde yeni bir yelkendi bu. Küçük yelkenin sol tarafından aşağıya inen çizgi geminin hareketini gösteriyordu. Ve beni temsil eden mavi iplik batmaktan kurtuldu. Annekje ipi <span class="ideitalik">Porpoise</span>'ı temsil eden küçük yelkenin yanına koydu sonra Hispanyola sahiline doğru geçidin aşağısına çekti.</p>

  <p class="normal">"Atla," dedi basitçe.</p>

  <p class="normal">"Sen delisin!" dedim korkuyla.</p>

  <p class="normal">Anladığım için derin bir memnuniyetle kıkırdadı. "<span class="ideitalik">Ja</span>," dedi. "Ama işe yarayacak. Su seni taşıyacak." Mouchoir Geçidi'ni, Hispanyola sahilini gösterdi ve bir kez daha tavadaki suyu hareket ettirdi. Yan yana durmuş, yaptığı dalgaların yok oluşunu izliyorduk.</p>

  <p class="normal">Annekje düşünceli bir şekilde yandan bana baktı. "Boğulmamaya çalış, <span class="ideitalik">ja</span>?"</p>

  <p class="normal">Derin bir nefes aldım ve gözümün önüne gelen saçları geriye doğru ittim.</p>

  <p class="normal">"<span class="ideitalik">Ja</span>," dedim. "Denerim."</p>
</body>
</html>
