<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h1baslik1" id="calibre_toc_25"><br class="chapter" />
  <span class="ideitalik">15<br class="chapter" />
  <br class="chapter" />
  Tesadüfen<br class="chapter" />
  Helwater</span></h2>

  <p class="normal"> </p>

  <p class="sagbolditalik">Ocak 1758</p>

  <p class="normal"> </p>

  <p class="normal">Haberler Helwater'a geldiğinde, hava karanlık ve fırtınalıydı. Sağanak yağış yüzünden öğleden sonraki egzersizler iptal olmuştu ve atlar aşağıdaki ahırlarda keyifleri yerinde duruyorlardı. Tavan arasına huzur dolu çiğneme ve esneme sesleri geliyordu, Jamie Fraser samanla çevrili yuvasında rahatça arkasına yaslanmış, göğsünde açık bir kitap vardı.</p>

  <p class="normal">Çiftlik kâhyası, Bay Grieves'tan aldığı kitaplardan bir tanesini okuyordu. Saçağın altındaki ince dar aralıktan gelen zayıf ışıkla okumak zor olsa da kitabı ilgi çekici bulmuştu.</p>

  <p class="normal1">Öpmeye dayanamadığı dudaklarım durmuyordu, ateşliydiler ve onu cesaretlendiriyorlardı. Gözleri elbisemin açıklığına kayıyor ve ben orasındaki şişkinliği, hareketliliği açıkça fark edebiliyordum. Güzellikle onu durdurmaktan çok uzaktaydım, aslında artık kendimi tutamıyor, onun kusursuz organının durmasını istemiyordum. Elimi kasıklarına koydum, pantolonuyla sınırlanan bedeninin sertliğini hissedebilmek için aşağısına dokunuyordum. Parmaklarım sınırsızca keşfe çıkmıştı.</p>

  <p class="normal">"Ahh, öyle mi?" diye mırıldandı Jamie eleştirircesine. Kaşlarını kaldırdı ve samanın üstünde yer değiştirdi. Elbette bunun gibi kitapların var olduğunun da farkındaydı ama – Lallybroch'ta okunacak şeyleri Jenny sipariş ettiğinden – kişisel olarak daha önce böyle şeylerle karşılaşmamıştı. Mösyö Defoe ve Bilim eserinden biraz farklıydı bu ama kitabı değiştirmek gibi bir isteği de yoktu.</p>

  <p class="normal1">Büyüklüğü beni yine ürkütmüştü ama gözlerimi ondan almam imkânsızdı. Nihayet onu hissetmeye cesaret ettim, canlı bir fildişi büyüklüğündeydi! Kusursuz bir şekli vardı; biçimliydi. Sertliği, parlak ve kadife gibi yumuşak olan tenine yayılıyordu. Karamel rengindeki teninin güzelliği, diplerden çıkan siyah tüylerle iyice belli oluyordu. Başının geniş ve kavisli yapısı, damarlarının mavi kıvrımları ve teninin rengiyle birleştiğinde, gerçek bir sanat eseri ortaya çıkıyordu. Kısa süre içinde inanılmaz ve güzel bir biçimde dimdik olmuştu!</p>

  <p class="normal">Jamie de kendi penisine bir göz attı ve gördüğü manzara karşısında kısa bir homurtu çıkardı ama sayfayı çevirdi, dışarıdaki gök gürültüsü dikkatini pek dağıtamıyordu. Kendini kitaba öyle kaptırmıştı ki ilk başta aşağıdaki gürültüyü duymamıştı; sesler, yarım metre üstündeki tahtaya vuran şiddetli yağmurun patırtısıyla boğuluyordu.</p>

  <p class="normal">"MacKenzie!" Aşağıda tekrarlanan gürleme sonunda onun dikkatini çekti ve hemen ayağa fırladı, merdivene doğru giderken çabucak kıyafetlerini düzeltti.</p>

  <p class="normal">"Evet?" Yeniden seslenmeye hazırlanan Hughes'a bakmak için tavan arasının kenarından başını uzattı.</p>

  <p class="normal">"Ahh, işte oradasın." Hughes ağzını kapadı ve eğri büğrü eliyle onu çağırdı, böyle yaparken titriyordu. Hughes'ın yağışlı havalarda romatizması artıyordu. Bunun acısını bastırmak için binicilik gereçlerinin bulunduğu odanın yanındaki küçük bölmenin dışında içiyordu. Koku tavan arasından alınıyordu ve Jamie merdivenden aşağıya indikçe daha da artıyordu.</p>

  <p class="normal">Daha ayağını yere koyar koymaz Hughes konuşmaya başladı, "Lord Dunsany'yi ve Leydi Isobel'i Ellesmere'e götürmek için arabayı hazırlamaya yardım edeceksin." Yaşlı adam korkunç bir halde sallanıyor ve hafiften hıçkırıyordu.</p>

  <p class="normal">"Şimdi mi? Şaşırdın mı, adam? Yoksa sarhoş musun?" Hughes'ın arkasındaki yarı açık kapıya baktı, yağmurun şiddeti ayan beyan görünüyordu. O bakarken gökyüzü, dağa düşen ani bir şimşekle aydınlandı. Göründüğü gibi de hemen kayboldu, çakan ışık Jamie'nin gözünü rahatsız etti. Bunu yok etmek için başını iki yana salladı ve avluya doğru giden arabacı Jeffries'i gördü. Adam rüzgâra ve yağmura karşı başını eğmiş, pelerinine sıkıca sarılmıştı. Böylece bunun, sarhoş Hughes'ın hayali olmadığı ortaya çıkmıştı.</p>

  <p class="normal">"Jeffries'in atlar için yardıma ihtiyacı var!" Hughes yakınlaştı ve gök gürültüsünden dolayı bağırmak için kendini zorladı. Keskin alkol kokusu yakın mesafeden sersemleticiydi.</p>

  <p class="normal">"Evet ama neden? Neden Lord Dunsany... ahh, lanet olsun!" Baş seyisin gözleri kan çanağı olmuştu, ondan mantıklı bir cevap çıkmayacağı belliydi. İğrenen Jamie adamın yanından geçti ve ikişer ikişer merdiveni çıktı.</p>

  <p class="normal">Bir dakikada kendi pelerinini giydi ve okuduğu kitabı da samanın altına tıktı, seyislerin böyle konularda saygısı yoktu. Yeniden merdivenlerden aşağıya indi ve fırtınanın göbeğine atıldı.</p>

  <p class="ortayazi">***</p>

  <p class="normal">Cehennem gibi bir yolculuktu. Geçitlerde rüzgâr çığlık atıyor, büyük arabaya vuruyor ve her an devirmek için onu tehdit ediyordu. Yukarıda Jeffries'in yanında oturuyordu, pelerin şiddetli yağmura karşı etkili değildi. Attan inmeye zorlandığında üstünden attı ve çamur çukuruna sıkışmış, kötü haldeki tekerleği çıkarmak için omzunu koydu.</p>

  <p class="normal">Ancak yolculuğun verdiği fiziksel rahatsızlığı pek fark etmiyordu, zihni meşguldü bunun için de olası sebepleri vardı. Lord Dunsany gibi yaşlı bir adamın böyle bir günde dışarıya çıkmasını ve Ellesmere'in berbat yoluna tek başına gitmesini sağlayacak şey önemsiz olamazdı. Ellesmere'den haber gelmiş olmalıydı ve bu, sadece Leydi Geneva ya da bebeğiyle ilgili olabilirdi.</p>

  <p class="normal">Leydi Geneva'nın Ocak ayında doğuracağı dedikodularını hizmetçilerden duyduğunda, hemen hesaplama yapmış ve bir kez daha Geneva Dunsany'ye lanet yağdırmıştı ancak sonra sağlıklı bir şekilde doğum yapması için dua etmişti. O zamandan beri bu konuyu enine boyuna düşünmemişti. Kızın düğününden üç gün önce birlikte olmuşlardı, bundan emin olamazdı.</p>

  <p class="normal">Bir hafta önce Leydi Dunsany kızıyla birlikte Ellesmere'e gitmişti. O zamandan beri almayı unuttuğu ve derhal olması gereken şeylerin getirilmesi için eve her gün haberler yollamıştı ve her seferinde Helwater'a gelenlerden, "Daha bir haber yok," lafı eksik olmuyordu. Fakat şimdi bir haber vardı ve kötü olduğu aşikârdı.</p>

  <p class="normal">Bir kez daha çamurla savaşıp arabanın ön tarafına geçerken, pencerenin kapladığı perdenin altından bakan Leydi Isobel'in yüzünü gördü.</p>

  <p class="normal">"Ahh, MacKenzie!" dedi, yüzü korku ve acı içindeydi. "Lütfen, daha çok var mı?"</p>

  <p class="normal">Yolun her iki tarafından akan suların çağıldama sesleri yüzünden, kızın kulağına bağırmak için eğildi.</p>

  <p class="normal">"Jeffries daha dört millik yolumuzun olduğunu söylüyor, leydim! Belki iki saat daha var." Eğer bu lanet araba yan yatmaz ve bahtsız yolcular Wateridlath Göleti'ndeki Ashness Köprüsü'nden geçebilirse, diye kendi kendine sessizce söylendi.</p>

  <p class="normal">Isobel başını sallayarak teşekkür etti ve arabanın camını kapadı ama kapatmadan önce Jamie, yağmurdan ve gözyaşlarından dolayı kızın yanaklarının ıslak olduğunu fark etti. Endişe Jamie'nin kalbini sıkıştırıyor, her yanını sarmak için bekliyordu.</p>

  <p class="normal">En sonunda, araba Ellesmere'in avlusuna geldiğinde neredeyse üç saat geçmişti. Tereddüt etmeden Lord Dunsany aşağıya indi ve küçük kızına elini uzatmak için durmadan hızla eve girdi.</p>

  <p class="normal">Koşum takımlarını çıkarmak, atları temizlemek, arabanın çamurlarını yıkamak ve her şeyi Ellesmere'in ahırına bırakmak yaklaşık bir o kadar saat sürmüştü. Soğuktan uyuşmuş, bitkin ve yorgun bir halde olan Jamie ve Jeffries, Ellesmere'in mutfağında barınak ve yiyecek aramaya gitmişlerdi.</p>

  <p class="normal">"Zavallıcıklar, soğuktan mosmor olmuşsunuz," dedi aşçı. "Buraya oturun, ben de size hemen sıcak yemek hazırlayayım." Keskin yüz hatlı, zayıf yüzlü kadının bedeni bütün marifetlerini saklıyordu. Birkaç dakika içinde koca bir omlet, büyük bir ekmek ve tereyağıyla süslenmiş küçük bir reçel tabağı önlerindeydi.</p>

  <p class="normal">"Güzel, çok güzel," diye fikrini söyledi Jeffries, beğenen bir gözle önündeki şölene baktı ve aşçıya göz kırptı. "Yanında bir damla bir şey de olsa daha iyi olmaz mı? Bu yarı donmuş arkadaşlarına merhamet edersin, değil mi tatlım?"</p>

  <p class="normal">İrlanda tarzı ikna yolundan mı, yoksa üstlerinden su damlayan kıyafetlerinin görüntüsünden mi bilinmez ama konuşma etkisini göstermiş, taze kanyak şişesi biber değirmeninin yanında yerini almıştı. Jeffries büyük bir duble koydu ve tereddüt etmeden içti.</p>

  <p class="normal">"Ahh, böyle daha güzel! Al, delikanlı." Şişeyi Jamie'ye verdi, sonra kendini sıcak yemeğe ve bayan hizmetçilerle dedikoduya verdi. "Eee, burada neler oluyor? Bebek doğdu mu?"</p>

  <p class="normal">"Ahh, evet, dün gece!" diye cevap verdi mutfak hizmetçisi acelece. "Bütün gece ayaktaydık, doktor geldi ve yeni çarşaflar, havlular istedi. Bütün ev tarumar oldu. Bebek pek önemli değildi yani!"</p>

  <p class="normal">Aşçı kızarcasına kaşlarını çattı. "Dedikodu yapmaktan daha önemli işler var. Çalışma odasına git, Mary Ann ve Lord hazretlerinin bir şey isteyip istemediğine bak."</p>

  <p class="normal">Bir parça ekmekle tabağını sıyıran Jamie hizmetçiyi inceliyordu. Bu azarlama karşısında pek de utanmışa benzemiyordu, bir hevesle mutfaktan çıkmıştı bu da Jamie'ye şunu göstermişti; önemli olaylar muhtemelen çalışma odasından sızıyordu.</p>

  <p class="normal">Seyircilerinin dikkatini yeniden kazanan aşçı, sahte bir itirazla bütün dedikoduyu karşısındakilere anlatmaya başlamıştı.</p>

  <p class="normal">"Evet, birkaç ay önce başlamıştı. Leydi Geneva belirtileri göstermeye başladığı zaman, zavallı kadın. Lord hazretleri evlendiklerinden beri ona hep nazik davrandı. Leydi, Lunnon'dan ne istediyse aldı, yeterince ısınıp ısınmadığını soruyordu ve ne isterse onu yiyordu, Lord hazretleri ona çok düşkündü. Fakat sonra onun bir bebek beklediğini anladı!" Aşçı yüzünü ekşitmek için durdu.</p>

  <p class="normal">Jamie derhal çocuk hakkında bir şeyler öğrenmek istiyordu; neye benziyordu ve sağlığı nasıldı? Ancak kadını acele ettirmenin bir yolu yok gibi görünüyordu. Mümkün olduğunca merakını yüzüne yansıtmaya çalışmış, cesaret verircesine öne doğru eğilmişti.</p>

  <p class="normal">"İşte, bağrışlar, birbirlerini itmeler devam etti!" dedi aşçı, korkunç sahneyi anlatmak için ellerini kullanıyordu. "Bağrışlar, onun ağlamaları. İkisi de ayaklarını yere vuruyor, kapılar çarpılıyordu. Ahırda bile onun adı kullanılmıyordu ve ben de Mary Ann bana anlattığı zaman ona söyledim..."</p>

  <p class="normal">"Lord hazretleri çocuğu istemiyor muydu?" diye araya girdi Jamie. Yediği omlet göğüs kemiğinin altında bir yerde bir yumru gibi takılıp kalmıştı. Bundan kurtulmak umuduyla kanyağından bir yudum aldı.</p>

  <p class="normal">Aşçı ona baktı, onun zekâsını takdir edercesine bir kaşını yukarıya kaldırdı. "Evet, siz de onun gibi düşündünüz, değil mi? Ama aslında değil. Bundan daha öte bir şey," diye ekledi vurguyu attırmak istercesine.</p>

  <p class="normal">"Ne?" dedi Jeffries, biraz merakla.</p>

  <p class="normal">"Dediğine göre," aşçı, utanç verici haberi verirken sesini alçaltmıştı, "çocuk ondan değilmiş!"</p>

  <p class="normal">İkinci bardağını içen Jeffries küçümseyici bir şaşkınlıkla homurdandı. "Genç çıtırla yaşlı zampara? Bunun gibi bir şey olduğunu düşünebilirim ama Lord hazretleri kendi dölü mü başkasının dölü mü bunu nasıl biliyor?"</p>

  <p class="normal">Aşçının ince dudağı şeytanca bir gülümsemeyle gerildi. "Ahh, bebeğin kimden olduğunu bilmiyor ama ondan olmadığından emin olmak için bir yol var, değil mi?"</p>

  <p class="normal">Jeffries aşçıya dik dik bakarken sandalyesine yaslandı. "Ne?" dedi. "Lord hazretlerinin yetersiz olduğunu mu söylüyorsun?" Bu ilginç düşünceyle, yıpranmış olan yüzde büyük bir gülümseme belirdi. Jamie yumrunun yeniden yukarıya çıktığını hissetti ve biraz daha kanyak içmek için acele etti.</p>

  <p class="normal">"Bundan eminim." Aşçının dudakları ciddi bir halde gerildi, başka şeyler daha söyleyecekti. "Oda hizmetçisi gelin yatağından çıkardığı çarşafların bembeyaz olduğunu söylemişti."</p>

  <p class="normal">Bu kadarı çok fazlaydı. Jeffries'in şen kahkahalarını kesen, Jamie güm sesiyle bardağını masaya bırakması oldu. "Çocuk yaşıyor mu?"</p>

  <p class="normal">Hem aşçı hem Jeffries hayretle bakıyordu ama bir süre sonra şaşkınlığı geçen aşçı cevap olarak başını salladı.</p>

  <p class="normal">"Ahh, evet, kesinlikle. Küçük delikanlı çok sağlıklı, en azından benim duyduğum bu. Ben sizin bildiğinizi sanıyordum. Ölen, bebeğin annesi."</p>

  <p class="normal">Mutfağı ani bir sessizlik kapladı. Jeffries bile bir anlığına sessizleşti, ölümü duyunca ayılmıştı. Sonra çabucak bir istavroz çıkarıp mırıldanmaya başladı, "Huzur içinde yatsın," dedi ve geri kalan kanyağını içti.</p>

  <p class="normal">Jamie boğazının yandığını hissediyordu, kanyaktan mı yoksa gözyaşlarından mı bunu söyleyemiyordu. Ani şok ve acı onu boğuyordu, zar zor konuşabildi, "Ne zaman?"</p>

  <p class="normal">"Bu sabah," dedi aşçı, hüzünlü bir şekilde başını sallayarak. "Tam öğlen vaktinde, zavallı kız. Doğumdan sonra bir süre onun iyi olduğunu sandılar; Mary Ann, onun o yavrucağı tutarak gülümsediğini söylemişti." Bu aklına gelince ağır ağır iç çekti. "Ama şafağa yakın kanaması yeniden başladı. Doktoru yeniden çağırdılar ve o da mümkün olduğunca çabuk geldi ama–"</p>

  <p class="normal">Çarpılarak açılan kapı konuşmayı böldü. Gelen Mary Ann'di, başlığının altındaki gözleri irileşmiş, heyecandan ve zorlanmadan güçlükle nefes alıyordu.</p>

  <p class="normal">"Efendiniz sizi istiyor!" dedi birden, gözleri Jamie ve arabacının üzerindeydi. "İkinizi birden, hemen. Ve ahh, sör," – Jeffries'e işaret ediyordu – "Tanrı aşkına tabancalarınızı da yanınıza almanızı söyledi!"</p>

  <p class="normal">Arabacı korku dolu bakışlarla Jamie'ye baktı, sonra hemen ayağa kalktı ve ahırların olduğu yöne doğru fırladı. Çoğu arabacı gibi, o da olası haydut saldırısına karşı koltuğunun altında bir çift dolu tabanca bulunduruyordu.</p>

  <p class="normal">Jeffries'in silahları bulması birkaç dakika sürerdi ve eğer yağmurlu havada ateşleme sisteminin zarar görüp görmediğini kontrol etmeyi beklerse, daha uzun zaman alabilirdi. Jamie ayağa kalktı ve hizmetçinin titreyen kolunu yakaladı.</p>

  <p class="normal">"Bana çalışma odasını göster," dedi. "Şimdi!"</p>

  <p class="normal">Merdivenin başına geldiğinde yükselen sesler ona öncülük ediyordu. Selam vermeden Mary Ann'i geçip kapının önünde bir an duraksadı, hemen içeriye girse miydi yoksa Jeffries'i mi bekleseydi emin değildi.</p>

  <p class="normal">"Bu şekilde davranmanız sizin tamamen kalpsiz bir küstah olduğunuzu gösterir!" Dunsany konuşuyordu, yaşlı adamın sesi öfke ve acıdan titriyordu. "Ve benim zavallı kuzumun daha yatağı bile soğumadı! Seni rezil, seni korkak! Bu çatı altında bir gece daha kalmasına izin vererek o çocuğa acı çektiremem!"</p>

  <p class="normal">"Küçük piç kurusu burada kalıyor!" Ellesmere'in sesi sinirden boğuk çıkıyordu. Çok az tecrübeli olan bir gözlemci bile, Lord hazretlerinin içkiye çok düşkün olduğunu anlayabilirdi. "O piç kurusu benim varisim ve benimle kalıyor! Satıldı ve parası da ödendi, anası bir fahişe olsa bile en azından bana erkek bir çocuk verdi."</p>

  <p class="normal">"Tanrı cezanı versin!" Dunsany'nin sesi öyle tiz çıkmıştı ki bir ciyaklama bile denemezdi ama öfkesi yine de belli oluyordu. "Satılmak mı? Siz–siz–siz nasıl bunu ima etmeye cesaret edersiniz..."</p>

  <p class="normal">"İma etmiyorum." Ellesmere'in sesi hâlâ boğuktu ama kontrollüydü. "Siz bana kızınızı sattınız hatta sahtekârlıkla, bunu da ekleyeyim," kısık ses tonunda alay vardı. "Namuslu bir bakireye otuz bin pound ödedim. İlk koşul yerine gelmedi ve ikincisinden de şüpheliyim." Dökülen içki sesi kapıya kadar geldi, tahta masanın üstünde gıcırdayan bir bardağın sesi de onu takip etti.</p>

  <p class="normal">"İçkiyi fazla kaçırdınız diye düşünüyorum, sör," dedi Dunsany. Sesi duygu yoğunluğundan ötürü titriyordu. "Kızlarımın namusuna attığınız bu çirkin iftirayı sadece sarhoşluğunuza veriyorum. Durum böyle olduğundan torunumu alıp gidiyorum."</p>

  <p class="normal">"Ahh, torununuz, öyle mi?" Ellesmere'in sözleri ağzından geveleyerek çıkıyordu ve alaylıydı. "Öyle görünüyor ki kızınızın namusundan çok eminsiniz. Yoksa piç sizden mi? Kızınız dedi ki–"</p>

  <p class="normal">Çarpma sesi eşliğinde şaşkınlıktan bir çığlık attı. Daha fazla bekleyemeyen Jamie kapıdan içeriye daldı ve Ellesmere ile Lord Dunsany'yi kilimin üstünde birbirlerine girmiş halde buldu. Ceketleri, kolları ve bacakları birbirlerine karışmış halde bir ileri bir geri yuvarlanıp duruyorlardı; ikisi de arkalarındaki ateşe dikkat etmiyordu.</p>

  <p class="normal">Durumu değerlendirmek onun bir dakikasını almıştı, sonra kapıyı tesadüfen açmış gibi yaparak kavgaya ulaştı ve patronunu ayağa kaldırdı.</p>

  <p class="normal">"Sakin olun, lordum," diye mırıldandı Dunsany'nin kulağına, onu Ellesmere'in tutuşundan uzak tutmaya çalışarak. Sonra, "Çekil, seni yaşlı aptal!" diye tısladı, o sırada Dunsany aldırış etmeden düşmanına ulaşmaya çalışıyordu. Ellesmere de neredeyse Dunsany kadar yaşlıydı ama sarhoş olmasına rağmen daha güçlü ve daha sağlıklı olduğu belliydi.</p>

  <p class="normal">Kont ayaklarının üstünde sendeliyordu, seyrek saçları dağılmış ve kan çanağı gözlerini Dunsany'ye dikmişti. Elinin tersiyle tükürük saçılmış ağzını sildi, omuzları ağır ağır kalkıp iniyordu.</p>

  <p class="normal">"İğrenç herif," dedi, neredeyse sohbet eder bir tonda konuşmuştu. "Sen bana... el kaldırdın, ha?" Hâlâ soluk soluğaydı, zil ipini çekmek için sendeleyerek yürüdü.</p>

  <p class="normal">Lord Dunsany hiçbir şekilde ayakta duramazdı ama bunun için endişelenecek zaman yoktu. Jamie patronunu bıraktı ve Ellesmere'in uzanan eline atıldı.</p>

  <p class="normal">"Hayır, lordum," dedi, mümkün olduğunca nazik olmaya çalışıyordu. Ellesmere'i kaba bir şekilde kucaklayarak tuttu ve tıknaz Kont odanın karşısına gerilemek zorunda kaldı. "Hizmetçilerinizi... çağırmak... akılsızca olur diye düşünüyorum." Homurdanarak Ellesmere'i bir koltuğa itti.</p>

  <p class="normal">"Orada kalsanız iyi olur, lordum." Her iki elinde de çekilmiş tabanca bulunan Jeffries dikkatli bir şekilde odada ilerliyordu; bakışları, derin koltuktan kalkmaya çalışan Ellesmere ile masanın kenarına yapışmış, yaşlı yüzü kâğıt gibi beyaz olan Lord Dunsany arasında gidip geliyordu.</p>

  <p class="normal">Jeffries bir açıklama için Dunsany'ye bir göz attı ve bir şey gelmeyeceğini anlayınca içgüdüsel olarak Jamie'ye baktı. Neden bu karışıklığın üstesinden gelmesi bekleniyordu ki? Ama Helwater topluluğunun hemen buradan gitmesi önemliydi. Öne doğru bir adım attı ve Dunsany'yi kolundan tuttu.</p>

  <p class="normal">"Hadi gidelim, lordum," dedi. Hali kalmayan Dunsany'yi masadan ayırdı ve uzun boylu, yaşlı asilzadeyi kapıya doğru götürmeye çalıştı. Fakat bu kaçış anında kapıda bir engelle karşılaştı.</p>

  <p class="normal">"William?" Taze acıyla lekelenen Leydi Dunsany'nin yuvarlak yüzü, çalışma odasındaki bu manzara karşısında şaşkınlık ifadesini de göstermeye başlamıştı. Kollarının arasında büyük, dağınık bir çamaşır yığını vardı. Belirsiz bir soruşturma hareketiyle bunu yukarıya kaldırdı. "Hizmetçi bebeği getirmemi istediğini söyledi. Ne–" Ellesmere'in gürlemesi onun lafını kesmişti. Doğrultulan tabancaları önemsemeyen adam koltuğundan fırladı ve öylece bakan Jeffries'i yolundan itti.</p>

  <p class="normal">"O benim!" Leydi Dunsany'yi tahta kapıya çarpan Ellesmere, kadının kolları arasındaki yığını kaptı. Onu göğsüne bastıran Kont pencereye doğru geri çekilmeye başladı. Köşeye sıkışmış bir hayvan gibi ağır ağır nefes alan Dunsany'ye baktı.</p>

  <p class="normal">"Benim, duydun mu?"</p>

  <p class="normal">Yığın yüksek sesle bağırmaya başladı, sanki bu söze itiraz ediyordu. Ellesmere'in kolları arasındaki torununun görüntüsüyle şoktan uyanan Dunsany öne doğru ilerlemeye başladı, yüzü öfkeden buruşmuştu.</p>

  <p class="normal">"Onu bana ver!"</p>

  <p class="normal">"Cehenneme kadar yolun var, seni bunak kılkuyruk!" Umulmayan bir çeviklikle Kont, Dunsany'den uzaklaştı. Perdeyi kaldırdı ve bir eliyle pencereyi açmaya yeltendi, diğer eliyle de ağlayan çocuğu tutuyordu.</p>

  <p class="normal">"Evimden gidin!" diye hızlı hızlı soludu, pencereyi açmaya çalıştığından daha da zorlanıyordu. "Gidin! Hemen, yoksa bu küçük piç kurusunu atarım. Yemin ederim yaparım!" Söylediklerine dikkat çekmek için ağlayan yığını karanlık boşluğa doğru uzattı; dokuz metre aşağıda avlunun ıslak taşları onu bekliyordu.</p>

  <p class="normal">Bütün mantıklı düşünceleri ve korkuları unutan Jamie Fraser, içgüdüsüne göre hareket etti. Donakalan Jeffries'den bir tabancayı kaptığı gibi topuğunun üstünde döndü ve ateş etti.</p>

  <p class="normal">Silahın gürlemesi herkesi susturmuştu. Çocuk bile ağlamayı kesmişti. Ellesmere'in yüzü ifadesizleşti, kalın kaşları soru sorarcasına yukarıya kalktı. Sonra sendeledi ve Jamie öne atıldı. Bebeğin kat kat örtüsünde küçük bir deliğin olduğunu fark etti, kurşun oradan geçip gitmişti.</p>

  <p class="normal">Kilimin üstünde öylece kalmıştı, bacaklarının arkasını kavuran ateşi, ayaklarının ucunda yatan Ellesmere'in çırpınan bedenini, Leydi Dunsany'nin tavus kuşununki gibi gülünç çığlıklarını önemsemiyordu. Ayakta öylece duruyordu, gözlerini sıkı sıkı kapatmıştı. Bir yaprak gibi titriyordu, ne hareket edebiliyor ne de düşünebiliyordu, sadece sıkıca oğluna sarılıyordu.</p>

  <p class="ortayazi">***</p>

  <p class="normal">"MacKenzie ile konuşmak istiyorum. Yalnız."</p>

  <p class="normal">Leydi Dunsany ahırın dışından farklı bir şekilde bakıyordu. Kısa boylu, tombul ve siyah elbiseler içinde mükemmel olan kadın, şöminenin üstündeki yerinden alınmış değerli çini süsüne benziyordu. Bu kaba hayvanların ve tıraş olmamış erkeklerin dünyasında, tehlikeli kırık bir parça gibi duruyordu.</p>

  <p class="normal">Şaşkın bakışlarla hanımefendisine bakan Hughes reverans yaptı. Binicilik eşyalarının bulunduğu yuvasına çekilmeden ve MacKenzie'yi onunla baş başa bırakmadan önce saçlarını geriye doğru itti.</p>

  <p class="normal">Yakından, yüzünün solgunluğunun eklenmesiyle kadının yarattığı kırılganlık hali daha da artmıştı. Matem kıyafetleri içinde çok küçük, ağırbaşlı bir tavşan gibi görünüyordu. Jamie oturmak isteyip istemeyeceğini sorması gerektiğini hissetti fakat onun oturacağı bir yer yoktu, sadece saman yığınları ve ters dönmüş bir el arabası vardı.</p>

  <p class="normal">"Sorgu yargıcının mahkemesi bu sabah görüldü, MacKenzie," dedi.</p>

  <p class="normal">"Evet, leydim." Bunu biliyordu, hepsi biliyordu ve diğer seyisler de bütün sabah ondan uzak durmuşlardı. Saygısızlıktan değildi; ölüme yaklaşan biri için duyulan korkudandı. Jeffries, Ellesmere'in salonunda neler olduğunu biliyordu ve bu da bütün hizmetçilerin bildiğini gösteriyordu. Ancak kimse bundan bahsetmiyordu.</p>

  <p class="normal">"Mahkeme, Ellesmere Kontu'nun ölümünün tesadüf eseri olduğuna vardı. Sorgu yargıcının teorisi lord hazretlerinin çıldırdığına yönelikti," – yüzü hafiften buruştu – "kızımın ölümünden sonra."</p>

  <p class="normal">Sesi hafiften titredi ama bozulmadı. Bu felakete, kırılgan Leydi Dunsany eşinden daha çok dayanabiliyordu; hizmetçilerin dedikodularına göre, lord hazretleri Ellesmere'den döndüğünden beri yatağından çıkmamıştı.</p>

  <p class="normal">"Leydim?" Jeffries tanıklık etmek için çağırılmıştı. MacKenzie çağırılmamıştı. Sorgu yargıcına anlatılanlara göre, seyis MacKenzie Ellesmere'e hiç ayak basmamıştı.</p>

  <p class="normal">Leydi Dunsany'nin gözleri doğruca onun gözlerine kilitlenmişti. Kızı Isobel gibi gözleri açık mavi-yeşil karışımıydı ama Isobel'de parlayan sarı saçlar annesinde solmuştu, ahırın açık kapısından içeriye giren güneşte gümüş gibi parlayan beyazlarla süslenmişti.</p>

  <p class="normal">"Sana minnettarız, MacKenzie," dedi sessizce.</p>

  <p class="normal">"Teşekkürler, leydim."</p>

  <p class="normal">"Çok minnettarız," diye tekrarladı, hâlâ dikkatle ona bakarak, "MacKenzie gerçek adın değil, doğru mu?" diye sordu birden.</p>

  <p class="normal">"Hayır, leydim." Sıcak akşamüzeri güneşi omuzlarına vurmasına rağmen bir buz parçası sırtından aşağıya kayıyordu. Leydi Geneva ölmeden önce annesine ne kadarını anlatmıştı?</p>

  <p class="normal">Jamie'nin kaskatı kesildiğini hissetmiş gibi görünüyordu, çünkü dudağının bir köşesi yukarıya kalkmıştı. Jamie bunu iç rahatlamayla oluşan bir gülümseme olarak düşündü.</p>

  <p class="normal">"Adının ne olduğunu sormama gerek yok diye düşünüyorum, şimdilik," dedi. "Fakat sana sormam gereken bir soru var. MacKenzie, eve gitmek ister misin?"</p>

  <p class="normal">"Ev?" diye tekrarladı Jamie, şaşkındı.</p>

  <p class="normal">"İskoçya'ya." Dikkatlice onu izliyordu. "Senin kim olduğunu biliyorum," dedi. "Adını değil ama John'ın II. James tutuklularından birisin. Eşim bana anlattı."</p>

  <p class="normal">Jamie dikkatlice onu izliyordu ama kadın üzgün görünmüyordu; kızını yeni kaybedip, en azından torununu kazanan bir kadından beklenileninden daha fazla üzgün değildi.</p>

  <p class="normal">"Bu hileyi affedersiniz diye umuyorum, leydim," dedi. "Lord hazretleri–"</p>

  <p class="normal">"Üzülmemi istemedi," diye Leydi Dunsany onun için cümleyi tamamladı. "Evet, biliyorum. William çok endişelidir." Kaşlarının arasındaki derin çizgi, eşinin kaygısını düşününce biraz rahatladı. Evlilik sadakatinin altında yatan bu manzara, Jamie'ye belirsiz ve beklenmeyen bir acı vermişti.</p>

  <p class="normal">"Biz zengin değiliz, Ellesmere'in açıklamalarından bunu anlamışsındır," diye devam ediyordu Leydi Dunsany. "Helwater'ın çok fazla borcu var. Fakat torunum şimdiden buraların büyük servetlerden bir tanesinin sahibi."</p>

  <p class="normal">Buna söylenecek başka bir şey yoktu. "Leydim?" dediğinde kendini ana salondaki papağan gibi hissetti. Bir gün önce gün batımında çiçek tarhından sinsice geçtiğinde görmüştü kuşu; aile akşam yemeği için hazırlanırken, eve yaklaşarak yeni Ellesmere Kontu'nu pencereden görmeyi ummuştu.</p>

  <p class="normal">"Burada her şeyden çok uzaktayız," diye devam etti. "Londra'yı ara sıra ziyaret ediyoruz ve eşimin de yüksek sosyetede pek etkisi yok. Ama–"</p>

  <p class="normal">"Leydim?" Hanımefendinin bu dolaylı konuşmayla nereye varacağını merak etmeye başlamıştı ve ani bir heyecan karnında dönüp duruyordu.</p>

  <p class="normal">"John, yani Lord John Grey, o nüfuslu bir aileden geliyor. Onun üvey babası... şey bunun bir önemi yok." Omzunu silkti, siyah kıyafetli küçük omuzu detayları saklıyordu.</p>

  <p class="normal">"Konu şu ki şartlı tahliye durumundan kurtulman için senin adına bu etkili nüfusunu kullanabilir. Bu mümkün, böylece sen de İskoçya'ya dönebilirsin. Bu yüzden sana sormak istedim; eve gitmek istiyor musun, MacKenzie?"</p>

  <p class="normal">Nefes alamıyormuş gibi hissediyordu, sanki biri midesine sıkı bir yumruk atmıştı.</p>

  <p class="normal">İskoçya. Bu nemli, sünger gibi havadan çok uzaklara gitmek, yasaklı yola çıkıp özgürce kayalıklarda sıçramak ve geyik yolunda yürümek, temiz havayı hissetmek ve katırtırnaklarının, süpürge otlarının keskin kokusunu içine çekmek. Eve gitmek!</p>

  <p class="normal">Artık bir yabancı olmamak. Bu düşmanlıktan, yalnızlıktan kurtulup Lallybroch'a gitmek ve onunla kavuştuğu zaman kız kardeşinin yüzündeki sevinci görmek, beline dolanan kollarını hissetmek, Ian'ın onun omuzlarına sarılmasını ve ona vururken, onu tutarken ve kıyafetlerini çekiştirirken çocukların ellerini hissetmek.</p>

  <p class="normal">Çok uzağa gidip kendi çocuğunu bir daha hiç görmemek ve ondan haber alamamak. Leydi Dunsany'ye bakakalmıştı, yüzü öyle ifadesizdi ki kadın, önerisinin ona sebep olduğu karışıklığı tahmin edemezdi.</p>

  <p class="normal">En sonunda bebeği dün bulabilmişti; ikinci katta, çocuk odasında bir sepette uyuyordu. Tehlikeli bir şekilde Norveç ladin ağacının dalına tüneyen Jamie, onu saklayan iğne yaprakların arasından görebilmek için gözlerini zorlamıştı.</p>

  <p class="normal">Çocuğun yüzü sadece yandan görünüyordu, bir tombul yanağı büzüşük omzunun üstünde dinleniyordu. Başlığı hafiften yana doğru kaymıştı, bu yüzden açık altın sarısı tüyler serpiştirilmiş küçük kafatasının düzgün kıvrımlarını seçebiliyordu.</p>

  <p class="normal">"Tanrı'ya şükür, kırmızı değil," ilk düşüncesi bu olmuş, memnun bir biçimde istavroz çıkarmıştı.</p>

  <p class="normal">"Tanrım, çok küçük!" Bu da ikinci düşüncesiydi; pencereye tırmanıp, çocuğu almak için oluşan kahredici dürtüyle bağlantılıydı. Düzgün, güzel şekilli kafası avcu kadar bile yoktu.</p>

  <p class="normal">"Sen güçlü bir delikanlısın," diye fısıldamıştı. "Güçlü, güzel ve sağlıklı. Ama Tanrım, sen çok küçüksün!"</p>

  <p class="normal">Leydi Dunsany sabırlı bir halde onu bekliyordu. Saygıyla ona bir reverans yaptı, korkunç bir hata yapıp yapmadığını bilmiyordu ama başka bir şey de yapamazdı.</p>

  <p class="normal">"Teşekkürler, leydim ama... ben gitmeyi düşünmüyorum... şimdilik."</p>

  <p class="normal">Açık renkli kaşın biri hafiften titredi ama aynı zarafetle o da başını eğdi.</p>

  <p class="normal">"Nasıl istersen, MacKenzie. Sorman yeter."</p>

  <p class="normal">Kadın küçük bir saat düzeneği gibi döndü, Helwater'ın dünyasına tekrar katıldı. Artık Jamie'nin tutsaklığı her zamankinden binlerce kat daha fazlaydı.</p>
</body>
</html>
