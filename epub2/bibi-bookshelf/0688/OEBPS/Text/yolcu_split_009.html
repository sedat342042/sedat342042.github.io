<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h1baslik1" id="calibre_toc_14"><br class="chapter" />
  <span class="ideitalik">4<br class="chapter" />
  <br class="chapter" />
  Bozbere Lallybroc</span></h2>

  <p class="normal"> </p>

  <p class="sagbolditalik">Kasım 1752</p>

  <p class="normal"> </p>

  <p class="normal">Ayda bir kez tıraş olmaya eve geldiği sıralarda, çocuklardan biri ona ortalığın güvende olduğunu söylemişti. Her zaman geceleri seyahat ediyor ve bir tilki kadar sessiz oluyordu. Her nasılsa, tıraş olmak medeniyet fikri için şart gördüğü bir şeydi.</p>

  <p class="normal">Bir gölge gibi mutfak kapısından içeriye süzülüyor, Ian'ın gülüşü ya da onun kız kardeşinin öpücüğüyle karşılanıyordu ve böylece dönüşümün başladığını hissediyordu. Sıcak su tası, yeni bilenmiş ustura ve bir de tıraş sabununa benzer bir şey, onun için masada hazır bekliyordu. Eğer kuzeni Jared Fransa'dan gönderdiyse gerçek bir sabun bile oluyordu. Çoğunlukla yarı erimiş mum yağı ya da göz yakan küllü su da bu eşyaların arasındaydı.</p>

  <p class="normal">Mutfağın kokusuyla değişimin başladığını hissedebiliyordu; körfez, kır ve ormanın rüzgâr kokusundan sonra çok keskin ve yoğun geliyordu ona. Ama bu değişim, kendini tam bir insan olarak hissettiği tıraş ritüeli bitmeden önce olmuyordu.</p>

  <p class="normal">Tıraşı bitene kadar onun konuşmamasını beklemeyi öğrenmişlerdi, çünkü bir aylık yalnızlığın ardından kelimeler zar zor dudaklarından dökülüyordu. Söyleyecek bir şeyi olmadığından değil, kelimeler boğazındaki engele takıldığı içindi bu. Onları kısa sürede çıkarmak için her biriyle mücadele ediyordu. İlk kime ve ne söyleyeceğini düşünmeye, kelimeleri özenle seçmek için de birkaç dakikaya ihtiyaç duyuyordu.</p>

  <p class="normal">Bölgedeki İngiliz devriyeleri, siyaset, tutuklamalar, Londra ve Edinburgh'daki davalar hakkında duyulması gereken haberler ile sorulması gereken sorular vardı. Bu onun beklediği şeydi. Ian ile malikâneden, Jenny ile çocuklardan bahsetmek daha iyiydi. Eğer güvenli görülüyorsa, çocuklar dayılarına merhaba deyip, yataklarına geri dönmeden önce uykulu bir şekilde ona sarılıyor ve tatlı bir biçimde onu öpüyorlardı.</p>

  <p class="normal">"Yakında adam olacak," Eylül ayı geldiği zaman konuşmak istediği ilk şey bu olmuştu Jamie'nin, adaşını, Jenny'nin en büyük çocuğunu başıyla işaret etmişti. Masadaki on yaşındaki çocuk gergin biçimde oturuyordu, ağırbaşlı bir şekilde evin geçici beyi olduğunun farkındaydı.</p>

  <p class="normal">"Öyle, ihtiyacım olan tek şey ilgilenecek bir diğer mahlûk," diye cevap vermişti kız kardeşi alayla ama kelimelerinin ardında yatan gururu hissettirerek, oğlunun omzuna dokunmuştu.</p>

  <p class="normal">"Ian'dan bir haber aldın mı?" Eniştesi üç hafta önce dördüncü kez tutuklanmıştı ve II. James yandaşı şüphesiyle Inverness'a götürülmüştü.</p>

  <p class="normal">Jenny erkek kardeşinin önüne üstü örtülü yemeği koyarken, başını iki yana salladı. Kesilmiş parçadan, keklik etinden yapılmış turtanın sıcak kokusu yayılmıştı ve Jamie'nin ağzı öyle sulanmıştı ki konuşmadan önce yutkunmak zorunda kalmıştı.</p>

  <p class="normal">"Endişelenecek bir şey yok," dedi Jenny tabağa turtadan bir dilim koyarken. Ses tonu sakindi ama kaşlarının arasındaki dikey çizgi derinleşmişti. "Onlara tapu senedini göstermesi için Fergus'u gönderdim ve Ian gözaltından kurtuldu. Lallybroch'ın beyi olmadığını anlar anlamaz onu yakında eve göndereceklerdir, onun canını sıkmakla elde edecekleri bir şey yok." Oğluna bir bakış attı ve bira sürahisine uzandı. "Küçük bir çocuğun vatan haini olduğunu ispat etmek için bile ellerinden geleni yaparlar."</p>

  <p class="normal">Sesi kötü çıkmıştı ama İngiliz mahkemelerinin düzensizliğini düşündüğünden, bir umut hissi de seziliyordu. Yağmurla ıslanmış tapu senedi, Lallybroch malikânesinin büyük James'ten küçüğüne olan devrin çok önceden yapıldığını kanıtlıyordu. Bu, her seferinde Saray'ın II. James yanlısı bir vatan haininin mülküne el koymasını engelliyordu.</p>

  <p class="normal">Çiftlik evinden ayrıldığında, zayıf olan insanlık görünüşünün attığı her adımda ondan uzaklaştığını hissediyordu. Bazen saklandığı mağarasına giderken, sıcaklığın ve ailesinin hayalini aklında tutuyordu. Eğer bunu yapmazsa, soğuk rüzgâr ve iğrenç yanık kokusuyla neredeyse hemen yok olacağını sanıyordu.</p>

  <p class="normal">İngilizler büyük arazinin ötesindeki üç küçük çiftliği yakmışlardı. Soru sormadan ya da formaliteden de olsa suçlamalarını açıklamadan Hugh Kirby'yi ve Geoff Murray'yi sıcak yuvalarından almışlar ve kapılarının önünde vurmuşlardı. İngiliz askerlerinin geldiğini gören ve eşi tarafından uyarılan Genç Joe Fraser kaçmıştı. O da askerler bölgeden uzaklaşana kadar – ve Ian da onlarla birlikteydi – Jamie ile birlikte mağarada kalmıştı.</p>

  <p class="normal"> </p>

  <p class="normal">Ekim ayında, konuştuğu kişiler genç delikanlılardı; bir Paris genelevinden gelen Fergus ve Fergus'un en yakın arkadaşı olan hizmetçinin oğlu Rabbie MacNab'di.</p>

  <p class="normal">Usturayı yavaşça bir yanağının aşağısına ve çenesinin köşesine çekti, sonra köpüklü bıçağı tasın kenarına sıyırdı. Gözünün kenarından Rabbie MacNab'in yüzünde, büyülenmişçesine bir kıskançlık bakışı yakaladı. Yavaşça onlara doğru döndüğünde üç çocuğun – Rabbie'nin, Fergus'un ve Genç Jamie'nin – ağızları açık, dikkatle onu izlediğini gördü.</p>

  <p class="normal">"Daha önceden tıraş olan birini görmediniz mi?" diye sordu, tek kaşını yukarıya kaldırarak. Rabbie ve Fergus birbirlerine baktılar ama sözü malikânenin sözde sahibi Genç Jamie'ye bıraktılar.</p>

  <p class="normal">"Ahh, şey... evet, dayı," dedi utanarak. "Ama... y–yani," – hafiften kekeledi ve yüzü iyice kızardı – "babam gittiğinden beri, yani o evdeyken bile onun tıraş olduğunu görmezdik. Fakat bir ayın sonunda, senin yüzünde bir sürü sakal oluyor dayı ve seni yeniden gördüğümüze öyle mutluyuz ki ve..."</p>

  <p class="normal">Jamie birden çocukların gözünde hayali bir kahraman gibi göründüğünü anladı. Bir mağarada yalnız başına yaşıyordu, avlanmak için karanlıkta ortaya çıkıyordu, üstü başı pis, saçı başı dağılmış ve her yanını basan kızıl sakallarla gecenin bir yarısı sislerin içinden eve geliyordu. Evet, onların yaşında muhtemelen sürgün olmak, çalıların arasında saklanıp rutubetli ve minicik bir mağarada yaşamak olağanüstü bir macera gibi görünüyordu. On beş, on altı ve on yaşında olduklarından, suçun, dayanılmaz yalnızlığın, yaptıklarından dolayı içi rahat olmadığından sorumluluğun ağır yükü hakkında bir fikirleri yoktu.</p>

  <p class="normal">Korkuyu bir derece anlayabilirlerdi; esir düşme korkusunu, ölüm korkusunu. Fakat yalnızlık korkusunu, kendinden korkmayı ya da delirme korkusunu anlayamazlardı.</p>

  <p class="normal">"Öyle, evet," dedi Jamie, Genç Jamie kekelemeyi bırakmışken sıradan bir şekilde masa aynasına geri döndü. "Bir erkek acı ve sakal için doğar, bu da Âdem'in izlerinden biri."</p>

  <p class="normal">"Âdem'in mi?" Fergus şaşkınlıkla bakıyordu, diğerleri ise Jamie'nin bahsettiği şeyler hakkındaki fikirlerini önlemeye çalışıyordu. Bir Fransız olduğundan Fergus'un her şeyi bilmesi beklenmiyordu zaten.</p>

  <p class="normal">"Ahh, evet..." Jamie üst dudağını dişleriyle aşağıya indirdi ve burnunun altını tıraş etmeye başladı. "Başlangıçta Tanrı insanı yarattığı zaman, Âdem'in çenesi Havva'nınki kadar tüysüzdü." Genç Jamie'nin Rabbie'nin kasıklarına göz attığını gördüğünde, "Ve her ikisinin bedenleri de yeni doğmuş bir çocuğun ki gibiydi," diye ekledi. Rabbie sakalsızdı, sadece dudağının üstünde belli belirsiz siyahlıklar vardı ama tüyler başka bir yerde bitmişti, "ama melekler ateşli kılıçlarla onları Cennet bahçesinden kovduklarında, tüyler Âdem'in çenesini kaşındırıp henüz biterken bahçenin kapısından yeni çıkmışlardı. Bu yüzden erkekler tıraş olmakla lanetlendi." Son bir hamleyle çenesini tıraş etmeyi bitirdi ve temsili bir şekilde izleyicilerine başıyla reverans yaptı.</p>

  <p class="normal">"Peki diğer tüyler?" diye sordu Rabbie. "Orayı tıraş edemezsin!" Genç Jamie bu düşünceyle kıkırdadı ve yeniden yüzü kızardı.</p>

  <p class="normal">"Ve daha da önemlisi," dedi büyük adaşı, "sağlam bir ele sahip olman lazım. Aynaya da ihtiyacın olmamalı," diye ekledi Jamie, kıkırdayan gruba.</p>

  <p class="normal">"Peki bayanlar?" dedi Fergus. Ses, 'bayanlar' derken öylesine cikler gibi çıkmıştı ki kahkahalar ikiye katlanmıştı. "Kesinlikle genç matmazellerde de tüyler var ama onlar tıraş etmiyor, yani çoğunlukla," diye ekledi, önceden genelevde yaşadığı hayatı düşündüğü açıktı.</p>

  <p class="normal">Jamie koridorun aşağısına gelen kız kardeşinin ayak seslerini duymuştu.</p>

  <p class="normal">"Ahh, evet, bu bir lanet değil," dedi mest olmuş izleyicilerine, tası kaldırdı ve içindekileri açık camdan dışarıya attı. "Tanrı bunu erkeklere bir avuntu olsun diye vermiş. Bir kadının tenini görme ayrıcalığını yakaladığınızda beyler," dedi, omzunun üstünden kapıya bir göz attı ve sır verircesine sesini kıstı, "ok şeklinde büyüyen tüylerini inceleyebilirsiniz. Anlarsınız ya, zavallı cahil bir adam da olsa, bu sayede güvenli şekilde evin yolunu bulur."</p>

  <p class="normal">Arkasındaki kahkahaya ve kıs kıs gülmeye heybetli bir şekilde döndü, kız kardeşinin ilerleyen hamileliği yüzünden koridordan aşağıya yavaş ve paytak paytak yürüdüğünü gördüğünde birden utançtan kızarmıştı Jamie. Şişen karnının üstünde onun akşam yemeği tepsisini tutuyordu. Basit bir şaka ve çocuklarla geçirilen birkaç samimi dakika uğruna, nasıl Jenny'yi böyle küçük düşürürdü?</p>

  <p class="normal">"Sessiz olun!" diye söylendi sertçe, çocuklar birden kıkırdamayı kesmiş ve ona şaşkınlıkla bakmışlardı. Jenny'den tepsiyi almak için öne atıldı ve masaya koydu.</p>

  <p class="normal">Keçi eti ve jambondan yapılan bir yemek vardı. Kokusundan dolayı Fergus'un ince boğazındaki köprücük kemiğinin bir aşağı bir yukarı oynadığını gördü. Yemeğin en iyi kısmını ona bıraktıklarını biliyordu. Masadaki sıska yüzlere bakmaya gerek yoktu. O geldiği zaman yakalayabildiği tavşanı, kekliği ve bazen de yağmur kuşu yuvasından yumurta getiriyordu. Ancak bunlar, ailesi ve hizmetçilerinin, aynı zamanda öldürülen Kirby ve Murray'nin ailesinin ihtiyaçlarını da gideren konuksever bir ev için yeterli değildi. En azından, ilkbahara kadar kiracılarının dul eşleri ve çocukları burada kalacaktı ve onlara da bakılmalıydı.</p>

  <p class="normal">"Yanıma otur," dedi Jenny'ye, onu kolundan tuttu ve yavaşça yanındaki oturağa çekti. Jenny şaşırmıştı ama halinden memnun bir şekilde oturdu. Saat çok geçti ve kadın yorgundu; Jamie onun gözlerinin altındaki koyu torbaları görebiliyordu.</p>

  <p class="normal">Yemeğinden büyük bir dilim kesti ve Jenny'nin önündeki tabağa koydu.</p>

  <p class="normal">"Ama hepsi senin için!" diye itiraz etti Jenny. "Ben yedim."</p>

  <p class="normal">"Yeterli değil," dedi. "Bebek için biraz daha yemen gerek," diye ekledi. Kendisi için yemese bile çocuk için yiyebilirdi. Jenny bir müddet daha duraksadı fakat sonra, ona gülümsedi ve kaşığını alıp yemeği yemeye başladı.</p>

  <p class="normal"> </p>

  <p class="normal">Artık Kasım ayı gelmişti, soğuk ince gömleğinden ve pantolonundan içeriye sızıyordu. Kararlı şekilde ilerlediği yolda, neredeyse bunu fark etmiyordu. Parçalı bulutların arasından dolunay ışıklarını saçıyordu.</p>

  <p class="normal">Tanrı'ya şükür ki yağmur yağmıyordu; yağmur damlalarının sesini duymak ve hayvanların kokusunu maskeleyen ıslak bitkilerin baskın kokusunu almak imkânsızdı. Aylar boyunca dışarıda yaşadığından koku alma hissi gelişmişti, bu yüzden bazen evin kokusu, içeriye girdiği zaman neredeyse onu boğacak gibi oluyordu.</p>

  <p class="normal">Geyiğin kokusunu almak için yeterince yakın değildi ama kokunun geldiği yönden, onun orada olduğunu haber veren seslerini duyabiliyordu. Az sonra hayvan duracaktı, yarış yapan bulutların altında ve etrafını saran tepenin karşısında çağıldayan gölgelerden biriydi.</p>

  <p class="normal">Kulaklarının ona geyiğin nerede durduğunu gösterdiği yere doğru olabildiğince yavaş bir şekilde döndü. Oku elindeydi, yayı da hazırdı. Geyik yerinden fırladığı zaman bir atış yeterli olabilirdi.</p>

  <p class="normal">Evet, işte orada! Etrafını saran karaçalının üstündeki sivri, keskin ve siyah boynuzları gördüğünde, yüreği ağzında atıyordu. Doğruldu, derin bir nefes aldı sonra öne doğru bir adım attı.</p>

  <p class="normal">Geyiğin fırlama sesi, avcıyı ürkütmek için her zaman şaşırtıcı derecede yüksek olur. Fakat bu avcı her şeye hazırdı. Ne ürktü ne de avının peşine düştü, sadece olduğu yerde durdu. Okun ucu nişan almıştı, gözleriyle zıplayan geyiğin izlerini takip ediyordu. Anlık bir değerlendirme yaptı, bekledi ve sonra acıtan bir kuvvetle yay kirişi bileğine vurdu.</p>

  <p class="normal">Temiz bir atıştı, onu hemen omzunun arkasından vurmuştu ve iyi bir noktaydı. Bütün geyiği götürmek için gücünün olup olmadığından şüpheliydi. Geyik karaçalıların arkasında bir yere düşmüştü, bacakları dışa doğru dönmüştü ve çubuk gibi sertlerdi. Ay ışığı avcının gözlerinde parlıyordu, yumuşak koyu bakışlar saklanmıştı ama boş gümüş rengiyle ölümün gizemliliği korunuyordu.</p>

  <p class="normal">Kuşağından hançerini çıkardı ve geyiğin yanına diz çöküp Ian'ın babası, Yaşlı John Murray'nin öğrettiği geyik duasını hızla okudu. Bunu duyduğunda, kendi babasının ağzı hafiften bükülmüştü, bundan dolayı bu duanın, Pazar günleri kilisede ibadet ettikleri aynı Tanrı'ya olmadığını anlamıştı. Ancak babası hiçbir şey söylememişti, sözlerini kendi kendine mırıldanmış ve bıçağı tüyle kaplanan sıcak ete batırmıştı.</p>

  <p class="normal">Şimdi tecrübenin verdiği güvenle, bir eliyle salyadan yapış yapış olan ağzı tuttu ve diğeriyle de geyiğin boğazını kesti.</p>

  <p class="normal">Bıçağın ve elinin üstünden akan kan sıcaktı. İki ya da üç kez kan pompalanmıştı, boğazdaki büyük damar kesilip gövdedeki kan süzülürken, ölüm bir buhar gibi uzaklaşıp gidiyordu. Eğer düşünmek için dursaydı, belki bunu yapamayacaktı ama açlık, baş dönmesi ve gecenin sarhoş eden soğuk havası onu düşünceden alı koymuştu. İki elini yükselen buhara tuttu ve ellerini ağzına götürdü.</p>

  <p class="normal">Ay ışığı iki yana açtığı ellerinin arkasında parlıyordu, sanki geyiğin kanını içmiyor onun ruhunu içine çekiyor gibi görünüyordu. Kan tuzlu ve gümüş tadındaydı, sıcaklığı kendi sıcaklığıyla aynıydı. Kanı yutarken sıcak ya da soğuk hissini algılayamıyordu, sadece ağzında yoğun bir tat vardı. Baş dönmesi, sıcak, metalik kokusu ve yaklaşan ziyafetle karnında ani bir kasılma ve guruldama meydana geldi.</p>

  <p class="normal">Gözlerini kapadı ve nefes aldı, ölü gövdenin sıcak kokusu ve kendi hislerinin arasında, soğuk nemlilik geri geldi. Bir kez daha kanı içti, sonra elinin tersiyle yüzünü silip ellerini çimende temizledi ve önündeki işine koyuldu.</p>

  <p class="normal">Bacakları ve ağır gövdeyi hareket ettirmek büyük bir çabayı gerektirmişti, sırada içini boşaltmak vardı. Geyiğin bacaklarının arasında saklananları çıkarmak için güç ve nezaket isteyen uzun dokunuşlarda bulundu ama iç organları tutan keseye girmedi. Ellerini gövdenin içine soktu, sıcak ıslaklık samimiydi ve yeniden keseyi dışarı çıkarmak için büyük bir mücadele gerekti. Ellerinin içindeki kese kaygandı ve ay ışığında parlıyordu. Bir üstten bir alttan kesikle yığınlar dışarıya çıkmıştı. Kara büyü geyiği bir ete çevirmişti.</p>

  <p class="normal">Boynuzları gelişmiş olmasına rağmen küçük bir geyikti. Bir ihtimal onu tek başına taşıyabilirdi; taşıması için yardım getirene kadar, geyiği tilkilerin ve porsukların merhametine bırakmaktan daha iyiydi bu. Bir omzunu bir bacağın altına daldırdı ve yavaşça ayağa kalktı, ağır yükü sırtına yerleştirirken çabayla homurdandı.</p>

  <p class="normal">Yavaşça ve beceriksizce tepeden aşağıya inerken, ay ışığı gölgesini bir kayanın üstüne yansıtıyordu. Kamburlaşmıştı, mitolojik bir canlı gibi görünüyordu. Omuzlarının üstündeki geyiğin boynuzları, ona boynuzlu bir adam görüntüsü veriyordu. Bu düşünceyle birden irkildi, cadılar bayramı hikâyesini hatırlamıştı; boynuzlu biri, onun için kurban edilen keçinin ya da horozun kanını içmeye geliyordu.</p>

  <p class="normal">Hafif bir mide bulantısı hissetti. Hafif bir baş dönmesinden daha baskındı. Dahası yolunu kaybetmiş ve kendisini gece ile gündüz arasında sıkışan biri gibi hissediyordu. Gündüzleri tek başına yaşayan akıllı bir varlık oluyordu; hareketsizlikten kaçıp kitapların arasında kendine bir sığınak bulmaya çalışıyor, tefekküre dalıyordu. Ama ayın yükselmesiyle bütün hisler yok oluyor, herhangi bir duyguya bile dayanamıyordu. İninden kaçan bir hayvan gibi ortaya çıkıyor, yıldızların altında tepelerde koşuyor, avlanıyor ve açlıkla hareket ederek, kan ve ay ışığıyla sarhoş oluyordu.</p>

  <p class="normal">Yürürken yere bakıyordu, omzundaki ağır yüke rağmen yürümesi için gece görüşü iyiydi. Geyik gevşek ve soğuktu, sık yumuşak tüyleri ensesini kaşındırıyordu ve rüzgârdan kendi teni bile soğumuştu, sanki avının kaderini paylaşıyordu.</p>

  <p class="normal">Bu, sadece Lallybroch malikânesinin ışıklarını görene kadar sürmüştü. Sonunda insanlık örtüsünün yeniden onu kapladığını hissetti ve bir kez daha, ailesini kucaklamak için kendini hazırlarken akıl ve beden ona eşlik etti.</p>
</body>
</html>
