<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h1baslik1" id="calibre_toc_52"><br class="chapter" />
  <span class="ideitalik">42<br class="chapter" />
  <br class="chapter" />
  Aydede</span></h2>

  <p class="normal"> </p>

  <p class="normal">Jamie'nin gemideki ünvanının gerektirdiği yük memurluğu işi eziyetli bir iş değildi. Hayvan derisi, kalay ve bakır taşıyan <span class="ideitalik">Artemis</span>'i sağlama almak için yükleme hesaplarını kontrol etmenin dışında, deniz üzerindeyken onun yapacağı fazla bir iş yoktu. Onun işi Jamaika'ya ulaştığımız zaman başlayacaktı; yükün boşaltılması, yeniden kontrol edilmesi ve zorunlu vergilerin ödenmesi, komisyonların çıkarılması ve evrak işlerinin doldurulmasıyla yükün satılmasından sorumlu olacaktı.</p>

  <p class="normal">Bu süre içerisinde onun – ya da benim – yapması gereken çok az şey vardı. Baş tayfa olan Bay Picard, Jamie'nin güçlü bedenini incelerken onun denizci olamayacağını anlamıştı. Mürettebattan biri gibi çabuk ve çevikti ama halatlar ve yelkenler hakkında bilgisizliği sadece gücün gerektiği yerlerin haricinde onu işe yaramaz bir hale sokuyordu. Onun bir asker olduğu açıktı, bir denizci olamazdı.</p>

  <p class="normal">Her gün yapılan topçuluk çalışmasına hevesle yardım ediyordu. Büyük bir gürültüyle bir dışarı çıkarılıp bir içeri sokulan araçlardaki dört büyük silahı çalıştırmaya yardımcı oluyor ve topçu Tom Sturgis ile esrarengiz gülle bilimi konusunu mest olmuş bir şekilde dinleyerek saatlerini harcıyordu. Bu gök gürültüsü izlenimini veren çalışma boyunca Marsali, Bay Willoughby ve ben, bir eli olmadığı için ateş işlerinden uzak tutulan Fergus'un gözetimi altında güvenli bir yerde oturuyorduk.</p>

  <p class="normal">Mürettebatın boyun eğmesiyle kolayca geminin doktoru olarak kabul edilmeme biraz şaşırmıştım. Küçük tüccar gemilerinde berberlerin bile nadir bulunduğunu anlatan Fergus'tu. Genelde topçunun eşi geminin doktoru olurdu – tabii bir eşi varsa – mürettebatın önemsiz yaralarına ve hastalıklarına deva olurmuş.</p>

  <p class="normal">Otuz iki kişilik bir mürettebatın ezilmiş parmaklarına, yanıklarına, deri hastalıklarına, apseli dişlerine ve sindirim sorunlarına ilaçlar hazırlıyordum, sabahları olan hasta saatinin dışında beni oyalayan fazla bir şey yoktu.</p>

  <p class="normal">Sonuç olarak, hem Jamie'nin hem de benim bolca boş vaktimiz oluyordu. Ve <span class="ideitalik">Artemis</span> Atlantik'in büyük girdabında güneye doğru giderken, bu zamanı baş başa geçiriyorduk.</p>

  <p class="normal">Edinburgh'a döndüğümden beri ilk kez konuşmak için zamanımız oluyordu. Birbirimiz hakkında yarı unuttuğumuz şeyleri yeniden öğrenmek, tecrüberle ortaya çıkan yeni huylarımızı keşfetmek, kısacası tehlikenin ve günlük hayatın korkusu olmadan birbirimizin varlığının tadını çıkarmak için bolca vaktimiz oluyordu.</p>

  <p class="normal">Sohbet ederken ya da susarken, deniz olaylarını birbirimize gösterirken sürekli güvertede bir aşağı bir yukarı dolanıyor, geminin sınırlarında tur atıyorduk. Muhteşem gündoğumunu ve günbatımını, yeşil ve gümüş renkte olan balık sürülerini, su yüzeyindeki yosunlardan oluşan büyük adaları, bunlara sığınan binlerce küçük yengeci ve denizanasını, birkaç gündür tek sıra halinde görünen gösterişli yunusları izliyorduk. Yunuslar gemiyle birlikte paralel yüzüyorlardı ve arasıra suyun dışına sıçrıyorlardı, sanki suyun üzerinden içindeki şüpheli yaratıklara bakıyorlardı.</p>

  <p class="ortayazi">***</p>

  <p class="normal">Dolunay hızlı ve altın renginde yükselmişti, suyun dışına yukarıya doğru kayan, bir anka kuşu gibi gökyüzündeki yerini alan büyük daire parlıyordu. Su şimdi karanlıktı ve yunuslar görünmüyordu ama ben bir şekilde onların orada olduklarını, karanlığa doğru gemi ile birlikte yüzmeye devam ettiklerini düşünüyordum.</p>

  <p class="normal">Binlerce kez bunu gören denizcilerin bile durup bu görüntüye bakarken zevkten iç çekmelerini sağlayacak kadar nefes kesen bir manzaraydı, sanki ay dünyanın kenarına asılı kalmıştı ve dokunmak için çok yakındaydı.</p>

  <p class="normal">Jamie ve ben küpeştenin kenarında yan yana duruyor, hayran hayran manzarayı izliyorduk. O kadar yakındı ki yüzeyindeki karanlık noktaları ve lekeleri görebiliyorduk.</p>

  <p class="normal">"Aydede konuşacak kadar yakın görünüyor," dedi, gülümsedi ve yukarıdaki hülyalı altın yüze el salladı.</p>

  <p class="normal">"'Ağlayan Ülker yıldızı batı rüzgârında, Ay ise denizlerin altında!'" diye alıntı yaptım. "Bak, işte aşağıda." Ay ışığının yoğunlaştığı yeri küpeştenin üzerinden işaret ettim, sanki bir eşi denizin altındaymış gibi suda parlıyordu.</p>

  <p class="normal">"Buraya geldiğim zaman," dedim, "insanlar Ay'a gitmeye hazırlanıyordu. Bunu başarıp başarmadıklarını merak ediyorum."</p>

  <p class="normal">"Makinelerle bu kadar uzağa gidebiliyorlar mı?" diye sordu Jamie. Gözlerini kısarak göğe baktı. "Her ne kadar şimdi yakın görünse de çok uzun yol olduğunu söylemeliyim. Bir gökbilimci tarafından yazılan bir kitap okumuştum; Ay'ın yeryüzüne olan uzaklığının bin yedi yüz kilometre olduğunu söylüyordu. O zaman o yanılıyor ya da bu uçaklar iyi işe yarıyor, değil mi?"</p>

  <p class="normal">"Özel bir uçak gibi bir şey, roket deniyor," dedim. "Aslında, Ay onun dediğinden daha da uzakta ve yeryüzünden uzaklaştığın zaman uzayda nefes almak için hava da yok. Yemek ve su gibi yola çıkarken yanlarında hava da taşıyorlar. Bunun için bir çeşit teneke kutu kullanılıyor."</p>

  <p class="normal">"Gerçekten mi?" Bakışlarını yukarıya kaldırdı, merak içinde yüzü tamamen aydınlandı. "Acaba orası nasıl bir yer merak ediyorum?"</p>

  <p class="normal">"Ben biliyorum," dedim. "Resimlerini görmüştüm. Kayalıklı ve çorak, hiç hayat yok ama kayalıklarıyla, dağlarıyla ve çukurlarıyla çok güzel. Buradan çukurları görebilirsin, şu siyah yerler." Ay'ı işaret ettim ve Jamie'ye gülümsedim. "Yeşil olmaması haricinde İskoçya'ya benziyor."</p>

  <p class="normal">Kahkaha attı sonra ceketine uzandı ve küçük fotoğraf paketini aldı. Onlara çok özen gösteriyordu, birileri varken onları çıkarmıyordu, Fergus varken bile ama şimdi bu arka kısımda tamamen yalnızdık, rahatsız edilme şansımız pek yoktu.</p>

  <p class="normal">Ay, Brianna'nın yüzünü gösterecek kadar parlaktı, resimlere yavaşça bakarken değişken hepsi ayrı bir biçimde parlıyordu. Resimlerin kenarlarının sarardığını görebiliyordum.</p>

  <p class="normal">Brianna'nın bir resminde durduğunda, "Sence ayın üzerinde yürüyecek mi?" diye sordu yumuşak bir sesle. Resimde Brianna pencereden bakıyordu, dalgındı ve fotoğrafının çekildiğinin farkında değildi. Jamie yeniden üzerimizdeki küreye baktı. Onun için Ay'a seyahet etmenin, sevdiği birinin yanına gitmekten daha az zor olduğunu anladım.</p>

  <p class="normal">"Bilmiyorum," dedim gülümseyerek.</p>

  <p class="normal">Yavaşça resimleri değiştiriyordu, tıpkı kendisi gibi olan kızının yüzüne baktığında kendini kaybediyordu. Sessizce onu izledim, yaşadığı zevki paylaşıyordum.</p>

  <p class="normal">Bir anlığına İskoçya'daki adının işlendiği mezar taşını düşündüm ve uzakta olduğu için rahatladım. Ayrılık vaktimiz ne zaman gelirse gelsin, bu olasılık yakın bir zamanda değildi. Ve nerede ve ne zaman olursa olsun – Brianna bizden kalan bir parça olarak kalacaktı.</p>

  <p class="normal">Housman'ın dizeleri aklımdan geçiyordu. <span class="ideitalik">Mezar taşına isim verildiğinde dur</span> / <span class="ideitalik">Artık kalbin çarpmıyordur</span> / <span class="ideitalik">Ve söyle seni seven delikanlıya</span> / <span class="ideitalik">Sözünü tutan tek kişinin sen olduğunu.</span></p>

  <p class="normal">Ona biraz daha yanaştım, ceketinden ve gömleğinden taşan bedeninin sıcaklığını hissediyordum ve yavaşça küçük resim yığınlarını değiştirirken başımı koluna koydum.</p>

  <p class="normal">"Çok güzel," diye mırıldandı, gördüğü her fotoğrafa böyle yapıyordu. "Ve çok da zeki, değil mi?"</p>

  <p class="normal">"Babası gibi," dedim ve onun hafiften kıkırdadığını duydum.</p>

  <p class="normal">Bir fotoğrafı değiştirdiğinde kaskatı kesildiğini hissettim ve hangi resme baktığını görmek için başımı kaldırdım. Kumsalda çekilen bir fotoğraftı, Brianna on altı yaşlarındaydı. Kalçalarına kadar dalgaların içine batmıştı, saçları kumdan karmakarışık haldeydi, Rodney adında bir erkek arkadaşına ayağıyla su atıyordu ve çocuk da geri çekilmiş atılan suya karşı ellerini kaldırmıştı. Jamie hafiften kaşlarını çattı, dudaklarını büzdü.</p>

  <p class="normal">"Bu–" diye başladı. "Onlar–" Durdu ve boğazını temizledi. "Eleştirmek istemiyorum, Claire," dedi dikkatlice, "ama bunun biraz... uygunsuz olduğunu düşünmüyor musun?"</p>

  <p class="normal">Gülmemek için kendimi zor tuttum.</p>

  <p class="normal">"Hayır," dedim sakince. "O zamana göre en uygun deniz kıyafeti." Söz konusu olan deniz kıyafeti bikiniydi, Bree'nin göbeğinin biraz aşağısında duruyordu. "Bu resmi seçtim, çünkü... mümkün mertebe onu her şekilde görmek isteyeceğini düşündüm."</p>

  <p class="normal">Bu fikre şaşırmış gibi baktı ama gözlerini yeniden resme çevirdi, karşı koyamayarak resme çekiliyordu. Kızına bakarken bakışları yumuşadı.</p>

  <p class="normal">"Öyle evet," dedi. "Çok sevimli ve ben öyle olduğu için mutluyum." Fotoğrafı kaldırdı, dikkatlice inceliyordu. "Hayır, benim demek istediğim giydiği şeyle alakalı değil. Dışarıda güneşlenen çoğu kadın çıplak oluyor ve tenlerinden utanmıyorlar. Benim bahsettiğim delikanlı. Kesinlikle bir erkeğin önünde böyle çıplak durmamalı, değil mi?" Bahtsız Rodney'e kaşlarını çatarak bakıyordu. Bakire bir kızın masumiyetine karşı tehdit oluşturamayacağını anlayacak kadar iyi tanıdığım zayıf, küçük çocuğu düşünerek dudaklarımı ısırdım.</p>

  <p class="normal">"Evet," dedim derin bir nefes alarak. Çok hassas bir konunun üzerindeydik. "Hayır. Yani demek istediğim, erkekler ve kızlar birlikte oyun onayabilirler; tıpkı şu şekilde. O zamanki insanların farklı giyindiklerini biliyorsun, sana anlatmıştım. Havaların soğuk olması dışında, kimse doğru düzgün her yerini örten kıyafetler giymez."</p>

  <p class="normal">"Evet, söylemiştin." Ona anlattığım şeyin temelinde yatanı algılamakla uğraşıyordu, kızının yaşadığı ahlaki şartlardan pek etkilenmemişti.</p>

  <p class="normal">Fotoğrafa yeniden kaşlarını çatarak baktı; ne Bree'nin ne Rodney'nin şu an burada olmamasının büyük bir şans olduğunu düşündüm. Jamie'yi bir âşık, koca, kardeş, dayı, bey ve savaşçı olarak görmüştüm ama onu hiç vahşi bir İskoçyalı baba olarak görmemiştim. Oldukça ürkütücü bir babaydı.</p>

  <p class="normal">İlk kez Bree'nin hayatını kendi gözleriyle görmemesinin çok kötü olduğunu düşünmüyordum; bir delikanlının ona kur yaptığını görmesinin haricinde yaşanılan hayattan da korkardı.</p>

  <p class="normal">Jamie resme bakarken bir ya da iki kez gözlerini kırptı, sonra derin bir nefes aldı. Soru sormak için gücünü topladığını anlamıştım.</p>

  <p class="normal">"Onun... bakire olduğunu düşünüyor musun?" Sesindeki tereddüt zar zor anlaşılıyordu ama ben anlamıştım.</p>

  <p class="normal">"Elbette öyle," dedim kararlılıkla. Aslında öyle olduğunu düşünüyordum fakat her ne olursa olsun, bunu kabul edecek bir durum değildi. Kendi zamanımla ilgili Jamie'ye açıklamam gereken şeyler vardı ama cinsel özgürlük fikri bunların arasında değildi.</p>

  <p class="normal">"Ahh." Sesindeki rahatlama tarif edilemezdi, gülmemek için dudağımı ısırdım. "Evet, bundan eminim, sadece ben bu..." Sustu ve yutkundu.</p>

  <p class="normal">"Bree çok iyi bir kızdır," dedim. Hafiften onun kolunu sıkıyordum. "Frank ve ben çok iyi geçinmiyorduk ancak söylemeliyim ki ikimizde ona iyi ebevynler olduk."</p>

  <p class="normal">"Evet, olduğunuzu biliyorum. Aksi bir şeyi söylemek istemedim." Utandı ve kumsalda çekilen resmi dikkatlice pakete yerleştirdi.</p>

  <p class="normal">Resimleri cebine koydu, güvende olduklarından emin olmak için cebini okşadı.</p>

  <p class="normal">Bir müddet aya baktı, hafif bir kaş çatmasıyla kaşları birleşti. Denizden esen rüzgâr saçlarından birkaçını havalandırıyordu, bağlı oldukları kurdeleden çıkmışlardı ve dalgın bir şekilde onları geriye doğru itti. Hâlâ aklında bir şey olduğu açıktı.</p>

  <p class="normal">"Düşünüyor musun," diye başladı yavaşça, bana bakmıyordu. "Benim yanıma şimdi gelmenin mantıklı olduğunu düşünüyor musun, Claire?" Kaskatı kesildiğimi hissederek, "Seni istemediğimden değil," diye ekledi. Arkama dönmemi engellemek için elimi tutmuştu.</p>

  <p class="normal">"Hayır, ben bunu demek istemedim! Tanrım, seni çok istiyorum!" Beni yanına çekti, avcundaki elimi kalbine doğru bastırıyordu. "Seni öyle çok istiyorum ki bazen sana sahip olduğum için kalbimin sevinçten kabına sığmayacağını düşünüyorum," dedi yumuşak bir sesle. "Sadece...Brianna şimdi yalnız. Frank de öldü. Onu koruyacak bir eşi yok, güvenli bir şekilde evlendiğini gören bir ailesi yok. Bir müddet daha sana ihtiyacı olmayacak mıydı? Yani biraz daha bekleyemez miydin?"</p>

  <p class="normal">Cevap vermeden önce sustum, hislerimi kontrol altına almaya çalışıyordum. "Bilmiyorum," dedim sonunda, sesim titriyordu. "Bak... o zamanda bazı şeyler aynı değil."</p>

  <p class="normal">"Bunu biliyorum!"</p>

  <p class="normal">"Bilmiyorsun!" Serbest kalması için elimi çektim ve öfkeyle ona baktım. "Bilmiyorsun Jamie ve benim için bunu sana anlatmanın hiçbir yolu da yok, çünkü bana inanmayacaksın. Fakat Bree yetişkin bir bayan. Ne zaman ve kimi isterse o zaman evlenebilir, onun için birilerinin bunu ayarlamasına gerek yok. Aynı şekilde evlenmeye de ihtiyacı yok. İyi bir eğitim alıyor, kendi hayatını kendi kazanabilir ve kadınlar bunu yapıyor. Onu koruması için bir erkeğe ihtiyacı yok!"</p>

  <p class="normal">"Eğer bir kadını korumak ve ona bakmak için bir erkeğe ihtiyaç yoksa, o zaman ben bu dönemin çok boktan bir dönem olduğunu düşünürüm!" O da bana kızgınlıkla bakıyordu.</p>

  <p class="normal">Derin bir nefes aldım, sakinleşmeye çalışıyordum.</p>

  <p class="normal">"İhtiyaç olmadığını söylemedim." Bir elimi omzuna koydum ve yumuşak bir ses tonuyla konuşmaya başladım. "Onun seçebileceğini söylüyorum. Sırf gerek var diye bir erkekle evlenmesi şart değil. Aşık olduğu biriyle evlenebilir."</p>

  <p class="normal">Yüzü yavaşça rahatlamaya başlamıştı.</p>

  <p class="normal">"Gerektiği için sen beni kabul ettin," dedi. "Evlendiğimizde."</p>

  <p class="normal">"Ve seni sevdiğim için de geri geldim," dedim. "Sadece karnımı doyurmak için mi sana ihtiyacım olduğunu düşünüyorsun?"</p>

  <p class="normal">Yüzündeki çizgiler rahatladı ve yüzüme bakarken elimin altındaki omuz biraz daha gevşedi.</p>

  <p class="normal">"Hayır," dedi yumuşak bir sesle. "Bunu düşünmedim."</p>

  <p class="normal">Kolunu belime doladı ve beni kendine doğru çekti. Ben de kollarımı beline doladım ve ona sarıldım, yanağımın altındaki cebinde bulunan Brianna'nın fotoğraflarının şişkinliğini hissedebiliyordum.</p>

  <p class="normal">"Onu bırakacağım için çok endişeliydim," diye fısıldadım bir müddet sonra. "O benim gitmemi sağladı, biraz daha beklersem seni bulamam diye çok korkuyorduk."</p>

  <p class="normal">"Biliyorum. Hiçbir şey söylememeliydim." Çenesine takılan buklelerimi çekip aşağıya doğru düzeltti.</p>

  <p class="normal">"Ona bir mektup bıraktım. Yapmayı düşündüğüm tek şey buydu, onu... yeniden göremeyeceğimi biliyordum." Dudaklarımı birleştirdim ve güçlükle yutkundum.</p>

  <p class="normal">Parmak uçları sırtımı yavaşça okşuyordu.</p>

  <p class="normal">"Öyle mi? Bu çok iyi, Sassenach. Ona ne yazdın?"</p>

  <p class="normal">Titrek bir sesle güldüm.</p>

  <p class="normal">"Düşünebildiğim her şeyi. Annelik tavsiyeleri. Bütün işe yarayacak şeyler, mesela tapu senedinin ve aile evraklarının nerede olduğu gibi. Nasıl yaşanılması gerektiği hakkında bildiğim ve düşünebildiğim her şeyi. Bunların hepsini önemsemeyeceğini ve harika bir hayatı olacağını sanıyorum ama en azından onu düşündüğümü bilecek."</p>

  <p class="normal">Boston'daki evin dolaplarını, masa çekmecelerini araştırmam, ticari evrakları, hesap cüzdanlarını, ev senetlerini ve aile eşyalarını bulmam neredeyse bir haftamı almıştı. Birçoğu Frank'in aile eşyalarıydı; büyük kupür albümleri, düzinelerce soyağacı tabloları, fotoğraf albümleri, mektupların saklandığı kutular. Benim aile eşyalarım ise toplamak için oldukça azdı.</p>

  <p class="normal">Dolabımın rafında sakladığım küçük sandığımı aşağıya indirdim. Bütün bilim adamlarının yaptığı gibi Lamb Amca da her şeyi saklardı ama saklanacak çok az şey kalmıştı. Doğum belgesi, benim ve anne ile babamın evlilik cüzdanları, onları öldüren arabanın ruhsatı – Lamb Amca'nın bunları saklamasına neden olan şey neydi? Büyük olasılıkla bu sandığı hiç açmamıştı fakat bilginin kesinlikle yok edilmemesine inanan bir bilim adamının kör inancıyla yapmıştı bunu.</p>

  <p class="normal">Elbette içindekileri daha önceden görmüştüm. İçindeki fotoğraflara bakmak için her gece sandığı açtığımda onlu yaşlarımdaydım. Hatırlayamadığım annem için derin bir özlem duyduğumu ve sandıktaki küçük resimlerden onu hayata geri getirmek için büyük bir çabayla onu hayal ettiğimi hatırlıyordum.</p>

  <p class="normal">Resimlerin en iyisi onun yakından çekildiği bir resimdi; yüzü kameraya dönüktü, gözleri sıcacıktı ve hoş bir ağzı vardı. Keçeyle kaplanmış çan biçimindeki şapkasıyla gülümsüyordu. Fotoğraf elle renklendirilmişti; yanakları ve dudakları yoğun bir pembe rengindeydi, gözleri ise yumuşak kahve tonlarındaydı. Lamb Amca bunun yanlış olduğunu söylemişti; gözleri altın rengi demişti, tıpkı benimki gibi.</p>

  <p class="normal">Bunun Brianna'ya da aktarılmasının zamanı gelmiştir diye düşünüyordum ama emin değildim. Bir hafta önce çektirdiğim bir fotoğrafım vardı; dikkatlice onu sandığa yerleştirdim ve kapağı kapadım. Sandığı onun rahatça bulabileceği masamın üzerine koydum. Sonra yazmak için oturdum.</p>

  <p class="ortayazi">***</p>

  <p class="normal"><span class="ideitalik">Canım kızım Bree</span> – yazdım ve durdum. Yazamıyordum. Çocuğumu bırakma düşüncesi tarifsizdi. Sayfaya yazdığım şu üç kelimelik siyah yazıyı görmek, kemiklerime kadar işleyen soğuk gerçekliği ortaya çıkarmıştı.</p>

  <p class="normal">Elim titriyordu ve kalemin ucu kâğıdın üzerinde küçük daireler çiziyordu. Kalemi bıraktım ve ellerimi bacaklarımın arasına koydum, gözlerim kapalıydı.</p>

  <p class="normal">"Kendine hâkim ol, Beauchamp," diye mırıldandım. "Lanet mektubu yaz ve bitsin. Eğer buna ihtiyacı olmazsa, ona bir zarar vermeyecektir ve ihtiyacı olursa da orada duracaktır." Kalemi yeniden aldım ve yazmaya başladım.</p>

  <p class="normal1">Bunu okuyup okumayacağını bilmiyorum ama belki işleri yoluna koymanda yardımcı olacaktır. Bu mektupta, senin büyükanne ve babanı (gerçek olanları), büyük büyükanne ile babanı ve senin hastalık öykülerini bulacaksın...</p>

  <p class="normal">Bir müddet yazdım, sayfalar sayfaları kovalıyordu. Hatırlamanın ve bilgilerin düzgünce yazılmasının etkisiyle aklım sakinleşti.</p>

  <p class="normal">Bu duygusuz birkaç gerçeğin dışında ona ne söyleyebilirdim? Gerçekten olaylı hayatımın kırk sekiz yılında kazandığım nadir bilgilerimi nasıl açıklayabilirdim? Bunu düşündüğümde dudağım hafiften seğirmişti. Bir kız evladı bunları dinler miydi? Annem bana yazsaydı ben dinler miydim?</p>

  <p class="normal">Fakat bu bir şeyi değiştirmezdi, lazım olur diye bunları yazacaktım.</p>

  <p class="normal">Lakin gerçek şuydu; zaman ve adetler değişse de sonsuza kadar bunlar ona yararlı olacak mıydı? Her şeyden önce, onu ne kadar çok sevdiğimi ona nasıl söyleyecektim?</p>

  <p class="normal">Yapmakta olduğum büyük kötülük karşımda duruyordu ve parmaklarım sıkıca kâğıda yapıştı. Düşünemiyordum – bunu yapmayı da düşünemiyordum. Kalemi sadece kâğıda tuttum ve umut ettim.</p>

  <p class="normal"><span class="ideitalik">Bebeğim –</span> yazdım ve durdum. Sonra zorla yutkundum ve yeniden yazmaya başladım.</p>

  <p class="normal1">Sen benim bebeğimsin ve her zaman öyle kalacaksın. Kendi çocuğun olana kadar bunun ne demek olduğunu bilemezsin fakat şimdi sana bunları anlatacağım. Bedenimi paylaşıp seni içimde hissettiğim andan itibaren, her zaman benim parçam olarak kaldın ve kalacaksın. Daima.</p>

  <p class="normal1">Uyuduğunda sana bakıyordum, senin üstünü örttüğüm geceleri düşünüyorum, senin nefes alış verişini duymak için karanlıkta yanına gelir bir elimi üzerine koyardım ve göğsünün inip kalktığını hissederdim. Ne olursa olsun her şeyin yolunda olduğunu bilirdim, çünkü sen yaşıyordun.</p>

  <p class="normal1">Yıllar boyunca sana dediğim sözleri hatırlıyorum – civcivim, balkabağım, kıymetli güvercinim, hayatım, sevgilim, miniğim, tütsüm... Yahudi ve Müslümanlar'ın neden Tanrı'ya dokuz yüz tane isim kullandıklarını anlıyorum; küçük bir sözcük aşk için yeterli değil.</p>

  <p class="normal">Kâğıdı görmek için zorlukla gözlerimi kırptım ve yazmaya devam ettim, hızlıydım. Kelimelerimi seçmek için beklemeye cesaret edemiyordum, yoksa mektubu yazamayacaktım.</p>

  <p class="normal1">Seninle ilgili olan her şeyi hatırlıyorum; doğalı birkaç saat olmuşken alnından aşağıya zikzak çizerek inen küçük altın rengindeki çizgiden, geçen sene Jeremy ile kavga edip onun arkası açık kamyonetinin kapısını tekmelediğinde başparmağındaki tırnağını kırmana kadar hepsini.</p>

  <p class="normal1">Tanrım, düşünmek bile kalbimi parçalıyor. Seni izlemek, en ufacık bir değişikliği bile görmek – eğer yaparsan tırnaklarını yemeyi bıraktığın zamanı bilemeyeceğim – birden boyunun beni geçtiğini ve yüzünün aldığı şekli görmek. Her zaman bunları hatırlayacağım, Bree. Her zaman hatırlayacağım.</p>

  <p class="normal1">Bu dünyada üç yaşındayken kulaklarının arkasının nasıl göründüğünü bilen kimse yok, Bree. Yanına oturur ve sana bir şeyler okumaya başlardım; 'Bir Balık, İki Balık, Kırmızı Balık, Mavi Balık,' ya da 'Üç İnatçı Keçi,' ve kulaklarının mutluluktan kızardığını görürdüm. Tenin öyle şeffaf öyle narindi ki bir dokunuşla bile parmak izi çıkacak diye düşünürdüm.</p>

  <p class="normal1">Sana söylemiştim, Jamie'ye benziyorsun. Ancak benden de bir şey aldın – sandıktaki benim annemin resmine, onun annesinin ve büyükannesinin resimlerine bak. Onlarda olan geniş ve açık renkli kaşlar ikimizde de var. Fraserlar'dan da birçok kişi gördüm – eğer cildine iyi bakarsan güzel bir yaşlı olacaksın diye düşünüyorum.</p>

  <p class="normal1">Kendine dikkat et, Bree. Keşke ben sana bakabilseydim. hayatın boyunca seni ben koruyabilseydim ama kalsam da gitsem de bunu yapamam. Kendine çok iyi bak – benim için.</p>

  <p class="normal">Gözyaşlarım kâğıdı buruşturmuştu; mürekkep lekesi olacak diye yazmayı bırakmak zorunda kalmıştım. Yüzümü sildim ve daha yavaş bir şekilde yazmaya devam ettim.</p>

  <p class="normal1">Şunu bilmelisin ki Bree, her şeye rağmen pişman değilim. Bundan pişmanlık duymadım. Uzun zamandır Jamie'siz ne kadar yalnız olduğumu artık öğreniyorsun. Önemli değil. Bu ayrılığın bedeli senin hayatın olsa da ne Jamie ne de ben bundan pişmanlık duyduk – onun adına konuşmamı sorun yapmayacağını biliyorum.</p>

  <p class="normal1">Bree. Sen benim neşe kaynağımsın. Mükemmelsin, harikasın ve şimdiden kızgınlıkla bana söyleyeceğin sözleri duyabiliyorum; "Elbette benim annem olduğun için böyle düşünüyorsun!" Evet, bu yüzden bunların doğru olduğunu biliyorum.</p>

  <p class="normal1">Bree, sen her şeye değersin ve daha fazlasına. Bu zamana kadar hayatımda bir sürü şey yaptım ama içlerinde en önemli olanı babanı ve seni sevmekti.</p>

  <p class="normal">Burnumu sildim ve başka bir temiz kâğıt almak için uzandım. Hissettiklerimi tamamıyla söyleyemezdim ama yapabildiğimin en iyisi buydu. İyi yaşamasında, yetişkinliğinde ve yaşlılığında yardımcı olabilecek ne yazabilirdim? Ona aktarabileceğim ne öğrenmiştim?</p>

  <p class="normal"><span class="ideitalik">Baban gibi birini seç,</span> yazdım. <span class="ideitalik">Her ikisi gibi.</span> Başımı iki yana salladım – iki adam birbirinden çok farklı değil miydi? Fakat Roger Wakefield'ı düşünerek yazdığımı öylece bıraktım. <span class="ideitalik">Birini seçtiğin zaman sakın onu değiştirmeye çalışma</span>, yazdım büyük bir dikkatle. <span class="ideitalik">İşe yaramaz. En önemlisi, onun seni değiştirmesine izin verme. O da bunu yapamaz ama erkekler her zaman bunu yapmaya çalışır.</span></p>

  <p class="normal">Kalemin ucunu ısırdım, mürekkebin acı tadını alabiliyordum. Ve son olarak, bildiğim ve yaşlandıkça öğrendiğim en iyi tavsiyeyi yazdım.</p>

  <p class="normal1">Dik dur ve sakın şişmanlamaya çalışma.</p>

  <p class="normal1">Her zaman seni sevecek olan,</p>

  <p class="normal1">Annen</p>

  <p class="normal">Jamie küpeşteye yaslandığında omuzları titriyordu, kahkahadan mı yoksa diğer duygulardan mı bunu bilemiyordum. Gömleği ay ışığında daha da beyazdı ama yüzü karanlıktaydı. Sonunda döndü ve beni kendine doğru çekti.</p>

  <p class="normal">"Onun çok iyi bir şekilde her şeyin üstesinden gelebileceğini düşünüyorum," diye fısıldadı. "Zavallı guguk kuşunun ona babalık yapıp yapmaması önemli değil, hiçbir genç kız senin gibi iyi bir anneye sahip olamaz. Öp beni, Sassenach. Seni dünyaya değişmem."</p>
</body>
</html>
