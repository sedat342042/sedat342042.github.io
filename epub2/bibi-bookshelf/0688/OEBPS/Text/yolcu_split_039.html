<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h1baslik1" id="calibre_toc_40"><br class="chapter" />
  <span class="ideitalik">30<br class="chapter" />
  <br class="chapter" />
  Buluşma</span></h2>

  <p class="normal"> </p>

  <p class="normal">Kuzeye Arbroath'a yapılan yolculukta asıl eğlence, Jamie ve Genç Ian arasındaki isteklerin uyuşmazlıklarını izlemekti. Uzun tecrübeler sayesinde, inatçılığın bir Fraser karakterini asıl tamamlayan şey olduğunu biliyordum. Ian yarı Fraser olmasına rağmen, bundan nasibini almıştı. Ya Murray ailesi de inatçılığa yabancı değildi ya da Fraser genleri daha güçlüydü.</p>

  <p class="normal">Birçok yıl Brianna'yı yakından inceleme fırsatı yakaladığımdan, bu konu hakkında bir fikrim vardı ama çenemi tuttum, sadece Jamie'nin benzeriyle yaptığı karşılaşmasının tadını çıkarıyordum. Balfour'u geçtiğimizde, Jamie avcı bakışlarını takındı.</p>

  <p class="normal">Arbroath'a geldiğimiz zaman, Jamie'nin Ian'ı ve beni bırakmak istediği hanın artık olmadığını görmüştük. Bir zamanlar orada olduğunu devrilmiş bir taş duvar ile yanmış çatı kütüğünden başka belirten bir şey yoktu; ayrıca yol da oldukça tenhaydı.</p>

  <p class="normal">Jamie bir süre sessizce taş yığınlarına baktı. Bizi ıssız çamurlu yolun ortasında bırakamayacağı oldukça açıktı. Bu avantajı kullanmayacak kadar akıllı olan Ian sessiz kalmayı tercih etti ama cılız bedeni hevesle titriyordu.</p>

  <p class="normal">"Tamam, o zaman," dedi Jamie sonunda. "Geliyorsunuz. Fakat sadece kayalığın kenarına kadar. Duydun mu Ian? Sen yengene göz kulak olacaksın."</p>

  <p class="normal">"Duydum, Jamie Dayı," diye uysalca cevap verdi Genç Ian. Ancak Jamie'nin ters bakışlarını yakaladım ve mesajı aldım; eğer Ian yengesine göz kulak olacaksa, yengesi de Ian'a göz kulak olacaktı. Uysal bir şekilde başımı sallayarak gülmemek için kendimi tuttum.</p>

  <p class="normal">Yolculuğun kalan kısmı karanlık çökene kadar kayalıkların üstündeki buluşma noktasına yürümekle geçti, neyse ki diğer adamlar da tam zamanında vardı. Buluşma yerindeki adamlar oldukça tanıdıktı ama belirsiz şekillerden ibarettiler. Adamlar kendini tanıtmadı, Jamie'yi anlaşılmaz mırıltılar ve homurdanmalarla selamladılar.</p>

  <p class="normal">Oldukça küçük, kim olduğu tarife yer bırakmayan biri vardı. Katırla çekilen büyük araba ortaya çıktığında, Fergus ve sadece Bay Willoughby olabilecek küçük biri tarafından kullanılıyordu. Genelevin merdivenlerinde gizemli adamı vurduğundan beri Bay Willoughby'yi görmemiştim.</p>

  <p class="normal">"Umarım bu akşam yanında silah yoktur," diye mırıldandım Jamie'ye.</p>

  <p class="normal">"Kimin?" dedi, toplanan kasvete gözlerini kısarak bakıyordu. "Ahh, Çinli mi? Hayır, hiç birinin yok." Neden diye sormadan önce, arabayı geriye doğru çevirmeye yardım etmek için ileriye gitmişti. Kaçak mallar yüklenir yüklenmez Edinburgh'a dönmek üzere hazır hale getiriliyordu. Genç Ian da öne doğru atıldı ve ben de onun muhafızı olarak işim aklımda olduğu için onu takip ettim.</p>

  <p class="normal">Bay Willoughby arabanın arkasına ulaşmak için parmaklarının ucunda durdu, sonra tuhaf görünümlü bir fenerle ortaya çıktı. Fenerin delikli metal bir tepesi ve yanlara doğru kayan metal yerleri vardı.</p>

  <p class="normal">"Bu gece feneri mi?" diye sordum, büyülenmiştim.</p>

  <p class="normal">"Evet," dedi Genç Ian ciddiyetle. "Denizde işaret görene kadar kenarları kapalı tutacağız." Fenere doğru gitti. "Onu ben tutacağım, işareti ben veririm."</p>

  <p class="normal">Bay Willoughby başını iki yana doğru salladı ve feneri Genç Ian'ın ellerinden çekti. "Çok uzun, çok genç," dedi. "Tsei–mi böyle istiyor," diye ekledi, sanki duruma bir son vermek istemişti.</p>

  <p class="normal">"Ne?" dedi Genç Ian, öfkeliydi. "Çok uzun çok genç demekle ne demek istiyorsun, seni küçük–"</p>

  <p class="normal">"Demek istiyor ki," dedi arkamızdan bir ses, "eğer ziyaretçilerimiz olursa her kim feneri tutarsa ilk hedef o olacak. Bay Willoughby bu riski göze alıyor, çünkü aramızda en kısa olan o. Sen görülecek kadar uzunsun, Ian ve akıl yürütemeyecek kadar da genç. Kenarda dur, tamam mı?"</p>

  <p class="normal">Jamie yeğenine hafif bir tokat attı ve Bay Willoughby'nin yanındaki kayaların üzerine diz çöktü. Kısık sesle Çince bir şeyler söyledi ve Çinli'den boğuk sesli bir kahkaha geldi. Bay Willoughby Jamie'nin çukurlaşan ellerinin arasına doğru tutarak fenerin kenarını açtı. İki kez tekrarlanan bir tık sesi geldiğinde çakmak taşından çıkan kıvılcımları görebiliyordum.</p>

  <p class="normal">Sahilin el değmemiş kısımlarından biriydi – bu hiç de şaşırtıcı değildi, İskoçya sahillerinin çoğu kayalıktı – ve ben de Fransız gemisinin nasıl ve nereye demir atacağını merak ediyordum. Doğal bir körfez yoktu, yoldan görünmesini engelleyen ve bu noktayı koruyan sivri kayalığın arkasındaki sahil şeridinin kıvrımı vardı.</p>

  <p class="normal">Karanlık olduğundan, ayın aydınlattığı sahile vuran dalgaların beyaz çizgisini görebiliyordum. Burası turist sahili değildi. Deniz küçük kum çukurları, su yosunlarının, ince çakılların ve kaya çıkıntılarının oluşturduğu yığınların arasında dalgalanıyor ve köpürüyordu. Fıçıları taşıyan adamlar için kolay bir yürüme yolu değildi ama etrafını çevreleyen kayalar oldukça uygundu, fıçılar saklanabilirdi.</p>

  <p class="normal">Başka bir siyah figür ansızın yanımda belirdi. "Herkes yerine geçti, sör," dedi kısık bir sesle. "Kayaların üzerine."</p>

  <p class="normal">"İyi, Joey." Yeni yanan fitile doğru eğilirken, ani ışık Jamie'nin siluetini aydınlattı. Fener yeterince gaz alıp alevi sabitlenene kadar nefesini tuttu ve nazikçe metal kapağı kapatınca bir iç çekişle nefesini bıraktı.</p>

  <p class="normal">"Güzel," dedi doğrularak. Güneydeki kayalığa doğru bir göz attı, oradaki yıldızları inceliyordu. "Saat neredeyse dokuz. Birazdan burada olurlar. Joey, hiç kimse ben diyene kadar yerinden kımıldamayacak, tamam mı?"</p>

  <p class="normal">"Tamam, sör." Cevabın heyecandan yoksun hali, bunun alışılmış bir tavır olduğunu gösteriyordu. Jamie onun kolunu birden tuttuğunda Joey şaşırdı.</p>

  <p class="normal">"Emin ol," dedi Jamie. "Onlara yeniden söyle, ben işaret vermeden kimse yerinden kımıldamayacak."</p>

  <p class="normal">"Tamam, sör," dedi Joey yeniden ama bu sefer biraz daha saygılıydı. Kayalıklarda hiç ses çıkarmadan gecenin karanlığında kayboldu.</p>

  <p class="normal">"Ters giden bir şey mi var?" diye sordum, sesim dalgalar arasında duyulacak kadar yüksek çıkmıştı.</p>

  <p class="normal">Jamie başını iki yana doğru salladı. Genç Ian konusunda haklı, diye düşünüyordum.</p>

  <p class="normal">"Bilmiyorum." Bir müddet duraksadı ama sonra devam etti. "Söyle bana, Sassenach. Bir koku alıyor musun?"</p>

  <p class="normal">Şaşkınlıkla derin bir nefes aldım, bir müddet tuttum ve bıraktım. Birçok şeyin kokusunu almıştım; çürümüş su yosunu, karanlık fenerin yanık keskin gaz kokusunu ve yanımda duran Genç Ian'ın keskin vücut kokusunu, heyecandan ve korkudan terlemişti.</p>

  <p class="normal">"Sanırım tuhaf bir şey yok," dedim. "Sen?"</p>

  <p class="normal">Siluetin omuzları yükseldi ve bir silkmeyle yeniden düştü. "Şimdi değil. Bir dakika önce, barut kokusu aldığıma yemin edebilirim."</p>

  <p class="normal">"Ben bir koku almadım," dedi Genç Ian. Heyecandan sesi kesildi ve acelece boğazını temizledi, utanmıştı. "Willie MacLeod ve Alec Hays kayalara ulaştılar. Vergi memurlarından bir iz yokmuş."</p>

  <p class="normal">"Evet, öyle." Jamie'nin sesi huzursuzdu. Genç Ian'a dönüp omuzlarından tuttu.</p>

  <p class="normal">"Ian, yengeni şimdi buradan uzaklaştır. Siz ikiniz oradaki karaçalıların arkasına geçin. Arabadan uzak durun. Eğer bir şey olursa–"</p>

  <p class="normal">Genç Ian'ın itirazları Jamie'nin elinin sertleşmesiyle kesilmiş olmalı ki çocuk küçük bir homurtuyla geriledi ve omzunu ovalamaya başladı.</p>

  <p class="normal">"Eğer bir şey olursa," diye devam ediyordu Jamie, "yengeni al ve eve, Lallybroch'a götür. Oyalanmayın."</p>

  <p class="normal">"Ama–" dedim.</p>

  <p class="normal">"Dayı–" dedi Genç Ian.</p>

  <p class="normal">"Yap," dedi Jamie, sert bir tonla ve yana döndü, böylece tartışma sonlandı.</p>

  <p class="normal">Genç Ian kayalıklarda giderken hırsla yürüyordu ama denileni yapmak zorunda olduğundan, beni uzaktaki karaçalılara götürdü ve suyun üzerini görebileceğimiz küçük bir burun buldu.</p>

  <p class="normal">"Buradan görebiliriz," diye fısıldadı gereksizce.</p>

  <p class="normal">Görebiliyorduk. Kayalar altımızda bir kâse gibi görünüyordu. Karanlıkta kırık bir fincan gibiydi; suyun ışığı, denizin hışırtıyla içeri girdiği kırık kenarı dolduruyordu. Metal bir tokaya ışık çarptığında küçük bir hareketlenme gördüm.</p>

  <p class="normal">Gözlerimi kıstım, feneri tutan Bay Willoughby'nin bulunduğu yeri bulmaya çalışıyordum ama ışıktan bir iz yoktu ve onun fenerin arkasında durabileceği sonucuna vardım, kayalıklar görünmesini engelliyordu.</p>

  <p class="normal">Genç Ian birden yanımda kımıldadı.</p>

  <p class="normal">"Biri geliyor!" diye fısıldadı. "Çabuk, arkama geç!" Yiğitçe önümde duran Ian bir elini gömleğinin altına, pantolonunun bel kısmından içeri soktu ve bir silah çekti. Karanlık olduğundan namluya çarpan belirsiz ışığı görebiliyordum.</p>

  <p class="normal">Kendini destekleyip karanlığa baktı. İki eliyle sarıldığı silahla hafiften kambur duruyordu.</p>

  <p class="normal">"Tanrı aşkına, ateş etme!" diye fısıldadım kulağına. Tetiği çeker diye kolunu tutmaya cesaret edemiyordum ama aşağıdaki adamların dikkatini dağıtacak bir gürültü yapar diye de endişeliydim.</p>

  <p class="normal">"Eğer yengeni dinlersen memnun olurum, Ian," kayalığın altındaki karanlıktan dalga geçercesine Jamie'nin yumuşak sesi geldi. "Tabii kafamı uçurmazsan da, tamam mı?"</p>

  <p class="normal">Ian silahı indirdi, iç rahatlamasıyla ya da hayal kırıklığıyla iç çekti ve omuzları çöktü. Karaçalılar titredi ve sonra Jamie önümüzde durdu, ceketinin koluyla çalıları oynatıyordu.</p>

  <p class="normal">"Kimse sana silahla gelmemeni söylemedi mi?" Jamie'nin sesi ılımlıydı, halden anlar bir tondaydı. "Kralın gümrük memuruna silah çekmenin cezası asılmaktır," diye açıklama yaptı ve bana döndü. "Yakalanma ihtimaline karşı kimse silah taşımaz, balık bıçağı bile yok yanımızda."</p>

  <p class="normal">"Evet. Fergus, onların beni asmayacağını söyledi, çünkü daha sakallarım bile çıkmamış," diye açıklama yaptı Ian beceriksizce. "Sadece sürgün edilirmişim öyle dedi."</p>

  <p class="normal">Jamie, çileden çıkmış bir halde dişlerinin arasından nefes alırken yumuşak bir tıslama oluştu.</p>

  <p class="normal">"Her ne kadar Fergus haklı olsa bile, eminim annen de Koloniler'e gönderileceğini duyduğunda çok memnun olur!" Elini uzattı. "Ver şunu bana, aptal."</p>

  <p class="normal">"Bunu nereden buldun?" diye sordu, elinin içinde silahı çeviriyordu. "Ağızotu da daha yeni konmuş. Barut kokusu aldığımı biliyordum. Pantolonun içinde taşırken senin canavarı uçurmadığın için şanslısın."</p>

  <p class="normal">Genç Ian cevap vermeden önce, denizi göstererek araya girdim.</p>

  <p class="normal">"Bakın!"</p>

  <p class="normal">Fransız gemisi denizdeki bir lekeden bile daha küçüktü ama yelkenleri yıldızların ışığında parlıyordu. Meşe palamudundan yapılmış yelkenli iki direk, yavaşça kayalıkları geçerken parladı ve durdu, bulutlar kadar sessizdi.</p>

  <p class="normal">Jamie gemiyi izlemiyor ileriye, sahilin üzerindeki iri kaya parçalarının olduğu yere bakıyordu. Onun baktığı yere ilgimi verdiğimde küçük bir ışık gördüm. Feneri elinde tutan Bay Willoughby'yi.</p>

  <p class="normal">Islak kayalıkların karşısını aydınlatan bir ışık belirdi ve sonra kayboldu. Genç Ian'ın kolumdaki eli gergindi. Bekliyorduk, nefeslerimizi tutarak otuza kadar saydık. Ian'ın eli kolumu sıkıyordu, o sırada başka bir ışık kumun üzerindeki köpüğü aydınlattı.</p>

  <p class="normal">"O neydi?" diye sordum.</p>

  <p class="normal">"Ne?" Jamie bana bakmıyor gemiye bakıyordu.</p>

  <p class="normal">"Kıyıda ışık yandığında kumun üzerindeki bir şeyin yarı yandığını gördüm. Tıpkı–"</p>

  <p class="normal">Üçüncü kez ışık yandı ve bir müddet sonra gemiden de bir ışık geldi – mavi bir fenerdi, esrarengiz benek direkte asılıydı, aşağıdaki karanlık suyun yansımasıyla iki tane görünüyordu.</p>

  <p class="normal">Gemiyi izlemenin verdiği heyecanla kumda buruşuk kıyafetler gibi görünen şeyin yandığını unuttum. Şimdi bazı hareketler biraz daha belliydi ve bir şey denize atıldığından, suya çarpma sesi kulaklarımıza geliyordu.</p>

  <p class="normal">"Akıntı var," diye kulağıma fısıldadı Jamie. "Fıçılar suyun üzerinde, akıntı onları birkaç dakika içinde kıyıya taşıyacak."</p>

  <p class="normal">Bu geminin demir atma problemini çözüyordu – buna ihtiyacı yoktu. Peki ama ödeme nasıl yapılacaktı? Aşağıdan bir ses gelip her şeyi cehenneme çevirdiğinde tam da bunu sormak üzereydim.</p>

  <p class="normal">Jamie hemen karaçalılara daldı, çabucak ben ve Genç Ian da onu takip ettik. Çok az bir şey görülebiliyordu ama kumsalda büyük bir kargaşanın olduğu açıktı. Bağrışlar eşliğinde karanlık şekiller kumun üzerinde tökezliyor ve yuvarlanıyorlardı. Kelimeleri seçebiliyordum, "Kral adına durun!" ve kanım dondu.</p>

  <p class="normal">"Vergi memurları!" Genç Ian da sözleri duymuştu.</p>

  <p class="normal">Jamie Gaelce bir şeyler söyledi, sonra başını geriye attı ve haykırdı, sesi kolayca aşağıdaki kumsala ulaşıyordu.</p>

  <p class="normal">"<span class="ideitalik">Èirich 'illean</span>!" diye bağırdı. "<span class="ideitalik">Suas am bearrach is teich</span>!"</p>

  <p class="normal">Sonra Genç Ian ve bana doğru döndü. "Gidin!" dedi.</p>

  <p class="normal">Düşen kayaların bağrışlara eklenmesiyle gürültü birden arttı. Ansızın karanlık bir figür ayaklarımın dibindeki karaçalılardan ortaya çıktı ve hızla karanlığa doğru gitti. Birkaç metre uzağında onu biri takip etti.</p>

  <p class="normal">Aşağıdaki karanlıktan bir çığlık sesi yükseldi, öyle yüksekti ki diğer sesleri bastırmıştı.</p>

  <p class="normal">"Bu Willoughby!" diye bağırdı Genç Ian. "Onu yakaladılar!"</p>

  <p class="normal">Jamie'nin git emrini önemsemeden, ikimiz de çalıların arasından bakmak için ileriye doğru atıldık. Fener yan yatmış ve kapağı açılmıştı, spot ışığı gibi parlıyordu. Karanlık figürler ıslak su yosunlarının yığınları içinde sallanıyor, çabalıyor ve bağırıyorlardı. Fenerden yayılan loş ışık iki figürün kucaklaştığını gösteriyordu, küçük olanı ayaklarının üzerine kaldırıldığında diğerini vahşice tekmeledi.</p>

  <p class="normal">"Onu alacağım!" Genç Ian öne doğru atıldı ama Jamie'nin onu yakasından yakalamasıyla birden geriye doğru çekildi.</p>

  <p class="normal">"Sana denileni yap ve karımın güvende olduğundan emin ol!"</p>

  <p class="normal">Soluksuz kalan Genç Ian bana döndü fakat ben hiçbir yere gitmiyordum ve kolumdan çekmesine karşı koymak için ayaklarımı yere sağlamca basıyordum.</p>

  <p class="normal">İkimizi de unutan Jamie döndü ve kayalığın tepesine doğru koşup birkaç metre ötede durdu. Bir dizini yere koyup silahını hazırlayıp, aşağıya nişan almak için ön koluyla onu destekler halde durdu.</p>

  <p class="normal">Silah sesi küçük bir çatırdama sesinden ibaretti, kargaşanın arasında kaybolup gitmişti. Onun yarattığı sonuç ise muhteşemdi. Fener gazyağı yağmuruyla patladı, birden sahil karanlığa boğuldu ve bağırtılar sessizleşti.</p>

  <p class="normal">Sessizlik, acıyla atılan çığlıklarla birkaç saniye içinde bozuldu. Fenerin parıltısıyla bir anlığına kör olan gözlerim çabucak karanlığa uyum sağladı ve başka bir parlamayı görebildim – birkaç küçük alevin oluşturduğu ışıklardı, kararsızca bir aşağıya bir yukarıya doğru hareket ediyorlardı. Gece görüşüm oturdukça, bu alevlerin bir adamın ceket kolundan geldiğini de seçebilmiştim. Gazyağının onun üzerine sıçramasıyla başlayan yangında, acizce tepinip bağırırken, bir aşağıya bir yukarıya doğru koşturuyordu.</p>

  <p class="normal">Jamie kayalıkların üzerine atılıp aşağıdaki manzarada kaybolurken karaçalılar şiddetle sallandı.</p>

  <p class="normal">"Jamie!"</p>

  <p class="normal">Bağırmamla kendine gelen Genç Ian, beni sertçe çekti, zorla kayalıklardan uzaklaştırmaya çalışıyordu.</p>

  <p class="normal">"Hadi! Yukarıya gelecekler!"</p>

  <p class="normal">Bunun doğru olduğu inkâr edilemezdi; adamlar kayalara tırmanırken sahilden gelen bağrışların yaklaştığını duyabiliyordum. Eteklerimi topladım ve çocuğu takip ettim, kayalıkların tepesindeki sert sakız kabaklarının arasından durmaksızın koşuyorduk.</p>

  <p class="normal">Nereye gittiğimizi bilmiyordum ama Genç Ian biliyor gibi görünüyordu. Ceketini çıkardı ve beyaz gömleği ile kaldı. İç taraflarda sıklaşan akçaağaç ve huş ağaçlarının arasından bir hayalet gibi süzülüyordu.</p>

  <p class="normal">"Neredeyiz?" Küçük bir derenin kenarında durduğunda ona yetiştim, soluk soluğa kalmıştım.</p>

  <p class="normal">"Abroath'a giden yol hemen ileride," dedi. Ağır ağır nefes alıyordu ve gömleğinin kenarında koyu bir çamur lekesi vardı. "O yoldan gitmemiz daha kolay olacak. Sen iyi misin, yenge? Seni karşıya geçireyim mi?"</p>

  <p class="normal">Onun kadar şüphesiz kendimin de ağır olduğunu düşünerek nazikçe bu kibar teklifi reddettim. Ayakkabılarımı ve çoraplarımı çıkardım, derenin karşısına geçmek için dizimin yarısına kadar suya battım. Parmaklarımın arasında yükselen buz gibi çamuru hissedebiliyordum.</p>

  <p class="normal">Karşıya geçtiğim zaman şiddetli bir şekilde titriyordum ve Ian'ın ceketini verme teklifini kabul ettim. Heyecanlı olduğu ve zorlandığı için o üşümüyordu, cekete ihtiyacı olmadığı açıktı. Sırf sudan değil, aynı zamanda soğuk Kasım rüzgârı yüzünden de üşüyordum ancak geride kalanlara neler olduğu düşüncesiyle de korkuyordum.</p>

  <p class="normal">Yola çıktığımızda nefes nefeseydik, soğuk rüzgâr yüzümüze vuruyordu. Burnum ve dudaklarım hemen uyuşmuştu ve saçım dağılmış uçuşuyordu. Kimsenin iyi olmadığını belirten kötü bir rüzgârdı; seslere doğru gitmeden onları bize doğru getiriyordu.</p>

  <p class="normal">"Kayalıklardan bir işaret var mı?" diye sordu kalın bir erkek sesi. Ian yolda öyle ani durdu ki ona çarptım.</p>

  <p class="normal">"Daha değil," diye cevap geldi. "Şuradan bir bağırma sesi duydum sanki. Ancak sonra rüzgâr döndü."</p>

  <p class="normal">"Evet, yeniden şu ağaca çıkalım o zaman, uyuşuklar," dedi ilk ses sabırsızca. "Eğer piç kurularından biri kumsalı geçerse, burada onları halledebiliriz. Kumsaldaki aşağılıkları yakalamaktansa kelle vergisi almak daha iyi."</p>

  <p class="normal">"Soğuk," diye mırıldandı ikinci ses. "Manastırdan izlemeye çekilsek, en azından orası sıcak olur."</p>

  <p class="normal">Genç Ian'ın eli kolumun üst kısmını morartacak kadar sıkıydı. Onun tutuşunu gevşetmek için kendimi çektim ama o bunu umursamadı.</p>

  <p class="normal">"Evet ama o büyük balığı yakalamak zor," dedi ilk ses. "Ahh, elli poundla ne yapacağım!"</p>

  <p class="normal">"Tamam," dedi ikinci ses kabullenmişçesine, "fakat karanlıkta kızıl saçı nasıl göreceğimiz hakkında bir fikrim yok."</p>

  <p class="normal">"Onları bir yakalayalım da, Oakie, başlarına sonra bakarız."</p>

  <p class="normal">Sonunda Genç Ian çekiştirmemle doğruldu ve peşimden tökezleyerek çalılıklara geldi.</p>

  <p class="normal">Yoldaki adamların menzilinden yeterince uzakta olduğumuzu düşünür düşünmez, "Manastırdan izlemek demekle ne kast ettiler?" diye sordum. "Biliyor musun?"</p>

  <p class="normal">Genç Ian'ın karışık saçları bir aşağı bir yukarı sallandı. "Sanıyorum. Abroath manastırı olmalı. Orası buluşma yeri, değil mi?"</p>

  <p class="normal">"Buluşma yeri mi?"</p>

  <p class="normal">"Eğer ters giden bir şey olursa," diye açıklama yapıyordu, "bütün adamlar hızla manastırda buluşmaya gelecekti."</p>

  <p class="normal">"Evet, daha kötüye gidemez," diye yorum yaptım. "Gümrük memurları ortaya çıktığı zaman dayın ne diye bağırdı?"</p>

  <p class="normal">Genç Ian yoldaki takibi dinlemek için dönmüştü, yüzünün solgun oval şekli seçilebiliyordu. "Ahh, o dedi ki, 'Yukarıya, baylar! Kayalıklara çıkın ve kaçın!'"</p>

  <p class="normal">"Tavsiye gibi görünüyor," dedim düz bir şekilde. "Onlar bu sözü dinlediyse, çoğu gitmiş olmalı."</p>

  <p class="normal">"Jamie Dayı ve Bay Willoughby hariç." Genç Ian huzursuzca bir elini saçlarına doğru götürdü. Bu bana Jamie'yi hatırlatıyordu ve içimden bunu yapmayı kesmesini diledim.</p>

  <p class="normal">"Evet." Derin bir nefes aldım. "Evet, artık bununla ilgili yapabileceğimiz bir şey yok. Diğerleri eğer manastıra gittiyse–"</p>

  <p class="normal">"Evet," dedi araya girerek, "benim de karar vermeye çalıştığım şey bu. Jamie Dayı'nın dediğini yapıp seni Lallybroch'a mı götürmeliyim, yoksa çabucak manastıra gidip onların geldiklerini söyleyip diğerlerini uyarmalı mıyım?"</p>

  <p class="normal">"Manastıra git," dedim, "olabildiğince hızlı ol."</p>

  <p class="normal">"İyi, ama seni tek başına bırakmak istemiyorum ve Jamie Dayı dedi ki–"</p>

  <p class="normal">"Emirleri uygulayacak zaman yok, Genç Ian, şimdi kendin için düşün," dedim kararlı bir şekilde, aslında onu düşündüğüm gerçeğini de nazikçe önemsemiyordum. "Bu yol mu manastıra gidiyor?"</p>

  <p class="normal">"Evet, öyle. Bir milden fazla değil, on beş dakika ya sürer ya sürmez." Ayakları bir ileri bir geri hamle yapıyordu, gitmeye hevesliydi.</p>

  <p class="normal">"İyi. Doğruca manastıra git. Ben de düz gideceğim ve sen güvenli bir halde gidene kadar vergi memurlarının dikkatini dağıtıp dağıtmayacağıma bir bakacağım. Seninle manastırda buluşuruz. Ahh, bekle! Ceketini alsan iyi olur."</p>

  <p class="normal">İstemeyerek ceketi bıraktım, sıcaklığından ayrılmaya gönülsüzdüm, sanki cana yakın son insan varlığından da uzaklaşıyormuşum gibi hissediyordum. Genç Ian uzaklaştığında İskoçya'nın bu soğuk karanlık gecesinde yapayalnız kalacaktım.</p>

  <p class="normal">"Ian?" Bir müddet daha onu yanımda tutmak için kolunu tuttum.</p>

  <p class="normal">"Efendim?"</p>

  <p class="normal">"Dikkat et, tamam mı?" Bu etkiyle parmaklarımın ucuna yükseldim ve soğuk yanağından öptüm. Şaşkınlıkla kaşlarının yukarıya kalktığını görebilmiştim. Gülümsedi ve sonra gitti, arkasından akçaağacın dalları kımıldadı.</p>

  <p class="normal">Hava çok soğuktu. Duyulan tek ses dalların hışırtısı ve uzaktaki dalgaların boğuk sesiydi. Yün şalı sıkıca omuzlarıma çektim, titriyordum. Ve yola doğru ilerledim.</p>

  <p class="normal">Ses çıkarsa mıydım? Eğer çıkarmazsam bir işaret olmadan saldırıya uğrayabilirdim, çünkü bekleyen adamlar ayak seslerimi duyabilirdi ama benim kurtulmaya çalışan bir kaçakçı olmadığımı anlayamazlardı. Diğer taraftan zararsız bir kadın olduğumu göstermek için neşeli bir tonla şarkı söyleyerek dolaşırsam, kendilerini göstermemek için sessizce saklanırlardı – ama kendilerini ele vermeleri ise benim aklımda olan şeydi. Eğildim ve yolun kenarından büyük bir taş aldım. Sonra öncekinden daha da üşüdüğümü hissederek yola çıktım ve sesimi çıkarmadan dümdüz yürümeye başladım.</p>
</body>
</html>
