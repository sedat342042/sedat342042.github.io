<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h1baslik1" id="calibre_toc_23"><br class="chapter" />
  <span class="ideitalik">13<br class="chapter" />
  <br class="chapter" />
  Oyunun Ortası<br class="chapter" />
  Inverness</span></h2>

  <p class="normal"> </p>

  <p class="sagbolditalik">2 Haziran 1968</p>

  <p class="normal"> </p>

  <p class="normal">Onu sabahleyin bulan Roger olmuştu. Claire şömine battaniyenin altında, çalışma masasının koltuğunda kıvrılıp kalmıştı. Kâğıtlar yere saçılmıştı, bir dosyaya ait oldukları belliydi.</p>

  <p class="normal">Işık pencereden içeriye sızıyor, çalışma odasından taşıyordu ama koltuğun arkası yüksek olduğu için Claire'in yüzünü gölgeliyor ve şafağın onu uyandırmasını önlüyordu. Işık saç tellerinin arasında alevlenmek için tozlu kadifenin kıvrımlarından aşağıya süzülüyordu.</p>

  <p class="normal">Her şekilde temiz yüzlü diye düşündü Roger. Teni öyle açık renkteydi ki mavi damarları şakaklarından, boğazından ve keskin, güzel kemiklerinden görünüyordu, sanki o fildişinden yapılmıştı.</p>

  <p class="normal">Kilim yarı şekilde kaymış, omuzlarını ortaya çıkarmıştı. Bir kolu göğsünde duruyordu, tek bir kırışık kâğıdı bedenine doğru bastırarak tutuyordu. Roger onu uyandırmadan kâğıdı almak için kolu dikkatlice kaldırdı. Uyku halinde olduğu için bedeni gevşekti, kolunu tuttuğunda onun etinin şaşılacak derecede sıcak ve pürüzsüz olduğunu fark etti.</p>

  <p class="normal">"James MacKenzie Fraser," diye mırıldandı. Gözlerini kâğıttan kaldırdı ve koltukta uyuyan kadına baktı. Işık kulağının kıvrımlarına dokunuyordu; bir anlığına kımıldadı ve başını çevirdi, sonra yeniden uyku haline büründü.</p>

  <p class="normal">"Senin kim olduğunu bilmiyorum, dostum," diye fısıldadı, "ama kesinlikle onu hak edecek biri olmalısın."</p>

  <p class="normal">Çok nazik bir şekilde battaniyeyi yeniden Claire'in omuzlarına yerleştirdi ve arkasındaki pencerenin perdesini aşağıya doğru çekti. Sonra çömeldi ve Ardsmuir dosyasından yayılan kâğıtları topladı. Ardsmuir. Şimdilik bütün ihtiyacı olan şey buydu; Jamie Fraser'ın nihai kaderi ellerindeki sayfalarda olmasa bile, Ardsmuir hapishanesinin tarihi kayıtlarında bir yerdeydi. Yeniden Kuzey İskoçya arşivlerine dalması gerekebilirdi ya da Londra'ya bile gitmesi gerekebilirdi fakat bir sonraki adım çizilmişti.</p>

  <p class="ortayazi">***</p>

  <p class="normal">Roger çalışma odasının kapısını dikkatli bir şekilde çektiğinde, Brianna merdivenlerden aşağıya iniyordu. Sorarcasına tek kaşını kaldırdı ve Roger dosyayı yukarıya kaldırıp gülümsedi.</p>

  <p class="normal">"Onu bulduk," diye fısıldadı.</p>

  <p class="normal">Brianna'nın yüzüne, dışarıda yükselen güneş gibi parlak bir gülümseme yayıldı.</p>
</body>
</html>
