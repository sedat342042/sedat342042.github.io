<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h1baslik1" id="calibre_toc_67"><br class="chapter" />
  <span class="ideitalik">57<br class="chapter" />
  <br class="chapter" />
  Vadedilen Topraklar</span></h2>

  <p class="normal"> </p>

  <p class="normal">"Bu bir işkence!" diye söylendi Jamie öfkeyle. Arkamda durmuş <span class="ideitalik">Artemis</span>'in küpeştesinden bakıyordu. Sabah ışığında Kingston Limanı sol tarafımızda safir gibi uzanıyordu. Yarı yarıya ormana gizlenmiş fildişi ve gül pembesi rengindeki kasaba, zümrüdün yeşiline hapsolmuştu. Ve aşağıdaki gök mavisi denizin koynunda üç büyük direkli, martı kanadı gibi beyaz yelkenli, top rampalı gemi güneşin altında harika görünüyordu. Bu gemi Majesteleri'nin savaş gemisi <span class="ideitalik">Porpoise</span>'tı.</p>

  <p class="normal">"Bu iğrenç gemi beni takip ediyor," dedi ona bakarak, o sırada biz de liman ağzının dışında güvenli bir yere gitmeye çalışıyorduk. "Nereye gitsem orada. Bak işte yine gelmiş!"</p>

  <p class="normal">Bir kahkaha attım, aslında <span class="ideitalik">Porpoise</span>'ı görmek benim de sinirimi bozmuştu.</p>

  <p class="normal">"Bunun kişisel olduğunu sanmıyorum," dedim ona. "Kaptan Leonard Jamaika'ya gittiklerini söylemişti."</p>

  <p class="normal">"Evet ama sen onları bu kadar sıkıntıda bırakmışken, neden direk donanma kışlalarının ve tersanelerinin bulunduğu Antigua'ya gitmiyorlar?" Elleriyle gözlerini siper edip <span class="ideitalik">Porpoise</span>'a baktı. Bu mesafeden bile halatlardaki küçük figürler görülüyordu, tamir yapıyorlardı.</p>

  <p class="normal">"İlk başta buraya gelmek zorundaydılar," diye açıklama yaptım. "Koloni için yeni valiyi getiriyorlardı." Birden içimde küpeştenin arkasına saklanmak gibi bir his belirdi ama bu mesafeden Jamie'nin kızıl saçlarının bile görünmeyeceğini biliyordum.</p>

  <p class="normal">"Öyle mi? Kimmiş, merak ettim?" dedi Jamie, oldukça dalgındı; en fazla bir saat sonra Jared'ın Sugar Körfezi'ndeki çiftlik evinde olacaktık ve aklının Genç Ian'ı bulmak için planlarla dolu olduğunu biliyordum.</p>

  <p class="normal">"Adı Grey," dedim küpeşteye sırtımı verirken. "Hoş adam. Gemide tanıştım ama kısa bir tanışmaydı."</p>

  <p class="normal">"Grey mi?" Jamie şaşkınlıkla bana bakıyordu. "Şansa bir de Lord John Grey çıkarmış?"</p>

  <p class="normal">"Evet, adı bu. Ne oldu?" Merakla ona baktım. O da yeni bir ilgiyle <span class="ideitalik">Porpoise</span>'a baktı.</p>

  <p class="normal">"Ne oldu?" Sorumu ikinci kez tekrarladığım zaman beni duydu ve gülümseyerek bana baktı.</p>

  <p class="normal">"Ahh. Lord John'u tanıyorum. O benim arkadaşım."</p>

  <p class="normal">"Gerçekten mi?" Çok şaşkındım. Jamie'nin arkadaşları İskoç dilenciler ve Fransız yankesicilerle birlikte, Fransız ekonomi bakanı ve Charles Stuart'tan ibaretti. Tanıdıklarının arasındaki İngiliz aristokratların, Kuzey İskoçyalı kaçakçılar ve İrlandalı aşçılar gibi değersiz olduğunu düşünüyordum.</p>

  <p class="normal">"Ahh, şanslıyız o zaman," dedim. "Ya da öyle olduğumuzu umuyorum. Bu Lord John'u nereden tanıyorsun?"</p>

  <p class="normal">"Ardsmuir Hapishanesi'nin müdürüydü." diye cevap verdi ki bu beni daha çok şaşırtmıştı. Gözleri hâlâ <span class="ideitalik">Porpoise</span>'taydı ve gözlerini kısarak bakıyordu.</p>

  <p class="normal">"Ve senin arkadaşın?" Başımı iki yana salladım. "Erkekleri hiç anlamıyorum."</p>

  <p class="normal">Sonunda gözlerini İngiliz gemisinden alarak bana döndü ve gülümsedi.</p>

  <p class="normal">"Evet, arkadaşlar onları bulduğun yerdedir, Sassenach," dedi. Elleriyle gözlerini siper ederek sahile baktı. "Umalım da bu Bayan Abernathy de onlardan biri olsun."</p>

  <p class="ortayazi">***</p>

  <p class="normal">Burundan dönmeye başladığımızda, siyah bir figür küpeştenin yanına geldi. Yaralarını denizci kıyafetleriyle saklayan Ishmael bir köleden daha çok korsana benziyordu. Bize anlattıklarının ne kadarının doğru olup olmadığını bir kez daha merak ettim.</p>

  <p class="normal">"Ben şimdi gitmek istiyorum," dedi birden.</p>

  <p class="normal">Jamie bir kaşını kaldırdı ve küpeştenin üzerinden mavi derinliğe bir göz attı. "Seni engelleyemem," dedi nazikçe. "Ama bir kayık alsan iyi olmaz mı?"</p>

  <p class="normal">Bir an zencinin gözlerinde sevinç parıltısı belirdi ama yüzündeki ciddiyet bozulmadı.</p>

  <p class="normal">"Bana çocukları anlatmam karşılığında, hangi kıyıyı istersem oraya bırakacağınızı söylemiştiniz," dedi. Adayı işaret ediyordu; geniş ormanlar sığ suyu kucaklarcasına tepeden aşağıya doğru iniyordu. "Burası gitmek istediğim yer."</p>

  <p class="normal">Jamie düşünceli bir halde ıssız sahilden Ishmael'e baktı ve sonra başını 'tamam' anlamında salladı.</p>

  <p class="normal">"Bir kayık indirteceğim." Kamarasına gitmek için döndü. "Bir de sana altın sözüm vardı, değil mi?"</p>

  <p class="normal">"Altın istemiyorum, mösyö." Ishmael'in sözleri kadar ses tonu da Jamie'yi durdurmuştu. Çekinerek ve merakla zenciye baktı.</p>

  <p class="normal">"Aklında başka bir şey mi var?"</p>

  <p class="normal">Ishmael hemen başını salladı. Dışarıdan endişeli görünmüyordu ama ben soğukkanlı görünmesine rağmen şakaklarının hafiften terlediğini görebiliyordum.</p>

  <p class="normal">"Tek kollu zenciyi istiyorum." Konuşurken Jamie'ye cesurca bakabiliyordu ama rahat yüzünün altında bir mahcubiyet vardı.</p>

  <p class="normal">"Temeraire'i mi?" Şaşkınlıktan hemen lafa karışmıştım. "Neden?"</p>

  <p class="normal">Ishmael bana bir bakış attı ama sözlerini Jamie'ye söyledi. Yarı çekingen, yarı cesurdu.</p>

  <p class="normal">"O sizin işinize yaramaz, mösyö. Tek kollu olduğundan ne tarlada ne de gemide çalışabilir."</p>

  <p class="normal">Jamie hemen cevap vermedi ama bir müddet Ishmael'e öylece baktı. Sonra döndü ve tek kollu köleyi getirmesi için Fergus'u çağırdı. Güverteye getirilen Temeraire bir tahta parçası gibi öylece duruyor, sadece güneşte gözlerini kırpıyordu. O da denizci kıyafeti giymişti ama Ishmael'in abartılı şıklığından yoksundu. Birisinin, kıyafetleri kuruması için üzerine serdiği kütüğe benziyordu.</p>

  <p class="normal">Jamie yavaş ve dikkatlice Fransızca konuşarak, "Bu adam şuradaki adaya seninle birlikte gitmek istiyor," dedi Temeraire'e. "Bunu yapmak istiyor musun?"</p>

  <p class="normal">Temeraire gözlerini kırptı, çok şaşırmıştı. Hiç kimsenin ona yıllarca – ya da hiç – ne istediğini sormadığını anlamıştım. Temeraire bir Jamie'ye bir Ishmael'e tekrar tekrar baktı ama tek kelime etmedi.</p>

  <p class="normal">Jamie yeniden denedi.</p>

  <p class="normal">"Bu adamla gitmek zorunda değilsin," diye köleyi rahatlatmaya çalıştı. "Bizimle gelebilirsin. Biz sana bakarız. Kimse canını yakamaz. Ancak istersen onunla da gidebilirsin."</p>

  <p class="normal">Köle hâlâ tereddüt ediyordu, gözleri bir sağa bir sola bakıp duruyordu. Beklenmeyen durum onu şaşkına döndürmüştü. Ve duruma karar veren Ishmael oldu. Sesli harflerin ve hecelerin davul sesi gibi tekrarlandığı tuhaf bir dille adama bir şeyler söyledi.</p>

  <p class="normal">Temeraire soluk verip diz çöktü ve alnını Ishmael'in ayakucuna koydu. Güvertedeki herkes şaşkınlıkla bir ona, bir meydan okurcasına kollarını kavuşturan Ishmael'e bakıyordu.</p>

  <p class="normal">"O benimle geliyor," dedi.</p>

  <p class="normal">Ve öyle de oldu. Picard iki zenciyi küçük bir kayıkla kıyıya kadar götürdü ve ormanın kenarındaki kayalara bıraktı. Zencilerin üzerinde erzak dolu birer çanta ve her birinde de bıçak vardı.</p>

  <p class="normal">İki küçük figürün ağaçlık yokuşu yavaşça tırmanışını izlerken merakla sordum. "Neden orası? Yakınlarda hiç kasaba yok, değil mi? Ya da tarla?" Buradan bakınca sahil bozulmamış geniş ormanı gözler önüne seriyordu.</p>

  <p class="normal">"Ahh, tarlalar var," diye bana güvence verdi Lawrence. "Tepelerin yükseklerinde. Orada kahve ve çivit otu yetiştiriyorlar. Şeker kamışları daha çok sahile yakın yerlerde yetiştiriliyor." İki zencinin gözden kaybolduğu sahile gözlerini kısmış bakıyordu. "Muhtemelen onlar da Maronlara katılmaya gitti."</p>

  <p class="normal">"Hispanyola'da olduğu gibi Jamaika'da da Maronlar var mı?" diye sordu Fergus merakla.</p>

  <p class="normal">Lawrence biraz vahşice gülümsedi.</p>

  <p class="normal">"Köleler olduğu sürece Maronlar da var, dostum," dedi. "Esir olarak yaşamaktansa hayvanlar gibi ölmeyi tercih eden insanlar her zaman vardır."</p>

  <p class="normal">Jamie Lawrence'a sert bir bakış attı ama hiçbir şey demedi.</p>

  <p class="ortayazi">***</p>

  <p class="normal">Jared'ın Sugar Körfezi'ndeki büyük çiftliğine Mavi Dağ Evi deniyordu; evin adı, muhtemelen, bir mil arkasında çam ağaçları ve uzaktan mavi gibi görünen alçak puslu zirveden kaynaklanıyordu. Evin kendisi körfezin sığ kıvrımındaki sahile yakın bir yere kurulmuştu. Aslında evin bir bölümünü kaplayan veranda küçük bir lagünün üzerindeydi. Yapı, midyeler ve yosunlarla kaplı sudan yükselen sağlam kazıkların üzerine yapılmıştı.</p>

  <p class="normal">Gelişimiz bekleniyordu; Jared <span class="ideitalik">Artemis</span>'ten bir hafta önce Le Havre'den ayrılan bir gemiyle mektup göndermişti. Hispanyola'daki gecikmemiz yüzünden mektup bizim gelişimizden yaklaşık bir ay önce ulaşmıştı ve çiftlik kâhyası ile karısına – MacIvers adında İskoçyalı bir çift idi – bizi karşılamaları söylenmişti.</p>

  <p class="normal">"Kışın sizi engellediğini düşündüm," dedi Kenneth MacIver dördüncü kez başını iki yana sallayarak. Kel bir adamdı, uzun yıllar tropikal güneşe maruz kaldığından başının tepesi pullanmıştı ve çilleri vardı. Eşi ise tombul, cana yakın ve büyükanne gibi davranan bir kadındı ama benden sadece beş yaş küçük olmasına şaşırmıştım. Kadın, Marsali'yi ve beni yemekten önce banyo yaptırıp uyumamız için odalarımıza götürürken, Fergus ve Jamie Bay MacIver ile <span class="ideitalik">Artemis</span>'in yükünü boşaltmaya ve denizcilerin kalacağı yeri belirlemeye gitmişlerdi.</p>

  <p class="normal">Banyoya gitmek için çok hevesliydim; kolum hafif sargıya ihtiyaç duyacak kadar iyileşmişken, alışkın olduğum şekilde banyo yapmama engel olmuştu. Banyo yapmadan bir hafta <span class="ideitalik">Artemis</span>'te bulunduktan sonra, neredeyse açlık gibi hasret duyduğum temiz suyu ve çarşafları dört gözle bekliyordum.</p>

  <p class="normal">Bacaklarım daha karaya alışmamıştı. Çiftlik evinin eskimiş tahta döşemesi ayağımın altında inip kalkıyor gibi görünüyordu, bu yüzden koridordan aşağıya inerken Bayan MacIver'ı duvarlara çarparak takip ediyordum.</p>

  <p class="normal">Evin küçük balkonunda gerçek bir banyo teknesi vardı. Tahtadandı ama sıcak su ile doluydu ve bu beni çok şaşırtmıştı. Sular iki zenci köle kadın tarafından avludaki ateşte kazanlarla ısıtılıyordu. Bu kölelik işinden dolayı suçluluk duymam gerekirdi ama duymadım, banyo yapacaktım. Banyo teknesinin içinde yuvarlanıp lif kabağıyla tenimdeki tuz ve kiri ovaladım ve Bayan MacIver tarafından yapılan papatya, ıtır yağı, sabun karşımı şampuanla saçlarımı yıkadım.</p>

  <p class="normal">Güzel kokulu parlak saçlarımla ve sıcaklığın verdiği mayışmayla bana gösterilen yatağa kendimi attım. Uyumadan önce böyle boylu boyunca yatmanın ne kadar hoş olduğunu düşünmek için vaktim olmuştu.</p>

  <p class="normal">Uyandığım zaman yatak odamın açık Fransız kapılarından görünen veranda kararmaya başlamıştı ve Jamie yanımda çıplak yatıyordu, ellerini karnının üzerine kenetlemiş ağır ağır nefes alıp veriyordu.</p>

  <p class="normal">Ona baktığımı hissetti ve gözlerini açtı. Uykulu halde bana gülümsedi ve elini uzatıp beni kendine doğru çekti. O da banyo yapmıştı; sabun ve dağ selvisi kokuyordu. Onu uzunca öptüm, dilimi geniş dudaklarının kıvrımlarında gezdirip davet edercesine diliyle buluştum.</p>

  <p class="normal">Sonunda bıraktım ve havayı içime çekmek için kalktım. Oda dışarıdaki lagünün etkisiyle yeşile boyanmıştı, sanki oda suyun altındaydı. Hava ılık ve tazeleyiciydi, teni okşayan küçük esintilerle deniz ve yağmur kokuyordu.</p>

  <p class="normal">"Çok tatlı kokuyorsun, Sassenach," diye mırıldandı, sesi uyumaktan kısılmıştı. Gülümsedi ve parmaklarını saçlarıma dolamak için uzandı. "Bana gel, kıvırcığım."</p>

  <p class="normal">Tokalardan kurtulan yeni yıkanmış saçlarım, Medusa'nın kıvırcık saçları gibi omuzlarımdan aşağıya akıyordu. Saçımı geriye itmek için uzandım ama Jamie kibarca bunu durdurup beni üzerine çekti, böylece kahverengi, altın ve gümüş saçlar yüzüne döküldü.</p>

  <p class="normal">Yarı yatışmış saç bulutları eşliğinde onu öptüm ve üzerine uzanarak göğüslerimin göğsünü ezmesine izin verdim. Jamie hafiften hareket edip beni okşuyor ve zevkten iç çekiyordu.</p>

  <p class="normal">Elleri kalçalarımdaydı, beni almak için biraz daha yukarıya çekmeye çalışıyordu.</p>

  <p class="normal">"Daha değil," diye fısıldadım. Kalçalarımı sallayarak aşağıya doğru bastırdım ve karnımın altındaki sertliğin tadını çıkarmaya başladım. Bu sırada Jamie küçük iniltiler çıkarıyordu.</p>

  <p class="normal">"Aylardır bir odamız ya da düzgünce aşk yapabileceğimiz zamanımız olmadı. Bu yüzden bu zamanı iyi değerlendirmek lazım, değil mi?"</p>

  <p class="normal">"Benden faydalanamıyorsun, Sassenach," diye fısıldadı kulağıma. Altımda kıvranıyor, baskı yapıyordu. "Gelecek sefer zamanımız olacağını düşünmüyor musun?"</p>

  <p class="normal">"Hayır, olmayabilir," dedim açıkça. "Şimdi. Yavaş ol. Hareket etme."</p>

  <p class="normal">Boğazından hırıltılı bir ses çıkardı ama elleri iki yana düşerek rahatladı. Ben ise üzerinde kıvranıyor, onun iç çekmesini sağlayıp göğüs uçlarını öpüyordum.</p>

  <p class="normal">Dilimle nazikçe küçük yuvarlağı yalıyor, sertleşmesini sağlayarak etrafını çevreleyen kestane rengi tüylerle oynuyordum. Jamie'nin altımda sertleştiğini hissedebiliyordum. Bu yüzden öylece kalabilmesi için ellerimi kollarına bastırdım ve işime devam ettim, onu hafifçe ısırıyor ve yalıyordum.</p>

  <p class="normal">Birkaç dakika sonra başımı kaldırıp bir elimle saçlarımı geriye doğru ittim, "Bu söylediğin nedir?" diye sordum.</p>

  <p class="normal">Jamie tek gözünü açtı.</p>

  <p class="normal">"Tespih duası," diye beni bilgilendirdi. "Dayanabilmemin tek yolu bu." Gözlerini kapadı ve Latince mırıldanmaya devam etti. "<span class="ideitalik">Ave Maria, gratia plena</span>..."</p>

  <p class="normal">Homurdandım ve diğer elimle işime devam ettim.</p>

  <p class="normal">"Sözünü unuttun," dedim bir daha kafamı kaldırarak. "Bir seferde üç kez Tanrı'nın duasını okudun."</p>

  <p class="normal">"Hâlâ mantıklı sesler çıkarabildiğime şaşırıyorum." Gözlerini kapadı. Elmacık yanaklarında ıslaklık vardı. Artan sabırsızlıkla kalçalarını hareket ettirdi. "Şimdi?"</p>

  <p class="normal">"Daha değil." Daha aşağılara indim ve göbeğine pufladım. Jamie kıvrandı ve kıkırdama diyebileceğim bir ses çıkardı.</p>

  <p class="normal">"Yapma şunu!"</p>

  <p class="normal">"İstediğimi yaparım," dedim ve yeniden yaptım. "Bree gibi ses çıkarıyorsun," dedim. "Bebekken ona da böyle yapıyordum. Bunu çok severdi."</p>

  <p class="normal">"Farkındaysan ben küçük bir çocuk değilim," dedi biraz tersçe. "Eğer böyle yapmak istiyorsan biraz daha aşağıya inebilirsin?"</p>

  <p class="normal">Ve ben de yaptım.</p>

  <p class="normal">"Kasıklarında hiç kıl yok," dedim, oradaki yumuşak beyaz tene hayranlıkla bakarak. "Sence neden böyle?"</p>

  <p class="normal">"En son benden yararlanan canlı bir inek olduğundan orayı yaladı," dedi dişlerinin arasından. "Tanrı aşkına, Sassenach!"</p>

  <p class="normal">Kahkaha attım ve devam ettim. Sonunda durdum ve dirseklerimin üzerine doğruldum.</p>

  <p class="normal">Gözlerimin önündeki saçları geri çekerek "Sanırım bu sana yeter," dedim. "Son birkaç dakikadır 'Yüce İsa'dan başka bir şey söylemedin."</p>

  <p class="normal">İmayı yakalayarak hemen doğruldu ve beni sırtüstü yatağa atarak üzerime çıktı.</p>

  <p class="normal">"Bundan pişman olacak kadar yaşayacaksın, Sassenach," dedi korkunç bir ifadeyle.</p>

  <p class="normal">Pişman olmayan bir tavırla ona gülümsedim.</p>

  <p class="normal">"Öyle mi?"</p>

  <p class="normal">Gözlerini kısarak bana baktı. "Zamanımı alırsın, ha? Seninle işimi bitirmeden önce bunun için bana yalvaracaksın."</p>

  <p class="normal">Hapsolmuş bileklerimi güçsüzce çektim ve beklentiyle altında kıvranmaya başladım.</p>

  <p class="normal">"Ahh, merhamet et. Seni hayvan."</p>

  <p class="normal">Hafiften homurdandı ve su yeşili loş ışıkta inci gibi beyaz görünen göğsümü almak için başını eğdi.</p>

  <p class="normal">Gözlerimi kapadım ve kendimi yastıklara bıraktım.</p>

  <p class="normal">"<span class="ideitalik">Pater noster, qui es in coelis</span>..." Yemeğe çok geç kalmıştık.</p>

  <p class="ortayazi">***</p>

  <p class="normal">Jamie akşam yemeğinde Rose Hall'lı Bayan Abernathy hakkında soru sormak için zaman kaybetmedi.</p>

  <p class="normal">"Abernathy?" MacIver kaşlarını çatıp düşünmeye yardımcı olsun diye bıçağını masada tıkırdatıyordu. "Evet, adı duydum gibi ama tam hatırlayamıyorum."</p>

  <p class="normal">Eşi pudingin hazırlanması için hizmetçiye talimat vermeyi bırakarak, "Ahh, Abernathy'yi çok iyi tanıyorsun," diye lafa karıştı. "Dağların arasında Yallahs Nehri'nin üzerindeki yer. Çoğunlukla şekerkamışı yetiştiriliyor biraz da kahve."</p>

  <p class="normal">"Tabii ya!" diye bağırdı eşi. "Sen de ne hafıza var, Rosie!" Sevgiyle eşine bakıyordu.</p>

  <p class="normal">"Önemsenmek için bunları aklımda tutmuyorum," dedi alçakgönüllü bir halde. "Rahip de geçen hafta New Grace kilisesinde Bayan Abernathy'yi sormuştu."</p>

  <p class="normal">Zenci bir hizmetçi tarafından sunulan büyük tabaktan dilimlenmiş kızarmış tavuk alırken, "Bu rahip kim, madam?" diye sordu Jamie.</p>

  <p class="normal">"Ne kadar iştahlısınız, Bay Fraser!" Bayan MacIver onun dolu tabağını görünce hayranlıkla bağırdı. "Ada havası sanırım."</p>

  <p class="normal">Ve böylece Jamie'nin kulak uçları pembeye döndü.</p>

  <p class="normal">"Sanırım," dedi, bana bakmamaya çalışarak. "Bu rahip...?"</p>

  <p class="normal">"Ahh, evet. Campbell, adı Archi Campbell." Şaşkınlığımı görünce kadın da bana şüpheyle baktı. "Tanıyor musunuz?"</p>

  <p class="normal">Salamura mantarı yutarken başımı salladım. "Sadece Edindburgh'da tanışmıştım."</p>

  <p class="normal">"Ahh. Evet, misyonerlik için buraya geldi ve Tanrı için buradaki kâfir zencileri günahlarından kurtarıyor." Kadın hayranlıkla konuşuyordu ama kocası homurdanınca dik dik ona baktı. "Şimdi Katolik yorumlarını yapmaya kalkışma, Kenny! Papaz Efendi Campbell çok kutsal bir adam ve çok da bilgili. Ben de bağımsız kiliseye mensubum da," dedi bana yanaşarak. "Ailem, Kenny ile evlenince beni reddetti ama onlara onun er ya da geç ışığı göreceğinden emin olduğumu söyledim..."</p>

  <p class="normal">"Çok çok sonra," diye yorum yaptı kocası, tabağındaki eti alırken. Burun kıvırıp hikâyesini anlatmaya devam eden karısına sırıtıyordu.</p>

  <p class="normal">"Papaz efendi büyük bir âlim olduğu için Bayan Abernathy, papaz efendi Edinburgh'dayken soru sormak için ona mektup yazmış. Ve papaz efendi buraya gelince de gidip bayanı görmek istemiş. Ancak Myra Dalrymple ve Papaz Efendi Davis'in ona anlattıklarından sonra adamın kadının mülküne ayak basacağından şüphe ederim," dedi ciddiyetle.</p>

  <p class="normal">Kenny MacIver elinde büyük bir tabakla kapıdan gelen hizmetçiyi çağırırken homurdanıyordu.</p>

  <p class="normal">"Şahsen ben Papaz Efendi Davis'in söylediklerine pek inanmıyorum," dedi. "Adam sıçmak için bile çok kutsal. Ama Myra Dalrymple çok mantıklı bir kadın. Ahh!" Eşi kaşıkla adamın parmaklarına vurunca hemen onları geri çekti ve emdi.</p>

  <p class="normal">"Matmazel Dalrymple Bayan Abernathy hakkında ne söylemiş?" diye sordu Jamie hızla, muhtemel bir tartışmanın ortasında kalmak istemiyordu. Bayan MacIver'in rengi kızarmıştı fakat Jamie'ye cevap vermek için dönünce kaş çatması yatıştı.</p>

  <p class="normal">"Şey, çoğunluğu kötü bir dedikodudan başka bir şey değil," dedi. "Halk kadının yalnız yaşadığını, bu yüzden erkek köleleriyle ilişkiye girdiğini söylüyor."</p>

  <p class="normal">Kenny, "Ama kocası öldüğü zaman da başka bir söylenti ortaya çıkmıştı," diye araya girdi. Hizmetçinin onun önünde tuttuğu tabaktan gökkuşağı rengindeki küçük balıklardan birkaç tane aldı. "Şimdi ismi düşününce çok iyi hatırladım."</p>

  <p class="normal">Barnabas Abernathy İskoçya'dan gelmişti ve beş sene önce Rose Hall'ı satın almıştı. Yeri güzel işletiyor, şeker ve kahveden küçük bir kâr elde ediyordu. İki sene önce kimsenin tanımadığı bir kadınla evlenmiş, kadını Guadeloup'a yaptığı bir geziden getirmişti.</p>

  <p class="normal">Bayan MacIver, "Ve altı ay sonra da öldü," diyerek hikâyeyi kötü bir şekilde sonlandırdı.</p>

  <p class="normal">"Bayan Abernathy ile ilgili söylenti bununla ilgili mi?" Birçok tropikal hastalığı Batı Hint Adaları'ndaki Avrupalılar'a bulaştığı fikrine rağmen, ben bile bunu düşünmüştüm. Barnabos Abernathy kolaylıkla sıtma ya da fil hastalığından ölebilirdi ama Rosie MacIver haklıydı – insanlar biraz dedikoducuydu.</p>

  <p class="normal">"Zehir," dedi Rosie kısık sesle, mutfak kapısına doğru hemen gözünü dikti. "Onu gören doktor öyle söylemiş. Köle kadınlardan biri de olabilir tabii. Barnabas ve onun köle kadınları ile ilgili bir söylenti de vardı. Mutfakta görevli kızın yemeğe bir şey katması gibi söylentiler halk arasında çok yaygındır ama–" Kristal tencere taşıyan başka bir hizmetçinin odaya girmesiyle sözü kesildi. Hizmetçi tencereyi masaya bırakıp hanımını diz kırarak selamlayana kadar herkes sessizliğini korudu.</p>

  <p class="normal">Benim kadının arkasından şüpheyle baktığımı görünce, "Endişelenmeyin," dedi Bayan MacIver rahatlatırcasına. "Yemekler servis edilmeden önce her şeyin tadına bakan bir çocuk var. Tamamen güvenli."</p>

  <p class="normal">Ağzımdaki balığı zorla yuttum.</p>

  <p class="normal">Jamie, "Peki Papaz Efendi Campbell Bayan Abernathy'yi görmeye gitti mi?" diyerek lafa karıştı.</p>

  <p class="normal">Rosie fırfırlı masa örtüsünün dantellerini sarsacak kadar şiddetle başını iki yana salladı.</p>

  <p class="normal">"Emin değilim, çünkü hemen ertesi gün kız kardeşi ile ilgili bir olay oldu."</p>

  <p class="normal">Ian ve <span class="ideitalik">Bruja</span>'nın izini yakalama heyecanıyla Margaret Jane Campbell'ı tamamen unutmuştum.</p>

  <p class="normal">"Kız kardeşine ne oldu?" diye sordum merakla.</p>

  <p class="normal">"O kayboldu!" Bayan MacIver'ın gözleri durumun önemini anlatmak istercesine kocaman açılmıştı. Mavi Dağ Evi, Kingston'ın on mil ötesindeydi ve varlığımız dedikodu yapmak için eşi benzeri olmayan bir fırsat sunmuştu.</p>

  <p class="normal">"Ne?" Fergus azimli bir sadakatle kendini tabağına vermişti ama şimdi şaşkınlıktan gözlerini kırparak bakıyordu. "Kaybolmak mı? Nerede?"</p>

  <p class="normal">Kenny sözü eşinden alarak, "Bütün ada bununla çalkalanıyor," diye araya girdi. "Papaz efendi kız kardeşine bakması için bir hizmetçi tutmuştu ama kadın yolda ateşten ölmüş."</p>

  <p class="normal">"Ahh, bu çok kötü!" Geniş, hoş yüzlü Nellie Cowden için gerçekten üzülmüştüm.</p>

  <p class="normal">"Evet." Kenny nezaketsizce başını salladı. "Evet, bu yüzden papaz efendi de kız kardeşinin kalabileceği bir yer buldu. Sanırım kadında geri zekalılık var?" Bir kaşını kaldırarak bana baktı.</p>

  <p class="normal">"Bunun gibi bir şey."</p>

  <p class="normal">"Evet, kız sessiz ve uysal görünüyormuş. Onun konakladığı evin sahibi Bayan Forrest serin bir günde verandada onu dışarıda oturmaya çıkarmış. O salı günü, bir çocuk doğum yapan kız kardeşine gelip hemen bakması için Bayan Forrest'ı çağırmış. Ve Bayan Forrest da telaşlanmış, Matmazel Campbell'ı verandada unutarak hemen çocukla gitmiş. Sonra bunu hatırlayınca ona bakması için birini göndermiş ama Matmazel Campbell yokmuş. Papaz efendinin yeri göğü inletmesine rağmen o günden beri kızdan haber yok." MacIver güneşten yanmış yanaklarını şişirerek sandalyesine yaslandı.</p>

  <p class="normal">Bayan MacIver da üzülerek başını iki yana sallıyordu.</p>

  <p class="normal">"Myra Dalrymple papaz efendiye kızı bulması için validen yardım istemesini söyledi. Ama vali yeni yerleştiği için daha hiç kimseyi kabul etmedi. Önümüzdeki perşembe günü adanın ileri gelenleriyle tanışmak için büyük bir kabul günü ayarladı. Myra papaz efendiye oraya gidip vali ile konuşması gerektiğini söyledi ama dünyevi bir durum olduğu için onun bunu yapmaya pek gönlü yok gibi."</p>

  <p class="normal">"Bir kabul günü mü?" Jamie Bayan MacIver'a ilgiyle bakarken kaşığını bıraktı. "Davetiyeli bir kabul mü, biliyor musunuz?"</p>

  <p class="normal">"Ahh, hayır," dedi başını iki yana sallayarak. "İsteyen herkes gidebilir ya da ben öyle duydum."</p>

  <p class="normal">"Öyle mi?" Jamie gülümseyerek bana bir göz attı. "Sen ne düşünüyorsun, Sassenach? Valinin yanına gitmemem için beni durduracak mısın?"</p>

  <p class="normal">Şaşkınlıkla ona baktım. Düşündüğüm en son şey onun halk arasında görünmek istemesiydi. Ve ilk fırsatta Rose Hall'ı ziyaretini erteleme işine de şaşırmıştım.</p>

  <p class="normal">"Ian'ı soruşturmak için de iyi bir fırsat, değil mi?" diye açıkladı. "Ne de olsa Rose Hall'da olmayabilir ama adanın herhangi bir yerinde olabilir."</p>

  <p class="normal">"Evet ama şey benim giyecek bir şeyim yok..." Gerçekten onun ne yapmak istediğini anlamaya çalışarak durumu savsakladım.</p>

  <p class="normal">"Ahh, bu önemli değil," diye beni rahatlatmaya çalıştı Bayan MacIver. "Adada çok zeki bir terzi tanıyorum. Hiç zaman kaybetmeden size bir şey uydurur."</p>

  <p class="normal">Jamie düşünceli bir halde başını salladı. Gülümsüyordu, mum ışığının üzerinden bana bakarken gözleri yana yatıktı.</p>

  <p class="normal">"Mor ipek güzel olur diye düşünüyorum," dedi. Kılçığı balığından ayırdı ve tabağının kenarına koydu. "Diğer konuya gelince endişelenme, Sassenach. Aklımda bir şey var. Göreceksin."</p>
</body>
</html>
