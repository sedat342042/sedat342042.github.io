<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h1baslik1" id="calibre_toc_15"><br class="chapter" />
  <span class="ideitalik">5<br class="chapter" />
  <br class="chapter" />
  Bize Bahşedilen Çocuk</span></h2>

  <p class="normal"> </p>

  <p class="normal">Üç hafta sonra, Ian'ın dönüşüyle ilgili hâlâ tek bir haber yoktu. Aslında hiçbir şey yoktu. Fergus birkaç gündür mağaraya gelmemiş, bu da Jamie'yi evde olup bitenler hakkında endişeye sürüklemişti. Eğer her şey yolundaysa, beslenmek için diğer ayları da hesaba katarsa, vurduğu geyik çoktan bitmiş olmalıydı ve yılın bu zamanında kilerde çok az yiyecek olurdu.</p>

  <p class="normal">Gün batımından önce tuzaklarını kontrol etti, tepeden aşağıya inerek yapacağı erken ziyaretin riski onu telaşlandırmıştı. Gerçi her ihtimale karşı, günün son ışığının belli edeceği saçlarını saklayan kalın ve kahverengi ipten örülmüş yün beresini takmaya özen gösterdi. Sadece iri bedeni şüphe uyandırabilirdi ama bu da kesin değildi, çünkü bir İngiliz devriyesi ile karşılaşma gibi bir şanssızlık olursa, onu taşıyacak güçlü bacaklarına güveniyordu. Süpürge otlarının arasındaki yabani tavşan az da olsa Jamie Fraser'a uyum sağlıyor, onu uyarıyordu.</p>

  <p class="normal">Eve yaklaşırken tuhaf bir şekilde evin sessiz olduğunu fark etti. Jenny'nin beş ve kiracıların altı çocuğunun yaptığı her zamanki kargaşadan eser yoktu. Fergus ve Rabbie MacNab'e ise denecek söz yoktu, canavar gibi bağırıp seyislerin etrafında koşturacak yaşı çoktan geçmişlerdi.</p>

  <p class="normal">Mutfak kapısından içeriye girerken, evin boş olduğunu hissetti. Arka koridorda duruyordu, kiler bir taraftaydı, bulaşıkhane diğer taraftaydı ve ana mutfak ise az ötedeydi. Evin bunaltıcı havasını içine çekerken, bütün hislerine odaklanmıştı ve öylece durmuş evi dinliyordu. Hayır, burada birisi vardı; arka kilerin soğukluğu, mutfağın sıcaklığını almasın diye örtü kaplı kapının arkasından yumuşak, düzenli tıkırtıların takip ettiği belli belirsiz gıcırtı sesleri geliyordu. İç rahatlatıcı evsel bir sesti, bu yüzden anlamsız bir korkuya yer vermeden kapıyı dikkatlice açtı. Yalnız ve hamileliği iyice ilerlemiş olan kız kardeşi Jenny masanın orada duruyor, sarı bir kâsenin içinde bir şeyler karıştırıyordu.</p>

  <p class="normal">"Burada ne yapıyorsun? Bayan Coker nerede?"</p>

  <p class="normal">Kız kardeşi korkuyla bir çığlık attı ve kaşığı yere düşürdü.</p>

  <p class="normal">"Jamie!" Yüzü solgundu, bir elini göğsüne bastırıyordu ve gözleri kapalıydı. "Tanrım! Ödümü koparttın!" Kendisininki gibi koyu mavi olan gözlerini yeniden açtı ve anlayışla ona baktı. "Tanrı aşkına, sen burada ne yapıyorsun? En azından bir hafta daha seni beklemiyordum."</p>

  <p class="normal">"Son zamanlarda Fergus gelmedi. Ben de merak ettim," dedi açıkça.</p>

  <p class="normal">"Sen çok tatlı bir adamsın, Jamie." Yüzünün rengi geri geliyordu. Erkek kardeşine gülümsedi ve onu kucaklamak için yanına gitti. Arada doğması yakın bir bebekle sarılma işi tuhaftı ama yine de güzeldi. Jamie yanağını bir anlığına onun parlak siyah saçlarına yaslayıp, mum, tarçın, yağlı sabun ve yün karışımı kokusunu içine çekti. Bu akşam onun kokusunda her zamankinden farklı bir koku daha vardı; Jamie artık onun süt kokmaya başladığını anlamıştı.</p>

  <p class="normal">"Herkes nerede?" diye sordu, istemeyerek sarılmayı bıraktı.</p>

  <p class="normal">"Şey, Bayan Coker öldü," diye cevap verdi, kaşlarının arasındaki hafif kırışıklık derinleşmişti.</p>

  <p class="normal">"Öyle mi?" diye sordu yumuşak bir sesle. "Üzüldüm." Bayan Coker ailenin ilk hizmetçisi ve kâhyasıydı, kendi anne ve babası evlendiğinden beri kırk yılı aşkındır buradaydı. "Ne zaman?"</p>

  <p class="normal">"Dün, öğleden önce. Beklenmiyor değildi, zavallı kadın, huzur içinde yatsın. İstediği gibi kendi yatağında öldü ve Peder McMurtry onun için dua ediyor."</p>

  <p class="normal">Jamie içgüdüsel olarak, mutfağın dışına hizmetçilerin durduğu odanın kapısına doğru bir göz attı. "Hâlâ burada mı?"</p>

  <p class="normal">Kız kardeşi başını iki yana salladı. "Hayır. Oğluna cenazeyi buradan kaldırabileceklerini söyledim ama Cokerlar her şeyin olması gerektiği gibi olmasını istediler," – hafiften yüzü asıldı; kırmızı ceketli İngiliz askerlerinin götürdüğü Ian'ın yokluğunu, onlara sığınan kiracılarını, yiyecek kıtlığını ve erkek kardeşinin uygunsuz şekilde mağarada yaşamasını düşünüyordu – "Broch Mordha'da olmalarının daha iyi olacağını düşündüler, kız kardeşinin yanında. Bu yüzden herkes oraya gitti. Gitmek için kendimi yeterince iyi hissetmediğimi söyledim," diye ekledi ve sonra gülümsedi, hınzır bir şekilde tek kaşını kaldırmıştı. "Aslında tek istediğim, biraz huzur ve sessizlikti."</p>

  <p class="normal">"Ve şimdi ben geldim, senin huzurunu bozdum," dedi Jamie üzülerek. "Gideyim mi?"</p>

  <p class="normal">"Hayır, aptal şey," diye söylendi kız kardeşi tatlılıkla. "Otur, ben de akşam yemeğini yapmaya devam edeyim."</p>

  <p class="normal">"Pekâlâ, yemekte ne var?" diye sordu, umutla havayı koklayarak.</p>

  <p class="normal">"Senin ne getirdiğine bağlı," diye cevap verdi kız kardeşi. Dolaptan ve büfeden tabak çanakları almak için mutfakta ağır ağır ilerlerken, ocaktaki buharı üstünde tencereye bakmak için durdu.</p>

  <p class="normal">"Eğer et getirdiysen, onu yaparız. Eğer getirmediysen, yulaf lapası ve incik kemiği var."</p>

  <p class="normal">Jamie bunu duyunca surat astı; haşlanmış yulaf ve iki ay önce salamura yaptıkları sığır etinden kalan incik kemiği düşüncesi pek çekici değildi.</p>

  <p class="normal">"O zaman çok şanslıyım," dedi. Av çantasını baş aşağı etti, gri kürk ve büzüşmüş kulakların oluşturduğu yığın halindeki üç tane tavşan masaya düştü. "Ve karaçalı çilekleri," diye ekledi, şimdi de içi kırmızı meyveyle dolu olan yün beresinin içindekileri boşaltıyordu.</p>

  <p class="normal">Gördüğü manzara karşısında Jenny'nin gözleri parladı. "Tavşanlı turta," diye bağırdı. "Kuş üzümü yok ama çileklerle daha iyi olur ve Tanrı'ya şükür ki yeterince tereyağı var." Gri kürklerin etrafındaki küçük hareketlenmeyi fark ederek, ellerini masaya koydu ve hızla davetsiz, küçük misafiri ortadan kaldırdı.</p>

  <p class="normal">"Bunları dışarı götür de orada derilerini yüz, Jamie, yoksa pireler mutfağı saracak."</p>

  <p class="normal">Yüzülmüş tavşanlarla geri dönen Jamie, turta hamurunun yapılmakta olduğunu ve Jenny'nin elbisesinin unla lekelendiğini gördü.</p>

  <p class="normal">"Onları küçük et dilimleri halinde kesip, kemiklerini de benim içi kırar mısın, Jamie?" dedi ve turta tepsisinin yanındaki masada açık olan, Bayan McClintock'un <span class="ideitalik">Yemek ve Hamur İşi Tarifleri</span> kitabına kaşlarını çatarak baktı.</p>

  <p class="normal">"Gerçekten bu küçük kitaba bakmadan tavşanlı turta yapamaz mısın?" dedi ve kendini zorunlu hissederek, büfenin üstünde duran büyük kemik kırma tahtasını aldı. Elinde tutarken yüzünü buruşturmuştu, tahtanın ağırlığını hissediyordu. Birkaç yıl önce bir İngiliz hapishanesinde sağ elini kırmıştı ve birden, tavşanlı turtanın içindeki kırılmış kemiklerin görüntüsü gözünde canlandı; etin içinde parçalara ayrılmış ve kırılmıştı, tuzlu kan kemikten sızıyordu.</p>

  <p class="normal">"Evet, yapabilirim," diye cevap verdi kız kardeşi dalgın bir şekilde, bir yandan da sayfaları karıştırıyordu. "Yemek yaparken ihtiyacın olan bazı malzemeler olmadığında, bu kitapta onun yerine kullanılabilecek başka malzemelerle karşılaşabiliyorum." Önündeki sayfaya bakarak kaşlarını çattı. "Genelde sos yaparken kırmızı şarap kullanıyorum ama şuan evde hiç yok, sadece papaz sığınağında Jared'ın gönderdiği bir tane var ve bunu kullanmak istemiyorum."</p>

  <p class="normal">Jamie'nin ona, o şarabı ne için kullanması gerektiğini söylemesine gerek yoktu. Bir fıçı kırmızı şarap Ian'ın serbest kalmasına ya da sağlığı hakkında birkaç haber almaya yardımcı olabilirdi. Belli etmeden Jenny'nin şişmekte olan karnına baktı. Bir erkek için bunu söylemesi kolay değildi ama gözleri bu duruma alışıktı, doğum zamanı yaklaşmış gibi görünüyordu. Dalgın bir halde tencereye uzandı ve hançerinin bıçak kısmını kaynamış suda bir ileri bir geri gezdirdi, sonra da onu sildi.</p>

  <p class="normal">"Neden böyle yaptın, Jamie?" Döndüğünde Jenny'nin ona dik dik baktığını gördü. Siyah kıvırcık bukleleri kurdelelerinden çıkmıştı ve ansızın, siyah saçlarının arasında parlayan tek beyaz saçı gördü.</p>

  <p class="normal">"Eee," dedi, bir tavşanı alırken farkında olmadan açıkça konuşmaya başlamıştı. "Claire bana yiyeceklere el sürmeden önce, bıçağı kaynar suda yıkamam gerektiğini söylemişti."</p>

  <p class="normal">Jenny'nin kaşları yukarıya kalkmıştı. Culloden'dan yarı bilinçsiz, yüksek ateşten ölü bir halde eve geldiğinde, Jenny sadece bir kez ona Claire'i sormuştu.</p>

  <p class="normal">"Gitti," diye cevap vermişti ve yüzünü diğer tarafa çevirmişti. "Bir daha bana onun adını hatırlatma." Her zamanki gibi sadık olan Jenny, bir daha sormamıştı ve Jamie de bahsetmemişti. Bugün onun adını anmasını sağlayan şeyin ne olduğunu bilmiyordu, belki de bir rüyaydı.</p>

  <p class="normal">Çeşitli şekillerde rüya görüyordu ve çoğunlukla ertesi gün onu huzursuz ediyordu bu rüyalar, sanki Claire gerçekten ona dokunmak için yakınlaşıyor ve sonra çekip gidiyordu. Bazı zamanlarda, onun yoğun misk kokusuyla uyandığına yemin edebilirdi, öyle ki yaprakların ve yeşil bitkilerin keskin kokusu onu erekte ediyordu. Rüya âlemindeyken birçok kez boşalıyordu, bu olay onu utandırıyor ve huzursuz ediyordu. Bu düşünceleri görmezden gelerek, Jenny'nin karnını başıyla işaret etti.</p>

  <p class="normal">Şişen karna kaşlarını çatmış bakarken, "Ne kadar zamanı kaldı?" diye sordu. "Kurt mantarı gibi görünüyorsun. Bir dokunmayla puf diye patlayacaksın sanki!" Canlandırırcasına parmaklarını şaklattı.</p>

  <p class="normal">"Ahh, öyle mi? Evet, keşke bir puf kadar kolay olsa." Karnını öne doğru çıkardı ve belini ovaladı, endişe verici bir halde karnı öndeydi. Jamie mutfakta ona yer vermek istercesine duvara yaslandı. "Zamanı gelince, her an olabilir diye umuyorum. Kesin bir gün veremem." Bir bardak aldı ve undan biraz koydu bardağa; Jamie üzülerek torbada çok az un kalmış, diye düşündü.</p>

  <p class="normal">"Doğum başladığı zaman mağaraya haber yolla," dedi birden. "Aşağıya gelirim, etrafta Kırmızı Ceketliler olsun ya da olmasın."</p>

  <p class="normal">Jenny karıştırmayı bıraktı ve dik dik ona baktı.</p>

  <p class="normal">"Sen mi? Neden?"</p>

  <p class="normal">"Evet, Ian burada değil," dedi Jamie ve derisi yüzülmüş tavşanı aldı. Uzun süren tecrübelerin verdiği ustalıkla, temiz bir şekilde bir uyluğu ayırdı ve bel kemiğinden kesti. Et tahtasıyla vurulan üç hızlı vuruşla, soluk renkli et düzleşti ve börek için hazır duruma geldi.</p>

  <p class="normal">"Ve eğer burada olsaydı yapacak bir sürü işi olurdu," dedi Jenny. "Dokuz ay önce işleriyle ilgilenebildi." Erkek kardeşine burun kıvırdı ve yağ tabağına uzandı.</p>

  <p class="normal">"Yaa." İşine devam etmek için oturdu, kardeşinin karnı göz hizasındaydı. Uyanık ve hareketli olan içindeki canlı, huzurlu bir şekilde bir ileri bir geri hareket ediyor, Jenny hareket ederken önlüğünü itiyor ve dışarı doğru çıkıntı yapıyordu. Elini yavaşça korkunç kıvrıma koyarak ve sıkışık hapishanedeki sabırsız sakinin, şaşkınlık veren itme ve tekmelerini hissetmek için uzanmaya karşı koyamadı.</p>

  <p class="normal">"Zamanı geldiğinde Fergus'u bana yolla," dedi yeniden Jamie.</p>

  <p class="normal">Jenny aşağıya doğru kızgınlıkla ona baktı ve kaşıkla onun eline vurarak karnından uzaklaştırdı. "Ya sana söylemezsem, ya sana ihtiyacım yoksa? Tanrı aşkına, insanlarla dolu bir evde onları beslemek için az yiyecek varken, Ian Inverness'ta hapisteyken ve ne zaman pencereye baksam Kırmızı Ceketliler'i görüyorken, kendim için endişelenmeye vaktim mi var? Bir de seni de yakalayacaklar diye mi endişeleneyim?"</p>

  <p class="normal">"Benim için endişelenmene gerek yok. Dikkatli olurum." Ona bakmıyordu, bütün ilgisini dilimlediği ete vermişti.</p>

  <p class="normal">"İyi, o zaman dikkatli ol ve tepede kal." Uzun, düz burnunu aşağıya eğip, kâsenin kenarından ona kızgınlıkla bakıyordu. "Zaten altı tane çocuğum var, değil mi? Şimdiye kadar onlarla başa çıkmadığımı mı sanıyorsun?"</p>

  <p class="normal">"Bu konuda tartışacak bir şey yok, değil mi?" diye sordu.</p>

  <p class="normal">"Hayır," diye cevap verdi Jenny gecikmeden. "Bu yüzden mağarada kalıyorsun."</p>

  <p class="normal">"Hayır, geliyorum."</p>

  <p class="normal">Jenny gözlerini kıstı ve uzun uzun ona baktı.</p>

  <p class="normal">"Sen burada ve Aberdeen'de olan en inatçı aptalsın, tamam mı?"</p>

  <p class="normal">Jamie ona bakarken yüzüne bir gülümseme yayıldı.</p>

  <p class="normal">"Belki öyle," dedi. Uzandı ve kız kardeşinin ağırlaşan karnını okşadı. "Belki de değil. Fakat geliyorum. Zamanı gelince Fergus'u yolla."</p>

  <p class="ortayazi">***</p>

  <p class="normal">Üç gün sonra neredeyse şafak vaktinde, Fergus nefes nefese bir halde mağaranın yokuşunu çıkıyordu. Karanlıkta yolunu kaybettiğinden, karaçalıların arasından geçerken çıkardığı sesten Jamie onun geldiğini anlamıştı bile.</p>

  <p class="normal">"Lordum," diye başladı, yolun başında göründüğünde nefes nefeseydi ama Jamie çoktan çocuğu geçmiş, pelerinini omuzlarına almıştı bile.</p>

  <p class="normal">"Ancak lordum..." Fergus'un sesi arkadan geliyordu, soluk soluğaydı ve korkmuştu. "Lordum, askerler..."</p>

  <p class="normal">"Askerler mi?" Birden durdu ve arkasını döndü. Fransız delikanlının yokuş aşağı gelmesini sabırsızca bekliyordu. Fergus düşe kalka birkaç metre uzağına geldiğinde, "Ne askeri?" diye sordu Jamie.</p>

  <p class="normal">"İngiliz askerleri, lordum. Leydim hiçbir şekilde mağaradan çıkmamanızı söylemek için beni gönderdi. Adamlardan biri, dün askerlerin Dunmaglas yakınlarında kamp kurduğunu görmüş."</p>

  <p class="normal">"Lanet olsun!"</p>

  <p class="normal">"Evet, lordum." Fergus bir kayanın üstüne oturdu ve eliyle kendini yelpazeledi. Nefes alırken dar göğsü inip kalkıyordu.</p>

  <p class="normal">Jamie duraksadı, kararsızdı. Mağaraya geri dönme konusunda bütün hisleriyle savaşıyordu. Fergus'un gelme sebebini duyunca heyecanlanmıştı ve kayanın altında sığınak arayan küçük bir kurtçuk gibi uysalca geri dönüp saklanmayı reddetti.</p>

  <p class="normal">"Yaa," dedi Jamie, Fergus'a bakıyordu. Yön değiştiren ışık, çalıların karartısına karşı duran çocuğun zayıf hatlarını göstermeye başlamıştı ama yüzü hâlâ bir leke kadar soluktu, gözlerinin altında siyah izler vardı. Birden Jamie'nin içini bir şüphe kapladı. Neden kız kardeşi böyle garip bir saatte Fergus'u yollamıştı?</p>

  <p class="normal">Eğer askerlerin olduğunu söylemek için acilen onu uyarmak gerektiyse, çocuğu geceleyin yollamak daha güvenliydi. Eğer acil bir durum yoksa, neden karanlığın çökmesini beklememişti? Cevap açıktı – çünkü Jenny karanlık çökünce ona haber yollamayabilirdi.</p>

  <p class="normal">"Ablam nasıl?" diye sordu Fergus'a.</p>

  <p class="normal">"Ahh, lordum, çok iyi!" Bu güvencenin canlı bir tonda söylenmesi, Jamie'nin bütün şüphelerini doğrulamıştı.</p>

  <p class="normal">"Bebeği doğuruyor, değil mi?" diye diretti.</p>

  <p class="normal">"Hayır, lordum! Kesinlikle hayır!"</p>

  <p class="normal">Jamie eğildi ve Fergus'un omzunu yakaladı. Parmaklarının altındaki kemiklerin küçük ve kırılgan olduğunu fark etti. Rahatsız edici bir şekilde, ona Jenny için kırdığı tavşanların kemiklerini hatırlattı. Lakin yine de tutuşunu sertleştirdi. Fergus kıvranıyor, kaçmaya çalışıyordu.</p>

  <p class="normal">"Bana gerçeği söyle," dedi Jamie.</p>

  <p class="normal">"Hayır, lordum! Gerçekten!"</p>

  <p class="normal">Tutuşunu acımasız bir şekilde sertleştiriyordu. "Sana bana anlatmamanı mı söyledi?"</p>

  <p class="normal">Jenny'nin yasağı doğru olmalıydı ki Fergus iç rahatlığıyla bu soruya cevap verdi.</p>

  <p class="normal">"Evet, lordum!"</p>

  <p class="normal">"A–ha!" Tutuşunu hafifletti ve Fergus ayağa fırladı, acıyan omzunu ovalarken hızla konuşuyordu.</p>

  <p class="normal">"Askerler haricinde size hiç bir şey anlatmamam gerektiğini söyledi, lordum. Eğer anlatırsam sazan balıklarımı kesip, turp ve sucuk gibi onları haşlayacağını söyledi!"</p>

  <p class="normal">Jamie bu tehdidi duyunca kahkahasını bastıramadı.</p>

  <p class="normal">"Bizim için az bir yiyecek," himayesindeki adamı rahatlatmaya çalışıyordu, "ama o kadar da az değil." Ufka bir göz attı, karaçam siluetlerinin arkasındaki ince pembe çizgi berrak ve canlıydı. "Hadi gel, yarım saat içinde gün aydınlanacak."</p>

  <p class="normal"> </p>

  <p class="normal">Bu sabah evde sessizlik yoktu. Göz ucuyla bakan herkes, Lallybroch'ta işlerin normal olmadığını anlayabilirdi; soğuk suyla ve ıslak çamaşırlarla dolu su kazanı avludaki çamaşır tahtasının üstündeydi ve altındaki ateş sönmüştü. Ahırdan sesler geliyordu, sanki biri boğazlanıyordu ve geriye kalan son ineğin acilen sağılmak istediğini gösteriyordu. Ağıldan gelen sinir bozucu seslere bakılırsa, dişi keçiler de aynı şeyi istiyordu.</p>

  <p class="normal">Avluya geldiğinde, arkalarında av köpeği Jehu'nun olduğu üç tavuk tüylerini kabartarak koşuyordu. Hızla öne doğru atıldı ve köpeği tekmeledi. Tekme köpeğin kaburgasına denk gelmişti. Köpek yüzünde şaşkınlık ifadesiyle havaya uçtu ve tiz bir havlama sesiyle yere inip, kaçtı.</p>

  <p class="normal">Bütün çocukları, delikanlıları, Mary MacNab'i ve diğer hizmetçi Sukie'yi salonda otururken bulmuştu. Dikkatle İncil'den pasajlar okuyan, sert ve inatçı dul Bayan Kirby'yi dinliyorlardı.</p>

  <p class="normal">"<span class="ideitalik">Ve Âdem kandırılmazdı ama aldatan kadın günahkârdı</span>," diye okuyordu Bayan Kirby. Üst kattan daha devamı gelecekmiş gibi görünen uzun ve yüksek sesli bir çığlık geldi. Bayan Kirby bir anlığına durdu, devam etmeden önce herkesin konuyu anlamasını istiyordu. Gözleri bir istiridye gibi açık gri ve nemliydi, tavana doğru bir göz attı, sonra önündeki sıralanmış yüzlere tatmin olmuşçasına baktı.</p>

  <p class="normal">"<span class="ideitalik">Yine de, ağırbaşlılığıyla inançlı, merhametli ve kutsiyetine devam ederse çocuk doğurmakla günahından kurtulabilirdi</span>," diye okumaya devam etti kadın. Kitty histerik bir şekilde hıçkırarak ağlamaya başladı ve başını kız kardeşinin omzuna koydu. Maggie Ellen'ın yüzü çillerinin altından giderek kızarıyordu, büyük erkek kardeşi bu çığlıkla bembeyaz olmuştu.</p>

  <p class="normal">"Bayan Kirby," dedi Jamie. "Lütfen susar mısınız?"</p>

  <p class="normal">Sözleri yeterince medeniydi ama gözlerindeki bakış, daha önceden tekmeleyerek uçurduğu Jehu'nun gördüğü bakışın aynısıydı, çünkü Bayan Kirby zorlukla nefes almaya başlamış ve <span class="ideitalik">güm</span> sesiyle İncil'i düşürmüştü.</p>

  <p class="normal">Jamie eğildi ve onu aldı, sonra Bayan Kirby'ye dişlerini gösterdi. Başarılı bir gülme ifadesi değildi ama biraz da olsa aynı etkiyi yaratmıştı. Bayan Kirby'nin yüzü beyazlamıştı ve bir elini iri göğsünün üzerinde tutuyordu.</p>

  <p class="normal">"Mutfağa gidip yararlı bir şeylerle uğraşsanız," dedi ve bir baş işaretiyle, mutfak hizmetçisi Sukie'yi rüzgârla savrulan bir yaprak gibi dışarıya yolladı. Kabul edilemez bir nezaketle ama tereddüt etmeden, Bayan Kirby de ayağa kalktı ve onu takip etti.</p>

  <p class="normal">Bu küçük zaferden cesaretlenen Jamie, kısa sürede diğer işgalcileri de kovdu; dul Murray ve kızlarını su kazanıyla uğraşmaları, küçük çocukları da Mary MacNab'in gözetimi altında tavukları yakalaması için dışarıya gönderdi. Diğer delikanlılar da büyük bir iç rahatlığıyla çiftlikte bulunan hayvanlarla ilgilenmek için ayrıldılar.</p>

  <p class="normal">Sonunda oda boştu. Bir anlığına durdu, daha sonra ne yapacağı hakkında duraksadı. Yapabileceğinden emin olmasına rağmen, gözetlemek için evde kalabileceğini pek sanmıyordu – Jenny'nin dediği gibi – yardım edilecek bir şey yoktu. Avluda tanınmadık bir katırın sesi vardı; büyük ihtimalle ebe, Jenny ile birlikte yukarı kattaydı.</p>

  <p class="normal">Oturamayarak huzursuz bir şekilde salonda dolanıyordu, İncil hâlâ elindeydi ve eşyalara dokunuyordu. Üç ay önce Jenny'nin kitaplığı, Kırmızı Ceketliler'in aralıklarla yaptığı baskınla hırpalanmış ve çizilmişti. Büyük gümüş süs kâsesi hafiften çökmüştü ama bir asker heybesinin taşıyacağından daha ağırdı ve bu yüzden, küçük eşyalar yağmalanmıştı. İngilizler fazla bir şey almamıştı; Jared'ın şarabıyla birlikte, papaz sığınağına bıraktığı birkaç altın parça ve değerli eşyalar duruyordu.</p>

  <p class="normal">Yukarıdan uzun bir bağrış geldiğinde, gayri ihtiyari elindeki İncil'e baktı. Gerçekten istemese de kitabı açtı, ailedeki evliliklerin, doğumların ve ölümlerin kayıt edildiği sayfayı gösteriyordu.</p>

  <p class="normal">Kayıt anne ve babasının evlilikleriyle başlıyordu. Brian Fraser ve Ellen MacKenzie. Adlar ve tarihler annesinin güzel yuvarlak el yazısıyla yazılmıştı, altındaki kısa not ise babasının düzenli el yazısıyla yazılmıştı. <span class="ideitalik">Aşk İçin Evlenenler</span>, diye yazılarak fikir belirtilmişti. Diğer kayıt, Willie'nin doğumunu gösteriyordu ve evliliklerinden iki ay geçtikten sonra meydana gelmişti.</p>

  <p class="normal">Jamie her zamanki gibi yazıları görünce gülümsedi ve kendi resmine bir göz attı; iki yaşındaydı, Willie ve iri İskoç katırı Bran ile birlikte duruyordu. Hepsi, on bir yaşındayken çiçek hastalığından ölen Willie'den kalmıştı. Resmin tuvali kesilmişti, bir süngü izi diye düşündü, sahibinin düş kırıklığını gösteriyordu.</p>

  <p class="normal">"Eğer sen ölmediysen," dedi resme yumuşak bir sesle, "o zaman ne oldu?"</p>

  <p class="normal">Neler olurdu neler gerçekten. Kitabı kapatırken son giriş gözüne takıldı – <span class="ideitalik">Caitlin Maisri Murray, 3 Aralık 1749'da doğdu, 3 Aralık 1749'da öldü</span>. Evet, eğer İngiliz askerleri 2 Aralık'ta gelmeseydi, Jenny çocuğunu vakitsiz doğurur muydu? Eğer yeterince yiyecekleri olsaydı, bir deri bir kemik kalmaz, sadece şiş karından ibaret olmazdı ve bu zamansız doğurmasına engel olur muydu?</p>

  <p class="normal">"Söyleyecek bir şey yok, değil mi?" dedi resme bakarak. Willie'nin resmedilmiş eli omzuna dokunuyordu; Willie onun arkasında durduğunda kendini her zaman güvende hissederdi. Bir çığlık daha geldi ve kitabın üstündeki elleri korkudan kenetlendi.</p>

  <p class="normal">"Bizim için dua et, ağabey," diye fısıldadı ve istavroz çıkarıp İncil'i yerine koydu. Sonra da hayvanlara yardım etmek için ahıra gitti.</p>

  <p class="ortayazi">***</p>

  <p class="normal">Burada yapılacak az iş vardı; Rabbie ve Fergus kalan birkaç hayvanla rahatlıkla başa çıkabilmişlerdi ve on yaşındaki Genç Jamie, yardım edecek kadar büyümüştü. Bir şeylerle uğraşmak için etrafa bakan Jamie, dağılmış kucak dolusu samanı aldı ve bayırın aşağısındaki ebenin katırının önüne koydu. Saman bittiği zaman inek kesilecekti; topladıkları çimen ve otları getirseler bile, ayakta durmak için kışın tepelerde yeterince yem bulamazdı. Şanslarına salamura et ilkbahara kadar onlara yeterdi.</p>

  <p class="normal">Ahıra geri geldiğinde Fergus elindeki gübreyle onlara bakıyordu.</p>

  <p class="normal">"Bu ebe, iyi biri mi?" diye sordu Fergus. Sinirli bir halde uzun çenesini öne doğru çıkarmıştı. "Madam kesinlikle bir köylüye emanet edilmemeliydi!"</p>

  <p class="normal">"Bunu nasıl bilebilirim?" diye söylendi Jamie aksi bir şekilde. "Ebeler hakkında bir şey bildiğimi mi sanıyorsun?" Murray'nin bütün çocuklarını doğurtan Bayan Martin ölmüştü – tıpkı diğerleri gibi – Culloden'dan sonraki yıllarda devam eden kıtlık bunda etkili olmuştu. Yeni ebe Bayan Innes daha çok gençti ve Jamie, onun ne yapması gerektiği ile ilgili yeterince tecrübe sahibi olduğunu umuyordu.</p>

  <p class="normal">Rabbie bu tartışmaya katılmak için oldukça niyetli görünüyordu. Kızgın bir şekilde kaşlarını çatarak Fergus'a baktı. "Evet, hem sen 'köylü' demekle ne kast ediyorsun? Sen de bir köylüsün, yoksa bunun farkında değil misin?"</p>

  <p class="normal">Her ne kadar koku yüzünden başını geride tutmak zorunda olmasına rağmen Fergus, arkadaşından biraz kısa olduğundan burnunu aşağıya indirdi ve Rabbie'ye ağırbaşlılıkla dik dik baktı.</p>

  <p class="normal">"Benim köylü olup olmamam sonucu değiştirir mi?" diye sordu yüksek sesle. "Ben bir ebe değilim, öyle miyim?"</p>

  <p class="normal">"Hayır, sen aptalın önde gidenisin!" Roger arkadaşını sert bir şekilde itti, şaşkınlıkla Fergus geriledi ve şiddetli bir şekilde yere düştü. Çabucak ayağa kalktı. Yemliğin kenarında gülen Rabbie'ye doğru atıldı ama Jamie'nin eli onun yakasına yapıştı ve onu geri çekti.</p>

  <p class="normal">"Bunların hiçbiri," dedi Jamie. "Kalan samanları bozmanızı istemiyorum." Fergus'u doğrulttu ve onun dikkatini dağıtmaya çalışarak soru sormaya başladı, "Peki ebeler hakkında ne biliyorsun?"</p>

  <p class="normal">"Birçok şey, lordum." Fergus zarif el hareketleriyle üstündeki tozları temizledi. "Madam Elise'in evindeki leydilerin çoğu ben oradayken yatağa götürülüyordu–"</p>

  <p class="normal">"Böyle olduğunu ben de söyleyebilirim," Jamie pat diye söyleyivermişti. "Yoksa lohusa yatağı mı demek istiyorsun?"</p>

  <p class="normal">"Lohusa yatağı tabii ki. Çünkü kendim de orada doğdum!" Fransız delikanlısı dar göğsünü şişirmişti.</p>

  <p class="normal">"Gerçekten mi?" Jamie'nin dudakları hafiften seğirdi. "Yani, düzenlemelerin nasıl olduğunu söylemek için o zamanlarda iyi bir gözlem yaptığına dair sana güvenebilirim?</p>

  <p class="normal">Fergus bu iğnelemeyi duymazdan geldi.</p>

  <p class="normal">"Evet, tabii ki," dedi ciddi bir şekilde, "ebeler doğal olarak acıyı kesmek için yatağın altına bir bıçak koyarlar."</p>

  <p class="normal">Rabbie, "Onun bunu yaptığından emin değilim," diye mırıldandı. "En azından seslerden öyle anlaşılıyor." Çığlıkların çoğu ahırdan duyulmuyordu.</p>

  <p class="normal">"Ve kutsal suyla yıkanmış bir yumurta da yatağın ucuna konur ki kadın çocuğu kolayca doğurabilsin," Fergus konuşmaya devam ediyordu, kaşlarını çatmıştı.</p>

  <p class="normal">"Kadına yumurtayı ben kendim verdim ama onunla ne yapacağını bilmiyormuş gibi duruyordu. Ve ben onu, özellikle son ay için saklıyordum," diye ekledi ağlamaklı, "çünkü tavuklar nadiren yatıyor. İhtiyaç olunacak şeyden emin olmak istemiştim."</p>

  <p class="normal">"Sonra doğumun peşinden," diye devam ediyordu, coşkuyla anlatırken şüpheden eser yoktu, "ebe plasentadan bir çay demlemeli ve içmesi için kadına vermeli ki sütü bol olsun."</p>

  <p class="normal">Rabbie belli belirsiz kusar gibi ses çıkardı. "Doğumdan sonra demek istiyorsun?" dedi inanamayarak. "Tanrım!"</p>

  <p class="normal">Jamie de bu modern tıp bilgisi karşısında midesinin bulandığını hissetti.</p>

  <p class="normal">"Evet, öyle," dedi Rabbie'ye, gelişigüzel bir şekilde anlatmaya çalışıyordu, "Onlar kurbağa da yiyor, biliyorsun. Ve salyangoz da. Sanırım bunu düşününce, pek tuhaf gelmiyor." İçten içe Jamie de kıtlık yüzünden kurbağa ve salyangoz yemeden önce, bunun ne kadar zaman alacağını merak etti ama bu düşünceyi kendine saklamasının iyi olacağına karar verdi.</p>

  <p class="normal">Rabbie dalga geçercesine kusma sesi çıkardı. "Tanrım, kim bir Fransız olmak ister!"</p>

  <p class="normal">Rabbie'ye yakın olan Fergus döndü ve ona sert bir yumruk attı. Yaşına göre Fergus küçük ve zayıftı ama buna karşın çok güçlüydü. Paris'in sokaklarında bir yankesici olduğundan, insanların zayıf noktalarını çok iyi biliyordu. Yumruk Rabbie'yi savurdu ve üzerine basılmış bir domuzun çıkardığı bir sesle iki büklüm olmuştu.</p>

  <p class="normal">"Zahmet olmazsa biraz daha kibar konuşur musun?" diye sordu Fergus gururla. Rabbie'nin yüzü kırmızının tonlarına bürünüyordu ve nefes almaya çalışırken, ağzı bir balık gibi açılıp kapanıyordu. Gözleri şaşkınlıktan dışarıya doğru pörtlemişti ve öyle gülünç bakıyordu ki Jamie, Jenny için endişelenmesine ve çocukların çekişmesine kızmasına rağmen gülmemek için kendini zor tutuyordu.</p>

  <p class="normal">"Sizi küçük aptallar pençelerinizi birbirinizden uzak tutmayacak mısı–" diye konuşmaya başladı ama sözleri, şimdiye kadar sessiz duran ve sohbetten büyülenmişçesine bakan Genç Jamie'nin haykırışıyla kesildi.</p>

  <p class="normal">"Ne var?" diye Jamie arkasına döndü, ne zaman mağaradan ayrılsa yanında taşıdığı silahını derhal çekti ama umduğu İngiliz devriyesi avluda değildi.</p>

  <p class="normal">"Ne oluyor?" diye sordu. Sonra Genç Jamie'nin parmağının gösterdiği yeri takip ederek, onları gördü. Üç tane siyah küçük benek, patates tarlasındaki ölü asmaların buruşmuş kahverengi yerlerine toplanmışlardı.</p>

  <p class="normal">"Kuzgunlar," dedi usulca ve ensesindeki tüylerin diken diken olduğunu hissetti. Kuşların doğum esnasında eve gelmeleri uğursuzluktu. Onları izlerken, iğrenç hayvanlardan bir tanesi saçağa yerleşmişti.</p>

  <p class="normal">Bilinçsiz bir şekilde kuşağından silahını çekti ve namluyu karşı tarafa çevirdi, dikkatlice izliyordu. Ahır kapısından çatı saçağına uzun bir atış olurdu ve yukarıya doğru nişan aldı. Ama...</p>

  <p class="normal">Elindeki silahın patlamasıyla kuzgun da siyah tüy bulutu halinde patladı. İki arkadaşı da havaya sıçramıştı, sanki patlamayla rüzgâr oluşmuştu. Çılgınca uçuşmaya başlayan kuzgunların sesleri de kış havasında çabucak yok olup gitti.</p>

  <p class="normal">"<span class="ideitalik">Mon Dieu</span>!" diye bağırdı Fergus. "<span class="ideitalik">Cest bien ça</span>!"</p>

  <p class="normal">"Evet, güzel atıştı, efendim," dedi Rabbie, hâlâ yüzü kırmızıydı ve zor nefes alıyordu fakat patlamayı görecek kadar kendini toparlamıştı. Şimdi evi başıyla işaret ediyordu. "Bakın, efendim, bu ebe mi?"</p>

  <p class="normal">Bayan Innes ikinci katın camından başını dışarıya çıkarmıştı, aşağıdaki avluya bakmak için eğildiğinde sarı saçları uçuştu. Belki silah sesiyle dışarıya çıkmış, bir şey oldu diye korkmuştu. Jamie avluya gitti ve onu rahatlatmak için el salladı.</p>

  <p class="normal">"Her şey yolunda," diye bağırdı. "Sadece bir kaza." Ebe, Jenny'ye söyler diye kuzgunlardan bahsetmedi.</p>

  <p class="normal">"Yukarı gelin!" diye seslendi kadın, bunu önemsemeyerek. "Bebek doğdu ve kardeşiniz sizi istiyor!"</p>

  <p class="ortayazi">***</p>

  <p class="normal">Jenny tek gözünü açtı, kendi gözleri gibi mavi ve hafiften yana yatıktı. "Geldin demek."</p>

  <p class="normal">"Birinin burada olması gerektiğini düşündüm, sadece sana dua etmek için," diye söyledi açıkça.</p>

  <p class="normal">Gözlerini kapadı Jenny ve dudaklarında küçük bir gülümseme oluştu. Fransa'da gördüğü bir tabloya çok benziyor, diye düşündü Jamie; İtalyan hemcinsi tarafından yapılan eski bir tabloya ama yine de güzel bir eserdi.</p>

  <p class="normal">"Sen çok aptalsın ve ben bundan memnunum," dedi Jenny yumuşak bir sesle. Gözlerini açtı ve kolunda tuttuğu kundaklı yığına bir göz attı.</p>

  <p class="normal">"Oğlumu görmek ister misin?"</p>

  <p class="normal">"Ahh, bir erkek mi?" Yılların verdiği dayılık tecrübesiyle küçük yığını kaldırıp kucakladı ve yüzünü örten örtüyü geri itti.</p>

  <p class="normal">Bebeğin gözleri sımsıkı kapalıydı, göz kapakları kırış kırış olduğundan kirpikleri görünmüyordu. Kırmızımsı yumuşak yanaklarının üstündeki göz kapakları keskin hatlara sahipti ve ayrıksı bir yüzü vardı; en azından annesine benzeyeceğine dair işaretler vardı.</p>

  <p class="normal">Küçük dolgun ağzı rahat ve huzurluydu. Islak pembe alt dudağı dünyaya gelmenin verdiği yorgunlukla, hırıltıyla karışık belli belirsiz titriyordu.</p>

  <p class="normal">"Zor iş, değil mi?" dedi, bebekle konuşuyordu ama buna cevap veren annesi oldu.</p>

  <p class="normal">"Evet, öyle," dedi Jenny. "Gardıropta viski var. Bana bir bardak getirir misin?" Sesi kısılmıştı ve ricasını bitirmeden önce boğazını temizlemek zorunda kalmıştı.</p>

  <p class="normal">"Viski mi? Yumurtalı bira içmen gerekmiyor mu?" diye sordu, kafasında canlanan Fergus'un yeni doğum yapmış anneler için uygun yiyecek önerisini zorlukla bastırıyordu.</p>

  <p class="normal">"Viski," dedi kız kardeşi kararlılıkla. "Merdivende bacağın seni öldürürken, ben sana yumurtayla karıştırılmış bira mı verdim?"</p>

  <p class="normal">"Sen beni görüntüsü daha kötü bir şeyle besledin," dedi erkek kardeşi sırıtarak, "ama haklısın, bana viski de verdin." Uyuyan bebeği dikkatlice yatak örtüsünün üstüne koydu ve viski almaya gitti.</p>

  <p class="normal">"Adını koydun mu?" diye sordu, kehribar rengindeki sıvıdan cömert bir miktarı kadehe doldururken bebeği başıyla işaret etmişti.</p>

  <p class="normal">"Ona Ian diyeceğim, babası için." Jenny'nin eli bir anlığına sarı-kahverengi tüylü yuvarlak kafaya nazikçe dokundu. Nabız atışı başın üstündeki yumuşak bir yerde görülebiliyordu. Jamie bebeğin inanılmaz biçimde kırılgan olduğunu düşündü ama ebe, bebeğin sağlıklı ve güçlü bir delikanlı olduğuna dair ona güvence vermişti ve o da ebeye itimat etmeye karar verdi. Açıkta kalan yumuşak bölgeyi korumak için anlaşılmaz bir içgüdüyle hareket etti ve bebeği bir kez daha kucağına alıp, örtüsüyle başını örttü.</p>

  <p class="normal">"Mary MacNab, bana senle Bayan Kirby arasında geçenleri anlattı," diye konuşmaya başladı Jenny, bir yandan içkisini yudumluyordu. "Ne yazık ki ben olayı göremedim. Sen onla konuştuğun zaman, zavallı yaşlı katırtırnağı neredeyse küçük dilini yutmuş, öyle söyledi."</p>

  <p class="normal">Jamie buna karşılık olarak gülümsedi, bebek omzuna doğru yatarken nazikçe sırtını okşuyordu. Derin bir uykuya dalan küçük beden, kemiksiz bir jambon gibi hareketsizdi. Ama sağlıklı ve rahatlatıcı bir ağırlığı vardı.</p>

  <p class="normal">"Dilini yutmaması çok kötü. Seninle aynı evde yaşayan bu kadına nasıl tahammül ediyorsun? Eğer her gün burada olsaydım, kesin o kadını boğardım."</p>

  <p class="normal">Kız kardeşi homurdandı ve gözlerini kapadı, viski boğazından aşağıya kaysın diye başını geriye doğru itti.</p>

  <p class="normal">"Ahh, sen ne kadar alttan alırsan insanlar o kadar zorluk çıkarır; ben ona çok fazla müsamaha göstermiyorum. Fakat," diye ekledi gözlerini açarak, "onu kovduğumda üzüleceğimi söyleyemem. Onu, Broch Mordha'nın aşağısında yaşayan Yaşlı Kettrick'e yamamayı düşünüyorum. Eşi ve kızı geçen sene öldü ve kendisine bakılması için birini istiyor."</p>

  <p class="normal">"Evet ama ben Samuel Kettrick'in yerinde olsaydım, dul Murray'yi alırdım," diye yorum yaptı Jamie, "dul Kirby'yi değil."</p>

  <p class="normal">"Peggy Murray için düşünülen biri var," dedi kız kardeşi. "İlkbaharda Duncan Gibbons ile evlenecek."</p>

  <p class="normal">"Duncan için hızlı bir iş olmuş," dedi şaşırarak. Sonra birden aklına bir şey geldi ve kız kardeşine gülümsedi. "Peki ikisinin de bundan haberi var mı?"</p>

  <p class="normal">"Hayır," dedi Jenny sırıtarak. Sonra şüpheli bir bakışla gülümsemesi yok oldu.</p>

  <p class="normal">"Tabii Peggy'yi kendin için düşünmüyorsan?"</p>

  <p class="normal">"Ben mi?" Jamie şaşkındı, sanki birden Jenny ondan ikinci katın camından aşağıya atlamasını söylemişti.</p>

  <p class="normal">"O kız daha yirmi beş yaşında," diye devam etti Jenny. "Çocuk doğurmak ve iyi bir anne olmak için yeteri kadar da genç."</p>

  <p class="normal">"Sen ne kadar viski içtin?" Erkek kardeşi öne doğru eğildi ve şişedeki viskinin miktarına baktı, bebeğin kafası boşta kalmasın diye bir eliyle başını tutuyordu. Doğruldu ve kız kardeşine öfkeli bir bakış attı.</p>

  <p class="normal">"Bir mağarada hayvan gibi yaşıyorum ve sen bana biriyle evlenmemi mi söylüyorsun?" Birden içinde bir boşluk hissetti. Bu önerinin onu üzdüğünü kız kardeşi görmesin diye ayağa kalktı ve odanın içinde bir yukarı bir aşağı yürümeye başladı, bir yandan kollarının arasındaki yumağa gereksiz küçük mırıltılı sesler çıkarıyordu.</p>

  <p class="normal">"Bir kadınla yatmayalı ne kadar oldu, Jamie?" diye sordu kız kardeşi sohbet edercesine. Şaşkınlıkla kız kardeşine bakmak için gerisin geri döndü Jamie.</p>

  <p class="normal">"Bir erkeğe nasıl bir soru sorduğunun farkında mısın?"</p>

  <p class="normal">"Ne Lallybroch'ta ne de Broch Mordha'da bakire kızların hiçbirine yanaşmadın," diye devam etti, kardeşinin kızgınlığına önem vermiyordu Jenny. "Ya da ben duymadım! Dulların hiçbiriyle de olduğunu sanmıyorum?" Nazik bir şekilde sustu.</p>

  <p class="normal">"Olmadığımı sen de çok iyi biliyorsun," dedi kısaca. Öfkeden yanaklarının kızardığını hissediyordu.</p>

  <p class="normal">"Neden olmasın?" diye sordu kız kardeşi açıkça.</p>

  <p class="normal">"Neden olmasın mı?" Jamie kız kardeşine dik dik bakıyordu, ağzı açık kalmıştı. "Sen duygularını mı kaybettin? Beni ne sanıyorsun, bir evden diğer bir eve gidip, beni kovmayan her kadınla yattığımı mı?"</p>

  <p class="normal">"Sanki bunu yaparlarmış gibi. Hayır, sen iyi bir adamsın, Jamie." Jenny mahzun bir biçimde gülümsedi. "Sen bir kadını kullanmazsın. Sonuçta bir kez evlendin, değil mi?"</p>

  <p class="normal">"Hayır!" dedi şiddetli bir şekilde. Bebek kıpırdadı ve uykulu bir ses çıkardı. Jamie hemen onu omzuna aldı, kız kardeşine ters ters bakarken sırtını okşuyordu. "Bir daha evlenmeyi düşünmüyorum bu yüzden sen de çöpçatanlık düşüncelerini aklından çıkar, Jenny Murray! İstemiyorum, duydun mu?"</p>

  <p class="normal">"Ahh, duydum," dedi Jenny soğukkanlı bir şekilde. Erkek kardeşinin gözlerine bakmak için doğruldu. "Hayatının sonuna kadar bir papaz gibi yaşamaktan mı bahsediyorsun?" diye sordu. "Seni defnedecek ya da senin adını taşıyacak bir oğlun olmadan mezara gitmekten mi bahsediyorsun?"</p>

  <p class="normal">"Sen kendi işine bak, lanet olsun!" Kızgınlıktan kalbi çarpmaya başlamıştı, kız kardeşine sırtını döndü ve dışarıdaki avluyu dalgınlıkla seyrederek pencereye yaslandı.</p>

  <p class="normal">"Claire'in yasını tuttuğunu biliyorum." Arkasından gelen kız kardeşinin sesi yumuşaktı. "Eğer Ian geri gelmezse onu unutabileceğimi mi sanıyorsun? Lakin senin hayatına devam etme zamanın geldi, Jamie. Seni rahat ettiren ya da senin çocuklarını doğuran biri olmadan hayatına devam etmek hayat değil."</p>

  <p class="normal">Uzun bir süre cevap vermedi Jamie, sadece öylece durdu ve boynuna baskı yapan küçük tüylü sıcak başı hissetti. Buğulu camda loş da olsa kendini görüyordu; uzun boylu pis bir adam, kendi zalim yüzünün altında beyaz bir yumakla duruyordu.</p>

  <p class="normal">"Benim çocuğumu taşıyordu," dedi sonunda yumuşak bir sesle, yansımasına doğru konuşuyordu. "O – onu kaybettiğim zaman." Bunu sözcüklerle ifade edebilir miydi? Claire'in nerede olduğunu, onun umut ettiği yerde olduğunu kız kardeşine anlatmanın hiçbir yolu yoktu. Başka bir kadını düşünmemesinin sebebi buydu, iyiliği için de olsa onu gerçekten kaybettiğini bilmesine rağmen, Claire'in hâlâ yaşadığını umut ediyordu.</p>

  <p class="normal">Yataktan uzun süre bir ses gelmedi. Sonra Jenny sessizce konuşmaya başladı, "Bugün buraya gelmenin sebebi bu mu?"</p>

  <p class="normal">Jamie iç çekti ve kız kardeşine hafifçe döndü, başını soğuk cama yaslamıştı. Kız kardeşi yataktaydı ve siyah saçları yastığa dağılmıştı. Kardeşine bakarken, gözlerinde yumuşak bir ifade vardı.</p>

  <p class="normal">"Evet, belki," dedi. "Ben kendi karıma yardım edemedim. Sana yardım edebileceğimi umuyordum. Ancak yapamadım," diye ekledi üzülerek. "Ona faydam dokunmadığı gibi sana da dokunmadı."</p>

  <p class="normal">Jenny elini ona doğru uzattı, yüzü acıyla doluydu. "Jamie, <span class="ideitalik">mo cridhe</span>," dedi ama sonra konuşmayı kesti, evin aşağı katından gelen kırılma ve çığlık sesleri yüzünden gözleri ani bir korkuyla büyüdü.</p>

  <p class="normal">"Yüce Meryem!" dedi, yüzü bembeyazdı artık. "İngilizler!"</p>

  <p class="normal">"Tanrım." Bu, şaşkınlık ifadesi olduğu kadar bir duaydı da. Jamie kaçış ya da saklanma yollarını aramak için çabucak bir yatağa bir cama baktı. Çizme sesleri çoktan merdivendeydi.</p>

  <p class="normal">"Dolap Jamie!" dedi Jenny kısık bir sesle, bir yandan dolabı işaret ediyordu. Jamie gardırobun içine girdi ve arkasından kapıyı kapattı. Odanın kapısı bir dakika sonra gürültüyle açıldı ve kalkık çeneli, kırmızı ceketli biri ve arkasındakiler odaya girdi. Askerlerin komutanı durdu ve gözleriyle odayı taradı, sonunda yataktaki küçük bedene odaklandı.</p>

  <p class="normal">"Bayan Murray?" dedi.</p>

  <p class="normal">Jenny kendini doğrultmak için çabaladı.</p>

  <p class="normal">"Benim. Evimde ne işiniz var?" diye sordu. Yüzü solgundu ve terden boncuk boncuk olmuştu. Kolları da titriyordu ama çenesini yukarıya kaldırdı ve adama dik dik baktı. "Defolun evimden!"</p>

  <p class="normal">Onu umursamadan adam yürümeye başladı ve pencereden dışarıya baktı; Jamie gardırobun kenarından geçip görüşünden kaybolan adamın bedenini görebiliyordu, adam Jenny ile konuşmak için geri dönmüştü.</p>

  <p class="normal">"Gözcülerimden biri, kısa süre önce bu evin civarından bir silah sesi duyduğunu bildirdi. Adamlarınız nerede?"</p>

  <p class="normal">"Adamlarım yok." Titreyen kolları artık onu taşıyamıyordu ve Jamie, kız kardeşinin geriye doğru yatıp yastığa çöktüğünü gördü. "Eşimi zaten aldınız, en büyük oğlum da on yaşında bile değil." Rabbie ya da Fergus'tan bahsetmemişti; çocukların yaşları götürülmeye ya da kötü muamele görmeye müsaitti. Komutanın da bahsettiği gibi, onlar artık bir adamdı. Şansa, İngilizler'i görür görmez topuklamışlardı.</p>

  <p class="normal">Komutan pişkin suratlı, orta yaşlı bir adamdı ve yüzünde iyilikten eser yoktu.</p>

  <p class="normal">"Kuzey İskoçya'da silahların saklanması ciddi bir suçtur," dedi ve arkasından gelen askere döndü. "Evi arayın, Jenkins."</p>

  <p class="normal">Merdiven boşluğundaki kargaşa arttığından, sesini yükseltmek zorunda kalmıştı. Jenkins odadan çıkmak için döndüğünde, ebe Bayan Innes onu engellemeye çalışan askeri geçmişti.</p>

  <p class="normal">"Zavallı bayanı yalnız bırakın!" diye haykırdı. Komutana dik dik bakıyordu ve iki yanındaki ellerini yumruk yapmıştı. Ebenin sesi titriyordu ve saçları kurdelesinden gevşemişti ama olduğu yerde dimdik duruyordu. "Defolun, alçak herifler! Bayanı kendi haline bırakın!"</p>

  <p class="normal">"Hanımınıza kötü davranmıyoruz," dedi komutan, biraz sinirliydi. Bayan Innes'ı evin hizmetçilerden biri sandığı açıktı. "Ben sadece–"</p>

  <p class="normal">"Daha bir saat önce doğum yaptı! Bayana gözlerinizi dikip böyle bakmanız uygun değil, ne kadar çok olursa–"</p>

  <p class="normal">"Doğum mu?" Komutanın sesi tizleşmişti ve bakışları büyük bir ilgiyle ebeden yatağa yöneldi. "Bir çocuk mu doğurdunuz, Bayan Murray? Çocuk nerede?"</p>

  <p class="normal">Çocuk nerede sorusu örtünün içindeki küçük bedeni harekete geçirmişti, dayısının korku dolu tutuşundan rahatsız olmuştu.</p>

  <p class="normal">Jamie gardırobun derinliklerinden kız kardeşinin yüzünü görebiliyordu; kadının dudakları bembeyazdı ve taş gibi hareketsiz duruyordu.</p>

  <p class="normal">"Çocuk öldü," dedi.</p>

  <p class="normal">Ebenin ağzı şaşkınlıktan açık kalmıştı ama şansa komutanın ilgisi hâlâ Jenny'deydi.</p>

  <p class="normal">"Ahh," dedi yavaşça. "O–"</p>

  <p class="normal">"Anne!" Acı dolu bir çığlık kapıdan geldi. Genç Jamie askerin kollarından kurtulup kendini annesinin kollarına attı. "Anne, bebek öldü mü? Hayır, hayır!" Hıçkırarak kendini dizlerinin üzerine attı ve başını yatağın örtüsüne gömdü.</p>

  <p class="normal">Sanki ağabeyinin sözlerinin doğru olduğunu ispat etmek istercesine bebek Ian, dayısının karnına şaşılacak derecede güçlü bir tekme atarak yaşadığını göstermeye çalışıp küçük homurtulu sesler çıkarıyordu, çok şükür ki dışarıdaki kargaşadan ses duyulmuyordu.</p>

  <p class="normal">Jenny, Genç Jamie'yi sakinleştirmeye çalıştı, diğer yandan Bayan Innes da annesinin kollarına yapışan çocuğu nafile bir çabayla kaldırmaya çalışıyordu. Komutan, Genç Jamie'nin acı dolu ağlamalarını duymak için çabaladı ama boğuk çizme sesleri ve bağrışlar evin dört bir yanını sarmıştı.</p>

  <p class="normal">Jamie ise komutanın bebeğin nerede olduğunu incelediğini düşünüyordu. Bebeğe daha bir sıkı sarıldı ve homurtuların ağlamaya dönmemesi için onu sallamaya başladı. Diğer eli hançerinin kabzasına gitti ama bu yararsız bir hareketti; eğer gardırop açılırsa kendi boğazını kesmenin işe yarayacağı düşüncesi şüpheliydi.</p>

  <p class="normal">Bebek Ian sallanmayı sevmediğini belli etti ve sinirli bir ses çıkardı. Evin ve içindekilerin birlikte yandığı görüntüsünü aklından kovmaya çalışan Jamie, yeğeninin acı dolu feryatları karşısında sessizliğini korudu.</p>

  <p class="normal">"Sen yaptın!" Genç Jamie ayağa kalktı. Gözyaşlarından yüzü ıslaktı ve şişmişti, siyah kıvırcık saçlı başını yukarıya kaldırarak küçük bir koç gibi komutana doğru ilerliyordu. "Sen benim erkek kardeşimi öldürdün, seni İngiliz piç!"</p>

  <p class="normal">Komutan bu ani saldırıyla bir an geriye doğru adım attı, çocuğa gözlerini kırpıştırarak bakıyordu. "Hayır, yanılıyorsun çocuk. Ben sadece–"</p>

  <p class="normal">"Kalleş! <span class="ideitalik">A mhic an diabhoil</span>!" Tamamen kendini kaybetmiş olan Genç Jamie komutana doğru sinsice yaklaşıyor, bildiği her Gaelce ve İngilizce küfrü bağırarak söylüyordu.</p>

  <p class="normal">Bebek Ian inledi. Bu inleme gerçek bir ağlamanın başlangıcı gibi görünüyordu ve panikleyen Jamie hançerini tutmayı bırakıp başparmağını seslerin çıktığı yumuşak ıslak ağza soktu. Bebeğin dişsiz damakları parmağına öyle vahşice yapıştı ki neredeyse bağıracaktı.</p>

  <p class="normal">"Defol! Defol! Defol yoksa seni öldürürüm!" Genç Jamie öfkeden yüzü asılan komutana bağırıyordu. Kırmızı ceketli çaresizce yatağa baktı, sanki Jenny'den bu yatıştırılamaz küçük kurbağayı yanına çağırmasını istiyordu ama o, gözleri kapalı bir halde ölü gibi yatıyordu.</p>

  <p class="normal">"Adamlarımı aşağı katta beklesem iyi olacak," dedi komutan, olabildiğince nazik konuşmuş ve geri çekilmişti. Kapı arkasından acele bir şekilde çarparak kapandı. Düşmanını kovan Genç Jamie yere düştü ve çaresizce ağlamaya başladı.</p>

  <p class="normal">Kapı aralığından bakan Jamie, Bayan Innes'ın ağzı açık bir şekilde Jenny'ye baktığını gördü. Jenny birden yatakta dikleşti, insafsızca kaşlarını çattı ve sessizliği devam ettirmek için parmağını dudağına bastırdı. Bebek Ian acımasızca parmağı çiğniyor, besin alamadığı için hayal kırıklığı gittikçe artıyordu.</p>

  <p class="normal">Jenny yatağın kenarına doğruldu ve oturdu, bekliyordu. Aşağı kattaki askerlerin sesi evin içinde girdap gibi dönüyordu. Jenny halsizlikten titremesine rağmen, erkeklerini sakladığı gardıroba bir elini uzattı.</p>

  <p class="normal">Jamie kendini güçlendirmeye çalışarak derin bir nefes aldı. Bu riskli bir işti; eli ile bileği salyadan ıslanmıştı ve bebeğin hayal kırıklığıyla oluşan homurdanması gittikçe artıyordu. Gardıroptan tökezleyerek çıktı, terden sırılsıklamdı ve bebeği Jenny'ye verdi. Jenny tek bir hareketle göğsünü açtı, memesini küçük başa doğru bastırdı ve küçük yığının üstüne, sanki onu korumak istercesine eğildi.</p>

  <p class="normal">Homurtu halindeki sesler, güçlü emme şapırtılarına dönüşmüştü ve Jamie birden sessizce yere oturdu, sanki birisi dizlerinin arkasını kılıçla kesmiş gibi hissediyordu.</p>

  <p class="normal">Genç Jamie ise gardırobun birden açılmasıyla doğrulmuştu ve şimdi bacaklarını kapıya doğru yayarak oturuyordu, bir annesine bir dayısına bakarken yüzü şaşkınlıktan donuklaşmıştı. Bayan Innes onun yanına diz çöktü, kulağına acilen bir şeyler fısıldıyordu ama yaşlarla yıkanmış küçük yüzde olayları kavrama ifadesi belirmiyordu.</p>

  <p class="normal">Dışarıdaki bağrışlar ve koşum takımının sesleri askerlerin gittiğini gösteriyordu. Genç Ian karnı tok bir halde annesinin kolları arasında yatıyor ve inliyordu. Jamie pencerenin yanındaydı, görünmeden askerlerin gidişini izliyordu.</p>

  <p class="normal">Oda sessizdi, sadece Bayan Innes'ın viskisini içerken çıkardığı yutma sesi vardı. Genç Jamie annesine yakın bir yerde oturmuş, yanağını annesinin omzuna yaslamıştı. Jenny ise bebeği aldığından beri başını yukarıya kaldırmamıştı, başı kucağındaki bebeğin üstüne eğilmiş ve siyah saçları yüzünü saklıyordu.</p>

  <p class="normal">Jamie öne doğru bir adım attı ve onun omzuna dokundu. Sıcaklığı şaşırtıcıydı, sanki ürkütücü soğukluk onun doğasında vardı ve başka birine dokunmak her nasılsa yabancı ve tuhaf hissettiriyordu.</p>

  <p class="normal">"Ben papaz sığınağına gidiyorum," dedi yumuşak bir ses tonuyla, "hava karardığında mağaraya dönerim."</p>

  <p class="normal">Jenny başını salladı ama ona bakmadı. Jamie, başının ortasından ayrılmış gümüş şeklinde parlayan siyah saçlarının arasında birkaç beyaz saçı gördü.</p>

  <p class="normal">"Ben... bir daha aşağıya gelmesem iyi olacak," dedi sonunda, "en azından kısa bir süre için."</p>

  <p class="normal">Jenny hiçbir şey söylemedi, bir kez daha başını 'tamam' anlamında salladı.</p>
</body>
</html>
