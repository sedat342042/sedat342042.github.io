<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h1baslik1" id="calibre_toc_28"><br class="chapter" />
  <span class="ideitalik">18<br class="chapter" />
  <br class="chapter" />
  Tanışma</span></h2>

  <p class="normal"> </p>

  <p class="sagbolditalik">Eylül 1968</p>

  <p class="normal"> </p>

  <p class="normal">Yanımdaki kadın büyük olasılıkla yüz otuz beş kilo ağırlığındaydı. Uykusunda horluyordu; ciğerleri iki büyük göğsünü yukarıya kaldırmak için güçlükle çalışıyordu. Kalçası, uyluğu ve tombik kolu, hoş olmayan derecede sıcak ve nemlenmiş olan benimkine baskı yapıyordu.</p>

  <p class="normal">Kaçış yoktu; uçak gövdesinin diğer taraftaki çelik kısmına yaslanmaya mecburdum. Bir kolumu yukarıya kaldırabildim ve saatime bakmak için üstümdeki ışığa tuttum. On otuz, Londra saatiyle; kaçışı vaat eden New York'a inmeden önce en azından altı saatimiz daha vardı.</p>

  <p class="normal">Uçak, yolcuların iç çekişleri ve horultularıyla doluydu ve yolcular bunu en iyi şekilde yapıyordu. Benim için uyku ise söz konusu bile değildi. Kaderime boyun eğmiş, uçuş için sakladığım yarı bitmiş romanımı almak için önümdeki koltuk cebine uzandım. Hikâye benim sevdiğim yazarlardan bir tanesine aitti ama dikkatimin kitaptan çok – hatta Edinburgh'da bıraktığım araştırmaya devam eden ya da bunu uman Roger ve Brianna'dan – Boston'da beni bekleyen şeye yöneldiğini fark etmiştim.</p>

  <p class="normal">Beni neyin beklediğini bilmiyordum, bu da problemin yarısıydı. Geçici bile olsa geri gelmek zorundaydım; uzayan tatilimden oldukça bitkin düşmüştüm. Hem hastanede yapılacak işler vardı, evde düzenlenmesi ve ödenmesi gereken faturalar, evin bakımı ve düzeltilmesi gereken bir bahçe vardı – arka bahçedeki çimlerin şimdiye kadar evi sardığını düşününce birden ürperdim – arkadaşlar da ziyaret edilmeliydi...</p>

  <p class="normal">Özellikle bir arkadaş. Joseph Abernathy benim en yakın arkadaşımdı. Arkadaşlığımız tıp okulundan beri devam ediyordu. Son kararlarımı vermeden önce – ki muhtemelen bunların geri dönüşü yoktu – onunla konuşmak istiyordum. Kucağımdaki kitabı kapadım ve bir parmağımla kitabın adındaki abartılı süslemeleri takip etmeye başladım, gülümsüyordum. Diğer şeylerin yanında, aşk romanlarını sevdirdiği için Joe'ya bir borcum vardı.</p>

  <p class="ortayazi">***</p>

  <p class="normal">Tıp eğitimim başladığından beri Joe'yu tanıyordum. Boston Hastanesi'ndeyken diğer stajyerlerden ayrı duruyordu, tıpkı benim gibiydi. Stajyer doktorların arasında tek bayan stajyer bendim; Joe da tek zenci stajyerdi.</p>

  <p class="normal">Ortak olduğumuz bu tekil olma hissi, diğerlerinin bize farklı bakmasını sağlamıştı; her ikimiz de bunu fark ediyorduk ama hiçbir şey de söylemiyorduk. Birlikte çok güzel çalışıyorduk ama ikimiz de – bazı sebeplerden ötürü – kendimizi açığa vurma konusunda temkinliydik. Hatta arkadaşlık denecek kadar belirsiz olan aramızdaki önemsiz bağ konusunda da durum buydu ve stajyerliğimizin bitimine kadar bu tam anlamıyla açıklığa kavuşmamıştı.</p>

  <p class="normal">O gün yardım almadan ilk ameliyatımı yapmıştım; sorunsuz bir apandis ameliyatıydı, ergenlik döneminde olan sağlıklı bir çocuğa yapılmıştı. Her şey yolunda gitmiş ve ameliyat sonrası oluşabilecek bir sorunu düşünmek için bir sebep yoktu. Fakat yine de tuhaf derecede çocuğu sahiplenmiş gibi hissediyordum ve vardiyam bittiği halde, çocuk uyanıp yoğun bakımdan çıkana kadar eve gitmek istememiştim. Kıyafetlerimi değiştirdim ve beklemek için üçüncü kattaki doktorların bekleme salonuna gittim.</p>

  <p class="normal">Salon boş değildi. Joseph Abernathy berjer koltukların birinde oturuyordu, <span class="ideitalik">U.S. News&amp;World Report</span> 'un bir kopyasını okumaya daldığı belliydi. İçeri girdiğimde bana baktı ve makalesine dönmeden önce başıyla bana selam verdi.</p>

  <p class="normal">Salon dergilerle doluydu – hasta bekleme salonunda yıpranmışlardı – ve taburcu olan hastaların bıraktığı bir yığın yırtık pırtık ciltsiz kitap da vardı. Dikkatimi başka yöne vermek için bu yığınları karıştırmaya başladım; elime altı aylık bir <span class="ideitalik">Gastroenteroloji Çalışmaları</span>'nın bir kopyası, <span class="ideitalik">Time</span> dergisinin eski bir sayısı ve <span class="ideitalik">Watchtower</span>'ın broşürleri geçmişti. Sonunda kitaplardan birini aldım ve oturdum.</p>

  <p class="normal">Kitabın kapağı yoktu ama başlığı <span class="ideitalik">Zorlu Korsan</span> idi. "Duygulara hitap eden, zorlu bir aşk hikâyesi, İspanya sahilleri gibi sınırsız!" diyordu başlığın altında. İspanya sahilleri mi? Eğer istediğim şey kaçmaksa bundan daha iyisini bulamazdım, diye düşündüm ve kitabı rastgele açtım. 42. sayfasıydı açılan.</p>

  <p class="normal1">Dalga geçercesine burun kıvıran Tessa, sarı uzun buklelerini geriye doğru attı. Bu hareket, göğüslerini ortaya seren elbisesinin yakasını daha da öne çıkarmıştı. Valdez'in gözleri bu manzara karşısında irileşti ama böyle bir güzelliğin onda yarattığı etkiyi dışa vurmadı.</p>

  <p class="normal1">"Tanışmamızı daha da ilerletmemiz gerektiğini düşünüyorum, sinyorita," diye öneride bulundu, öyle kısık ve şehvet dolu bir sesle konuşmuştu ki Tessa'nın sırtı beklentiyle ürpermeye başlamıştı.</p>

  <p class="normal1">"Ben... ahlaksız, aşağılık, alçak bir... bir... korsanla tanışmaya meraklı değilim!" dedi.</p>

  <p class="normal1">Valdez ona gülümserken dişleri parlıyordu ve eli belindeki hançerin kabzasını okşuyordu. Kızın korkusuzluğundan etkilenmişti; öyle cesur, öyle zorlu... ve öyle güzeldi ki.</p>

  <p class="normal">Bir kaşımı kaldırdım ama okumaya devam ediyordum, büyülenmiştim.</p>

  <p class="normal1">Zorunlu bir sahiplenme duygusuyla, aniden Valdez bir kolunu Tessa'nın beline doladı.</p>

  <p class="normal1">"Unutuyorsunuz sinyorita," diye mırıldandı, kelimeler kızın hassas kulak memesini gıdıklıyordu, "Siz savaşın ödülüsünüz ve bir korsan gemisinin kaptanının ganimeti seçme hakkı vardır!"</p>

  <p class="normal1">Valdez kızı yatağa, değerli taşlarla süslenmiş örtünün üzerine yavaşça attığında, Tessa onun güçlü kollarından kurtulmak için çabalıyordu. Nefes almak için uğraşıyordu, Valdez gök mavisi kadife ceketini ve iyice kırışmış beyaz keten gömleğini çıkarırken korku içinde onu izliyordu. Göğsü kusursuzdu; geniş ve parlak bronz rengindeydi. Tessa parmaklarıyla dokunmamak için kendini zor tutuyordu, Valdez pantolonunun kemerine uzandığı zaman kalbi kulaklarında atıyordu.</p>

  <p class="normal1">"Ama hayır," dedi ve durdu. "Sizi böyle yüz üstü bırakmak vicdansızlık olur, sinyorita. Bana izin verin." Karşı konulmaz bir gülüşle eğildi ve nasırlı sıcak elleriyle Tessa'nın göğüslerini nazikçe okşamaya başladı. İnce ipek elbisenin altındaki şehvetli ağırlığın tadını çıkarıyordu. Küçük bir çığlık atan Tessa onun araştıran dokunuşlarından kaçıp, dantel işlemeli kuş tüyü yastığa doğru geriledi.</p>

  <p class="normal1">"Karşı mı geliyorsunuz? Böyle güzel bir elbisenin mahvolması ne kötü, sinyorita..." Kızın açık yeşil ipek korsajını sertçe tuttu ve hızla çekti. Tessa'nın güzel beyaz göğüsleri, bir çift kırmızı kekliğin ansızın sazlıktan uçması gibi ortaya çıkıverdi.</p>

  <p class="normal">Dr. Abernathy'nin okuduğu <span class="ideitalik">U.S. News &amp; World Report</span>'un üzerinden keskin bir bakış atmasına sebep olan bir ses çıkarmıştım. Yüzümü hemen ağırbaşlı bir tavra sokmuş ve sayfayı çevirmiştim.</p>

  <p class="normal1">Valdez'in gür siyah bukleleri kızın göğsündeydi. Ateşli dudakları Tessa'nın gül pembesi meme uçlarında hızlanıyor, kızın acı dolu bir şehvet dalgasına kapılmasını sağlıyordu. Bedeninde uyandırdığı şehvetle zayıf düşen Tessa hareket edemiyordu. Adamın eli sinsice elbisesinin kenarını arıyor ve ateşli dokunuşları kızın zarif kasıklarında filizlenen duyulara dokunuyordu.</p>

  <p class="normal1">"Ahh, mi amor," diye inliyordu. "Öyle güzel, öyle saf. Beni şehvetten deliye döndüreceksiniz, mi amor. Sizi ilk gördüğüm andan beri istiyorum, babanızın gemisinin güvertesinde öyle gururlu öyle soğukkanlıydınız ki. Fakat hâlâ bana karşı soğuk musunuz, sevgilim?"</p>

  <p class="normal1">Aslında Valdez'in öpücükleri Tessa'nın hislerini mahvediyordu. Soğukkanlılıkla babasının gemisini batıran, kendi elleriyle yüzlerce kişiyi öldüren bu adam için nasıl böyle şeyler hissedebilirdi? Korkudan geri çekilmesi lazımdı ama o bunun yerine nefes nefese kalıyor, onun ateşli öpücüklerini karşılamak için ağzını açıyordu. Onun uyanmaya başlayan erkekliğinin altına kendini istemsiz bir şekilde bırakıyor, bedeniyle kavisler çiziyordu.</p>

  <p class="normal1">"Ahh, mi amor," diye soluk soluğa konuşuyordu Valdez. "Sabredemiyorum. Ancak... sizin canınızı yakmak da istemiyorum. Nazikçe, mi amor, nazikçe."</p>

  <p class="normal1">Adamın şehvetinin bacaklarının arasındaki baskıyı arttırdığını hissettiğinde, Tessa nefes nefeseydi.</p>

  <p class="normal"><span class="ideitalik">"Ahh!" dedi. "Ahh, lütfen! Yapamazsınız! Yapmanızı istemiyorum!"</span> İtiraz etmenin tam da sırası diye düşünüyordum.</p>

  <p class="normal1">"Endişelenmeyin, mi amor. Bana güvenin."</p>

  <p class="normal1">Yavaş yavaş onun uyuşturan dokunuşlarının altında rahatlamaya başlamıştı, karnında oluşan sıcaklığın büyüdüğünü ve yayıldığını hissediyordu. Adamın dudakları göğüslerine dokunuyor, rahatlatıcı sözler mırıldanıyordu ve bu onun bütün direnişini alıp götürmüştü. Rahatladığında bacakları kendiliğinden açıldı. Sonsuz bir yavaşlıkla ilerleyen Valdez'in kan hücum etmiş penisi, kızın masumiyetinin çeperiyle oyun oynuyordu...</p>

  <p class="normal">Bir çığlık attım ve kitap elimden kaydı, kucağımdan kayarak Dr. Abernathy'nin yanına gürültüyle düştü.</p>

  <p class="normal">"Affedersiniz," diye mırıldandım ve kitabı almak için eğildim, yüzüm alev alevdi. Terli ellerimin arasında <span class="ideitalik">Zorlu Korsan</span> kitabını gördüğümde, Dr Abernathy'nin her zamanki ciddi görüntüsünden uzak olduğunu fark ettim; yüzünde kocaman bir gülümseme vardı.</p>

  <p class="normal">"Tahmin etmeme izin verin," dedi. "Valdez kızın masumiyetinin çeperiyle oyun oynamaya başladı?"</p>

  <p class="normal">"Evet," dedim, çaresiz bir şekilde ben de gülmeye başladım. "Nasıl bildiniz?"</p>

  <p class="normal">"Şey, kendinizi bayağı kaptırmıştınız," dedi ve kitabı benim elimden aldı. Kısa, küt parmakları ustalıkla sayfaları çeviriyordu. "Burası olmalı ya da 73. sayfada, Valdez'in kızın pembe vajinasını diliyle yıkadığı yer."</p>

  <p class="normal">"Ne?"</p>

  <p class="normal">"Kendiniz bakın." Kitabı yeniden bana uzatmıştı, sayfanın aşağısında bir yeri gösteriyordu. Gerçekten de öyleydi, "...<span class="ideitalik">örtüyü bir kenara itti, kömür karası başını eğdi ve kızın pembe vajinasını aç diliyle yıkamaya başladı. Tessa inledi ve..."</span> Delirircesine bir çığlık attım.</p>

  <p class="normal">"Bunu okudunuz yani?" diye direttim, gözlerimi Tessa ve Valdez'den zorlukla ayırmıştım.</p>

  <p class="normal">"Ahh, evet," dedi, gülümsemesi genişlemişti. Sağ tarafının arka kısmında altın bir dişi vardı. "İki ya da üç kez. En iyisi değil ama kötü de değil."</p>

  <p class="normal">"En iyisi? Bunun gibi çok kitap var mı?"</p>

  <p class="normal">"Kesinlikle. Bir bakalım..." Ayağa kalktı ve masanın üstündeki yırtılmış ciltsiz kitap yığınını karıştırmaya başladı. "Kapaksız olanlara bir bakın isterseniz," diye açıklama yaptı. "Bunlar en iyileri."</p>

  <p class="normal">"Ben sizin <span class="ideitalik">Lancet</span> ve <span class="ideitalik">Journal of the AMA</span> dergileri dışında başka bir şey okumadığınızı düşünmüştüm." dedim.</p>

  <p class="normal">"Ne? Ellerim hastaların bağırsakları içindeyken tam otuz altı saatimi harcıyorum, sonra buraya gelip Safrakesesi Rezeksiyonundaki Gelişmeleri okuyacağımı mı sanıyorsunuz? Ah cehennem gibi, hayır! Valdez ile birlikte İspanya sahillerine açılmayı tercih ediyorum." Bana ilgiyle bakıyordu, yüzündeki gülümseme hâlâ bozulmamıştı. "Ben de sizin <span class="ideitalik">The New England of Medicine</span> haricinde bir şey okuduğunuzu düşünmüyorum, Leydi Jane." dedi. "Dış görünüşler aldatıcı değil mi?"</p>

  <p class="normal">"Öyle olmalı," dedim düz bir şekilde. "Bu 'Leydi Jane' nedir?"</p>

  <p class="normal">"Ahh, Hoechstein buna başladı," dedi ve dizinde parmaklarını dolayarak arkasına yaslandı. "Bu ses, bu aksan... kraliçe ile çay içmiş gibisiniz. Sahip olduğunuz ve beylerin kötü hissetmesine sebep olan şey bu. Anlarsınız işte, Winston Churchill gibi konuşuyorsunuz. Bu da onları korkutuyor. Fakat sizde başka bir şey daha var," dikkatlice beni incelerken sandalyesini geriye doğru itti.</p>

  <p class="normal">"İşinizle ilgilenmek istediğinizde bu şekilde konuşursunuz. Eğer öyle değilse, bunun başka bir sebebi olmalı. Bunu nereden öğrendiniz?"</p>

  <p class="normal">"Savaşta," dedim, bu açıklamaya gülümsüyordum.</p>

  <p class="normal">Kaşlarını yukarıya kaldırmıştı. "Kore'de mi?"</p>

  <p class="normal">"Hayır, İkinci Dünya Savaşı'nda mücadele eden hemşirelerden biriydim. Bir bakışıyla stajyerleri ve emir erlerini eriten birçok Baş Hemşire gördüm." Bu şekilde çok tecrübe edinmiştim, olması gereken kutsal otorite havası. Boston Hastanesi'nin hemşire ve stajyer personelinin harcadığından daha büyük bir güçle, insanlara karşı daha iyi olmamı sağlamıştı.</p>

  <p class="normal">Başını onaylarcasına salladı, benim açıklamalarıma dalmıştı. "Evet, bu oldukça mantıklı. Ben de Walter Cronkite gibi konuşmaya çalışıyordum."</p>

  <p class="normal">"Walter Cronkite mi?" Gözlerim fal taşı gibi açılmıştı.</p>

  <p class="normal">Yeniden gülümserken altın dişi göründü. "Sen daha iyi birini düşünebilirsin belki? Onu radyodan ya da TV'den her akşam dinlerdim. Annemi güldürmek için böyle yapıyordum, o her zaman benim bir papaz olmamı istemişti." Gülümsüyordu, neredeyse üzgündü. "Eğer o günlerde yaşadığım yerde Walter Cronkite gibi konuşsaydım, tıp okuluna girebilmek için hayatta kalamazdım sanırım."</p>

  <p class="normal">İkinci saniyeden itibaren Joe Abernathy'yi sevmeye başlamıştım. "Umarım anneniz bir papaz yerine doktor olmanızdan dolayı hayal kırıklığına uğramamıştır."</p>

  <p class="normal">"Doğruyu söylemek gerekirse, emin değilim," dedi sırıtarak. "Ona söylediğim zaman bir an bana dik dik baktı, sonra derin bir iç çekti ve şöyle dedi, 'Evet, en azından romatizma ilaçlarımı benim için ucuza alabilirsin.'"</p>

  <p class="normal">Alay edercesine bir kahkaha atmıştım. "Ben de eşime doktor olacağımı söylediğim zaman büyük bir coşkuyla karşılanmadım. O da bana dik dik baktı ve sonunda, eğer canım sıkılıyorsa neden bakım evindeki yaşlılara mektup yazmak için gönüllü olmadığımı sordu."</p>

  <p class="normal">Joe'nun gözleri altınımsı kahverengiydi, tıpkı karamel topları gibiydi. Bana bakarken gözlerinin içinde neşeli bir parıltı vardı.</p>

  <p class="normal">"Evet, insanlar hâlâ yapmaya karar verdiğin bir konuda yapmaman gerektiğini yüzüne söylemenin iyi bir şey olduğunu düşünüyorlar. 'Neden buradasın küçük bayan, evinde oturup eşin ve çocuğunla ilgilenmen gerekmiyor mu?'" diye taklit etti.</p>

  <p class="normal">Çarpık bir şekilde gülümsedi ve elimi okşadı. "Endişelenmeyin, er ya da geç vazgeçeceklerdir. Artık bana, Tanrı'nın beni yaratma nedeni olan tuvaletleri temizleme işini neden yapmadığımı sormuyorlar."</p>

  <p class="normal">Sonra hemşire geldi, benim apandisit hastamın uyandığını söyledi ve ben de oradan ayrıldım, böylece arkadaşlığımız da sayfa 42 ile başlamış oldu. Artık Joe Abernathy benim en iyi arkadaşlarımdan bir tanesi; muhtemelen neyi neden yaptığımı gerçekten anlayan ve bana yakın olan tek kişi.</p>

  <p class="normal">Hafiften gülümsedim, kapağın kaygan kabartmasını hissediyordum. Sonra öne doğru eğildim ve kitabı yerine koydum. Belki de şimdi kaçmak istemiyordum.</p>

  <p class="normal">Dışarıda mehtap ışığıyla aydınlanmış bir bulut kütlesi, yeryüzünün görünmesini engelliyordu. Aşağıdaki karışıklığa zıt olarak yukarıdaki her şey sessiz, güzel ve huzurluydu.</p>

  <p class="normal">Yalnızlığımla bastırılmış, hareketsiz bir kozanın içindeymişim gibi tuhaf bir hisse kapılmıştım. Yanımdaki kadının ağır nefes alışları bile sessizliğin üzerindeki hafif bir gürültüydü, hava şartlarının ılık hışırtısı ve ayak sesleri duyulan hostes bile bu sessizliği pek bozamıyordu. Aynı zamanda acımasız bir hava akımının içinde olduğumuzu da biliyordum, saatte yüz millik bir hızla ilerliyorduk, güvenliydi.</p>

  <p class="normal">Gözlerimi heyecanla kapadım. Arkamda İskoçya'da, Jamie'nin peşine düşen Roger ve Brianna vardı. Önümde ise işim ve Joe beni bekliyordu. Ya peki Jamie? Bunu düşünmemeye çalıştım, seçimimi yapana kadar onu düşünmemeye kararlıydım.</p>

  <p class="normal">Saçlarımın hafiften karıştığını hissediyordum ve bir bukle saçım yanağıma düşmüştü, bir sevgilinin dokunuşu gibiydi. Bu da tıpkı duyduğum parfüm ve sigara kokusunu, yün ve süpürge otuna dönüştüren hayal gücümden başka bir şey değildi.</p>
</body>
</html>
