<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h1baslik1" id="calibre_toc_18"><br class="chapter" />
  <span class="ideitalik">8<br class="chapter" />
  <br class="chapter" />
  Ünlü Mahkûm Ardsmuir, İskoçya</span></h2>

  <p class="normal"> </p>

  <p class="sagbolditalik">15 Şubat 1755</p>

  <p class="normal"> </p>

  <p class="normal">"Ardsmuir Tanrı'nın çıbanıdır," dedi Albay Harry Quarry. Pencerenin yanındaki genç adama alaylı bir şekilde bardağını kaldırdı. "On iki aydır buradayım ve bu on bir ay yirmi dokuz gün bana yetti. Yeni atama yerinin keyfini çıkar, lordum."</p>

  <p class="normal">Binbaşı John William Grey, yeni bölgesini incelediği avlunun üstündeki pencereye arkasını döndü.</p>

  <p class="normal">"Pek zahmetli görünmüyor," dedi basitçe, kendi bardağını da yukarı kaldırarak. "Burası her zaman yağmurlu mudur?"</p>

  <p class="normal">"Elbette. Burası İskoçya ve hatta lanet İskoçya'nın kıçı." Quarry viskisinden büyük bir yudum aldı, öksürmeye başladı ve boş bardağı yerine koyarken gürültülü bir biçimde nefes alıp verdi.</p>

  <p class="normal">"İçki tek teselli," dedi, sesi hafiften boğuk çıkıyordu. "Üstünde en iyi üniforman varken yerel içki tüccarlarını çağır, o zaman sana en makul fiyatı veriyorlar. Taşıma ücreti olmadan şaşılacak derecede ucuz oluyor. Sana en iyilerin olduğu bir not bıraktım." Tenha haliyle çelişen dört köşesi halıyla kaplı odanın yan tarafında, meşeden yapılmış çalışma masasına doğru başıyla bir işaret yaptı. Masanın arkasındaki taş duvarda asılı olan askeri alay ve ulus bayrağıyla görünüş zenginleştirilmeye çalışılmıştı.</p>

  <p class="normal">"Nöbetçi asker listesi burada," dedi Quarry, ayağa kalktı ve masanın üst çekmecesini karıştırmaya başladı. Yıpranmış deri dosyayı masanın üstüne çarptı ve üstüne bir tane daha koydu. "Ve tutuklu listesi de. Şuan yüz doksan altı tane tutuklun var. Yuvarlak hesap iki yüz, birkaç tanesi hastalıktan ya da yasak bölgeye girmekten öldü."</p>

  <p class="normal">"İki yüz," dedi Grey. "Peki nöbetçi asker kışlasında kaç tane var?"</p>

  <p class="normal">"Tamı tamına seksen iki. Çalışan bunun yarısı." Quarry yeniden çekmeceye uzandı ve tıkaçlı kahverengi cam bir şişe aldı. Şişeyi salladı, şişenin çıkardığı sesi duydu ve alaylı bir şekilde gülümsedi.</p>

  <p class="normal">"İçkide teselliyi bulan tek kişi komutan değildir. Sarhoşların yoklama yapmada beceriksizdir. Bunu sana bırakacağım, bırakayım mı? Buna ihtiyacın olacak." Şişeyi geri koydu ve bir alt çekmeceyi çekti.</p>

  <p class="normal">"Resmi emirler ve kopyası burada. Evrak işleri, işlerin en kötüsüdür. İyi bir kâtibin varsa, gerçekten yapacak çok bir şey kalmıyor. Ancak şuan kâtibin yok; benim güzel yazan bir on başım vardı ama iki hafta önce öldü. Kendine bir tane yetiştir ve keklik ile Fransız altını avlamaktan başka bir işin kalmasın." Kendi şakasını kendisi gülüyordu; altın söylentisi, Fransalı Louis'in İskoçya'nın bu kısmında saygın olan kuzeni Charles Stuart'a sözde gönderdiği altınlardan geliyordu.</p>

  <p class="normal">"Tutuklular zorluk çıkarmıyor mu?" diye sordu Grey. "Çoğunluğunun Kuzey İskoçyalı II. James yanlıları olduğunu sanmıştım."</p>

  <p class="normal">"Öyleler. Ancak yeterince uysallar." Quarry sustu, pencereden dışarıya bakıyordu. Düzensiz adamlardan oluşan küçük bir sıra, karşı taraftaki tehlikeli taş duvarda bulunan bir kapıdan çıkıyorlardı. "Culloden'dan sonra bir kalpleri kalmadı," dedi gerçekçi bir şekilde. "Kasap Billy bunu gördü. Ve onları o kadar çok çalıştırıyoruz ki haylazlık yapmaya bile mecalleri kalmıyor."</p>

  <p class="normal">Grey başını onaylarcasına salladı. Ardsmuir Kalesi onarılıyordu, oraya hapsedilen İskoçlar'ın emeklerinden yararlanılıyordu. Ayağa kalktı ve camın yanında duran Quarry'ye eşlik etmek için yanına geldi.</p>

  <p class="normal">"Şimdi dışarıya çıkan işçi grubu tezek toplayacak." Quarry aşağıdaki grubu işaret etti. Bir düzine sakallı adam, korkuluk gibi sıralanmışlardı, bir aşağı bir yukarı yürüyen ve onları denetleyen kırmızı ceketli bir askerin önünde gönülsüzce dizilmişlerdi. Durumdan memnun olan asker bağırarak emir verdi ve eliyle dış kapıyı gösterdi.</p>

  <p class="normal">Tutuklu grubuna silahlı altı asker eşlik ediyordu, bir öne bir arkaya sıraya girmişlerdi ve yürüyüş düzenine göre silahlarını tutuyorlardı; onların şık görünüşleri bakımsız Kuzey İskoçyalılar ile tezat oluşturuyordu. Tutuklular yavaşça yürüyordu, yağmurun yırtık kıyafetlerini ıslattığı belliydi. Katırın çektiği yük arabası arkalarından gıcırdayarak ilerliyordu, içindeki tezek bıçakları parlıyordu.</p>

  <p class="normal">Quarry hesaplarken kaşlarını çattı. "Bazıları hasta olmalı. İşçi grubu on sekiz kişiden oluşuyor ve bıçaklardan dolayı, bir asker üç mahkûmdan sorumlu. Fakat tuhaftır ki birkaç tanesi kaçmayı denedi," diye ekledi pencereden geriye doğru dönerek. "Gidecek hiçbir yer yok oysaki." Masadan uzaklaştı, şöminenin önünde bulunan büyük zembili tekmeledi, içi koyu kahverengi yığınlarla doluydu.</p>

  <p class="normal">"Yağmur yağsa bile camı açık bırak," diye tavsiye etti. "Yoksa içerdeki tezek dumanı seni boğar." Örnek verircesine derin bir nefes aldı ve patlayacakmış gibi geri verdi. "Tanrım, Londra'ya geri döneceğim için öyle mutluyum ki!"</p>

  <p class="normal">"Yerel halk pek yok sanırım?" diye sordu Grey kuru bir şekilde. Quarry bir kahkaha attı, geniş kırmızı yüzü bu soruyu duyunca şaşkınlıkla kırıştı.</p>

  <p class="normal">"Halk mı? Benim sevgili dostum! Aşağı köyde bir ya da iki tane çok güzel kırmızı saçlı İrlandalı kız var. 'Halk' senin komutanlarla yaptığın toplantılardan oluşuyor. Onlardan da dört tane var ve hatta biri küfretmeden konuşma yeteneğine bile sahip, ayrıca emir erin ve bir de sana bağlı mahkûm var."</p>

  <p class="normal">"Bir mahkûm mu?" Grey bakışlarını incelediği kayıt defterinden yukarıya kaldırdı, sarı kaşı merakla kalkmıştı.</p>

  <p class="normal">"Ahh, evet." Quarry ofiste huzursuz olmuşçasına sinsi sinsi dolaşıyordu, gitmek için acelesi vardı. Arabası bekliyordu; sadece yerini devretmek ve formalite icabı emirleri vermek için kalmıştı. Aniden durdu, Grey'e bakıyordu. Dudağının bir köşesi yukarı doğru kıvrılmıştı, bu gizli espri hoşuna gitmişti.</p>

  <p class="normal">"Kızıl Jamie Fraser'ı duymuşsundur sanırım?"</p>

  <p class="normal">Grey kaskatı kesildi ama yüzünü mümkün olduğunca ifadesiz tutmaya çalıştı.</p>

  <p class="normal">"Çoğu kişinin duyduğunu sanıyorum," dedi soğuk bir şekilde. "Ayaklanma sırasında adı çıkmış bir kişi."</p>

  <p class="normal">Quarry hikâyeyi duymuş, lanet olsun! Hepsini mi yoksa ilk kısmını mı?</p>

  <p class="normal">Quarry'nin dudakları hafiften seğiriyordu ama sadece başını 'evet' anlamında salladı.</p>

  <p class="normal">"Bir hayli. Evet, bizim elimizde. Buradaki tek kıdemli II. James komutanı; Kuzey İskoçyalı mahkûmlar ona şefleri gibi davranıyor. Sonuç olarak, tutukluları kapsayacak bir olay meydana gelirse, ki olacağına dair sizi temin ederim, onların sözcüsüymüş gibi davranacak." Quarry oturdu, çoraplı olan ayaklarına uzun süvari çizmelerini giyiyordu.</p>

  <p class="normal">"<span class="ideitalik">Seumas, mac an fhear</span>, diyorlar ya da sadece <span class="ideitalik">Mac Dubh</span>. Siz Gaelce konuşabiliyor musunuz? Ben konuşamıyorum. Grissom konuşabiliyor ve anlamının <span class="ideitalik">Esmer olanın oğlu James</span> olduğunu söyledi. Nöbetçi askerlerinin yarısı ondan korkuyor. Şeytanın ta kendisi olduğunu söylüyorlar. Şimdi zavallı bir şeytan!" Quarry öfkeyle homurdandı, ayağını çizmesinin içine sokmaya çalışıyordu. İyice oturması için ayağını bir kez yere vurdu ve ayağa kalktı.</p>

  <p class="normal">"Tutuklular soru sormadan ona itaat ediyor ama o onlara onay vermeden emirlerini uygula, yoksa avludaki hikâyelerde sen de yer alırsın. İskoçyalılar ile çok vakit geçirdin mi? Ahh, evet, erkek kardeşinin alayı ile Culloden'da savaşmıştın, değil mi?" Quarry nasıl unutmuş olduğunu vurgulamak için sahte bir tavırla kaşını kaldırdı. Bu adama lanet olsun! Hepsini duymuş.</p>

  <p class="normal">"O zaman bir fikriniz var. İnatçılık bunu tarif etmeye yetmeyebiliyor." Elini şöyle bir salladı, sanki inatçı İskoçlar'dan oluşan bütün askeri birliği kovuyordu.</p>

  <p class="normal">"Şöyle söyleyeyim," Quarry konuşmayı kesti, bundan zevk alıyordu, "Fraser'ın iyi niyetine ihtiyacın olacak ya da en azından onun işbirliğine. Sorunları konuşmak için ben haftada bir kez onunla akşam yemeği yiyordum ve çok iyi bir şekilde de cevapları alıyordum. Aynı işi sen de denemelisin."</p>

  <p class="normal">"Yapabileceğimi düşünüyorum." Grey'in ses tonu soğuktu ama her iki yanındaki elleri sıkı sıkıya kenetlenmişti. Anca cehennemde buz salkımı olduğunda Jamie Fraser'ı akşam yemeğine çağırıyordu!</p>

  <p class="normal">"O eğitimli bir adam," diye Quarry konuşmaya devam ediyordu, fesatlıkla parlayan gözleri Grey'in yüzüne odaklanmıştı. "Komutanlarla konuşmaktan çok daha ilginç. Satranç bile oynuyor. Arada sırada oynarsın, değil mi?"</p>

  <p class="normal">"Arada sırada." Karın kasları öyle kasılmıştı ki zar zor nefes alıyordu. Bu inatçı aptal konuşmayı kesip gitmeyecek miydi?</p>

  <p class="normal">"Evet, bunu sana bırakıyorum." Sanki Grey'in dileği kabul olmuş gibi Quarry peruğunu sağlam bir şekilde taktı, sonra kapıdaki askılıktan pelerinini aldı ve havalı bir biçimde omuzlarına yerleştirdi. Kapıya doğru yürüdü, şapkası elinde geriye döndü.</p>

  <p class="normal">"Ahh, bir şey daha. Eğer tek başına Fraser ile akşam yemeği yersen, sırtını ona sakın dönme." Saldırgan ifade Quarry'nin yüzünden çekilmişti; Grey kaşlarını çatarak ona bakıyordu ama bu uyarının şaka olduğunu anlatan bir ifade de yoktu.</p>

  <p class="normal">"Demek istiyorum ki," dedi Quarry birden ciddileşerek. "Zincirli ama zincirle bir adamı boğmak çok kolay. Ve o çok iri bir arkadaş, Fraser."</p>

  <p class="normal">"Biliyorum." Grey yanaklarına kanın hücum ettiğini hissedebiliyordu. Bunu saklamak için arkasını döndü, yarı açık camdan içeriye giren soğuk havanın çehresini okşamasına izin verdi. "Kesinlikle," dedi yağmurun yıkadığı toprağa bakarak, "eğer dediğiniz gibi zeki bir adamsa, hapishanenin ortasında bana saldıracak kadar aptal da değildir? Bundaki amacı ne olabilir ki?"</p>

  <p class="normal">Quarry cevap vermedi. Bir müddet sonra Grey arkasını döndüğünde, Quarry'nin ona düşünceli bir şekilde baktığını gördü. Al yanaklı yüzündeki gurur yok olmuştu.</p>

  <p class="normal">"Zekası var," dedi Quarry yavaşça. "Ve diğer şeyler de var. Ancak belki de sen, nefreti ve umutsuzluğu yakından görmek için çok gençsin. Son on senedir İskoçya'da bunun mücadelesi veriliyor." Başını yana eğdi, on beş yıllık tecrübeyle bulunduğu noktadan Ardsmuir'in yeni müdürünü inceliyordu.</p>

  <p class="normal">Binbaşı Grey çok gençti, yirmi altıdan fazlasını göstermiyordu; açık tenli yüzü ve kız gibi kirpikleri de onu kendi yaşından daha genç gösteriyordu. Ayrıca ortalama birinden birkaç santim daha kısaydı ve sağlam yapılıydı.</p>

  <p class="normal">"Birçok şeyden haberdarım, albay," dedi Grey sakin bir tavırla. Quarry, tıpkı kendisi gibi iyi bir ailenin oğluydu ama ondan üstün rütbeliydi; öfkesine hâkim olmak zorundaydı.</p>

  <p class="normal">Quarry'nin parlak ela gözleri şüpheyle ona bakıyordu. "Sanırım."</p>

  <p class="normal">Ani bir hareketle şapkasını başına koydu. Yanağındaki koyu kırmızı yara izine dokundu; onu Ardsmuir'e sürgün olarak gönderen rezil bir düellonun hatırasıydı.</p>

  <p class="normal">"Tanrı bilir, buraya gönderilmek için ne yaptın, Grey," dedi başını iki yana sallayarak. "Fakat senin hatırın için, umarım bunu hak etmişsindir! Sana iyi şanslar!" Ve mavi pelerinini savurarak gitti.</p>

  <p class="ortayazi">***</p>

  <p class="normal">"Bildiğin bir şeytan, bilmediğin bir şeytandan daha iyidir," dedi Murdo Lindsay ve sıkıntılı bir şekilde başını iki yana salladı. "Yakışıklı Harry o kadar da kötü değildi."</p>

  <p class="normal">"Hayır, değildi," diye onayladı Kenny Lesley. "Ama o geldiği zaman sen burada olursun, değil mi? Şu bok suratlı Gulyabani'den daha iyi, değil mi?"</p>

  <p class="normal">"Öyle," dedi Murdo ve boş boş baktı. "Ne demek istiyorsun, adamım?"</p>

  <p class="normal">"Eğer Yakışıklı, Gulyabani'den daha iyiyse," diye açıklama yapıyordu Lesley sabırlı bir şekilde, "o zaman Yakışıklı bizim bilmediğimiz şeytan oluyor ve Gulyabani de bildiğimiz ama buna rağmen, Yakışıklı daha iyi ve bu yüzden sen haksızsın."</p>

  <p class="normal">"Ben mi?" bu sebep karşısında az da olsa çaresizce sersemleyen Murdo Lesley'ye öfkeli bir şekilde baktı. "Hayır, haksız değilim!"</p>

  <p class="normal">"Haksızsın," dedi Lesley, sabrını kontrol edemiyordu. "Sen her zaman yanılıyorsun, Murdo! Hiç haklı olmadığın bir konuda neden tartışıyorsun?"</p>

  <p class="normal">"Tartışmıyorum!" diye itiraz etti Murdo, öfkeliydi. "Başka bir alternatifi olmayan bir konuda bana itiraz ediyorsun."</p>

  <p class="normal">"Sadece haksız olduğun için, adamım!" dedi Lesley. "Eğer haklı olsaydın, tek kelime bile etmezdim."</p>

  <p class="normal">"Haksız değilim! En azından böyle olduğunu sanmıyorum," diye mırıldandı Murdo, söylediği şeyi tam olarak hatırlayamıyordu. Döndü, köşede oturan iri bedene yalvarıyordu. "Mac Dubh, haksız mıyım?"</p>

  <p class="normal">Uzun adam gerindi, hareket edip kahkaha atarken zincirleri de ona uyum sağlıyordu.</p>

  <p class="normal">"Hayır, Murdo, haksız değilsin. Ama bir süre için bile olsa haklı olduğunu da söyleyemeyiz. Yeni Şeytan'ın neye benzediğini görene kadar, değil mi?" Lesley'nin kaşlarının daha fazla tartışma için yukarı kalktığını görünce sesini yükseltti ve odaya seslendi. "Yeni müdürü gören var mı? Johnson? MacTavish?"</p>

  <p class="normal">"Ben gördüm," dedi Hayes ve memnun bir şekilde ellerini ısıtmak için ateşe doğru uzattı. Büyük hücrede sadece bir tane şömine vardı ve bir seferde, altıdan fazla kişiyi önünde barındıramıyordu. Diğer kırk kişi acı soğukta duruyor, ısınmak için küçük gruplar halinde yan yana sarılıp çömeliyorlardı.</p>

  <p class="normal">Sonuç olarak anlaşma şöyleydi, her kim hikâye anlatır ya da şarkı söylerse konuştuğu sürece şöminenin yanında duracaktı. Mac Dubh bunun ozan hakkı olduğunu söylemişti, eski kaleye ozanlar geldiğinde beyin konukseverliğinin şerefine onlara sıcak yer ve bolca yiyecek ile içecek verilir demişti. Burada ayıracak yemek ya da içecek hiç yoktu ama sıcak yer mevcuttu.</p>

  <p class="normal">Hayes rahatlayarak gözlerini kapadı ve ellerine sıcaklık temas ettikçe yüzüne de mutlu bir gülümseme yayıldı. Gelen sabırsız seslerden dolayı gözlerini açtı ve konuşmaya başladı.</p>

  <p class="normal">"Onu arabasından inip içeriye girdiği zaman ve sonra da mutfaktan tatlı tabağını getirdiğim zaman gördüm; o ve Yakışıklı Harry gevezelik ediyordu." Hayes düşünürken kaşlarını çattı. "Sarışın biri. Uzun sarı saçları mavi bir kurdele ile bağlıydı. Bir kız gibi iri gözleri ve uzun kirpikleri vardı." Dinleyicilerine yan yan bakıyor, şakadan kur yaparcasına kısa fırça gibi kirpikleriyle göz kırpıyordu.</p>

  <p class="normal">Kahkahaların onu cesaretlendirmesiyle, yeni müdürün kıyafetlerini tarif etmek için konuşmaya devam ediyordu – "Bir bey kadar şıktı, konak arabası ve uşağını da anlatıyordu "dili yanmış Sassenachlar'dan biri gibi konuşuyordu," yeni adamın konuşmasını duymuş kadar olmuşlardı.</p>

  <p class="normal">"Neyin ne olduğunu biliyormuş gibi sert ve hızlı konuşuyor," dedi Hayes, şüpheyle başını iki yana sallayarak. "Fakat çok genç, memeden kesilen bebeklerden pek büyükmüş gibi görünmüyor ama bakışlarından daha büyük olduğunu anladım."</p>

  <p class="normal">"Evet, minik bir arkadaşmış, küçük Angus'tan daha küçük," diye lafa karıştı Baird, başıyla şaşkınlıkla kendine bakan Angus MacKenzie'yi gösteriyordu. Angus babasının yanında Culloden'da savaştığı zaman on iki yaşındaydı. Neredeyse yarı hayatını Ardsmuir'de geçirmişti, hapishane yemeklerinden dolayı çok fazla büyüyememişti.</p>

  <p class="normal">"Evet," diye onayladı Hayes, "ama o kendine daha iyi bakıyor; omuzlar dik ve kıçı da tüfek harbisi gibi."</p>

  <p class="normal">Bu benzetme kahkaha tufanına ve ağzı bozuk yorumların yapılmasına sebep olmuştu. Hayes yerini Ogilvie'ye verdi, Donibristle beyi ve bencil adamın kızı ile ilgili uzun ve küfürlü hikâyeleri biliyordu. Hayes öfkelenmeden şöminenin önünden kalktı ve adet olduğu üzere Mac Dubh'ın yanına oturdu.</p>

  <p class="normal">Mac Dubh şömine yanına hiç geçmezdi, hatta okuduğu kitaplardan öğrendiği uzun hikâyeleri (<span class="ideitalik">Roderick Random'ın Maceraları, Tom Jones</span> ya da herkesin gözdesi olan <span class="ideitalik">Robinson Crusoe</span>) onlara anlattığı zamanlarda bile. Uzun bacaklarını yerleştirecek bir yer isteyen Mac Dubh, her zaman herkesin onu duyabildiği köşesinde otururdu. Lakin ateşin başındakiler tek tek kalkıp, yanına oturduğu zaman kıyafetlerindeki sıcaklığı ona verirlerdi.</p>

  <p class="normal">"Yarın yeni müdür ile konuşabileceğini düşünüyor musun, Mac Dubh?" diye sordu Hayes yanına otururken. "Tezek kesiminden gelen Billy Malcolm ile karşılaştım ve bana, onların hücresindeki sıçanların olağanüstü bir şekilde büyüdüğünü söyledi. Onlar uyurken bu hafta altısı ısırılmış, ikisi de iltihap kapmış."</p>

  <p class="normal">Mac Dubh başını iki yana salladı ve çenesini kaşıdı. Haftalık izleyicisi Harry Quarry'nin önünde ustura kullanmaya izni vardı ama en son tıraş olmasından bu yana beş gün geçmişti ve çenesi kızıl kirli sakallarla kaplanmıştı.</p>

  <p class="normal">"Bir şey diyemem, Gavin," dedi. "Quarry yeni arkadaşa anlaşmamızı anlatacağını söyledi ama yeni adam kendi yoluna bakabilir, değil mi? Eğer onu görebilirsem, sıçanlardan da bahsedebilirim. Fakat Malcolm da Morrison'dan gelip iltihaplıları görmesini isteyebilir?" Hapishanede doktor yoktu, iyileştirme yeteneği olan Morrison, Mac Dubh'un ricası üzerine hastalara ya da yaralılara bakmak için hücreden hücreye dolaşmasına nöbetçi askerler tarafından izin veriliyordu.</p>

  <p class="normal">Hayes başını iki yana salladı. "Fazlasını söylemek için zamanı yoktu, sanırım uygun adım yürüyorlardı."</p>

  <p class="normal">"En iyisi Morrison'ı yollayayım," diye karar verdi Mac Dubh. "Orada biri var mı yok mu diye Billy'ye sorabilir." Büyük gruplar halinde mahkûmların tutulduğu dört ana hücre vardı. Morrison'ın ziyaretçileri, taş taşıyan ve yandaki kırda tezek kesen çalışma grubuna karışan adamlar vasıtasıyla söylenenler hemen yayılıyordu.</p>

  <p class="normal">Çağrıldığında Morrison hemen geldi, tutukluların dama oyunu için kullandığı kesilmiş sıçan kafalarından dördünü cebe indirdi. Mac Dubh oturduğu sıranın altını yokladı ve kıra gittiği zaman taşıdığı bez torbayı çekti.</p>

  <p class="normal">"Oo, lanet olası deve dikeni artık olmasın," diye itiraz etti Morrison ve Mac Dubh çantasını karıştırırken yüzünü buruşturduğunu gördü. "Bu şeyleri onlara yediremiyorum; sürekli bana onları bir inek ya da bir domuz olarak mı gördüğümü sorup duruyorlar."</p>

  <p class="normal">Mac Dubh dikkatlice bir avuç bitki sapını yere koydu ve iğne batan parmaklarını emdi.</p>

  <p class="normal">"Emin olmak gerekirse domuz gibi inatçı oluyorlar," dedi. "Bu sadece Meryem Ana dikeni. Daha sana bunu ne kadar anlatmam lazım, Morrison? Bu deve dikenlerini al ve yapraklarını, saplarını iyice ez, eğer yulaf ekmeğinin üzerine sürüp yenmek için fazla tırtıklı olursa, onlardan bir çay yap ve onlara içir. Onlara domuzların çay içtiğini görmek istediğimi söyle."</p>

  <p class="normal">Morrison'ın kırışık yüzü neşeyle aydınlandı. Yaşlı bir adam olmasına rağmen inatçı hastalarla nasıl başa çıkacağını çok iyi biliyordu, sadece bunun eğlence kısmından şikâyet ederdi.</p>

  <p class="normal">"Evet, şey, onlara hiç dişsiz bir inek gördünüz mü diye de sorayım mı?" dedi, sarkmış yeşillikleri kendi yığınının içine koyarken içi rahatlamıştı. "Ancak gelecek sefer Joel McCulloch'a dişlerinizi gösterseniz iyi olur. İçlerinde en kötüsü o, çünkü bitkilerin iskorbütü tedavi edeceğine inanmıyor."</p>

  <p class="normal">"Ona, eğer deve dikenlerini yemediğini duyarsam," diye konuşmaya başladı Mac Dubh ve mükemmel dişlerini gösterdi, "onu kıçından ısıracağımı söyle."</p>

  <p class="normal">Morrison eğlenmişçesine bir ses çıkardı ve ilaç yapmak için birkaç bitkiyi ve merhemi bir araya getirmeye gitti.</p>

  <p class="normal">Mac Dubh bir anlığına rahatladı, etrafta bir sıkıntı olup olmadığından emin olmak için odaya bir göz attı. Şu anda bir düşmanlık vardı; Bobby Sinclair ve Edwin Murray ile olan sorun bir hafta önce yaşanmıştı ama arkadaş olmadıkları zamanlarda da aralarındaki mesafeyi koruyorlardı.</p>

  <p class="normal">Gözlerini kapattı. Yorgundu, bütün gün taş taşımıştı. Birkaç dakika içinde akşam yemeği gelecekti – yarım fıçı yulaf ezmesi ve bölünmüş biraz ekmek, eğer şanslılarsa azcık yulaf lapası – ve muhtemelen, yemekten sonra birçoğu uyuyacaktı. Bu anlarda içerdekiler birkaç dakikalığına da olsa onu huzurlu ve yalnız bir halde bırakıyorlardı.</p>

  <p class="normal">Onların hayatları için önemli olan yeni müdürü düşünmek için bile vakti yoktu. Genç demişti Hayes. Bu iyi de olabilirdi kötü de. Ayaklanmada savaşan yaşlı kişiler Kuzey İskoçyalılar'a karşı ön yargılı oluyordu – onu zincire vuran Bogle Cope ile birlikte savaşmıştı. Alışık olmadığı işi yapmaya çalışan korkak genç bir asker, huysuz yaşlı albaylardan daha sert ve acımasız olabilirdi. Bekleyip görmekten başka yapacak bir şeyi yoktu.</p>

  <p class="normal">İç çekti ve oturma pozisyonunu değiştirdi – on ikinci kez – kelepçeler yüzünden rahatsız olmuştu. Sinirli bir şekilde yer değiştirdi, bir bileği sıranın kenarına küt diye çarptı. Yeterince iri olduğundan, zincirlerin ağırlığı ona çok fazla sıkıntı vermiyordu ama çalışma yüzünden bilekleri çok kötü kızarmıştı. En kötüsü ise kollarını kırk beş santimden fazla açamamaktı; bu ona acı veriyordu, göğüs kaslarının derinliklerinde parçalanırcasına bir hisse sebep oluyordu ve bu, sadece onu uyurken rahat bırakıyordu.</p>

  <p class="normal">"Mac Dubh," dedi arkasından bir ses. "Kulağına bir şey söyleyebilir miyim?" Yanında tüneyen Ronnie Sutherland'ı görmek için gözlerini açtı, ateşin zayıf parlaklığında yüzü dikkatliydi ve tilki gibi görünüyordu.</p>

  <p class="normal">"Evet, Ronnie tabii ki." Kendini doğrulttu ve hem zincirlerini hem de aklını meşgul eden yeni müdür hakkındaki düşünceleri bir kenara bıraktı.</p>

  <p class="ortayazi">***</p>

  <p class="normal"><span class="ideitalik">Sevgili anneciğim,</span> John Grey gecenin geç saatinde yazıyordu.</p>

  <p class="normal1">Yeni yerime sağ salim geldim ve rahat gibi görünüyor. Benden önce burada görevli olan Albay Quarry – Clarence Dükü'nün yeğeni, hatırladın mı?– beni iyi karşıladı ve görevimi bana anlattı. Çok kibar bir uşağım var ve İskoçya en başta biraz tuhaf geldi ama bu deneyimi ilginç bulacağımdan eminim. Kâhya 'sakatat yahnisi' diye açıkladığı akşam yemeğini önüme koydu. Yemeği incelediğimde, içinde koyunun iç organlarının olduğunu anladım, ayrıca yulaf ve ne olduğu belli olmayan pişmiş etle doluydu. İskoçya halkının saygın ve lezzetli bir yemeği olduğuna dair bana güvence verilmesine rağmen, yemeği mutfağa gönderdim ve basit bir haşlanmış koyun eti yemeği rica ettim. Böylece ilk mütevazılığımı yapmış oldum, buradaki yemekten ve uzun süren yolculuktan – ki bunun ayrıntılarını bir sonraki mektubumda anlatacağım – dolayı yorgunum. Artık uyumam gerektiğini düşünüyorum, etrafımdakileri anlatmayı daha sonraya bırakıyorum – karanlık olduğundan şu an bunlara da tam anlamıyla alışamadım – bu da gelecek sefere demek oluyor.</p>

  <p class="normal">Durdu, tüy kalemi hafifçe kâğıda vurdu. Vurduğu yerde küçük bir mürekkep lekesi kalmıştı ve dalgın bir şekilde sivri ucun oluşturduğu lekeyi çizgilerle birleştirdi.</p>

  <p class="normal">George'u sormaya cesareti var mıydı? Bunu doğrudan soramazdı ama annesinin son zamanlarda Leydi Everett ile karşılaşıp karşılaşmadığını sorabilir ve onun oğlunu hatırlatmak istediğini de söyleyebilir miydi? Derin bir iç çekti ve başka bir noktaya değindi. Hayır. Onun dul annesi durumdan habersizdi ama Leydi Everett'ın eşi askeriyeyle hareket ediyordu. Erkek kardeşinin nüfuzu söylentileri bastırabilecekti ama yine de Lord Everett işin içinde bir bit yeniği olduğunu anlayabilir ve sonuca varmak için yeterince çabuk hareket edebilirdi. Eşine George hakkında mantıksız bir şey söyleyebilir ve Leydi Everett'dan da annesi duyabilirdi... Yaşlı dul Kontes Melton bir aptal değildi.</p>

  <p class="normal">Onun bir yüz karası olduğunu çok iyi biliyordu; üstlerinin emrinde olan yetenekli genç komutanlar, tutukluların bulunduğu küçük önemsiz kalenin onarımını denetlemek için İskoçya'nın sınırına gönderilmezdi. Fakat erkek kardeşi Harold, annesine sorunun talihsiz bir gönül ilişkisi olduğunu söylemiş, bununla ilgili daha fazla soru sormaması gerektiğini büyük bir nezaketsizlikle ima etmişti. Annesi muhtemelen onun albayının karısıyla yakalandığını ya da odasında bir fahişe tuttuğunu düşünüyordu.</p>

  <p class="normal">Talihsiz bir gönül ilişkisi! Ümitsiz bir şekilde gülümsedi ve kalemini eğdi. Belki Hal durumu açıklama konusunda düşündüğünden daha duyarlıydı. Ancak Culloden'da Hector öldüğünden beri onun bütün işleri talihsizdi.</p>

  <p class="normal">Culloden'ı hatırlayınca Fraser yeniden aklına gelmişti; bütün gün düşünmemeye çalıştığı konu buydu. Kayıt defterinden tutuklularının adlarının bulunduğu dosyaya baktı ve dudağını ısırdı. Dosyayı açıp isimlere bakmak için içi gidiyordu ama neye göre bakacaktı? Kuzey İskoçya'da James Fraser adında birçok kişi olabilirdi ama sadece bir kişi Kızıl Jamie olarak biliniyordu.</p>

  <p class="normal">Sıcak dalgası bedenini sararken, ateşinin yükseldiğini hissediyordu ama tamamen yanmıyordu. Buna rağmen ayağa kalktı ve camın yanına gitti, soğuk havayı ciğerlerine çekti, sanki soğuk hafızasını temizleyecekti.</p>

  <p class="normal">"Affedersiniz, efendim ama yatağınızın şimdi ısıtılmasını ister misiniz?" Arkasından gelen İskoç aksanı onu şaşırtmıştı, arkasına döndü ve özel odasına açılan kapının aralığında, kışlasında görevli olan bir tutuklunun dağınık saçlı başını gördü.</p>

  <p class="normal">"Ahh! Şey, evet. Teşekkürler... MacDonell?" dedi şüpheyle.</p>

  <p class="normal">"MacKay lordum," diye düzeltti adam kızgınlık belirtisi olmadan ve sonra ortadan kayboldu.</p>

  <p class="normal">Grey iç çekti. Bu gece yapılacak bir şey yoktu. Çalışma masasına geri geldi ve dosyaları kaldırmak için onları toparladı. Kayıt defterinden aldığı çıkıntılı nesne, eski şövalyelerin düşmanlarının başlarını ezdiği çivili gürzlerden birine benziyordu. Bunlardan bir tane yutmuş gibi hissediyordu ama bu, yarı pişmiş koyun etinin sebep olduğu hazımsızlıktan başka bir şey değildi.</p>

  <p class="normal">Başını iki yana salladı, mektubu kendine doğru çekti ve aceleyle imzaladı.</p>

  <p class="normal">"<span class="ideitalik">Sevgilerimle, itaatkâr oğlunuz John Wm. Grey</span>." İmzasının üzerine kum serpti, mektubu yüzüğüyle mühürledi ve sabaha postalanmak üzere kenara koydu.</p>

  <p class="normal">Ayağa kalktı, tereddütlüydü ve odasının karanlık yerlerine baktı. Büyük, soğuk ve çorak bir odaydı, geniş bir masa ve bir çift sandalye vardı. Ürperdi; şöminedeki tezek kalıplarının sönük ateşi, dondurucu soğuğun pencereden içeriye sızdığı büyük odayı çok az ısıtıyordu.</p>

  <p class="normal">Bir kez daha tutuklu listesine baktı. Sonra eğildi, masanın alt çekmecesini açtı ve kahverengi cam şişeyi aldı. Mumu söndürdü ve şöminenin loş parlaklığında yatağına gitti.</p>

  <p class="ortayazi">***</p>

  <p class="normal">Yorgunluğun viskinin verdiği keyfe karışmasıyla hemen uykuya dalmalıydı ama uyku uzakta durmaya devam ediyor, bir yarasa gibi başında süzülüyor ama asla konmuyordu. Her seferinde kendini bir rüyadaymış gibi hissediyordu. Carryarrick'teki ormanda olanlar gözlerinin önüne geliyordu. Bir kez daha ter içinde kalmış, kalbi kulaklarında atıyordu.</p>

  <p class="normal">O zamanlar on altı yaşındaydı, ilk savaşının verdiği heyecan vardı. Daha rütbesi verilmediğinden erkek kardeşi Hal onunla alay ediyordu, yakında askerliğin de tadına bakmış olacaktı.</p>

  <p class="normal">Prestonpan'da, General Cope'a katılmak için yollarının üzerindeki karanlık İskoç ormanının yakınlarında bir yerde kamp kurdukları zaman, John uyuyamayacak kadar heyecanlı hissediyordu. Acaba savaş nasıl bir şeydi? Cope büyük bir generaldi, Hal'ın bütün arkadaşları böyle söylüyordu ama ateşin etrafında oturan askerler, vahşi Kuzey İskoçyalılar ve onların lanet olası pala kılıçları hakkında korkunç hikâyeler anlatmıştı. Korkunç Kuzey İskoçya saldırısıyla yüzleşmeye cesareti var mıydı?</p>

  <p class="normal">Hector'a bile korktuğunu söylemeyi düşünemiyordu. Hector onu seviyordu. Hector yirmi yaşındaydı, uzun boylu ve kaslıydı. Üsteğmen rütbesi ve Fransa'daki savaştan cesur hikâyelerle dönen, korkusuz biriydi.</p>

  <p class="normal">O zamanlar böyle davranma sebebinin, Hector'a özenmek mi yoksa sadece onu etkilemek mi olduğunu şimdi bile bilemiyordu. Her durumda, ormanda Kuzey İskoçyalı birini görüp onun ilanlardaki ünlü Kızıl Jamie Fraser olduğunu anladığında, onu öldürmeye ya da esir almaya karar vermişti.</p>

  <p class="normal">Yardım istemek için kampa geri dönme fikri aklına gelmişti ama adam yalnızdı – ya da en azından John onun yalnız olduğunu düşünüyordu – ve hiçbir şeyin farkında olmadığı da açıktı, bir ağaç kütüğünün üstüne oturmuş, bir parça ekmek yiyordu.</p>

  <p class="normal">Bu yüzden, bıçağını kemerinden çekti ve kızıl kafanın parladığı yere doğru ormanın içinde sessizce ilerlemeye başladı. Tuttuğu kabza kaygandı, aklı zafer görüntüleri ve Hector'un övgüleriyle doluydu.</p>

  <p class="normal">Fakat bunun yerine bıçağı hedefi sıyırıp geçerken parlayarak düştü, kolu İskoçyalı'yı boğmak için boynuna sıkı sıkı sarılmıştı ve sonra...</p>

  <p class="normal">Lord John Grey yatağından fırladı, hatırlamayla ateşi yükselmişti. Beraber yere düşmüşler, koyu meşe yapraklarının hışırtısı içinde yuvarlanmışlardı. Bıçak için boğuşuyor, çırpınıyor ve savaşıyorlardı, kendi hayatı için diye düşünmeye başlamıştı.</p>

  <p class="normal">İlk başta İskoç onun altındaydı, sonra her nasıl olduysa tersine dönmüştü olanlar. Bir keresinde büyük bir yılana dokunmuştu, amcasının bir arkadaşı Hindistan'dan getirmişti, bir pitondu ve bu da onun gibi bir şeydi; Fraser'ın dokunuşu, kıvrak, düzgün ve korkunç derecede güçlüydü, güçlü bir mengene gibi hareket ediyordu ve asla nerede olacağı tahmin edilemiyordu.</p>

  <p class="normal">Aşağılayıcı bir şekilde yüzü yapraklarının içindeydi, bileği korkunç bir şekilde arkaya kıvrılmıştı. Korku nöbetiyle, yakında öleceğine kendini inandırmıştı. Yakalanan kolunu bütün gücüyle çekmeye çalışmıştı ve bir anlığına, onu hissiz bırakan korkunç bir acıyla kolu kırılmıştı.</p>

  <p class="normal">Dakikalar sonra kendine gelmişti. Bir ağaca dayanmış, acımasız Kuzey İskoçyalı grubun oluşturduğu bir halkayla yüz yüzeydi, hepsinde de pelerin vardı. O halkanın ortasında Kızıl Jamie Fraser ve bir tane de kadın bulunuyordu.</p>

  <p class="normal">Grey dişlerini sıktı. Lanet olası kadın! Eğer işin içinde o olmasaydı, Tanrı bilir daha sonra ne olurdu. Ne olduysa o kadın konuştuğu zaman olmuştu. Konuşmasından bir İngiliz hanımefendisi olduğu açıktı ve kadının, bu ahlaksız Kuzey İskoçyalılar'ın bir rehinesi olduğu sonucuna varmıştı, şüphesiz tecavüz etmek için kaçırmışlardı. Herkes Kuzey İskoçyalılar'ın tecavüz etmeye düşkün olduklarını ve İngiliz hanımefendilerinin namusunu kirletmekten zevk aldıklarını söylüyordu; aksi nasıl düşünülebilirdi ki!</p>

  <p class="normal">Ve on altı yaşında, yiğitlik ve soyluluk fikirleriyle dolu olan Lord John Grey yaralı, titriyordu. Kırık kolunun acısıyla savaşırken, bir yandan da kadını kötü kaderinden kurtarmak için pazarlık etmeye çalışıyordu. Uzun boylu ve onunla dalga geçen Fraser, onunla bir somon balığı gibi oynuyordu. Erkek kardeşinin alayının durumunu ve güçlerini öğrenmek için onu zorlayarak, gözlerinin önünde kadını yarı yarıya soymuştu. Ve o her şeyi anlattığında, Fraser kahkaha atarak kadının onun eşi olduğunu söylemişti. Hepsi gülüyordu; şimdi bile hafızasında İskoçlar'ın küfürbaz neşeli seslerini duyabiliyordu.</p>

  <p class="normal">Grey döndü, alışık olmadığı yatakta huzursuzca yer değiştirdi. En kötüsü de Fraser onu öldürmek nezaketinde bulunmamış, onun yerine sabahleyin arkadaşlarının onu bulabileceği şekilde bir ağaca bağlamıştı. Bu arada Fraser'ın adamları kampı ziyaret etmiş – onlara verdiği bilgiler doğrultusunda! – ve onların Cope'a götürdükleri bombardıman topunu etkisiz hale getirmişlerdi.</p>

  <p class="normal">Tabii ki herkes neyin ne olduğunu öğrenmişti, yaşı ve rütbesiz olmasından dolayı affedildiğinde, herkes onu dışlamış ve küçük görmüştü. Kimse onunla konuşmuyordu, sadece erkek kardeşi ve Hector. Sadık Hector.</p>

  <p class="normal">İç çekti, yanağını yastığa sürtüyordu. Hâlâ Hector'u görebiliyordu, aklındaydı. Siyah saçlı, mavi gözlü ve güler yüzlü. Hector'un Culloden'da ölmesinin üzerinden on yıl geçmişti; bir İskoç palasıyla parçalara ayrılmıştı ve John hâlâ bazı zamanlar şafak vaktinde uyanıp Hector'un dokunuşunu hissederdi.</p>

  <p class="normal">Ve şimdi. İskoçlar'ın ve onların cırlak sesleriyle çevrili olduğu bu yerden korkuyordu. Onların Hector'a yaptıklarını hatırladığında kendini kaybediyordu. Fakat asla ve asla James Fraser ile görüşmeyeceğini düşünüyordu.</p>

  <p class="normal">Şöminedeki tezek giderek sıcak bir kora, sonra da soğuk bir küle dönüştü. Penceredeki manzara zifiri karanlıktan, yağmurlu İskoç şafağının kasvetli grisine büründü. Ve John Grey hâlâ uykusuzdu, yanan gözleri üstündeki dumandan kararmış kirişe odaklanmıştı.</p>

  <p class="ortayazi">***</p>

  <p class="normal">Grey sabahleyin dinlenmemiş bir halde kalktı ama zihnen hazırdı. O buradaydı. Fraser buradaydı. O adamı ara sıra görmek zorundaydı – bir saat içinde toplanan tutuklulara konuşma yapacaktı ve bundan sonrada düzenli olarak onu denetleyecekti – ama onunla özel olarak görüşme yapmayacaktı. Bu adamı kendinden uzakta tutarsa, hatıralarını da uzakta tutabilirdi. Tabii hislerini de.</p>

  <p class="normal">İlk başta, bir süreliğine onu uyanık tutan geçmişteki öfke ve utanmaydı ama daha sonra, onu şafağa kadar uyanık tutan şey şu anki durumu olmuştu. Yavaşça Fraser'ın artık onun tutuklusu olduğunu fark ediyordu; artık ona eziyet eden biri değildi, sadece bir tutukluydu ve diğerleri gibi tamamen onun merhametine kalmıştı.</p>

  <p class="normal">Uşağını çağırmak için zili çaldı ve havanın nasıl olduğunu görmek için pencerenin yanına gitti, çıplak ayağının altındaki soğuk taştan dolayı üşüyordu.</p>

  <p class="normal">Yağmurlu olması şaşırtıcı değildi. Aşağıdaki avluda tutuklular çoktan işçi gruplarına bölünmüş, iliklerine kadar ıslanmışlardı. Gömleğiyle titreyen Grey başını içeriye çekti ve camı aralık bıraktı; bu boğularak ölmek ve sıtmadan ölmek arasında yapılan hoş bir tercihti.</p>

  <p class="normal">Pencere aydınlanıp yağmur damlaları cama çarpmaya başladığında, intikam hayali yatakta onun silkinmesine sebep olmuştu; Fraser dondurucu taşlardan oluşan küçük bir hücreye kapatılmıştı, kış gecelerinde çıplaktı ve yemek artıklarıyla besleniyordu ama sonra, tutukluların bulunduğu avluda soyulmuş ve kamçılanıyordu. Bütün küstahlığı yok olmuş, rezil bir acı içinde küçülmüş ve anlık bir rahatlama için onun tek bir kelimesine muhtaçtı.</p>

  <p class="normal">Evet, bütün bunların hepsini düşünüyordu, her detayı gözünde canlandırıyor ve onlardan zevk alıyordu. Fraser'ın merhamet için yalvardığını duyabiliyordu, kendisinin onu nasıl küçük gördüğünü ve kibirli davrandığını hayal edebiliyordu.</p>

  <p class="normal">Her ne kadar Grey için Fraser artık yenik bir düşmandı; savaş tutuklusuydu ve kraliyetin hapsindeydi. Aslında Grey'in hapsindeydi, bir sorumluluktu ve huzurlu bir görevdi.</p>

  <p class="normal">Uşağı ona tıraş olması için sıcak su getirmişti. Suyu yanaklarına çarptı, sıcaklığın yüzünü rahatlattığını hissediyordu, sanki gecenin ona yaptığı işkenceleri yatıştırıyordu. Hepsi buydu, gece gördükleri kötü birer rüyaydı ve bu tamamen rahatlattı.</p>

  <p class="normal">Fraser ile savaşta karşılaşmış olsaydı, onu öldürmekten ya da sakat bırakmaktan vahşi bir zevk alırdı. Ancak kaçınılmaz gerçek şuydu; Fraser onun tutuklusu olduğu sürece adamın canını yakamazdı. Tıraş olup uşağı onu giydirdiği zaman, duruma üzülecek kadar kendine gelmişti.</p>

  <p class="normal">Carryarrick'teki aptalca davranışı, Culloden'da Fraser'ın hayatını kurtarmıştı. Şimdi borç da ödenmişti ve Fraser onun ellerinin arasındaydı. Fraser'ın bir tutuklu olarak büsbütün çaresiz olması, onun tamamen güvende olmasını sağlıyordu. Aptal ya da akıllı, tecrübesiz ya da tecrübeli olsun bütün Greyler şerefliydiler.</p>

  <p class="normal">Biraz daha kendini rahat hissederken aynadaki haline baktı, peruğunu düzgünce taktı ve tutuklulara ilk konuşmasını yapmadan önce kahvaltısını yapmaya gitti.</p>

  <p class="ortayazi">***</p>

  <p class="normal">"Akşam yemeğinizin oturma odasında mı yoksa, burada mı servis edilmesini istersiniz, efendim?" Her zamanki gibi MacKay'in dağınık saçlı başı ofisinde görünmüştü.</p>

  <p class="normal">"Hımm?" diye mırıldandı Grey, masaya dağılmış kâğıtlara bakarken. "Ahh," dedi başını kaldırarak. "Buraya lütfen." Büyük masanın köşesine belirsiz bir şekilde bir işaret yaptı ve işine döndü. Bir müddet sonra akşam yemeği tepsisi geldiğinde, başını neredeyse hiç kaldırmamıştı.</p>

  <p class="normal">Quarry evrak işleri konusunda şaka yapmamıştı. Bütün yiyeceklerin miktarı sonsuz emirler ve talepnamelerle bildirilmişti – ve bütün emirlerin bir kopyası, mümkünse, Londra'ya gönderilecekti! – tutukluların, nöbetçilerin, gündelik olarak koğuşları temizleyen ve mutfakta çalışmaya gelen köydeki adamların ve kadınların ihtiyaç duyduğu yüzlercesi hariçti üstelik. Bütün gün yazı yazıp, talepnameleri imzalamaktan başka bir şey yapmamıştı. Hemen bir kâtip bulmalıydı, yoksa can sıkıntısından ölecekti.</p>

  <p class="normal"><span class="ideitalik">Doksan kilo buğday unu</span>, yazıyordu, <span class="ideitalik">tutuklular için kullanılacak. Altı büyük fıçı bira, koğuştakiler için kullanılacak.</span> Normalde harika olan el yazısı, bir karalamaya dönüşmüş ve <span class="ideitalik">J. Grey</span> olarak kısalmıştı.</p>

  <p class="normal">Bir iç çekişle kalemi masaya bıraktı ve gözlerini kapatıp kaşlarının arasındaki ağrıyan yere masaj yaptı. Geldiğinden beri, güneş bir kez bile yüzünü gösterme zahmetinde bulunmamıştı ve mum ışığında dumana boğulmuş odada bütün gün çalışmak, gözlerinin kömür parçası gibi yanmasına sebep olmuştu. Kitapları bugün gelmişti ama daha paketini açmak için bile zaman bulamamıştı, akşamları acıyan gözlerini soğuk suyla yıkayıp uyumaya gitmekten başka bir şey yapamayacak kadar çok yoruluyordu.</p>

  <p class="normal">Küçük sinsi bir ses duydu ve birden doğruldu, gözleri fal taşı gibi açılmıştı. Büyük, kahverengi bir fare çalışma masasının köşesine oturmuş, ön ayaklarıyla kuru üzümlü kekten bir lokmayı tutuyordu. Hareket etmiyordu ama şüpheyle bakarken bıyıkları oynuyordu.</p>

  <p class="normal">"Tanrım, gözlerime inanamıyorum!" diye bağırdı Grey şaşkınlıkla. "Buraya gel seni kahrolası! O benim akşam yemeğim!"</p>

  <p class="normal">Fare dalgın bir halde üzümlü keki kemiriyordu, parlak boncuk gözleri adama odaklanmıştı.</p>

  <p class="normal">"Git buradan!" Öfkelenmişti. Grey yanındaki en yakın eşyayı aldı ve fareye fırlattı. Mürekkep şişesi siyah mürekkebi etrafa sıçratarak patladı ve ürken fare masadan sıçrayıp hızlıca kaçtı, gürültünün ne olduğunu anlamak için kapıda beliren MacKay'in bacaklarının arasından süratle geçti.</p>

  <p class="normal">"Hapishanede kedi yok mu?" diye sordu Grey, tepsinin içindeki akşam yemeğini çalışma masasının yanında bulunan çöp kutusuna dökerken.</p>

  <p class="normal">"Var efendim, kilerde bir kedi var," diye açıklama yaptı MacKay, mürekkep birikintisinin içinden hızlıca geçen farenin bıraktığı küçük siyah ayak izleri silmek için ellerinin ve dizlerinin üstünde emekliyordu.</p>

  <p class="normal">"İyi, buraya bir tane getir lütfen MacKay," diye emir verdi Grey. "Hemen." İğrenç çıplak kuyruğun, soğukkanlı bir şekilde tabağının üzerine sarktığını hatırlayınca homurdanmaya başladı. Tabii ki farelerle tarlalarda karşılaşmıştı ama sinir bozucu olan, gözlerinin önünde kendi akşam yemeğine saldırılmasıydı.</p>

  <p class="normal">Uzun adımlarla pencereye yürüdü ve orada durdu, MacKay temizliği bitirirken o da temiz havayla aklını temizlemeye çalışıyordu. Alacakaranlık iyice karanlığa bürünüyordu, avluyu mor gölgelerle doldurmuştu. Karşıdaki hücre binasının taşları, her zamankinden daha soğuk ve iç karartıcı görünüyordu.</p>

  <p class="normal">Gardiyanlar mutfak binasından çıkmış yağmurun içinde ilerliyorlardı. Yanlarında tutukluların yiyeceklerinin bulunduğu bir sıra küçük el arabası vardı. Buharı tüten koca yulaf lapası kazanının ve ekmek sepetlerinin üstü yağmura karşı örtülerle kapatılmıştı. En azından, zavallı çıraklar bütün gün yağmurun altında taş ocaklarında çalıştıktan sonra, sıcak yemek yiyebileceklerdi.</p>

  <p class="normal">Pencereden dönerken aklına birden bir şey geldi. "Hücrelerde çok fare var mı?" diye sordu MacKay'e.</p>

  <p class="normal">"Evet, efendim, fazlasıyla," diye cevap verdi tutuklu. "Aşçıya size yeni bir tepsi hazırlamasını söyleyeceğim, söyleyeyim mi, efendim?"</p>

  <p class="normal">"Lütfen," dedi Grey. "Ve sonra da Bay MacKay her hücreye bir tane kedi konmasını sağlayın."</p>

  <p class="normal">MacKay buna şüpheyle bakıyordu. Grey dağılmış kâğıtlarını toplama işini durdurdu.</p>

  <p class="normal">"Bir sorun mu var, MacKay?"</p>

  <p class="normal">"Hayır, efendim," diye cevap verdi MacKay yavaşça. "Sadece bu küçük kahverengi hayvanlar mayıs böceklerini yakalamada çok iyiler. Bu konuya gelince efendim, adamların da farelerini yakalayan bir kedinin olmasından hoşnut kalacaklarını sanmıyorum."</p>

  <p class="normal">Grey dik dik adama baktı ve hafiften midesinin bulandığını hissetti.</p>

  <p class="normal">"Tutuklular fareleri mi yiyor?" diye sordu, üzümlü kekini kemiren keskin sarı dişleri hatırlayarak.</p>

  <p class="normal">"Sadece yakalamak için şanslı olduklarında, efendim," dedi MacKay. "Ama belki kedi bu konuda onlara yardımcı olabilir. Hepsi bu gece için mi efendim?"</p>
</body>
</html>
