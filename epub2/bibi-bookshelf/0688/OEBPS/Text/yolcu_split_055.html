<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h1baslik1" id="calibre_toc_54"><br class="chapter" />
  <span class="ideitalik">44<br class="chapter" />
  <br class="chapter" />
  Doğanın Gücü</span></h2>

  <p class="normal"> </p>

  <p class="normal">"Ben bir aptalım," dedi Jamie. Geminin karşı tarafındaki küpeştede koyu bir sohbete dalan Fergus ve Marsali'yi izlerken düşünceli bir şekilde konuşuyordu.</p>

  <p class="normal">"Seni böyle düşündüren nedir?" diye sordum lakin oldukça iyi bir fikrim vardı. Gerçek şuydu; evli olan bu dört kişinin bekâr gibi yaşaması. Bu durum gerçekten bekâr olan mürettebatın arasında bastırılmış bir eğlence havasının ortaya çıkmasına sebep oluyordu.</p>

  <p class="normal">"Yirmi senemi yatağımda senin hasretini çekerek geçirdim," dedi, "ve bir ay içinde seni geri kazandım ama öyle bir durum ayarladım ki ambarın arkasında bile korkmadan seni rahatça öpemiyorum. Buna rağmen, ne zaman Fergus'u bulmak için etrafa bakınsam yüzünü aşağıya indirip şaşı gözlerle bana bakıyor, küçük piç kurusu! Ve bunda benim aptallığım dışında kimsenin bir suçu yok. Bunu yaparken ne düşündüm ben?" dedi, tam bir şefkatle birbirlerine sokulan karşı taraftaki çifte kızgınlıkla bakıyordu.</p>

  <p class="normal">"Evet, Marsali daha on beş yaşında," dedim tatlılıkla. "Sanırım babalık ya da üvey babalık duygularınla hareket etmen gerektiğini düşündün."</p>

  <p class="normal">"Evet. Böyle düşündüm." İsteksiz bir gülümsemeyle bana baktı. "Şefkatimin ödülü ise kendi karıma dokunamamam!"</p>

  <p class="normal">"Bana dokunabilirsin," dedim. Bir elini alıp başparmağımla kibarca avcunu okşamaya başladım. "Henüz önlenemez bir şehvetle karşılaşmadın."</p>

  <p class="normal">Bu sınırlar içerisinde birkaç başarısız girişimde bulunmuştuk, ya mürettebatlardan birinin zamansız ortaya çıkışından ya da gizli olarak düşündüğümüz <span class="ideitalik">Artemis</span>'in hiç de uygun olmayan kuytu köşelerinden dolayı hepsi de hayal kırıklığıyla sonuçlanmıştı. Bir gece yarısı kıç ambarındaki girişim, koca bir farenin hayvan derisi yığınlarının üzerinden Jamie'nin çıplak omuzlarına atlamasıyla sona ermişti. Bu durum benim sinir krizi geçirmemi ve Jamie'nin de yaptığı işe devam etmesi için bütün isteğinden olmasına neden olmuştu.</p>

  <p class="normal">Birbirine kenetlenmiş ellerimize bir göz attı, başparmağım hâlâ gizliden onun avcunu okşuyordu. Gözlerini kısarak bana baktı ama devam etmeme izin verdi. Parmaklarını kibarca elime doladı, nabzımda olan başparmağı kuş tüyü gibi hafifti. Bu gibi hareketlerin daha çok hayal kırıklığına sürüklediğini çok iyi bilmemize rağmen, ellerimizi birbirimizden alamadığımız bir gerçekti.</p>

  <p class="normal">"Evet öyle, kendimi savunmada iyiyim diye düşünüyorum," dedi üzülerek, gözlerimin içine bakarak gülümsüyordu.</p>

  <p class="normal">"İyi niyet hakkında ne söylendiğini bilirsin."</p>

  <p class="normal">"Ne söyleniyormuş?" Başparmağı bileğimi bir aşağı bir yukarı yavaşça okşuyor, karnıma doğru küçük titremeler yolluyordu.</p>

  <p class="normal">"Cehenneme giden yol iyi niyet taşlarıyla döşelidir." Elini sıktım ve kendi elimi çekmeye çalıştım ama o buna izin vermedi.</p>

  <p class="normal">Gözleri Fergus'un üzerindeydi, bir albatros tüyüyle Marsali ile şakalaşıyordu. Kız boşu boşuna uzaklaşmaya çalışırken, o kıza bir koluyla sarılmış çenesinin altını gıdıklıyordu.</p>

  <p class="normal">"Çok doğru," dedi. "Durum düzeltilemeyecek kadar geç olmadan önce, kızın yapmak üzere olduğu şeyi bir kez daha düşündüğünden emin olmalıyım. Onlara karışmamın sonucu seni düşünmemeye çalışarak gecenin bir yarısı uyanık olmak, kamaranın karşısında Fergus'un şehvetini dinlemek ve sabah kalktığım zamanda beni her gördüklerinde mürettebatın sakallı yüzlerinin ortasında kocaman bir sırıtmayla karşılanmak oluyor." Yanımızdan geçen Maitland'e sert bir bakış attı. Miço şaşkınlıkla baktı ve omzunun üzerinden kızgınlıkla bakarak yanımızdan dikkatlice geçti.</p>

  <p class="normal">"Birinin şehvetini nasıl duyabiliyorsun?" diye sordum büyülenmişçesine.</p>

  <p class="normal">Bana bir baktı, biraz şaşırmışa benziyordu.</p>

  <p class="normal">"Ahh! Şey... sadece..."</p>

  <p class="normal">Bir müddet durdu sonra sert bir esintiyle kızarmaya başlayan burun kemiğini ovaladı.</p>

  <p class="normal">"Hapishanedeki erkeklerin uzun süre kadınları olmadan ne yaptıkları hakkında bir fikrin var mı, Sassenach?"</p>

  <p class="normal">"Tahmin edebiliyorum," dedim, gerçekten ilk ağızdan duymak istemediğimi düşünüyordum. Bana daha önce Ardsmuir'deki zamanını anlatmamıştı.</p>

  <p class="normal">"Ben de öyle düşünmüştüm," dedi basitçe. "Üç seçenek vardır; birbirini kullanma, delirme ya da işini kendi başına halletme, değil mi?"</p>

  <p class="normal">Denize bakmak için döndü ve bana bakmak için de başını hafiften yana doğru eğdi, dudaklarında belirsiz bir gülümseme vardı.</p>

  <p class="normal">"Benim delirdiğimi düşündün mü, Sassenach?"</p>

  <p class="normal">"Çoğu zaman değil," diye cevap verdim dürüstçe. Kahkaha attı ve üzülerek başını iki yana salladı.</p>

  <p class="normal">"Hayır, bununla başa çıkacakmışım gibi görünmüyordu. Fakat bazen keşke deli olsaydım dedim. Sürekli gelecek sefer ne yapacağını düşünmektense delirmek daha kolay gibi görünüyordu ama bu benim doğama aykırı gibiydi. Anal seks de öyle," diye ekledi, dudağı hafiften seğirmişti.</p>

  <p class="normal">"Hayır, ben de öyle düşünmüyorum." Çaresiz ihtiyacın haricinde, sürekli başka bir erkeği kullanma düşüncesinden korkarak geri çekilen erkekler kendi işlerini kendileri halledebiliyorlardı. Ama Jamie değil. Jack Randall'ın elindeyken edindiği tecrübeleri bildiğimden, kendi çaresini bulmadan önce muhtemelen onun delirebileceğinden şüpheliydim.</p>

  <p class="normal">Hafiften omuz silkti ve sessizce durdu, denize bakıyordu. Sonra ellerine baktı, önünde durmuş küpeşteyi tutuyorlardı.</p>

  <p class="normal">"Onlarla savaştım, yani beni tutuklayan askerlerle. Yapmayacağıma dair Jenny'ye söz vermiştim, onların canımı yakacağını düşünüyordu. Ancak zaman geldiğinde kendime hâkim olamadım." Yeniden omuz silkti ve sağ elini yavaşça açıp kapadı. Sakat olan eliydi, ilk iki eklemine uzanan belirgin yaranın olduğu üçüncü parmağı sakattı, dördüncü parmağının ikinci eklemi de bükülmez bir şekilde kaynamıştı, bu yüzden elini yumruk yapsa bile parmakları beceriksizce ortada kalıyordu.</p>

  <p class="normal">Parmağını hafifçe sallayarak, "Bir İngiliz askerinin çenesine vururken bunu yeniden kırdım," dedi üzgünce. "Bu üçüncü kez oldu; ikincisi Culloden'da olmuştu. O zaman pek önemsemedim. Fakat beni zincirlere vurdukları zaman çok daha önemsemeye başladım."</p>

  <p class="normal">"Önemsediğini düşünüyorum." Çok zor bir durumdu. Esnek, güçlü bedenin metallerle baskı altında tutulduğunu, bağlandığını ve aşağılandığını düşünmek şaşılacak derecede acı verici olmalıydı.</p>

  <p class="normal">"Hapishanede gizlilik yoktu," dedi. "Sanırım bunu zincirlerden daha çok düşünüyordum. Gece gündüz her zaman birinin gözü önündeydim, düşüncelerin için başına dikilmiş bir bekçi yoktu ama düşüncelerini saklamak için uyur gibi yapıyordum. Diğerine gelince..." Bir anlığına homurdandı ve yüzüne düşen bir saçı kulağının arkasına sıkıştırdı. "Evet, ışığın yok olmasını bekliyordun, çünkü en edepli zamanlar karanlık olduğu vakitlerdi."</p>

  <p class="normal">Hücreler büyük değildi ve tutuklular gecenin soğuğunda ısınmak için yan yana yatıyorlardı. Karanlığın haricinde hiç utanma yoktu, sessizlik dışında hiç gizlilik yoktu, her biri kendi ihtiyaçlarını giderirken onlara uymamak için bilmezden gelmek imkânsızdı.</p>

  <p class="normal">"Bir seneden fazla zincirler içinde kaldım, Sassenach," dedi. Kollarını kaldırdı, kırk beş santim bir açıyla iki yana açtı ve dimdik durdu, sanki görünmez bir sınıra uzanıyordu. "Bu kadar uzanabiliyordum, daha fazlası yoktu," dedi hareketsiz ellerine dik dik bakarak. "Ve zincirler ses çıkarmadan ellerimi hareket bile ettiremiyordum."</p>

  <p class="normal">Utanç ve ihtiyaç arasında yıpranarak karanlıkta bekliyordu, etrafını saran adamların çürük ve bedensel kokularıyla nefes alıyor, arkadaşlarının mırıldanan seslerini dinliyordu ta ki yanındaki bir ses gizlice ona zincirlerinin çıkardığı tıkırtının önemsenmeyeceğini söyleyene kadar.</p>

  <p class="normal">"Eğer çok iyi bildiğim bir şey varsa, Sassenach," dedi sessizce ve Fergus'a bir bakış attı, "o da bir erkeğin yanında olmayan kadınıyla sevişme sesidir."</p>

  <p class="normal">Bana baktı sonra hafifçe gülümsedi, alaycı mizahının altında gözlerinin derinliklerinde o karanlık hatıraları görebiliyordum.</p>

  <p class="normal">Korkunç ihtiyacı da görebiliyordum; arzusu yalnızlığa, yozlaşmaya, bakımsızlığa ve ayrılığa dayanacak kadar güçlüydü.</p>

  <p class="normal">Hâlâ sessizce durmuş birbirimize bakıyorduk. Yanımızda güverte trafiğinden habersizdik. Jamie düşüncelerini herkesten saklamayı çok iyi biliyordu ama benden saklamıyordu.</p>

  <p class="normal">İçindeki açlık iliklerine işlemişti. Eli benim elimden birkaç santim uzakta küpeştede duruyordu, parmakları uzun ve güçlüydü... Eğer ona dokunursam, arkasını dönüp hemen burada, güvertenin ortasında beni alır diye düşündüm.</p>

  <p class="normal">Sanki benim düşüncelerimi duymuş gibi birden elimi tutup kasıklarına bastırdı.</p>

  <p class="normal">"Bana geri geldiğinden beri kaç kere birlikte olduk?" diye fısıldadı. "Genelevde bir ya da iki kez, süpürge otlarının arasında üç kez. Ve bir kez Lallybroch'ta ve bir kez de Paris'te." Parmakları yavaşça bileğimde geziniyor, nabzım deli gibi atıyordu.</p>

  <p class="normal">"Her seferinde seni fazla arzulayarak yatağını terk ediyordum. Kendimi hazır hissetmem için yüzüme değip geçen saçlarının kokusundan ya da yemeğe oturduğumuzda bacağıma değen bacağını hissetmekten fazlasına gerek yok. Ve rüzgârın elbiseni sıkıca bedenine sardığı güvertede seni görmek..."</p>

  <p class="normal">Bana bakarken dudağının köşesi hafiften seğirdi. Boğaz çukurunda güçlü bir şekilde atan nabzını ve şehvetle kızaran yüzünü görebiliyordum.</p>

  <p class="normal">"Bir bakır peni için verilecek anlar vardır, Sassenach. Seni direğe yaslar, eteğini beline kadar yukarıya sıyırırım ve sana şu noktada sahip olurum. Mürettebatın canı cehenneme!"</p>

  <p class="normal">Parmaklarım avcunda kıvranıyordu ve o elimi sıkıca tuttu, mutfağa doğru giden topçunun selamına karşılık olarak nazikçe başını salladı.</p>

  <p class="normal">Kaptan'ın akşam yemeğini haber veren zil sesi geliyordu, tatlı metalik titreşim ayak tabanımdan yukarıya tırmanıyor, içime kadar işliyordu. Fergus ve Marsali oyunlarını bırakıp aşağıya iniyorlardı ve mürettebat da nöbet değişimi için hazırlıklarını yapmaya başlamıştı ama biz küpeştenin yanında öylece durmuş birbirimizin gözlerine bakıyor ve birbirimiz için yanıyorduk.</p>

  <p class="normal">"Kaptan'ın saygılarını iletmeye geldim, Bay Fraser. Akşam yemeğinde ona eşlik edecek misiniz?" Miço çocuk Maitland'dı bu, mesajını iletirken uzak bir mesafede durmaya özen göstermişti.</p>

  <p class="normal">Jamie derin bir nefes aldı ve gözlerini benden ayırdı.</p>

  <p class="normal">"Evet, Bay Maitland, hemen geliyoruz." Bir kez daha nefes alıp ceketini omuzlarına yerleştirdi ve bana bir kolunu uzattı.</p>

  <p class="normal">"Aşağıya inelim mi, Sassenach?"</p>

  <p class="normal">"Bekle bir dakika." Aradığım şeyi bularak elimi cebimden çıkardım. Elini tuttum ve bozukluğu avcuna bastırdım.</p>

  <p class="normal">İlk önce elindeki III. George'un görüntüsüne sonra da bana baktı.</p>

  <p class="normal">"Ödeştik," dedim. "Hadi gidip yemek yiyelim."</p>

  <p class="ortayazi">***</p>

  <p class="normal">Ertesi gün yine kendimizi güvertede bulduk; havanın serin olmasına rağmen soğuk hava kamaraların boğucu havasından daha iyiydi. Her zamanki yolumuzda yürüyorduk, geminin bir yanından aşağıya doğru iniyor diğer yanından yukarıya doğru çıkıyorduk ama sonra Jamie durdu, basımevi hakkında bana kısa hikâyeler anlatırken küpeşteye doğru yaslandı.</p>

  <p class="normal">Bir metre uzağımızdaki Bay Willoughby ana direğin altında bağdaş kurmuş oturuyordu, terliğinin yanında küçük siyah bir mürekkep kabı ve yerde de büyük beyaz bir kâğıt vardı. Fırçasının ucu bir kelebek gibi kâğıda yavaşça dokunuyor, arkasından enteresan şekiller bırakıyordu.</p>

  <p class="normal">Büyülenmişçesine onu izlerken yeniden sayfanın başına fırçasını vurmaya başladı. Hızlı çalışıyordu, vuruşlarından emindi.</p>

  <p class="normal">Güverte görevlilerinden biri tehlikeli bir şekilde sayfanın kenarından geçti, neredeyse koca kirli ayağıyla kar beyazı kâğıda basacaktı. Birkaç dakika sonra başka biri de aynı şeyi yaptı ama aslında geçecek bir sürü yer vardı. Sonra ilk adam geri geldi, bu sefer geçerken küçük siyah mürekkep kabına çarpacak kadar dikkatsizdi.</p>

  <p class="normal">"Ahh!" diye bağırdı denizci kızgınlıkla. Tertemiz güvertedeki siyah lekeye ayağını sürttü. "Pis kâfir! Şuraya ne yaptığına bir bak!"</p>

  <p class="normal">Dönen ikinci adam meraklı bir şekilde yanlarında durdu. "Temiz güverteye mi? Kaptan Raines hiç memnun olmayacak, değil mi?" Dalga geçer bir keyifle Bay Willoughby'yi işaret ediyordu. "En iyisi kaptan gelmeden acele et ve şurayı yala, küçük arkadaş."</p>

  <p class="normal">"Evet, bunu yap. Çabuk ol, hemen!" İlk adam bir adım daha yaklaştı, gölgesi bir benek gibi kâğıda düşüyordu. Bay Willoughby'nin dudakları kenetlenmişti ama kafasını çevirip yukarıya bakmıyordu. İkinci sütunu da tamamlayıp mürekkep kabını düzeltti ve gözlerini kâğıttan ayırmadan fırçasını mürekkebe daldırdı ve üçüncü sütununu yapmaya başladı, elleri kararlı bir biçimde hareket ediyordu.</p>

  <p class="normal">"Sana dedim ki," diye konuşmaya başladı ilk denizci yüksek sesle ama büyük beyaz bir mendil önündeki yere düşüp, mürekkep lekesini örterken şaşkınlık içinde sustu.</p>

  <p class="normal">"Affedersiniz, baylar," dedi Jamie. "Sanırım bir şeyimi düşürdüm." Denizcilere samimi bir şekilde başıyla selam vererek aşağıya eğildi ve mendiliyle yeri sildi. Güvertenin üzerinde belirsiz bir lekeden başka bir şey kalmamıştı. Denizciler birbirlerine baktılar, sonra da şüpheyle Jamie'ye. Bir tanesi tatlılıkla gülümseyen yüzdeki buz gibi mavi bakışları yakaladı ve rengi attı. Arkadaşının kolunu çekiştirerek acelece geri döndü.</p>

  <p class="normal">"Önemli değil, sör," diye mırıldandı. "Hadi gel, Joe, arka güverteden çağrılıyoruz."</p>

  <p class="normal">Jamie ne giden denizcilere ne de Bay Willoughby'ye baktı ama doğruca yanıma geldi, mendilini yeniden kolunun içerisine sokuyordu.</p>

  <p class="normal">"Çok güzel bir gün, öyle değil mi, Sassenach?" dedi. Başını geriye doğru itip derin bir nefes aldı. "Ferah bir hava, değil mi?"</p>

  <p class="normal">"Sanırım diğer günlerden biraz daha ferah," dedim eğlenerek. Güvertenin bu bölgesindeki hava, aşağıdaki ambarda saklanan şaplanmış hayvan derisi kokuyordu.</p>

  <p class="normal">Yanımdaki küpeşteye yeniden yaslandığında, "Çok kibar bir davranıştı," dedim. "Sence Bay Willoughby'ye yazması için benim kamaramı kullanmasını teklif etmeli miyim?"</p>

  <p class="normal">Jamie homurdandı. "Hayır. Ona benim kamaramı kullanmasını ya da yemek saatleri arasında yemekhanedeki masayı kullanmasını söyledim ama o burada yazmayı tercih etti. İnatçı küçük aptal."</p>

  <p class="normal">Kamburu çıkmış küçük figürü inceliyordum, "Sanırım ışık burada daha iyi," dedim şüpheyle, inatla direğe karşı oturuyordu. Onu izlerken, şiddetli bir rüzgâr kâğıdın kenarını kaldırdı; Bay Willoughby hemen onu tuttu, diğer eliyle kısa vuruşlarını yaparken bir eliyle de sıkıca kâğıdı tutuyordu. "Pek rahat da görünmüyor."</p>

  <p class="normal">"Evet." Jamie biraz kızgınlıkla parmaklarını saçlarına götürdü. "Mürettebatı kışkırtmak için bunu bilerek yapıyor."</p>

  <p class="normal">"Eğer peşinde olduğu şey buysa, işini iyi yapıyor," diye yorum yaptım. "Ama ne için?"</p>

  <p class="normal">Jamie yanımdaki küpeşteye iyice yaslandı ve bir kez daha homurdandı. "Şey, bu biraz karışık. Daha önce bir Çinli ile tanıştın mı?"</p>

  <p class="normal">"Birkaç tanesiyle ama benim zamanımdakiler biraz farklı sanırım," dedim açıkça. "Birincisi saçlarında ince bir örgü yok ve ipek pijama giymiyorlar, ayrıca leydilerin ayakları ile ilgili de bir saplantıları yok. Eğer varsa bile bana bundan bahsetmediler," dedim.</p>

  <p class="normal">Jamie kahkaha attı ve biraz daha yanıma yanaştı, böylece küpeşteyi tutan eli benim elime değiyordu.</p>

  <p class="normal">"Evet, bu ayaklarla ilgili," dedi. "Ya da ilk başta bununla başlamak lazım. Josie, Madam Jeanne'in evindeki fahişelerden biri, Gordon'a bundan bahsetti ve elbette o da herkese anlattı."</p>

  <p class="normal">"Bu kahrolası ayaklar da neyin nesi?" diye direttim, merakım karşı konulamaz bir hale gelmişti. "O, ayaklarla ne yapıyor?"</p>

  <p class="normal">Jamie öksürdü ve yanakları hafiften kızardı. "Şey, bu biraz..."</p>

  <p class="normal">"Kesinlikle beni şaşırtacak bir şey söyleyemezsin," diye ona güvence verdim. "Hayatımda bir sürü şey gördüm, biliyorsun ve işin aslına bakarsak çoğunu da seninle yaşadım."</p>

  <p class="normal">"Buna şaşıracağını sanıyorum," dedi sırıtarak. "Evet, onun yaptığı pek bir şey yok ama Çin'de soylu leydilerin ayakları sarılır."</p>

  <p class="normal">"Bunu duydum," dedim bütün bu yaygarayı merak ederek. "Ayakların küçük ve zarif görünmesini sağlamak için yapılıyor."</p>

  <p class="normal">Jamie yeniden homurdandı. "Zarif, öyle mi? Nasıl yapıldığını biliyor musun?" Ve bana anlatmak için iyice yanıma sokuldu.</p>

  <p class="normal">"Küçük bir kızı alıyorlar ve ayak parmaklarını topuğuna değene kadar büküyorlar sonra böyle kalması için ayaklarını sıkıca sarıyorlar."</p>

  <p class="normal">"Oof!" dedim istemeyerek.</p>

  <p class="normal">"Evet, işte böyle," dedi açıkça. "Dadısı kızın ayaklarını temizlemek için ara sıra sargıları açıyor ama sonra yeniden sarıyor. Bir zaman sonra onun küçük parmakları çürüyor ve küçülüyor. Ve büyüdüğünde zavallı kızın ayakları bacaklarının bitiminde kemik ve deri yumrusundan başka bir şeye benzemiyor, benim yumruğumdan bile daha küçük oluyor." Göstermek için küpeştenin tahtasına doğru yumruğunu yavaşça sıktı. "Ama işte o zaman kızın çok güzel olduğu düşünülüyor," diye sonlandırdı. "Yani senin ifadenle; zarif."</p>

  <p class="normal">"Bu tamamen iğrenç!" dedim. "Fakat bunu yapmakla ne elde ediyorlar–" Bay Willoughby'ye bir göz attım ama bizi duyduğuna dair bir işaret yoktu. Rüzgâr onun tarafından bize doğru esiyor, sözlerimizi denize taşıyordu.</p>

  <p class="normal">"Bunun küçük bir kızın ayağı olduğunu söyledim, Sassenach," dedi sağ elini düz bir şekilde uzatarak. "Ayak parmaklarını topuğuna değecek kadar bük, o zaman ne elde edersin?" Göstermek için parmaklarını yavaşça bir yumruk gibi kıvırdı.</p>

  <p class="normal">"Ne?" dedim şaşkınlıkla. Jamie sol elinin orta parmağını uzattı ve oldukça çarpıcı bir hareketle birden yumruğunun ortasına parmağını soktu.</p>

  <p class="normal">"Bir delik," dedi kısaca.</p>

  <p class="normal">"Dalga geçiyorsun! Bu yüzden mi yapıyorlar?"</p>

  <p class="normal">Alnı hafiften kırıştı ve sonra rahatladı. "Ahh, şaka mı yapıyorum? Kesinlikle hayır, Sassenach. O dedi ki," – nazik bir şekilde Bay Willoughby'yi işaret ediyordu – "bu harika bir his. Erkek için."</p>

  <p class="normal">"Sapık küçük hayvan!"</p>

  <p class="normal">Jamie bu kızgınlığıma bir kahkaha attı.</p>

  <p class="normal">"Evet, mürettebat da böyle düşünüyor. Tabii ki İskoç kadınlardan aynı verimi elde edemedi ama bazen... denediğini sanıyorum."</p>

  <p class="normal">Küçük Çinli adama karşı olan genel düşmanlığı anlamaya başlamıştım. <span class="ideitalik">Artemis</span>'in mürettebatıyla olan kısa tanışıklığım, denizcilerin kadınlar söz konusu olunca tam bir centilmen olduklarını öğretmişti – şüphesiz bu da yılın çoğunu kadınlar olmadan geçirdiklerindendi.</p>

  <p class="normal">"Yaa," dedim şüpheli bir şekilde Bay Willoughby'ye bakarak. "Evet, bu onların neden böyle davrandıklarını açıklıyor, peki o ne düşünüyor?"</p>

  <p class="normal">"Bu biraz daha karışık bir durum." Jamie'nin ağzı çarpık bir gülüşle yukarıya doğru kıvrıldı. "Bay Yi Tien Cho'ya göre biz barbarız."</p>

  <p class="normal">"Öyle mi? Sen bile mi?"</p>

  <p class="normal">"Ahh, evet. Ben pis, kötü kokulu bir <span class="ideitalik">gwao-fe</span>'yim. Bu onların dilinde yabancı şeytan demek, bilirsin işte sansar kokulu. <span class="ideitalik">Huang-shu-lang'</span>ın anlamı da yaratık yüzlü demek diye düşünüyorum," diye tamamladı cümlesini neşeli bir şekilde.</p>

  <p class="normal">"Bunların hepsini sana o mu anlattı?" Birinin hayatını kurtarmaya karşılık tuhaf bir ödül gibi görünüyordu. Jamie tek kaşını yukarıya kaldırarak bana doğru baktı.</p>

  <p class="normal">"Küçük adamların içtikleri zaman her şeyi anlatacaklarını fark ettin mi?" diye sordu. "Kanyağın onların bedenlerini unutturduğunu düşünüyorum; kendilerini dev kıllı bir canavar ya da ateşli bir kabadayı olarak düşünüyorlar."</p>

  <p class="normal">Hâlâ resim yapan Bay Willoughby'yi gösterdi. "Sarhoşken biraz daha düşünceli olabiliyor ama bu onun ne düşündüğünü değiştirmiyor. Ben olmadığımda birisi büyük olasılıkla onu başından vuracak ya da gecenin bir yarısı pencereden dışarıya atacaktır ve bunu biliyor."</p>

  <p class="normal">Oldukça sakin konuşuyordu ama ben yanımızdan geçen denizcilerin yan yan bize baktıklarını kaçırmamıştım ve Jamie'nin benimle birlikte küpeştenin yanında neden gereksiz bir sohbetin içine girdiğini henüz anlamıştım. Eğer birisi Bay Willoughby'nin Jamie'nin koruması altında olduğu hakkında şüpheye düşerse, devamı da gelirdi.</p>

  <p class="normal">"Sen onun hayatını kurtardın, ona iş verdin ve onu her türlü sıkıntıdan uzak tuttun. Ama o sana hakaret ediyor ve senin cahil bir barbar olduğunu düşünüyor," dedim açıkça. "Sevimli küçük arkadaş."</p>

  <p class="normal">"Evet, öyle." Rüzgâr hafiften yön değiştirerek Jamie'nin saçını yüzüne doğru getiriyordu. Saçını kulağının arkasına yerleştirdi ve bana doğru eğildi, neredeyse omuzlarımız birbirine değecekti. "Bırak o istediğini söylesin, onu anlayan tek kişi benim."</p>

  <p class="normal">"Gerçekten mi?" Bir elimi Jamie'nin elinin üzerine koydum.</p>

  <p class="normal">"Evet, belki tam olarak anladığımı söyleyemem," diye kabul etti. Ayaklarının altındaki güverteye bir göz attı. "Ama şunu çok iyi hatırlıyorum," dedi yumuşak bir sesle, "gurur ve arkadaşlık dışında hiçbir şeyinin olmaması."</p>

  <p class="normal">Innes'ın dediklerini hatırladım ve tek kollu adamın Jamie'nin zor zamanında en yakın arkadaşı olup olmadığını merak ettim. Onun ne demek istediğini biliyordum; ben de Joe Abernathy'ye sahiptim ve nasıl fark yarattığını çok iyi biliyordum.</p>

  <p class="normal">"Evet, benim de hastanede bir arkadaşım vardı..." diye başladım ama ayağımın altından gelen korkunç yüksek sesli bağrışlarla sözüm kesildi.</p>

  <p class="normal">"Lânet olsun! Alevlerle kavrulan Cehennem Tanrısı! Domuzun pislik yiyen oğlu!"</p>

  <p class="normal">Şaşkınlıkla aşağıya baktım sonra aşağımızdan gelen boğuk sesli küfürleri fark ettim, biz mutfağın hemen üzerinde duruyorduk. Bağrışlar önde çalışan işçilerin dikkatini çekecek kadar yüksekti ve küçük denizci grubu etrafımıza toplandı, aşçısının siyah kepli kafası ambar ağzından çıkıp, öfkeli bir şekilde kalabalığa bakarken büyülenmişçesine olayı izliyorlardı.</p>

  <p class="normal">"Diken kıçlı herifler!" diye bağırdı. "Neye bakıyorsunuz öyle? Siz ikiniz aptal piç kuruları buraya kıçınızı devirmişsiniz şu pisliği de kenara atmışsınız! Bu yarım bacakla bütün gün merdiven inip çıkacağımı mı sanıyorsunuz?" Kafa birden kayboldu ve omuz silken Picard aşağıya inmesi için genç denizcilerden birine işaret etti.</p>

  <p class="normal">Aşağıdan bir anlığına kısa karışık sesler ve büyük bir eşyanın gümleme sesi geldi, sonrada korkunç bir koku burnuma doldu.</p>

  <p class="normal">"İsa aşkına!" Cebimden bir mendil çıkardım ve burnuma kapadım. Bu, denizde karşılaştığım ilk koku değildi ve önlem olarak cebimde her zaman kuş üzümüyle ıslatılmış bir mendil taşıyordum. "Bu ne böyle?"</p>

  <p class="normal">"Kokusundan anladığım kadarıyla, ölü bir at. Çok yaşlı bir at ve uzun zaman önce ölmüş." Jamie'nin uzun ince burnunun delikleri hafiften sıkılmış gibi görünüyordu ve etrafımızda bütün denizciler ağızlarını tıkıyor, burunlarını tutuyor ve genel olarak koku hakkında kötü yorumlar yapıyorlardı.</p>

  <p class="normal">Maitland ve Grosman'ın yüzleri taşıdıkları yükten görünmüyordu ama yine de hafiften yeşile dönmüşlerdi, ambar ağzından güverteye doğru büyük bir fıçıyı itiyorlardı. Fıçının üzeri aralıktı ve ben açıklıktan sarımsı beyaz bir yığını bir anlığına görebildim, güneşte parlıyorlardı. Hareket ediyormuş gibi görünüyordu. Fıçının üstü olduğu gibi kurt kaynıyordu.</p>

  <p class="normal">"Iıyy!" İstemeden bir çığlık attım. İki denizci hiçbir şey söylemedi, dudaklarını sıkıca bastırıyorlardı ama ikisi de benimle aynı fikirdeymişler gibi bakıyorlardı. Fıçıyı birlikte küpeştenin kenarına getirdiler ve yukarıya kaldırdılar.</p>

  <p class="normal">Başka şekilde çalışmayacak olan mürettebat geminin izinde aşağıya yukarı sallanan fıçıyı izlemek için küpeştede toplanmışlardı ve Murphy'nin fıçıyı ona satan gemi satıcısına saydığı küfürlerle eğleniyorlardı. Kalın kırmızı domuz kuyruğu örgülü küçük İtalyan denizci Manzetti, küpeştenin yanında durmuş misket tüfeğini dolduruyordu.</p>

  <p class="normal">"Köpekbalığı," diye açıklama yaptı bıyıklarının altındaki dişleri parıldayarak, onu izlediğimi görmüştü. "Yemek için çok iyi."</p>

  <p class="normal">"Çok," diye onayladı onu Sturgis.</p>

  <p class="normal">İşleri yokmuş gibi davranan mürettebat geminin kıç tarafına toplanmış, izliyorlardı. Köpekbalıkları vardı, biliyordum; Maitland bana bir gece önce geminin etrafında dolaşıp duran siyah ve esnek şekillerin ikisini göstermişti. Hilal şeklindeki kuyruklarını küçük ve kararlı bir şekilde sallamalarının haricinde çok büyük bir çaba sarf etmeden geminin manevralarına ayak uyduruyorlardı.</p>

  <p class="normal">"İşte orada!" Fıçı birden suyun içine çekilince birkaç ağızdan aynı anda bağrışlar yükseldi. Bir anlığına herkes durdu ve Manzetti yüzen fıçının yanına dikkatlice namlusunu uzattı. Başka bir çekiş daha oldu, sanki bir şey şiddetle ona vuruyordu.</p>

  <p class="normal">Su çamurlu gri rengindeydi ama su yüzeyinin altında bir şeylerin hızlıca hareket ettiğini görecek kadar berraktı. Başka bir çekiş daha oldu ve fıçı yan yattı, birden bir yüzgecin keskin kenarı suyun yüzünde belirdi ve bir anlığına gri sırtı ortaya çıktı, yüzgeciyle küçük dalgalar oluşturuyordu.</p>

  <p class="normal">Yanımdaki misket tüfek, küçük bir gürültü ve barut dumanı eşliğinde ateş aldı. İzleyiciler aynı anda haykırdı ve baruttan dolayı gözlerimin sulanması geçtiğinde, fıçının etrafına doğru yayılan küçük kahverengi bir leke gördüm.</p>

  <p class="normal">"Köpekbalığını mı yoksa at etini mi vurdu?" diye sordum Jamie'ye kısık bir sesle.</p>

  <p class="normal">"Fıçıyı," dedi gülümseyerek. "Ama yine de iyi bir atıştı."</p>

  <p class="normal">Fıçı zıplayarak dans etmeye ve öfkelenen köpekbalıkları çılgınca ona vurmaya başlayınca vahşice birkaç atış daha yapıldı. Kırılan fıçıdan beyaz kahverengi parçalar ile yağ akıyordu, hepsi köpekbalıklarının ziyafetine doğru yayılıyordu. Sanki bir sihirle deniz kuşları da ortaya çıkmıştı, aynı anda bir ya da ikişerli olarak gelip yiyecekler için denize dalıyorlardı.</p>

  <p class="normal">Tüfeğini aşağıya indirip bir koluyla yüzünü silerken, "Bu iyi değil," dedi sonunda Manzetti. "Çok uzak." Terlemişti ve saç bitiminden boynuna kadar barut isine bulanmıştı; yüzünü silmesiyle gözlerinin etrafı beyazlamış tıpkı bir rakuna benzemişti.</p>

  <p class="normal">Kaptan Raines, "Bir parça köpekbalığının tadını çıkarmayı isterdim," dedi yan taraftan. Ona doğru döndüğümde küpeştenin üzerinden katliam manzarasına düşünceli bir şekilde baktığını gördüm. "Belki bir kayık indirmeliyiz, Bay Picard."</p>

  <p class="normal">Baş tayfa hızla döndü ve <span class="ideitalik">Artemis</span> rüzgârının yönünü değiştirdi, yüzen fıçı kalıntılarının yanına gelmek için küçük bir daire çizdi. Küçük bir kayık indirildi, tüfeğiyle Manzetti, zıpkın ve halatla silahlanan üç denizci de onun içindeydi.</p>

  <p class="normal">Alana ulaştıkları zaman fıçıdan geriye birkaç tahta parçasının haricinde hiçbir şey kalmamıştı. Fakat yine de bir hayli hareket vardı; su, alt tarafta bulunan köpekbalıklarının çırpınmalarıyla çalkalanıyordu ve bu manzara gürültülü kuşlar sayesinde neredeyse görünmüyordu. İzlerken birden suyun üzerinde bir burun gördüm, ağzını açtı ve kuşlardan birini kaparak dalgaların arasında kayboldu. Bütün bunlar göz açıp kapayıncaya kadar olmuştu.</p>

  <p class="normal">"Bunu gördün mü?" dedim, dehşete düşmüştüm. Genel olarak köpekbalıklarının dişlerinin olduğunu biliyordum ama bu kısa gösteri sayısız <span class="ideitalik">National Geographic</span> fotoğraflarından bile daha çarpıcıydı.</p>

  <p class="normal">"Vay be, senin nasıl dişlerin varmış öyle!" dedi Jamie, oldukça etkilenmiş gibi konuşarak.</p>

  <p class="normal">"Ahh, evet öyleler," dedi cana yakın bir ses. Yan tarafıma bir göz attığımda Murphy'nin sırıttığını gördüm, geniş yüzü vahşi bir sevinçle parlıyordu. "Şu aşağılıkların beyinleri bir kurşunla dağıldığında biraz daha iyi olacak!" Bir jambon gibi yumruğunu küpeşteye indirdi ve bağırdı; "Bana bir tane getir, Manzetti! Eğer yaparsan bir şişe ev yapımı kanyak senin!"</p>

  <p class="normal">"Kişisel bir sorunun mu var, Bay Murphy?" diye sordu Jamie nazikçe. "Yoksa profesyonel bir merak mı?"</p>

  <p class="normal">Ateşli bir ilgiyle avı izlerken, "İkisi de, Bay Fraser, ikisi de," diye cevapladı aşçı. Tahta bacağıyla yan tarafı tekmeledi, tok bir ses çıkmıştı. "Benim damak tadıma uyuyorlar!" dedi korkunç bir zevkle.</p>

  <p class="normal">Kayık çırpınan kuş manzarasının arasından neredeyse pek görünmüyordu ve ötüşleri Murphy'nin mücadeleci çığlıklarını duymayı zor hale getiriyordu.</p>

  <p class="normal">"Hardallı köpekbalığı bifteği!" diye bağırıyordu Murphy, gözlerini intikam hırsıyla kısmıştı. "Acı turşuyla pişirilmiş ciğer! Yüzgeçlerinizden çorba yapacağım ve şeri şarabına gözlerinizi atacağım, sizi iğrenç piç kuruları!"</p>

  <p class="normal">Manzetti'yi görüyordum; kayığın ön kısmına diz çökerek tüfeğinin namlusunu doğrultmuş ve ateş ederken tüfeği siyah bir duman çıkarmıştı. Ve sonra da Bay Willoughby'yi gördüm.</p>

  <p class="normal">Küpeşteden atladığını görmemiştim; kimse görmemişti, herkesin gözü avdaydı. Ama o da oradaydı, kayığın etrafını saran kargaşadan biraz uzaktaydı. Suyun içinde kocaman bir kuşla mücadele ederken tıraşlanmış kafası bir balık gibi parlıyordu, kuşun kanatları ise bir helikopter gibi suyun içinde çırpınıyordu.</p>

  <p class="normal">Bağırmamla endişelenen Jamie gözlerini avdan ayırdı ve hemen öne doğru fırladı, ben konuşmadan ya da hareket etmeden önce küpeştenin üzerine çıkmıştı bile.</p>

  <p class="normal">Korku dolu bağrışım Murphy'nin şaşkınlık içindeki bağrışına karıştı ama Jamie çoktan gitmişti, suda Çinli'nin yanına doğru ilerliyordu.</p>

  <p class="normal">Herkes ne olduğunu fark ettiğinde güvertede çığlıklar ve bağrışlar yükselmeye başladı – ve Murphy'den de bir ciyaklama sesi geldi. Jamie'nin ıslak kızıl saçlı başı Bay Willoughby'nin yanında belirdi ve saniyeler içinde kolunu Çinli'nin boğazına doladı. Bay Willoughby de sıkıca kuşa sarılmıştı ve o an Jamie'nin onu kurtarmak mı yoksa boğmak mı isteyip istemediğini merak ettim ama sonra güçlü bir şekilde kulaç attı ve kuşun çırpınan bedeni ile adamı gemiye doğru çekmeye başladı.</p>

  <p class="normal">Kayıktan zafer çığlıkları geldi ve suda koyu kırmızı bir halka yayılmaya başladı. Bir köpekbalığı zıpkınla vurulup, kuyruğuna dolanan halatla küçük kayığın arkasından çekildiğinde korkunç bir çarpma sesi geliyordu. Sonra kayıktakiler suda ne olduğunu fark edince her şey birbirine karıştı.</p>

  <p class="normal">Geminin bir tarafından ve diğer tarafından halatlar çekiliyordu. Mürettebat büyük bir heyecanla bir oraya bir buraya koşuşturuyordu, kurtulanlara mı yoksa köpekbalığına mı yardım edip etmeme konusunda kararsızdılar ama sonunda Jamie ile yükleri sancak tarafına çekildi ve güvertenin üzerine sularını damlatarak yığıldı. O sırada tutulan köpekbalığı da – aç arkadaşları tarafından bedeninden büyük ısırıklar alınmıştı – içeriye alındı, hâlâ zayıf da olsa iskele tarafında çırpınıyordu.</p>

  <p class="normal">"Yü...ce...İsa," dedi Jamie, göğsü inip kalkıyordu. Güvertenin üzerine uzanmıştı, sudan çıkmış bir balık gibi soluklanıyordu.</p>

  <p class="normal">"İyi misin?" Yanına diz çöktüm ve eteğimin kenarıyla yüzündeki suları sildim. Çarpık bir şekilde gülümsedi ve başını 'evet' anlamında salladı, hâlâ kesik kesik nefes alıyordu.</p>

  <p class="normal">"Tanrım," dedi sonunda oturarak. Başını iki yana salladı ve hapşırdı. "Köpekbalıkları tarafından yenileceğimi sandım. Kayıktaki şu aptallar bize doğru gelmeye başladı ve etrafları olduğu gibi köpekbalıklarıyla doluydu, suyun altındaki zıpkınla vurulan balığı yemeğe çalışıyorlardı." Baldırlarını iyice ovmaya başladı. "Şüphesiz bu konuda çok hassasım, Sassenach. Her zaman bir bacağımı kaybetmekten korktum. Bu öldürülmekten çok daha kötü."</p>

  <p class="normal">"Ben de," dedim açıkça. Titremeye başlıyordu, şalımı çıkarıp omuzlarını sardım, sonra Bay Willoughby için etrafa bakındım.</p>

  <p class="normal">Küçük Çinli – inatla hâlâ ödülüne sarılıyordu, neredeyse kendi boyu kadar olan yavru bir pelikan kuşuydu – ne Jamie'yi ne de ona doğru savrulan küfürleri umursuyordu. Ayaklarını şapırdatarak aşağıya yürürken üzerinden sular damlıyordu. Esirinin takırdattığı gaga sayesinde fiziksel bir cezalandırmadan korunuyordu. Gaga, adama yaklaşan herkesin cesaretini kırmıştı.</p>

  <p class="normal">Güvertenin diğer tarafından gelen iğrenç doğrama sesleri ve zafer çığlıkları Murphy'nin ilk güçlü düşmanını doğramak için balta kullandığını gösteriyordu. Denizciler balığın etrafına toplanmış, derisini yüzmek için bıçaklarını çekmişlerdi. Balığı doğramakla iyice coşan Murphy gezinip duruyor, yüzü sevinçten parlıyordu. Bir kolunun altında kuyruğun bir bölümü vardı, bir elinde tuttuğu ağ çantasında da balığın büyük sarı ciğeri bulunuyordu ve omzundan da baltası sarkıyordu.</p>

  <p class="normal">"Boğulmadın, değil mi?" dedi, boş eliyle Jamie'nin ıslak saçlarını karıştırarak. "Şu küçük herifi kurtarmakla niye kendini derde soktun anlamıyorum ama cesur bir hareket olduğunu söylemem gerek. Üşümen geçsin diye sana kuyruktan güzel bir çorba yapacağım," diye söz verdi, topallayarak yürürken yüksek sesle menüsünü planlıyordu.</p>

  <p class="normal">"Bunu neden yaptı?" diye sordum. "Yani Bay Willoughby."</p>

  <p class="normal">Jamie başını iki yana sallayıp gömleğinin eteğine burnunu sildi.</p>

  <p class="normal">"Bir bilsem. Sanırım kuşu istedi ama nedenini söyleyemem. Belki yemek içindir?"</p>

  <p class="normal">Murphy buna kulak misafiri oldu ve mutfak merdiveninin başında arkaya döndü.</p>

  <p class="normal">"Pelikanları yiyemezsin," dedi ve beğenmeyerek başını iki yana salladı. "Ne kadar pişirsen de balık kokarlar. Tanrı bilir burada ne işi vardı, pelikanlar sahil kuşlarıdır. Sanırım bir fırtınaya kapıldı. Hantal yaratıklar." Kel kafası kendi bölgesine gelince kayboldu, kurumuş maydanozdan ve acı biberden mutlu bir şekilde bahsediyordu.</p>

  <p class="normal">Jamie kahkaha attı ve ayağa kalktı.</p>

  <p class="normal">"Evet, belki kalem yapmak için tüylerini istemiştir. Hadi aşağıya inelim, Sassenach. Kurumam için bana yardım et."</p>

  <p class="normal">Esprili konuşmayı kesmişti, ağzından çıkan kelimeleri duyunca yüzü ifadesizleşti. Çabucak iskele tarafına bir göz attı. Mürettebat köpekbalığının kalıntıları üzerinde tartışıp şakalaşırken, Fergus ve Marsali de meraklı bakışlarla köpekbalığının kesilmiş kafasını inceliyorlar ve güvertede ağzı açık bir şekilde duruyorlardı. Sonra gözlerini bana çevirdi, birbirimizi iyi anlamıştık.</p>

  <p class="normal">Yarım saat sonra aşağıdaki kamarasındaydık. Islak saçlarından akan damlalar omuzlarıma ulaşıyor ve göğsümden aşağıya akıyordu ama ağzı sıcak ve aceleciydi. Sırtının sert kıvrımları onlara yapışan ıslak gömleğinden sıcaklık yayıyordu.</p>

  <p class="normal">Nefesi kesilerek inledi, pantolonunu birden çekecek kadar nefessiz kalmıştı. "Tanrım, üzerime yapışmışlar! Çıkaramıyorum!"</p>

  <p class="normal">Kahkahayla homurdanarak bağcıklarını açmaya çalıştı ancak su onları açılmaz bir düğüm haline sokarak sırılsıklam etmişti.</p>

  <p class="normal">"Hançer!" dedim. "Hançer nerede?" Pantolonundan ıslak gömleğinin eteklerini çıkarmak için uğraştığını görünce, ben de homurdanarak masanın çekmecelerini aramaya başladım. Kâğıt parçalarını, mürekkep şişesini, enfiye kutusunu, her şeyi çıkardım – ama hançer yoktu. Ona en yakın mektup açacağı vardı.</p>

  <p class="normal">Jamie'yi belinden yakalayarak birbirine karışmış ipleri görmeye çalışıyordum.</p>

  <p class="normal">Panikleyerek bir çığlık attı ve geriledi.</p>

  <p class="normal">"Tanrım, dikkat et Sassenach! Pantolonumu çıkarayım derken beni kısırlaştırman hiç de iyi değil!"</p>

  <p class="normal">Şevkten yarı delirmiş olduğumuzdan, bu olay bizi gülmekten iki büklüm edecek kadar komik görünmüştü.</p>

  <p class="normal">"İşte!" Karışık yatağını didik didik arayan Jamie hançerini kaptı ve bir zafer edasıyla salladı. Bir dakika sonra ipler çözüldüğünde sırılsıklam olmuş pantolon yere yığın halinde düştü.</p>

  <p class="normal">Bana sarıldı ve buruşmuş kâğıtlar ile kırılmış kalemleri önemsemeden beni masaya yatırdı. Eteklerimi belime kadar sıyırıp kalçalarımı tuttu. Bana yaslanmış, sert kasıkları bacaklarımı iki yana açmamı sağlamıştı.</p>

  <p class="normal">Tıpkı aç gözlü bir kurbağa gibiydi. Sırılsıklam olmuş gömleği çıplak karnıma dokunduğunda nerdeyse çığlık atmıştım, koridorda ayak seslerini duyduğumda kesik kesik nefes alıyordum.</p>

  <p class="normal">"Dur!" diye fısıldadım kulağına. "Birisi geliyor!"</p>

  <p class="normal">"Çok geç," dedi, nefesi kesilmiş ama kendinden emindi. "Sana sahip olmalıyım yoksa öleceğim." Sert bir itişle beni bir kez çabucak aldı ve sertçe omzunu ısırdım, gömleğinin tuzlu ve ıslak tadını alıyordum ama ikimiz de ses çıkarmıyorduk. İkinci ve üçüncü vuruştan sonra bacaklarımı onun kalçalarına doladım, çığlığım gömleğinde boğuldu. Kimin geldiğini artık umursamıyordum.</p>

  <p class="normal">Beni çabucak ve tamamen aldı, kendini can alıcı noktaya itiyor, itiyor ve tekrar itiyordu. Boğazından zafer iniltileri geliyordu, kollarımın arasında titriyor ve sallanıyordu.</p>

  <p class="normal">İki dakika sonra kamaranın kapısı açıldı. Innes yavaşça odadaki enkaza bakıyordu. Yumuşak kahverengi gözleri altüst olmuş masadan bana odaklandı, ıslak ve dağılmış bir halde yatağın üzerinde oturuyordum ama tamamen giyiniktim sonra bakışları Jamie'ye odaklandı, sandalyenin üzerinde hâlâ ıslak gömleğiyle oturuyordu, göğsü inip kalkıyordu ve yüzündeki koyu kırmızı renk yavaşça çekilmeye başlamıştı.</p>

  <p class="normal">Innes düşünceli bir şekilde burnundan soludu ama hiçbir şey demedi. Kamaranın içine girip başıyla beni selamladı ve Fergus'un yatağının altına eğilerek bir kanyak şişesi çıkardı.</p>

  <p class="normal">"Çinli için," dedi bana. "Üşütmesin diye." Kapıya doğru döndü ve durdu, düşünceli bir şekilde Jamie'ye gözlerini kısarak bakıyordu.</p>

  <p class="normal">"Bay Murphy'nin senin için yapacağı çorbayı sen de içsen iyi olur, Mac Dubh. Zorlu bir işten sonra üşütmenin tehlikeli olduğu söylenir, değil mi? Sıtmaya yakalanmak istemezsin." Mahzun kahverengi bakışın derinliklerinde belli belirsiz bir parıltı vardı.</p>

  <p class="normal">Jamie tuzdan karışmış saçlarını geriye doğru iterken yüzünde bir gülümseme belirdi.</p>

  <p class="normal">"Evet, öyle. Fakat böyle olacaksa da Innes, en azından mutlu bir adam olarak öleceğim."</p>

  <p class="ortayazi">***</p>

  <p class="normal">Ertesi gün Bay Willoughby'nin pelikan kuşunu neden istediğini anladık. Onu kıç güvertesinde buldum, kuş onun yanındaki yelken sandığının üzerindeydi ve kanatları bir bez parçasıyla bedenine doğru sıkıca sarılmıştı. Yuvarlak sarı gözlerle bana baktı ve uyarırcasına koca gagasını açıp kapamaya başladı.</p>

  <p class="normal">Bay Willoughby bir halatı çekiyordu, ucunda kıvranan küçük mor bir mürekkep balığı vardı. Bunu ayıran Bay Willoughby pelikanın önüne tuttu ve Çince bir şeyler söyledi. Kuş büyük bir merakla ona bakıyordu ama hareket etmiyordu. Küçük adam çabucak üst gagasını tutup çekti ve kuşun kesesine balığı bıraktı. Şaşkınlıkla bakan pelikan sarsılarak balığı yuttu.</p>

  <p class="normal">"<span class="ideitalik">Hao-liao</span>," dedi Bay Willoughby beğenerek, kuşun başını okşadı. Onu izlediğimi gördüğünde yanına gelmem için bana işaret etti. Bir gözü dikkatli bir şekilde korkunç gagadaydı, benim de öyle.</p>

  <p class="normal">"<span class="ideitalik">Ping An</span>," dedi, pelikanı göstererek. "Çok sakin." Kuş beyaz tepedeki küçük beyaz tüylerini kabarttı sanki tamamen adının söylenmesiyle kulakları çınlamıştı ve ben de kahkaha attım.</p>

  <p class="normal">"Gerçekten mi? Onunla ne yapacaksın?"</p>

  <p class="normal">"Ona benim için avlanmasını öğrettim," dedi küçük Çinli sıradan bir şeymiş gibi. "İzle."</p>

  <p class="normal">İzledim. Birkaç mürekkep balığı ve bir çift küçük balık yakalanıp pelikan beslendikten sonra Bay Willoughby kıyafetinin iç tarafından bir tane yumuşak bir ip çıkardı ve bu iple kuşun boynunu rahatça bağladı.</p>

  <p class="normal">"Boğmak yok," diye açıklama yaptı. "Balık yutmak yok." Sonra bu tasmayı uzun hafif bir halatla bağlayıp bana geri çekilmemi söyledi ve hızlı bir çekişle kuşun kanatlarını bağlayan ipi çözdü.</p>

  <p class="normal">Birden gelen özgürlükle şaşıran pelikan dolabın üzerinde bir ileri bir geri paytak paytak dolaşmaya başladı, cılız koca kanatlarını bir ya da iki kez çırptı ve sonra tüy patlaması eşliğinde gökyüzüne yükseldi.</p>

  <p class="normal">Pelikan yerdeyken çok komik görünüyordu. Her yeri tamamen uygunsuz bir biçimde çıkıntılıydı, geniş ayaklıydı ve hantal bir gagası vardı. Gökyüzüne yükselip suyun üzerinde daireler çizen pelikan ise olağanüstü ve zarifti.</p>

  <p class="normal">Sakin bir kuş olan <span class="ideitalik">Ping An</span> ipinin sınırına gelmişti, daha yükseğe uçmak için çabaladı ama sonra durumu kabul etmiş gibi daireler çizmeye başladı. Güneşe doğru neredeyse gözlerini kapatacakmış gibi kısan Bay Willoughby güvertede daireler çizmeye başladı, adeta bir uçurtmaymış gibi pelikanla oynuyordu. Halatlardaki ve güvertedeki bütün işçiler bu gösteriyi büyülenmişçesine izlemek için yaptıkları işi bırakmışlardı.</p>

  <p class="normal">Yaylı bir tüfekten fırlar gibi pelikan birden kanatlarını kapadı ve suya daldı. Suyun üzerine çıkınca, Bay Willoughby kuşu çekmeye başladı. Bir kez daha gemide olan pelikan, zorla yakaladığı şeyden vazgeçmeye ikna edildi ve sonunda efendisi, dikkatlice davranarak onun kesesindeki güzel iri çipuraya ulaştı.</p>

  <p class="normal">Bay Willoughby, bön bön bakan Picard'a hafiften gülümsedi. Küçük bir bıçak aldı ve hâlâ yaşayan balığı sırtından aşağıya ince bir şekilde kesti. Güçlü koluyla kuşu bağlayan küçük adam, diğer eliyle tasmayı gevşetti ve sarkan bir çipura parçasını uzattı, Ping An da parmaklarının arasından hemen onu kaptı ve yuttu.</p>

  <p class="normal">"Onun," diye açıklama yaptı Bay Willoughby, dikkatsizce pantolonun bacak kısmına balık kanını ve pullarını siliyordu. "Benim," dedi ve dolabın üzerindeki balığı gösterdi, artık cansızdı.</p>

  <p class="normal">Bir hafta içince pelikan tamamen evcilleşmişti, tasmalı özgürce uçabiliyordu ama bir halata bağlı değildi, efendisinin ayaklarının dibine bir kese dolusu parlak balıkları kusmak için geri dönüyordu. Balık tutmadığı zaman Ping An yelken direklerinin kolları üstünde oturuyordu, aşağıdaki güverteyi temizlemekten sorumlu olan mürettebatın kızgın sözlerine hedef oluyordu. Güvertedeyken Bay Willoughby'yi takip ediyor, tuhaf bir şekilde bir o yana bir bu yana paytak paytak yürüyor, dengede durmak için sekiz adımlık kanatlarını yarı bir şekilde açıyordu.</p>

  <p class="normal">Ping An'ın balık tutuşundan hem etkilenen hem de büyük gagasından korkan mürettebat, Bay Willoughby'nin yeni arkadaşının sarı gözlerinin altında kendilerini sağlama alıyordu.</p>

  <p class="normal">Bir gün Bay Willoughby işiyle uğraşırken onu izlemek için durdum, direğin sundurmasının altında gözden uzak olmaya çalışıyordu. Bir müddet oturdu, yüzünde gayet mutlu bir ifade vardı; bitirdiği kâğıdı düşünüyordu. Ne yaptığını elbette göremiyordum ama yaptığı bütün şekiller oldukça hoş görünüyordu.</p>

  <p class="normal">Sonra çabucak etrafa bir göz attı, sanki birilerinin gelip gelmediğini kontrol ediyordu. Fırçasını aldı ve büyük bir dikkatle son karakterini kâğıdın üst sol köşesine yazdı. Bunun onun imzası olduğunu biliyordum.</p>

  <p class="normal">Sonra bir iç çekti ve küpeştenin üzerinden bakmak için yüzünü kaldırdı. Her halükarda anlaşılmaz olmayan ifadesi rüyadaymış gibi sevinçle doluydu ve onun ne gördüğünü biliyordum, ne gemiyi ne de yükselen okyanusu görüyordu.</p>

  <p class="normal">Sonunda yeniden bir iç çekti ve başını iki yana salladı, sanki kendi kendine konuşuyordu. Ellerini kâğıdın üzerine koyup çabucak, kibarca bir ya da iki kez katladı. Sonra ayağa kalktı, küpeştenin yanına gitti, ellerini suyun üzerine uzattı ve katladığı beyaz şeklin düşmesine izin verdi.</p>

  <p class="normal">Kâğıt suyun üzerine devrildi. Sonra rüzgâr onu yakaladı ve yukarıya doğru girdap gibi döndürdü. Beyazlık uzaklaştıkça küçüldü, kırıntıları almak için geminin arkasından öten martılara ve deniz kırlangıcına çok benziyordu artık.</p>

  <p class="normal">Bay Willoughby onu izlemek için kalmadı. Küpeşteden uzaklaştı ve aşağıya indi, küçük yuvarlak yüzünde hâlâ hülyalı bir ifade vardı.</p>
</body>
</html>
