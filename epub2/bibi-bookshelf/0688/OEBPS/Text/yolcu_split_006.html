<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h1baslik1" id="calibre_toc_12"><br class="chapter" />
  <span class="ideitalik">2<br class="chapter" />
  <br class="chapter" />
  Av Başlasın<br class="chapter" />
  Inverness</span></h2>

  <p class="normal"> </p>

  <p class="sagbolditalik">2 Mayıs 1968</p>

  <p class="normal"> </p>

  <p class="normal">"Tabii ki o öldü!" Claire'in sesi üzüntüden sert çıkıyordu; hemen hemen boş olan çalışma odası sesiyle inliyor, kitaplıkta yankılanıyordu. Duvara yaslanmış ayakta duruyordu, tıpkı idam mangasını bekleyen bir tutuklu gibiydi, bir kızına bir Roger Wakefield'a bakıp duruyordu.</p>

  <p class="normal">"Ben pek öyle sanmıyorum." Roger kendini yorgun hissediyordu. Bir eliyle yüzünü ovuşturdu, sonra masadan dosyayı aldı; Claire ve kızı üç hafta önce gelip, ondan yardım istediğinden beri yaptığı bütün araştırmalar bu dosyanın içindeydi.</p>

  <p class="normal">Dosyayı açtı ve içindekileri yavaşça karıştırmaya başladı. Culloden'ın II. James Yanlıları. '45 Ayaklanması. Süslü Prens Charlie'nin sancağı altında toplanan ve İskoçya'yı keskin bir kılıç gibi kesen, sadece Culloden'ın gri kırlarında Cumberland Dükü'ne karşı bozguna ve yenilgiye uğrayan yiğit İskoçlar.</p>

  <p class="normal">"Burada," dedi ve birkaç sayfayı aldı. Eski el yazısı, fotokopinin siyah canlılığında tuhaf görünüyordu. "Bu, Lovat alay komutanının ordu kaydı."</p>

  <p class="normal">İnce kâğıt destelerini Claire'e uzattı ama kâğıtları alan kızı oldu. Brianna kâğıtları ondan aldı ve sayfaları karıştırmaya başladı, kızıla çalan kaşlarının arası hafiften kırışmıştı.</p>

  <p class="normal">"Kâğıdın üstünü oku," dedi Roger. "'Komutanlar,' dediği kısmı."</p>

  <p class="normal">"Tamam," diye yüksek sesle okumaya başladı, "Lovat Komutanı Simon..."</p>

  <p class="normal">Roger, "Genç Tilki," diye lafını kesti. "Lovat'ın oğlu. Ve beş isim daha?"</p>

  <p class="normal">Brianna tek kaşını kaldırdı fakat okumaya devam etti.</p>

  <p class="normal">"Üsteğmen William Chisholm Fraser; Komutan George D'Amerd Fraser Shaw; Üsteğmen Duncan Joseph Fraser; Binbaşı Bayard Murray Fraser," durdu, son ismi okumadan önce yavaşça yutkundu, "Komutan James Alexander Malcolm MacKenzie Fraser." Kâğıtları aşağıya indirdi, solgun görünüyordu. "Babam."</p>

  <p class="normal">Claire kızının olduğu yere gidip, onun kolunu sıktı. O da solgundu.</p>

  <p class="normal">"Evet," dedi Roger'a. "Onun Culloden'a gittiğini biliyorum. Beni... dikili taşta bıraktığı zaman... Charles Stuart ile olan adamlarını kurtarmak için Culloden Arazisi'ne gitme niyetindeydi. Ve gittiğini de biliyoruz" – masanın üstündeki dosyayı başıyla işaret etti, lambanın ışığında yüzeyi donuk ve masum görünüyordu – "sen onların adını buldun. Ama... ama... Jamie..." İsmi yüksek sesle söylemek, onun aklını karıştırmış gibi görünüyordu ve dudaklarını bastırdı.</p>

  <p class="normal">Şimdi destek olma sırası Brianna'nındı.</p>

  <p class="normal">"Geri gittiğini söylüyorsun." Koyu mavi ve cesaret verici gözleri annesinin yüzüne odaklanmıştı. "Adamlarını araziden uzaklaştırıp, sonra savaşa geri dönecekti."</p>

  <p class="normal">Claire başını 'evet' anlamında salladı, yavaşça kendine geliyordu.</p>

  <p class="normal">"Kaçmak için pek şansı olmadığını biliyordu. İngilizler'in onu yakalamasındansa... savaşta ölmeyi tercih ettiğini söylerdi." Roger'a döndü, bakışları heyecan verici kehribar rengindeydi. Onun gözleri her zaman Roger'a şahini hatırlatırdı, sanki çoğu kişiden daha iyi görüyor gibiydi. "Orada ölmediğine inanamam. Birçok kişi öldü ve onun da amacı buydu!"</p>

  <p class="normal">Kuzey İskoçya ordusunun çoğu Culloden'da ölmüştü, top ateşinin patlamasıyla ve yakıcı yaylım ateşiyle parçalanmışlardı. Ancak Jamie Fraser değil.</p>

  <p class="normal">"Hayır," dedi Roger kararlı bir şekilde. "Sana Linklater'ın kitabından bir parça okudum." <span class="ideitalik">Fundalıklardaki Prens</span> başlıklı büyük bir cildi almak için uzandı.</p>

  <p class="normal">"<span class="ideitalik">Savaşın akabinde,</span>" diye okumaya başladı, "<span class="ideitalik">II. James yanlısı on sekiz tane yaralı komutan, sığınmak için kırın yakınındaki eski bir çiftlik evine gittiler. Orada iki gün boyunca acı içinde yattılar, yaralarıyla ilgilenilmemişti. İki günün ardından dışarıya götürüldüler ve vuruldular. Bir kişi, Lovat alay komutanından bir Fraser, katliamdan kaçtı. Geri kalanı milli parkın yanına gömüldü."</span></p>

  <p class="normal">"Gördün mü?" dedi, kitabı bıraktı ve iki bayana sayfaların üstünden ciddi bir şekilde baktı. "Lovat alayından bir komutan." Ordu defterindeki kâğıtları tutuyordu.</p>

  <p class="normal">"Ve işte buradalar! Altısı da. Şimdi, çiftlik evindeki kişinin Genç Simon olmadığını biliyoruz; o iyi bilinen tarihi bir kişi ve ona ne olduğunu da çok iyi biliyoruz. Araziden geri çekildi, yaralı değildi. Dinle bak, bir grup adamıyla kuzey yolunda savaştı, buraya yakın olan Beaufort Şatosu'na geri dönebilmek için." Boydan boya olan pencereyi işaret etti, akşam vakti Inverness'ın ışıkları belli belirsiz parıldıyordu.</p>

  <p class="normal">"Leanach çiftlik evinden kaçan diğer dört komutan – William, George, Duncan ya da Bavard – da değildi," dedi Roger. "Neden?" Dosyadan başka bir kâğıt aldı ve neredeyse tam bir zaferle salladı.</p>

  <p class="normal">"Çünkü hepsi Culloden'da öldü! Dört kişi arazide öldürüldü. Onların adlarını Beauly'deki kilisede asılı olan tabelada buldum."</p>

  <p class="normal">Claire derin bir soluk verdi, sonra masanın arkasındaki eski döner sandalyeye kendini bırakıverdi.</p>

  <p class="normal">"Yüce İsa," dedi. Gözlerini kapadı ve öne doğru eğildi, dirsekleri masanın üstünde ve başı ellerine dayalıydı, kıvırcık kahverengi saçları yüzünü saklamak için öne doğru saçılmıştı. Brianna bir elini Claire'in sırtına koydu, annesinin üzerine eğilirken yüzü sıkıntılıydı. Uzun boylu bir kızdı; iri, sağlam kemikleri vardı ve uzun, kızıl saçları masa lambasının ışığında parlıyordu.</p>

  <p class="normal">"Eğer o ölmediyse..." diye usulca konuşmaya başladı.</p>

  <p class="normal">Claire hemen tamamladı sözlerini. "Ama o öldü!" dedi. Yüzü gergindi ve gözlerinin etrafındaki küçük çizgiler belirgindi. "Tanrı aşkına, iki yüz yıl; Culloden'da ölsün ya da ölmesin, o artık ölü!"</p>

  <p class="normal">Brianna annesinin tepkisinden dolayı geriledi ve başını öne doğru eğdi, böylece kızıl saçları – babasının kızıl saçları – yanaklarının aşağısına doğru süzüldü.</p>

  <p class="normal">"Ben de öyle düşünüyorum," diye fısıldadı. Roger, Brianna'nın gözyaşlarının akmaması için uğraştığını görebiliyordu. Ve bunda hiç şüphe yok, diye düşündü. Kısa süre içinde, sevdiğin ve bütün hayatın boyunca 'baba' dediğin adamın aslında baban olmadığını, gerçek babanın iki yüz yıl önce yaşamış bir İskoçyalı olduğunu öğrenmek ve muhtemelen onun korkunç bir şekilde yok olduğunu, eşinden ve çocuğundan çok uzakta onları korumak için kendi hayatını feda ettiğini idrak etmek... şaşırmak için yeterli, diye düşündü Roger.</p>

  <p class="normal">Brianna'nın yanına gitti ve koluna dokundu. Brianna ona kısa dalgın bir bakış attı ve gülümsemeye çalıştı. Roger kollarını ona doladı, üzüldüğü için kıza şefkat duymasına rağmen onun ne kadar garip hissettiğini düşünüyordu.</p>

  <p class="normal">Claire hâlâ öylece çalışma masasında oturuyordu. Sarı şahin gözleri şimdi daha yumuşak bir renge bürünmüştü, anılarla uzağa dalmıştı. Roger'ın üvey babası Papaz Efendi Wakefield tarafından bırakılan notlarla, günlüklerle yerden tavana kadar dolu olan çalışma odasının alçı duvarına dalgın bir şekilde odaklanmışlardı.</p>

  <p class="normal">Kendi de duvara bakan Roger, York Hanedan Derneği tarafından gönderilen yılık toplantı bildirisini gördü – hâlâ İskoçya'nın bağımsızlık davasını destekleyen şu coşkulu tuhaf ruhlar, Charles Stuart'a ve onu takip eden Kuzey İskoçyalı kahramanlara hürmet toplantısı düzenliyorlardı.</p>

  <p class="normal">Roger yavaşça boğazını temizledi.</p>

  <p class="normal">"Şey... eğer Jamie Fraser Culloden'da ölmediyse," dedi.</p>

  <p class="normal">"O zaman daha sonra ölmüştür." Claire'in gözleri Roger'ın gözleriyle buluştu, sarı-kahverengi derinliklerin arkasında buz gibi bir bakış vardı. "Nasıl olduğu hakkında bir fikrin yok," dedi. "Kuzey İskoçya'da kıtlık vardı – savaştan önce adamların hiçbiri günlerce bir şey yemedi. O yaralıydı – bunu biliyoruz. Oradan kaçsa bile, ona bakacak... kimse yoktu." Sesi burada alçalmıştı; şimdi o bir doktordu, o zamanlar yani yirmi sene önce dikili taşlardan adımını attığı ve James Alexander Malcolm MacKenzie Fraser ile kaderi birleştiği zaman ise bir şifacıydı.</p>

  <p class="normal">Roger ikisini de anlayabiliyordu. Kollarının arasında tuttuğu uzun boylu titreyen kız ve masada oturan kadın, ikisi de öyle durgun öyle üzgündü ki. Taşların arasından zamana yolculuk etmişti; bir casus olduğundan şüphelenilmiş, cadı diye tutuklanmış, akıl ermez bir olayla ilk kocası Frank Randall'ın kollarından alınmıştı. Ve üç sene sonra, ikinci kocası James Fraser onu içine çeken saldırıdan eşini ve doğmamış çocuğunu kurtarmak için umutsuz bir halde, onu hamile haliyle dikili taşlardan geri yollamıştı.</p>

  <p class="normal">Roger kendi kendine, Claire acaba bütün ümidini yitirmiş mi, diye düşünüyordu. Fakat Roger bir tarihçiydi. Bir öğrencinin doyumsuz, etik dışı merakına sahipti. Bu merakı basit bir şefkatle sınırlandırılamayacak kadar güçlüydü. Bundan daha fazlası, kendisinin de dahil olduğu aile trajedisindeki üçüncü kişiyi, yani Jamie Fraser'ı, hastalıklı bir şekilde merak ediyordu.</p>

  <p class="normal">"Eğer o Culloden'da ölmediyse," diye başladı, daha kararlıydı bu defa, "o zaman, ona ne olduğunu bulabilirim. Denememi ister misin?" Bekledi, nefesi kesilmişti ve gömleğinin içine işleyen Brianna'nın sıcak nefesini hissediyordu.</p>

  <p class="normal">Jamie Fraser'ın bir hayatı ve bir de ölümü vardı. Roger, anlaşılması güç bir şekilde gerçeği bulmanın onun görevi olduğunu hissediyordu; Jamie Fraser'ın kadınlarının, ona ne olduğunu bilmeye hakları vardı. Brianna'ya gelince, onun bildiği tek şey asla tanımadığı bir babasının olduğuydu. Ve Claire – Roger'ın sorduğu soruyu henüz kavrayamadığı açıkça ortadaydı, olması gerektiği gibi şok içindeydi. İki defa zamanda yolculuk etmişti. Muhtemelen bunu bir kez daha yapabilirdi. Eğer Jamie Fraser Culloden'da ölmediyse...</p>

  <p class="normal">Roger, onun bulutlanmış kehribar gözlerinde bir canlılık hareketi olduğunu gördü, sanki hayata geri dönüyordu. Claire normalde açık tenliydi, şimdi ise yüzü önündeki masanın üstünde duran mektup açacağının fildişi sapı gibi bembeyazdı. Parmakları mektup açacağını kavramış, öyle sıkı sarmıştı ki eklemleri belli oluyordu.</p>

  <p class="normal">Uzun bir süre konuşmadı. Bakışları bir anlığına Brianna'ya odaklandı, sonra Roger'ın yüzüne döndü.</p>

  <p class="normal">"Evet," dedi alçak bir sesle, öyle ki Roger onu zar zor duyabildi. "Evet. Benim için araştır. Lütfen. Bul onu."</p>
</body>
</html>
