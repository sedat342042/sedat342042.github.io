<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h1baslik1" id="calibre_toc_44"><br class="chapter" />
  <span class="ideitalik">34<br class="chapter" />
  <br class="chapter" />
  Baba</span></h2>

  <p class="normal"> </p>

  <p class="normal">"Baba mı?" dedim safça. "Baba mı?"</p>

  <p class="normal">Kapı açıldığı zaman Jamie donup kalmıştı. Doğruldu ve yere düşen yorgana yapıştı. Dağılmış saçlarını yüzünden çekti ve kızgınlıkla kıza baktı.</p>

  <p class="normal">"Senin burada ne işin var?" diye sordu. Kırmızı sakallı, çıplak ve kısık bir sesle korkunç bir görüntüsü vardı. Genç kız şüpheyle bakarak geriledi. Sonra çenesini dikleştirdi ve ona kızgınlıkla baktı.</p>

  <p class="normal">"Annemle geldim!"</p>

  <p class="normal">Jamie'deki etkisi, eğer kız onu kalbinden vursaydı bundan daha büyük olmazdı. Birden yüzünden bütün renk çekildi.</p>

  <p class="normal">Tahta merdivenlerden adım sesleri geliyordu, bir daha basılacaktık. Yataktan hemen dışarıya çıkıp yorganı bana doğru attı ve pantolonuna sarıldı.</p>

  <p class="normal">Tam pantolonunu giymişti ki odaya başka bir kadın geldi, aniden kapıda durdu ve dik dik yatağa baktı; gözleri fal taşı gibi açıktı.</p>

  <p class="normal">"Doğruymuş!" Jamie'ye döndü, yumrukları hâlâ üzerinde olan pelerininin iki yanına yapışmıştı. "Doğruymuş! Sassenach cadısı! Böyle bir şeyi bana nasıl yaparsın, Jamie Fraser?"</p>

  <p class="normal">"Orada kal, Laoghaire!" diye lafı yapıştırdı. "Ben sana hiçbir şey yapmadım!"</p>

  <p class="normal">Duvara karşı oturdum, yorganı göğsüme çekip öylece bakakaldım. Jamie onun adını söylediği zaman kadının kim olduğunu çıkarmıştım. Yirmi sene önce Laoghaire MacKenzie on altı yaşında zayıf bir kızdı, gül yaprağı gibi teni ve ay ışığı gibi saçları vardı. O zamanlar Jamie Fraser için tutkulu, karşılıksız bir aşka kapılmıştı ama şimdi birkaç şey değişmişti.</p>

  <p class="normal">Neredeyse kırk yaşındaydı ve artık zayıf değildi, oldukça kilo almıştı. Teni hâlâ açıktı ama yıpranmış ve tombul yanakları öfkeden kızarmıştı. Kül rengi saç telleri derli toplu beyaz bir örtüden dışarı çıkmışlardı. Ancak açık mavi gözleri aynıydı – yeniden bana dönmüşlerdi, uzun zaman önce o gözlerde gördüğüm aynı nefret ifadesini barındırıyorlardı.</p>

  <p class="normal">"O benim!" diye tısladı. Ayağını yere vurdu. "Hangi cehennemden geldiysen oraya geri dön ve onu bana bırak! Sana git dedim!"</p>

  <p class="normal">Sözlerine karşılık vermek için hiçbir girişimde bulunmadığımda, bir silah aramak için etrafa vahşice bakındı. Mavi şeritli ibriği gözüne kestirip onu kavradı ve bana atmak için kolunu kaldırdı. Jamie hemen onu elinden aldı ve masaya koydu, kadının kolunun üst kısmından öyle sert tuttu ki kadın çığlık attı.</p>

  <p class="normal">Onu döndürdü ve kabaca kapıdan dışarıya itti. "Aşağıya in," diye emretti. "Seninle birazdan konuşacağım, Laoghaire."</p>

  <p class="normal">"Benimle konuşacak mısın? Benimle konuşmak, öyle mi!" diye haykırdı kadın ve boşta kalan eliyle, Jamie'yi gözünden çenesine kadar tırmaladı. Jamie homurdanıp diğer bileğini de tuttu ve kapıdan dışarıya, koridora doğru itti ve kapıyı kapatarak anahtarı çevirdi.</p>

  <p class="normal">Yeniden arkasını döndüğü zaman, yatağın kenarında oturmuş çoraplarımı giymeye çalışırken ellerim titriyordu.</p>

  <p class="normal">"Bunu sana açıklayabilirim, Claire," dedi.</p>

  <p class="normal">"Ben öyle düşünmüyorum," dedim. Vücudumun diğer kısımları gibi dudaklarım da uyuşuktu ve kelimeleri telaffuz ederken zorlanıyordum. Giyinmeye çalışırken gözlerimi ayaklarımdan ayırmadım – ama jartiyerimi bağlamada başarısız olmuştum.</p>

  <p class="normal">"Beni dinle!" dedi şiddetli bir şekilde, yumruğunu masaya öyle sert vurdu ki birden doğruldum. Başımı yukarı kaldırdım ve üzerimde yükselen bedenini gördüm. Omuzlarına dağılan kızıl saçlarıyla, tıraşlanmamış yüzüyle, çıplak göğsüyle ve yanağında Laoghaire'in tırnaklarının taze iziyle Viking haydutları gibi görünüyordu. İç etekliğimi bulmak için etrafa bakınmaya başladım.</p>

  <p class="normal">Yatak örtülerinin arasında kaybolmuştu, çarşafları karıştırmaya başladım. Kapının diğer tarafı bağrışlar ve çağırışlar eşliğinde sertçe vuruluyordu. Bu arbede evin diğer sakinlerini de harekete geçirmişti.</p>

  <p class="normal">Buruşmuş pamuklu kıyafeti başımdan aşağıya geçirirken, "Sen en iyisi git ve kızına bir açıklama yap," dedim.</p>

  <p class="normal">"O benim kızım değil!"</p>

  <p class="normal">"Değil mi?" Başımı elbisenin yakasından çıkardım ve ona bakmak için çenemi yukarıya kaldırdım. "Sanırım Laoghaire ile de evli değilsin, değil mi?"</p>

  <p class="normal">Yumruğunu yeniden masaya indirerek, "Lanet olsun ben seninle evliyim!" diye bağırdı.</p>

  <p class="normal">"Ben öyle düşünmüyorum." Çok üşüyordum, kaskatı kesilen parmaklarım korsenin iplerini bağlayamıyordu, bu yüzden onlarla uğraşmayı bıraktım ve elbiseme bakmak için ayağa kalktım. Odanın içinde bir yerlerde olmalıydı, ahh, evet Jamie'nin arkasındaydı.</p>

  <p class="normal">"Elbisemi almam lazım."</p>

  <p class="normal">"Hiçbir yere gitmeyeceksin, Sassenach. Ta ki ben–"</p>

  <p class="normal">"Beni böyle çağırma!" diye bağırdım, ikimizde şaşırmıştık. Bir anlığına bana öylece baktı, sonra başını salladı.</p>

  <p class="normal">"Tamam," dedi sessizce. Kapıya göz attı, artık kapıya vurma sesleri daha da artmıştı. Derin bir nefes aldı ve omuzlarını dikleştirerek doğruldu.</p>

  <p class="normal">"Ben gidip durumu düzelteceğim. Sonra biz konuşacağız, ikimiz. Burada kal, Sas... Claire." Gömleğini aldı ve başından aşağıya geçirdi. Kapıyı açıp birden sessizleşen koridora çıktı ve arkasından kapıyı kapattı.</p>

  <p class="ortayazi">***</p>

  <p class="normal">Elbisemi giymekle uğraştım sonra yatağa çöktüm, her yerim titriyordu, yeşil yün dizlerimde kırış kırış olmuştu.</p>

  <p class="normal">Mantıklı bir şekilde düşünemiyordum. Aklım asıl gerçeğin etrafında dönüp duruyordu; o evliydi. Laoghaire ile evliydi! Ve bir ailesi vardı!</p>

  <p class="normal">"Ahh, Bree!" dedim yüksek sesle. Hem şoktan hem de Brianna için ağlamaya başladım. Bu mantıklı değildi ama bunu öğrenmek onu ihanete uğratmak demekti, beni olduğu kadar – ya da Laoghaire'i olduğu kadar.</p>

  <p class="normal">Laoghaire düşüncesi bir anlığına şaşkınlığı ve üzüntüyü öfkeye çevirmişti. Yeşil yünün bir katıyla sertçe yüzümü sildim, tenim kızarmıştı.</p>

  <p class="normal">Lanet olsun! Buna nasıl cüret eder? Eğer onunla evlendiyse benim öldüğümü düşündüğü içindir, bu ilk düşüncemdi. Fakat bu düşünceyle yarı umutlanmış yarı korkmuştum. Beni Leoch Kalesi'nde öldürmeye çalışan kindar, sinsi, küçük kaltak...</p>

  <p class="normal">"Evet, bilmeliydi!" dedim, "Cehenneme kadar yolu var, nasıl o kadını alır!" Öfke ve kaybın etkisiyle gözyaşlarım ve burnum akıyordu. Bir mendil aradım, bulamamıştım ve ümitsizlikle burnumu kolumun köşesine sildim.</p>

  <p class="normal">Jamie kokuyordu. İkimizin kokusu sinmişti, zevkimizin belirsiz misk kokusu hâlâ üstünde duruyordu. Birkaç dakika önce Jamie'nin beni ısırdığı yerde küçük bir karıncalanma hissi vardı. Bu hissi ortadan kaldırmak için ısırdığı yer olan kasığımdaki karıncalanan noktaya elimle sertçe vurdum.</p>

  <p class="normal">"Yalancı!" diye bağırdım. Laoghaire'in bana atmaya çalıştığı sürahiyi kaptım ve fırlattım. Kapıya çarpmasıyla parçalara ayrıldı.</p>

  <p class="normal">Odanın ortasında durdum, etrafı dinliyordum. Ortalık sessizdi. Aşağıda hiç ses yoktu; kimse gürültünün nereden geldiğini anlamak için gelmemişti. Benim için endişelenmek yerine, hepsinin Laoghaire'i yatıştırmayla çok meşgul olduklarını hayal ediyordum.</p>

  <p class="normal">Onlar burada Lallybroch'ta mı yaşıyorlardı? Jamie'nin Fergus'u kenara çekip sözde Ian ve Jenny'ye bizim geldiğimizi haber vermek için onu önden gönderdiğini hatırladım. Muhtemelen benim için onları uyarmaları ve ben gelmeden önce Laoghaire'i uzaklaştırmak içindi.</p>

  <p class="normal">Tanrı aşkına, Jenny ve Ian bunu nasıl düşündü? Kesinlikle Laoghaire'i biliyorlardı – ve hâl böyleyken dün gece yüzlerinde hiçbir ifade olmadan beni kabul etmişlerdi. Ama Laoghaire uzağa gönderildiyse – neden geri gelmişti ki? Bunu düşünmek bile şakaklarımı zonklatmaya yetmişti.</p>

  <p class="normal">Şiddetle titreyen parmaklarımı bir kez daha kontrol altına alacak kadar öfkem çekilmişti. Korseyi bir köşeye tekmeledim ve yeşil elbiseyi başımdan aşağıya geçirdim.</p>

  <p class="normal">Bu yerden gitmek zorundaydım. Aklıma gelen tek mantıklı düşünce buydu ve buna karar verdim. Ayrılmak zorundaydım. Ne Laoghaire ne de kızlarıyla birlikte bu evde kalamazdım. Onlar buraya aitti – ben değildim.</p>

  <p class="normal">Bu sefer jartiyerimi bağlayabildim, elbisemin bağcıklarını ve katlı eteğin çoklu kancalarını da taktım ve ayakkabılarımı da buldum. Bir tanesi lavabonun altındaydı, diğeri ise ağır meşe gardırobunun orada bir gece önce tekmelediğim yerdeydi, davetkâr yatağa ve Jamie'nin kollarındaki sıcak yuvaya kıvrılmak için elbiselerimi bir hevesle fırlatıp atmıştım.</p>

  <p class="normal">Titriyordum. Ateş yeniden sönmüştü ve pencereden buz gibi soğuk geliyordu. Elbiselerime rağmen iliklerime kadar üşüdüğümü hissediyordum.</p>

  <p class="normal">Pelerinimin aşağıda olduğunu fark edene kadar bir müddet aradım; bir gün önce salonda bırakmıştım. Parmaklarımı saçlarıma götürdüm ama taramak için çok üzgündüm. Yün elbiseyi başımdan aşağıya geçirdiğimde saç tellerim elektriklenmişti ve yüzüme düşen saçları sinirli bir şekilde geriye doğru ittim.</p>

  <p class="normal">Hazırdım. En azından olabildiğince hazırdım. Etrafa son kez bakmak için durdum, sonra merdivenlerden gelen ayak sesini duydum.</p>

  <p class="normal">Son olanlar gibi hızlı ve hafif değildi, daha ağır, yavaş ve nazikti. Onu görmeden gelenin Jamie olduğunu biliyordum – ve beni görmek için hevesli değildi.</p>

  <p class="normal">Güzel, ben de onu görmek istemiyordum zaten. Konuşmadan hemen ayrılmak en iyisi olacaktı. Söylenecek ne kalmıştı ki?</p>

  <p class="normal">Kapı açıldığında geriledim, bacaklarım yatağın kenarına çarpana kadar hareket ettiğimin farkında değildim. Dengemi kaybettim ve yatağa oturdum. Jamie aşağıya doğru bakarak kapıda durdu.</p>

  <p class="normal">Tıraş olmuştu. Fark ettiğim ilk şey buydu. Bir gün önce Genç Ian sorunla yüzleşmeden önce tıraş olmuş, saçlarını düzeltmiş ve kendine çekidüzen vermişti. Ne düşündüğümü biliyor gibiydi; yeni çizilmiş çenesini ovalarken belirsiz bir gülümseme yüzünden geçip gitmişti.</p>

  <p class="normal">"Bunun işe yarayacağını düşünüyor musun?" diye sordu.</p>

  <p class="normal">Yutkundum ve kurumuş dudaklarımı yaladım ama cevap vermedim. İç çekti ve kendisi cevap verdi.</p>

  <p class="normal">"Hayır, sanmıyorum." Odaya girdi ve kapıyı kapadı. Bir anlığına beceriksizce durdu, sonra yatağa doğru hareket edip bir elini bana uzattı. "Claire–"</p>

  <p class="normal">"Dokunma bana!" Ayağa fırladım ve geriledim, kapıya doğru gidiyordum. Eli yanına düştü ama yolumu kapatarak önüme geçti.</p>

  <p class="normal">"Açıklamama izin vermeyecek misin, Claire?"</p>

  <p class="normal">"Bunun için biraz geç kalınmışa benziyor," dedim, niyetim soğuk ve kibirli konuşmaktı. Ama ne yazık ki sesim titriyordu.</p>

  <p class="normal">Kapıyı arkasından iterek kapadı.</p>

  <p class="normal">"Hiçbir zaman mantıksız olmadın," dedi sessizce.</p>

  <p class="normal">"Bana nasıl olmam gerektiğini söyleme!" Gözyaşlarım neredeyse akacaktı ve onları engellemek için dudaklarımı ısırıyordum.</p>

  <p class="normal">"Tamam." Yüzü çok solgundu; Laoghaire'in yaptığı tırmık izleri üç çizgiden oluşuyordu ve yanağının altında canlı bir renkte duruyorlardı.</p>

  <p class="normal">"Ben onunla yaşamıyorum," dedi. "O ve kızlar Balriggan'de yaşıyorlar, Broch Mordha'nın üst kısmında bir yerde." Beni yakından izliyordu ama ben hiçbir şey söylemedim. Omuz silkti, gömleğinin omuz kısmını ayarlıyor gibiydi ve konuşmaya devam etti.</p>

  <p class="normal">"Bu çok büyük bir hata, yani aramızdaki evlilik."</p>

  <p class="normal">"İki çocukla mı? Bunu fark etmen zaman aldı, öyle mi?" diye bağırdım.</p>

  <p class="normal">Dudaklarını kenetledi.</p>

  <p class="normal">"Kızlar benim değil. Ben onunla evlendiğim zaman Laoghaire duldu."</p>

  <p class="normal">"Ahh." Bu bir şeyi değiştirmezdi ama her nasılsa, az da olsa Brianna adına içim rahatlamıştı. En azından o Jamie'nin kalbindeki tek çocuktu...</p>

  <p class="normal">"Uzun zamandır onlarla yaşamıyorum. Edinburgh'da yaşıyorum ve onlara para gönderiyorum ama–"</p>

  <p class="normal">"Bana anlatmana gerek yok," diye sözünü kestim. "Bu bir şeyi değiştirmez. İzin verir misin? Gidiyorum."</p>

  <p class="normal">Kalın kızıl kaşlar birden çatıldı. "Nereye gidiyorsun?"</p>

  <p class="normal">"Geri dönüyorum. Uzağa. Bilmiyorum, geçmem için izin ver!"</p>

  <p class="normal">"Sen hiçbir yere gitmiyorsun," dedi kararlı bir ses tonuyla.</p>

  <p class="normal">"Beni durduramazsın!"</p>

  <p class="normal">Uzandı ve iki kolumdan beni yakaladı.</p>

  <p class="normal">"Evet, yaparım," dedi. Yapabilirdi; öfkeli bir halde kendimi kurtarmaya çalışıyordum fakat kollarımdaki demir gibi tutuştan kurtulamıyordum.</p>

  <p class="normal">"Beni hemen bırak!"</p>

  <p class="normal">"Hayır, bırakmayacağım!" Bana öfkeyle baktı, gözleri kısıktı ve birden her ne kadar dışarıdan soğukkanlı görünse de benim kadar onun da üzgün olduğunu anladım. Yutkunurken boğaz kaslarının hareket ettiğini gördüm, yeniden konuşmak için kendini kontrol altına almaya çalışıyordu.</p>

  <p class="normal">"Sana nedenini açıklayana kadar seni bırakmayacağım..."</p>

  <p class="normal">"Açıklanacak ne var?" diye sordum öfkeyle. "Yeniden evlendin! Başka ne var?"</p>

  <p class="normal">Yüzünün rengi artmaya başlıyordu; kulaklarının ucu çoktan kırmızıya dönmüştü, olması yakın öfke nöbetinin belirtileriydi.</p>

  <p class="normal">Hafiften beni sarsarak, "Peki sen yirmi yıldır bir rahibe gibi mi yaşadın?" diye sordu. "Yaşadın mı?"</p>

  <p class="normal">"Hayır!" diye kelimeyi yüzüne çarptım ve hafiften geri çekildi. "Hayır, lanet olsun ki hayır! Ve seninde bir rahip gibi yaşadığını da hiç düşünmedim!"</p>

  <p class="normal">"O zaman–" diye başladı ama ben artık onu dinlemeyecek kadar sinirlenmiştim.</p>

  <p class="normal">"Bana yalan söyledin, lanet olsun!"</p>

  <p class="normal">"Asla yalan söylemedim!" Çok sinirli olduğu zamanlarda olduğu gibi elmacık kemiklerinin üzerindeki derisi iyice gerilmişti.</p>

  <p class="normal">"Söyledin, seni piç! Söylediğini biliyorsun! Bırak beni!" Bacağını tekmeliyordum, ayak parmaklarım uyuşacak kadar sertçeydi. Acı içinde açıklamaya devam ediyordu ama bırakmıyordu. Onun yerine, bana çığlık attıracak kadar kollarımı sertçe sıkmaya başlamıştı.</p>

  <p class="normal">"Ben sana hiçbir şey söylemedim–"</p>

  <p class="normal">"Hayır, söylemedin! Ancak yine de yalan söyledin! Beni evli olmadığına inandırdın, kimsenin olmadığına, senin..." Öfkeden yarı iç çekmiştim, kelimeler arasında nefesim kesiliyordu. "Geldiğim ilk anda bana söylemeliydin! Neden bana söylemedin!" Kollarımdaki tutuşu gevşedi ve kendimi kurtarmak için dönmeye çalıştım. Bana doğru bir adım attı, gözleri öfke saçıyordu. Ondan korkmuyordum; elimi yumruk yaptım ve göğsüne vurmaya başladım.</p>

  <p class="normal">"Neden?" diye bağırdım, ona yeniden vurarak, defalarca, yeniden ve yeniden, vurma sesleri göğsünde yankılanıyordu. "Neden, neden, neden!"</p>

  <p class="normal">"Çünkü korktum!" Beni bileklerimden yakaladı ve geriye doğru itti, bu yüzden yatağa geri düştüm. Üzerimde duruyordu, yumrukları kenetlenmiş ve ağır ağır nefes alıyordu.</p>

  <p class="normal">"Ben bir korkağım, lanet olsun! Sana söylemedim, çünkü beni bırakmandan korktum ve buna katlanamayacağımı düşündüm!"</p>

  <p class="normal">"Korkak? İki eşle hem de? Ha!"</p>

  <p class="normal">Gerçekten bana vuracağını düşündüm; kolunu kaldırdı ama sonra açık olan avcunu yumruğa çevirdi.</p>

  <p class="normal">"Her şeyi hiçe sayarak seni bu kadar çok istediğim için korkağım. Seni görmek için, beni terk edip gitmene rağmen seninle birlikte olmak için onurumu, ailemi hatta hayatımı feda edecek kadar hem de!"</p>

  <p class="normal">"Sen ne kadar ahlaksız, rezil, lanet olası küstah birisin. Nasıl böyle bir şeyi bana söyleyebiliyorsun?" Sesim öyle yüksek çıktı ki ince ve hırçın bir fısıltı gibi duyuluyordu. "Beni mi suçluyorsun?"</p>

  <p class="normal">Sustu, nefes alırken göğsü inip kalkıyordu.</p>

  <p class="normal">"Hayır. Hayır, seni suçlamıyorum." Yana doğru döndü, kör gibiydi. "Bu nasıl senin suçun olabilir ki? Sen benimle kalmak istedin, benimle ölmek istedin."</p>

  <p class="normal">"Evet, istedim, ne kadar aptalmışım," dedim. "Beni geriye sen yolladın, gitmemi sen istedin! Ve şimdi de gittiğim için beni suçlamak mı istiyorsun?"</p>

  <p class="normal">Yeniden bana baktı, gözleri üzüntüden kararmıştı.</p>

  <p class="normal">"Seni göndermek zorundaydım! Çocuk için bunu yapmak zorundaydım!" Gayri ihtiyari askıda duran ceketine bir göz attı, Brianna'nın resimleri ceketinin cebinde duruyordu. Derin, titrek bir nefes aldı ve görülebilir bir çabayla kendini sakinleştirmeye çalıştı.</p>

  <p class="normal">"Hayır," dedi usulca. "Bunun için pişman değilim, neye mal olursa olsun. Onun için ve senin için hayatımı veririm. Eğer bu kalbimi ve ruhumu alsa bile..."</p>

  <p class="normal">Bu sefer uzun ve titrek bir nefes aldı, onu sarsan hırsı dizginlemeye çalışıyordu. "Gittiğin için seni suçlamıyorum."</p>

  <p class="normal">"O zaman geri geldiğim için beni suçluyorsun."</p>

  <p class="normal">Başını iki yana salladı, sanki bunu açığa çıkarmak istiyordu.</p>

  <p class="normal">"Tanrım, hayır!"</p>

  <p class="normal">Ellerimi sıkıca ellerinin arasında tuttu, tutuşuyla kemiklerim birbirine geçiyordu.</p>

  <p class="normal">"Yirmi sene boyunca kalbin olmadan yaşamanın nasıl bir şey olduğunu biliyor musun? Yarım bir adam olarak yaşamanın ve böyle yaşamaya biraz da olsa kendini alıştırmanın?"</p>

  <p class="normal">"Biliyor muyum?" diye tekrarladım. Kendimi kurtarmak için çabaladım, az da olsa etkili olmuştu. "Evet, seni lanet olası piç kurusu, biliyorum! Sen ne sanıyorsun, Frank'e geri dönüp mutlu bir hayat sürdüğümü mü?" Olabildiğim kadar sertçe onu tekmeledim. Geriledi ama bırakmadı.</p>

  <p class="normal">"Bazen öyle olduğunu düşündüm," dedi, sıktığı dişlerin arasından konuşuyordu. "Ve bazen onunla seni yatarken bedenini alırken ve çocuğumu kucaklarken hayal ediyordum! Tanrım, bunun için seni öldürebilirdim!"</p>

  <p class="normal">Birden ellerimi bıraktı, döndü ve meşe gardırobunun kenarına yumruğunu geçirdi. Etkili bir yumruktu, neyse ki gardırop sağlam bir mobilyaydı. Fakat eklemlerine hasar vermiş olmalıydı, aynı şekilde diğer yumruğunu meşe panoya indirdi, sanki titreyen tahta Frank'in ya da benim yüzümdü.</p>

  <p class="normal">O gerileyip yürürken, "Bunun nasıl bir şey olduğunu hissettin, öyle mi?" dedim soğukça. "Ben seni Laoghaire ile hayal bile edemiyordum ama onu gördüm!"</p>

  <p class="normal">"Laoghaire zerre kadar umurumda değil, hem de hiç!"</p>

  <p class="normal">"Piç kurusu!" dedim yeniden. "İstemediğin bir kadınla evlendin ve sonra onu anında bir kenara atıyorsun–"</p>

  <p class="normal">"Kes sesini!" diye bağırdı. "Şu dilini tut, seni ahlaksız küçük kaltak!" Bana öfkeyle bakarak yumruğunu lavaboya indirdi. "Öyle ya da böyle lanet biriyim, değil mi? Eğer onun için bir şey hissediyorsam, ben sadakatsiz bir kadın avcısıyım, yok değilsem de kalpsiz bir hayvanım."</p>

  <p class="normal">"Bana söylemeliydin!"</p>

  <p class="normal">"Ya söyleseydim?" Elimi tuttu ve birden beni ayağa kaldırdı, onun gözlerine bakmamı sağlıyordu. "Arkanı dönüp tek bir kelime bile etmeden çekip giderdin. Sana söylüyorum, seni tutmak için seninle yatmaktan daha kötü şeyler yaparım!"</p>

  <p class="normal">Beni sıkıca kendine doğru bastırdı ve öptü; uzun ve sert bir öpücüktü. Dizlerim terlemeye başladı ve ayakta durmak için çabalıyordum. Laoghaire'in öfkeli gözlerinin görüntüsü ve kulağımda çınlayan sesiyle kendimi perçinliyordum. <span class="ideitalik">O benim</span>!</p>

  <p class="normal">"Bu mantıksız," dedim uzaklaşarak. Başım dönüyordu, öyle ki dengemi zor sağlıyordum. "Mantıklı düşünemiyorum. Gidiyorum ben."</p>

  <p class="normal">Kapıya doğru sallanarak gittim ama Jamie beni belimden yakalayıp birden kendine doğru çekti.</p>

  <p class="normal">Beni kendine doğru çevirdi ve öpmeye başladı. Kanın metalik tadını alacak kadar sert bir öpücüktü. Bu ne sevgidendi ne de arzudandı, sadece bana sahip olma isteğinin verdiği kör bir tutkuydu. Küfretmeye başlamıştı.</p>

  <p class="normal">Ben de. Dudaklarımı uzaklaştırdım ve yüzüne sertçe bir tokat attım, parmaklarım etini tırnaklamak için kıvrılmıştı.</p>

  <p class="normal">Geri çekildi, yanağı çizilmişti sonra parmaklarını sertçe saçıma dolayıp eğildi ve yeniden dudaklarımı aldı. Bilerek yapıyordu ve vahşice davranıyordu, attığım tekmeleri, tokatları umursamıyordu.</p>

  <p class="normal">Alt dudağımı ısırdı ve ben de dudaklarımı açtığım zaman dilini ağzıma soktu, nefesleri ve kelimeleri çalıp götürüyordu.</p>

  <p class="normal">Bir saat önce kahkaha atarak yattığımız yatağa beni attı ve bedeninin ağırlığıyla yatakta durmamı sağladı.</p>

  <p class="normal">İyice tahrik olmuştu.</p>

  <p class="normal">Ben de.</p>

  <p class="normal"><span class="ideitalik">Benim</span>, diyordu tek kelime etmeden. <span class="ideitalik">Benim</span>!</p>

  <p class="normal">Sonsuz bir öfkeyle ve büyük bir hünerle onunla savaşıyordum. <span class="ideitalik">Seninim,</span> diyordu bedenim. <span class="ideitalik">Senin ve bu yüzden cezalandırılıyorsun</span>!</p>

  <p class="normal">Elbisemi yırttığını hissetmedim ama gömleğinin ince kumaşından bedeninin sıcaklığını çıplak göğüslerimde hissedebiliyordum. Pantolonunu açmak için elini kolumdan çekti ve kulağından göğsüne kadar onu tırmaladım, teni açık kırmızı renge boyanmıştı.</p>

  <p class="normal">En iyi şekilde birbirimizi öldürmeye çalışıyorduk, ayrı kaldığımız yılların acısını çıkarıyorduk – ben beni gönderdiği için, o ise ben gittiğim için. Benim acım Laoghaire için, onunki ise Frank içindi.</p>

  <p class="normal">"Kaltak!" diyordu. "Fahişe!"</p>

  <p class="normal">"Sana lanet olsun!" Elimi onun uzun saçına doladım ve birden çektim, yüzünü yeniden yüzüme doğru çekiyordum. Yataktan yuvarlandık ve birbirine dolanan bir yığın gibi yere düştük, kırıcı sözlerle bir sağa bir sola yuvarlanıyorduk.</p>

  <p class="normal">Kapının açıldığını duymadım. Hiçbir şey duymadım ama bize bağırmış olmalıydı, hatta birden fazla. Kör ve sağırdım, Jamie'den başka hiçbir şeyin farkında değildim ta ki ani bir elektrik şoku gibi soğuk sular bize çarpana kadar. Jamie'nin yüzündeki bütün renk gitmişti, teninin altındaki kemikler birden kasıldı. Sersemlemişçesine yerde uzanıyordum, göğüslerime saçlarının ucundan sular damlıyordu. Hemen onun arkasından Jenny'yi görebiliyordum, yüzü, Jamie'nin yüzü gibi bembeyazdı, elinde boş bir tava vardı.</p>

  <p class="normal">"Kes şunu!" dedi. Gözleri korkunç bir öfkeyle yana çekilmişti. "Nasıl yaparsın, Jamie? Vahşi bir hayvan gibi çiftleşiyorsun ve evdekilerin sizi duyacağını hiç umursamıyorsun!"</p>

  <p class="normal">Jamie üzerimden kalktı, bir ayı gibi yavaş ve beceriksizdi. Jenny yataktan bir yorgan aldı ve benim üzerime attı.</p>

  <p class="normal">Dört ayaküstünde duran Jamie köpek gibi başını salladı, su damlacıklarını etrafa saçıyordu. Sonra yavaşça ayağa kalktı ve yırtılmış pantolonunu çekti.</p>

  <p class="normal">"Utanmıyor musun?" diye bağırdı Jenny şaşırarak.</p>

  <p class="normal">Jamie ona baktı, sanki böyle bir yaratığı daha önce görmemişti ve onun ne olabileceğini düşünüyordu. Saçlarının ıslak ucu çıplak göğsüne değiyordu.</p>

  <p class="normal">"Evet," dedi sonunda sessizce. "Utanıyorum."</p>

  <p class="normal">Sersemlemiş görünüyordu. Gözlerini kapadı ve bir titreme onu sardı. Tek bir kelime etmeden döndü ve gitti.</p>
</body>
</html>
