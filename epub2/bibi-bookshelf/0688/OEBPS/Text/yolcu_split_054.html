<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h1baslik1" id="calibre_toc_53"><br class="chapter" />
  <span class="ideitalik">43<br class="chapter" />
  <br class="chapter" />
  Hayali Kol</span></h2>

  <p class="normal"> </p>

  <p class="normal">Fergus, Bay Willoughby, Jamie ve ben İskoçya'dan ayrıldığımızdan beri altı İskoçyalı kaçakçıyı dikkatlice izliyorduk ama birinin bile davranışında şüphe uyandıracak bir şey yoktu ve bir müddet sonra, onlara karşı olan bu temkinli halimin rahatladığını hissettim. Yine de Innes hariç onlara karşı tedbiri elden bırakmıyordum. Hem Fergus'un hem de Jamie'nin neden onu olası bir hain olarak düşünmediklerini sonunda anlamıştım; tek kollu olan Innes, Abroath yolunda vergi memurunu ağaca asamayan tek kaçakçıydı.</p>

  <p class="normal">Innes sessiz bir adamdı. İskoçlar'ın hiçbiri konuşkan diyebileceğimiz tarzda insanlar değillerdi ama Innes içine kapanık biriydi. Bu yüzden, bir sabah onu ambar kapağının arkasına eğilmiş sessizce yüzünü ekşittiğini gördüğümde şaşırmadım, bir iç savaşla sessizce uğraştığı açıktı.</p>

  <p class="normal">"Bir yerin mi ağrıyor, Innes?" diye sordum yanında durarak.</p>

  <p class="normal">"Ahh!" Şaşkınlıkla doğruldu ama sonra yarı çömelir pozisyonda yeniden eğildi, tek koluyla karnını sıkıca tutuyordu.</p>

  <p class="normal">"Hımm," diye mırıldandı, zayıf yüzü bu halde yakalandığı için kızarmıştı.</p>

  <p class="normal">"Benimle gel," dedim dirseğinden tutarak. Kurtulmak için çılgınca etrafa bakındı ama ben onu çekiştiriyordum, karşı koyuyordu fakat duyulabilir bir itiraz yoktu. Kamarama geldik, masanın üzerine zorla oturttum ve onu muayene etmek için gömleğini çıkardım.</p>

  <p class="normal">Zayıf, tüylü karnını elle muayene ediyordum. Bir tarafta ciğerin sağlam ve düzgün parçasını, diğer tarafta midenin yarı şişkin kıvrımını hissediyordum. Ağrı aralıklarla oluşuyor, onun kıvranmasına sebep oluyor ve sonra ağrı geçiyordu. Bu bana onda basit bir gaz sıkışması olduğu fikrini vermişti ama sağlam bir sıkışmasıydı.</p>

  <p class="normal">Her ihtimale karşı safra kesesini de inceledim, muayene ederken safra kesesi tahrişinde oluşan şiddetli bir ağrı ya da iltihaplı bir apandis olursa ne yapacağımı da merak ediyordum. Gözümün önüne karın boşluğunu getirdim, sanki önümde açık bir halde duruyordu. Parmaklarım tenin altındaki yumuşak, yumru şekle dokunuyordu – bağırsakların karışık katları yağ tabakası zarının sarı yorgancığıyla yumuşak bir şekilde korunuyorlardı. Ciğerin kaygan, düzgün yuvarlak kısmı, koyu kırmızı renkteydi öyle ki üstteki kalp zarının canlı kırmızı renginden daha koyuydu. Modern ağrı kesici ve antibiyotiklerle bile karın boşluğunu açmak yapılacak en riskli işti. Er ya da geç bunu yapmaya gerek duyacağım bir şeyle karşılaşacağımı biliyordum ama bunun daha sonra olmasını içtenlikle umut ediyordum.</p>

  <p class="normal">"Nefes al," dedim, ellerim göğsündeydi ve zihnimde sağlıklı bir ciğerin pembe renkteki damarlı yüzeyini görüyordum. "Şimdi ver," ve şimdi rengin maviye döndüğünü hissediyordum. Ne hırıltı ne de kesilme vardı, güzel temiz bir akıntıydı. Stetoskop niyetine kullandığım deri taklidi kalın kâğıda uzandım.</p>

  <p class="normal">"Bağırsaklarını en son ne zaman boşalttın?" diye sordum kâğıdı tüp şekline sokarken. İskoç'un zayıf yüzü ciğer rengine dönmüştü. Delici bakışlarımla karşılaştığında zar zor fark edilebilen 'dört' kelimesini mırıltıyla söyledi.</p>

  <p class="normal">"Dört gün önce mi?" dedim, bir elimi göğsüne koyup düz bir şekilde masaya uzanmasını sağlayarak kaçma girişimlerini önlüyordum. "Öyle dur, emin olmak için burayı dinlemem lazım."</p>

  <p class="normal">Kalp atış sesleri oldukça normaldi; yumuşak dolgun tıkırtılarla kapakçıkların açılıp kapandığını duyabiliyordum, hepsi doğru yerdelerdi. Teşhisten tamamen emindim – aslında ona baktığım ilk andan itibaren emindim. Artık kapı girişinden odaya şüpheyle bakan izleyiciler vardı; Innes'ın arkadaşları, izliyorlardı. Gösteriş için tüp stetoskobumun ucunu biraz daha aşağıya indirdim, karın seslerini dinliyordum.</p>

  <p class="normal">Tam düşündüğüm gibiydi, kapana kısılmış gaz gürültüsü kalın bağırsakların üst kıvrımından açıkça duyulabiliyordu. Alttaki sigmoid kolon engellenmişti; oradan hiç ses gelmiyordu.</p>

  <p class="normal">"Gaz sıkışması," dedim, "ve kabızlık."</p>

  <p class="normal">"Evet, ben de bunu biliyorum," diye mırıldandı Innes, çılgınca gömleğini arıyordu. Aradığı kıyafetin üzerine bir elimi koydum, son yediği yemekler hakkında onu sorguya çekmeden önce gitmesine mani oldum. Son yediği her zamanki gibi salamura domuz eti ve galetaydı, bu şaşırtıcı değildi.</p>

  <p class="normal">"Kurumuş bezelye ve yulaf lapasına ne dersin?" diye sordum.</p>

  <p class="normal">Innes suskundu ama bu soru kapıdaki izleyicilerden açıklamaların ve şikâyetlerin gelmesine sebep olmuştu.</p>

  <p class="normal">Jamie, Fergus, Marsali ve ben her gün Kaptan Raines ile birlikte akşam yemeği yiyor, Murphy'nin lezzetli yemekleriyle ziyafet çekiyorduk, bu yüzden mürettebatın sofrasındaki yetersizlikten habersizdim. Sorunun Murphy'den kaynaklandığı açıktı; Kaptan'ın sofrası için aşçılık hünerlerini yüksek kalitede tutarken, mürettebatın akşam yemeğini umursamıyor gibiydi. Mürettebatın her zamanki akşam yemeğini çabucak ve tam yapmada ustalaşmıştı. Daha fazla zamana gerek duyulacak ve sıkıntıya sokacak bir menü önerisine tamamen karşı çıkıyordu. Haşlanmış bezelye ve kaynamış yulaf gibi yiyeceklerle sıkıntıya girmeyi kesinlikle reddediyordu.</p>

  <p class="normal">Zorluğun sebebi ise onun estetik duygularına hitap etmeyen kaba İskoç sofrasına karşı olan ön yargısıydı. Bu konu hakkında onun ne düşündüğünü biliyordum. Jamie, Marsali ve Fergus'un düşkün olduğu İskoç yulaf kahvaltısı kâselerinin bulunduğu tepsiden 'köpek kusmuğu' olarak bahsettiğini duymuştum.</p>

  <p class="normal">"Bay Murphy salamura domuz etinin ve galetanın otuz yıldır her mürettebata iyi geldiğini söylüyor. Ayrıca elmalı turta ya da kuş üzümlü muhallebi ile Pazar günleri sığır eti yaptığını da söylüyor. Eğer o sığır etiyse ve bize de iyi geliyorsa ben de zenciyim," diye haykırdı Gordon.</p>

  <p class="normal">İskoçlar'ın yulaf lapasındaki ısrarları onun İrlandalı inatçılığını kabartmıştı ve bu konudaki ufacık, hararetli bir tartışmada büyük tepki veriyordu.</p>

  <p class="normal">"Yulaf kahvaltısından bahsedildiğini biliyoruz," diye açıklama yapıyordu MacLeod, "çünkü bizden gelmemizi istediğinde Fergus böyle söylemişti. Ama İskoçya'dan ayrıldığımızdan beri et ve kurabiyeden başka bir şey yemiyoruz, eğer buna alışkın değilseniz midenizi pek tutmuyor."</p>

  <p class="normal">Raeburn, "Böyle bir şey yüzünden Jamie Roy ile sıkıntıya girmek istemiyoruz," diye araya girdi. "Geordie'nin bir kuşağı var ve mürettebat odasında kendi yulaf lapamızı fenerin üzerinde yapıyorduk. Fakat çantalarımızda getirdiğimiz tahıllar bitti ve kilerin anahtarı da Bay Murphy'de." Kum rengi sarı kirpiklerinin altından utangaç bir şekilde bana göz attı. "Bizim hakkımızda ne düşündüğünü bilmek istemiyoruz."</p>

  <p class="normal">"'Alçak herifler' sözünün ne demek olduğunu bilemezsiniz, değil mi Bayan Fraser?" diye sordu MacRae, gür kaşlarından tekini kaldırmıştı.</p>

  <p class="normal">Bu dert yanmaları dinlerken ilaç kutumdan çeşitli bitkiler alıyordum – anason, melekotu, iki büyük tutam köpek otu ve birkaç nane dalı. Kare bir gazlı bezle bunları bağladım, çantamı kapadım ve Innes'a gömleğini verdim.</p>

  <p class="normal">"Bay Murphy ile konuşacağım," diye söz verdim. "Bu arada," dedim Innes'a, gazlı bez yığınını eline vererek, "bunlardan kendine güzel bir çay demle ve her nöbet değişiminde bir fincan iç. Eğer yarına kadar bir sonuç alamazsak, daha güçlü ilaçlar deneriz."</p>

  <p class="normal">Buna cevap olarak, arkadaşlarının alaylı gülmeleri eşliğinde Innes'tan yüksek bir ciyaklama gelmişti.</p>

  <p class="normal">"Bayan Fraser, ondan çıkan pislikten korkarsınız," dedi MacLeod, yüzünde büyük bir gülümseme vardı.</p>

  <p class="normal">Parçalanmış bir atardamar gibi kırmızı renge bürünen Innes, gazlı bez yığınını alıp ifade edilemeyen bir teşekkürle selam verdi ve hızlıca odadan kaçtı. Diğer kaçakçılar ise yavaşça onu takip ediyordu.</p>

  <p class="normal">Murphy ile yapılan sert tartışma kan dökmeden son bulmuştu ama bir uzlaşmaya varmıştık; İskoç mürettebatın sabah kahvaltısını hazırlamaktan ben sorumluydum. Tek bir tencere ve kaşık kullanmak şartıyla izin vermişti, yemek yaparken şarkı söylemeyecektim ve kutsal mutfağı kirletmemeye dikkat edecektim.</p>

  <p class="normal">O gece dar ve soğuk yatağıma huzursuzca kendimi atmıştım, sabahki olayların ne kadar tuhaf olduğunu düşünüyordum. Eğer burası Lallybroch olsaydı ve buradakiler de Jamie'nin İskoç kiracıları olsaydı, bu konu hakkında onun yanına gitmeye çekinmezlerdi. Fakat Jamie zaten sorunun ne olduğunu bilirdi ve durumu düzeltmek için ilk adımlarını atmış olurdu. Jamie'nin kendi adamlarının samimi ve şüphesiz sadakatlerine alışkın olduğumdan, bu mesafeyi can sıkıcı buluyordum.</p>

  <p class="normal">Jamie ertesi sabah kaptanın sofrasında değildi, ringa balığı yakalamak için iki denizciyle birlikte küçük bir kayıkla denize açılmıştı ama öğle vakti döndüğünde onu karşıladım. Güneşten yanmıştı, neşeliydi ama olduğu gibi balık pulu ve kanıyla kaplıydı.</p>

  <p class="normal">"Innes'a ne yaptın, Sassenach?" dedi sırıtarak. "Sancak tarafındaki tuvalette saklanıyor. Dışkısını yapana kadar tuvaletten çıkmaması gerekiyormuş, sen söylemişsin."</p>

  <p class="normal">"Tam olarak öyle söylemedim," diye açıklama yaptım. "Bu akşama kadar bağırsaklarını boşaltamazsa, ona karaağaç lavmanı vereceğimi söyledim." Jamie omzunun üzerinden tuvalete doğru baktı.</p>

  <p class="normal">"Evet, sanırım Innes'ın bağırsaklarının düzelmesi için dua edeceğiz, yoksa yolculuğun geri kalan kısmını tuvalette geçirecek diye şüpheleniyorum."</p>

  <p class="normal">"Ben endişelenmiyorum. Artık o ve diğerleri yulaf kahvaltısına yeniden kavuştu, anlamsız engellemelerim olmadan bağırsakları kendi başlarının çaresine bakabilecek."</p>

  <p class="normal">Jamie bana bir bakış attı, şaşkındı.</p>

  <p class="normal">"Yulaf kahvaltılarını geri mi aldı? Ne demek istiyorsun, Sassenach?"</p>

  <p class="normal">Ellerini temizlemek için bir tas su getirdiğinde, cereyan eden Yulaf Lapası Savaşı'nı ve sonucunu anlatıyordum. Kollarını yukarıya doğru sıyırırken küçük bir kaş çatması kaşlarının birleşmesini sağlamıştı.</p>

  <p class="normal">"Bu konu için benim yanıma gelmeleri gerekirdi," dedi.</p>

  <p class="normal">"Er ya da geç geleceklerdi, öyle sanıyorum," dedim. "Ben sadece Innes'ı ambar kapağının arkasında inlerken bulduğumda şans eseri öğrendim."</p>

  <p class="normal">"Hımm." Parmaklarına bulaşan balık kanını temizlemeye başlamıştı, küçük bir sünger taşıyla ellerine yapışmış pulları ovalıyordu.</p>

  <p class="normal">"Bu adamlar Lallybroch'taki adamların gibi değiller, öyle mi?" dedim, aklımdan geçen düşünceyi söylemiştim.</p>

  <p class="normal">"Hayır," dedi sessizce. Parmaklarını leğene soktu, balık pulları olduğu yere küçük parlak daireler bırakıyordu. "Ben onların beyi değilim, sadece onlara ücretlerini ödeyen kişiyim."</p>

  <p class="normal">"Ama seni seviyorlar," diye itiraz ettim, sonra Fergus'un hikâyesini hatırladım ve cümlemde biraz değişiklik yaptım, "en azından beşi."</p>

  <p class="normal">Ona havluyu verdim. Başıyla onaylayarak havluyu aldı ve ellerini kuruladı. Havludaki lekelere bakarak başını iki yana salladı.</p>

  <p class="normal">"Evet, MecLeod ve diğerleri beni yeterince seviyor ya da beşi beni seviyor," dedi dalga geçercesine. "Ve gerekirse benim yanımda da duruyorlar. Ama Innes haricinde onlar beni çok tanımıyor, ben de onları."</p>

  <p class="normal">Kirli suyu bir tarafa boşalttı ve boş tası kolunun altına soktu, aşağıya gitmek için döndü ve bir kolunu bana uzattı.</p>

  <p class="normal">"Stuartlar'ın sebep olduğu davada Culloden'da çok ölen oldu, Sassenach," dedi. "Akşam yemeğini şimdi yemek ister misin?"</p>

  <p class="ortayazi">***</p>

  <p class="normal">Gelecek haftaya kadar Innes'ın neden farklı olduğunu anlayamamıştım. Belki de ona verdiğim müshilin başarısından cesaret alarak, bir hafta sonra gönüllü olarak benim kamarama geldi.</p>

  <p class="normal">"Merak ediyorum, bayan," dedi nazikçe, "olmayan bir şey için de ilaç var mı?"</p>

  <p class="normal">"Ne?" Bu tanımlamaya şaşkınlıkla bakmış olmalıyım ki örnek göstermek için gömleğinin boş kolunu kaldırdı.</p>

  <p class="normal">"Kolum," diye açıklama yaptı. "Gördüğünüz üzere kolum yok. Fakat böyle olduğu halde bazen çok kötü bir şekilde ağrım oluyor." Hafiften kızardı.</p>

  <p class="normal">"Birkaç yıl delirip delirmediğimi merak ettim," dedi, sır verircesine kısık bir sesle konuşuyordu. "Ama biraz Bay Murphy ile konuştum ve bana kaybettiği bacağının da böyle olduğunu söyledi. Fergus da olmayan elinin birinin cebine girmiş gibi hissederek bazı geceler uykusundan uyandığını söyledi." Bir anlığına gülümsedi, seyrek bıyıklarının altındaki dişleri parlıyordu. "Eğer bu genel bir şeyse, yani olmayan bir kolu ya da bacağı hissetmek, belki bir şeyler yapılabilir diye düşünüyorum."</p>

  <p class="normal">"Anlıyorum." Çenemi ovaladım, düşünüyordum. "Evet, bu genel bir şey. Olmayan kısmında bir şey hissediyorsan buna hayali uzuv denir. Ne yapılması gerektiğine gelince..." Kaşlarımı çattım, böyle bir durumun şifalı bitkilerle iyileştirildiğini duyup duymadığımı düşünmeye çalışıyordum. Zaman kazanmak için sordu sordum, "Kolunu nasıl kaybettin?"</p>

  <p class="normal">"Ahh, kan zehirlenmesi," dedi sıradan bir şekilde. "Bir gün bir çiviyle elime küçük bir delik açtım ve o da iltihaplandı."</p>

  <p class="normal">Omuzdan aşağıya boş olan kola baktım. "Sanırım bu yaptı," dedim açıkça.</p>

  <p class="normal">"Evet. Ancak bir yandan da iyi bir şeydi; bu sayede geri kalanlarla birlikte sürgün edilmekten kurtuldum."</p>

  <p class="normal">"Geri kalanlar mı?"</p>

  <p class="normal">Şaşkınlıkla bana baktı. "Ardsmuir'deki diğer tutuklular. Mac Dubh size bundan bahsetmedi mi? Kalenin hapishane olarak kullanımını durduklarında bütün İskoç tutukluları sözleşmeli işçi olarak Koloniler'e gönderdiler. Sadece Mac Dubh ve ben hariç. Büyük bir adam olduğu için gözlerini ondan ayırmak istemediler ve benim de kolum yoktu ve ağır işlerde iyi değildim. Bu yüzden Mac Dubh başka bir yere götürüldü ve benim de gitmeme izin verildi. Af çıktı ve serbest bırakıldım. Anlayacağınız üzere çok talihli bir kazaydı, elbette bazı geceler gelen ağrılar hariç." Yüzünü buruşturdu ve olmayan kolunu ovarmış gibi yaptı, durdu ve sorunu bana gösterirken omuz silkti.</p>

  <p class="normal">"Anladım. O zaman sen Jamie ile birlikte hapishanedeydin. Bunu bilmiyordum." İlaç kutuma doğru döndüm, söğüt kabuğu ya da rezeneli köpek otu çayı gibi genel ağrı kesicilerin hayali kol ağrısına da iyi gelip gelmeyeceğini merak ediyordum.</p>

  <p class="normal">"Ahh, evet." Innes utangaçlığından sıyrılmış ve benimle daha rahat konuşmaya başlamıştı. "Eğer Mac Dubh serbest kaldığında beni bulmaya gelmeseydi, şimdiye kadar açlıktan ölmüş olurdum."</p>

  <p class="normal">"Seni aramaya mı geldi?" Göz ucuyla mavi bir parıltı gördüm ve kapının önünden geçen Bay Willoughby'yi çağırdım.</p>

  <p class="normal">"Evet. Şartlı tahliyesinden serbest kaldığı zaman, Amerika'ya götürülen adamlarının izini bulup bulmayacağını ya da onların dönüp dönmediğini araştırmak için geldi." Omuz silkti, olmayan kol bu hareketi abartıyordu. "Ama benim haricimde İskoçya'da kimse yoktu."</p>

  <p class="normal">"Anladım. Bay Willoughby, bunun için ne yapılacağı hakkında bir fikriniz var mı?" Çinli adama sorunu anlattım ve bir fikri olduğunu duyduğumda çok sevindim. Bir kez daha Innes'ın gömleğini çıkardık. Bay Willoughby parmaklarını sertçe adamın boynuna ve gövdesine bastırıp, elinden geldiği kadarıyla bana açıklama yaparken onu izliyor, dikkatlice not alıyordum.</p>

  <p class="normal">"Kol hayalet dünyada," diye açıklama yapıyordu. "Beden değil, o buradaki dünyada. Kol yeniden gelmek istiyor, çünkü bedenden ayrılmış gibi değil. Bu <span class="ideitalik">An-mo</span> baskı bu ağrıyı kesecek. Ayrıca kolun geri gelmeyeceğini de söyleyelim."</p>

  <p class="normal">"Sen bunu nasıl biliyorsun?" Innes bu yönteme ilgi duymaya başlamıştı. Mürettebatın çoğu Bay Willoughby'nin onlara dokunmasına izin vermiyordu; onu kâfir, pis ve ayaklara düşkün olduğu için sapık olarak kabul ediyorlardı ama Innes son iki yıldır Çinli adamı tanıyor ve onunla birlikte çalışıyordu.</p>

  <p class="normal">Bay Willoughby başını iki yana salladı, düşüncelerini kelimelere dökmemişti ve benim ilaç kutumu karıştırmaya başlamıştı. Bir şişe kurutulmuş kırmızıbiberle geri döndü ve küçük bir tabağın içine bolca döktü.</p>

  <p class="normal">"Ateş var mı?" diye sordu. Bende bir çakmak taşı ve bir çelik vardı. Bunlarla kurumuş bitkileri tutuşturmayı başardı. Keskin koku kamarayı doldurdu ve hepimiz tabaktan yükselen küçük beyaz dumanın tabağın üzerinde küçük bir buluta dönüşmesini izledik.</p>

  <p class="normal">"<span class="ideitalik">Fan jio</span> elçi dumanını hayalet dünyaya gönder, kolla konuş," diye açıklama yapıyordu Bay Willoughby. Ciğerlerini şişirdi, kirpi balığı gibi yanakları tombullaştı ve kuvvetlice üflediğinde dumanı dağıttı. Sonra döndü ve Innes'ın sakat koluna bolca tükürdü.</p>

  <p class="normal">"Hey, seni küçük kâfir!" diye bağırdı, gözleri öfkeden büyümüştü. "Bana nasıl tükürmeye cesaret edersin?"</p>

  <p class="normal">"Hayaletlere tükürmek," diye açıklama yapıyordu Bay Willoughby, üç adımla çabucak kapıya doğru geriledi. "Hayalet tükürükten korkar. Bir daha geri gelmeyecek."</p>

  <p class="normal">Innes'ı sakinleştirmek için bir elimi sağlam koluna koydum. "Kolun şimdi çok acıyor mu?" diye sordum.</p>

  <p class="normal">Bunu düşünürken yüzünde beliren öfke ifadesi azalmaya başlamıştı.</p>

  <p class="normal">"Şey... hayır," diye kabul etti. Sonra kaşlarını çatarak Bay Willoughby'ye baktı. "Ama bu aklına her estiğinde üzerime tüküreceğin anlamına gelmiyor, seni küçük porsuk suratlı solucan!"</p>

  <p class="normal">"Ahh, hayır," dedi Bay Willoughby soğuk bir sesle. "Ben tükürmeyeceğim. Sen tüküreceksin. Kendi hayaletlerini korkut."</p>

  <p class="normal">Innes başını kaşıdı, kızsa mı gülse mi bilememişti.</p>

  <p class="normal">"Evet, lanetleneceğim," dedi sonunda. Başını iki yana sallayarak gömleğini aldı ve giyindi. "Yine de," dedi, "sanırım gelecek sefer sizin çayınızı deneyeceğim, Bayan Fraser."</p>
</body>
</html>
