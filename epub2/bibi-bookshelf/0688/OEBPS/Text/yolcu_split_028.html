<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h1baslik1" id="calibre_toc_30"><br class="chapter" />
  <span class="ideitalik">20<br class="chapter" />
  <br class="chapter" />
  Teşhis</span></h2>

  <p class="normal"> </p>

  <p class="normal">Joe Abernathy çalışma masasında otururken iki eliyle tuttuğu küçük, dikdörtgen şeklindeki açık renkli kartona kaşlarını çatmış bakıyordu.</p>

  <p class="normal">"Bu nedir?" dedim ve teklif edilmeden masasının kenarına oturdum.</p>

  <p class="normal">"Bir kartvizit." Kartı bana verdi, hem keyifle hem de sinirle bakıyordu.</p>

  <p class="normal">Açık gri bir sulu boyayla yapılmış gibiydi; oldukça pahalıydı, zarif serif yazı stiliyle titizlikle basılmıştı. "Muhammad Ishmael Shabazz," diye yazıyordu kartın orta yerinde, aşağıda da adres ve telefon numarası vardı.</p>

  <p class="normal">"Lenny?" diye sordum, gülerek. "Üçüncü Muhammad Ishmael Shabazz?"</p>

  <p class="normal">"Ha-ha." Neşe üstün geliyormuş gibi görünüyordu. Kartı geri alırken altın dişi bir an da olsa parıldamıştı. "Beyaz bir adamın adını taşımayacakmış, bir köle ismi istemiyormuş. Afrika köklerini geri kazanacakmış," dedi alaylı bir şekilde. "Ben de tamam dedim ve ona şunu sordum, gelecek sefer burnunda bir halkayla mı geleceksin? Ayrıca dizlerinin aşağısına kadar uzanan bir şeyle döndü, kız kardeşinin Ev Ekonomisi dersinde yaptığı şeye benziyordu. Lenny pardon Muhammad, Afrikalı olmayı kafaya koymuş."</p>

  <p class="normal">Joe eliyle pencereyi, seçkin manzarasını gösterdi. "Ona, adamım etrafına bak, sen hiç aslan görüyor musun, diye sordum. Burası Afrika'ya benziyor mu?" Bacaklarını uzatarak keçe ile kaplanmış koltuğuna yaslandı. Kabul edercesine başını iki yana salladı. "O yaştaki bir çocukla konuşmanın bir yararı yok."</p>

  <p class="normal">"Doğru," dedim, "Ama bu 'üçüncü' neyin nesi?"</p>

  <p class="normal">Altının isteksiz parıltısı bana cevap veriyordu. "Evet, o devamlı 'kayıp geleneğinden' ve 'göz ardı edilmiş tarihinden' bahsedip duruyor. Diyor ki, 'Ben başımı nasıl dik tutacağım, Yale'de tanıştığım Dördüncü Cadwallader ve Sewell Lodge Jr. adındaki çocuklarla nasıl yüz yüze geleceğim? Ben daha büyük babamın adını, nereden geldiğimi bile bilmiyorum?'"</p>

  <p class="normal">Joe homurdandı. "Nereden geldiğini bilmek istiyorsan, git de aynaya bak, dedim. <span class="ideitalik">Mayflower</span> gemisi ile gelmedi mi herkes?"</p>

  <p class="normal">Kartı yeniden aldı, yüzünde isteksiz bir gülümseme vardı.</p>

  <p class="normal">"Neden soyunun mirasının hepsini alamazmış, öyle söylüyor. Eğer büyükbabası ona bir ad vermediyse, o büyükbabasına bir ad verirmiş. Tek sorun şu ki," dedi, kalkık kaşlarının altından bana bakıyordu, "beni ortada bıraktı. Şimdi ben Muhammad Ishmael Shabazz Jr. oldum, böylece Lenny de gururlu bir Afrikalı." Kendini masadan geriye doğru itti. Çenesi göğsünde, kötü bir şekilde açık gri karta bakıyordu.</p>

  <p class="normal">"Sen şanslısın, LJ," dedi. "En azından Bree büyükbabasının kim olduğu ile ilgili seni üzmüyor. Tek derdin onun uyuşturucu içip içmemesi ya da Kanada'dan izne gelen bir asker kaçağı tarafından hamile kalıp kalmaması."</p>

  <p class="normal">Dalga geçercesine kahkaha attım. "Bu senin düşüncen," dedim.</p>

  <p class="normal">"Öyle mi?" Merakla kaşını yukarıya kaldırdı sonra altın çerçeveli gözlüklerini çıkarıp kravatıyla silmeye başladı. "Peki İskoçya nasıl?" diye sordu, beni incelerken. "Bree orayı beğendi mi?"</p>

  <p class="normal">"O hâlâ orada," dedim. "Tarihini araştırıyor."</p>

  <p class="normal">Joe tam bir şey söylemek için ağzını açmıştı ki bir kapı vurulması ona engel oldu.</p>

  <p class="normal">"Dr. Abernathy?" Polo yaka tişörtlü tombul genç bir adam şüpheyle odaya baktı, sağlam karnına yapıştırdığı büyük karton kutunun üstünden eğilmişti.</p>

  <p class="normal">"Bana Ishmael de," dedi Joe neşeyle.</p>

  <p class="normal">"Ne?" Genç adamın ağzı hafiften açık kalmıştı ve sonra şaşkınlıkla bana baktı, umutluydu. "Siz Dr. Abernathy misiniz?"</p>

  <p class="normal">"Hayır," dedim, "O ama aklı başka yerde." Masadan kalktım ve eteklerimi düzelttim. "Seni işinle baş başa bırakıyorum ama sonra zamanın olursa–"</p>

  <p class="normal">"Hayır, dur bir dakika LJ," diye sözümü kesti, ayağa kalkmıştı. Genç adamdan kutuyu aldı, sonra resmi bir şekilde adamın elini sıktı. "Bay Thompson olmalısınız? John Wicklow geleceğinizi söylemek için beni aramıştı. Tanıştığıma memnun oldum."</p>

  <p class="normal">"Horace Thompson, evet," dedi genç adam, hafiften gözlerini kırpıştırıyordu. "Ben bir numune getirdim..." Büyük kutuyu gösterdi.</p>

  <p class="normal">"Evet, doğru. Sizin için ona bakmak beni memnun eder ama Randall da yardımcı olur diye düşünüyorum." Bana bir göz attı, gözlerinde muziplik vardı. "Bunu ölü bir kişiye de yapıp yapmayacağını görmek istiyorum."</p>

  <p class="normal">"Ölü birine ne–" diye başladım o sırada Joe kutuya uzandı ve açılmış kutudan bir kafatası çıkardı.</p>

  <p class="normal">"Ahh, çok güzel," dedi memnuniyetle, kafatasını bir sağa bir sola çeviriyordu.</p>

  <p class="normal">'Çok güzel' kelimeleri beni etkileyen kısım değildi, kafatasının lekeli olmasıydı. Büyük oranda rengi bozulmuştu, kemikler koyu çizgili kahverengiye dönmüştü. Joe kafatasını cama doğru götürdü ve ışığa tuttu, başparmakları kibarca göz çukurlarının üstündeki küçük tepeyi okşuyordu.</p>

  <p class="normal">"Güzel bir bayan," dedi yumuşak bir sesle, kafatasıyla olduğu kadar benimle ve Horace Thompson ile de konuşuyordu. "Tam yetişmiş, olgun. Belki kırklı yaşların sonunda ya da ellinin ortalarında. Bacaklar da var mı?" diye sordu, birden tombul gence dönerek.</p>

  <p class="normal">"Evet, işte burada," diye Horace Thompson ve kutuyu uzattı, "aslında bütün vücudu elimizde."</p>

  <p class="normal">Horace Thompson sorgu yargıcının ofisinden biri diye düşünüyordum. Ölüm sebebi açıklansın diye çürüyen, kırsal bölgede bulunan bedenleri bazen Joe'ya getiriyorlardı. Bu ise iyice bozulmuştu.</p>

  <p class="normal">"İşte, Dr. Randall." Joe eğildi ve kafatasını dikkatlice elime koydu. "Ben bacakları incelerken siz de bana bu hanımefendinin sağlının iyi olup olmadığını söyleyin."</p>

  <p class="normal">"Ben mi? Ben adli tıp doktoru değilim." Fakat aşağıya bakmaya başlamıştım bile. Bu eski bir numuneydi ya da aşırı miktarda havaya maruz kalmıştı. Kemik düzgündü, taze örneklerde olmayan bir parlaklık vardı, topraktan sızan boyayla lekelenmiş ve rengi bozulmuştu.</p>

  <p class="normal">"Ahh, tamam." Yavaşça kafatasını elimde çevirmeye başladım, kemiklere bakıyordum; gördükçe isimleri zihnimde canlanıyordu. Güzel elmacık kemiklerine sahipti, yüksekti ve genişti. Üst çene de dişlerin çoğu mevcuttu – hepsi düz ve beyazdı.</p>

  <p class="normal">Koyu gözler. Göz çukurunun arkasındaki oyuk kemik gölgeden kararmıştı; kafatasını bir yana eğsem bile bütün boşluğu aydınlatacak bir ışık elde edemiyordum. Kafatası elimde hafifti, kemikler kırılgandı. Alnını okşadım ve elimi bir yukarı bir aşağıya kafatasının arkasına götürdüm. Parmaklarım alttaki koyu boşluğu, beyinde bulunan bütün sinir sisteminin bir ileri bir geri hareket ettiği yeri araştırıyordu.</p>

  <p class="normal">Sonra onu karnıma doğru yakınlaştırdım, gözlerim kapalıydı. Üzüntüyü hissettim, kafatasının boşluğunu akan su gibi dolduruyordu. Ve tuhaf belirsiz bir hissi – şaşkınlık?</p>

  <p class="normal">"Birisi bu kadını öldürmüş," dedim. "O ölmek istememiş." Gözlerimi açtığımda Horace Thompson bana gözlerini dikmişti, yuvarlak ve tombul yüzündeki gözleri büyümüştü. Çok nazik bir şekilde kafatasını ona verdim. "Bunu nereden buldunuz?" diye sordum.</p>

  <p class="normal">Bay Thompson ile Joe birbirlerine baktı, sonra yeniden bana baktı. Kaşları hâlâ yukarıdaydı.</p>

  <p class="normal">"Karayip'te bir mağarada yaşamış," dedi. "Onunla birlikte birçok insan yapımı eşyalar da var. Onun yüz elli ya da iki yüz yıllık olduğunu düşünüyoruz."</p>

  <p class="normal">"O ne?"</p>

  <p class="normal">Joe'nun yüzünde kocaman bir gülümseme vardı, yaptığı şakanın tadını çıkarıyordu.</p>

  <p class="normal">"Arkadaşımız Bay Thompson Harvard'da antropoloji bölümünden," dedi. "Arkadaşı Wicklow beni tanır. Benden bu iskelete bakmamı, onunla ilgili bir şeyler söylememi istedi."</p>

  <p class="normal">"Çok sinirsin!" dedim öfkeyle. "Ben onun sorgu yargıcının araştırdığı, tespit edilemeyen bir ceset olduğunu düşünmüştüm."</p>

  <p class="normal">"Evet, öyle," diye dikkat çekti Joe. "Ve kesinlikle bundan da sorumluyum." Bir av köpeği gibi karton kutunun içini aramaya başladı. Kartonun kapağında SÜT MISIR yazıyordu.</p>

  <p class="normal">"Bakalım burada neyimiz var?" dedi ve karışık omurga kemiğinin bulunduğu plastik torbayı dikkatli bir şekilde çıkardı.</p>

  <p class="normal">"Onu bulduğumuzda parçalar halindeydi," diye açıklama yaptı Horace.</p>

  <p class="normal">"Ahh, kafa kemiği... boyun kemiğine bağlanır," diye Joe yumuşak bir sesle şarkı söylemeye başladı, aynı anda omurgayı masaya uzattı. Kısa, küt parmakları hünerlice kemiklere dalmış, hizaya getiriyordu. "Ve boyun kemiği de... sırt kemiğine..."</p>

  <p class="normal">"Onu dikkate alma," dedim Horace'a. "Sen onu daha çok cesaretlendiriyorsun."</p>

  <p class="normal">"Şimdi... Tanrı'nın sözlerini... dinle!" diye zaferle bitirdi. "Yüce Tanrım, LJ sen nasıl bir şeysin! Şuraya bir bak." Horace Thompson ve ben, uysal bir halde omurga kemiklerinin oluşturduğu sıraya baktık. Bedende derin bir oyuk vardı; arka omurun eklem çıkıntısı keskin bir şekilde kırılmıştı ve kırık tamamen kemiğin merkezine doğruydu.</p>

  <p class="normal">"Boyun kırılması mı?" diye sordu Thompson merakla bakarken.</p>

  <p class="normal">"Evet ama bundan daha fazlası diye düşünüyorum." Joe'nun parmağı kırık kemik üzerine doğru hareket etti. "Burayı gördünüz mü? Kemik sadece kırılmamış, buradan da baskı uygulanmış. Birisi bu bayanın kafasını kesmeye çalışmış. Kör bir bıçakla," diye sonucu zevkle söyledi.</p>

  <p class="normal">Horace Thompson bana tuhaf bir şekilde bakıyordu. "Kadının öldürüldüğünü nasıl bildiniz, Dr. Randall?" diye sordu.</p>

  <p class="normal">Yüzümdeki kanın arttığını hissediyordum. "Bilmiyorum," dedim. "Ben... ben onu hissettim, o kadar."</p>

  <p class="normal">"Gerçekten mi?" Birkaç kez gözlerini kırptı ama beni daha fazla sıkıştırmadı. "Ne tuhaf."</p>

  <p class="normal">"O bunu her zaman yapıyor," diye Joe onu bilgilendirdi, pergeli ile ölçtüğü uyluk kemiğine gözlerini kısarak bakıyordu. "Fakat çoğunlukla canlı insanlar üzerinde. O gördüğüm en iyi teşhis uzmanı." Pergeli bıraktı ve küçük plastik bir cetvel aldı. "Bir mağara, demiştin?"</p>

  <p class="normal">"Biz bunun... ee, gizli bir köle defni olduğunu düşünüyoruz," diye açıklama yaptı Bay Thompson, yüzü kızarmıştı ve ben, onun görmeye geldiği Dr. Abernathy'nin hangimiz olduğunu fark ettiğinden dolayı utandığını anladım. Joe ona ani bir bakış attı ama sonra işine döndü. 'Kurumuş Kemikler' şarkısını kendi kendine belirsizce mırıldanıyordu, bir yandan da leğen kemiğinin girişini ölçüyordu. Sonra bacaklara bakmaya yeniden gitti, bu sefer kaval kemiğine konsantre olmuştu. Nihayet doğruldu ve başını iki yana salladı.</p>

  <p class="normal">"Bir köle değil," dedi.</p>

  <p class="normal">Horace gözlerini kırpıştırdı. "Ama öyle olmak zorunda," dedi. "Onunla birlikte bulduklarımız... hepsinde Afrika izleri vardı..."</p>

  <p class="normal">"Hayır," dedi Joe açıkça. Masasında duran uyluk kemiğine hafiften vurdu. Tırnağı kemiğin üstünde tıkırdıyordu. "O zenci değil."</p>

  <p class="normal">"Bunu söyleyebilir misin? Kemiklere bakıp?" Horace Thompson'un heyecanlandığı belliydi. "Ama ben düşünmüştüm ki değişik ırkların fiziksel farklılıklarıyla ilgili teoriler büyük olasılıkla çürütü..." Kıpkırmızı kesilmişti, cümlesini bitiremiyordu.</p>

  <p class="normal">"Ahh, evet teoriler var," dedi Joe, çok yavan bir şekilde. "Tabii zencilerin ve beyazların deri altında aynı olduğunu düşünmek isterseniz öyle ama bilimsel olarak böyle değil." Döndü ve arkasındaki kitaplıktan bir kitap aldı. <span class="ideitalik">İskelet Farklılıkları İle İlgili Tablolar</span> yazıyordu başlıkta.</p>

  <p class="normal">"Bu kitaba bir bak," diye önerdi Joe. "Birçok kemiğin farklılık gösterdiğini göreceksin ama özellikle de bacak kemiklerinde. Beyazlara oranla zencilerde olan kemik yapısı uyluk kemiğinden kaval kemiğine kadar çok farklı. Ve bu bayan," – masasının üzerindeki iskeleti gösteriyordu – "beyaz. Bir Kafkas. Şüphesiz."</p>

  <p class="normal">"Ahh," diye mırıldandı Horace Thompson. "Evet. Benim için bunu incelediğinizden dolayı çok naziksiniz. Teşekkürler," diye ekledi, beceriksizce başıyla selam verdi. Kemiklerini kutuya toplamasını sessizce izledik, sonra kapıya doğru gitti ve başıyla yeniden selam vermek için kapıda durdu.</p>

  <p class="normal">Adamın arkasından kapı kapandıktan sonra Joe bir kahkaha attı. "İkinci bir fikir almak için onu aşağıya, Rutgers'e götüreceğine dair bahse girmek ister misin?"</p>

  <p class="normal">"Akademisyenler kolay kolay teorilerden vazgeçmiyor," dedim omuz silkerek. "Bunu öğrenecek kadar biriyle uzun süre yaşadım."</p>

  <p class="normal">Joe yeniden homurdandı. "Evet, öyle yaptın. Artık Bay Thompson'ı ve onun ölü beyaz hanımefendisini de hallettiğimize göre, senin için ne yapabileceğimi öğrenebilir miyim, LJ?"</p>

  <p class="normal">Derin bir nefes aldım ve yüzüne bakmak için döndüm.</p>

  <p class="normal">"Objektif olduğuna inandığım birinin dürüst fikrine ihtiyacım var. Hayır," diye düzelttim, "sözlerimi geri alıyorum. İlk başta fikre sonra ona inanmaya ihtiyacım var. Belki de bir iyiliğe."</p>

  <p class="normal">"Sorun değil," diye Joe bana güvence verdi. "Özellikle bir fikre ihtiyacın var. Benim özel fikirlerime." Sandalyesini geriye doğru itti, altın çerçeveli gözlüklerini açtı ve burnunun üstüne yerleştirdi. Sonra ellerini göğsünün üzerine kavuşturdu, parmaklarını dikleştirdi ve bana işaret etti. "Haydi anlat."</p>

  <p class="normal">"Benim seksi bir çekiciliğim var mı?" diye sordum. Altın-kahve tonlarıyla gözleri, bana her zaman karamel toplarını anımsatmıştır. Şimdi ise gözleri daha yuvarlak ve koyulaştığından bu benzerlik de artmıştı.</p>

  <p class="normal">Gözlerini kıstı ama hemen cevap vermedi. Beni tepeden tırnağa dikkatlice inceliyordu.</p>

  <p class="normal">"Bu hileli bir soru mu?" dedi. "Sana cevap verirsem, özgürlükçü kadınlardan biri kapının arkasından 'Cinsiyetçi domuz!' diye mi bağıracak?"</p>

  <p class="normal">"Hayır," diye ona teminat verdim. "Kadınları hor gören bir cinsiyetçinin cevabı aslında tam da istediğim şey."</p>

  <p class="normal">"Ahh, tamam. Anlaştığımız sürece sorun yok." Ben ayakta dururken, inceleyen bakışlarını yeniden üzerime dikmişti.</p>

  <p class="normal">"Gür saçlı, zayıf ve beyaz bir kadın ama geniş kalçalı," dedi sonunda. "Bir de güzel göğüslü," diye ekledi, samimi bir şekilde işaret ederek. "Bilmek istediğin bu mu?"</p>

  <p class="normal">"Evet," dedim, kaskatı duruşum rahatlıyordu. "Bilmek istediğim kesinlikle bu. Anlarsın ya, sıradan birine sorabileceğim bir soru değil bu."</p>

  <p class="normal">Sessiz bir ıslık çalarcasına dudaklarını birleştirdi, sonra başını geriye doğru itti ve memnuniyetle gürlemeye başladı.</p>

  <p class="normal">"Leydi Jane! Senin bir erkek arkadaşın mı var!"</p>

  <p class="normal">Yüzümün kızardığını hissediyordum ama ağırbaşlılığımı korumaya çalışıyordum. "Bilmiyorum. Belki."</p>

  <p class="normal">"Belki mi, hadi oradan! Mercimeği fırına verdin bile değil mi, LJ? Zamanı gelmişti zaten!"</p>

  <p class="normal">"Gevezelik etmeyi kes," dedim ve ziyaretçi koltuğuna oturuverdim. "Senin yaşında ve senin durumunda olan bir adam değil."</p>

  <p class="normal">"Benim yaşım? Yaa," dedi, gözlüklerinden bana kurnazca bakıyordu. "Senden genç mi? Endişelendiğin bu mu?"</p>

  <p class="normal">"Çok değil," dedim, yüzümün kızarması geçmeye başlamıştı. "Fakat yirmi senedir onu görmedim. Uzun süredir beni tanıyan tek kişi sensin; tanıştığımızdan beri çok değiştim mi?" Doğruca ona bakıyordum, dürüstlüğe ihtiyacım vardı.</p>

  <p class="normal">Bana baktı, gözlüklerini çıkardı ve gözlerini kıstı, sonra yeniden onları taktı. "Hayır," dedi. "Değişmedin, kilon bile aynı."</p>

  <p class="normal">"Değişmedim mi?"</p>

  <p class="normal">"Yok. Hiç liseli arkadaşlarınla bir araya gelmedin mi?"</p>

  <p class="normal">"Hayır."</p>

  <p class="normal">Yarım yamalak kaşları yukarı kalkmıştı. "Hayır mı? Şey, ben gitmiştim. Ve sana şunu söyleyeyim LJ; yirmi yıldır görmediğin insanları görüyorsun ve bir yarım saniye tanıdığın insanlar için 'Tanrım, değişmiş!' diye düşünüyorsun ve sonra onun değişmediğini görüyorsun – sanki araya o yirmi yıl girmemiş gibi. Yani demek istediğim şu," – en iyi şekilde anlatmak için şiddetlice başını ovuyordu – "onların da aynı şekilde saçlarının beyazladığını görüyorsun ve onların her zamanki insanlar olmadığını az da olsa düşünüyorsun fakat o iki saniyelik şok geçtiğindeyse, o beyazları artık görmüyorsun. Onlar her zamanki kişiler ve sen de artık on sekiz yaşında olmadığını görmek için duruma biraz geriden bakmak zorunda kalıyorsun."</p>

  <p class="normal">"Eğer kişiler kilo alırsa," dedi, düşünceliydi, "insanlar biraz daha değişiyor. Onların kim olduğunu anlamak zorlaşıyor, çünkü yüzlerde değişiyor. Ama sen," – bana yine gözlerini kısarak bakıyordu – "hiç kilo almadın; buna neden olacak bir genin yok."</p>

  <p class="normal">"Sanırım yok," dedim. Ellerime baktım; kucağımda birbirlerini tutuyorlardı. Bilek kemiklerim inceydi, en azından kilo almamıştım. Yüzüklerim pencereden gelen güneş ışıklarıyla parıldıyorlardı.</p>

  <p class="normal">"Bree'nin babası mı?" diye sordu yumuşak bir şekilde.</p>

  <p class="normal">Başımı birden kaldırdım ve ona şaşkınlıkla baktım. "Bunu nasıl anladın?" diye sordum.</p>

  <p class="normal">Hafiften gülümsedi, "Bree'yi ne zamandır tanıyorum? En azından on yıl oldu." Başını iki yana salladı. "Bree'nin içinde senden çok fazla şey var, LJ ama onda hiç Frank'i görmedim. Babası kızıl saçlı mı?" diye sordu. "Yoksa Genetik 101 dersinde gördüğüm her şey bir yalan mı?"</p>

  <p class="normal">"Evet," dedim ve bu basit itiraftan dolayı çok heyecanlandığımı hissettim. Jamie'yi Roger'a ve Bree'ye anlatmadan önce kimseye bahsetmemiştim. Ondan özgürce bahsetmenin zevki beni mest ediyordu.</p>

  <p class="normal">"İri biri ve kızıl saçlı. O bir İskoç," dedim, bir kez daha Joe'nun gözleri irileşmişti.</p>

  <p class="normal">"Ve şu anda Bree de İskoçya'da?"</p>

  <p class="normal">Başımı 'evet' anlamında salladım. "Bree her şeyin başladığı yerde."</p>

  <p class="normal">İki saat sonra son kez hastaneden ayrıldım, arkamda Yönetim Kurulu'na yazılan bir istifa mektubu ile Brianna rüştünü ispat edene kadar mallarımın idaresinin nasıl yapılacağını anlatan belgeleri bırakmıştım. Zamanı gelince her şeyim onun üzerine geçecekti. Otoparktan çıkarken içimde panik, üzüntü ve sevinç vardı. Artık kendi yolumdaydım.</p>
</body>
</html>
