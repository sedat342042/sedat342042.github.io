<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h1baslik1" id="calibre_toc_47"><br class="chapter" />
  <span class="ideitalik">37<br class="chapter" />
  <br class="chapter" />
  Bir İsimdeki Anlam</span></h2>

  <p class="normal"> </p>

  <p class="normal">İğne yapıp, onu rahatça yatırdıktan sonra, o yeniden uykuya dalana kadar onu izlemek için oturdum. Tutuşu uykuda gevşeyip büyük eli yanına düşene kadar elimi tutmasına izin vermiştim.</p>

  <p class="normal">Gecenin geri kalan kısmında bazen uyuklayarak yatağının başucunda oturdum ve hastanenin nöbet değişim ritmine bağlı olarak, bütün doktorlarda bulunan içgüdüsel bir saatle uyandım. İki iğne daha yaptım ve sonuncusunu da şafak vaktinde vurdum. En sonunda ateşi hissedilebilir bir şekilde düşmeye başladı. Dokunmak için hâlâ çok sıcaktı ama teni artık öyle alev alev yanmıyordu ve Jamie biraz daha rahatlamıştı. Son iğnesini olmak için kolu sarsılınca birkaç mırıltıyla ve belirsiz inleme sesi çıkardı ama uykuya daldı.</p>

  <p class="normal">"Lanet olası on sekizinci yüzyıl bakterileri penisiline pek uyumlu değiller," dedim onun uyuyan bedenine. "Direniş yok. Frengi olsan zaman kaybetmeden onu bile temizleyebilirim."</p>

  <p class="normal">Peki ya sonra? Sıcak çay ve yiyecek almak için mutfağa sendeleyerek giderken merak ediyordum. Muhtemelen aşçı ya da evin hizmetçisi olan yabancı bir kadın, masadaki tabaklarında yükselen günlük somun ekmeklerini hazırlamak için taş fırını yakıyordu. Beni gördüğüne şaşırmamışa benziyordu. Oturmam için bana küçük bir yer açtı ve işine dönmeden önce, 'Günaydın, madam'dan başka bir şey söylemeden sıcak çay ve taze kek getirdi.</p>

  <p class="normal">Jenny'nin ev halkını benim varlığımdan haberdar ettiği açıktı. Bu, durumu kabul ettiği anlamına mı geliyordu? Bundan şüpheliydim. Açıkça benim gitmemi istemişti ve geri geldiğime de hiç sevinmemişti. Eğer burada kalırsam, hem Jenny hem de Jamie'nin Laoghaire hakkında bir açıklama yapmaları gerekecekti. Ve ben burada kalacaktım.</p>

  <p class="normal">"Teşekkürler," dedim nazikçe aşçıya ve bir fincan taze çay alarak Jamie'nin yeniden uyanmasını beklemek için salona geri döndüm. Sabah boyunca ev halkı kapıdan geçerken durup içeriye baktı ama ben ne zaman onlara baksam, uzaklaşmak için acele ettiler. Sonunda Jamie öğleden hemen önce uyanma belirtilerini gösterdi; kımıldıyor, iç çekiyor, hareket kolunu sarsınca sızlanıyor ve bir kez daha yatışıyordu.</p>

  <p class="normal">Orada olduğumu fark ettirmek için birkaç kez kımıldandım ancak onun gözleri sımsıkı kapalıydı. Fakat aslında uyumuyordu, bedeni oldukça gergindi ve uykudaki rahatlama yoktu. Bütün gece uyurken onu izlemiştim, aradaki farkı biliyordum.</p>

  <p class="normal">"Tamam," dedim. Sandalyenin arkasına yaslanıp iyice kuruldum, bana ulaşmaması için uzaklaşmıştım. "Hadi dinleyelim bakalım."</p>

  <p class="normal">Uzun koyu kestane kirpiklerin altından küçük bir mavi aralık göründü ama sonra yeniden kayboldu.</p>

  <p class="normal">Yavaşça uyanıyormuş gibi yaparak "Hımm?" dedi. Kirpikleri yeniden yanaklarına doğru değdi.</p>

  <p class="normal">"Vakit kazanmaya çalışma," dedim kesin bir ses tonuyla. "Uyanık olduğunu çok iyi biliyorum. Gözlerini aç ve bana Laoghaire'i anlat."</p>

  <p class="normal">Mavi gözler açıldı ve biraz hoşlanmamış bir ifadeyle bana baktı.</p>

  <p class="normal">"Yeniden hastalanacağım için korkmuyor musun?" diye sordu. "Her zaman hasta insanların çok fazla rahatsız edilmemesi gerektiğini duydum. Bu onların gerilemesine sebep olurmuş."</p>

  <p class="normal">"Burada bir doktorun var," diye ona güvence verdim. "Eğer zorlanmadan ölecek gibi olursan ben ne yapılması gerektiğini biliyorum."</p>

  <p class="normal">"Benim de korktuğum bu ya." Kısık bakışlar küçük ilaç kutusuna ve masadaki şırıngalara odaklandı, sonra yeniden bana döndü. "Pantolonsuz karaçalının üzerine oturmuş gibi hissediyorum."</p>

  <p class="normal">"Güzel," dedim keyifle. "Bir saat içinde bir tane daha olacaksın. Şimdi konuş."</p>

  <p class="normal">Dudaklarını sıkıca bastırdı ama sonra iç çekerken rahatladı. Zahmetlice yastıklara doğru kendini tek elle yükseltti. Ben ona yardım etmedim.</p>

  <p class="normal">"Tamam," dedi sonunda. Bana bakmıyordu ama yorganlara bakıyordu, parmakları yıldız şeklinde geziniyordu.</p>

  <p class="normal">"Şey, İngiltere'den geldiğim zamandı."</p>

  <p class="normal">Göller Bölgesi'nden ve Carter's Bar üzerinden gelmişti. Orası İngiltere'yi ve İskoçya'yı birbirinden ayıran büyük bir dağ sırtıydı, sınırında eski saray ve pazar yeri bulunuyordu.</p>

  <p class="normal">"Sınırı belli etmek için orada bir taş var, belki bilirsin; eskiden kalma bir taş gibi görünür." Soru sorarcasına bana bir göz attı ve ben de başımı salladım. Biliyordum; üç metre uzunluğunda büyük bir taş anıttı. Benim zamanımda birisi bir yüzüne İNGİLTERE ve diğer yüzüne de İSKOÇYA yazmıştı.</p>

  <p class="normal">Yıllardır binlerce seyahatçinin durduğu gibi o da dinlenmek için durmuştu. Sürgün yeri arkasında kalmıştı, geleceği ve evi aşağıdaydı, ovaların sisli yeşil çukurlarını geçip Kuzey İskoçya'nın sislerle kaplı gri kayalıklarının yukarısındaydı.</p>

  <p class="normal">Sağlam eli bir öne bir arkaya saçında dolanıyordu, düşünürken her zaman böyle yapardı. Tepesindeki küçük, parlak sarmal şeklinde bir saçı havaya kalkmıştı.</p>

  <p class="normal">"Uzun süre yabancıların arasında yaşamanın nasıl bir şey olduğunu sen bilmezsin."</p>

  <p class="normal">"Bilmez miyim?" dedim biraz sertçe. Şaşırarak bana baktı ama sonra belirsizce gülümsedi, yeniden örtülere bakıyordu.</p>

  <p class="normal">"Evet, belki de bilirsin," dedi. "Değiştin, değil mi? Her ne kadar evini ve kim olduğunu hatırlasan da değiştin. Yabancılardan biri değilsin, ne kadar çok istesen de öyle olamıyorsun. Fakat olduğun senden de farklısın."</p>

  <p class="normal">Kendimi düşünüyordum. Frank'in yanında hep sessizdim; üniversitenin devamlı tertiplenen partilerindeki serserilerin arasında, Boston'ın soğuk parkında çocuk arabasını iterken, briç oynayıp diğer eşlerle ve annelerle sohbet ederken, orta sınıf aile hayatının yabancı dilinde konuşurken. Aslında yabancılardı.</p>

  <p class="normal">"Evet," dedim. "Biliyorum. Devam et."</p>

  <p class="normal">İşaret parmağıyla burnunu ovalayarak iç çekti. "İşte geri döndüm," dedi. Baktı, dudaklarının köşesinde bir gülümseme gizliydi. "Küçük Ian'a dediğin şey neydi? 'Ev, gitmek zorunda olduğun ve içindekilerin de seni kabul etmek zorunda olduğu yerdir.'"</p>

  <p class="normal">"Evet," dedim. "Ayaz diye bir şiirden alıntı. Ancak bununla ne demek istiyorsun? Ailen seni gördüğüne kesinlikle mutlu olmuştur!"</p>

  <p class="normal">Yorganla oynarken kaşlarını çattı. "Evet, öyleydiler," dedi yavaşça. "Sorun bu değil. Beni tatsız karşıladıklarından bahsetmiyorum, hem de hiç. Ama uzun zamandır uzaktaydım. Michael, küçük Janet ve Ian beni hatırlamıyorlardı bile." Üzgünce gülümsedi. "Beni duymuşlardı. Mutfağa geldiğim zaman hepsi duvara yaslanarak geri çekildiler ve bana kocaman gözlerle baktılar."</p>

  <p class="normal">Biraz öne doğru eğildi, anlamam için ısrarcıydı.</p>

  <p class="normal">"İşte, ben mağaradayken bu çok farklıydı. Ben evin içinde değildim ve beni nadiren görüyorlardı ama her zaman buradaydım, her zaman onların bir parçasıydım. Onlar için avlandım. Acıktıklarını, üşüdüklerini ya da keçilerin hasta olduğunu, sebzelerin azaldığını veya mutfak kapısının altına yeni bir pervaz yapıldığını hep biliyordum.</p>

  <p class="normal">"Sonra hapishaneye gittim," dedi açıkça. "Ve İngiltere'ye. Onlara yazdım ve onlar da bana. Ama bir ay önce olan olayları birkaç kara satırla öğrenmekle bu aynı şey değil."</p>

  <p class="normal">"Ve geri geldiğim zaman–" Omuz silkti, bu hareket kolunu sarstığında birden irkildi. "Çok farklıydı. Ian bana Yaşlı Kirby'nin merasını çit çekmek isteyip istemediğimi sordu ama ben Genç Jamie'nin zaten bunu yaptığını biliyordum. Tarlalarda yürüdüm ama insanlar bana gözlerini kısarak bakıyorlardı. Şüpheliydiler, benim bir yabancı olduğumu düşünüyorlardı. Sonra beni tanıdıklarında hayalet görmüş gibi gözleri büyüyordu."</p>

  <p class="normal">Durdu, pencereye bakıyordu ve rüzgâr değiştikçe annesinin gül ağacının dalları cama vuruyordu. "Ben bir hayalettim. Böyle düşünüyordum." Utangaç bir şekilde bana baktı. "Ne demek istediğimi anlıyorsun değil mi?"</p>

  <p class="normal">"Belki," dedim. Yağmur dışarıdaki gökyüzü gibi aynı gri damlalarla cama çarpıyordu.</p>

  <p class="normal">"Yeryüzüyle olan bütün bağların kopmuş gibi hissediyorsun," dedim yumuşak bir sesle. "Ayak seslerini duymadan odada dolaşıyormuşsun gibi. İnsanların seninle konuştuğunu duyuyorsun ama bunların sana hiçbiri bir şey ifade etmiyor. Bunu hatırlıyorum; Brianna doğmadan önce böyleydim." Ama sonra bir bağ kurmuştum, beni hayata bağlayan bir kızım vardı.</p>

  <p class="normal">Bana bakmadan başını salladı ve sonra bir müddet sessizleşti. Arkamdaki şömineden ateşin tıslayan sesi geliyordu. Kuzey İskoçya kokuyordu ve tavuklu pırasa çorbasının yoğun kokusu, yeni pişen ekmeğin kokusu eve yayılmıştı. Bu kokuların karışımı bir battaniye gibi sıcak ve rahatlatıcıydı.</p>

  <p class="normal">"Buradaydım," dedi yumuşak bir sesle, "ama evde değildim."</p>

  <p class="normal">Etrafımı sardığını hissedebiliyordum – ev, aile, bu yer. Çocukluk evimi hatırlamayan ben, burada oturup sonsuza kadar burada kalmak, günlük hayatın binlerce ağıyla örülmek ve bu yere güvenlice bağlanmak gibi bir hisle doluyordum. Bütün hayatını bu bağın gücüyle yaşayan, bu bağa geri dönme umuduyla sürgüne dayanan ve geri döndüğünde kendini tamamen köksüz bulan Jamie için bu ne ifade edebilirdi ki?</p>

  <p class="normal">"Ve tamamen yalnız olduğumu düşünüyordum," dedi sessizce. Başını yastığın üzerine koydu, gözleri kapalıydı.</p>

  <p class="normal">"Öyle olduğunu sanıyorum," dedim, sesimde ne sempati ne de suçlama tonunu belli etmemeye dikkat ettim. Ben de yalnızlığın nasıl olduğunu biliyordum.</p>

  <p class="normal">Sonra gözlerini açtı ve tam bir dürüstlükle bana baktı. "Evet, öyleydi," dedi. "En önemli şey değildi, hayır ama yalnızlık vardı oradaydı."</p>

  <p class="normal">Jenny nazikçe ve ısrarla onu yeniden evlenmeye ikna etmeye çalışmıştı. Culloden'dan sonra belirli aralıklarla devamlı bunun üzerinde çalışmıştı. Önce birini göstermiş, sonra uygun genç bir dulu önermiş, nihayetinde iyi huylu bir bakireyi karşısına çıkarmıştı ama hiçbiri işe yaramamıştı. Sonra Jamie bu zamana kadar bastırdığı duyguların yoksunluğuyla, çaresizce bir bağ kurmak istemişti ve onu dinlemişti.</p>

  <p class="normal">Br kez daha gözlerini kapatarak, "Laoghaire, Collum'un mültezimlerinden biri olan Hugh MacKenzie ile evlenmişti," dedi. "Fakat Hugh Culloden'da öldü ve iki yıl sonra Laoghaire Fraser klanından Simon MacKimmie ile evlendi. Marsali ve Joan adındaki kızlar onun çocukları. İngilizler birkaç yıl sonra onu tutukladılar ve Edinburgh'da hapishaneye attılar." Gözlerini açtı, yukarıdaki kararmış tavana bakıyordu. "İyi bir evi ve oldukça değerli bir mülkü vardı. Bu onu İskoçyalı bir vatan haini yapmaya yetmişti, Stuartlar için açıkça savaşıp savaşmaması önemli değildi." Sesi gittikçe azaldı ve boğazını temizlemek için durdu.</p>

  <p class="normal">"Simon benim kadar şanslı değildi. Onu duruşmaya çıkarmadan önce o hapishanede öldü. Bir süre Saray malikâneyi almaya çalıştı ama Ned Gowan Edinburgh'a gitti ve Laoghaire için konuştu, onun dulluk hakkı olduğunu savunarak evi ve biraz da parayı kurtarmayı başardı."</p>

  <p class="normal">"Ned Gowan?" Şaşkınlık ve sevinç içinde konuşmuştum. "Hâlâ hayatta değildir sanırım?" MacKenzie klanının yasal işlerini yürüten, yirmi sene önce cadı suçuyla beni yanmaktan kurtaran küçük, yaşlı avukat Ned Gowan'dı.</p>

  <p class="normal">Jamie neşelendiğimi görünce gülümsedi. "Ahh, evet. Sanırım onu öldürmek için başına bir balta indirmek zorunda kalacaklar. Hâlâ aynı görünüyor ama artık yetmişini geçti."</p>

  <p class="normal">"Hâlâ Leoch Kalesi'nde mi yaşıyor?"</p>

  <p class="normal">Masadaki su bardağına uzanarak başını 'evet' anlamında salladı. Sağ eliyle beceriksizce içti ve yerine koydu.</p>

  <p class="normal">"Daha çok geride kalanlarla. Evet, bu son yıllarda çok seyahat etmeye başladı, vatan hainliği davalarına bakıyor ve mülkleri almak için davaları dosyalıyor." Jamie'nin gülümsemesi acıya dönüşmüştü. "Bir söz vardır, değil mi? 'Savaştan sonra etleri yemeye ilk gelen leş kargalarıdır, sonra kemikleri toplamaya avukatlar gelir.'"</p>

  <p class="normal">Sağ elini sol omzuna götürdü, bilinçsizce masaj yapıyordu. "Hayır, gerçek bir profesyonel olmasına rağmen Ned iyi bir adam. Devamlı Inverness'a ve Edinburgh'a gidip dururdu, bazen de Londra'ya ya da Paris'e gidiyordu. Ve bazen de seyahatine ara vermek için buraya gelirdi."</p>

  <p class="normal">Balriggan'dan Edinburgh'a dönerken Laoghaire'i Jenny'ye öneren Ned Gowan olmuştu. Kulaklarını diken Jenny daha fazla detay öğrenmek istemiş ve duyduklarından tatmin olmuştu. Hemen Laoghaire'e ve iki kızına yaklaşan Yılbaşı Arifesi için Lallybroch'a gelmelerini dileyen davetiyeyi Balriggan'a yollamıştı.</p>

  <p class="normal1">O gece ev pırıl pırıl parlıyordu. Pencerelere mumlar yerleştirilmişti, çobanpüskülleri ile sarmaşıklar merdivenleri ve kapı dikmelerini süslüyordu. Culloden'dan önce olduğu gibi artık Kuzey İskoçya'da çok fazla gaydacı bulunmuyordu ama bir tane bulunmuştu ve bir tane de kemancı çağrılmıştı. Merdiven boşluğu müzikle doluydu, romun sert kokusu, kuru üzümlü kek, bademli tatlı ve Savoy kurabiyelerinin kokusu birbirine karışmıştı.</p>

  <p class="normal1">Jamie aşağıya sonradan gelmişti ve tereddüt içerisindeydi. Buradaki birçok kişi neredeyse onu on senedir görmüyordu ve o da onları görmeye hevesli değildi, kendini değişmiş ve yabancı hissediyordu. Fakat Jenny yemeklere bakmak için aşağıya inmeden önce ona yeni diktiği gömleği vermiş, ceketini fırçalamış ve onarmıştı, saçlarını düzgünce tarayıp örmüştü. Odasında kalması için bir mazereti yoktu ve sonunda aşağıya, gürültünün ve girdabın içine inmişti.</p>

  <p class="normal1">"Bay Fraser!" Onu ilk gören Peggy Gibbons olmuştu. Aceleyle odanın diğer tarafından gelmişti; yüzü parlıyordu ve kollarını onun boynuna dolamıştı, biraz arsızdı. Buna şaşıran Jamie gerilemişti ve birkaç dakika içinde küçük kadınlar topluluğu tarafından etrafı sarılmıştı. Ona sesleniyorlar, o gittikten sonra yeni doğan küçük çocukları tutuyorlar ve yanaklarından öpüp, ellerini okşuyorlardı.</p>

  <p class="normal1">Erkekler biraz daha çekimserdi, odanın içinde dolaşırken onu hoş geldin diyerek selamlıyorlar ya da sırtına vuruyorlardı. Sonunda biraz bunalınca, geçici de olsa çalışma odasına kaçabilmişti.</p>

  <p class="normal1">Bir zamanlar babasının odasıydı ve sonra kendisinin olmuştu, şimdi ise onun yokluğunda Lallybroch'u çekip çeviren eniştesine aitti. Hesap defterleri, envanter defterleri ve muhasebe defterleri düzgünce hurdası çıkmış masanın kenarına dizilmişlerdi. Bir parmağıyla deri kaplı kitapların sırtına dokunmuş yumuşaklıklarını hissetmişti. Hepsi buradaydı; ekim, hasat, dikkatli yapılan alımlar ve kazançlar, birikimler ve Lallybroch kiracılarının olağan hayatının bir parçası olan dağıtımlar.</p>

  <p class="normal1">Küçük kitaplıkta onun tahta yılanını bulmuştu. Hapishaneye gittiği zaman bütün değerli eşyalarıyla birlikte onu da arkasında bırakmıştı. Kiraz ağacından yapılmış küçük bir oyma işiydi, çocuk yaşta ölen büyük erkek kardeşinin ona hediyesiydi. Çalışma odasının kapısı açıldığında masanın arkasında sandalyede oturuyordu Jamie, yılanın iyi işlenmiş kıvrımlarını okşuyordu.</p>

  <p class="normal1">"Jamie?" demişti bir ses, utanarak geri çekilmişti. Çalışma odasının lambasını yakmaya gerek görmemişti; kadın koridorda yanan mumların ışığıyla bir siluet gibi görünüyordu. Açık sarı saçlarını açmıştı bir hizmetçi gibiydi ve ışık onu aydınlatıyordu, görünmeyen yüzü bir ışık halkası içindeydi.</p>

  <p class="normal1">"Belki beni hatırlamışsındır?" demişti belirsizce, davet edilmeden odaya girmeye isteksizdi.</p>

  <p class="normal1">"Evet," dedi bir müddet sonra. "Evet, tabii ki hatırladım."</p>

  <p class="normal1">"Müzik başladı," dedi. Başlamıştı; ön salondan gelen sevinç çığlıkları eşliğinde kemandan yayılan müziği ve ayak seslerini duyabiliyordu. İyi bir parti olduğuna şüphe yoktu; misafirlerin çoğu sabah olunca yerde uyukluyor olacaktı.</p>

  <p class="normal1">"Kız kardeşin senin iyi dans ettiğini söyledi," dedi, hâlâ çekingendi ama kararlıydı.</p>

  <p class="normal1">"Dans etmeyeli çok zaman oldu," dedi Jamie, kendisinin de utandığını ve gönülsüz olduğunu hissediyordu ama keman sesi onun içine ulaşmış, ayakları müziğe eşlik ederek yere vurmaya başlamıştı.</p>

  <p class="normal1">"Sen bunu bilirsin, Bu 'Tha mo Leabaidh 'san Fhraoch'. Gelip benimle dans eder misin?" Ona bir elini uzatmıştı kadın, yarı karanlıkta küçük ve zarifti. Ve o da ayağa kalkmıştı, onun uzanan elini elinin arasına almış ve onu takip ederek ilk adımını atmıştı.</p>

  <p class="normal">"Buradaydı," dedi, sağ eliyle oturduğumuz odayı gösteriyordu. "Jenny mobilyaları dışarı çıkarmıştı, sadece yemek ve viskiyle dolu olan masa ve şuradaki pencerenin yanında da kemancı duruyordu. Yeni ay omuzlarına çarpıyordu." Başıyla gül ağacının sallandığı camı işaret ediyordu. O partinin ışığı yüzüne yansımıştı bunu gördüğümde içimde bir acı oluştu.</p>

  <p class="normal">"Bütün gece dans ettik, bazen diğerleriyle de ama çoğunlukla ikimiz. Ve şafakta hâlâ uyanık olanlarla birlikte Yeni Yıl alâmetini görmek için evin sonuna gittik. Bir kadın ilk sırayı aldı, döndü ve gözleri kapalı bir şekilde kapıya gitti, sonra yeniden döndü ve göreceği ilk şeyin ne olduğunu görmek için gözlerini açtı. Bilirsin, evlenecekleri adam hakkında ipucu verir."</p>

  <p class="normal">Viskiden ve danstan hararetlenen misafirler kapıda dururken, havada kahkahalar uçuşuyordu. Laoghaire geri çekilmişti, yüzü kızarmış ve kahkaha atıyordu. Bunun genç kız işi olduğunu ve otuz dört yaşında dul bir kadın için uygun olmadığını söylüyordu ama diğerleri ısrar etmişti ve o da denemişti. Saat yönünde üç kez döndü ve kapıyı açtı, soğuk gün doğumuna adımını attı ve geri geldi. Gözlerini yeniden açtığında büyük bir beklentiyle Jamie'nin yüzüne odaklandı.</p>

  <p class="normal">"İşte... o iki çocuklu dul bir kadındı. Onun bir erkeğe ihtiyacı vardı, bu da yeterliydi. Benim de... bir şeylere ihtiyacım vardı." Bakışları ateşe odaklanmıştı, az yanan ateş kırmızı tezek yığınların arasından yükseliyordu; ışık vermekten çok sıcaklık veriyordu. "İkimiz de birbirimize yardımcı oluruz sandım."</p>

  <p class="normal">Balriggan'da sessizce evlenmişlerdi ve birkaç eşyasını oraya götürmüştü. Yaklaşık bir yıl sonra yeniden taşınıp Edinburgh'a gitmişti.</p>

  <p class="normal">"Ne oldu?" diye sordum, çok meraklanmıştım. Bana baktı, çaresizdi.</p>

  <p class="normal">"Söyleyemem. Aslında yanlış olan bir şey yoktu, sadece hiçbir şey doğru değildi." Bir eliyle yorgun bir şekilde kaşlarının arasını ovaladı. "Bendim, diye düşünüyorum. Benim suçum. Bir şekilde onu hayal kırıklığına uğratıyordum. Beraber akşam yemeğine oturuyorduk, birden onun gözleri doluyordu ve masayı terk ediyordu. Ne yaptığımı ya da yanlış bir şey söylediğimi belirtmeden beni öylece bırakıp gidiyordu."</p>

  <p class="normal">Yumruğu yorganı sıktı sonra rahatladı. "Tanrım, ona nasıl davranacağımı ya da ne diyeceğimi hiç bilmiyordum! Yanlış bir şey yapıyordum ve günlerce, hayır, haftalarca benimle konuşmuyordu. Ben onun yanına geldiğim zaman arkasını dönüyordu ve ben uzaklaşana kadar pencereden dışarıya bakıyordu."</p>

  <p class="normal">Parmakları düz bir şekilde boynun yan tarafındaki sıyrıklardan aşağıya indi. Artık neredeyse iyileşmişlerdi ama tırnaklarımın izi açık teninde hâlâ belliydi. Üzgünce bana baktı.</p>

  <p class="normal">"Sen bana hiç böyle davranmadın, Sassenach."</p>

  <p class="normal">"Benim tarzım değil," diye onayladım belirsizce gülümseyerek. "Sana küsersem de en azından sen bunun sebebini biliyordun."</p>

  <p class="normal">Jamie bir anlığına homurdandı ve yeniden başını yastıklara yasladı. Bir süre konuşmadık. Sonra tavana bakarak konuşmaya başladı, "Bunun nasıl bir şey olduğunu duymak isteyeceğimi hiç düşünmemiştim, yani Frank ile demek istiyorum. Belki bunda biraz yanılabilirim."</p>

  <p class="normal">"Bilmek istediğin her şeyi sana anlatırım," dedim. "Ama şimdi değil. Sıra hâlâ senin."</p>

  <p class="normal">İç çekti ve gözlerini kapadı.</p>

  <p class="normal">"Benden korkuyordu," dedi bir dakika sonra yumuşak bir sesle. "Ona nazik olmaya çalışıyordum.Tanrım, kaç sefer denedim, bir kadını mutlu etmek için bildiğim her şeyi yaptım. Fakat işe yaramadı."</p>

  <p class="normal">Başını huzursuzca çevirdi, kuş tüyü yastıkta çukur oluşturmuştu.</p>

  <p class="normal">"Belki Hugh ya da Simon'dan dolayıydı. İkisini de tanıyordum ve iyi adamlardı ama yatak odasında nasıllar bilemem. Belki doğan çocuklar yüzündendi; her kadın buna katlanamaz. Ancak bir şey onun canını yakıyordu ve benim çabalarıma rağmen ona yardımcı olamıyordum. Ona dokunduğum zaman benden uzak duruyordu. Ben gözlerinde onun rahatsız olduğunu ve korktuğunu görebiliyordum." Kendi kapalı gözlerinde de acının çizgileri vardı. İçgüdüsel olarak onun eline uzandım.</p>

  <p class="normal">Nazikçe elimi sıkıp gözlerini açtı. "Bu yüzden sonunda onu terk ettim," dedi yumuşak bir sesle. "Artık buna daha fazla dayanamıyordum."</p>

  <p class="normal">Hiçbir şey söylemedim lakin onun elini tutmaya devam ettim, bir parmağımı kontrol etmek için nabzına koydum. Kalp atışları oldukça yavaş ve güçlüydü.</p>

  <p class="normal">Yavaş bir şekilde yatakta yer değiştirdi, omuzlarını oynattı ve böyle yaparken huzursuzca yüzünü buruşturdu.</p>

  <p class="normal">"Kolun çok acıyor mu?" diye sordum.</p>

  <p class="normal">"Biraz."</p>

  <p class="normal">Onun üzerine eğilip alnına baktım. Çok sıcaktı ama hararetli değildi. Kalın kırmızı kaşlarının arasında ince bir çizgi vardı ve bir parmağımla onu düzelttim.</p>

  <p class="normal">"Başın ağrıyor mu?"</p>

  <p class="normal">"Evet."</p>

  <p class="normal">"Ben gidip sana biraz söğüt kabuğu çayı yapacağım." Kalkmak için yeltendim ama kolumdaki eli beni durdurdu.</p>

  <p class="normal">"Çaya ihtiyacım yok," dedi. "Başımı biraz kucağına koyup şakaklarımı ovarsan bu da beni rahatlatır." Mavi gözleri bana bakıyordu, ilkbahardaki gökyüzü kadar berraktı.</p>

  <p class="normal">"Beni aptal yerine koyma, Jamie Fraser," dedim. "Kurşun yerini unutmuş değilim." Yine de sandalyeden kalktım ve yatağa onun yanına oturdum.</p>

  <p class="normal">Başını kucağıma koyup okşamaya başlayınca, hoşuna gittiğini belirten küçük mırıltılı sesler çıkardı. Şakaklarını ovuyorken, saçlarının kalın dalgasını geriye doğru atıyordum. Ensesi terlemişti; saçlarını kaldırdım ve hafiften üfledim, ensesindeki yumuşak tüylerin diken diken olduğunu görebiliyordum.</p>

  <p class="normal">"Ahh, bu çok iyi," diye mırıldandı. Aramızdaki her şey düzelene kadar tedavisi dışında ona dokunmama kararı almama rağmen ellerim şakaklarını ovarken gözlerim onun güçlü omuzlarında ve boynundaydı.</p>

  <p class="normal">Elimin altında sert ve gergindi, kasıklarıma çarpan nefesi sıcacıktı. Nihayet onu yastığa geri yatırıp penisilin şişesine uzandığımda, itiraz edercesine mırıldandı.</p>

  <p class="normal">"Tamam," dedim, örtüyü geri açtım ve gömleğinin kenarına uzandım. "Hızlı bir vuruş ve sen–" Geceliğinin ön kısmını açtığından şaşkınlıkla birdenbire durdum.</p>

  <p class="normal">"Jamie!" dedim gülerek. "Bunu yapamazsın!"</p>

  <p class="normal">"Ben de yapabileceğimi düşünmemiştim," diye kabul etti açıkça. Bir karides gibi kıvrıldı, koyu kirpikleri yanağına doğru uzanıyordu. "Ama bir erkek hayal edemez mi?"</p>

  <p class="ortayazi">***</p>

  <p class="normal">O gece de yukarıdaki odama gitmedim. Çok fazla konuşmuyorduk, sadece dar yatakta yan yana yatıyorduk, yaralı kolunu sarsmamak için pek fazla hareket etmiyordum. Evin geri kalan kısmı sessizdi, herkes rahat yataklarındaydı ve hiç ses yoktu, sadece ateşin tıslama sesi, rüzgârın iç çekişi ve aşk talebinde ısrar eder gibi Ellen'ın gül ağacının cama vurma sesi vardı.</p>

  <p class="normal">Gecenin karanlık bir vaktinde, "Biliyor musun?" dedi yumuşak bir sesle. "Biriyle bu şekilde olmanın nasıl bir şey olduğunu biliyor musun? Olabildiğince denemek ve aranızda paylaşabileceğiniz sırların olmadığını görmek?"</p>

  <p class="normal">"Evet," dedim Frank'i düşünerek. "Evet, biliyorum."</p>

  <p class="normal">"Belki sen de bilirsin sanıyorum." Bir an sessiz kaldı ve sonra eli saçıma dokundu, yumuşacıktı ve ateşin ışığında bulanıktı.</p>

  <p class="normal">"Ve sonra..." diye fısıldadı, "sonra ona yeniden sahip olmak, bunu bilmek. Söylediğin ya da yaptığın her şeyde tamamen özgür olmak ve bunun doğru olduğunu bilmek."</p>

  <p class="normal">"'Seni seviyorum' demek ve bütün kalbinle bunu yansıtmak," dedim yumuşak bir sesle karanlığa.</p>

  <p class="normal">"Evet," diye cevap verdi, neredeyse sesi zor duyuluyordu. "Bunu söylemek."</p>

  <p class="normal">Eli saçımda kaldı ve nasıl olduğunu hiç bilmeden kendimi ona doğru kıvrılmışken buldum, başım omzunun kıvrımında yerini almıştı.</p>

  <p class="normal">"Yıllardır," dedi, "uzun zamandır, birçok şeye büründüm, birçok kişi oldum." Yutkunduğunu ve yavaşça yer değiştirdiğini hissedebiliyordum.</p>

  <p class="normal">"Jenny'nin çocukları için 'Dayı', Ian için 'Kardeş' Fergus için 'Lord' ve kiracılar için 'Sör'. Ardsmuir'dekiler için 'Mac Dubh' ve Helwater'daki diğer hizmetkârlar için 'MacKenzie'. Sonra 'matbaacı Malcolm' ve iskeledekiler için 'Jamie Roy' oldum."</p>

  <p class="normal">Eli yavaşça saçımı okşuyordu, dışarıdaki rüzgâr gibi fısıldayarak konuşuyordu. "Ama burada," dedi öyle sessiz konuşuyordu ki onu artık neredeyse zor duyuyordum, "burada karanlıkta senin yanında... adım yok."</p>

  <p class="normal">Yüzümü ona doğru kaldırdım ve sıcak nefesini dudaklarımın arasına aldım.</p>

  <p class="normal">"Seni seviyorum," dedim, bununla ne demek istediğimi ona anlatmama gerek yoktu.</p>
</body>
</html>
