<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h1baslik1" id="calibre_toc_39"><br class="chapter" />
  <span class="ideitalik">29<br class="chapter" />
  <br class="chapter" />
  Culloden'ın Son Kurbanı</span></h2>

  <p class="normal"> </p>

  <p class="normal">Sabahleyin Jamie ve Ian'ı ketum bir biçimde ayak işlerini yaparken gördüm ve ben de kendi işime bakıp sokağa çıktım, sokaktaki bir satıcıdan sazdan yapılmış büyük bir sepet satın almak için durdum. Bulabileceğim tıbbi ilaçlarla yeniden kendimi donatma zamanı gelmişti. Önceki gün yaşanan olaylardan sonra vakit kaybetmeden onlara ihtiyacım olacak diye korkmaya başlamıştım. İngiliz işgalinde, İskoç Ayaklanması'nda ve Stuartlar'ın düşüşünde, Haugh'ın aktar dükkânının bulunduğu yer hiç değişmemişti. Amonyak eriyiğinin, nanenin, badem yağının ve anasonun yoğun, bilindik kokularına adımımı atarken sevinçten havalara uçacaktım.</p>

  <p class="normal">Tezgâhın arkasında duran adam Haugh'dı ama ilaç ve bitki aldığım kadar askeri haberleri de öğrenmeye geldiğim dükkânda, yirmi sene önce gördüğüm orta yaşlı adamdan daha genç bir Haugh vardı.</p>

  <p class="normal">Genç Haugh elbette beni tanımıyordu ama raflarında düzgünce dizilen kavanozların arasında istediğim bitkileri bulma konusunda nazik davranıyordu. Çoğunluğunda biberiye, solucan otu, kadife çiçeği vardı ama listemde bulunan birkaç tanesi, Haugh'ın kızıl kaşlarının yukarıya kalkmasını sağlamıştı. Kavanozlara bakarken düşünceli bir halde dudağını ısırıyordu.</p>

  <p class="normal">Dükkânda başka bir müşteri daha vardı, kuvvet veren ilaçların konulduğu tezgâha yakın bir yerde duruyordu. Bir müddet sonra tezgâha geldi.</p>

  <p class="normal">"Ne kadar sürer?" diye sordu sırtı dönük Bay Haugh'a.</p>

  <p class="normal">"Bir şey söyleyemem, papaz efendi," dedi, eczacının sesi özür dilercesine çıkıyordu. "Louisa ilacın kaynaması gerektiğini söyledi."</p>

  <p class="normal">Buna gelen tek cevap bir homurtuydu ve uzun boylu, dar omuzlu, siyahlar içindeki adam yürümesine devam etti. Zaman zaman arka odaya bir göz atıyordu, görünmeyen Louisa muhtemelen orada iş başındaydı. Adam çok tanıdık geliyordu ama onu daha önce nerede gördüğümü düşünecek kadar vaktim yoktu.</p>

  <p class="normal">Bay Haugh ona verdiğim listeye gözlerini kısarak şüpheyle bakıyordu. "Bıldırcın otu," diye mırıldandı. "Bıldırcın otu. Bunun ne olabileceğini merak ediyorum?"</p>

  <p class="normal">"Şey, bir çeşit zehir," dedim. Bir anlığına Bay Haugh'ın ağzı açık kaldı.</p>

  <p class="normal">"Ayrıca bir ilaç," diye onu rahatlattım. "Fakat kullanım konusunda çok dikkatli olunması gerek. Romatizma için de çok iyi ve çok az miktarda ağızdan alındığında tansiyonu da düşürüyor. Bazı kalp rahatsızlıklarına da iyi geliyor."</p>

  <p class="normal">"Gerçekten mi?" dedi Bay Haugh gözlerini kırparak. Raflara döndü, çaresizce bakıyordu. "Ee, nasıl koktuğunu biliyor musunuz?"</p>

  <p class="normal">Bu daveti kabul ederek tezgâhı dolandım ve kavanozların yanına geldim. Dikkatli bir şekilde etiketlenmişlerdi ama etiketlerin bazıları oldukça eskiydi, mürekkepleri solmuş ve kâğıtları kenarlarından yırtılmıştı.</p>

  <p class="normal">"Korkarım bu ilaçlar konusunda henüz babam kadar bilgim yok," dedi yanımdaki genç Bay Haugh. "Biraz bana öğretmişti ama bir yıl önce vefat etti ve korkarım buradaki şeylerin nasıl kullanıldığını bilmiyorum."</p>

  <p class="normal">Andız otu kavanozunu tutarak, "Evet, bu öksürük için iyi," dedim. Bir mendil çıkarmış astımlı gibi hapşıran papaz efendi bana sabırsızca baktı. "Çoğunlukla ağır öksürük için."</p>

  <p class="normal">Kalabalık raflara kaşlarımı çatarak baktım. Her şey tozlu ve lekesizdi ama ne alfabetik olarak ne de botanik olarak düzenlenmişlerdi. Yaşlı Bay Haugh'ın eşyaları nereye koyduğunu hatırlıyor muydu ya da onların belirli bir düzeni var mıydı? Gözlerimi kapattım ve en son dükkâna geldiğim zamanı hatırlamaya çalıştım.</p>

  <p class="normal">Anının gözümde hemen canlanması şaşırtıcıydı. Kara Jack Randall'ın küçük kardeşi, Frank'in altı nesil önceki büyük büyükbabası, Alex Randall'a çay yapmak için yüksük otu almaya gelmiştim. Zavallı çocuk, öleli yirmi sene olmuştu ama bir erkek çocuğuna babalık yapacak kadar uzun yaşamıştı. Birden bu oğlanı ve bir zamanlar arkadaşım olan annesini düşününce içimde acı dolu bir merak oluştu fakat onları aklımdan uzaklaştırmak ve Bay Haugh'ın görüntüsünü çağırmak için kendimi zorladım. Sağ elinin oradaki raflara uzanmak için ayakucunda duruyordu...</p>

  <p class="normal">"İşte." Elim YÜKSÜKOTU etiketli kavanoza ulaştı. Kavanozun bir tarafında KIRKKİLİT OTU vardı ve diğer tarafında VADİ ZAMBAĞI. Onlara tereddütle baktım ve bu bitkilerin kullanım yerlerini aklıma getirmeye çalıştım. Hepsi de kalp içindi. Eğer bıldırcın otu varsa, o da buralarda bir yerdeydi.</p>

  <p class="normal">Öyleydi. YAŞLI KOCA KARI İLACI adıyla etiketlenmişti kavanoz.</p>

  <p class="normal">"Dikkat et." Kavanozu dikkatlice Bay Haugh'a verdim. "Ufacık bir tanesi bile tenine dokunsa uyuşturur. Belki onu bir cam şişeyi alsam daha iyi olacak." Satın aldığım bitkilerin çoğu gazlı bez parçalarına ya da kâğıt parçalarına sarılıydı ama genç Bay Haugh başını 'tamam' anlamında salladı ve bıldırcın otu kavanozunu arka odaya götürdü. Kavanozu kendinden uzakta tutuyordu, sanki yüzüne patlayacağını düşünüyordu.</p>

  <p class="normal">"Tıp konusunda siz delikanlıdan daha çok şey biliyormuşsunuz gibi görünüyor," dedi arkamdan derin kısık bir ses.</p>

  <p class="normal">"Evet, onun olduğundan daha tecrübeliyim." Tezgâha yaslanan rahibe döndüm, kalın kaşlarının altındaki açık mavi gözleriyle beni izliyordu. Onu nerede gördüğümü hatırlamıştım; bir gün önce Moubray'in yerindeydi. Beni tanıdığına dair bir işaret yoktu, belki üzerimdeki pelerin Daphne'ye ait olduğu için olabilirdi. Çoğu erkeğin dekolte elbise giyen bir kadının yüzünü pek çıkaramadığını biliyordum ama bu rahip için üzücü bir durumdu. Boğazını temizledi.</p>

  <p class="normal">"Hımm. Pekiyi o zaman sinir krizi için de ne yapacağınızı biliyor musunuz?"</p>

  <p class="normal">"Ne tarz bir sinir krizi?"</p>

  <p class="normal">Dudaklarını kenetledi ve kaşlarını çattı, sanki bana güvenip güvenmeme konusunda emin değildi. Baykuş gagası gibi üst dudağı hafiften büzüldü ama alt dudağı kalın ve sarkıktı.</p>

  <p class="normal">"Şey... karışık bir durum. Ancak genel olarak konuşmak gerekirse," – dikkatlice beni izliyordu – "bir çeşit... nöbet için ne yapabilirsiniz?"</p>

  <p class="normal">"Sara nöbeti mi? Kişinin düşmesi ve birden titremesi gibi mi?"</p>

  <p class="normal">Başını iki yana salladı, yüksek beyaz boyunluğu kızarıklığa neden olmuştu.</p>

  <p class="normal">"Hayır, böyle bir şey değil. Çığlık atma ve dik dik bakma."</p>

  <p class="normal">"Çığlık ve dik dik bakma?"</p>

  <p class="normal">"Anlayacağınız tek seferde değil," diye ekledi, aceleyle. "İlk önce biri, sonra diğeri ve devamlı böyle. İlk başta hiçbir şey yapmıyor, sadece günlerce öylece bakıyor ve sonra birden uyanmak için çığlık atıyor."</p>

  <p class="normal">"Kulağa çok üzücü geliyor." Öyleydi de zaten. Eğer rahatsız olan eşiyse şayet bu gözlerinin altındaki mor halkaları ve yüzündeki endişeden kaynaklı çizgileri açıklardı.</p>

  <p class="normal">Bir parmağımla tezgâha vuruyordum. "Bilmiyorum, hastayı görmem lazım."</p>

  <p class="normal">Rahibin dili alt dudağına dokundu. "Belki... gelip onu görmek istersiniz? Çok uzak değil," diye ekledi aceleyle. Yalvarma onun doğasında yoktu ama isteğinin aciliyeti, sert görünümüne rağmen kendini böyle gösteriyordu.</p>

  <p class="normal">"Şimdi gelemem," dedim. "Eşimle buluşmak zorundayım. Ama öğleden sonra belki–"</p>

  <p class="normal">"Saat ikide," dedi hemen. "Henderson's, Carrubber Geçidi'nde. İsmim Campbell, Papaz Efendi Archibald Campbell."</p>

  <p class="normal">Ben evet ya da hayır demeden önce, ön odayla arka oda arasındaki perde açıldı ve Bay Haugh iki şişeyle geri döndü, her birini bize verdi.</p>

  <p class="normal">Papaz efendi bozukluk için ceplerini yoklarken kendi şişesine şüpheyle bakıyordu.</p>

  <p class="normal">"Evet, bu da ücretin," dedi, parayı nezaketsizce tezgâha pat diye bırakmıştı. "Umarım şişeleri karıştırmayıp doğru olanı vermişsindir."</p>

  <p class="normal">Perde yeniden kımıldadı ve bir bayan rahibin giden figürünün arkasından baktı.</p>

  <p class="normal">"Hele şükür kurtulduk," diye yorum yaptı. "Bir saat boyunca çalış bir de üzerine hakaret işit! Tanrı daha iyisini yapardı tek diyebileceğim bu!"</p>

  <p class="normal">"Onu tanıyor musunuz?" diye sordum, Louisa'nın hasta kadın hakkında yardımı dokunacak bir şey bilip bilmediğini merak ediyordum.</p>

  <p class="normal">"Onu çok iyi tanıdığımı söyleyemem, hayır," dedi Louisa, merakla bana dik dik bakıyordu. "Bağımsız Kilise rahiplerinden bir tanesi. Pazar yerinin köşesinde durup millete davranışlarının bir sonucu olmayacağını ve sonsuz kurtuluş için tek ihtiyacımız olan Yüce İsa'ya tutunmak olduğuyla ilgili devamlı zırvalayıp duruyor. Sanki bizim Tanrı bir ağaç dalı!" Bu görüşe burun kıvırdı ve istavroz çıkardı.</p>

  <p class="normal">"Papaz Efendi Campbell'ın dükkânımıza gelip Papacılar hakkında ne düşündüğünü duymak beni şaşırttı." Gözleri bana odaklıydı. "Ama siz de Bağımsız Kilise'ye mensup olabilirsiniz, madam, eğer öyleyse sizi gücendirmek istemem."</p>

  <p class="normal">"Hayır, ben de bir Katolik... yani bir Papacıyım," diye ona güvence verdim. "Ben sadece sizin papaz efendinin eşi ve durumu hakkında bir şey bilip bilmediğinizi merak etmiştim."</p>

  <p class="normal">Louisa başını iki yana salladı ve yeni müşteri ile ilgilenmek için döndü.</p>

  <p class="normal">"Hayır, bayanı hiç görmedim. Fakat durumu her neyse," diye ekledi, giden papaz efendiye kaşlarını çatarak, "onunla yaşadığı için iyileşemeyeceğine eminim!"</p>

  <p class="ortayazi">***</p>

  <p class="normal">Hava soğuk ama açıktı ve yangını hatırlatırcasına papaz evinin bahçesinde belli belirsiz duman kokusu vardı. Jamie ve ben duvara yaslanmış bir bankta oturuyorduk, günah çıkarmasını bitirmesi için Genç Ian'ı beklerken soluk kış güneşini içimize çekiyorduk.</p>

  <p class="normal">"Ian'a, dün Genç Ian'a anlattığı saçmalığı sordun mu? Bunca zaman benim nerede olduğum hakkında?"</p>

  <p class="normal">"Ahh, evet," dedi Jamie. "Ian buna inanmayacak kadar zeki ama yeterli bir hikâyeydi ve o gerçeği duymak konusunda ısrar etmeyecek kadar iyi bir arkadaş."</p>

  <p class="normal">"Umarım işe yarar," diye kabul ettim. "Lakin Sör Percival'a bizim yeni evlendiğimizi düşünmesi yerine gerçeği söylemedin?"</p>

  <p class="normal">Kararlı bir şekilde başını iki yana salladı. "Ahh, hayır. Birincisi, Sör Percival'ın benim gerçek adımın ne olduğu hakkında en ufacık bir bilgisi yok. Eğer adımın Malcolm olmadığını öğrenirse bir yıllık kazancımı ona vermek zorunda kalırım. Ne şekilde olursa olsun benimle Culloden'ı yan yana düşünmesini istemiyorum. Ve ikincisi, Ian'a uydurduğum gibi bir hikâye matbaacının bir eş aldığı haberlerinden daha çok dedikoduya sebep olur."</p>

  <p class="normal">Monoton bir sesle Walter Scott'tan bir alıntı yaptım; "'Ahh, <span class="ideitalik">ilk defa birisini aldatmaya çalıştığımızda, nasıl da karmaşık bir ağ öreriz.</span>'"</p>

  <p class="normal">Soğuk mavi gözler hemen bana döndü ve dudağının köşesi hafiften yukarı doğru kalktı.</p>

  <p class="normal">"Çalışmayla biraz daha kolay oluyor, Sassenach," dedi. "Bir müddet benimle yaşamayı denediğinde, sen de kendini kıçından ipek çıkarırken bulabilirsin bu şey gibi – ee, benim elimi öpmek kadar kolay."</p>

  <p class="normal">Bir kahkaha patlattım.</p>

  <p class="normal">"Bunu yaparken seni görmek istiyorum," dedim.</p>

  <p class="normal">"Zaten görüyorsun." Ayağa kalktı ve boynunu uzattı, papaz evinin bahçesindeki duvarın üstünden içeriyi görmeye çalışıyordu.</p>

  <p class="normal">"Genç Ian ne kadar oyalandı böyle," diye yorum yaptı yeniden oturarak. "Daha on beş yaşında olmayan bir delikanlının çıkaracak ne kadar günahı olabilir ki?"</p>

  <p class="normal">"Dün yaşadıklarından sonra? Sanırım Peder Hayes'in ne kadar detay istediğine bağlı," dedim, fahişelerle yaptığım kahvaltı gözümün önüne gelmişti. "Onca zamandır orada mı?"</p>

  <p class="normal">"Ee, hayır." Jamie'nin kulaklarının ucu sabah ışığıyla hafiften pembeye döndü. "Şey ilk başta ben gitmek zorunda kaldım. Anlarsın ya örnek olmak için."</p>

  <p class="normal">"Şüphesiz pek uzun sürmemiştir," dedim dalga geçerek. "Ne zamandır günah çıkarmıyorsun?"</p>

  <p class="normal">"Peder Hayes'e altı ay dedim."</p>

  <p class="normal">"Peki öyle miydi?"</p>

  <p class="normal">"Hayır ama hırsızlık, saldırı ve küfürlü konuşmayla günahlarımı çıkarırken, bir de yalan söylediğim için de günahlarımı affetmek zorunda kalacak diye düşündüm."</p>

  <p class="normal">"Zina ve ahlâksız düşünceler yok mu?"</p>

  <p class="normal">"Kesinlikle hayır," dedi ciddiyetle. "Günah işlemeden birçok korkunç şey düşünebilirsin ve eşinle de yapabilirsin. Bu sadece diğer kadınlarla düşündüğün zaman geçerli, o zaman ahlâksız olursun."</p>

  <p class="normal">"Senin ruhunu kurtarmaya geldiğim ile ilgili bir fikrim yoktu ama yararlı olmak güzel bir şey."</p>

  <p class="normal">Kahkaha atıp eğildi ve beni öptü.</p>

  <p class="normal">"Bunun bir affedilme olup olmadığını merak ediyorum," dedi nefes almak için dururken. "Olabilir, değil mi? Bu, bir adamı cehennem ateşinden daha iyi koruyor. Bundan bahsetmek," diye ekledi, elini cebine soktu ve dişlenmiş gibi görünen kayın ağacından yapılma bir tespih çıkardı, "bugün bir ara kefaret borcumu ödemek zorunda olduğumu hatırlattı. Sen ortaya çıktığında başlamak üzereydim."</p>

  <p class="normal">"Kutsal Meryem Ana duasını ne kadar okumak zorundasın?" diye sordum boncuklara dokunarak. Diş izleri yanılsama değildi, boncukların üzerinde küçük diş izleri vardı.</p>

  <p class="normal">"Geçen sene bir Yahudi ile tanıştım," dedi sorumu önemsemeyerek. "Dünyayı altı kez dolaşan bir doğa filozofuydu. Bana hem Müslüman inancını hem de Yahudi öğretilerini anlattı ve karı kocanın birbirleriyle yatmasının bir ahlak hareketi olduğunu söyledi."</p>

  <p class="normal">"Hem Yahudiler'in hem de Müslümanlar'ın sünnet olmasının bununla bir alakası olup olmadığını merak ediyorum?" diye ekledi, düşünerek. "Bunu ona sormayı hiç düşünmedim – belki bu konuşmayı incitici bulabilirdi."</p>

  <p class="normal">"Ben sünnetin az ya da çok ahlaka zarar vereceğini düşünmüyorum," diye ona güvence verdim.</p>

  <p class="normal">"Ahh, iyi," dedi ve beni bir kez daha öptü.</p>

  <p class="normal">"Senin tespihine ne oldu?" diye sordum, çimene düştüğü yerden boncuk dizisini alarak. "Fareler onu kemirmişe benziyor."</p>

  <p class="normal">"Fareler değil," dedi. "Çocuklar."</p>

  <p class="normal">"Ne çocuğu?"</p>

  <p class="normal">"Ahh, bir tanesi de yolda." Omuz silkip boncukları cebine koydu. "Genç Jamie'nin üç tane var, Maggie ve Kitty'nin ikişer tane. Küçük Michael yeni evlendi ama onun eşi de doğuracak." Güneş onun arkasında olduğundan yüzünü karartmıştı, bu yüzden güldüğü zaman dişleri birden bembeyaz ortaya çıktı. "Yediden fazla büyük yenge olduğunu bilmiyorsun, değil mi?"</p>

  <p class="normal">"Büyük yenge mi?" dedim sersemleyerek.</p>

  <p class="normal">"Evet, ben de büyük dayıyım," dedi neşeyle, "ve bu müthiş bir his, tabii sütten kesilmiş çocukların tespihimi kemirmesi dışında. Ve bir de 'Dayıcık' demelerine alışıyorsun."</p>

  <p class="normal">Bazen yirmi yıl bir anlık gibi görünürken, bazen de çok uzun zaman gibi görünebiliyordu.</p>

  <p class="normal">"Eee... 'Dayıcık'ın bayan karşılığı var mı?"</p>

  <p class="normal">"Ahh, hayır," diye bana güvence verdi. "Onların hepsi sana Büyük Yenge Claire diyecekler ve sana sonsuz bir saygı gösterecekler."</p>

  <p class="normal">"Çok teşekkür ederim," diye mırıldandım, aklım hastanenin eski binasına gitmişti.</p>

  <p class="normal">Jamie kahkaha attı ve günahlarından yeni arınmış olmanın verdiği hafiflemiş kalple beni belimden kavrayıp kucağına oturttu.</p>

  <p class="normal">"Ben daha önce böyle güzel popolu büyük yenge görmedim," dedi ve beni dizlerinin üzerinde hafifçe hoplattı. Öne doğru eğildiğinde nefesi ensemi gıdıkladı. Dişleri hafiften kulağımı ısırdı ve ben de küçük bir çığlık attım.</p>

  <p class="normal">"İyi misin, yenge?" dedi Genç Ian arkamızdan, sesi tamamen endişeliydi.</p>

  <p class="normal">Jamie şaşkınlıkla bakıyordu, neredeyse beni kucağından yere atacaktı ama sonra belimi sıkıca tuttu.</p>

  <p class="normal">"Ahh, evet," dedi. "Sadece yengen bir örümcek gördü de."</p>

  <p class="normal">"Nerede?" dedi Genç Ian, ilgiyle banka bakıyordu.</p>

  <p class="normal">"Yukarıda." Jamie ayağa kalktı, beni de ayağa kaldırdı ve iki eğri dalı örümcek ağıyla kaplı ıhlamur ağacını gösterdi. Örümcek ağı düşen çiğ ile ışıl ışıl parlıyordu. Örümcek ağın ortasında duruyordu ve bir çilek gibi yuvarlaktı. Sırtında sarı ve yeşilden oluşan süslü bir desen vardı.</p>

  <p class="normal">"Ben de yengene anlatıyordum," dedi Jamie, Genç Ian kirpiksiz gözlerle büyülenmişçesine örümcek ağına bakıyordu, "tanıştığım bir Yahudi vardı ve doğa bilimcisiydi. Örümceklerle ilgili bir çalışma yapmıştı. Yahudi olmasına rağmen öğretilerini kraliyete iletmek için Edinburgh'a gelmişti."</p>

  <p class="normal">"Gerçekten mi? Sana örümceklerden çok bahsetti mi?" diye sordu Genç Ian hevesle.</p>

  <p class="normal">"Bilmek istediğimden çok daha fazla," dedi Jamie. "Örümceklerden konuşmak için bol bol zamanımız oldu. Örümcekler yumurtalarını tırtılların yanına bırakıyorlarmış, genç yavrular yumurtadan çıktıklarında zavallı hayvanı yiyorlarmış. Fakat söylediği bir şey benim de çok dikkatimi çekmişti," diye ekledi, gözlerini kısarak örümcek ağına bakıyordu. Yavaşça ağa üfledi ve örümcek hemen saklanma yerine gitti.</p>

  <p class="normal">"Dediğine göre, örümcekler iki tür ağ örermiş ve örümceğin oturduğu ağ yapışkan olurmuş ve küçük bir böcek ona dokunursa yapışır ve orada ölürmüş. Lakin diğer ipek ağ kuru ve tıpkı senin işlediğin ipek gibi ve sağlam olurmuş."</p>

  <p class="normal">Örümcek yeniden ağının ortasına dikkatlice ilerliyordu.</p>

  <p class="normal">"Örümceğin nereye gittiğini görüyor musun?" diye ağı gösteriyordu Jamie, birçok noktayla örülmüştü ve bu noktalar karışık ağı destekliyordu. "Noktalar orada, kuru ipek ağ şurada böylece örümcek hiç sıkıntı çekmeden onun üzerinde yürüyebiliyor. Ağın geri kalan kısmı yapışkan ağdan örülmüş. Eğer örümceği uzun bir süre dikkatlice izlersen, onun sadece kuru ağ üzerinde gittiğini göreceksin, eğer yapışkan ağın üzerinde yürürse kendisi de oraya yapışır."</p>

  <p class="normal">"Öyle mi?" diyerek Ian saygılı bir şekilde ağa üfledi, örümcek güvenli bir şekilde kaymaz yolunda giderken dikkatlice izliyordu.</p>

  <p class="normal">"Sanırım örümcek ağlarında manevi bir şey var," diye yorum yaptı Jamie kulağıma fısıldayarak. "Saç tellerinden hangisinin yapışkan olduğunu bana söyle, tamam mı?"</p>

  <p class="normal">"İhtiyacın olduğunda marifetli bir örümceği uyandıracak şansın varsa, sana yardımcı olur diye düşünüyorum," dedim monoton bir ses tonuyla.</p>

  <p class="normal">Kahkaha attı ve kolumu tuttu.</p>

  <p class="normal">"Bu şans değil Sassenach," dedi bana. "Buna dikkat denir. Ian, geliyor musun?"</p>

  <p class="normal">"Ahh, evet." Genç Ian isteksizce örümcek ağının yanından ayrıldı ve kilisenin kapısına doğru bizi takip etti.</p>

  <p class="normal">Royal Mile'ın çakıllı yoluna geldiğimizde, "Ahh, Jamie Dayı, bir şey soracaktım; tespihini ödünç alabilir miyim?" dedi Genç Ian. "Peder bana kefaretim için elli dua okumamı söyledi ve bu parmaklarımla sayamayacağım kadar çok."</p>

  <p class="normal">"Tabii." Jamie durdu ve cebinden tespihi çıkardı. "Ama geri vereceksin."</p>

  <p class="normal">Genç Ian sırıttı. "Evet, senin de ihtiyacın olduğunu hesaba katıyorum, Jamie Dayı. Peder bana o çok kötü biri dedi," Genç Ian bunu söylerken, bana gizlice kirpiksiz gözünü kırpmıştı, "ve bana onun gibi olmamamı söyledi."</p>

  <p class="normal">Jamie yolun bir aşağısına bir yukarısına baktı, yaklaşan el arabasının hızını ölçüyordu ve aşağı doğru eğim oldukça fazlaydı. Bu sabah yeni tıraş olduğu için yanakları gül gibi kırmızıydı.</p>

  <p class="normal">"Kefaret için senin ne kadar tespih çekmen gerekiyor?" diye sordum merakla.</p>

  <p class="normal">"Seksen beş," diye mırıldandı. Yeni tıraş olmuş yanaklarının kızarıklığı biraz daha artmıştı.</p>

  <p class="normal">Genç Ian'ın ağzı korkuyla açıldı.</p>

  <p class="normal">"Ne zamandan beri günah çıkarmaya gitmiyorsun?" diye sordu Genç Ian.</p>

  <p class="normal">"Uzun zamandır," dedi Jamie kısaca. "Hadi yürü!"</p>

  <p class="ortayazi">***</p>

  <p class="normal">Jamie'nin yemekten sonra Yangın Sigortası temsilcisi Bay Harding ile toplantısı vardı. Kül olan kalıntıları incelemek ve hasarı belirlemek için basımevine gideceklerdi.</p>

  <p class="normal">Yol açtığı şeyin sonuçlarını görmeye pek hevesli olmayan Genç Ian'a, "Sana ihtiyacım yok, delikanlı," dedi Jamie. "Sen yengenle şu deli kadını görmeye git."</p>

  <p class="normal">"Bunu nasıl yaptığını anlamıyorum," diye ekledi, tek kaşını kaldırıp bana bakarak. "Daha şehre geleli iki gün olmadı ama millerce ötedeki bütün hastalıklı kişiler senin eteklerine yapışmaya başladı bile."</p>

  <p class="normal">"Pek de hepsi değil," dedim sertçe. "Sadece bir kadın ve onu görmeye daha gitmedim bile."</p>

  <p class="normal">"Evet, öyle. En azından delilik bulaşıcı değil... umarım." Beni öptü sonra gitmek için döndü, cana yakın bir şekilde Genç Ian'ın omzuna vurdu. "Yengene dikkat et, Ian."</p>

  <p class="normal">Genç Ian bir anlığına durdu, giden dayısının uzun ve geniş bedenine bakıyordu.</p>

  <p class="normal">"Onunla gitmek istiyor musun, Ian?" diye sordum. "Ben yalnız başıma halledebilirim, eğer sen–"</p>

  <p class="normal">"Ahh, hayır, yenge!" Bana döndü, yüzü kızarmış gibiydi. "Hiç gitmek istemiyorum. Sadece merak ediyorum... şey, bir şey... bulacaklar mı? Küllerin arasında yani?"</p>

  <p class="normal">"Bir ceset demek istiyorsun," dedim açıkça. Jamie'nin Ian'a benimle gitmesini söylemesinin sebebinin, tabii ki, Jamie ve Bay Harding'in tek gözlü denizcinin bedenini bulma ihtimalinden kaynaklandığını anlamıştım.</p>

  <p class="normal">Çocuk başını 'evet' anlamında salladı, rahatsız olmuş gibi görünüyordu. Teni pembeye dönmüştü ama hâlâ hissettikleri yüzünden solgunluk ifadesini gösteremeyecek kadar koyuydu.</p>

  <p class="normal">"Bilmiyorum," dedim. "Eğer yangın çok şiddetliyse, geride hiçbir şey kalmıştır. Fakat bunun için endişelenme." Rahatlatıcı bir şekilde koluna dokundum. "Dayın ne yapacağını bilir."</p>

  <p class="normal">"Evet, orası öyle." Yüzü aydınlandı, ne olursa olsun dayısının her durumun üstesinden gelebileceğine tamamen inanıyordu. Onun yüzündeki ifadeyi görünce ben de gülümsedim, sonra büyük bir şaşkınlıkla buna benim de inandığımı fark ettim. Sarhoş Çinli olsun, rüşvet alan gümrükçüler olsun ya da sigorta temsilcisi Bay Harding olsun, Jamie'nin her şeyin üstesinden gelebileceğinden şüphem yoktu.</p>

  <p class="normal">"Hadi gel, o zaman," dedim, Canongate Kilisesi'nin çanı çalıyordu. "Saat tam iki."</p>

  <p class="normal">Royal Mile'ın yokuşunu çıkıp Carruber's Geçidi'ndeki Henderson'un pansiyonuna giderken pek konuşmadık.</p>

  <p class="normal">Burası otel gibi bir yerdi ama Edinburgh'un şartlarını düşününce oldukça lükstü; merdivenler desenli kilimlerle kaplıydı ve caddeye bakan pencereler vitraylıydı. Bağımsız Kilise'de görev alan bir peder için oldukça şatafatlıydı, aslında bağımsız kiliseler hakkında pek bir şey bilmiyordum. Belki Katolik papazlar gibi yoksulluk yemini etmiyorlardı.</p>

  <p class="normal">Genç bir çocuk üçüncü katı gösterirken, üzerinde önlük ve yüzünde endişeli bir ifade bulunan tıknaz bir kadın tarafından kapı hemen açıldı. Ön dişlerinden birkaç tanesini kaybetmesine rağmen, kadının yirmi yaşlarının ortasında olabileceğini düşünüyordum.</p>

  <p class="normal">"Papaz efendinin çağırdığı leydi siz misiniz?" diye sordu. Yüzündeki ifade başımı sallamamla yumuşadı ve kapıyı iyice araladı.</p>

  <p class="normal">"Bay Campbell dışarıya çıkmak zorunda kaldı," dedi bölge arazilerine ait bir şiveyle, "ama sizin kız kardeşi ile ilgili vereceğiniz tavsiyelere çok ihtiyacı olduğunu iletti."</p>

  <p class="normal">Eşi değil, kız kardeşiydi. "Evet, elimden gelenin en iyisini yapacağım," dedim. "Bayan Campbell'ı görebilir miyim?"</p>

  <p class="normal">Ian'ı anılarıyla oturma odasında bırakarak, kendini Nellie Cowden diye tanıtan bayanın eşliğinde arka tarafta bulunan yatak odasına gittim. Bayan Campbell, tarif edildiği gibi dik dik bakıyordu. Açık mavi gözleri iyice büyümüştü ama bir şeye bakıyormuş gibi görünmüyordu – kesinlikle bana bakmıyordu.</p>

  <p class="normal">Emzirme koltuğu denilen geniş, alçak koltukta oturuyordu ve sırtı ateşe verilmişti. Oda loş ve arkadan gelen ışıktan yüzü belirsizdi, tabii hareket etmeyen gözleri hariç. Yakından görmeme rağmen yüzü hâlâ belirsizdi; yuvarlak bir yüzü vardı, kemik yapısına bakıldığında sıradandı ve bebeklere özgü güzel kahverengi saçları vardı, yeni tarandığı belliydi. Burnu küçük ve kalkıktı, çenesi belirgin ve ağzının içindeki pembelik görülecek kadar açıktı.</p>

  <p class="normal">"Bayan Campbell?" dedim dikkatlice. Koltuktaki tıknaz figürden cevap gelmedi. Gözlerini kırptığını gördüm ama iki göz kırpma arasındaki süre uzundu.</p>

  <p class="normal">"Bu durumdayken size cevap vermeyecektir," dedi arkamdan Nellie Cowden. Başını iki yana sallayarak ellerini üzerindeki önlüğüne siliyordu. "Hayır, tek kelime bile."</p>

  <p class="normal">"Ne zamandır böyle?" Gevşek tombul bir eli aldım ve nabzına baktım. Yavaş ve güçlüydü.</p>

  <p class="normal">"Ahh, bu sefer iki gündür." Meraklanan Bayan Cowden öne doğru eğilerek onun değişmeyen yüzünü incelemeye koyuldu, "Çoğunlukla bir hafta boyunca böyle kalabiliyor, bir seferinde on üç gün böyle kalmıştı."</p>

  <p class="normal">Çok yavaş hareket ederek – ama bu Bayan Campbell'ın dikkatini çekmişe benzemiyordu – dirençsiz bedeni incelemeye başladım, bu arada onun yardımcısına da sorular soruyordum. Bayan Margaret Campbell otuz yedi yaşındaydı, diye Bayan Cowden bana anlatıyordu, anne ve babası öldüğünden beri tek akrabası olan Papaz Efendi Archibald Campbell'ın yanındaydı.</p>

  <p class="normal">"Bunu yapmaya nasıl başladı? Biliyor musunuz?"</p>

  <p class="normal">Bayan Cowden başını iki yana doğru salladı. "Bilemiyorum. Bunun bir belirtisi olmadı. Bir an etrafa bakıyor ve kahkaha atıyordu, tatlı bir çocuk gibi akşam yemeğini yiyordu ve sonra sessizlik." Göstermek için öne doğru eğildi ve Bayan Campbell'ın burnunun altında bilerek ellerini şaklattı.</p>

  <p class="normal">"Gördünüz mü?" dedi. "Odanın içine borazan çalan altı tane adam getirdim ama hiç umrunda olmadı."</p>

  <p class="normal">Bayan Campbell'ın rahatsızlığının ruhsal olduğundan emindim, fiziksel bir şey yoktu ama yine de bütün kontrollerimi yapıyordum – çelimsiz, cansız bedeni soymadan nasıl incelenecekse o kadar inceledim.</p>

  <p class="normal">"Bu durumdan uyandıktan sonrası çok daha kötü oluyor," diye beni ikna etmeye çalışıyordu Bayan Cowden. Bayan Campbell'in plantar reflekslerini kontrol etmek için diz çöktüğümde o da benim yanıma çömeldi. Ayakkabı içindeki çoraplı olan ayakları nemli ve küf kokuyordu.</p>

  <p class="normal">Bir tırnağımı ayağın tabanına doğru iterek Babinski reflekslerini kontrol ediyordum. Ancak hiçbir şey yoktu; ayak parmakları normal bir durumda içe doğru kıvrıldı.</p>

  <p class="normal">"Peki sonra ne oluyor? Papaz efendi çığlık attığını söylemişti?" Ayağa kalktım. "Yanan bir mum getirir misiniz, lütfen?"</p>

  <p class="normal">"Ahh, evet, çığlıklar." Bayan Cowden bir mumu ateşte yakarak denileni yapmak için acele ediyordu. "Kendini parçalarcasına korkunç biçimde durmadan bağırıyor. Sonra uykuya dalıyor ve bütün gün uyuyor. Sonra hiçbir şey olmamış gibi uyanıyor."</p>

  <p class="normal">"Uyandığında sessiz mi oluyor?" diye sordum. Mum ışığını hastanın gözünün önünde bir sağa bir sola yavaşça hareket ettiriyordum. Göz bebekleri ışığa cevap veriyordu ama irisler hareket etmiyor, ışığı takip etmiyorlardı. Elim retinaları incelemek için oftalmoskopun sert kulpuna dokunma hissiyle kaşınıyordu ama buna sahip olacak kadar şanslı değildim.</p>

  <p class="normal">"Evet, her şeyin yolunda olduğunu söyleyemem," dedi Bayan Cowden yavaşça. Ona bakmak için gözlerimi hastadan ayırdım. Omuz silkti, bluzunun altındaki iri omuzlar güçlüydü.</p>

  <p class="normal">"Aklı yerinde değil, zavallı şey," dedi duygusuzca. "Neredeyse yirmi senedir böyle."</p>

  <p class="normal">"Onca sene siz bakmadınız tabii, değil mi?"</p>

  <p class="normal">"Ahh, hayır! Bay Campbell oturdukları Burntisland'da ona bakmak için bir kadın tutmuş ama kadın genç değilmiş ve evinden de ayrılmak istememiş. Bu yüzden papaz efendi Misyoner Derneği'nin teklifini kabul etmiş ve kız kardeşini onunla birlikte Batı Hint Adaları'na götürmeye karar vermiş. Kız kardeşi için hizmetçilik yapacak, seyahat engeli olmayan güçlü bir kadın için ilan vermiş... ve ben de işte buradayım." Bayan Cowden kendi erdemlerine şahitlik eden ve bütün dişlerini gösteren bir gülücük sundu.</p>

  <p class="normal">"Batı Hint Adaları mı? Bayan Campbell'ı gemiyle Batı Hint Adaları'na götürmeyi mi planlıyor?" Sersemlemiştim; sağlıklı bir kadın için büyük çileye sebep olacak deniz yolculuğu koşullarını yeterince biliyordum. Fakat bu kadın için yeniden düşünmeye başladım. Bütün her şeyi gözden geçirdiğimde, Bayan Campbell bu yolculuğa normal bir kadından daha iyi katlanabilirdi – eğer böyle kendinden geçmiş halde kalırsa.</p>

  <p class="normal">"İklim değişikliğinin ona iyi gelebileceğini düşünüyor," diye açıklama yapıyordu Bayan Cowden. "Onu İskoçya'dan ve bütün korkunç anılardan kurtarmak istiyor. Uzun zaman alacak diye düşünüyorum."</p>

  <p class="normal">"Ne gibi korkunç anılar?" diye sordum. Bana çoktan anlatmaya hazır olan Bayan Cowden'ın gözlerindeki parıltıyı görebiliyordum. Ben de o sırada kontrollerimi yapmıştım ve Bayan Campbell'ın durgunluk ve yetersiz beslenme haricinde fiziksel hiçbir şeyinin olmadığına karar vermiştim ama hikâyesindeki bir şey ona tedavi olma şansı verebilirdi.</p>

  <p class="normal">"Evet," diye başladı, tepsideki sürahinin ve birkaç bardağın bulunduğu masaya eğilerek, "bu Tilly Lawson'un bana anlattıkları. Kendisi uzun süredir Bayan Campbell'a bakan kişi ama hikâyenin doğru olduğuna yemin etti ve dindar bir kadındı. Papaz efendinin misafirperverliği hatırına bir yudum likör alır mısınız, madam?"</p>

  <p class="normal">Bayan Campbell'ın oturduğu sandalye odadaki tek sandalyeydi, bu yüzden Bayan Cowden ve ben uygun olmayan bir şekilde yatağa yan yana oturup önümüzdeki sessiz figürü izlemeye koyulduk. Böğürtlenli likörümü yudumlarken, Margaret Campbell'ın hikâyesini dinledim.</p>

  <p class="normal">Margaret Campbell Burntisland'da doğmuştu, Edinburgh'un beş mil ötesinde, Forth Halici'nin karşısındaydı. 45 yılında, Charles Stuart babasının tahtını geri almak için Edinburgh'a geldiği zaman on yedi yaşındaydı.</p>

  <p class="normal">"Babası kralı destekliyordu ve hükümet alayında bulunan erkek kardeşi de isyancıları bastırmak için kuzeye doğru gitmişti," dedi Bayan Cowden ve idareli kullanmak için liköründen küçük bir yudum aldı. "Ancak Bayan Margaret değildi. Hayır, Süslü Prens'in yanındaydı ve onun takipçisi Hielan adamlarının."</p>

  <p class="normal">Bayan Cowden onlardan biri olan o adamın adını bilmiyordu. Fakat yakışıklı bir adam olmalıydı ki Bayan Margaret onunla buluşmak için evden kaçmış ve babasının, arkadaşlarının ve erkek kardeşinin eve gönderdiği mektuplar ile dinleyerek edindiği bütün haberleri ona anlatmıştı.</p>

  <p class="normal">Sonra Falkirk meydana gelmişti; zaferle sonuçlanmıştı ama maliyeti yüksek olmuştu, geri çekilmeye zorlanmışlardı. Söylentiler Prens'in ordusunun kuzeye gittiğine ilişkindi ve bir kişi bile yıkımlarına doğru gittiğinden şüphe etmemişti. Haberlerle umutsuzluğa düşen Bayan Campbell, gecenin bir yarısı soğuk bir Mart gününde evden kaçmış ve sevdiği adamı bulmaya gitmişti.</p>

  <p class="normal">Bu kısımdan sonra olanlar belirsizdi; adamı bulup onun kızı geri çevirdiği ya da onu zamanında bulamayıp, bu yüzden Culloden Arazisi'nden geri dönmek zorunda mı kaldığı muğlaktı ama her durumda, geri dönmüştü ve savaştan bir gün sonra İngiliz askerlerinden oluşan bir grubun eline düşmüştü.</p>

  <p class="normal">"Ona yaptıkları korkunçmuş," dedi Bayan Cowden, sesini alçaltmıştı sanki sandalyede oturan kişi onu duyacaktı. "Korkunç!" Avlanmanın ve öldürülmenin verdiği öfkeden gözleri dönen ve Culloden kaçaklarını takip eden İngiliz askerler, onun adını sormak ya da ailesinin hangi tarafta olduğunu öğrenmek için bile tereddüt etmemişlerdi. Konuşmasından onun bir İskoç olduğunu anlamışlar ve bu onlara yetmişti.</p>

  <p class="normal">Onu buz gibi suyla dolu olan hendekte ölüme terk etmişlerdi. Askerlerin korkusuyla, böğürtlen çalılılarının arkasına saklanan kalaycı bir aile tesadüfen onu kurtarmıştı.</p>

  <p class="normal">"Onu kurtarmaları merhametten başka bir şey değil diye düşünüyorum, Hıristiyan'a yakışmayan bir davranış," diye fısıldadı Bayan Cowden. "Zavallı kuzucuk dünyevi bağından kopup mutlu bir şekilde Tanrı'sına kavuşurdu. Fakat ya bu–" Sessiz figüre bir eli işaret yaptı ve likörünün son yudumunu da içti.</p>

  <p class="normal">Margaret yaşamıştı ama konuşmuyordu. Bir şekilde iyileşmişti ama sessizdi. Kalaycılarla yolculuk etmiş, İskoçya'nın yağmalanmasından kaçan bu aileyle birlikte güneye doğru gitmişti. Bir gün, kalaycılar müzik yapıp şarkı söylerken meyhanenin avlusunda oturup bakırları toplamak için teneke tutan kız, Edinburgh yakınlarında geri dönüş yolunda mola veren Campbell alayıyla birlikte duran erkek kardeşi tarafından bulunmuştu.</p>

  <p class="normal">"Bayan onu tanımıştı ve erkek kardeşi de onu, karşılaşmalarının şokuyla yeniden sesi gelmiş ama aklı çoktan uçup gitmiş zavallı şeyin. Kardeşi onu eve getirmiş ama sanki kız geçmişte kalmış gibi duruyormuş. Hielan erkeğiyle tanışmadan önceki gibiymiş. Babası zaten zatürreden ölmüş. Tilly Lawsen, onu yeniden gören annesinin de geçirdiği şokla öldüğünü söyledi fakat muhtemelen o da zatürreeden ölmüştür, o zamanlar çok yaygındı."</p>

  <p class="normal">Bütün her şeyi bırakan Archibald Campbell, hem Kuzey İskoçyalılar'a hem de İngiliz ordusuna çok gücenmiş ve görevinden istifa etmişti. Ailesinin ölümüyle de ne yapacağını çok iyi biliyormuş – sadece tek desteği olan hasta kardeşine kendini adamış.</p>

  <p class="normal">"Evlenmedi," dedi Bayan Cowden, "hangi kadın onu ve kız kardeşini isterdi ki?"</p>

  <p class="normal">Bu zorluklar içinde Tanrı'ya yönelip peder olmuştu. Kız kardeşini bırakamayacağından ya da onunla birlikte Burntisland'daki aile evinde hapsedilmeye dayanamadığından bir araba satın almıştı ve Margaret'a bakması için bir kadın tutmuş, etraftaki yerleşim merkezlerine vaaz vermek için kısa yolculuklara başlamıştı. Bu yolculuklarda çoğunlukla kız kardeşini de yanında götürmüştü.</p>

  <p class="normal">Vaazlarında başarılı olunca, bu yıl Presbiteryen Misyoner Derneği'nden, Batı Hint Adaları'na uzun bir yolculuk yapıp Barbados ve Jamaika kolonilerindeki kiliseleri düzenleme ve atama işi teklifi gelmişti. Dualarına cevap gelmiş ve Burntisland'daki aile evini satıp seyahat için hazırlıklarını yaparken, kız kardeşini Edinburgh'a getirmişti.</p>

  <p class="normal">Bir kez daha ateşin oradaki kişiye baktım. Şömineden gelen sıcak hava ayaklarına değen eteklerini kımıldatıyordu ama bunun ötesinde bir heykel gibi duruyordu.</p>

  <p class="normal">"Evet," dedim iç çekerek, "korkarım benim ona yapabileceğim fazla bir şey yok. Lakin ona bir reçete hazırlayabilirim, gitmeden önce aktardan alırsınız."</p>

  <p class="normal">Yardımcı olmasalar da zarar da vermezler diye düşündüm ve içerikleriyle birlikte küçük bir reçete hazırladım. Papatya, şerbetçi otu, sedef otu ve mine çiçeği, nane, bunlar yatıştırıcı için iyiydi. Kuşburnu çayı, yetersiz beslenmeye yardımcı olurdu. Kanayan diş etlerinden ve soluk yüzünden bunu anlamıştım.</p>

  <p class="normal">Bayan Cowden'e yazdığım kâğıdı verirken, "Hint Adaları'na ulaştığınız zaman," dedim, "özellikle, portakal, greyfurt ve limon içeren meyveleri bolca yedirin. Siz de aynısını yapın," diye ekledim, hizmetçinin geniş yüzünde derin bir şüphenin oluşmasına neden olmuştum. Sıradan soğan, patates ve günlük yulaf kahvaltısının dışında onun meyve yiyip yemediğinden şüphe etmiştim.</p>

  <p class="normal">Papaz Efendi Campbell dönmemişti ve onu beklemek için bir sebep de görmedim. Bayan Campbell'a veda ederek yatak odasının kapısını açtım ve karşımda Genç Ian'ı gördüm.</p>

  <p class="normal">"Ahh!" dedi şaşırarak. "Ben de seni görmeye geliyordum, yenge. Saat neredeyse üç buçuk ve Jamie Dayı dedi ki–"</p>

  <p class="normal">"Jamie?" dedi arkamdan bir ses, ateşin yan tarafındaki sandalyeden geliyordu.</p>

  <p class="normal">Bayan Cowden ve ben arkamızı döndüğümüzde, Bayan Campbell'ın dimdik oturduğunu ve gözlerinin de fal taşı gibi açıldığına şahit olduk ama bu sefer bize bakıyordu. Sonra bakışları kapıya odaklandı ve Genç Ian içeriye girdiğinde Bayan Campbell çığlık atmaya başladı.</p>

  <p class="ortayazi">***</p>

  <p class="normal">Bayan Campbell ile karşılaşmamızdan huzursuz olan Genç Ian ve ben Bruno'nun bizi soğuk bir şekilde karşıladığı ve arka salona götürdüğü genelevdeki sığınağımıza en sonunda geri dönmüştük. Orada Jamie ve Fergus derin bir sohbet içerisindeydi.</p>

  <p class="normal">"Doğru, Sör Percival'a güvenemeyiz," diyordu Fergus, "fakat bu durumda, sana bahsettiği pusuya düşürme olayı gerçekleşebilir mi?"</p>

  <p class="normal">"Lanet olsun bir bilsem," dedi Jamie, arkaya yaslandı ve koltuğunda gerindi. "Böyle bir şey olursa senin dediğini yaparız. Durum vergi memurlarının baskınıyla sonuçlanabilir. İki gün demişti. O zaman Mullen Koyu olabilir." Sonra beni ve Ian'ı gördü, doğruldu ve oturmamız için bize yer gösterdi.</p>

  <p class="normal">"Balcarres'in altındaki kayalıklar mı olacak?" diye sordu Fergus.</p>

  <p class="normal">Jamie bu düşünceyle kaşlarını çattı, sağ elinin iki parmağı yavaşça masayı tıkırdatıyordu.</p>

  <p class="normal">"Hayır," dedi sonunda. "Arbroath olsun. Manastırın altındaki küçük koy. Emin ol, tamam mı?"</p>

  <p class="normal">"Tamam." Fergus önünde yulaflı kekle dolu olan tabağı itti ve ayağa kalktı. "Ben haber yollarım, lordum. Arbroath, dört gün içinde." Beni selamladı, pelerini omuzlarına aldı ve çıktı.</p>

  <p class="normal">"Kaçakçılık mı?" diye sordu hevesle Genç Ian. "Fransız yelkenlisi mi gelecek?" Bir yulaflı kek aldı ve masanın üzerine kırıntılar saçarak keki ısırdı.</p>

  <p class="normal">Jamie'nin gözleri hâlâ dalgındı, düşünüyordu ama yeğenine baktığında berraklaşmışlardı. "Evet. Ve sen Genç Ian bununla ilgili hiçbir şey yapmıyorsun."</p>

  <p class="normal">"Yardım edebilirim!" diye itiraz etti çocuk. "En azında katırları tutması için birine ihtiyacın olacak!"</p>

  <p class="normal">"Babanın dün sana ve bana dediklerinden sonra mı?" Jamie kaşlarını yukarıya kaldırdı. "Tanrım, ne kadar balık hafızalısın böyle, delikanlı!"</p>

  <p class="normal">Ian bunu duyunca biraz utanmıştı ve utangaçlığını örtmek için bir tane daha yulaflı kek aldı. Onun bir anlık suskunluğunu fırsat bilerek, ben de kendi sorularımı sormaya başladım.</p>

  <p class="normal">"Kaçak içkileri getiren Fransız gemisini karşılamak için Arbroath'a mı gidiyorsun?" diye sordum. "Sör Percival'ın uyarısından sonra, bunun tehlikeli olacağını düşünmüyor musun?"</p>

  <p class="normal">Jamie bana bir göz attı, hâlâ tek kaşı kalkıktı ama sabırlı bir biçimde cevap verdi.</p>

  <p class="normal">"Hayır. Sör Percival iki gün içinde olacak olan randevu için beni uyardı. O da Mullen Koyu'nda olacaktı. Jared ve onun kaptanlarıyla görüşme yaptım. Eğer randevu bazı sebeplerden dolayı olmazsa, gemi kıyıdan uzakta dolaşacak ve gelecek akşam yeniden yanaşacak ama farklı bir yere. Ve eğer ikinci görüşme de başarısız olursa, üçüncü bir geri çekilme olacak."</p>

  <p class="normal">"Fakat Sör Percival ilk randevuyu biliyorsa, diğerlerini de bilmeyecek mi?" diye ısrar ettim.</p>

  <p class="normal">Jamie başını iki yana sallayıp bardağına şarap koydu. Benim de isteyip istemediğimi öğrenmek için bir kaşını kaldırdı ve ben başımı iki yana sallayınca, kendininkini yudumlamaya başladı.</p>

  <p class="normal">"Hayır," dedi. "Randevu noktaları üç yer için belirlendi. Yerleri bir tek Jared ve ben biliyoruz. Buraya da bir paketin içinde mühürlü bir mektupla geldi. Ben de onu okuyup yaktım. Bana gemide yardımcı olacak çocuklar tabii ilk noktayı biliyordu. Sanırım onlardan bir tanesi ağzından bir şeyler kaçırdı," diye ekledi, kaşlarını çatarak bardağına bakıyordu. "Ancak hiç kimse, Fergus bile, birini kullanmaya ihtiyacımız olana kadar diğer iki noktayı bilmiyor."</p>

  <p class="normal">"O zaman tamamen güvenli!" diye bağırdı Genç Ian. "Lütfen gelmeme izin ver! Yolun dışında dururum," diye söz verdi.</p>

  <p class="normal">Jamie yeğenine hoşnutsuz bir bakış attı.</p>

  <p class="normal">"Evet, geleceksin," dedi. "Arbroath'a benimle geleceksiniz ama sen ve yengen, biz işimizi bitirene kadar manastırın oradaki yolun üstündeki handa kalacaksınız. Delikanlıyı Lallybroch'a götüreceğim, Claire," bana doğru dönerek açıkladı. "Ailesiyle olan buzları mümkün olduğunca eritmem lazım." Büyük Ian, Jamie ve Genç Ian gelmeden Halliday'den bu sabah ayrılmıştı, hiç mesaj bırakmamıştı ama büyük olasılıkla eve gitmişti. "Seyahat seni yormaz değil mi? Sana sormadım ama Inverness'tan da daha yeni geldin," – gözleri komplocu bir gülümsemeyle benimkilerle buluştu – "ancak mümkün olduğunca çabuk bir şekilde onu geri götürmem lazım."</p>

  <p class="normal">"Yok, önemli değil," diye ona güvence verdim. "Jenny ve ailenin diğer üyelerini yeniden görmek çok iyi olacak."</p>

  <p class="normal">"Ama–" diyerek bağırdı Genç Ian. "Ne–"</p>

  <p class="normal">"Sessiz ol!" diye lafı yapıştırdı Jamie. "Böyle olacak. Başka bir şey duymak istemiyorum!"</p>

  <p class="normal">Genç Ian yaralı gibi bakıyordu ama bir yulaflı kek daha aldı ve ağzına tıktı, tamamen sessiz olacağını göstermek ister gibiydi.</p>

  <p class="normal">Jamie rahatladı ve bana gülümsedi.</p>

  <p class="normal">"Evet, sizin ziyaretiniz nasıldı?"</p>

  <p class="normal">"Çok ilginçti," dedim. "Jamie, Campbell adında birini tanıyor musun?"</p>

  <p class="normal">"Üç yüzü ya da dört yüzü geçmez," dedi ve gülümsedi. "Aklında özel bir Campbell var mı?"</p>

  <p class="normal">"İki tanesi." Archibald Campbell'ın ve Nellie Cowden'ın bana anlattığı gibi, kız kardeşi Margaret'ın hikâyesini ona anlattım. Hikâyeye başını iki yana sallayarak cevap verdi ve iç çekti. İlk kez gerçekten yaşlı gibi görünüyordu, anılarla yüzü kırışmıştı.</p>

  <p class="normal">"Duyduğum en kötü hikâye değil, Culloden'dan sonra bir sürü şey oldu," dedi. "Ama sanmıyorum... bekle." Sustu ve bana baktı, düşünürken gözleri kısıldı. "Margaret Campbell. Margaret. Küçük güzel bir kız, boyu ikinci Mary'ninki kadar mı? Tüy gibi yumuşak kahverengi saçları ve çok tatlı bir yüzü var mı?"</p>

  <p class="normal">"Yirmi sene önce muhtemelen olabilir," dedim, ateşin yanında oturan sessiz tombul figürü düşünerek. "Neden, onunla alakalı bir şey mi biliyorsun?"</p>

  <p class="normal">"Evet, bildiğimi sanıyorum." Düşünürken kaşlarını çatmıştı ve masaya baktı, dökülen kırıntılar arasına rastgele bir çizgi çekti. "Evet, eğer yanılmıyorsam Ewan Cameron'ın sevgilisiydi. Ewan'ı hatırlıyor musun?"</p>

  <p class="normal">"Elbette." Ewan uzun boylu, yakışıklı ve komik bir adamdı. Jamie ile birlikte Holyrood'da çalışmışlardı. İngiltere'den sızan istihbarat haberlerini topluyorlardı. Jamie'nin yüzündeki gölgelenmeyi görünce, "Ewan'a ne oldu? Ya da sormalı mıyım?" dedim.</p>

  <p class="normal">"İngilizler onu vurdu," dedi sessizce. "Culloden'dan iki gün sonra." Bir anlığına gözlerini kapadı, sonra açıp yorgun bir şekilde bana gülümsedi.</p>

  <p class="normal">"Evet, Tanrı Papaz Efendi Archie Campbell'ın yardımcısı olsun. Ayaklanma zamanında bir ya da iki kez ondan bahsedildiğini duydum. Cesur bir askerdi, halk böyle söylüyor. Çok da cesur bir erkek ve sanırım, şimdi öyle olmaya daha da çok ihtiyacı var." Bir müddet oturdu, sonra kararlı bir şekilde ayağa kalktı.</p>

  <p class="normal">"Evet, Edinburgh'dan ayrılmadan önce yapacak bir hayli işimiz var. Ian, yukarıdaki masada basımevinin müşteri listesini bulup bana getir. Kalan siparişleri senin için işaretleyeceğim. Her birini görmeye gidip, paralarını geri ödemeyi önereceksin. Yeni bir dükkân bulup yeni malları ayarlayana kadar beklemeyi isterlerse, bunun iki ay ya da daha fazla da süreceğini onlara söyle."</p>

  <p class="normal">Ceketinin cebini okşadı. "Şansa kaparo parasını müşterilere geri ödeyebileceğiz ve üstüne biraz para da kalacak. Bundan bahsetmişken," – döndü ve bana gülümsedi – "senin işin, Sassenach, iki gün içinde sana düzgün bir elbise dikecek bir terzi bulmak. Çünkü Daphne elbisesini geri isteyecektir, ben de seni Lallybroch'a çıplak götüremem."</p>
</body>
</html>
