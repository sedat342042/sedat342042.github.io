<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h1baslik1" id="calibre_toc_64"><br class="chapter" />
  <span class="ideitalik">54<br class="chapter" />
  <br class="chapter" />
  "Zorlu Korsan"</span></h2>

  <p class="normal"> </p>

  <p class="normal">Lamba ışığında önüme dağılmış kâğıtlara sevimsizce bakarak, "Ben kimsenin sahibi olamam, Jamie," dedim. "Yapamam. Bu hiç doğru değil."</p>

  <p class="normal">"Ben de seninle aynı fikirdeyim, Sassenach. Ama biz bu arkadaşla ne yapacağız?" Jamie yatağa yanıma oturdu, omzumun üzerinden mülkiyet evraklarını görecek kadar yakındı. Kaşlarını çatmış bir eliyle saçıyla oynuyordu.</p>

  <p class="normal">"Onu serbest bırakabiliriz, en doğru görünen bu. Ancak böyle yaparsak, o zaman ne yapacak?" Öne doğru eğildi, kâğıtları okumak için gözlerini kısıyordu. "Fransızca ve İngilizce pek bilmiyor. Onu serbest bıraksak ve biraz para versek bile kendi başına hayatını sürdürebilecek mi?"</p>

  <p class="normal">Murphy'nin peynirli ekmeklerinden bir tanesini düşünceli bir şekilde yavaşça yiyordum. Tadı güzeldi ama lambanın yanık yağ kokusu peynirin hoş kokusuna karışıyordu, kokuların temelinde gemiye yayılan yarasa guanosunun kokusu da vardı.</p>

  <p class="normal">"Bilmiyorum," dedim. "Lawrence bana Hispanyola'da bir sürü serbest zenci olduğunu söyledi. Avrupalı göçmenler, melezler ve daha birçok kişi kendi işlerini yapabiliyorlarmış. Jamaika da böyle değil mi?"</p>

  <p class="normal">Jamie başını iki yana salladı ve tepsideki ekmeğe uzandı.</p>

  <p class="normal">"Ben öyle düşünmüyorum. Doğru, çalışıp kendi paralarını kazanan bazı serbest zenciler var ama bunlar terzilik, balıkçılık gibi ya da bu tarz işlere elverişli olan insanlar. Bu konuyu Temeraire ile biraz konuştum. Kolunu kaybedene kadar şeker kamışı kesiyormuş ve ondan başka da bir iş bilmiyormuş."</p>

  <p class="normal">Sadece tadına bakarak ekmeği bıraktım ve kaşlarımı çatarak üzgün bir şekilde kâğıtlara bakmaya başladım. Bir köleye sahip olma fikri bile beni korkutuyor ve tiksindiriyordu ancak bu sorumluluktan kolay kolay sıyrılamayacağımı da anlamaya başlıyordum.</p>

  <p class="normal">Adam beş yıl önce Gine sahilinde biri tarafından alınmıştı. Aklıma gelen ilk düşünce onu evine geri göndermekti ama bu da imkânsızdı; yolcu olarak onu kabul edebilecek Afrika'ya giden bir gemi bulunsa bile, büyük olasılıkla onu kabul eden gemi ya da Batı Afrika limanlarındaki diğer köleler tarafından adam yeniden köleleştirilecekti.</p>

  <p class="normal">Tek başına seyahat ettiği, tek kollu ve cahil olduğu için kendini hiç de savunamayacaktı. Ve bir mucize eseri güvenli bir şekilde Afrika'ya ulaşıp, kendini hem Avrupa hem de Afrika kölelerinin ellerinden kurtarsa bile kendi köyüne gitme gibi bir şansı yoktu. Eğer böyle yaparsa – Lawrence nazikçe bana durumu anlatmıştı – kendi halkı onu artık hayalet olarak kabul ettiğinden ve onlara zarar vereceğini düşüneceğinden, muhtemelen onu ya öldürecekti ya da sürgün edecekti.</p>

  <p class="normal">Jamie tek kaşını kaldırarak, "Onu satmayı düşünmüyorsun, değil mi?" diye nazikçe sordu. "Yani ona kibar davranacağını düşüneceğimiz birine?"</p>

  <p class="normal">Artan baş ağrımı yatıştırmak için iki parmağımla kaşlarımın arasını ovalıyordum.</p>

  <p class="normal">"Ona sahip çıkmaktan başka iyi bir yol göremiyorum," diye itiraz ettim. "Diğer türlüsü muhtemelen daha kötü olabilir, çünkü yeni sahiplerinin ona ne yapacaklarını bilemeyeceğiz."</p>

  <p class="normal">Jamie iç çekti. Günün çoğunu Fergus ile birlikte siyah, kötü kokulu yük ambarına tırmanıp Jamaika'ya ulaştığımızda kolaylık olsun diye yük envanterini oluşturarak geçirmişti ve oldukça yorgundu.</p>

  <p class="normal">"Evet, anlıyorum," dedi. "Ne var ki açlıktan öleceğini bilerek onu serbest bırakmak da hiç nazikçe değil."</p>

  <p class="normal">"Hayır." Tek kollu bir köleye hiç de uygun görmediğim bu kaba isteğe karşı koymuştum. Eğer bu isteğe karşı koymasam benim için büyük rahatlık olurdu – ama o köle için olmazdı.</p>

  <p class="normal">Jamie yataktan kalktı ve gerindi. Masaya uzandı ve omuzlarını rahatlatmak için onları esnetti. Eğildi ve beni iki kaşımın ortasından öptü.</p>

  <p class="normal">"Sen canını sıkma, Sassenach. Jared'ın tarla yöneticisiyle konuşurum. Belki onun yapabileceği bir iş bulur ya da belki başka bir şe–"</p>

  <p class="normal">Yukarıdan gelen bir uyarı onun sözünü kesti.</p>

  <p class="normal">"Gemi geliyor, heeey! Sallanmayın, aşağıya inin! Ön taraftan çekilin!" Gözcünün bağırışı ısrarcıydı ve işçiler ortaya çıkmaya başladığında birden ani bir gürültü ve hareketlenme meydana geldi. Sonra <span class="ideitalik">Artemis</span> yelkenlerini kaldırdığından daha fazla bağrış, ani bir titreme oldu.</p>

  <p class="normal">"Tanrı aşkına ne–" diye başladı Jamie. Ezici bir çarpma onun sözünü yarıda kesti ve yana kaydı, gözleri panik içindeydi. Oturduğum sandalyeden düşüp yere çarptım. Gaz lambası tutacından kurtuldu ve neyse ki yere düşmeden önce kendiliğinden söndü, oda zifiri karanlığa bürünmüştü.</p>

  <p class="normal">"Sassenach! İyi misin?" Jamie'nin yakından gelen sesi üzgün ve endişeliydi.</p>

  <p class="normal">Masanın altından dışarıya çıkarken, "Evet," dedim. "Ya sen? Neler oluyor? Birileri bize mi çarptı?"</p>

  <p class="normal">Bu sorulara cevap vermeyi beklemeyen Jamie gitti ve kapıyı açtı. Üstteki güverteden bağrışlara karışan düşme ve küçük patlama sesleri geliyordu.</p>

  <p class="normal">"Korsanlar," dedi kısaca. "Kıstırıldık." Gözlerim karanlığa alışmaya başlıyordu; gölgesinin çekmecedeki tabancasını almak için masaya atıldığını görebiliyordum. Yatak yastığının altındaki kamasını da almak için durdu ve kapıya gitti, elbette giderken talimatlarını vermeyi de unutmadı.</p>

  <p class="normal">"Marsali'yi al ve aşağıya git, Sassenach. Hızlı bir şekilde kıç tarafına, guano paketlerinin olduğu büyük ambara gidin. Arkasına saklanın ve oradan da çıkmayın." Sonra da gitti.</p>

  <p class="normal">Valide Hildegarde'nin Paris'te onu görmeye gittiğim zaman bana verdiği kutuyu bulmak için yatak dolabına gitmek için uğraştım. Korsanlara karşı kullanılacak bir neşter yetersiz olabilirdi ama ne kadar küçük de olsa kendimi savunabileceğim bir silahımın olduğunu bilmek kendimi iyi hissettiriyordu.</p>

  <p class="normal">"Claire anne?" Marsali'nin sesi kapıdan geliyordu, yüksek ve korku doluydu.</p>

  <p class="normal">"Buradayım," dedim. Marsali hareket ederken açık renkli elbisesinin pamuklu kumaşını görebildim ve eline fildişi mektup açacağını tutuşturdum. "İşte, al bunu. Her duruma karşı yanında olsun. Gel hadi, aşağıya gitmeliyiz."</p>

  <p class="normal">Bir elimde uzun saplı ampütasyon (organ kesme) bıçağı ve diğer elimde bir neşter kümesiyle geminin kıç ambarına doğru yola koyuldum. Üsteki güvertede ayak sesleri gümbürdüyor, küfürler ve bağrışlar geceyi dolduruyordu. Bu seslere <span class="ideitalik">Artemis</span>'e çarpan bilinmeyen geminin sebep olduğunu düşündüğüm inleyen sürtünme sesleri karışıyordu.</p>

  <p class="normal">Ambarın havası zift gibi karanlık ve keskin kokuyla ağırdı. Öksürerek yavaşça ambarın arkasına gittik.</p>

  <p class="normal">"Onlar kim?" diye sordu Marsali. Sesi tuhaf bir şekilde alçak çıkmıştı, ambarın yankısı etrafımızı saran guano yığınlarıyla azalmıştı. "Sence korsanlar mı?"</p>

  <p class="normal">"Öyle olduğunu sanıyorum." Lawrence bize Karayipler'in korsan gemileri için zengin bir av bölgesi olduğunu söylemişti ama yükümüz değerli olmadığı için bize bir sıkıntı olacağını sanmıyorduk. "Sanırım onlar pek koku almıyorlar."</p>

  <p class="normal">"Ne?"</p>

  <p class="normal">"Yok bir şey," dedim. "Gel aşağıya otur; beklemekten başka yapacak bir şey yok."</p>

  <p class="normal">Tecrübelerime dayanarak, erkekler savaşırken beklemenin hayatta en zor şey olduğunu biliyordum ama mantıklı bir seçenek de yoktu.</p>

  <p class="normal">Aşağıya gelen kavga sesleri uzaktan düşme sesi gibi geliyordu ancak sürekli çarpan tahtaların inleyişi bütün gemiyi sarıyordu.</p>

  <p class="normal">Marsali etrafı dinlerken, "Tanrım, Fergus," diye fısıldadı, sesi acı doluydu. "Yüce Meryem, onu koru!"</p>

  <p class="normal">Ben de sessizce yukarıdaki kaosta bir yerlerde olan Jamie için aynı duayı ettim. Birkaç dakika önce kaşlarımın arasında öptüğü küçük noktaya dokunarak istavroz çıkardım, en son dokunuşu olduğunu düşünmek istemiyordum.</p>

  <p class="normal">Ansızın yukarıda bir patlama oldu, oturduğumuz yeri bile titreten bir gümbürtüydü.</p>

  <p class="normal">"Bizi bombalıyorlar!" Marsali panikleyerek ayağa fırladı. "Bizi batıracaklar! Dışarı çıkmalıyız! Burada boğulacağız!"</p>

  <p class="normal">"Bekle!" diye seslendim. "Sadece top gülleleri!" Fakat o durmadı. Panikleyerek sendelediğini, guano balyaları arasında ağlayarak ilerlediğini duyabiliyordum.</p>

  <p class="normal">"Marsali! Geri gel!" Ambarda hiç ışık yoktu; kızın seslerini duymaya çalışarak boğucu atmosferde birkaç adım attım ama parçalanan paketlerin sesleri onun varlığını benden saklıyordu. Üst kattan bir patlama sesi geldi ve üçüncüsü neredeyse gemiyi yana yatıracaktı. Ortalık tozla kaplandı. Öksürmeye başlamıştım, gözlerim sulanmıştı.</p>

  <p class="normal">Kolumla gözlerimi sildim. Ambarda bir ışık vardı, yakınımdaki balyanın kenarını aydınlatan loş bir ışıktı.</p>

  <p class="normal">"Marsali!" diye seslendim. "Neredesin?"</p>

  <p class="normal">Işığın tarafından gelen cevap korkunç bir çığlıktı. Hemen balyanın etrafını dolaştım ve diğer ikisini kenara ittim. Marsali'yi merdivenin yanında yarı çıplak bir adamın pençeleri arasında buldum.</p>

  <p class="normal">İri yarı, kat kat yağları olan adamın boynunda bozuk paralar ve düğmelerden oluşan bir zincir vardı. Marsali bağırarak adama vurdu ama adam bu darbelerden sakınmıştı.</p>

  <p class="normal">Sonra beni gördü ve gözleri açıldı. Geniş basık bir yüzü ve siyah saçlarını bağlayan kapkara bir kurdelesi vardı. Eksik dişlerini göstererek pis pis bana sırıttı ve kulağa İspanyolca gibi gelen sözlerle küfürlü bir şeyler söyledi.</p>

  <p class="normal">"Bırak onu!" diye bağırdım. "<span class="ideitalik">Basta, cabrón</span> !" Bu hatırlayabildiğim en İspanyolca sözdü. Bunu komik bulmuşa benziyordu, çünkü daha çok güldü. Marsali'yi bıraktı ve bana doğru döndü. Ben de neşterlerimden bir tanesini ona fırlattım.</p>

  <p class="normal">Kafasını sıyırıp geçmişti, adam şaşkındı ve başını hemen yana çekti. Marsali onun yanından kurtulup merdivene atıldı.</p>

  <p class="normal">Korsan bir ona bir bana bakarak bir şeyler geveledi fakat sonra merdivene döndü, kilosuna rağmen büyük bir çeviklikle birkaç basamak çıktı. Marsali ambar ağzına doğru çıkarken adam onu ayağından yakaladı ve Marsali bağırmaya başladı.</p>

  <p class="normal">Alçak sesle küfürler savurarak merdivene doğru koştum ve uzanarak uzun saplı ampütasyon bıçağımı elimden geldiğince sert bir şekilde adamın ayağına batırdım. Korsan acıyla haykırdı. Başımın yanından bir şey düştü ve yanağıma oluk oluk kan akmaya başladı.</p>

  <p class="normal">Şaşkınlık içinde geri çekildim, düşen şeyin ne olduğunu görmek için yere bakındım. Küçük kahverengi bir ayak parmağıydı, nasırlı, siyah tırnaklı ve kir içindeydi. Korsan yeri titreten bir gümbürdemeyle yanıma düştü ve bana doğru atıldı. Hemen kenara çekilmiştim ama o elbisemin kolunu yakalayabilmişti. Elbisemin yırtılmasını umursamayarak kolumu hızla çektim ve elimdeki bıçağı adamın yüzüne sapladım.</p>

  <p class="normal">Şaşkınlıkla geri çekilen adam kendi kanının üzerinde kaydı ve yere düştü. Hemen merdivene atladım ve neşteri yere düşürerek hayatımı kurtarmak için yukarıya tırmanmaya başladım.</p>

  <p class="normal">Adam arkamdan hızla gelmiş ve elbisemin kenarını tutabilmişti. Eteğimi ondan kurtardım ve yukarıya tırmanmaya devam ettim, boğucu ambarın tozlu havası ciğerlerimi yakıyordu. Adam bilmediğim bir dille arkamdan bağırıp duruyordu. Beynimin bir kısmı bu dilin Portekizce olduğunu düşünüyordu.</p>

  <p class="normal">Ambardan güverteye çıktığımda kendimi kaosun ortasında buldum. Havada barut kokusu vardı ve erkeklerden oluşan küçük bir grup itişip kakışıyor, küfürler edip güvertede yuvarlanıyorlardı.</p>

  <p class="normal">Etrafa bakınmak için zamanım yoktu; arkamdaki ambarın ağzından ürkütücü bir ses geldi. Hemen küpeşteye atıldım. Bir müddet duraksadım, dar tahtanın üzerinde dengemi sağlamaya çalışıyordum. Aşağıdaki deniz baş döndürücü bir şekilde simsiyah çalkalanıyordu. Halatlara tutundum ve hemen tırmanmaya başladım.</p>

  <p class="normal">Bu bir hataydı; bunu en başından biliyordum. Adam bir denizciydi ama ben değildim. Ve o adamın onu engelleyen bir elbisesi de yoktu. Tutunduğum halatlar dans ediyor, titriyorlar ve aşağıda arkamdan gelen adamın ağırlığıyla sarsılıyorlardı.</p>

  <p class="normal">Ben üst halatlardan yavaşça ilerlerken, adam bir şebek gibi tırmanıp alt halatlardan yukarıya geliyordu. Alttan yanıma yanaştı ve suratıma bir tokat attı. Ben ise tırmanmaya devam ettim, çaresizlikle ilerliyordum çünkü başka yapacak bir şeyim yoktu. Adam lanet dişlerini gösterip sırıtarak bana bir şeyler söylerken, kolayca bana ayak uydurabiliyordu. Onun hangi dili konuştuğu önemli değildi; adamın niyeti belliydi. Tek eliyle halata tutunarak kuşağından denizci kamasını çıkardı ve kıl payı beni ıskalayan sert bir darbe savurdu.</p>

  <p class="normal">Bağıramayacak kadar çok korkuyordum. Gidebileceğim hiçbir yer yoktu, yapabileceğim hiçbir şey yoktu. Gözlerimi sıkıca kapadım ve ne olacaksa hemen olsun istedim.</p>

  <p class="normal">Olmuştu. Sert bir güm sesi, acı bir inleme ve güçlü bir balık kokusu ortalığı kaplamıştı. Gözlerimi açtım. Korsan yoktu. Bay Willoughby'nin evcil kuşu Ping An direğin üzerinde bir metre uzağımda duruyordu, dengede durmak için kanatları yarı açıktı ve göğsü sinirden inip kalkıyordu.</p>

  <p class="normal">"Guaa!" diye öttü sertçe. Küçük boncuk gibi bir sarı gözünü bana dikti ve uyarırcasına gagasını açıp kapadı. Ping An gürültüden ve kargaşadan nefret ederdi. Portekizli korsanları da sevmediği açıktı.</p>

  <p class="normal">Gözlerimin önünde benekler uçuşmaya başlamıştı ve başımın döndüğünü hissediyordum. Yeniden hareket edebilene kadar halatı sıkıca tuttum, titriyordum. Aşağıdaki gürültü artık durgunlaşmıştı ve bağrışların gidişatı değişmişti. Bir şey olmuştu; artık savaşın bittiğini düşünüyordum.</p>

  <p class="normal">Birden yelkenlerin açıldığını belirten yeni bir ses ve sıkıca tuttuğum halatın titremesiyle uzun bir gıcırdama meydana geldi. Evet, bitmişti; korsan gemisi uzaklaşıyordu. <span class="ideitalik">Artemis</span>'in uzağında korsan gemisinin ana direğinin ve halatlarının hareket ettiğini görebiliyordum, Karayip'in gümüş gökyüzüne karşı simsiyah duruyordu. Çok ama çok yavaşça uzun yolu yeniden inmeye başladım.</p>

  <p class="normal">Aşağıdaki fenerler hâlâ yanıyordu. Barut dumanı her şeyi kaplamıştı ve orada burada yatan kişiler vardı. Aşağıya inerken bakışlarım onların üzerinde geziyor, kızıl saçlı birini arıyordu. Onu bulmuştum. Kalbim neredeyse yerinden fırlayacaktı.</p>

  <p class="normal">Jamie dümenin yanında bir fıçının üzerinde oturuyordu. Başı arkaya doğru yatıktı, gözleri kapalıydı, kaşına bir bez parçası bastırılmıştı ve elinde bir viski bardağı vardı. Bay Willoughby onun yanında dizlerinin üzerine çömelmiş, ilkyardım amaçlı bir viskiyi de pruva direğinin oraya oturmuş iyi görünmeyen MacLeod'a veriyordu.</p>

  <p class="normal">Zorlandığım ve karşılık verdiğim için tamamen titriyordum. Başım dönüyor ve hafiften üşüyordum. Bunun sebebi hiç şüphesiz şoktu. Ben de bir yudum viskiyle kendime gelebilirdim.</p>

  <p class="normal">Küpeştenin üzerindeki küçük halatlara tutundum ve ellerimin soyulmasını önemsemeden güverteye giden geri kalan yolu kayarak inmeye başladım.</p>

  <p class="normal">Jamie'nin birden doğrulup gözlerini açmasını sağlayan bir güm sesiyle beceriksizce yere indim. Gözlerindeki ferahlayan bakış beni ona doğru çekmişti. Sıcak sert omzuna dokunmamla kendimi daha iyi hissettim.</p>

  <p class="normal">Bakmak için ona eğilerek "İyi misin?" diye sordum,.</p>

  <p class="normal">"Evet, küçük bir sıyrık o kadar," dedi bana gülümserken. Saç bitiminde küçük bir kesik vardı, bir şey ona çarpmıştı ama kan çoktan pıhtılaşmıştı. Gömleğinin önünde kurumuş koyu bir kan lekesi vardı ama kolu da kan içindeydi. Aslında kolu yeni akan parlak bir kanla sırılsıklam olmuştu.</p>

  <p class="normal">"Jamie!" Omzunu tuttum, gözlerim bulanıklaşmaya başlamıştı. "Sen iyi değilsin. Bak, hâlâ kanaman var!"</p>

  <p class="normal">Ellerim ve ayaklarım uyuşmuştu. Jamie ani bir korkuyla birden ayağa kalktığında kollarımdaki tutuşunu neredeyse hissetmiyordum.</p>

  <p class="normal">"Tanrım!" dedi korku dolu bir sesle, gözlerim artık kararıyordu. "Bu benim kanım değil, Sassenach. Bu senin kanın!"</p>

  <p class="ortayazi">***</p>

  <p class="normal">"Ölmeyeceğim," dedim öfkeyle, "ateşin verdiği bitkinlik olmadığı sürece sorun yok. Çek şu lanet olası şeyleri üzerimden!"</p>

  <p class="normal">Ölmemem için gözyaşları içinde yalvararak bana bakan Marsali, bu bağırışımla biraz rahatlamış görünüyordu. Ağlamayı kesti ve umutla burnunu çekti fakat sıkıca sarıldığım örtüleri, ceketleri, battaniyeleri ve diğer eşyaları kaldırmak için bir şey yapmadı.</p>

  <p class="normal">"Ahh, bunu yapamam, Claire anne!" dedi. "Babam sıcak tutulman gerektiğini söyledi!"</p>

  <p class="normal">"Sıcak mı? Canlı canlı burada haşlanıyorum!" Kaptanın kamarasındaydım ve arka pencereler tamamen açık olmasına rağmen alt güvertedeki hava güneşin sıcağı ve yükün keskin kokusuyla boğucuydu.</p>

  <p class="normal">Örtülerimin altından kalkmak için çabaladım ama sağ koluma bir şimşek çarpmadan önce birkaç santim yerimden kımıldayabildim. Küçük parlak zikzaklarla gözlerim kararmıştı.</p>

  <p class="normal">"Kımıldama," dedi sert bir İskoç sesi. Omuzlarımın altında bir kol belirdi ve büyük bir el başımı kucakladı. "Evet, böyle daha iyi. Koluma yat bakalım. Şimdi iyi misin, Sassenach?"</p>

  <p class="normal">"Hayır," dedim, gözkapaklarımda renkli fırıldaklar görüyordum. "Kusacağım."</p>

  <p class="normal">Kustum da. Her kasılmada sağ koluma sıcak bıçaklar batırılıyormuş hissi veren iğrenç bir süreçti.</p>

  <p class="normal">"Ahh, Yüce Tanrım!" dedim sonunda soluk soluğa.</p>

  <p class="normal">"Bitti mi?" Jamie dikkatlice beni yatırdı ve başımı yastığa koydu.</p>

  <p class="normal">"Eğer ölmemi kastediyorsan, ne yazık ki cevabım hayır." Bir gözümü araladım. Yatağımın yanına diz çöküp oturmuştu, başının etrafına sarılan kanlı bezle ve hâlâ üzerinde olan kanlı gömleğiyle korsana benziyordu.</p>

  <p class="normal">Öylece duruyor ve kamarada hareket etmiyordu, bu yüzden diğer gözümü de açtım. Jamie hafiften bana gülümsedi.</p>

  <p class="normal">"Hayır, ölmedin. Fergus bunu duyduğuna çok sevinecek."</p>

  <p class="normal">Sanki bu işaretmiş gibi Fergus'un başı endişeli bir şekilde kamaranın kapısında belirdi. Beni uyanık görünce yüzüne baş döndüren bir gülümseme yayıldı ve hemen kayboldu. Üst kattan sesini duyabiliyordum, yüksek sesle mürettebata kurtulduğumu söylüyordu. Benim utanmama rağmen haberler üst güvertede neşeyle karşılandı.</p>

  <p class="normal">"Ne oldu?" diye sordum.</p>

  <p class="normal">"Ne mi oldu?" Bir kupaya su koyan Jamie durdu ve kupanın kenarından ters ters bana bakmaya başladı. Yanıma diz çökerek oturdu ve su içmem için başımı kaldırdı.</p>

  <p class="normal">"Bir de ne oldu diye soruyor! Gerçekten ne mi oldu? Sana Marsali ile birlikte güvenli bir şekilde aşağıda kalmanı söyledim. Ama sonra senin gökyüzünden ayaklarımın dibine düştüğünü ve kanlar içinde olduğunu gördüm!"</p>

  <p class="normal">Yüzünü yatağa yakınlaştırdı ve öfkeyle bana baktı. Uzaktan tıraşlı ve normal görünürken on beş santimlik mesafeden oldukça gaddar, kirli sakallı, kana bulanmış ve öfkeli görünüyordu. Hemen yeniden gözlerimi kapadım.</p>

  <p class="normal">"Bana bak!" dedi aynı anda ve verdiğim kararın doğru olmasına rağmen ben de baktım.</p>

  <p class="normal">Mavi gözleri gözlerime odaklıydı ve öfkeden kısılmışlardı.</p>

  <p class="normal">"Ölüme ne kadar yakınlaştığını biliyor musun?" diye sordu. "Kolunda koltuk altından dirseğine kadar derin bir kesik var ve ben zamanında kolunu sarmasaydım oracıkta köpekbalıklarına yem olacaktın!"</p>

  <p class="normal">Büyük bir yumruk yatağımın yanına inmişti, şaşkındım. Bu hareket kolumu acıtmıştı ama sesimi çıkaramadım.</p>

  <p class="normal">"Sana lanet olsun, kadın! Sen hiç sana denileni yapmayacak mısın?"</p>

  <p class="normal">"Muhtemelen hayır," diye uysalca cevap verdim.</p>

  <p class="normal">Sertçe kaşlarını çatarak bana döndü fakat ben bakır rengi sakallarının arasındaki ağzının hafiften seğirdiğini görebiliyordum.</p>

  <p class="normal">Yeniden homurdandı ve yüzünü yataktan çevirdi.</p>

  <p class="normal">"Bay Willoughby!" diye bağırdı. Kısa sürede Bay Willoughby bir demlik çay ve bir şişe kanyak tepsisiyle içeriye girdi; yüzü sevinçle parlıyordu.</p>

  <p class="normal">"Çay!" Oturmaya çalışarak soluklandım. "Harika." Kamaranın boğucu havasına rağmen ihtiyacım olan tek şey sıcak çaydı. Kanyak katılmış leziz tat boğazımdan aşağıya kaydı ve titreyen midemde yerini buldu.</p>

  <p class="normal">"Hiç kimse çayı İngilizler'den daha iyi yapamaz," dedim, çayın kokusunu içime çekerek. "Tabii Çinliler hariç."</p>

  <p class="normal">Bay Willoughby'nin gözleri ışıldadı ve memnuniyetle başını salladı. Jamie yeniden homurdandı, böylece bu öğleden sonra toplam üç kez homurdanmış oldu.</p>

  <p class="normal">"Öyle mi? İyi, vaktin varken bunun tadını çıkar."</p>

  <p class="normal">Bu kulağa pek hoş gelmiyordu. Fincanımın üzerinden dik dik ona baktım. "Bununla ne demek istedin?" diye sordum.</p>

  <p class="normal">"Çayını bitirdiğinde koluna bakacağım," dedi. Demliği aldı ve içine baktı.</p>

  <p class="normal">"Bir insan vücudunda ne kadar kanın olduğunu bana söyler misin?" diye sordu.</p>

  <p class="normal">"Yaklaşık yedi buçuk litre kadar," dedim, şaşkındım. "Ne oldu ki?"</p>

  <p class="normal">Demliği indirdi ve öfkeyle bana baktı.</p>

  <p class="normal">"Çünkü," dedi, sesi oldukça sertti, "güvertede bıraktıklarını da hesaba katarsak kanının yarısını kaybetmiş olabilirsin. Al, biraz daha iç." Fincanı yeniden doldurdu, demliği masaya koydu ve uzun adımlarla yürüyerek dışarı çıktı.</p>

  <p class="normal">"Sanırım Jamie bana çok kızgın," diye üzülerek Bay Willoughby ile konuşmaya başladım.</p>

  <p class="normal">"Kızgın değil," dedi rahatlatırcasına. "Tsei–mi çok korktu." Küçük Çinli bir elini sağ omzuma koydu, bir kelebek gibi nazikti. "Bu acıtıyor mu?"</p>

  <p class="normal">Bir iç çektim. "Dürüst olmak gerekirse, evet acıtıyor," diye cevap verdim.</p>

  <p class="normal">Bay Willoughby gülümsedi ve kibarca omzumu okşadı. "Yardım edeceğim," dedi teselli edercesine. "Sonra."</p>

  <p class="normal">Kolumun sızlamasına rağmen mürettebata bakacak kadar kendimi iyi hissediyordum. Bay Willoughby'nin dediğine göre onların yaraları kesikler, ezikler, beyin sarsıntısı ve küçük bir kol çatlağından ibaretti.</p>

  <p class="normal">Koridordaki gürültü Jamie'nin geldiğini haber veriyordu. Fergus da yanındaydı, kolunun altında benim ilaç kutum ve bir elinde de kanyak şişesi vardı.</p>

  <p class="normal">"Tamam," dedim kabul ederek. "Bir bakalım."</p>

  <p class="normal">Kötü yaralara yabancı değildim ve teknik konuşacak olursak bu pek de kötü değildi. Diğer yandan söz konusu olan benim kendi kolumdu ve ben teknik olmaya hiç niyetli değildim.</p>

  <p class="normal">"Ahh," dedim belirsizce. Yara renkli olmasına rağmen Jamie haklıydı. Uzun temiz bir kesikti; omzumda ön kol kasımın altından başlayıp dirsek ekleminin birkaç santim üzerinde bitiyordu. Kol kemiğimi tam olarak göremesem de hiç şüphesiz oldukça derin bir yarıktı ve kenarları da açıktı.</p>

  <p class="normal">Sıkıca sarılı olmasına rağmen kolum hâlâ kanıyordu ama sızıntı hafifti; ana damarlar kesilmiş gibi görünmüyordu.</p>

  <p class="normal">Jamie ilaç kutumu açmıştı ve büyük işaret parmağıyla dalgın bir şekilde karıştırıyordu.</p>

  <p class="normal">"İplik ve iğne bulman gerek," dedim, kanyak haricinde bir anestezi olmadan koluma otuz ya da kırk dikiş atılacağını fark ederek birden korkuya kapılmıştım.</p>

  <p class="normal">Jamie kaşlarını çatarak kutuya bakarken, "Afyon ruhu yok mu?" diye sordu. Onun da aynı şeyleri düşündüğü açıktı.</p>

  <p class="normal">"Hayır. Hepsini <span class="ideitalik">Porpoise</span>'ta kullandım." Sol elimin titremesini kontrol etmeye çalışarak boş çay fincanına biraz daha kanyak koydum ve büyük bir yudum içtim.</p>

  <p class="normal">İçkimi yudumlarken yeni kanyak şişesini göstererek, "Çok düşüncelisin, Fergus," dedim, "ama iki şişe gideceğini sanmıyorum." Jared'ın Fransız kanyağı güçlü olduğundan bir çay fincanından fazlası gerekli değildi.</p>

  <p class="normal">Bir seferde uykuya götürecek kadar içki içsem mi, yoksa operasyonu gözetlemek için yarı ayık kalsam mı diye düşünüyordum. Kendime dikiş atma gibi bir şansım yoktu, sol elim bir yaprak gibi titriyordu ve Fergus da tek elle bunu yapamazdı. Evet, Jamie'nin büyük elleri bazı işlerde çok hafif olabiliyordu ama...</p>

  <p class="normal">Jamie başını iki yana sallayıp ikinci şişeyi alırken düşüncelerimi böldü.</p>

  <p class="normal">"İçmen için değil, Sassenach. Bu yarayı temizlemek için."</p>

  <p class="normal">"Ne!" Şoktan yaranın dezenfekte edilmesi gerektiğini tamamen unutmuştum. Normalde yaraları suyla seyrelttiğim damıtılmış tahıl alkolüyle temizlerdim ama savaş gemisiyle karşılaştığımızda bunun tamamını kullanmıştım.</p>

  <p class="normal">Dudaklarımın hafiften uyuştuğunu hissedebiliyordum ve bu içtiğim kanyağın etkisi değildi. Kuzey İskoçyalılar çok soğukkanlı, sabırlı savaşçılardı ve denizciler de öyleydi. Kırılan kemikleri düzeltirken, küçük ameliyatlarımı yaparken, dikişleri dikip işimi başarıyla bitirirken erkeklerin öylece yattığına birçok kez şahit olmuştum ama iş alkolle dezenfekte etmeye gelince bu en zor kısımdı – çığlıklar millerce öteden duyulabilirdi.</p>

  <p class="normal">"Eee... bekle bir dakika," dedim, "belki biraz kaynamış su gerekebilir."</p>

  <p class="normal">Jamie sevimsiz bir ifadeyle beni izliyordu.</p>

  <p class="normal">"Beklemek işi kolaylaştırmıyor, Sassenach," dedi. "Fergus, şişeyi al." Ve ben itiraz etmeden önce Jamie beni yataktan kaldırdı ve beni kucağına alarak yatağa oturdu. Beni sıkıca kendine doğru bastırıp sol kolumu sabitlerken, sağ bileğimi sıkıca tutarak kolun açıkta kalmasını sağladı.</p>

  <p class="normal">'Acıdan öldüğünüzü sanırsınız ama maalesef ölmemişsinizdir.' Sanırım bunu söyleyen Ernest Hemingway'di. Buna cevap olarak söyleyebileceğim tek şey; ya Ernest bilinç durumu ile ilgili iyi bir ayrıma sahipti ya da hiç kimse onun yaralı etine bolca kanyak dökmemişti.</p>

  <p class="normal">Açık olmak gerekirse tamamen bilincimi kaybetmiş olamazdım, çünkü Fergus'un, "Lütfen, leydim! Böyle çığlık atmayın. Adamları üzüyorsunuz," dediğini fark etmiştim.</p>

  <p class="normal">Fergus'un da üzüldüğü açıktı; zayıf yüzü solgundu ve terler çenesinden aşağıya akıyordu. Fergus çok haklıydı, birkaç kişi kapıdan ve camdan içeriye bakıyordu. Hepsinin yüzünde de endişe ve korku ifadesi vardı.</p>

  <p class="normal">Onlara selam vermek için aklımı toplayabildim. Jamie'nin kolları hâlâ beni sıkıca sarıyordu. Bu yüzden hangimizin titrediğine karar veremiyordum, sanırım ikimiz de titriyorduk.</p>

  <p class="normal">Büyük bir yardımla kaptanın koltuğuna oturdum. Titriyordum ve kolum da hâlâ yanıyordu.</p>

  <p class="normal">Duruma müdahale edip Jamie'nin ellerinden sessizce iğneyi alan Bay Willoughby idi.</p>

  <p class="normal">"Ben yaparım," dedi otoriter bir sesle. "Bir dakika." Ve kayboldu, bir şey getireceği açıktı.</p>

  <p class="normal">Jamie itiraz etmedi, ben de öyle. İkimiz de aynı anda iç çektik ve bu benim kahkaha atmama neden oldu.</p>

  <p class="normal">"Düşünüyorum da," dedim. "Bir keresinde Brianna'ya iri adamların kibar ve nazik olduklarını, kısa boylu adamların ise kaba olduklarını söylemiştim."</p>

  <p class="normal">"Evet, sanırım istisnalar kaideyi bozmuyor, değil mi?" Islak bir bezle kibarca terleyen yüzümü sildi.</p>

  <p class="normal">"Bunu nasıl yaptığını bilmek istemiyorum," dedi iç çekerek, "ama Tanrı aşkına, Sassenach, bir daha bunu yapma!"</p>

  <p class="normal">"Ben bir şey yapmaya çalışmıyorum..." diye başladım ama Bay Willoughby'nin gelişiyle sözüm yarıda kaldı. Jamie'yi tedavi ettiği zaman gördüğüm küçük yeşil ipek kumaş kutuyu tutuyordu.</p>

  <p class="normal">"Ahh, küçük şişleri mi getirdin?" Jamie ilgiyle küçük altın iğnelere baktı ve bana gülümsedi. "Endişelenme, Sassenach. Bunlar can yakmıyor... ya da çok fazla değil," dedi.</p>

  <p class="normal">Bay Willoughby'nin parmakları sağ avcumu inceliyor, oraya buraya dokunuyordu. Sonra her bir parmağımı tutup büktü ve yavaşça çekti, eklemlerimin çıtladığını hissedebiliyordum. Sonra iki parmağımı aldı ve bileğime doğru uzattı. Radyus ile dirsek kemiği arasındaki noktaya baskı yapıyordu.</p>

  <p class="normal">"Burası Vicdan Kapısı," dedi yavaşça. "Burası sakin. Burası huzur." Haklı olduğunu düşünüyordum. Küçük altın iğnelerden bir tanesini alarak işaretlediği yere yerleştirdi.</p>

  <p class="normal">İğne yerimden sıçramama sebep oldu ama Bay Willoughby elimi sıkıca tuttu, sıcacık dokunuşuyla yeniden rahatladım.</p>

  <p class="normal">Üç iğneyi bileğime yerleştirdi, gösterişsiz bir kirpi oku gibiydiler, sanki sağ omzuma sprey sıkılmış gibi bir his veriyorlardı. Kobay durumunda olmama rağmen gittikçe meraklanıyordum. İğnelerin bulunduğu yerin sızlaması dışında aslında o kadar rahatsızlık vermiyorlardı. Bay Willoughby kısık rahatlatıcı bir sesle mırıldanıyor, boynuma ve omzuma hafifçe vurup, baskı yapıyordu.</p>

  <p class="normal">Dürüst olmak gerekirse sağ kolumun uyuştuğunu ya da yapılanlardan dolayı dikkatimin dağıldığını tam olarak söyleyemiyordum ama en azından bu canımı çok acıtmıyordu – en azından iğneyi alıp dikiş atmaya başlayana kadar.</p>

  <p class="normal">Jamie sol yanımda bir sandalyede oturuyordu. Yüzüme bakarken sol elimi tutuyordu. Bir dakika sonra sertçe söylenmeye başladı, "Nefesini bırak Sassenach. Daha kötüsü olmayacak."</p>

  <p class="normal">Tuttuğumu fark etmediğim nefesimi bıraktım ve onun bana dediğini anladım. Acıdan korktuğum için sandalyede kaskatı oturuyordum. Dikiş atılması hoş değildi ama dayanamayacağım bir şey de değildi.</p>

  <p class="normal">Dikkatlice nefesimi bıraktım ve Jamie'ye gülmeye çalıştım. Bay Willoughby kısık sesle Çince bir şarkı söylüyordu. Jamie bir hafta önce bana bu şarkının tercümesini yapmıştı; bir gencin, sevgilisinin hareketlerini tek tek anlattığı bir şarkıydı. Bay Willoughby'nin ayağa kalkmadan önce dikiş atmayı bitirmesini umuyordum.</p>

  <p class="normal">"Bu çok kötü bir kesik," dedi Jamie, gözleri Bay Willoughby'nin işindeydi. Ben ise bakmamayı tercih ediyordum. "Bir pala ya da denizci kamasıyla yapılmış olabilir."</p>

  <p class="normal">"Sanırım denizci kamasıydı," dedim. "Aslında bundan eminim. Adam arkamdan geldi..."</p>

  <p class="normal">"Niye bize saldırdıklarını merak ediyorum," dedi Jamie, benim söylediğime dikkat etmemişti. Kaşlarını çattı. "Yük yüzünden olacağını sanmıyorum."</p>

  <p class="normal">"Ben de sanmıyorum," dedim. "Ama belki ne taşıdığımızı bilmiyorlardı?" Bu tamamen imkânsız görünüyordu; yüz metre yakınımıza gelen her gemi zehir gibi etrafımızı saran yarasa guanosunun kötü amonyak kokusunu alabilirdi.</p>

  <p class="normal">"Belki gemiyi kolayca elde edebileceklerini sandılar. <span class="ideitalik">Artemis</span>'in değerli yük taşıyıp taşımaması önemli değildi."</p>

  <p class="normal">Bay Willoughby şarkısını bitirip düğüm attığında gözlerimi kırptım. Ben onun daha dikişin yarısında olduğunu düşünüyordum ama buna dikkat etmemiştim.</p>

  <p class="normal">"Korsan gemisinin adını biliyor muyuz?" diye sordum. "Tamam, bu sularda birçok korsan var ama <span class="ideitalik">Bruja</span>'nın üç gün önce bu çevrede olduğunu biliyoruz ve–"</p>

  <p class="normal">"Merak ettiğimde bu," dedi. "Karanlıkta gemiyi çok fazla göremedim ama <span class="ideitalik">Bruja</span> bu geniş İspanyol gemisi ile aynı büyüklükteydi."</p>

  <p class="normal">"Evet, benim peşimde olan korsan konuş–" diye başladım ama koridordan gelen sesler beni susturdu.</p>

  <p class="normal">Fergus içeri girdi, konuşmayı yarıda kestiği için utanıyordu ama heyecandan kavrulduğu da açıktı. Bir elinde parlak şıngırdayan bir şey vardı.</p>

  <p class="normal">"Lordum," dedi, "Maitland ön güvertede ölü bir korsan buldu."</p>

  <p class="normal">Jamie kızıl kaşlarını yukarıya kaldırdı ve bakışlarını Fergus'tan bana çevirdi. "Ölü mü?"</p>

  <p class="normal">"Tamamen ölü, lordum," dedi Fergus hafiften ürpererek. Maitland etrafı gözetliyordu, zaferini anlatmada oldukça endişeliydi. "Ahh, evet lordum," dedi Jamie'ye ciddiyetle. "Tamamen ölü. Başına sert bir şeyle vurulmuş."</p>

  <p class="normal">Üç adam da döndü ve bana baktı. Ben de hafiften onlara gülümsedim. Jamie bir eliyle yüzünü sıvazladı. Gözleri kan çanağına dönmüştü ve kulağının ön kısmında kan pıhtısı vardı.</p>

  <p class="normal">"Sassenach," diye başladı ölçülü bir tonla.</p>

  <p class="normal">"Sana anlatmaya çalıştım," dedim nazikçe. Şoktan, kanyaktan ve hayatta zorlukla kaldığımı yeni anladığımdan hafiften başımın döndüğünü hissediyordum. Bay Willoughby'nin son yaptıklarını neredeyse fark etmemiştim bile.</p>

  <p class="normal">"Üzerinde bu vardı, lordum." Fergus bir adım öne çıktı ve korsanın kolyesini önümüzdeki masaya koydu. Bir derinin üzerinde askeri üniformanın gümüş düğmeleri, parlak <span class="ideitalik">kona</span> fındıkları, birkaç iri köpek balığı dişi, parlak denizkulağı parçaları, iri inciler ve bolca büyük kuruşlar diziliydi.</p>

  <p class="normal">"Sanırım buna bakmanız gerek, lordum," diye devam etti Fergus. Elini uzattı ve parlak paralardan birini kaldırdı. Gümüş lekesiz kanyak rengindeydi, bir yüzünde Alexander'ın ikiz başını görebiliyordum. <span class="ideitalik">M.Ö</span>. dördüncü yüzyıl üçlü dramıydı. Yepyeniydi.</p>

  <p class="ortayazi">***</p>

  <p class="normal">Öğleden sonra olan olaylardan dolayı çok yorulduğum için hemen uykuya dalmıştım, kolumdaki acı ise kanyakla hafiflemişti. Şimdi ortalık kararmıştı ve kanyak da etkisini kaybetmeye başlamıştı. Kolum şişmiş ve her kalp atışıyla sızlıyormuş gibi görünüyordu. Ufacık bir hareket bile kolumu sızlatmaya yetiyordu. Kendimi çok sıcak hissediyordum muhtemelen ateşten kaynaklanıyordu.</p>

  <p class="normal">Kamaranın diğer tarafındaki dolapta su sürahisi vardı. Ayaklarımı yataktan yere indirdiğimde bitkin ve başımın döndüğünü hissettim. Kolum da sızlamıştı. Biraz gürültü çıkarmış olmalıyım, çünkü kamaranın karanlık zemini birden hareketlendi ve Jamie'nin uykulu sesi geldi.</p>

  <p class="normal">"Canın acıyor mu, Sassenach?"</p>

  <p class="normal">"Biraz," dedim, bu durum hakkında dramatik olmak istemiyordum. Dudaklarımı kenetledim ve sol kolumla sağ kolumu tutarak neredeyse düşecek gibi ayağa kalktım.</p>

  <p class="normal">"İyi," dedi.</p>

  <p class="normal">"İyi mi?" dedim, sesim öfkeyle yüksek çıkmıştı.</p>

  <p class="normal">Karanlıkta hafiften kıkırdayarak oturduğunda başı birden ay ışığında beliriverdi. "Evet, öyle," dedi. "Bir yara canını yakmaya başladığı zaman iyileştiği anlamına gelir. Yaralandığında onu hissetmiyordun, değil mi?"</p>

  <p class="normal">"Hayır," diye kabul ettim. Ancak şimdi bunu hissedebiliyordum. Açık denizde hava oldukça serindi ve pencereden gelen rüzgârı yüzümde hissedebiliyordum. Terden ıslanmıştım ve yapış yapıştım, ince kombinezon göğüslerimde toplanmıştı.</p>

  <p class="normal">"Hissetmediğini anlayabiliyordum. Bu da beni korkutuyordu. Ölümcül bir yarayı asla hissedemezsin, Sassenach," dedi kısık sesle.</p>

  <p class="normal">Kısa bir kahkaha attım ama bu ani hareket kolumu sarsmıştı.</p>

  <p class="normal">Sol elimle bardağa su koymaya çalışırken, "Peki bunu nereden biliyorsun?" diye sordum. "İlk elden öğrenebileceğin bir şey değil yani."</p>

  <p class="normal">"Murtagh anlattı."</p>

  <p class="normal">Su sessizce bardağa akıyor gibi görünüyordu, dökülen suyun sesi dışarıdaki burun dalgasında kayboluyordu. Sürahiyi masaya koydum ve bardağı kaldırdım, su ay ışığında siyah görünüyordu. Jamie geri geldiğim günden bu yana Murtagh'ın adını anmamıştı. Murtagh'ı Fergus'a sormuştum, onun Culloden'da öldüğünü söylemişti ama bu gerçek dışında başka hiçbir şey bilmiyordu.</p>

  <p class="normal">"Culloden'da." Jamie'nin sesi kalasların çatırdaması ve bizi saran rüzgârın inlemesinden duyulacak kadar yüksek çıkıyordu. "Oradaki bedenleri yaktıklarını biliyor musun? Onları dinlerken sıra bana geldiğinde ateşin içinde olmanın nasıl bir his olduğunu merak ediyordum." Geminin inlemesi arasında Jamie'nin zar zor yutkunduğunu duyabildim. "Bu sabah anladım."</p>

  <p class="normal">Ay ışığı yüzünün derinliklerini ve renklerini göstermiyordu; yanaklarının geniş berrak yüzeyiyle, çenesinin beyazlığı ve boş göz çukurlarıyla adeta bir kurukafaya benziyordu.</p>

  <p class="normal">"Culloden'a ölme niyetiyle gittim," dedi, sesi fısıltı gibi çıkıyordu. "Diğerleri gibi değildim. Bir misket kurşunuyla ölsem mutlu olurdum ama diğer taraftaki adamlar parçalara bölünürken, ben arazinin karşı tarafına gidip yarı yoldan geri döndüm." Ayağa kalktı, bana bakıyordu.</p>

  <p class="normal">"Neden?" dedi. "Neden, Claire? Neden ben hayattayım da onlar değil?"</p>

  <p class="normal">"Bilmiyorum," dedim yumuşak bir sesle. "Belki kız kardeşin ve ailen içindir? Belki benim içindir?"</p>

  <p class="normal">"Onların da ailesi vardı," dedi. "Eşleri, sevgilileri vardı. Onların yasını tutacak çocukları vardı. Fakat hepsi öldü. Ve ben hâlâ buradayım."</p>

  <p class="normal">"Bilmiyorum, Jamie," dedim sonunda. Yanağına dokundum, çıkmaya başlayan sakallarıyla çoktan sertleşmişti, canlı olduğunun kanıtıydılar. "Sen de asla bilmeyeceksin."</p>

  <p class="normal">Bir iç çekti ve bir anlığına yanağını avcuma bastırdı.</p>

  <p class="normal">"Evet, bunu çok iyi biliyorum. Ama yine de onları düşündüğümde, özellikle Murtagh'ı düşündüğümde bunu kendime sormadan edemiyorum." Huzursuzca başını diğer yöne çevirdi, gözleri boşluktaydı. Onun hayaletlerle birlikte Drumossie Kırı'nda gezindiğini biliyordum.</p>

  <p class="normal">"Çok yakında gidecektik. Adamlar aç halde saatlerdir Majesteleri'nin hücum emrini bekliyorlardı."</p>

  <p class="normal">Savaş çizgisinin arkasında bir kayanın üzerinde güvenle oturup, ilk kez ordusunun emirlerini verecek olan Charles Stuart kararsızdı ve gecikmişti. İngiliz top gülleleri düzensiz Kuzey İskoçlar'ı yeterince beklemiş ve sonunda ateş açmıştı.</p>

  <p class="normal">"Sanırım bu bir rahatlamaydı," dedi Jamie yumuşak bir sesle. "Arazideki herkes davanın kaybedildiğini ve hepimizin öleceğini biliyordu. Fakat yine de orada duruyor, İngiliz toplarının gelmesini ve siyah topların önümüze düşmesini bekliyorduk. Hiç kimse konuşmuyordu. Rüzgârın ve diğer taraftaki İngiliz askerlerinin bağrışları haricinde hiçbir şeyi duyamıyordum."</p>

  <p class="normal">Ve sonra toplar atılmış ve adamlar düşmüştü. Geç kalınmış düzensiz bir emirle yeniden toplanan ayakta kalanlar ise kılıçlarını çekmiş ve düşmana saldırmışlardı. İskoç sesleri topların sesiyle rüzgârda kayboluyordu.</p>

  <p class="normal">"Duman çok yoğundu, bu yüzden birkaç metre ilerisini göremiyordum. Ayakkabılarımı çıkardım ve ben de bağırarak koşmaya başladım." Kanı çekilmiş dudakları hafiften yukarıya doğru kıvrılmıştı.</p>

  <p class="normal">"Mutluydum," dedi, şaşkınlıkla konuşuyor gibiydi. "Hiç korkmuyordum. Yani ölmekten; yaralı kalmak ve bir seferde ölmeme haricinde hiçbir şeyden korkmuyordum. Ölecektim ve sonra her şey bitecekti. Seni yeniden bulacaktım ve her şey yoluna girecekti."</p>

  <p class="normal">Ona yakınlaştım. Jamie elimi tutmak için gölgelerin arasından elini uzattı.</p>

  <p class="normal">"Yanımdaki adamlar düşüyorlardı, ben de başımın yanından arı gibi vızıldayarak geçen top güllelerini ve kurşunları duyabiliyordum. Ancak hiçbiri bana dokunmuyordu." Sağ salim İngiliz sınırına ulaşmıştı, birkaç Kuzey İskoç Culloden Arazisi'nin karşı tarafına geçebilmeyi başarmıştı. Bir İngiliz topçu grubu, şaşkınlıkla palası yağmur ve kanla parlayan bir şeytan gibi dumanların arasından çıkan uzun İskoç'a şaşkınlıkla bakıyorlardı.</p>

  <p class="normal">"Beynimin küçük bir kısmı neden onları öldürdüğümü soruyordu," dedi düşünceli bir şekilde. "Çünkü kaybettiğimizi ve kesinlikle kazanamayacağımızı biliyordum. Fakat öldürme isteğim vardı, nasıl bir şey bu bilir misin?" Parmakları soru sorarcasına elimi sıktı ve ben de 'evet' dercesine onun elini sıktım.</p>

  <p class="normal">"Duramıyordum ya da duramayacaktım." Sesi kısıldı, ne acı ne de suçlama vardı. "Bunun çok tuhaf bir his olduğunu düşünüyorum, yani seninle birlikte düşmanını da mezara götürme isteğinin. Sıcak kırmızılığı göğsümde ve karnımda hissedebiliyordum. Sonra... kendimi ölüme verdim," diye bitirdi.</p>

  <p class="normal">Dört kişi top arabasına yönelmişti, hiç birinde tabanca ve bıçaktan başka silah yoktu. Hiç biri bu kadar yakından bir saldırı beklemiyordu. Jamie'nin çılgına dönmüş gücü karşısında hepsi çaresizce duruyordu ve o hepsini öldürmüştü.</p>

  <p class="normal">"Ayağımın altındaki yer sallanıyordu ve ben gürültüden neredeyse sağır olacaktım. Düşünemiyordum. Sonra İngiliz top güllesinin arkasında olduğumu anladım." Yerden hafif bir kıkırdama sesi geldi. "Ölmeye çalışmak için çok kötü bir yer değil mi?"</p>

  <p class="normal">Böylece Kuzey İskoçya ölülerine katılmak için yeniden kırın karşı tarafına gitmişti. "Arazinin ortasına yakın bir yerde çalılığa karşı oturuyordu. Yani Murtagh. Başında korkunç bir yara vardı. Onun öldüğünü biliyordum."</p>

  <p class="normal">Ama aslında ölmemişti; Jamie vaftiz babasının yanına gelip küçük bedenini kollarının arasına aldığında Murtagh gözlerini açmıştı. "Beni gördü. Ve gülümsedi." Sonra yaşlı adamın eli Jamie'nin yanağına dokundu. "Korkma, <span class="ideitalik">a bhalaich</span>," demişti Murtagh. "Ölmek can yakmıyor."</p>

  <p class="normal">Jamie'nin elini tutarak bir müddet konuşmadım. Sonra iç çekti ve diğer eliyle çok ama çok kibarca yaralı koluma dokundu.</p>

  <p class="normal">"Beni tanıdıkları için birçok kişi öldü ya da acı çekti, Sassenach. Anlık bir acıdan seni kurtarmak için bütün hayatımı veririm. Ama elimi şimdi sıksam, seni acıyla bağırtacağımı ve seni öldüremeyeceğimi de bilirim."</p>

  <p class="normal">Göğsüne bir öpücük kondurmak için öne eğildim. Sıcak olduğu için çıplak yatıyordu.</p>

  <p class="normal">"Beni öldürmeyeceksin. Murtagh'ı öldürmedin. Ve Ian'ı bulacağız. Beni yatağa götür, Jamie."</p>

  <p class="normal">Bir müddet sonra tekrar konuşmaya başladı.</p>

  <p class="normal">"Laoghaire'e yani eve nadiren giderdim, biliyorsun" dedi uykulu bir halde. "Ama gittiğim zaman, en azından onu hep bıraktığım gibi buluyordum."</p>

  <p class="normal">Başımı yan tarafa çevirdim, karanlık zeminden yumuşak nefesi geliyordu. "Yaa? Peki senin istediğin eş böyle mi olmalı? Yani olduğu yerde mi durmalı?"</p>

  <p class="normal">Kıkırdamayla öksürük arası bir ses çıkardı ama cevap vermedi. Birkaç dakika sonra nefes alış verişi horlamaya dönüştü.</p>
</body>
</html>
