<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h1baslik1" id="calibre_toc_43"><br class="chapter" />
  <span class="ideitalik">33<br class="chapter" />
  <br class="chapter" />
  Gömülü Hazine</span></h2>

  <p class="normal"> </p>

  <p class="normal">"Aynı Habeş maymununa benziyorsun," diye yorum yaptım.</p>

  <p class="normal">"Ahh, öyle mi? Peki o nedir?" Yarı açık pencereden içeriye giren dondurucu Kasım havasına rağmen Jamie, gömleğini küçük kıyafet yığınının üzerine atarken üşüyormuş gibi görünmüyordu. İyice gerindi, tamamen çıplaktı. Sırtını bir ileri bir geri oynatıp, yumruklarını kolayca yukarıdaki dumandan kararmış kirişe değdirirken eklemleri çıtırdıyordu.</p>

  <p class="normal">"Ahh, Tanrım, at üstünde olmamak ne güzel!"</p>

  <p class="normal">"Islak süpürge otlarının yerine gerçek yatakta uyumaya diyecek bir şey yok." Ağır yorganların sıcaklığında gerinerek yuvarlandım ve kuş tüyü yatağın tarifsiz yumuşaklığında ağrıyan kaslarımı rahatlattım.</p>

  <p class="normal">"Habeş maymununun ne demek olduğunu bana söyleyecek misin?" diye sordu Jamie, "yoksa bu keyif için yorum yapmaya devam mı edeceksin?" Lavabodan yıpranmış söğüt dalını almak için arkasını döndü ve dişlerini temizlemeye başladı. Karşımdaki bu manzaraya gülümsedim; önceki misafirliğimde yarattığım etkiyle, Fraserlar'ın ve Murrayler'in dişlerine iyi baktıklarını görmek beni mutlu etmişti.</p>

  <p class="normal">"Habeş maymunu," dedim, dişlerini ovalarken gerilen kaslarının manzarasının tadını çıkararak, "poposu kırmızı olan iri bir maymun."</p>

  <p class="normal">Kahkahayla homurdandı ve ağzında söğüt dalı varken nefesi kesildi. "Evet," dedi ağzından çıkararak, "senin yorumlarına kusur bulamıyorum, Sassenach." Parlayan beyaz dişlerini göstererek bana sırıttı ve dalı bir kenara koydu. "Biri beni böyle kırbaçlamayalı otuz sene oldu," diye ekledi ve elleriyle kırmızı poposunu nazikçe okşadı. "Nasıl ağrıdığını dâhi unutmuşum."</p>

  <p class="normal">"Üstelik daha bugün Genç Ian da senin poponun demirden yapıldığı ile ilgili tahminde bulunmuştu," dedim eğlenerek. "Buna değdiğini düşünüyor musun?"</p>

  <p class="normal">"Ahh, evet," dedi sakince ve yatağa yattı. Vücudu bir mermer kadar sert ve soğuktu, bu yüzden ciyakladım ama beni göğsüne sıkıca bastırırken itiraz etmedim. "Tanrım, ne kadar sıcaksın," diye mırıldandı. "Yanına biraz daha geleyim mi?" Bacakları benim bacaklarımın arasına kurnazca yanaştı ve popomu ellerinin arasına alarak iyice yanıma sokuldu.</p>

  <p class="normal">Tam bir memnuniyetle iç çekti ve ben de rahatlamaya başladım. Jenny'nin bana ödünç verdiği pamuklu ince geceliğin içinde sıcaklığımızın eşitlendiğini hissediyordum. Şömine yanıyordu ama ateş daha soğuğu dağıtacak kadar harlanmamıştı. Vücut sıcaklığı daha etkiliydi.</p>

  <p class="normal">"Ahh, evet, buna değdi," dedi. "Genç Ian'ı babası gibi duyarsızca dövebilirdim ve bu, eline fırsat geçti mi onun yeniden kaçmasına teşvik etmekten başka bir şeye yaramazdı. Fakat bu tarz bir şeyi yeniden yapmak için kendini riske atmadan önce, kızgın ateşin üzerinde yürümek zorunda kalacak."</p>

  <p class="normal">Çok kesin konuşuyordu ve ben de şüphesiz onun haklı olduğunu düşünüyordum. Sersemlemiş görünen Genç Ian, annesinin öpmesiyle ve babasının da onu sıkı sıkı sarmasıyla ailesinin onu bağışladığını anlamıştı ve sonra bir avuç dolusu kekle yatağına dinlenmeye gitmişti, şüphesiz orada da asiliğinin garip sonuçlarını düşünmüştü.</p>

  <p class="normal">Jamie de öpücüklere boğularak affedilmişti ve bunun, onun Genç Ian'a sergilediği tavrın etkisinden daha önemli olup olmadığını merak ediyordum.</p>

  <p class="normal">"En azından Jenny ve Ian artık sana kızgın değiller," dedim.</p>

  <p class="normal">"Hayır. Onların en başında o kadar kızgın olduklarını sanmıyorum. Bu genç delikanlıyla artık ne yapacaklarını bilemediklerinden kaynaklandı," diye açıkladı. "Onlar daha önceden iki erkek çocuk da yetiştirdiler. Genç Jamie ile Michael, ikisi de iyi çocuklar ama ikisi de daha çok Ian'a benziyor, yumuşak ve sakinler. Genç Ian ise oldukça sessiz ama daha çok annesine ve bana benziyor."</p>

  <p class="normal">"Fraser inatçılığı mı?" dedim gülümseyerek. Jamie ile tanıştığım zaman ilk öğrendiğim şey buydu ve sonraki tecrübelerim de bunun bir yanılgıdan ibaret olmadığını göstermişti.</p>

  <p class="normal">Kıs kıs güldü.</p>

  <p class="normal">"Evet, öyle. Genç Ian bir Murray'ye benziyor ama içi Fraser olarak doğmuş. İnatçı bir adama vurmak ya da dövmek pek işe yaramaz. Bu sadece, onun daha çok kendi yolunda ilerlemesini sağlar."</p>

  <p class="normal">"Bunu aklımda tutacağım," dedim düz bir şekilde. Eli beni okşuyor, giderek pamuklu geceliği yukarıya doğru sıyırıyordu. Jamie'nin içindeki ateş hareketlerine devam ediyordu. Dizi nazikçe dürtüp bacaklarımın arasına girmeye çalışıyordu. Ben de kalçalarını tuttum ve yavaşça sıktım.</p>

  <p class="normal">"Dorcas bana geneleve gelen çoğu beyefendinin kendilerine dayak atılması için para ödediklerini söyledi. O dedi ki erkekler bunu... tahrik edici buluyorlarmış."</p>

  <p class="normal">Jamie bir anlığına homurdandı, kalçaları gergindi ama sonra ben onları okşadıkça rahatladı.</p>

  <p class="normal">"Peki öyle mi? Eğer bunu Dorcas söylüyorsa sanırım bu doğrudur ama ben aynı hisleri paylaşmıyorum. Bana sorarsan bir erkeğin tahrik olması için daha güzel yollar var. Öte yandan," diye ekledi kararlı şekilde, "kırbacın diğer ucunda kombinezonlu güzel bir kadın olursa belki farklı olabilir."</p>

  <p class="normal">"Belki olabilir. Bir ara deneyeyim mi?" Yüzüm boğazının boşluğuna dayalıydı, güneşten yanmış ve narindi. Köprücük kemiğinin geniş kavisinin hemen üzerinde bulunan üçgen şeklindeki, beyaz, belirsiz yara izine dayanmıştı. Dudaklarımı atan nabza koydum ve artık ikimizde üşümememize rağmen Jamie ürperdi.</p>

  <p class="normal">"Hayır," dedi soluksuz kalarak. Eli geceliğimin yakasını arayıp kurdelesini açtı. Sonra sanki hiç ağır değilmişim gibi birden beni üzerine alarak sırt üstü yuvarlandı. Geceliği omuzlarımdan aşağıya kaydırdı ve göğüs uçlarım soğuk havaya temas eder etmez sertleşti.</p>

  <p class="normal">Gülümsediği zaman gözleri her zamankinden daha yana yatık oluyordu, uyuklayan bir kedi gibi göz kapakları yarı kapalıydı ve avuçlarının sıcaklığı her iki göğsümü de kuşatıyordu.</p>

  <p class="normal">"Daha güzel yolların olduğunu söylemiştim, değil mi?"</p>

  <p class="normal">Mum eriyip akmış ve sönmüştü. Şöminenin ateşi şimdi daha iyi yanıyordu ve Kasım ayında yıldızların soluk ışıkları buğulu camdan içeriyi aydınlatıyordu. Loş olmasına rağmen gözlerim öyle karanlığa alışmıştı ki odanın detaylarını bile görebiliyordum; yıldızların ışığında porselen sürahi ve lavabo parlıyordu ve yatağın yanındaki sandalyede Jamie'nin kıyafetlerinin oluşturduğu küçük bir yığın vardı.</p>

  <p class="normal">Jamie de görünüyordu; yorganlar geriye itilmiş ve göğsü hafiften parlıyordu. Karnının uzun yokuşuna hayrandım, koyu kestane tüylerin oluşturduğu küçük sarmal şekiller güzel, açık teninde dönerek aşağıya gidiyorlardı. Onlara dokunmamak için parmaklarıma hâkim olamıyordum, bedeninin şeklini oluşturan güçlü ve esnek karın çizgisinde ilerliyordum.</p>

  <p class="normal">"Bu çok güzel," dedim adeta rüyadaydım, "dokunabileceğin bir erkeğin bedenine sahip olmak."</p>

  <p class="normal">"Hâlâ beğeniyor musun?" Onu okşarken yarı utanmış, yarı mutlu bir halde konuşuyordu. Kolunu omzuma dolayıp saçlarımı okşadı.</p>

  <p class="normal">"Hı-hı." Bu özellikle özlediğim bir şey değildi ama şimdi buna sahip olmak ondan nasıl zevk aldığımı hatırlatmıştı.</p>

  <p class="normal">Elimi karnının düz yokuşunun aşağısına, kalça kemiğinin düzgün çıkıntısına ve kaslı uyluğunun şişkinliğine doğru kaydırdım. Ateşin ışığı kollarındaki ve bacaklarındaki kırmızı-altın rengindeki tüylerini ve bacaklarının arasındaki kestane rengindeki yoğun tüyleri aydınlatıyordu.</p>

  <p class="normal">"Tanrım, sen çok tatlı tüylü bir yaratıksın," dedim. Elimi daha aşağıya kasıklarına doğru kaydırdım ve o da uyum sağlayarak, bacaklarını açıp kalçalarındaki kıvırcık tüylere dokunmama izin verdi.</p>

  <p class="normal">"Kimse beni tenim için avlamadı," dedi rahatça. Eli kalçamı sertçe tuttu ve büyük başparmağı kibarca tenimi okşamaya başladı. Bir kolunu başının altına koydu ve tembelce bedenime bakmaya başladı.</p>

  <p class="normal">"Senin tenin benimkinden daha değerli, Sassenach."</p>

  <p class="normal">"Ben de öyle umuyordum." Araştırmalarına devam ederken dokunuşlarına uyum sağlamak için hafiften hareket ediyor, çıplak sırtımdaki elinin sıcaklığının tadını çıkarıyordum.</p>

  <p class="normal">"Suda duran bir dal gördün mü hiç?" diye sordu. Bir parmağı yavaşça omurgamda geziyor, bütün tüylerimi diken diken ediyordu. "Suyun üzerinde yüzlerce, binlerce ve milyonlarca küçük kabarcık olur, sanki üzeri gümüş bir ışıkla kaplanmış gibi görünür." Parmakları karnımı, kollarımı, sırtımı okşuyor ve dokunuşuyla uyanan bütün tüylerim diken diken oluyordu.</p>

  <p class="normal">"Sen buna benziyorsun, benim Sassenach'ım," dedi neredeyse fısıldayarak. "Her yeri düzgün ve çıplak, gümüşle kaplı."</p>

  <p class="normal">Sonra bir süre sessizce uzandık, dışarıdaki yağmur damlalarını dinliyorduk. Soğuk sonbahar havası odaya sızıyor, ateşin dumanlı sıcaklığına karışıyordu. Yan tarafına doğru yuvarlanarak yüzünü benden diğer tarafa çevirdi ve üstümüze örtmek için yorganları çekti.</p>

  <p class="normal">Arkasından ona sokuldum, dizlerim düzgünce onun dizlerine uyum sağladı. Ateş şimdi benim arkamdan odayı, omuzlarının düzgün şeklini aydınlatıyor ve sırtını gözler önüne seriyordu. Omuzlarını kaplayan ince yara izlerini, tenindeki çizgileri görebiliyordum. Bir zamanlar bu yara izlerini yakından biliyordum, parmaklarımla gözüm kapalı onları takip edebiliyordum. Şimdi bilmediğim yarım ay şeklinde ince bir kıvrım vardı; bu daha önceden orada yoktu, onunla paylaşmadığım şiddet dolu geçmişin kalıntılarıydı.</p>

  <p class="normal">Yarım ay şekline dokundum, yaranın uzunluğunu takip ediyordum.</p>

  <p class="normal">"Kimse seni tenin için avlamamıştı," dedim yumuşak bir sesle, "ama seni avlamışlar, değil mi?"</p>

  <p class="normal">Omzu hafiften hareket etti, tam bir omuz silkmesi değildi. Cevap vermeden önce yavaş yavaş nefes aldı. "Evet," dedi.</p>

  <p class="normal">Parmaklarım köşegen kesikte hareket ediyordu. Derin bir kesikti, yaranın eski ve iyileşmiş olmasına rağmen parmaklarımın altındaki çizik keskindi ve belliydi.</p>

  <p class="normal">"Kim olduğunu biliyor musun?"</p>

  <p class="normal">"Hayır." Bir müddet sessiz kaldı, sonra eli karnında duran elime yanaştı. "Fakat nedenini tahmin ediyorum."</p>

  <p class="normal">Ev çok sessizdi. Çocukların ve torunların çoğunun gitmesiyle mutfağın arkasındaki odalarında bulunan hizmetçiler bizden uzaktaydılar, Ian ve Jenny koridorun sonundaki odalarındaydılar ve Genç Ian üst kattaki odasında derin uykusundaydı. Sonunda yalnızdık, hem Edinburgh hem de kaçakçıların koyu bizden çok uzaklardaydı.</p>

  <p class="normal">"Stirling'in düşmesinden sonra Culloden'dan hemen önce, Fransa'dan yollanan altınla ilgili her yerde çıkan dedikoduyu hatırlıyor musun?"</p>

  <p class="normal">"Louis'den mi? Evet ama o hiç yollamadı ki." Jamie'nin sözleri, para muhabbetini içeren söylenti çıktığı zaman Charles Stuart'ın yükselişini ve ani düşüşünü kapsayan günleri hatırlatmıştı. "Fransa'dan gelen altın, İspanya'dan gelen gemi, Hollanda'dan gelen silahlar hakkında devamlı bir dedikodu vardı ama hiçbiri de gerçekleşmedi."</p>

  <p class="normal">"Ahh, bazıları gerçekleşti. Tabii o zamanlar kimse bunu bilmiyordu."</p>

  <p class="normal">Sonra bana ölen Duncan Kerr ile görüşmesini anlatmaya başladı. Gezginin sözlerini İngiliz komutanın gözetimi altında hanın çatı katında duymuştu.</p>

  <p class="normal">"Duncan'ın ateşi vardı ama kendini kaybetmemişti. Kendisinin öleceğini biliyordu ve beni de tanımıştı. Güvenebileceğini düşündüğü bir kişiye anlatmak onun tek çaresiydi, bu yüzden bana anlattı."</p>

  <p class="normal">"Beyaz cadı ve fok balıkları mı?" diye tekrarladım. "Kulağa biraz saçma geldiğini söylemeliyim. Ancak sen bunun ne demek olduğunu anladın mı?"</p>

  <p class="normal">"Evet ama hepsini değil," diye kabul etti Jamie. Yüzüme bakmak için arkasını döndü, kaşları hafiften çatıktı. "Beyaz cadının kim olabileceği hakkında hiçbir fikrim yoktu. İlk başta onun senden bahsettiğini düşündüm, Sassenach ve o anlattığı zaman neredeyse kalbim duracaktı." Üzgün bir şekilde gülümsedi ve ikimizin arasında duran elimi sıktı.</p>

  <p class="normal">"İlk başta belki her şeyin ters gitmiş olabileceğini düşündüm, belki Frank'e ve geldiğin yere gidemedin ya da belki bir şekilde Fransa'daydın veya belki adamın bahsettiği yerdeydin. Bütün ihtimaller aklıma üşüşmüştü."</p>

  <p class="normal">"Keşke doğru olsaydı," diye fısıldadım.</p>

  <p class="normal">Çarpık bir şekilde gülümsedi ama başını iki yana salladı.</p>

  <p class="normal">"Ben hapishanedeyken mi? Brianna yaklaşık on yaşındayken mi? Hayır, pişman olmakla vakit kaybetme, Sassenach. Artık buradasın ve bir daha beni bırakmayacaksın." Tatlı bir biçimde alnımdan öptü, sonra hikâyesini anlatmaya devam etti.</p>

  <p class="normal">"Altının nereden geldiği hakkında hiçbir fikrim yoktu lakin bana anlattıklarından, nerede olduğunu ve neden orada olduğunu anlamıştım. Prens Tearlach'ındı, onun için yollamıştı. Ve bu ipeksiler hakkında söyledikleri–" hafiften bir elini kaldırdı ve gül ağacının gölgesinin vurduğu cama doğru işaret etti.</p>

  <p class="normal">"İnsanlar şöyle diyor, annem bir ipekliyle yaşamak için Leoch'tan kaçmış. Bu söylentinin nedeni de onu işe aldığında babamı gören bir hizmetçi yüzünden; onu teninin içinde saklanan büyük bir ipekliye benzediğini ve karaya da bir adam gibi geldiğini söylemiş. Ve öyleydi." Jamie gülümsedi ve kalın saçına bir elini götürdü, olayları hatırlıyordu. "Onun da saçları benimki gibi kalındı ama bir Oltu taşı gibi siyahtı. Bazen ışıkta ıslakmış gibi parlardı, tıpkı suda yüzen bir fok balığı gibi hızlı ve düzgün hareket ederdi." Birden ürperdi, babasını hatırlamıştı.</p>

  <p class="normal">"İşte böyle. Duncan Kerr, Ellen adını söylediğinde bahsettiği kişinin annem olduğunu anladım. Adımı, ailemi, benim kim olduğumu bildiğinin işaretiydi bu ve tabii saçmalamadığının da işareti. Kulağa ne kadar saçma geldiğinin bir önemi yoktu. Ve şunu da biliyordum–" yeniden ürperdi. "İngilizler bana Duncan'ı sahilin kenarında bulduklarını söylemişlerdi. Bütün sahilde yüzlerce minik adacık ve kayalık vardır ama ipeklilerin yaşadığı sadece bir yer vardır. Orası MacKenzie topraklarının sonunda, Coigach'ın dışında."</p>

  <p class="normal">"Bu yüzden oraya gittin?"</p>

  <p class="normal">"Evet, gittim." Derin bir iç çekti, serbest olan eli bileğimin boşluğuna sürüklendi. "Seninle bir alakası olduğunu düşünmeseydim bunu yapmazdım, yani hapishaneden kaçmazdım, Sassenach."</p>

  <p class="normal">Kaçmak hiç de zor bir girişim olmamıştı; hapishane şöminesinde yakılacak tezekler için ya da devam eden onarımında kullanılacak taşları kesmek için veya taş çekmek için tutuklular küçük gruplar halinde sık sık dışarıya çıkarılıyorlardı.</p>

  <p class="normal">Ortadan kaybolması çok basit olmuştu. İşinin başından kalkmış ve çimenlerin oluşturduğu tepenin diğer tarafına dönmüştü. Bekçi tuvalete gittiğini düşünerek bakışlarını diğer tarafa çevirmişti ve bir müddet sonra kafasını geri çevirdiğinde boş bir kırdan başka bir şey yoktu, Jamie Fraser'dan iz yoktu.</p>

  <p class="normal">"Bak, kaçmak o kadar zor değil ama mahkûmlar bunu pek yapmazdı," diye açıklama yapıyordu. "Hiçbirimiz Ardsmuir'den değildik ve olsaydık da çoğumuzun gidebileceği yerler çok azdı."</p>

  <p class="normal">Cumberland Dükü'nün adamları işlerini çok iyi yapmıştı. Modern dünyada biri Dük'ün başarısını daha sonra şöyle yorumlamıştı; 'Bir çöl yarattı ve ona da huzur dedi.' Diplomasiye olan modern yaklaşım Kuzey İskoçya'nın çoğu yerini çöl bırakmıştı; erkekler öldürülmüş, hapse atılmış ya da sürgün edilmişlerdi, mahsuller ve evler yakılmıştı, kadınlar ve çocuklar açlığa terk edilmişler veya sığınacak yer bulmaya çalışmışlardı. Hayır, Ardsmuir'den kaçan bir tutuklu tamamen yalnız kalırdı, yardımına koşacak ne bir akraba ne de klan vardı.</p>

  <p class="normal">İngiliz komutanı onun nereye gittiğini anlamadan ve onu takip etmek için bir grubu peşine yollamadan önce, Jamie çok az zamanı olduğunu biliyordu. Diğer taraftan, bu ücra topraklarda yapılmış gerçek bir yol yoktu ve ülkeyi bilen bir erkek, yaya gitse bile at üstünde onu takip eden yabancılardan daha avantajlıydı.</p>

  <p class="normal">İkindi vaktinde kaçmıştı. Yıldızlardan yönünü bularak gece boyunca yürümüş, ertesi gün şafak vaktinde sahile gelmişti.</p>

  <p class="normal">"İpeklilerin yerini biliyordum. Bütün MacKenziler arasında bu bilinirdi ve bir kere Dougal ile birlikte oraya gitmiştim."</p>

  <p class="normal">Akıntı oldukça fazlaydı ve fok balıkları çoğunlukla suyun dışındaydı. Yosunların arasında yaşayan yengeçleri ve balıkları yakalıyorlardı. Miskin bedenleri fok balıklarının bulunduğu üç adayı de belli ediyordu, bu adalar küçük bir koy ve burun şeklindeki kayalıklarla korunuyordu.</p>

  <p class="normal">Duncan'ın söylediklerini yorumlayan Jamie'ye göre, hazine üçüncü yani sahilin en uzağındaki adadaydı. Neredeyse bir mil ötedeydi, güçlü bir adam için bile uzun süreli bir yüzme demekti bu. Fakat gücü yemek yemeden yaptığı bu uzun yürüyüşten tükenmişti. Kayalığın tepesinde durmuştu, bunun bir yaban kazı takibinin olup olmadığını ya da hazinenin – eğer varsa – hayatını riske atmasına değip değmeyeceğini merak ediyordu.</p>

  <p class="normal">"Oradaki kaya bölünmüş ve parçalanmıştı. Kenara iyice yakınlaştığımda iri parçalar ayağımın altından kaydı ve dimdik kayalıktan aşağıya doğru düştüm. Sonra aklıma Duncan'ın Ellen'ın kulesinden bahsettiği geldi," dedi Jamie. Gözleri açıktı, bana odaklı değillerdi; düşen kaya parçalarının dalgaların vuruşları arasında kaybolduğu uzak sahildeydi.</p>

  <p class="normal">'Kule' oradaydı; granit taşlardan oluşan küçük yükselti, burunda bir buçuk metre yüksekliğindeydi. Kayalıklarla gizlenen yükseltinin aşağı kısmı oldukça sarptı ama aşağıdan tepeye kadar yirmi metre kadar kayalıktı ve bu, kolay olmasa bile kararlı bir adam için rahat bir geçit sağlayabilirdi.</p>

  <p class="normal">Ellen'ın kulesinin tabanından üçüncü adaya geçişte dalgalanan yeşil suyun seviyesi çeyrek milden fazlaydı. Haç işareti yapmış ve ruhunu annesine emanet ederek çıplak bir halde dalgaların içine dalmıştı.</p>

  <p class="normal">Kayalıktan yavaşça açılırken, dalgalar üstüne çarpıyor ve su yutuyordu. İskoçya'daki hiçbir yer denizden bu kadar uzak değildi ama Jamie karada büyümüştü, yüzme tecrübesi göllerin sakin derinlikleri ve alabalık havuzlarıyla sınırlıydı.</p>

  <p class="normal">Tuzdan kör ve gürleyen dalgalardan sağır olan Jamie, saatlerce dalgalarla boğuşmuştu. Başını nihayet sudan çıkarmış, güçlükle soluyarak burnu görebilmişti – düşündüğü gibi arkasında değildi ama hemen sağ tarafındaydı.</p>

  <p class="normal">"Akıntı devam ediyordu ve ben de onunla gidiyordum," dedi alaycı bir tavırla gülümseyerek. "İşte bu, birazdan öleceğim, diye düşündüm. Bir daha geri dönemeyeceğimi biliyordum. İki gündür bir şey yememiştim ve hiç gücüm kalmamıştı."</p>

  <p class="normal">O zaman yüzmeyi kesmiş ve sadece sırt üstü yatıp kendini denizin kucağına bırakmıştı. Açlıktan ve yorgunluktan sersemlediğinden ışığa karşı gözlerini kapamış ve boğulmaya karşı antik Kelt duasını hatırlamaya çalışmıştı.</p>

  <p class="normal">Bir müddet durdu, uzun süre öyle sessiz kaldı ki ters giden bir şeylerin olup olmadığını merak etmeye başladım. Nihayet derin bir nefes aldı ve utangaç bir şekilde konuşmaya başladı, "Benim aptal olduğumu düşüneceğini sanıyorum, Sassenach. Bundan hiç kimseye bahsetmedim. Jenny'ye bile. Fakat annemin beni çağırdığını duydum, tam duanın ortasında." Ürperdi, huzursuz olmuştu.</p>

  <p class="normal">"Belki sahilden ayrıldığımda onu düşündüğüm içindir," dedi. "Böyle olduğu halde–" Ben onun yüzüne dokunana kadar yine sessizliğe büründü.</p>

  <p class="normal">"Ne dedi sana?" diye sordum usulca.</p>

  <p class="normal">"Dedi ki; 'Bana gel, Jamie, bana gel, oğlum!'" Derin bir nefes aldı ve yavaşça bıraktı. "Net bir biçimde duydum ama hiçbir şey göremedim. Orada kimsecikler yoktu, bir fok balığı bile. Sonra belki beni Cennetten çağırıyordur, diye düşündüm ve öyle yorgundum ki ölmek bile umurumda değildi ama yüz üstü döndüm ve onun sesini duyduğum yere kulaç atmaya başladım. On kulaç kadar yüzdüm sanıyorum fakat sonra dinlemek ya da batmak için yeniden durdum."</p>

  <p class="normal">"Sanki biri beni kucaklamıştı," dedi, bunu hatırlarken bile hâlâ şaşkınlık içinde konuşuyordu. "Altımda her yerimde onu hissedebiliyordum. Su her zaman olduğundan biraz daha sıcaktı ve beni taşıyordu. Biraz ayaklarımı çırpmaktan ve başımı suyun üzerinde tutmaktan başka bir şey yapmama gerek kalmamıştı."</p>

  <p class="normal">Güçlü akıntı, burun ile adaların arasında dönüp duruyordu. Onu üçüncü adanın kenarına götürmüş ve birkaç kulaç yardımıyla kayalara ulaşmasını sağlamıştı.</p>

  <p class="normal">İskoçya'nın eski kayalıklarının hepsinde olduğu gibi çatlamış ve ayrılmıştı. Su yosunlarıyla kaplanmış olan kayaların ayak basılacak her yerinde fok dışkısı vardı. Bir kayalığa yüzükoyun uzanmış, nefes aldığı için şükrediyordu fakat yorulduğu için sersem bir haldeydi.</p>

  <p class="normal">"Sonra üzerimde bir şeyin karartısını gördüm ve burnuma ölü bir balığın kokusu geldi," dedi. "Hemen dizlerimin üzerine kalktım ve oradaydı; büyük, kocaman bir fok balığı. İpek gibi parlak ve ıslak, siyah gözlerini bana dikmiş bakıyordu. Aramızda bir metre bile yoktu."</p>

  <p class="normal">Ne balıkçı ne de denizci olan Jamie, ayı balıklarının çok tehlikeli olduğunu ve bölgelerini biri ihlal ettiği zaman çok tehlikeli olduklarını bilecek kadar çok hikâye duymuştu. Keskin, çivi gibi dişlerini gösterip, ağzı açık bir şekilde ona bakan hayvanın, iri bedenini saran yağ sayesinde rahatça yuvarlanabileceğinden şüphe etmemişti.</p>

  <p class="normal">"Yüz yirmi beş kilodan daha ağırdı, Sassenach," dedi. "Etlerimi kemiklerimden ayırmasa bile, bir vuruşuyla beni denize atabilir ya da boğmak için altına alabilirdi."</p>

  <p class="normal">"Böyle yapmadığı belli oluyor," dedim sıradan bir tonda. "Sonra ne oldu?"</p>

  <p class="normal">Kahkaha attı. "Mantıklı düşünemeyecek kadar şaşkın olduğumu sanıyorum," dedi. "Bir müddet ona öylece baktım ve sonra şöyle dedim, 'Tamam, sorun yok, sadece benim.'"</p>

  <p class="normal">"Peki fok balığı ne yaptı?"</p>

  <p class="normal">Jamie hafiften omuz silkti. "Bir müddet bana yukarıdan öylece baktı. İpekliler çok fazla göz kırpmazlar, bunu biliyor muydun? Uzun süre onunla göz göze olan biri için bu çok sinir bozucu bir durum. Sonra homurdanır gibi bir ses çıkardı ve kayanın üstünden suya kaydı."</p>

  <p class="normal">Küçük adada tek başına kalan Jamie, bir müddet öylece oturup gücünü toplamaya çalışmış ve en sonunda yarıktaki araştırmasına başlamıştı. Alan küçük olduğu için geniş bir çukura açılan kayadaki derin yarığı bulmak çok az zaman almıştı; kayalıklı yüzeyin hemen aşağısındaydı. Kurumuş kumla kaplı ve adanın ortasında bulunan çukur, sellerden ve kötü fırtınalardan bile korunabilmişti.</p>

  <p class="normal">"Evet, beni merakta bırakma," dedim karnını dürterek. "Fransız altını orada mıydı?"</p>

  <p class="normal">Karnını ovalayarak, "Hem öyleydi hem değildi, Sassenach," diye cevap verdi. "Ben külçe altın bekliyordum. Louis'in yolladığı altınların dedikodusu böyleydi. Ve otuz poundluk külçe altın iyi bir hazine ederdi. Fakat çukurda olan tek şey bir sandıktı, uzunluğu otuz santimden azdı ve küçük bir de kese vardı. Lakin altın ve gümüşler sandığın içindeydi."</p>

  <p class="normal">Altın ve gümüşler oradaydı. Tahta sandıkta iki yüz elli para bulmuştu; altınlar bir yerde, gümüşler bir yerdeydi. Hepsi yeni basılmış gibi keskin ama bazılarının işaretleri neredeyse silinmiş haldeydi.</p>

  <p class="normal">"Eski paralar, Sassenach."</p>

  <p class="normal">"Eski mi? Eski demekle kast ettiğin şey–"</p>

  <p class="normal">"Yunan ve Roma. Çok eski."</p>

  <p class="normal">Bir müddet loş ışıkta öylece yattık, konuşmuyorduk. "Bu inanılmaz," dedim sonunda. "Hazine, tamam ama değil–"</p>

  <p class="normal">"Orduyu beslemede yardımcı olsun diye Louis'in yolladıkları değil, hayır," diye benim için cümleyi sonlandırdı. "Hayır, bu hazineyi oraya her kim koyduysa, Louis ya da onun elçileri değildi."</p>

  <p class="normal">"Peki kesede ne vardı?" dedim birden hatırlayarak. "Kesede ne buldun?"</p>

  <p class="normal">"Taşlar. Mücevherler. Elmaslar, inciler, zümrütler ve safirler. Çok değil ama büyüktüler, yeterince büyük." Gülümsedi, biraz vahşiceydi. "Evet, oldukça büyük."</p>

  <p class="normal">Loş gri gökyüzünün altında bir kayanın üzerinde otururken, parmaklarının arasında paraları ve mücevherleri defalarca çevirip durmuştu, şaşkınlıktan sersem haldeydi. Sonunda izlendiğine dair bir hisle ayağa kalktı ve kendini meraklı fok balıklarıyla çevrelenmiş halde buldu. Dişi foklar avlanmalarından dönmüş, yirmi çift yuvarlak siyah göz merakla ona bakıyordu.</p>

  <p class="normal">Hareminin varlığından cesaret alan büyük erkek fok da gelmişti. Yüksek sesle bağırıyor, tehdit edercesine başını bir sağa bir sola savurup Jamie'ye doğru ilerliyordu. Yaklaşık yüz otuz beş kiloluk bedenini kayarak geliyor, her bağrışta birkaç metre daha ilerliyordu.</p>

  <p class="normal">"Oradan ayrılmanın en iyisi olacağını düşündüm," dedi. "Ne de olsa bulmak istediğim şeyi bulmuştum. Sandığı ve keseyi bulduğum yere geri koydum. Kıyıda onları taşıyamazdım. Taşısaydım bile sonra ne olacaktı? Bu yüzden onları geri koydum ve soğuktan yarı donmuş halde suyun içine yavaşça atladım."</p>

  <p class="normal">Attığı birkaç kulaç, onu karaya doğru götüren akıntıya kapılmasını sağlamıştı. Bu sayede yarım saat içinde karaya ulaştı. Üzerini giyinmiş ve çimenlerin ortasında uyuya kalmıştı.</p>

  <p class="normal">Sonra sustu, gözlerinin açık ve bana odaklanmış olduğunu gördüm ama aslında gördüğü ben değildim.</p>

  <p class="normal">"Şafakta uyandım," dedi yumuşak bir sesle. "Birçok şafak gördüm, Sassenach ama hiçbiri bunun gibi değildi."</p>

  <p class="normal">"Yeryüzünün benim altımda ters döndüğünü ve nefesimin rüzgârın nefesiyle can bulduğunu hissediyordum. Sanki sadece etten ve kemikten değildim, ayrıca doğan güneşin ışıkları benim de içimdeydi."</p>

  <p class="normal">Anılarından uyanıp yine beni gördüğünde bakışları yumuşadı.</p>

  <p class="normal">"Sonra güneş yükseldi," dedi sakince. "Ayağa kalkacak kadar beni ısıttığında, kalktım ve İngilizler'i karşılamak için yola doğru yürüdüm."</p>

  <p class="normal">"Neden?" diye direttim. "Özgürdün! Paran vardı! Ve–"</p>

  <p class="normal">"Ve ben bu kadar parayı nerede kullanacaktım, Sassenach?" diye sordu. "Bir çiftlik işçisine gidip altınları ya da zümrütleri mi teklif edecektim?" Benim kızgınlığıma gülümsedi ve başını iki yana salladı.</p>

  <p class="normal">"Hayır," dedi nazikçe, "geri dönmek zorundaydım. Evet, bir müddet kırdan ayrıldım – açtım ve çıplaktım – ama idare edebildim. Fakat beni yakaladılar, Sassenach ve çok kötü yakaladılar, çünkü altının saklandığı yeri bildiğime emindiler. Ardsmuir'de İngilizler'den kaçabileceğim güvenli bir yer yoktu.</p>

  <p class="normal">"İngilizler'in nasıl arama yaptıklarını gördüm, biliyorsun," diye ekledi, sesinde öfke vardı. "Giriş koridorundaki aynalığı gördün mü?"</p>

  <p class="normal">Görmüştüm; koridoru süsleyen parlak meşeden yapılmış aynalık ezilmişti, ayrıca kılıç izleri ile doluydu.</p>

  <p class="normal">"Hatırlamak için öylece bıraktık," dedi. "Çocuklara göstermek ve sordukları zaman anlatmak için bıraktık. 'İşte İngilizler bu' demek için."</p>

  <p class="normal">Sesindeki bastırılmış nefret karnıma yumruk gibi iniyordu. İngiliz ordusunun Kuzey İskoçyalılar'a yaptıklarını bildiğim için tartışacak çok az şeyim vardı. Hiçbir şey söylemedim ama bir müddet sonra konuşmaya devam etti.</p>

  <p class="normal">"Bu tarz bir davranışın Ardsmuir yakınlarındaki insanlara da yapılmasına izin veremezdim, Sassenach." 'Sassenach' kelimesini söylerken elimi sıktı ve bir gülümseme dudaklarının köşesinde belirdi. Ona göre ben İngiliz değildim, Sassenach'tım sadece.</p>

  <p class="normal">"Bu yüzden," devam ediyordu, "eğer yakalanmasaydım, yeniden buraya geleceklerdi. Yani Lallybroch'a. Ve o olmasa bile–" Durdu, kelimeleri bulmak için çabaladığı belli oluyordu.</p>

  <p class="normal">"Geri dönmek zorundaydım," dedi yavaşça. "Hiçbir şey için olmasa bile oradaki adamların hatırı için."</p>

  <p class="normal">"Hapishanedeki adamlar için mi?" dedim şaşkınlıkla. "Lallybroch'taki adamlardan bazıları da mı seninle birlikte tutuklandı?"</p>

  <p class="normal">Başını iki yana salladı. Kaşlarının arasında görünen ince dikey çizgi düşündüğü zaman iyice derinleşmişti, yıldızların ışığında bile görünüyordu.</p>

  <p class="normal">"Hayır. Oradakiler, Kuzey İskoçya'nın her yerinden neredeyse her klandan olanlar. Sadece her klandan birkaç tane vardı – geride kalanlar – ayaktakımı. Lakin çoğunun bir öndere ihtiyacı vardı."</p>

  <p class="normal">"Ve sen de onlar için öyleydin?" dedim nazikçe, parmaklarımla şu çizgiyi yok etme isteğimi bastırmaya çalışıyordum.</p>

  <p class="normal">"Daha iyisi olmadığı için," dedi hafiften gülümseyerek.</p>

  <p class="normal">Çaresizliği ve yalnızlığı görmek, bir adamı rutubetli, pis ve sıtmalı hapishaneden daha çabuk öldürürdü. Bundan dolayı ayaktakımını yani Culloden arazisinden kurtulanları toplamış ve kendi adamı yapmıştı, böylece onlar da o da Ardsmuir'in taş duvarlarında hayatta kalabileceklerdi. Yeri geldiği zaman düşünmüş, akıl çelmiş ve razı etmiş, yeri gelince de savaşmıştı. Onları birlikte olmaya, onları ele geçirenlerle yüzleşmeye, eski klan rekabetini ve bağlılığını bir kenara bırakıp onu beyleri olarak görmeye zorlamıştı.</p>

  <p class="normal">"Onlar benimdi," dedi yumuşak bir sesle. "Ve onlara sahip olmak beni hayatta tuttu." Fakat sonra, onlar ondan alınmış ve birbirlerinden de koparılmıştı. Ayrılmışlar ve yabancı bir memlekete işçi olarak gönderilmişlerdi. Ve o onların hiç birini kurtaramamıştı.</p>

  <p class="normal">"Onlar için elinden geleninin en iyisini yaptın. Fakat artık bitti," dedim yumuşak bir sesle.</p>

  <p class="normal">Uzun bir süre birbirimizin kolları arasında yattık, evin seslerinin bizi sarmasına müsaade etmiştik. Genelevinin gürültüsünden farklıydı, küçük tıkırtılar ve iç çekişler sessizliği, yuvada olmayı ve güvenliği vurguluyordu. İlk kez gerçekten yalnız kalmıştık, tehlikeden ve umutsuzluktan çok uzaktaydık.</p>

  <p class="normal">Artık zaman vardı. Altın hikâyesinin geri kalan kısmını ve Ardsmuir'deki adamlarına ne olduğunu öğrenmek için zaman vardı.</p>

  <p class="normal">Şöminedeki son tezek de yandı ve söndü, parlayan kırmızı kısmı soğukta tıslıyordu. Jamie'ye biraz daha sokuldum, yüzümü boynunun yan tarafına dayadım. Çimen, ter ve kanyak kokuyordu.</p>

  <p class="normal">Karşılık olarak o da yer değiştirdi, ikimizde çıplak kollarımızı ve bacaklarımızı birbirimize dolamıştık.</p>

  <p class="normal">"Ne, yeniden mi?" diye mırıldandım, keyifle. "Senin yaşındaki erkekler bunu bu kadar sıklıkla yapmazlar."</p>

  <p class="normal">Kulak mememi dişliyordu. "Evet, sen de yapıyorsun, Sassenach," diye dikkat çekti. "Ve sen benden büyüksün."</p>

  <p class="normal">"Bu farklı," dedim, birden üzerime hareket ettiğinde soluğum kesildi, omuzları cama vuran yıldızların ışığını engelliyordu.</p>

  <p class="normal">"Sen kadın olmasaydın, Sassenach," diye bana güvence veriyordu işine koyularak, "ben de bunu yapmazdım. Şimdi sus."</p>

  <p class="ortayazi">***</p>

  <p class="normal">Gül ağacının cama vuruşu, mutfaktan gelen sesler ve hazırlanan kahvaltının tıngırtısı yüzünden şafaktan hemen sonra uyandım. Uyuyan Jamie'nin bedenine bakarken ateşin sönmüş olduğunu gördüm. Onu uyandırmamak için yavaşça yataktan kalktım. Ayağımın altındaki yer döşemeleri buz gibiydi ve en uygun kıyafeti almaya gittiğimde titremeye başlamıştım.</p>

  <p class="normal">Jamie'nin gömleğiyle kendimi kuşatarak şöminenin önüne çömeldim ve yanımda getireceklerimin oluşturduğu kısa listeme kibrit kutusunu da ekleseydim diye hüzünlü bir şekilde düşünerek, ateşi yeniden yakmak için zahmetli işe koyuldum. Çıraları tutuşturmak için çakmak taşından çıkan kıvılcımlar işe yarıyor ama çoğunlukla ilk denemede başarısız olunuyordu. Ya da ikincisinde. Ya da...</p>

  <p class="normal">On ikinci seferden sonra, çıra için kullandığım küçük bir dalı yakmada başarılı olmuştum. Bir seferde tutuşmuş, hemen küçük bir ateşe dönüşmüştü. Parlayan ateşi, soğuk esintiden korumak için hazırladığım ince dallardan oluşan küçük çadırın altına aceleyle ama dikkatlice koydum.</p>

  <p class="normal">Yanan tezek ateşinin dumanıyla boğulmamak için bir gece önce pencereyi aralık bırakmıştım. Şimdi ise temiz havadan vazgeçmemiz gerektiğini düşünüyordum – en azından yaktığım ateş iyice harlanana kadar.</p>

  <p class="normal">Pencere hafif ayazla birlikte kırağı bağlamıştı; kış hiç de uzakta değildi. Hava öyle ayaz öyle temizdi ki pencereyi kapatmadan önce bir müddet durdum, ölü yaprakların, kurumuş elmaların, soğuk toprağın ve nemli, tatlı çimenlerin kokusunu içime çektim. Dışarıdaki manzara, berrak taş duvarlarla ve sabahın gri tabakasına karşı siyah tüy gibi duran karaçam ağaçlarıyla şahaneydi.</p>

  <p class="normal">Bir hareket gözümü tepeye dikmemi sağladı, on mil ötedeki Broch Mordha köyüne giden kaba yolda olmuştu. Üç küçük Kuzey İskoçya midillisi yokuşa gelmiş ve çiftlik evine doğru tepeden aşağıya inmeye başlamışlardı.</p>

  <p class="normal">Benden çok uzakta olduklarından yüzlerini seçemiyordum ama dalgalanan eteklerden üçünün de kadın olduğunu görebiliyordum. Belki kızlar – Maggie, Kitty ve Janet – Genç Jamie'nin evinden geliyorlardı. Benim Jamie'm ise onları görmekten çok mutlu olacaktı.</p>

  <p class="normal">Soğuğa karşı Jamie'nin keskin kokusunun sindiği gömleğine iyice sarıldım. Odanın soğuğu kırıldığından, bu sabah bize kalan yalnızlıktan yararlanmaya karar verdim. Camı kapadım ve gömleği çıkarıp, yorganların altına girdim. Yatağın sıcaklığında uyuşan parmaklarımın buzları büyük bir zevkle çözülmeden önce, şöminenin yanındaki sepetten birkaç hafif tezek aldım ve yaktığım ateşi dikkatlice besledim.</p>

  <p class="normal">Jamie dönüşümün soğukluğunu hissetti ve içgüdüsel olarak bana doğru yanaştı, bana iyice sarıldı. Yüzünü uykulu bir halde omzuma sürttü.</p>

  <p class="normal">"İyi uyudun mu, Sassenach?" diye mırıldandı.</p>

  <p class="normal">"Daha iyi olamazdı," diye ona güvence verdim, üşüyen kalçalarımı kasıklarının oluşturduğu boşluğa yaslamıştım. "Sen?"</p>

  <p class="normal">"Hımm." Mutlu bir homurdanmayla cevap verip kollarıyla beni sımsıkı sardı. "Deli gibi rüya gördüm."</p>

  <p class="normal">"Nasıl bir rüya?"</p>

  <p class="normal">"Çoğunlukla çıplak kadınlar," dedi ve dişlerini kibarca omzuma batırdı. "Bu ve bir de yemek."</p>

  <p class="normal">Karnı hafiften guruldadı. Havadaki kurabiye ve kızarmış jambon kokusu hafif ama kaçınılmazdı.</p>

  <p class="normal">"İkisini karıştırmadığın sürece," dedim ve omzumu birden onun tutuşundan kurtardım.</p>

  <p class="normal">"Rüzgâr kuzey-kuzeybatıdan estiğinde bile ikisini birbirinden ayırt edebilirim," diye bana güvence veriyordu, "ve elbette güzel, balık etli bir kızı da tuzlanmış jambondan." İki eliyle kalçalarımı tuttu ve sıktı, bu yüzden bağırdım ve bacaklarını tekmeledim.</p>

  <p class="normal">"Hayvan!"</p>

  <p class="normal">"Hayvan, öyle mi?" dedi gülerek. "Tamam, o zaman..." Hırlayarak yorganın altına girdi ve benim ciyaklamamı, sırtına ve omuzlarına yağdırdığım tekmelerimi önemsemeyerek kasıklarıma doğru yavaş yavaş ilerledi. Tepinmelerimizle yorgan yere kaydı ve kasıklarımda vahşice uçuşan, birbirine karışmış saçlarını ortaya koydu.</p>

  <p class="normal">Nefes almak için durduğunda başını bacaklarımın arasından pat diye çıkardı, "Belki düşündüğümden az da olsa farklıdır," dedi. Beni yatağa doğru bastırdı ve bana gülümsedi, kızıl saçları diken dikendi. "Hem senin de tadın biraz tuzlu. Sen ne–"</p>

  <p class="normal">Kapı birden sertçe açılmasıyla sözleri yarıda kaldı. Şaşkın bir halde bakmak için kapıya döndük. Kapıda daha önceden hiç görmediğim genç bir kız duruyordu. Uzun, sarı saçlı, büyük mavi gözlü, on beş ya da on altı yaşlarında bir kızdı. Gözleri her nasılsa normalden daha da büyüktü ve bana dik dik bakarken korkunç bir şaşkınlık ifadesiyle doluydu. Bakışları, yavaşça benim karışık saçlarımdan çıplak göğsüme inip bedenimin aşağısına kaydı. Bacaklarımın arasında yüzükoyun yatan ve kızın şaşkınlığına eşlik eden bembeyaz bir yüze bürünen Jamie'ye odaklanmıştı.</p>

  <p class="normal">"Baba!" dedi öfke dolu bir sesle. "Bu kadın da kim?"</p>
</body>
</html>
