<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h1baslik1" id="calibre_toc_66"><br class="chapter" />
  <span class="ideitalik">56<br class="chapter" />
  <br class="chapter" />
  Kaplumbağa Çorbası</span></h2>

  <p class="normal"> </p>

  <p class="normal">Akşamüzeri uyandığımda yine her yerim ağrıyordu. Uykumda üzerimdeki bütün örtüleri fırlatıp atmıştım ve kombinezonumla yatmıştım. Yumuşak havada tenim ateş gibi ve kuruydu. Kolum çok kötü ağrıyordu ve Bay Willoughby'nin attığı kırk üç dikişin alev alev yandığını hissedebiliyordum.</p>

  <p class="normal">Hiçbir şey fayda etmiyordu; penisilin kullanmak zorundaydım. On sekizinci yüzyılın çiçek hastalığına, tifoya ve nezlesine alışkın olabilirdim ama ölümsüz değildim. Tanrı bilir, o Portekizli palasını bana saplamadan önce hangi pis işlerle uğraşmıştı.</p>

  <p class="normal">Odanın karşısındaki dolaba gitmek kıyafetlerimin terden sırılsıklam olmasına ve benim de titrememe sebep olmuştu.</p>

  <p class="normal">"Sassenach! İyi misin?" Jamie kapıdan başını uzattı, endişeli görünüyordu.</p>

  <p class="normal">"Hayır," dedim. "Bir dakika buraya gelebilir misin? Bir şey yapmanı isteyeceğim."</p>

  <p class="normal">"Şarap? Kurabiye? Murphy senin için et suyu çorbası yapmış, sana özel." Hemen yanıma geldi, sıcak yanaklarımdaki eli soğuktu. "Tanrım, yanıyorsun!"</p>

  <p class="normal">"Evet, biliyorum," dedim. "Ama endişelenme. Bunun için ilacım var."</p>

  <p class="normal">Bir elimle eteğimin cebini karıştırdım ve şırıngalar ile tüplerin bulunduğu küçük kutuyu çıkardım. Sağ kolum her harekette dişlerimi sıkmamı sağlayacak kadar acıyordu.</p>

  <p class="normal">Masaya koyduğum kutuyu Jamie'ye doğru iterek, "Sıra sende," dedim alayla. "İşte öç almak için bir fırsat, tabii istersen."</p>

  <p class="normal">Boş boş kutuya sonra da bana baktı.</p>

  <p class="normal">"Ne?" dedi. "Bu çivilerle seni hançerlememi mi istiyorsun?"</p>

  <p class="normal">"Böyle demeni istemezdim ama evet."</p>

  <p class="normal">"Popondan mı?" Dudakları seğirdi.</p>

  <p class="normal">"Evet, lanet olasıca!"</p>

  <p class="normal">Bir müddet bana baktı, dudağının bir köşesi yukarıya doğru kıvrıldı. Sonra başını kutuya doğru eğdi, pencereden gelen güneş ışığıyla kızıl saçları ışıl ışıldı.</p>

  <p class="normal">"O zaman ne yapacağımı anlat," dedi.</p>

  <p class="normal">Hazırlıkları ve şırınganın doldurulmasını anlatarak dikkatlice onu yönlendirdim, sonra sol elimle beceriksizce hava kabarcıklarını kontrol ettim. İğneyi ona verip yatağa uzandığımda durum hakkında şaka yapmayı bıraktı.</p>

  <p class="normal">"Bunu yapmamı istediğinden emin misin?" dedi şüpheyle. "El yeteneği gerektiren işlerde pek iyi değilim."</p>

  <p class="normal">Kolumun zonklamasına rağmen buna kahkaha attım. Bu ellerle tay doğurttuğunu, duvar ördüğünü, geyik derisi yüzdüğünü ve birçok şeyi düzgünce yaptığını görmüştüm. Hepsinde de aynı hafif ve usta dokunuşlar vardı.</p>

  <p class="normal">"Evet, eminim," dedim sorusuna cevap olarak.</p>

  <p class="normal">"Ama bu farklı bir şey. Bir adamı karnından hançerlemek bunun gibi bir şey ama böyle bir şeyi sana yapmak biraz tuhaf, Sassenach."</p>

  <p class="normal">Omzumun üzerinden ona baktım; şüpheyle alt dudağını kemiriyordu, bir elinde kanyakla ıslatılmış bez ve diğer elinde de şırınga vardı.</p>

  <p class="normal">"Bak, bunu ben sana yaptım. Nasıl olduğunu biliyorsun. O kadar kötü değildi, ne dersin?" dedim. Beni sinirlendirmeye başlamıştı.</p>

  <p class="normal">Dudaklarını birleştirerek yatağın yanına çöktü ve iğne yapacağı yeri soğuk ıslak bezle nazikçe sildi. "Bu iyi mi?"</p>

  <p class="normal">"Çok iyi. İğneyi açıyla tut, yani dik batırma. İğnenin meyilli olduğunu görmen lazım. Batıracağım diye de korkma, deri senin tahmin ettiğinden daha sağlamdır. Batırdıktan sonra yavaşça pompayı it ama sakın hızlı itme."</p>

  <p class="normal">Gözlerimi kapadım ve bekledim. Bir dakika sonra gözlerimi açtım ve arkaya baktım. Jamie'nin yüzü solgundu ve yanakları hafiften terlemişti.</p>

  <p class="normal">"Önemli değil." Başımın dönmesine dayanarak doğruldum. "Tamam, ver şunu bana." Kanyakla ıslatılmış bezi onun elinden aldım ve bacağımı sildim. Ateşten elim titriyordu.</p>

  <p class="normal">"Ama–"</p>

  <p class="normal">"Kapa çeneni!" Şırıngayı aldım ve sol elimle yapabildiğim kadar eğimli tutmaya çalıştım sonra da kasa batırdım.</p>

  <p class="normal">Canım acımıştı. Pompayı bastırdığımda canım acıdı ve bacağım büküldü. Sonra Jamie elini koyup bacağımı tuttu. Diğer eli de iğnedeydi, tüpteki beyaz sıvının son damlası akana kadar yavaşça pompayı itti. İğneyi çıkardığı zaman derin bir nefes aldım.</p>

  <p class="normal">"Teşekkürler," dedim bir dakika sonra.</p>

  <p class="normal">Bir müddet sonra usulca, "Üzgünüm," dedi. Elini sırtıma koydu ve yatağa yatırdı.</p>

  <p class="normal">"Tamam." Gözlerimi kapadım. Göz kapaklarımın içinde renkli desenler vardı. Bana çocukken sahip olduğum bir oyuncak çantayı hatırlatmışlardı; siyah rengin üzerinde, küçük pembe gümüş yıldızları vardı. "Unutmuşum. İlk seferinde bunu yapmak çok zordur. Sanırım birini hançerle deşmek daha <span class="ideitalik">kolay</span>. Ne de olsa onların canını acıtacağım diye endişelenmiyorsun," dedim.</p>

  <p class="normal">Jamie hiçbir şey söylemedi ama güçlü bir nefes aldı. Odada dolaştığını duyabiliyordum, şırıngaları kutuya koydu. İğne yerini, derimin altına atılmış bir düğüm gibi hissettiriyordu.</p>

  <p class="normal">"Üzgünüm," dedim. "Öyle demek istemedim."</p>

  <p class="normal">"Evet, dedin," dedi ciddiyetle. "Kendi hayatını kurtarmak için birinin canını yakmak, birinin hayatını kurtarmak için canını yakmaktan daha <span class="ideitalik">kolay</span>. Sen benden daha cesursun. Bunu söylediğin için üzülmedim."</p>

  <p class="normal">Gözlerimi açtım ve ona baktım.</p>

  <p class="normal">"Hiç üzülmedin."</p>

  <p class="normal">Dik dik bana baktı, gözleri kısılmıştı. Dudağının bir köşesi yukarıya doğru kıvrıldı.</p>

  <p class="normal">"Hiç üzülmedim," dedi.</p>

  <p class="normal">Kahkaha attım ama bu benim canımı yaktı.</p>

  <p class="normal">"Üzülmedim ve sen de üzülmedin. Ben de öyle demek istemedim, neyse," dedim ve yeniden gözlerimi kapadım.</p>

  <p class="normal">Yukarıdaki güverteden ayak seslerini ve Bay Warren'ın sabırsızca bağırış sesini duyabiliyordum. Geceleyin Büyük Abaco ve Eleuthera adalarını geçmiştik. Rüzgâr arkamızdaydı, artık güneye Jamaika'ya doğru ilerliyorduk.</p>

  <p class="normal">"Eğer bir seçenek varsa vurulmak, dayak yemek ya da asılmak gibi risklere girmem," dedim.</p>

  <p class="normal">"Ben de," dedi açıkça.</p>

  <p class="normal">"Ama sen–" diye başladım ve sonra sustum. Merakla ona bakıyordum. "Bunu gerçekten düşünüyorsun," dedim yavaşça. "Bunun için bir şansın yok. Değil mi?"</p>

  <p class="normal">Yavaşça döndü, gözleri limandaydı. Güneş uzun düz burun kemiğini aydınlatıyordu ve bir parmağıyla bir aşağı bir yukarı burnunu ovalıyordu. Geniş omuzları hafiften kalktı ve sonra düştü.</p>

  <p class="normal">"Ben erkeğim, Sassenach," dedi alçak bir sesle. "Eğer bir şans olduğunu düşünürsem... belki bunu yapmayabilirim. Yardım edemeyeceğin şeyleri bilirsen bu kadar cesaretli olmana da gerek yoktur, değil mi?" Sonra belirsiz bir gülümsemeyle bana baktı. "Tıpkı çocuk doğuran bir kadın gibi. Bunu yapmak zorundasındır ve korksan da korkmasan da bunun hiçbir şeye faydası yoktur."</p>

  <p class="normal">Bir müddet onu izleyerek öylece uzandım. Jamie gözlerini kapayıp sandalyesine yaslanmıştı, kestane rengi uzun çocuksu kirpikleri yanaklarına değiyordu. Gözlerinin altındaki torbalarla ve köşelerinde oluşan derin çizgilerle uyumlu değillerdi. Çok yorgundu, korsan gemisi ortaya çıktığından beri neredeyse hiç uyumamıştı.</p>

  <p class="normal">"Sana Graham Menzies'i anlatmamıştım, değil mi?" dedim sonunda. Mavi gözleri hemen açıldı.</p>

  <p class="normal">"Hayır. Kim o?"</p>

  <p class="normal">"Bir hastam. Boston'daki hastaneden."</p>

  <p class="normal">Graham onunla tanıştığım zaman neredeyse yetmiş yaşındaydı. Yaklaşık kırk yıldır Boston'da yaşamış olmasına rağmen 'R' harfini bastırarak söylemeyi unutmayan bir İskoçyalıydı. Bir balıkçıydı ya da bir zamanlar öyleydi. Onunla tanıştığımda birkaç tane ıstakoz botu vardı ve onun için ava çıkmalarına izin veriyordu.</p>

  <p class="normal">Prestonpans ve Falkirk'te gördüğüm İskoçyalı askerlere çok benziyordu; hem sabırlı hem de espriliydi. Canının çok yanmasına rağmen her daim şakalaşmayı seven biriydi.</p>

  <p class="normal">Kanserli bacağını keserken ona uygun anestezi miktarının ayarlanmasını izlerken, bana söylediği son şey şuydu; 'Dikkatli ol, kızım. Doğru tarafı aldığından emin ol.' Bir yandan da sağ bacağını işaret ediyordu.</p>

  <p class="normal">Çarşafın üzerinde duran buruşuk elini okşayarak, "Endişelenme," dedim. "Doğru tarafı alacağım."</p>

  <p class="normal">"Öyle mi?" Gözlerini korkuyla açmıştı. "Hâlbuki ben sol bacağımın kötü olduğunu sanıyordum!" Gaz maskesi yüzüne takılırken bile astımlı gibi kıkırdamaya devam ediyordu.</p>

  <p class="normal">Ampütasyon iyi geçmişti. Graham iyileşmiş ve evine gitmişti ama altı ay sonra yeniden onu gördüğüme hiç de şaşırmamıştım. Asıl tümörün laboratuar raporları şüpheliydi ve şimdi şüpheler doğrulanmıştı; tümör kasıktaki lenf bezlerine kadar yayılmıştı.</p>

  <p class="normal">Kanserli bezleri aldım. Radyoterapi uygulandı. Yani Kobalt. Ameliyatın boşa olduğunu bilmeme rağmen hastalığın sıçradığı dalağı da aldım fakat vazgeçmek istemiyordum.</p>

  <p class="normal">Üzerimdeki kalaslara bakarak, "Hasta olan sen değilsen vazgeçmemek çok daha kolay oluyor," dedim.</p>

  <p class="normal">"Peki o vazgeçti mi?" diye sordu Jamie.</p>

  <p class="normal">"Tam olarak böyle diyeceğimi sanmıyorum."</p>

  <p class="normal">"<span class="ideitalik">Düşünüyorum," dedi Graham</span>. <span class="ideitalik">Sesi stetoskobumun kulaklığından yankılanıyordu.</span></p>

  <p class="normal1">"Öyle mi?" dedim. "Evet, ben burayı dinleyene kadar ses çıkarma delikanlı."</p>

  <p class="normal1">Kısa bir kahkaha attı ama stetoskobun ucunu kaburgalarından göğüs kafesine hareket ettirip göğsünü dinlerken sessizce durdu.</p>

  <p class="normal1">Kulaklıkları kulağımdan çıkarıp omzuma bıraktım. "Tamam," dedim sonunda. "Ne düşündün?"</p>

  <p class="normal1">"Kendimi öldürmeyi."</p>

  <p class="normal1">Mücadeleye hazır bir halde gözlerini gözlerime dikti. Hemşirenin gittiğinden emin olmak için arkama baktım, sonra plastik mavi ziyaretçi koltuğunu çektim ve onun yanına oturdum.</p>

  <p class="normal1">"Ağrılar gittikçe daha mı kötü oluyor?" diye sordum. "Yapabileceğimiz şeyler var, biliyorsun. Sadece istemen yeterli." Son cümleyi söylemeye çekindim. İlaca ihtiyacı olduğu halde rahatsızlığından hiç bahsetmemişti. Bunu kendime itiraf etmek ise onun mahremiyetine saygısızlık gibi görünüyordu; dudağının hafiften kasıldığını görebiliyordum.</p>

  <p class="normal1">"Bir kızım var," dedi. "Ve iki tane da erkek torunum, ikisi de yakışıklı. Fakat unuttum ya, sen onları geçen hafta görmüştün değil mi?"</p>

  <p class="normal1">Görmüştüm. En azından haftada bir kez onu görmeye geliyorlardı. Büyükbabalarına göstermek için yanlarında karalanmış okul defterlerini ve imzalı beysbol toplarını getiriyorlardı.</p>

  <p class="normal1">"Ve Canterbury'deki huzurevinde kalan bir annem var," dedi düşünceli bir şekilde. "Oldukça pahalı bir yer ama temiz ve yemekleri de iyi."</p>

  <p class="normal1">İsteksizce yatak örtülerine bir göz attı ve kesik bacağını kaldırdı.</p>

  <p class="normal1">"Sence bir ay mı? Dört? Üç?"</p>

  <p class="normal1">"Belki üç," dedim."Şansımız varsa," diye ekledim aptalca bir şekilde.</p>

  <p class="normal1">Homurdandı ve başucunda asılı olan ve damar içine enjekte edilen ilaca bakmak için başını yukarıya kaldırdı.</p>

  <p class="normal1">"Peh! Düşmanımın bile başına gelmesini istemeyeceğim kötü bir şans." Etrafını kuşatan bütün cihazlara bir göz attı; solunum aygıtına, kalp cihazına ve tıp teknolojisinin bütün ıvır zıvırlarına. "Beni burada tutmak için neredeyse günde yüz dolar harcanıyor," dedi. "Tanrı bilir üç ayda bu on bin doları geçer!" Kaşlarını çatarak başını iki yana salladı.</p>

  <p class="normal1">"Kötü bir pazarlık olduğunu söylemeliyim. Buna değmez." Soluk gri gözleri birden bana bakarken parıldadı. "Ben İskoçyalıyım, biliyorsun. Tutumlu biri olarak doğdum ve şimdi de bundan vazgeçemem."</p>

  <p class="normal">"İşte bunu onun için yaptım," dedim, hâlâ yukarıya bakarak. "Ya da birlikte yaptık. Ağrısını kesmesi için sınırlı morfin alıyordu – bu afyon ruhu gibi bir şey ama daha güçlü. Her tüpün yarısını aldım ve suyla karıştırdım. Bu yaklaşık yirmi dört saat ilaç almaması demekti ancak riske girmeden fazla ilaç vermenin en güvenilir yoluydu."</p>

  <p class="normal">"İlk başta üzerinde çalıştığım botanik ilaçların birini kullanalım dedik. İlacı ölümcül hale getirmeyi biliyordum ama acısız olacağından şüpheliydim ve o da benim suçlanmamı istemiyordu. Çünkü eğer biri şüphelenir adli tıp incelemede bulunursa geride iz bırakırdı." Jamie'nin kaşlarını kaldırdığını gördüm ve boş ver dercesine elimi salladım. "Önemli bir şey değil. Birinin nasıl öldüğünü anlamanın bir yolu."</p>

  <p class="normal">"Ahh. Sorgu yargıcı gibi mi?"</p>

  <p class="normal">"Biraz. Neyse, kanına morfin enjekte edilecekti ve bu hiçbir şeyi kanıtlayamazdı. Biz de öyle yaptık."</p>

  <p class="normal">Derin bir nefes aldım.</p>

  <p class="normal">"Eğer iğneyi yapıp oradan ayrılsaydım hiçbir sıkıntı olmayacaktı. Benden yapmamı istediği de buydu."</p>

  <p class="normal">Jamie sessizdi, ilgiyle bana bakıyordu.</p>

  <p class="normal">"Ama ben böyle yapmadım." Sol elime baktım, balıkçılıkla uğraşan birinin eli gibi büyük ve eklemleri şişti, bileklerimi de kalın yeşil damarlar sarmıştı.</p>

  <p class="normal">"İğneyi batırdım," dedim. Bir parmağımla bileğimde atan büyük damarı okşuyordum. "Ama pompaya basamıyordum."</p>

  <p class="normal">Gözlerimin önüne Graham Menzies'in elinin kalktığı, pompaya bastığı ve elinin elimin üzerine kapandığı gelmişti. Çok güçlü değildi ama bunu yapabilmişti.</p>

  <p class="normal">"O ölene kadar onun elini tutarak orada oturdum." Başparmağımın altındaki nabzının düzenli atışlarını hissedebiliyordum. Elini tutarken gittikçe yavaşladı sonra bir atış daha bekledim ama gelmedi.</p>

  <p class="normal">Anıdan uyanarak Jamie'ye baktım.</p>

  <p class="normal">"Sonra hemşire geldi." Genç hemşirelerden biriydi – saftirik, telaşlı bir kızdı. Çok tecrübeli değildi fakat birini gördüğünde adamın öldüğünü söyleyecek kadar bilgisi vardı. Tabii benim orada hiçbir şey yapmadan öylece oturduğumu, doktor gibi davranmadığımı ve yanımdaki masada duran boş şırıngayı da anlatacak biriydi.</p>

  <p class="normal">"Tabii ki gördüklerini anlattı," dedim.</p>

  <p class="normal">"Ben de öyle tahmin etmiştim."</p>

  <p class="normal">"Ama hemşire gittikten sonra şırıngayı çöp yakma yerine atacak kadar aklım başımdaydı. Kızın sözleri benim aleyhimeydi ama durum reddedildi."</p>

  <p class="normal">Dudaklarım yukarıya doğru kıvrıldı. "Ama gelecek hafta beni bölüm başkanı olarak atadılar. Bu çok önemliydi. Odam hastanenin altıncı katında hastalardan uzak, kimseyi öldüremeyeceğim güvenli bir yerdi."</p>

  <p class="normal">Dalgın bir halde hâlâ parmağımla bileğimi ovalıyordum. Jamie uzandı ve elini elimin üzerine koyarak bunu yapmamı engelledi.</p>

  <p class="normal">"Bu ne zaman oldu, Sassenach?" diye sordu nazikçe.</p>

  <p class="normal">"Bree'yi alıp İskoçya'ya gelmeden önce. Aslında bu yüzden oraya gittim; çok çalıştığımı ve bir izni hak ettiğimi söyleyerek bana süresiz izin verdiler." Sesimdeki alay tonunu saklamaya çalışmadım.</p>

  <p class="normal">"Anlıyorum." Ateşim olmasına rağmen elimdeki eli sıcacıktı. "Eğer bu olmasaydı, işini kaybetmeseydin... yine gelir miydin, Sassenach? Sadece İskoçya'ya değil. Bana?"</p>

  <p class="normal">Ona baktım ve derin bir nefes alarak elini sıktım.</p>

  <p class="normal">"Bilmiyorum," dedim. "Gerçekten bilmiyorum. Eğer İskoçya'ya gelmeseydim, Roger Wakefield ile tanışmasaydım, seni aramasaydım–" Durdum ve yutkundum, şaşkına dönmüştüm. Hafiften boğulduğumu hissederek, "Beni İskoçya'ya gönderen Graham'di," dedim sonunda. "Bana günün birinde... Aberdeen'e gidip ondan selam söylememi istedi." Birden Jamie'ye baktım.</p>

  <p class="normal">"Yapmadım! Aberdeen'e hiç gitmedim."</p>

  <p class="normal">"Endişelenme, Sassenach." Jamie elimi sıktı. "Ben seni götürürüm. Yani geri gittiğimiz zaman," dedi.</p>

  <p class="ortayazi">***</p>

  <p class="normal">Kamara gittikçe boğucu oluyordu. Jamie ayağa kalktı ve arka pencerelerden birini açtı.</p>

  <p class="normal">"Jamie," dedim, sırtına bakarken, "ne istiyorsun?"</p>

  <p class="normal">Düşünürken kaşlarını çatarak etrafa bakındı.</p>

  <p class="normal">"Ahh, bir portakal iyi olurdu," dedi. "Masanın çekmecesinde vardı, değil mi?" Cevap almayı beklemeden masanın çekmecesini açtı, ortaya küçük bir portakal kâsesi, tüy kalem ve kâğıt ortaya çıktı. "Sen de bir tane ister misin?"</p>

  <p class="normal">"Tamam," dedim gülümseyerek. "Aslında demek istediğim bu değildi. Ben Ian'ı bulduğumuzda ne yapmak istiyorsun demek istemiştim."</p>

  <p class="normal">"Hımm." Elinde bir portakalla yatağın kenarına oturdu ve bir müddet ona baktı.</p>

  <p class="normal">"Biliyor musun," dedi sonunda, "hiç kimsenin bana bunu soracağını düşünmemiştim, yani ne yapmak istediğimi." Şaşırmış gibi konuşuyordu.</p>

  <p class="normal">"Bu konuyla ilgili pek şansın olmadığı için olabilir mi?" dedim kuru bir şekilde. "Ama artık biliyorsun."</p>

  <p class="normal">"Evet, bu doğru." Portakalı ellerinin arasında yuvarlıyordu. "Muhtemelen İskoçya'ya geri dönemeyeceğimizi senin de anladığını sanıyorum, yani en azından bir süre," dedi. Elbette Tompkins'in Sör Percival ve onun tuzağı ile ilgili açıklamalarını ona anlatmıştım ama bu durumu ya da sonuçlarını tartışmak için pek zamanımız olmamıştı.</p>

  <p class="normal">"Evet," dedim. "Bu yüzden sordum."</p>

  <p class="normal">Buna karar vermesini bekleyerek sustum. Uzun bir süre sürgün olarak yaşamış, gizlenme ve takma adlar sayesinde bir kimlikten başka bir kimliğe bürünerek kanundan kaçabilmişti. Ama artık hepsi biliniyordu; önceki aktivitelerini sürdürmesinin, hatta İskoçya'da görünmesinin bile imkânı yoktu.</p>

  <p class="normal">Son sığınağı her zaman Lallybroch olmuştu ama artık o da onun değildi, oranın yeni bir beyi vardı. Malikâne Jenny'nin ailesine geçtiği için mutsuz olmadığını biliyordum ama o da bir insan olduğu için mirasını kaybettiğinden dolayı üzüntü duyuyor olmalıydı.</p>

  <p class="normal">Belli belirsiz homurtulardan, onun da benim düşündüğüm şeyi düşündüğünü anladım.</p>

  <p class="normal">"Tom Leonard ve Kraliyet Donanması şu an ikimizin de öldüğünü düşünüyor ama uzun süre Jamaika'da kalırsak bunun aksi olduğunu fark edeceklerdir."</p>

  <p class="normal">"Hiç Amerika'yı düşündün mü?" diye sordum kibarca. "Yani Koloniler'i diyorum."</p>

  <p class="normal">Dalgın bir halde burnunu ovaladı.</p>

  <p class="normal">"Hayır. Bunu hiç düşünmemiştim. Saray'dan uzakta orada güvenli olabileceğimiz doğru ama..." Sesi giderek azaldı ve kaşları çatıldı. Hançerini alıp çabuk ve düzgün bir şekilde portakalı çizdi ve soymaya başladı.</p>

  <p class="normal">"Seni orada kimse yakalayamaz. Sör Percival şu anda peşinde değil, tabii seni yakalayarak avantaj sağlayacağı İskoçya'da olmadığından. Britanya Donanması karada seni takip edemez ve Batı Hint Adaları'nın valileri Koloniler'de neler olduğunu söyleyecek durumda değil."</p>

  <p class="normal">"Bu doğru," dedi yavaşça. "Ama Koloniler..." Soyulmuş bir portakalı eline aldı. "Bu çok ilkel, Sassenach," dedi. "Vahşilik, değil mi? Seni tehlikeye atmak hoşuma gitmiyor."</p>

  <p class="normal">Bu beni güldürdü ve Jamie bana sertçe bir baktı, sonra düşüncemi anlayarak üzgün bir halde gülümsedi.</p>

  <p class="normal">"Evet, tamam. Sanırım seni denize sürükleyip kaçırılmana ve vebalı gemiye hapsedilmene izin vermek yeterince tehlikeli. Ama en azından yamyamlar tarafından yenmene izin veremem."</p>

  <p class="normal">Yeniden kahkaha atmak istiyordum ama onun sesinde dudaklarımı ısırmamı sağlayan bir acı vardı.</p>

  <p class="normal">"Amerika'da hiç yamyam yok," dedim.</p>

  <p class="normal">"Var!" dedi, öfkeliydi. "Katolik misyonerler cemiyetine, kuzeyde bulunan kâfir Kızılderili Iroguoisleri anlatan bir kitap bastım. Esirlerini bağlayıp onları doğruyorlar ve sonra kalplerini söküp gözlerinin önünde yiyorlar!"</p>

  <p class="normal">"İlk başta kalbi sonra gözleri mi yiyorlar?" dedim ve kendimi tutmama rağmen kahkaha attım. "Tamam," dedim kaşlarını çattığını görünce, "üzgünüm. Ancak birincisi her okuduğun şeye inanamazsın, ikincisi–" Cümlemi bitirememiştim. Öne doğru eğildi ve sağlam kolumu beni bağırttıracak kadar sıktı, şaşırmıştım.</p>

  <p class="normal">"Lanet olasıca dinle beni!" dedi. "Bu basit bir konu değil!"</p>

  <p class="normal">"Evet... yani hayır, basit olduğunu sanmıyorum," dedim belirsizce. "Seninle dalga geçme niyetinde değildim ama Jamie, ben yirmi sene Boston'da yaşadım. Sen Amerika'ya ayak bile basmadın!"</p>

  <p class="normal">"Doğru," dedi ciddiyetle. "Ama sen yaşadığın yerin şimdikiyle aynı olduğunu mu sanıyorsun, Sassenach?"</p>

  <p class="normal">"Şey–" diye başladım sonra sustum. Boston Common'un yakınlarında gördüğüm tarihi binalar küçük pirinç levhalarıyla eski olduklarını belli ederken, çoğu 1770'den sonra yapılmıştı; hatta çok daha sonra.</p>

  <p class="normal">"Şey, hayır," diye kabul ettim. "Aynı değil. Aynı olmadığını biliyorum. Fakat bu kadar vahşi olduğunu da düşünmüyorum. Şu anda orada şehirler ve kasabalar var; bunu biliyorum."</p>

  <p class="normal">Kolumu bıraktı ve arkasına yaslandı. Diğer elinde hâlâ portakal vardı.</p>

  <p class="normal">"Ben de öyle olduğunu sanıyorum," dedi yavaşça. "Kasabaların çoğunu duymadım, çünkü çok yabani yerler ama çok da güzeller. Ne var ki ben aptal değilim, Sassenach." Sesi hafiften sertleşti ve başparmağını portakalın ortasına batırıp onu ikiye böldü.</p>

  <p class="normal">"Sırf birileri kitaba birkaç kelime yazdı diye bunlara inanmıyorum. Tanrı aşkına, bu lanet olası şeyleri ben bastım! Ben şarlatan ve aptal yazarları da çok iyi biliyorum, onları gördüm! Ve hayal ile gerçek arasındaki farkı da çok iyi biliyorum!"</p>

  <p class="normal">"Tamam," dedim. "Ama baskıda hayal ile gerçek arasındaki farkı söylemenin bu kadar kolay olduğunu sanmıyorum. Yine de bu Iroquois hakkındakiler doğru olsa bile, bütün kıta kana susamış değil. Ben de bunu çok iyi biliyorum. Çok büyük bir yer olduğunu sen de biliyorsun," diye ekledim nazikçe.</p>

  <p class="normal">"Yaa," dedi, inanamadığı belliydi. Dikkati hâlâ portakaldaydı ve şimdi portakalı dilimlere ayırıyordu.</p>

  <p class="normal">"Bu çok komik," dedim üzülerek. "Geri gelmeye karar verdiğim zaman bu dönemdeki İngiltere, İskoçya ve Fransa hakkında bulabildiğim her şeyi okudum. Tahmin yürütecek kadar çok bilgiye sahiptim. Ama şimdi hakkında hiçbir şey bilmediğim bir yerdeyiz, çünkü seni deniz tuttuğundan okyanusu aşacağımız hiç aklıma gelmemişti."</p>

  <p class="normal">Gönülsüzce de olsa bu onu güldürdü.</p>

  <p class="normal">"Yapmak zorunda olana kadar asla ne yapacağını bilemezsin. İnan bana, Sassenach, Ian'ı sağ salim geri alayım bir daha asla bu lanet olası yüzen şeye ayak basmayacağım. Tabii güvenli olduğunda İskoçya'ya dönmek haricinde," diye ekledi sonradan aklına gelmişçesine. Bir dilim portakal uzattı ve ben de aldım, bu barış amaçlı bir hediyeydi.</p>

  <p class="normal">"İskoçya'dan bahsetmişken, baskı makinen hâlâ Edinburgh'da duruyor," dedim. "Eğer büyük Amerikan şehirlerinden birine yerleşirsek onun yollanmasını sağlayabiliriz."</p>

  <p class="normal">Şaşkınlıkla bana baktı.</p>

  <p class="normal">"Matbaacılıkla para kazanabileceğimizi düşünüyor musun? Orada o kadar çok insan var mı? Biliyorsun, bir yayıncıya ya da kitapçıya ihtiyaç olunması için şehrin çok kalabalık olması lazım."</p>

  <p class="normal">"Yapabileceğinden eminim. Boston, Philadelphia olabilir. New York için henüz erken. Williamsburg, belki? Hangisi olur bilmiyorum ama sevkiyat limanları olduğu için basıma ihtiyaç duyacak kadar birkaç büyük yer var." Le Havre'deki tavernaların duvarlarını süsleyen geminin yükleme ve varış tarihini, malların satımını ve denizci alımını gösteren ilanları hatırlıyordum.</p>

  <p class="normal">"Hımm." Bu düşünceli bir sesti. "Evet, eğer bunu yapabilirsek..."</p>

  <p class="normal">Meyve dilimini ağzına attı ve yavaşça yemeye başladı. "Peki sen?" dedi birden.</p>

  <p class="normal">Şaşkınlıkla ona baktım.</p>

  <p class="normal">"Bana ne olmuş?"</p>

  <p class="normal">Gözleri bana odaklıydı, yüzümü inceliyordu.</p>

  <p class="normal">"Böyle bir yere gitmek senin için uygun mu?" Meyvenin diğer yarısını dikkatlice dilimlemek için başını eğdi. "Yani senin de yapman gereken bir işin var, değil mi?" Bana baktı ve tebessüm etti.</p>

  <p class="normal">"Yaptığın şeyden seni vazgeçiremeyeceğimi Paris'teyken anladım. Ve Menzies'in ölümü seni durdurmasaydı, büyük ihtimalle gelmeyeceğini de sen kendin söyledin. Koloniler'de bir şifacı olabileceğini düşünüyor musun?"</p>

  <p class="normal">"Olabileceğimi umuyorum," diye cevap verdim yavaşça. "Ne de olsa her gittiğin yerde hasta ya da yaralı insan oluyor." Merakla ona baktım.</p>

  <p class="normal">"Sen çok tuhaf bir adamsın, Jamie Fraser."</p>

  <p class="normal">Kahkaha attı ve portakalın geri kalanını da yuttu. "Ahh, öyle miyim? Peki bununla ne demek istedin?"</p>

  <p class="normal">"Frank beni sevdi," dedim yavaşça. "Ama bende... onun ne yapacağını bilemediği parçalar vardı. Benimle ilgili anlayamadığı ya da belki de korktuğu şeyler." Jamie'ye bir göz attım. "Ancak sen böyle değilsin."</p>

  <p class="normal">Dikkatini ikinci portakala vermişti. Hançeriyle portakalı çizerken elleri yavaşça hareket ediyordu ama ben dudağının köşesindeki belirsiz gülümsemeyi görebildim.</p>

  <p class="normal">"Hayır, Sassenach, sen beni korkutmuyorsun. Dikkatsizlikten kendini öldürebileceğini düşündüğümü katarsak endişelendiriyorsun."</p>

  <p class="normal">Hafiften homurdandım.</p>

  <p class="normal">"Aynı sebepten sen de beni çok korkutuyorsun fakat bununla ilgili yapabileceğim bir şey olduğunu sanmıyorum."</p>

  <p class="normal">Kıkırdaması derinden ve rahattı.</p>

  <p class="normal">"Ve bununla ilgili benim de bir şey yapamayacağımı düşünüyorsun, o zaman endişelenmeme gerek yok mu?"</p>

  <p class="normal">"Endişelenmene gerek yok demedim. Sen benim endişelenmediğimi mi sanıyorsun? Ama hayır, muhtemelen benim için bir şey yapamazsın."</p>

  <p class="normal">İtiraz etmek için ağzını açtığını gördüm fakat sonra fikrini değiştirdi ve yeniden kahkaha attı. Bana doğru uzandı ve ağzıma bir portakal dilimi tıktı.</p>

  <p class="normal">"Belki hayır, belki evet, Sassenach. Ancak seni bu kadar çok sevdiğim sürece, bunun önemli olmadığını düşünecek kadar uzun yaşadım."</p>

  <p class="normal">Portakaldan dolayı konuşamadığım için şaşkınlıkla ona baktım.</p>

  <p class="normal">"Ve yaparım," dedi yavaşça. Yatağa eğildi ve beni öptü, ağzı sıcak ve tatlıydı. Sonra geri çekildi ve nazikçe yanağıma dokundu. "Dinlen şimdi," dedi. "Sana biraz çorba getireceğim."</p>

  <p class="ortayazi">***</p>

  <p class="normal">Birkaç saat uyudum ve hâlâ ateşler içinde ama aç olarak uyandım. Jamie bana Murphy'nin et suyu çorbasını getirmişti; bol yeşil renkli, yağlı ve kokulu bir çorbaydı. İtirazlarıma rağmen bana yedirmeye kalktı.</p>

  <p class="normal">"Çok sağlam bir elim var," dedim öfkeyle.</p>

  <p class="normal">"Evet, öyle," diye cevapladı kaşığı ustaca ağzıma tıkarken.</p>

  <p class="normal">Açtım, çorbayı içtikçe kızgınlığım sıcaklıkla yok oluyor ve sersemlemeye başlıyordum. Kolumun ağrısı haricinde hiçbir şeyi önemsemiyordum ama boş midem rahatladıkça az çok bunu önemsemeyi de bıraktım.</p>

  <p class="normal">"Bir kâse daha ister misin?" diye sordu Jamie son kaşığımı da içerken. "Gücünü toplaman gerek." Cevap almayı beklemeden Murphy'nin gönderdiği küçük çorba tenceresinin kapağını açtı ve kâseyi doldurdu.</p>

  <p class="normal">Bu kısa boşluktan yararlanarak, "Ishmael nerede?" diye sordum.</p>

  <p class="normal">"Kıç güvertesinde. Aşağı güvertede pek rahat görünmüyordu. Bridgetown'daki köleleri gördükten sonra onu kınadığımı söyleyemem. Maitland'e ona bir hamak ayarlamasını söyledim."</p>

  <p class="normal">"Onu böyle serbest bırakmanın doğru olduğunu düşünüyor musun? Ayrıca bu ne çorbası?" Son kaşık damağımda lezzetli bir tat bırakmıştı.</p>

  <p class="normal">"Kaplumbağa. Stern geçen gece bir tane büyük şahin gagalı kaplumbağa yakaladı. Saçların için de sana bir tane deniz kabuğu ayırdığını söyledi." Jamie hafiften kaşlarını çattı; Lawrence Stern'in nezaketinden mi yoksa Ishmael konusundan dolayı mı emin olamamıştım. "Zenciye gelince, serbest değil. Fergus onu gözetliyor."</p>

  <p class="normal">"Fergus balayında," diye itiraz ettim. "Ondan bunu yapmasını isteyemezsin. Gerçekten kaplumbağa çorbası mı? Daha önce hiç içmemiştim. Nefismiş." Jamie Fergus'un hassas durumu karşısında istifini bozmamıştı.</p>

  <p class="normal">"Evet, öyle. Zaten uzun zaman evli kalacak," dedi duygusuzca. "Bir gece pantolonunu üzerinde tutmaktan zarar gelmez. Hem uzaklığın kalbi de dayanıklı hale getirdiği söylenir, değil mi?"</p>

  <p class="normal">"Uzaklık," dedim bir an kaşıktan kurtularak. "Ve sevgi. Uzaklıktan dolayı sertleşecek bir yer varsa, o kalp değildir."</p>

  <p class="normal">Kaşığı ağzıma tıkarken, "Saygın evli bir kadın için ne kadar terbiyesiz bir konuşma," dedi Jamie azarlayarak. "Ve çok da düşüncesiz."</p>

  <p class="normal">Yutkundum. "Düşüncesiz mi?"</p>

  <p class="normal">"Ben de şu an biraz dayanıklıyım," diye cevap verdi ciddiyetle, bir yandan çorbadan kaşıkla alıyordu. "Karşıma geçmiş saçların açık ve kiraz gibi olmuş göğüs uçlarını gözüme sokar halde oturuyorsun."</p>

  <p class="normal">Gayri ihtiyari aşağıya bir göz attım ve kaşık burnuma çarptı. Jamie dilini şaklattı ve bir örtü alıp bununla hemen göğsümü örttü. Kombinezonum neredeyse şeffaftı ve kuruyken bile içimi gösteriyordu.</p>

  <p class="normal">"Sanki onları daha önce hiç görmedin," dedim gülerek. Örtüyü aşağıya indirdi ve kaşlarını kaldırdı.</p>

  <p class="normal">"Sütten kesildiğim günden beri her gün su içiyorum," dedi. "Ama bu susamadığım anlamına gelmiyor." Kaşığı aldı. "Biraz daha içer misin?"</p>

  <p class="normal">"Hayır, teşekkürler," dedim. "Ben senin şu dayanıklılığını öğrenmek istiyorum."</p>

  <p class="normal">"Hayır, öğrenemeyeceksin. Hastasın."</p>

  <p class="normal">"Kendimi çok iyi hissediyorum," diye onu rahatlattım. "Bir bakabilir miyim?" Üzerinde denizcilerin giydiği şalvar pantolonlardan vardı ve içine üç ya da dört ölü kefal saklanabilirdi.</p>

  <p class="normal">"Hayır," dedi şaşırmış gibi bakarken. "Birisi içeri girebilir. Ve senin bakmanın da ona yardımcı olacağını sanmıyorum."</p>

  <p class="normal">"Ben ona bakana kadar bunu söyleyemezsin, değil mi?" dedim. "Ayrıca, kapıyı da sürgüleyebilirsin."</p>

  <p class="normal">"Kapıyı sürgülemek mi? Ne yapacağımı sanıyorsun? Yaralı, ateşler içinde ve aynı zamanda sarhoş bir kadından yararlanacak bir adama mı benziyorum?" diye sordu. Ama yine de ayağa kalktı.</p>

  <p class="normal">"Ben sarhoş değilim," dedim kızarak. "Kaplumbağa çorbasından sarhoş olunmaz!" Yine de midemde büyüyen sıcaklığın aşağılara inip, kasıklarımın arasına yerleştiğini hissedebiliyordum ve hafif baş dönmemin ateşten olmadığının farkındaydım.</p>

  <p class="normal">"Eğer Aloysius O'Shaugnessy Murphy tarafından yapılan kaplumbağa çorbasını içersen olursun," dedi. "Hatta kokusundan bile, en azından bir şişe şeriyi tencerenin içine boşalttı. Ahh, şu içki düşkünü İrlandalılar."</p>

  <p class="normal">"Olsun, ben yine de sarhoş değilim." Elimden geldiğince yastıklardan doğrulmaya çalıştım. "Bir keresinde bana ayakta durabilirsen sarhoş değilsindir demiştin."</p>

  <p class="normal">"Ayağa kalkmıyorsun," dedi.</p>

  <p class="normal">"Ancak sen ayaktasın. Ve ben de yapabileceğimi biliyorum. Konuyu değiştirmeye kalkma. Burada senin dayanıklılığından bahsediyoruz."</p>

  <p class="normal">"Hemen bu konuşmayı kesiyorsun çünkü–" Sol elimle sıkıca onun organını yakaladığımda küçük bir çığlık attı.</p>

  <p class="normal">"Sakarım, öyle mi?" dedim büyük bir memnuniyetle. "Ahh, Tanrım, bir sorunun yok, değil mi?"</p>

  <p class="normal">Çılgınca kapıya göz atarken, "Beni bırakacak mısın?" dedi dişlerinin arasından. "Her an biri gelebilir!"</p>

  <p class="normal">"Sana kapıyı sürgüle demiştim," dedim onu bırakmayarak. Ölü bir kefale göre elimdeki oldukça canlıydı.</p>

  <p class="normal">Gözlerini kısmış bana bakarken burnundan soludu.</p>

  <p class="normal">"Hasta bir kadına zor kullanamam," dedi dişlerinin arasından, "ama hasta olan bir insana göre oldukça sağlam bir tutuşun var, Sassenach. Eğer sen–"</p>

  <p class="normal">"Sana iyi hissettiğimi söylemiştim," diye lafını kestim, "fakat seninle bir anlaşma yapacağım; sen kapıyı sürgüle ben de sana sarhoş olmadığımı göstereyim." İnancımı göstermek için istemeyerek de olsa onu serbest bıraktım. Sıktığım organını dalgın bir halde ovalarken dik dik bana bakıyordu. Sonra kızıl kaşlarından birini kaldırdı, döndü ve kapıyı sürgüledi.</p>

  <p class="normal">Arkasını döndüğü sırada ben de yataktan kalktım ve yatağa dayanarak dik durdum, hafiften titriyordum ama bu önemli değildi.</p>

  <p class="normal">"Bu işe yaramaz, Sassenach," dedi başını iki yana sallayarak. Biraz üzgün görünüyordu. "Bu gece dalga bu kadar şiddetliyken asla ayakta duramayız. Ve seninle yatmak bir yana şu yatağa sığamadığımı sen de biliyorsun."</p>

  <p class="normal">Ayaklarımın altındaki tahtaların hafiften titrediğini hissedebiliyordum ve Jamie'nin haklı olduğunu da biliyordum. En azından o deniz tutması hastalığını düşünemeyecek kadar dalgındı.</p>

  <p class="normal">"Ama zemin var," diye önerdim umutla.</p>

  <p class="normal">Yere baktı ve kaşlarını çattı. "Evet, var. Fakat yılanlar gibi davranmak zorunda kalırdık, Sassenach. Birbirimize sarılırken masanın bacaklarına dolanırız."</p>

  <p class="normal">"Önemli değil."</p>

  <p class="normal">"Hayır," dedi başını sallayarak, "bu kolunu acıtır." Parmağıyla alt dudağını ovaladı, düşünüyordu. Gözleri bedenimde dolandı, kalçalarıma bakıyordu sonra gözlerini çevirdi ve yeniden odaklandı. Bu kombinezonun tahmin ettiğimden daha da şeffaf olduğunu düşünmeye başladım.</p>

  <p class="normal">Duruma el atmam gerektiğini düşünerek, yatağa dayanmayı bıraktım ve ona ulaşmak için sallanarak iki adım atmaya çalıştım. Geminin yana yatmasıyla kendimi Jamie'nin kollarının arasında buldum ve belimden sıkıca tutarken zorlukla dengede durmaya çalıştı.</p>

  <p class="normal">"Tanrım!" dedi, sendeledi ve eğilip beni öptü.</p>

  <p class="normal">Bu çok şaşırtıcıydı. Beni saran sıcaklığına alışkındım ama şimdi dokunulamayacak kadar sıcak olan ben ve soğuk olanda oydu. Bu yenilik benim hoşuma gittiği kadar onun da hoşuna gitmişti.</p>

  <p class="normal">Hafiften başım dönüyordu ama bunu düşünmeyerek boynunun yan tarafını dişledim, yüzümden yayılan sıcaklığın onun boğazını titrettiğini hissedebiliyordum.</p>

  <p class="normal">"Tanrım, kor gibi sıcaksın!" Elleri daha aşağıya kaydı ve beni kendine bastırdı.</p>

  <p class="normal">"Dayanıklı, ha?" dedim, kendimi biraz uzaklaştırarak. "Çıkar şunları." Aşağıya kaydım ve onun önünde diz çökerek oturdum, pantolonunun bağcıklarını arıyordum. Jamie hızla bağcıkları çözdü ve pantolonu balon gibi puflayarak aşağıya indi.</p>

  <p class="normal">Onun gömleğini çıkarmasını beklemedim; gömleğini biraz yukarıya kaldırdım ve onu aldım. Jamie boğuk bir ses çıkardı ve ellerini başıma uzattı, sanki beni durdurmak istiyor gibiydi ama buna gücü yetmedi.</p>

  <p class="normal">"Ahh, Tanrım!" dedi. Saçlarımdaki elleri sertleşti ama beni uzaklaştırmaya çalışmadı. "Cehennemde sevişmek böyle olmalı," diye fısıldadı. "Ateşli bir şeytanla."</p>

  <p class="normal">Bir kahkaha attım, gerçi bu şartlar altında biraz zordu. Nefesim kesilmişti, bu yüzden bir müddet kendimi geriye çektim.</p>

  <p class="normal">"Dişi şeytanın yaptığı gibi bir şey mi?"</p>

  <p class="normal">"Evet, bir an bile bundan şüphe etmedim," dedi. Elleri hâlâ saçlarımdaydı, devam etmemi istiyordu.</p>

  <p class="normal">Birden kapı çaldı ve Jamie olduğu yerde kaldı. Aslında kapı sürgülü olduğu için rahat olmam gerekirdi ama değildim.</p>

  <p class="normal">"Evet? Kim o?" dedi, bu durumdaki bir adam için oldukça sakin bir sesle sormuştu.</p>

  <p class="normal">"Fraser?" Kapının diğer tarafından Lawrence Stern'in sesi geliyordu. "Fransız, zencinin uyuduğunu söyledi. Kendisi de şimdi yatmaya gidebilir mi?"</p>

  <p class="normal">"Hayır," dedi Jamie kısaca. "Ona olduğu yerde kalmasını söyle. Ben birazdan gelir onun nöbetini devralırım."</p>

  <p class="normal">"Ahh." Stern'in sesi tereddütlü gibiydi. "Tamam ama onun... eşi... çocuğun hemen aşağıya inmesini istiyor."</p>

  <p class="normal">Jamie derin bir iç çekti.</p>

  <p class="normal">"Ona de ki," dedi, sesinden zorlandığı belli oluyordu, "Fergus birazdan orada... olacak."</p>

  <p class="normal">"Söylerim." Stern Marsali'nin bu haberi nasıl karşılayacağı hakkında şüpheleri varmış gibi konuşmuştu ancak sonra sesi berraklaştı. "Ahh... Bayan Fraser'da bir gelişme var mı?"</p>

  <p class="normal">"Oldukça," dedi Jamie.</p>

  <p class="normal">"Kaplumbağa çorbasını sevdi mi?"</p>

  <p class="normal">"Evet. Teşekkür ederim." Başımın üstündeki elleri titriyordu.</p>

  <p class="normal">"Ona deniz kabuğu ayırdığımı söylediniz mi? Güzel bir şahin gagalı kaplumbağaydı, çok harika bir hayvandı."</p>

  <p class="normal">"Evet. Evet, söyledim." Duyulabilir bir soluklanmayla Jamie kendini geriye çekti ve beni ayağa kaldırmak için aşağıya eğildi.</p>

  <p class="normal">"İyi geceler, Bay Stern!" diye seslendi. Beni yatağa doğru götürüyordu; altımızdaki zemin hareket ederken masa ve sandalyelere çarpmamak için mücadele ediyorduk.</p>

  <p class="normal">"Ahh." Lawrence biraz hayal kırıklığına uğramış gibi konuşuyordu. "Sanırım Bayan Fraser uyuyor?"</p>

  <p class="normal">"Gül de boğazını sıkayım," diye fısıldadı kulağıma Jamie. "Evet, Bay Stern," diye seslendi. "İyi dileklerinizi ona yarın sabah iletirim, olur mu?"</p>

  <p class="normal">"Onun dinlenmesi gerektiğini düşünüyorum. Bu gece deniz çok sert görünüyor."</p>

  <p class="normal">"Fark... ettim, Bay Stern." Yatağın kenarına dizlerimin üzerinde durmamı sağlayıp, arkama geçip diz çöktü ve eteğimi yukarıya sıyırmaya başladı. Açık camdan gelen soğuk esinti çıplak kalçalarıma çarpıp titrememe neden oldu.</p>

  <p class="normal">"Siz ya da Bayan Fraser bundan rahatsız olursanız ben de çok etkili bir ilaç var; misk otu, yarasa gübresi ve mangrov meyvesi karışımından elde ettim. İstemeniz yeterli, biliyorsunuz."</p>

  <p class="normal">Jamie bir müddet buna cevap vermedi.</p>

  <p class="normal">"Ahh, Tanrım!" diye fısıldadı. Ben de yorganları ısırıyordum.</p>

  <p class="normal">"Bay Fraser!"</p>

  <p class="normal">"Teşekkürler dedim!" diye cevap verdi Jamie, sesini yükselterek.</p>

  <p class="normal">"O zaman size iyi geceler diliyorum."</p>

  <p class="normal">Jamie uzun bir titremeyle nefes verdi. Bu bir inleme değildi.</p>

  <p class="normal">"Bay Fraser?"</p>

  <p class="normal">"İyi geceler, Bay Stern!" diye bağırdı Jamie.</p>

  <p class="normal">"Ah! Eee... iyi geceler."</p>

  <p class="normal">Stern'in ayak sesleri koridorda azaldı ve gemiye çarpan dalga seslerinin arasında kayboldu. Ben de yorganı ısırmayı bıraktım.</p>

  <p class="normal">"Ahh... Tanrım!"</p>

  <p class="normal">Sıcak tenimdeki Jamie'nin elleri büyük, sert ve soğuktu.</p>

  <p class="normal">"Gördüğüm en yuvarlak popoya sahipsin!"</p>

  <p class="normal"><span class="ideitalik">Artemis</span>'in sallanması onun çabalarına da hoş olmayan bir şekilde yardım edince, ben de yüksek sesle bağırmak zorunda kaldım.</p>

  <p class="normal">"Şşşt!" Bir eliyle ağzımı kapadı ve üzerime eğildi böylece üzerimde yatabiliyordu. Dalgalanan gömleği beni sarıyor, ağırlığı beni yatakta tutuyordu. Ateşten deliye dönen tenim en hassas dokunuşlara bile duyarlıydı ve ben kollarının arasında titriyordum. Jamie içimde hareket ederken içimdeki ateş de dışarıya çıkıyordu.</p>

  <p class="normal">Sonra elleri göğüslerimi sardı, son sınırlarımı da kaybettim ve erimeye başladım. En küçük mantıklı düşünce bile bu duygular karmaşasında yok olup gitti. Ateşim tatmin olmuş arzunun damlalarında sönerken altımdaki kırışmış örtülerin sıcaklığı, serin deniz rüzgârı ve etrafımızı saran haşin denizin dalgaları, Jamie'nin sıcak nefesinin ensemdeki dokunuşları, karıncalanma hepsi yok olup gitmişti.</p>

  <p class="normal">Jamie sırtımda öylece durdu. Sıcak ve rahatlatıcıydı. Bir müddet sonra nefesi normale döndü ve üzerimden kalktı. İnce kombinezonum ıslaktı ve rüzgâr tenime çarptığında titrememe neden oldu.</p>

  <p class="normal">Jamie çabuk bir hareketle camı kapadı, sonra eğildi ve beni bir bebek gibi kaldırdı. Yatağıma yatırıp üzerime yorganı çekti.</p>

  <p class="normal">"Kolun nasıl?" diye sordu.</p>

  <p class="normal">"Ne kolu?" diye mırıldandım uykulu bir halde. Kendimi eritilmiş ve bir kalıba dökülmüş gibi hissediyordum.</p>

  <p class="normal">"Güzel," dedi, sesine keyif hâkimdi. "Ayağa kalkabilir misin?"</p>

  <p class="normal">"Çin'deki bütün çaylar için bile hayır."</p>

  <p class="normal">"Murphy'ye çorbayı sevdiğini söyleyeceğim." Eli bir müddet soğuk alnımda kaldı, hafif bir dokunuşla yanağımın kıvrımlarında dolaştı ve sonra kayboldu. Jamie'nin gittiğini duymadım.</p>
</body>
</html>
