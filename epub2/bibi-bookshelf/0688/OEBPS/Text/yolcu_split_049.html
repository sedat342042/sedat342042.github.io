<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h1baslik1" id="calibre_toc_49"><br class="chapter" />
  <span class="ideitalik">39<br class="chapter" />
  <br class="chapter" />
  Kayıp ve Rüzgârın Üzdüğü</span></h2>

  <p class="normal"> </p>

  <p class="normal">İskoçya'nın bu kısmında, Lallybroch'un yakınındaki Kuzey Yorkshire'dakine benzer vadi ve göl yoktu. Burada ağaç da yoktu, sadece alçak gökyüzüne dokunan ve birden sis perdesiyle kaybolan süpürge otlarının dağıldığı uzun yarık kayalar vardı.</p>

  <p class="normal">Deniz kıyısına yaklaştıkça sis daha çok artmıştı, ikindiden önce her yer sisle kaplıydı. Sabahın miskinliği uzun sürmüş gibiydi öyle ki günün ortasında sadece iki saat açık bir havada ata binebilmiştik. Gidiş oldukça yavaştı ama hiçbirimiz bu durumu o kadar önemsemiyorduk – elbette heyecanlanan, gitmek için sabırsızlanan Genç Ian hariç.</p>

  <p class="normal">"Ayı balıklarının adası kıyıdan ne kadar uzaklıkta?" diye sordu Jamie'ye onuncu kez.</p>

  <p class="normal">"Çeyrek mil kadar, öyle hesapladım," diye cevap verdi Jamie.</p>

  <p class="normal">"Bu mesafeyi yüzebilirim," diye tekrarladı Genç Ian onuncu kez. Elleri dizginlere sıkıca yapıştı ve çocuğun çenesi kararlılıkla sertleşti.</p>

  <p class="normal">"Evet, yapabileceğini biliyorum," diye güvence verdi Jamie ona sabırlı bir şekilde. Bana bir göz attığında dudaklarının köşesine gizlenmiş bir gülümseme vardı. "Buna ihtiyacın da yok, adaya doğru yüz zaten sonra akıntı seni taşıyacaktır."</p>

  <p class="normal">Çocuk başını 'tamam' anlamında salladı ve sessizliğe gömüldü fakat gözleri beklentiyle parlıyordu.</p>

  <p class="normal">Koyun üzerindeki burun sisle kaplı ve tenhaydı. Seslerimiz sisin içinde yankılanıyordu ve bu yüzden konuşmayı kestik. Uzaktan aşağıdan gelen fok balıklarının seslerini duyabiliyordum. Ses yankılanıyor ve dalgaların vurma sesine karışıyordu, öyle ki bazen denizciler denizin gürültüsünden diğer arkadaşına bağırıyormuş gibi geliyordu.</p>

  <p class="normal">Jamie Ellen'ın kulesinin kaya bacasını Genç Ian'a gösterdi ve eyerinden halatını alıp giriş için burundaki kırık kayaya doğru gitti.</p>

  <p class="normal">"Aşağıya gidene kadar gömleğini çıkarma," diye tembihliyordu delikanlıyı, dalgaların sesinden duyulmak için bağırıyordu. "Yoksa kaya senin sırtını parçalar."</p>

  <p class="normal">Ian anlamışçasına başını salladı. Halat sıkıca beline sarıldığında buna sinirim bozulmuşçasına güldüm, sonra sıkıntılı bir şekilde iki adım attı ve gitti. Jamie halatın diğer ucunu kendi beline sardı, çocuk aşağıya inerken sağlam eliyle dikkatlice halatı arkasından indiriyordu.</p>

  <p class="normal">Ellerimin ve dizlerimin üzerinde emekleyerek, aşağıdaki yarım ay şeklinde görünen kumsala bakabileceğim kayalığın kenarına tırmanmak için seyrek çimenlerin ve çakılların arasından yürümeye başladım.</p>

  <p class="normal">Çok uzun sürmüş gibi gelmişti ama nihayetinde bacanın altından çıkan Ian'ı gördüm, küçük bir karınca gibi görünüyordu. Halatı belinden çözdü, etrafa bakındı ve kayalığın tepesinde bizi gördüğünde heyecanlı bir şekilde el salladı. Ben de ona el salladım ama Jamie sadece bıyık altından mırıldandı, "Tamam, artık devam et."</p>

  <p class="normal">Çocuk pantolonunu sıyırıp kayaların aşağısından suya atlarken, Jamie'nin yanımda gerildiğini hissedebiliyordum. Küçük figür gri-mavi dalgaların arasına aceleyle daldığında, Jamie irkilmişti.</p>

  <p class="normal">"Brrr!" dedim, izlerken. "Su dondurucu olmalı!"</p>

  <p class="normal">"Öyle," dedi Jamie. "Ian haklıydı, yüzmek için yılın en hırçın zamanı."</p>

  <p class="normal">Yüzü solgun ve gergindi. Uzun yolculuğun ve halatın verdiği yorgunluğa rağmen, bu gerginliğinin sebebinin yaralı kolunun rahatsızlığından kaynaklandığını sanmıyordum. Jamie, Ian aşağıya inerken cesaret verici şekilde rahat davranmıştı fakat şimdi, endişesini saklamak için bir çaba göstermiyordu. Gerçek şuydu; eğer ters giden bir şeyler olursa Ian'a ulaşmamız için ikimizin de yapabileceği bir şey yoktu.</p>

  <p class="normal">"Belki sisin kalkmasını beklemeliydik," dedim, böyle düşündüğümden daha çok onun dikkatini dağıtmak istiyordum.</p>

  <p class="normal">"Eğer gelecek Paskalya'ya kadar zamanım olsaydı, bekleyebilirdik," dedi alayla. "Ancak sana şunu söyleyeyim, o zaman adayı şimdikinden daha iyi görebilirdim," diye ekledi, aşağıda kasvetli dönen suya gözlerini kısarak bakıyordu.</p>

  <p class="normal">Sis boydan boya üç adayı da sararken, kayalığın tepesinden adalar sadece aralıklı olarak görülüyordu. Ian kıyıdan ayrıldığında, ilk yirmi metre nokta gibi görünen başının bir batıp bir çıktığını görebiliyordum ama şimdi sislerin arasında tamamen kaybolmuştu.</p>

  <p class="normal">"İyi olduğunu düşünüyor musun?" Yukarı tırmanmaya çalışırken Jamie bana yardım etti. Parmaklarımın altındaki ceketi nemli ve sertti.</p>

  <p class="normal">"Evet, yapacak. O iyi bir yüzücü ve bir kez akıntıya kapıldı mı yüzmek de çok zor olmayacak." Ama yine de sisin içine gözlerini kısarak bakıyordu, sanki biraz çabayla sis perdesini delip görebilecekti.</p>

  <p class="normal">Jamie'nin tavsiyesi üzerine Genç Ian, akıntı başladığında tam zamanında aşağıya inmişti. Böylece akıntıdan mümkün olduğu kadar yararlanabilecekti. Kenardan aşağıya bakarken bir gemi enkazının yüzdüğünü görebiliyordum, kıyı şeridi boyunca yarıya kadar karaya oturmuştu.</p>

  <p class="normal">"Belki gelmesi iki saati bulacak," diye cevap verdi Jamie benim sorulmamış soruma. Sisle kaplı koydan bana döndü. "Lanet olsun, kolum tutsun ya da tutmasın keşke ben kendim gitseydim."</p>

  <p class="normal">"Genç Ian ve Michael bunu yaptılar," diye hatırlattım ona. Üzgün bir şekilde gülümsedi.</p>

  <p class="normal">"Ahh, evet. Ian daha iyi yapacak. Sadece tehlikeli olanı yapmak, başka biri yaparken bekleyip onun için endişelenmekten daha kolay."</p>

  <p class="normal">"Ha," dedim. "O zaman şimdi seninle evli olmanın nasıl bir şey olduğunu da anladın."</p>

  <p class="normal">Kahkaha attı.</p>

  <p class="normal">"Ahh evet, sanırım. Ama yine de Genç Ian'ı macerasından alıkoymak ayıp olurdu. Hadi gel; rüzgârdan çekilelim."</p>

  <p class="normal">Biraz içeriye doğru yürüdük, kayalığın parçalanmış kenarından uzaklaşmıştık ve korunmak için atların bedenlerini kullanarak beklemek için aşağıya oturduk. Kaba tüylü Kuzey İskoçya midillileri nahoş havada sadece öylece duruyorlardı, başları aşağıda ve kuyrukları rüzgâra doğru dönüp duruyordu.</p>

  <p class="normal">Rüzgâr rahat bir sohbet için oldukça fazlaydı. Sadece sessizce oturduk. Atlar gibi yan yana duruyorduk, sırtımızı rüzgârlı sahile vermiştik.</p>

  <p class="normal">"Bu ne?" diyerek başını kaldırdı Jamie, dinliyordu.</p>

  <p class="normal">"Ne?"</p>

  <p class="normal">"Sanki birinin bağırdığını duydum."</p>

  <p class="normal">"Sanırım fok balıkları," dedim ama kelimeler ağzımdan çıkmadan önce Jamie ayağa kalkmış ve kayalığın kenarına doğru gitmişti.</p>

  <p class="normal">Koy hâlâ sisle kaplıydı ancak rüzgâr fok balıklarının adasındakini dağıtmıştı. Bir dakikalığına bile olsa her şey göründü. Ama üzerinde fok balıkları yoktu.</p>

  <p class="normal">Küçük bir kayık adanın bir kenarındaki meyilli bir kayaya çekilmişti. Ama bu bir balıkçı kayığı değildi; daha uzundu ve meşe ağaçlarından yapılmış geminin ön tarafına benziyordu.</p>

  <p class="normal">Bakarken adanın ortasında bir adam belirdi. Bir kolunun altında Jamie'nin tarif ettiği kutunun büyüklüğünde ve şeklinde bir şey taşıyordu. Bu eşyayı inceleyecek kadar vaktim olmadı, çünkü ikinci bir adam adanın uzağındaki yokuştan çıktı ve ortaya geldi.</p>

  <p class="normal">Bu adam da Genç Ian'ı taşıyordu. Çocuğun yarı çıplak bedeni dikkatsizce omzunun üzerinden sallanıyordu. Başı aşağıdaydı, kolları öylece sallanıyordu ki çocuğun bilincinin yerinde olmadığı ya da öldüğü açıktı.</p>

  <p class="normal">"Ian!" Bir daha bağırmadan önce Jamie'nin eli ağzımı kapadı.</p>

  <p class="normal">"Şişşt!" Görünmemem için beni dizlerimin üzerine çökmeye zorladı. İkinci adam Ian'ı dikkatsizce kayığa koyup suya inmek için küpeşteyi tutarken çaresizce izledik. Onlar kaçmayı başarmadan önce bacadan aşağıya inip adaya yüzmenin bir yolu yoktu. Fakat nereye kaçıyorlardı?</p>

  <p class="normal">"Nereden gelmişler?" diye sordum nefes nefese. Aşağıdaki koyda, sis ve akıntıyla yana doğru yatan yosun yatağının dışında hiçbir şey hareket etmiyordu.</p>

  <p class="normal">"Bir gemi. Bir gemi kayığı." Jamie kısık, kalpten bir sesle Gaelce bir şey daha söyledi ve sonra gitti. Arkamı döndüğümde Jamie'nin atlardan birine atlayıp başını diğer tarafa döndürdüğünü gördüm. Sonra koyun uzağına, süpürge otlarıyla kaplı burnunun karşı tarafına gitti.</p>

  <p class="normal">Ben de aceleyle ata atladım ve Jamie'yi takip ettim, Ian'ın atının yüksek sesli itiraz kişnemesi kulaklarımda çınlıyordu.</p>

  <p class="normal">Burnun okyanus tarafı çeyrek milden daha azdı ama oraya ulaşmak sonsuza kadar sürecekmiş gibi görünüyordu. Önde giden Jamie'yi gördüm, saçları rüzgârda uçuşuyordu ve onun ötesinde de kıyıda bir gemi vardı.</p>

  <p class="normal">Zemin kayaların ufalanmasıyla kırılıyor, aşağıya okyanusa düşüyordu. Koyun kayalıkları gibi dik değildi ancak bir atla aşağıya inemeyecek kadar sertti. Ben dizginlere ulaştığımda, Jamie atından indi ve moloz yığınlarından aşağıya suya doğru inmeye başladı.</p>

  <p class="normal">Sol tarafta adadan gelen uzun kayığı gördüm, burnun kıvrımından çıkıyordu. Gemideki biri onlar için gözcülük yapıyor olmalıydı. Gemi tarafından belirsiz bir bağrış duydum ve küçük figürlerin birden halatların olduğu yere çıktıklarını gördüm.</p>

  <p class="normal">Bunlardan biri bizi de görmüş olmalıydı, çünkü gemide birden kargaşa oldu, başlarını küpeştelerden çıkarıp daha çok bağırmaya başlamışlardı. Etrafı geniş siyah şerit çekilmiş mavi bir gemiydi. Bu şerit kısımlarına lombarlar yerleştirilmişti ve ben gemiyi izlerken ön taraftaki bir tanesi açıldı ve silahın yuvarlak siyah gözü ortaya çıktı.</p>

  <p class="normal">"Jamie!" diye bağırdım, elimden geldiğince yüksek sesle. İşaret ettiğim yere ayakların ucundaki kayalıklardan baktı ve silah ateşlendiğinde kendini yere atmak için acele etti.</p>

  <p class="normal">Atış çok yüksek sesle olmamıştı ama ben de içgüdüsel olarak eğildiğimde, başımın tepesinden ıslık gibi bir ses geçip gitmişti. Etrafımdaki kayaların birkaçı parçalarını etrafa saçarak patladı ve fark ettim ki burnun tepesinde duran atlar ve ben, aşağıda olan Jamie'den daha çok görünüyorduk.</p>

  <p class="normal">Benden önce gerçeği fark eden atlar, toz bulutu çökmeden önce bağlı arkadaşının olduğu yere gitmek için yola koyulmuşlardı. Kendimi burnun kenarına attım, kum üzerinden birkaç metre süründüm ve kayaların içindeki derin aralığa sığındım.</p>

  <p class="normal">Kafamın üzerinde bir yerlerde başka bir patlama daha oldu ve iyice kayanın içine sindim. Gemidekilerin son atışlarının etkisinden memnun oldukları açıktı, çünkü bununla birlikte ortalık sessizleşmişti.</p>

  <p class="normal">Kalbim göğsümden fırlayacak gibi atıyordu. Yüzümün çevresi olduğu gibi gri tozla kaplanmıştı, öksürmek karşı konulamazdı. Omzumun üzerinden bakmaya cesaret ettim ve geminin uzun kayığı yukarı kaldırdığını tam zamanında gördüm. Ian'dan ve onu esir alan iki kişiden iz yoktu.</p>

  <p class="normal">Gemiyi izlerken lombar sessizce kapandı ve çapayı tutan halat etrafa sular saçarak yukarı çekildi. Gemi yavaşça döndü, rüzgârı arıyordu. Hava hafifti ve yelkenler zar zor açıldı fakat bu kadarı bile yetmişti. İlk başta yavaş sonra hızlı bir şekilde gemi açık denize doğru hareket etti. Jamie kök saldığım yere ulaştığında, ufukta görünen kalın bulut kütlesinin içinde kaybolmuştu.</p>

  <p class="normal">"Tanrım," yanıma geldiğinde tek söyleyebildiği buydu ve bir anlığına bana sarıldı. "Tanrım."</p>

  <p class="normal">Sonra beni bıraktı ve denize bakmak için arkasını döndü. Havada süzülen birkaç sisin dışında hiçbir şey görünmüyordu. Bütün dünya sessizliğe bürünmüştü; deniz ve yelkovan kuşlarının sıradan bağrışları top ateşiyle susmuştu.</p>

  <p class="normal">Ayağımın yanındaki kaya, açık gri yeni bir yeri gösteriyordu; açılan ateşin kayada açtığı geniş yer. Saklandığım yarığın yaklaşık bir metre üzeriydi.</p>

  <p class="normal">"Ne yapacağız?" Kendimi uyuşmuş hissediyordum, hem öğleden sonranın verdiği şoktan hem de olanların büyüklüğünden kaynaklanıyordu bu. Neredeyse bir saat içinde olanlara inanmak imkânsızdı, Ian gözümüzün önünde tamamen kaybolmuş sanki yer yarılmış içine girmişti. Sis tabakası iyice kalınlaşmış ve içinden geçilmez bir hale gelmişti. Önümüzdeki sahil neredeyse görünmüyordu, yeraltı ile yeryüzü arasına çekilen perde gibi geçilmez bir engeldi.</p>

  <p class="normal">Gördüklerim aklımda tazeliğini koruyordu; fok balıkların adasından sisin çekilişi, birden kayığın belirmesi, kayaların üzerindeki iki adam, Ian'ın leylek gibi bedeni, sis gibi bembeyaz olmuş teni, oyuncak gibi cılız kol ve bacaklarının sallanışı. Korkunç olayı aydınlığa kovuşturan her şeyi hatırlıyordum. Bütün detaylar gözlerimin önündeydi. Tekrar, tekrar canlanıyorlardı. Her zaman yarı bilinçli olan ben, bu sefer onları iyice tarif edebilecektim.</p>

  <p class="normal">Jamie'nin yüzü kaskatı kesilmişti, burnundan ağzına kadar derin bir kırışık oluşmuştu.</p>

  <p class="normal">"Bilmiyorum," dedi. "Lanet olsun, ne yapacağımı bilmiyorum!" Birden elleri iki yanında yumruk haline geldi. Gözlerini kapatıp ağır ağır nefes aldı.</p>

  <p class="normal">Bu kabullenişle daha çok korktuğumu hissettim. Kısa süre de olsa Jamie'nin her zaman arkasında olmuştum, en kötü durumlarda bile onun her zaman ne yapacağını bilmesine alışkındım. Bu itiraf ise olanlardan daha çok üzücü gibi görünüyordu.</p>

  <p class="normal">Çaresizlik hissi birden sis perdesi gibi beni sardı. Bütün sinirlerim bir şey yapmam için bana bağırıyordu. Ama ne?</p>

  <p class="normal">Jamie'nin kol manşetinden kan sızdığını gördüm; kayalara tırmanırken elini yaralamıştı. Bu yardım edebileceğim bir şeydi ve küçük de olsa yapabileceğim bir şey olduğu için içimden şükretmek geldi.</p>

  <p class="normal">"Elini kesmişsin," dedim. Yaralı eline dokundum. "Bakmama izin ver; elini sarayım."</p>

  <p class="normal">"Hayır," dedi. Arkasını döndü, yüzü gergindi, hâlâ çaresizce sisin içine bakıyordu. Ona uzandığım zaman birden geriye doğru çekildi.</p>

  <p class="normal">"Hayır dedim! Bırak böyle kalsın!"</p>

  <p class="normal">Zorla yutkundum ve pelerinimin altından kollarımı kendime doladım. Burunda az da olsa rüzgâr vardı ama soğuktu ve nemliydi.</p>

  <p class="normal">Jamie elini dikkatsizce ceketinin önüne sildi, kırmızı bir leke kalmıştı. Hâlâ denize, geminin gözden kaybolduğu noktaya bakıyordu. Gözlerini kapadı ve dudaklarını sıkıca birbirine bastırdı. Sonra gözlerini açıp benden özür diler gibi küçük bir hareket yaptı ve burna doğru yürüdü.</p>

  <p class="normal">"Sanırım atları yakalamalıyız," dedi sessizce. "Hadi gel."</p>

  <p class="normal">Seyrek çimlere doğru yürüdük ve konuşmadan kayalıklara geldik. Şoktan ve üzüntüden sessizleşmiştim. Atları görebiliyordum, uzakta küçük çizgiler gibi görünüyorlardı, bağlı arkadaşıyla birlikte birbirlerine yanaşmışlardı. Burundan diğer kıyıya gitmek saatler sürmüş gibiydi; geri dönmek daha uzun geliyordu.</p>

  <p class="normal">"Onun öldüğünü sanmıyorum," dedim uzun bir sessizlikten sonra.</p>

  <p class="normal">Belirsizce bir elimi Jamie'nin koluna koydum, onu rahatlatmak istiyordum ama ona bir sopayla vursam bile bunun farkında olmayacaktı. Başı önde yavaşça yürüyordu.</p>

  <p class="normal">"Hayır," dedi, onun zorlukla yutkunduğunu gördüm. "Hayır, ölmedi yoksa onu almazlardı."</p>

  <p class="normal">"Onu gemiye aldılar mı?" diye sordum. "Onları gördün mü?" Eğer konuşursa onun için daha iyi olacağını düşünüyordum.</p>

  <p class="normal">Başıyla onayladı. "Evet, onu gemiye aldılar ve bunu çok net gördüm. Az da olsa bu bir umut sanırım," diye mırıldandı, sanki kendi kendine konuşuyordu. "Eğer ilk seferde başından vurmadılarsa daha sonra da yapmayacaklardır." Birden benim orada olduğumu hatırladı, döndü ve bana baktı, gözleri yüzümü inceliyordu.</p>

  <p class="normal">"Sen iyi misin, Sassenach?"</p>

  <p class="normal">Birkaç sıyrığım vardı, üstüm başım kir içindeydi ve dizlerim korkudan titriyordu ama genel olarak iyiydim.</p>

  <p class="normal">"İyiyim." Elimi yeniden koluna koydum. Bu sefer kalmasına izin verdi.</p>

  <p class="normal">"Bu iyi," dedi bir müddet sonra sessizce. Elimi dirseğinin kıvrımına yerleştirdi ve yürümeye devam ettik.</p>

  <p class="normal">"Onların kim olduğu hakkında bir fikrin var mı?" Arkamızda kalan dalga seslerini bastırmak için sesimi yükselttim. Elimden geldiğince onun konuşmasını sağlamak istiyordum.</p>

  <p class="normal">Kaşlarını çatarak başını iki yana salladı. Konuşma çabası şokun etkisinden yavaşça da olsa kurtulmaya başladığını gösteriyordu.</p>

  <p class="normal">"Denizcilerden bir tanesinin kayıktaki adamlara bağırdığını ve Fransızca konuştuğunu duydum. Ama bu hiçbir şey kanıtlamaz, denizciler her yerden geliyorlar. Yine de bunun bir ticaret gemisi olmadığını anlayacak kadar gemiyi gördüm, hem bir İngiliz gemisine de benzemiyordu," diye ekledi, "ama nedenini söyleyemem. Yelkenlerin tarzı hileli olabilir, belki."</p>

  <p class="normal">"Etrafı siyah şeritli mavi bir gemiydi," dedim. "Silahlar ateşlemeden önce benim de görebildiğim tek şey bu oldu."</p>

  <p class="normal">Bir geminin izini sürmek mümkün olabilir miydi? Bu fikir bana umut vermişti; belki durum düşündüğüm gibi umutsuz değildi. Eğer Ian ölmediyse ve geminin nereye gittiğini bulabilirsek...</p>

  <p class="normal">"Üzerinde bir isim gördün mü?" diye sordum.</p>

  <p class="normal">"Bir isim mi?" Bu fikir karşısında biraz şaşırmış gibi görünüyordu. "Ne, gemide mi?"</p>

  <p class="normal">"Çoğunlukla gemilerin yan tarafında bir isim olmaz mı?" diye sordum.</p>

  <p class="normal">"Hayır, neden?" Gerçekten şaşırmış gibi konuşuyordu.</p>

  <p class="normal">"Elbette kim olduklarını söylemen için!" dedim çileden çıkmışçasına. Ses tonuma şaşırarak gülümsedi.</p>

  <p class="normal">"Evet, şey, ne iş yaptıklarını belli etmemek için kim olduklarını açık etmeyi çok istemeyen birileri diye düşünüyorum," dedi kuru bir şekilde.</p>

  <p class="normal">Birkaç dakika sessiz kaldık, düşünüyorduk. Sonra merakla konuşmaya başladım, "Tamam ama üzerlerinde isim yoksa yasal gemiler diğerlerinden nasıl ayrılıyor?"</p>

  <p class="normal">Tek kaşını kaldırarak bana bir göz attı.</p>

  <p class="normal">"Ben seni başka bir kadından ayırt edebiliyorum," diye dikkat çekti, "ve senin göğsünde adın da yazmıyor."</p>

  <p class="normal">"Bir 'A' harfi olarak değil tabii," dedim ama o boş boş bakınca yeniden konuşmaya başladım, "Yani sen gemilerin yeterince birbirinden farklı olduğunu ve onlardan birkaç tane olabileceğini, bu yüzden onlara bakarak birini diğerinden ayırabileceğini mi söylüyorsun?"</p>

  <p class="normal">"Ben değil," dedi dürüstçe. "Ben birkaç gemi biliyorum; kaptanlarını tanıdığım gemileri ve iş için seyahat etmek zorunda kaldıklarımı ya da posta gemisi gibi yüzlerce kez limanda gördüğüm devamlı gidip gelen birkaç gemiyi. Tabii bir denizci daha iyi bilir."</p>

  <p class="normal">"O zaman Ian'ı alan gemiyi bulmak mümkün mü?"</p>

  <p class="normal">Bana merakla bakarak başını 'evet' anlamında salladı. "Evet, öyle sanıyorum. Jared'a söylemek için yürürken bütün detayları aklıma getirmeye çalıştım. O birçok gemiyi bilir ve birçok gemi kaptanını tanır. Belki üç direkli, yirmi silahlı, önünde asık suratlı bir figür olan ve kemeri geniş mavi bir gemi biliyordur."</p>

  <p class="normal">Kalbim yerinden fırlayacaktı. "O zaman senin bir planın var!"</p>

  <p class="normal">"Buna pek de plan diyemem," dedi. "Sadece yapacak başka bir şey bulamıyorum." Omuz silkti ve bir eliyle yüzünü sildi. Nemden dolayı küçük damlacıklar yürürken üzerimize yapışıyordu, kaşının kırmızı tüylerinde parıldıyor ve gözyaşının ıslaklığı gibi yanaklarını kaplıyordu. İç çekti.</p>

  <p class="normal">"Inverness'tan yolculuk ayarlandı. Yapmayı en uygun gördüğüm şey gitmek; Jared bizi Le Havre'de bekleyecektir. Onu gördüğümüz zaman, mavi geminin adının ne olduğunu ve belki de nereye bağlı olduğunu bulmada bize yardımcı olacaktır. Evet," dedi açıkça, benim sorumu anlayarak, "gemilerin ana limanları var. Bir donanmaya ait değilseler, genelde yolculukları işlenir ve nereye bağlı olduklarını göstermek için liman şeflerine evrak verirler."</p>

  <p class="normal">Ian, Ellen kulesinden aşağıya indiğinden beri kendimi daha iyi hissetmeye başlamıştım.</p>

  <p class="normal">"Eğer korsan ya da hükümetin izniyle çalışan korsan gemisi değilseler elbette," diye ekledi, canlanan sevincimi birden bastıran uyarıcı bir bakış da atmıştı.</p>

  <p class="normal">"Ya öyleyseler?"</p>

  <p class="normal">"O zaman Tanrı bilir ama ben bilemem," dedi kısaca ve atların yanına gidene kadar bir daha konuşmadı.</p>

  <p class="normal">Atlar Ian'ın atını bıraktığımız kulenin yanındaki burunda otlanıyorlardı. Hiçbir şey olmamış gibi davranıyorlardı, sert deniz çimlerini lezzetli bulmuş gibiydiler.</p>

  <p class="normal">"Brüsst!" Jamie onları onaylamamışçasına izliyordu. "Aptal hayvanlar." Halatı aldı ve iki kez çıkıntılı taşa bağladı. Onu tutmam için halatın ucunu bana verdi ve bacadan aşağıya sarkıttı. Ceketini ve ayakkabılarını çıkarıp attı, daha bir şey söylemeden halattan aşağıya indi.</p>

  <p class="normal">Bir müddet sonra yukarıya çıktı, iyice terlemişti, kolunun altında küçük bir yığın vardı. Genç Ian'ın gömleği, ceketi, ayakkabıları, çorapları, bıçağı ve değerli eşyalarını tuttuğu küçük deri bir kese.</p>

  <p class="normal">"Onları Jenny'ye eve götürmeyi düşünüyor musun?" diye sordum. Jenny'nin ne düşüneceğini, söyleyeceğini ya da bu haberler karşısında ne yapacağını hayal etmeye çalıştım. Boşluk hissini, onun hissettiği gibi olmasa da kaybın acısını duyarak hafiften midem bulanmıştı.</p>

  <p class="normal">Jamie'nin yüzü yukarı tırmandığı için kırmızıydı ama benim sözlerimle yanaklarındaki kan çekildi. Elleri yığınların üzerinde kaskatı kesildi.</p>

  <p class="normal">"Ahh, evet," dedi sessizce, sesinde büyük bir acı vardı. "Evet, eve gidip kız kardeşime onun küçük oğlunu kaybettiğimi mi söyleyeyim? Onun benimle gelmesini istemedi ama ben ısrar ettim. Ona göz kulak olacağım dedim. Ve şimdi Ian yaralı belki de öldü ama burada onu hatırlaması için kıyafetleri var!" Çenesi sertleşti ve sarsılarak yutkundu.</p>

  <p class="normal">"Ölmeyi tercih ederim," dedi.</p>

  <p class="normal">Sonra yere diz çöküp kıyafetleri silkeledi, dikkatlice katladı ve üst üste onları koydu. Diğer şeyleri de ceketle sardı ve ayağa kalkıp bohçayı heybesine koydu.</p>

  <p class="normal">İnandırıcı bir şekilde konuşmaya çalışarak, "Ian'ı bulduğumuz zaman, bunlara ihtiyacı olacak diye düşünüyorum," dedim.</p>

  <p class="normal">Jamie bana baktı ama bir müddet sonra başıyla onayladı.</p>

  <p class="normal">"Evet," dedi sessizce. "Umarım olur."</p>

  <p class="normal">Inverness yolculuğuna başlamak için saat geç olmuştu. Güneş batıyordu, toplanan sisten yansıyan mat kırmızı parlaklıktan belli oluyordu. Konuşmadan kamp hazırlıklarına başladık. Heybelerde soğuk yiyecekler vardı ama ikimiz de yemek için iştahsızdık. Onun yerine pelerinlerimize kıvrıldık, battaniyelerimizi üzerimize aldık ve uyumak için Jamie'nin yerde yaptığı küçük çukurlara kıvrıldık.</p>

  <p class="normal">Uyuyamıyordum. Kalçalarımın ve omuzlarımın altındaki yer sert ve taşlıydı, aklım Ian ile ilgili düşüncelerde olmasa bile aşağıdaki dalgaların sesi beni uyanık tutmak için yeterliydi.</p>

  <p class="normal">Ağır yaralı mıydı? Bedeninin gevşekliği biraz zarar gördüğünü belli etmişti ama hiç kan görmemiştim. Muhtemelen, sadece başına vurmuşlardı. Eğer öyleyse uyandığında kaçırıldığını, her geçen dakika evinden ve ailesinden uzağa götürüldüğünü anladığında ne hissedecekti?</p>

  <p class="normal">Peki biz onu nasıl bulacaktık? Jamie ilk Jared'tan bahsettiğinde içim umutla dolmuştu ama iyice düşündüğümde, dünyanın her hangi bir yerine gidebilecek olan tek bir gemiyi bulma ihtimali çok az gibi görünüyordu. Peki Ian'ı kaçıranlar ona katlanabilecek miydi, yoksa onun bir baş belası olduğuna karar verip gemiden atacaklar mıydı?</p>

  <p class="normal">Uyuyabileceğimi sanmıyordum ama uyudum. Gördüğüm rüyalarım hep sıkıntılıydı. Soğuktan titreyerek uyandım ve Jamie'ye uzanmak için bir elimi kenara koydum. Orada değildi. Doğruldum ve ben uyurken kendi battaniyesini de benim üzerime serdiğini anladım ama sıcaklık için pek etkili değildi.</p>

  <p class="normal">Sırtı bana dönük biraz ileride oturuyordu. Güneşin batmasıyla meltem esmeye başlamış ve sisin çoğunu uzaklaştırmıştı. Bulutlardan süzülen ay ışığı, onun kamburlaşmış bedenini görebilmem için yeterince ışık sağlıyordu.</p>

  <p class="normal">Ayağa kalktım ve soğuğa karşı pelerinime iyice sarılarak onun yanına yürüdüm. Adımlarım parçalanmış granit taşların üzerinde yumuşak bir ses çıkarıyor ama ses aşağıdaki denizin dalga seslerinde boğuluyordu. Yine de Jamie beni duymuş olmalıydı; arkasına dönmemiş ama yanına oturduğum zaman şaşırdığını belirten bir hareket de yapmamıştı.</p>

  <p class="normal">Dirsekleri dizlerinin üzerinde, çenesi de ellerine dayalı bir halde oturuyordu. Koyun karanlık sularına bakarken gözlerini açmıştı, görmüyor gibiydi. Eğer fok balıkları uyanıksa, bu gece oldukça sessizdiler.</p>

  <p class="normal">"İyi misin?" dedim sessizce. "Hava çok soğuk." Ceketinden başka üzerinde hiçbir şey yoktu. Gecenin buz gibi olduğu bir saat olması yetmezmiş gibi denizin nemi de vardı. Elimi koluna koyduğum zaman küçük ama sürekli bir titremenin onu kapladığını hissedebiliyordum.</p>

  <p class="normal">"Evet, iyiyim," dedi inandırıcılıktan yoksun bir sesle.</p>

  <p class="normal">Bu tek tük söylenmiş kaçamak söze biraz homurdandım ve başka bir granit parçasına onun yanına oturdum.</p>

  <p class="normal">Bir müddet denizi dinleyip sessizce oturduktan sonra, "Senin suçun değil," dedim.</p>

  <p class="normal">"Gidip uyumalısın, Sassenach." Sesi ciddiydi ama beni ona daha da yanaştıran, onu kucaklamama neden olan bir tondu. Ona dokunmama gönülsüz olduğu belliydi ama titrediği çok açıktı.</p>

  <p class="normal">"Hiçbir yere gitmiyorum."</p>

  <p class="normal">Derin bir iç çekerek beni kendine yakınlaştırdı ve beni dizlerinin üzerine yerleştirdi. Kollarını pelerinimin içine sokup sıkıca sarıldı. Yavaş, yavaş titreme çekiliyordu.</p>

  <p class="normal">"Burada ne yapıyordun?" diye sordum sonunda.</p>

  <p class="normal">"Dua ediyorum," dedi yumuşak bir sesle. "Ya da dua etmeye çalışıyorum."</p>

  <p class="normal">"Seni rahatsız etmemeliydim." Gidecekmiş gibi hareket yaptım ama beni sıkıca tuttu.</p>

  <p class="normal">"Hayır, kal," dedi. Birbirimize sarılarak öylece kaldık; kulağımda nefesinin sıcaklığını hissedebiliyordum. Derin bir nefes aldı, sanki konuşacaktı ama sonra bir şey söylemeden nefesini geri verdi. Döndüm ve yüzüne dokundum.</p>

  <p class="normal">"O neydi, Jamie?"</p>

  <p class="normal">"Sana sahip olmakta haksız mıyım?" diye fısıldadı. Yüzü kemik beyazıydı, gözleri loş ışıkta siyahtı. "Düşünüyordum da benim hatam mı? Seni bu kadar çok isteyerek, hayattan daha çok sana ihtiyacım olduğunu söyleyerek çok mu büyük bir günah işledim?"</p>

  <p class="normal">"Sen mi?" Yüzünü ellerimin arasına aldım, avuçlarımın altındaki geniş kemiklerinin soğukluğunu hissediyordum. "Eğer yaptıysan bile bunda ne yanlış olabilir ki? Ben senin karınım." Her şeye rağmen basit bir 'karınım' kelimesi kalbimi hafifletmeye yetmişti.</p>

  <p class="normal">Yavaşça yüzünü çevirdi, dudakları avcuma değiyordu ve elini uzattı, benim elimi arıyordu. Parmakları soğuk ve sertti, tıpkı denizdeki taşlar gibiydi.</p>

  <p class="normal">"Ben de kendime öyle diyorum. Tanrı seni bana verdi, seni nasıl sevmem? Ama yine de düşünmeye devam ediyorum ve kendimi durduramıyorum."</p>

  <p class="normal">Sonra aşağıya bana doğru baktı, kaşları sıkıntıdan çatılmıştı.</p>

  <p class="normal">"Hazine aç olanları beslemek ya da hapistekileri kurtarmak için gerekli olduğunda onu kullanmak da hiçbir sorun çıkmamıştı. Ancak seninle özgürce Lallybroch'ta yaşamak ve kendimi Laoghaire'den kurtarmak için kullanmaya çalıştığımda sorun çıktı. Belki bunun yapılması yanlıştı."</p>

  <p class="normal">Elini belime doğru çektim ve onu kendime yanaştırdım. Rahatlamak için acelece yanaştı ve başını omzuma koydu.</p>

  <p class="normal">"Şişşt!" dedim ama o yine de konuşuyordu. "Sakin ol. Jamie, başkasını düşünmeden hiç kendin için bir şey yaptın mı?"</p>

  <p class="normal">Eli kibarca belimde kaldı, korsajımın dikiş yeriyle oynuyordu ve gülüyor gibiydi.</p>

  <p class="normal">"Ahh, çok ama çok kez," diye fısıldadı. "Seni gördüğüm zaman. Beni isteyip istemediğini önemsemeyip seni aldığım zaman. Hiç başka yerde olup başka birini sevmek istedin mi?"</p>

  <p class="normal">Elimden geldiğince onu sarsarak, "Lanet olası adam," diye fısıldadım kulağına. "Sen çok aptalsın, Jamie Fraser. Peki Brianna için ne düşünüyorsun? Bu yanlış değil, öyle mi?"</p>

  <p class="normal">"Hayır." Yutkundu; sesi açıkça duyabilmiştim ve sarıldığım boynundaki nabzının attığını hissedebiliyordum. "Fakat şimdi seni de ondan aldım. Seni seviyorum ve Ian'ı da tıpkı kendi oğlummuş gibi seviyorum. Ve ikinize de sahip olmamam gerektiğini düşünüyorum."</p>

  <p class="normal">Elimden geldiğince inanarak, "Jamie Fraser," dedim yeniden, "sen gerçekten aptalsın." Alnına düşen saçlarını geriye doğru yatıştırdım ve elimi ensesindeki kalın saça dolayıp bana bakması için başını aşağıya çektim.</p>

  <p class="normal">Bana bakarken benim yüzüm de onunki gibi görünüyor diye düşündüm. Yüzündeki kemikler iyice beyazlamış, dudakları ve gözleri kan çanağı gibi kızarmıştı.</p>

  <p class="normal">"Sana geri gelmem için sen beni zorlamadın ya da beni Brianna'dan ayırmadın. Ben geldim, çünkü seni istedim, hem de senin beni istediğin kadar çok ve benim buraya gelmemin olanlarla hiçbir ilgisi yok. Biz evliyiz, lanet olası, her şekilde Tanrı huzurunda, insanların huzurunda, Neptün'ün huzurunda ya da her neye inanıyorsan ve buna dikkat etmelisin."</p>

  <p class="normal">"Neptün?" dedi biraz şaşırmışçasına.</p>

  <p class="normal">"Sessiz ol," dedim. "Biz evliyiz dedim ve beni istemen ya da bana sahip olman kötü bir şey değil. Sen mutlu olmak istedin diye Tanrı yeğenini senden almadı. İşte bu kadar!"</p>

  <p class="normal">"Ayrıca," diye ekledim, geriye doğru dönüp bir dakika ona baktım, "ben bir daha geri gitmiyorum, tabii bununla ilgili bir şey düşünüyorsan?" Bu sefer göğsündeki küçük titreşim soğuktan değil kahkahadandı.</p>

  <p class="normal">"Seni aldım ve bu yüzden lanetlendim sanırım," dedi. Kibarca beni alnımdan öptü. "Seni sevmek beni birçok kez cehenneme yolladı, Sassenach. Eğer gerekirse yeniden her şeyi riske atarım."</p>

  <p class="normal">"Yaa," dedim. "Peki seni sevmenin gül yapraklarıyla bezeli bir yatak olduğunu mu sanıyorsun?" Bu sefer yüksek sesle kahkaha attı.</p>

  <p class="normal">"Hayır," dedi, "ama bunu yapmaya devam edebilirsin?"</p>

  <p class="normal">"Belki devam edebilirim."</p>

  <p class="normal">"Sen çok inatçı bir kadınsın," dedi, sesindeki keyif belirgindi.</p>

  <p class="normal">"Deli deliyi çekermiş," dedim ve sonra ikimiz de bir müddet sessizliğe gömüldük.</p>

  <p class="normal">Saat çok geçti – belki sabahın dördüydü. Yarım ay gökyüzünden alçalıyordu, arada sırada hareket eden bulutlardan görülüyordu. Bulutlar ise hızla ilerliyordu; karanlığın şafağa döndüğü saatlerde rüzgâr yön değiştirmiş ve sis kalkmıştı. Aşağıda bir yerlerde fok balıklarından biri yüksek sesle bir kez bağırdı.</p>

  <p class="normal">"Şimdi yola çıkmaya dayanabileceğini düşünüyor musun?" diye sordu Jamie birden.</p>

  <p class="normal">"Sabahın olmasını beklemeden mi? Bir kez burundan çıktık mı yol atların karanlıkta gidemeyeceği kadar kötü olmaz."</p>

  <p class="normal">Bütün vücudum yorgunluktan ağrıyor ve açlıktan ölüyordum ama hemen ayağa kalktım ve saçlarımı geriye atıp yüzümden çektim.</p>

  <p class="normal">"Hadi gidelim," dedim.</p>
</body>
</html>
