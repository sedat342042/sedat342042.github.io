<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h1baslik1" id="calibre_toc_21"><br class="chapter" />
  <span class="ideitalik">11<br class="chapter" />
  <br class="chapter" />
  Torremolinos Gambiti</span></h2>

  <p class="normal"> </p>

  <p class="normal">Fransız altını ile ilgili sorunun çözülmesiyle her zamanki rutin hallerine geri dönmüşlerdi; hapishanenin işleri ile ilgili resmi kısa konuşmaların ardından samimi sohbetler ve bazen de satranç oyunu geliyordu. Bu akşam ise yemek masasından kalktıktan sonra bile, hâlâ Samuel Richardson'ın büyük romanı <span class="ideitalik">Pamela</span>'yı tartışıyorlardı.</p>

  <p class="normal">"Böyle çok sayfalı kitapların hikâyeyi karışıklığa soktuğunu düşünmüyor musunuz?" diye sordu Grey, masadaki muma eğilmiş purosunu yakmaya çalışırken. "Uzun bir kitapta, okuyucunun çabasının yanı sıra yayıncı da büyük bir meblağı gözden çıkarmalı."</p>

  <p class="normal">Fraser gülümsedi. Kendisi puro içmiyordu ama bu akşam porto şarabı içmeyi tercih etmişti, tadının tütün kokusundan değişmeyen tek içki olduğunu düşünüyordu.</p>

  <p class="normal">"Kaç sayfaydı, bin iki yüz mü? Evet, öyle sanıyorum. Yine de kısa kitaplarda hayatın karmaşasının ifade edilebileceğinden şüpheliyim."</p>

  <p class="normal">"Doğru. Ancak ben yazarın becerisinin, detayların kurnazca işlendiği bölümlerde yattığını duymuştum. Böyle uzun bir seride, yazarın disiplinini kaybedeceğinden ve bundan dolayı da sanatsal anlamda eksik kalacağından endişe duymuyor musunuz?"</p>

  <p class="normal">Fraser düşünürken, bir yandan yakut rengindeki içkisini yavaşça yudumluyordu.</p>

  <p class="normal">"Bu tarz sorunlardan muzdarip kitaplar da okumuştum," dedi Grey. "Bir yazar, okuyucuyu inandırıp şaşkına çevirmek için detay selinin peşinden koşuyordu. Bu yüzden Richardson'ın öyle olduğunu sanmıyorum. Her karakterini çok dikkatli bir şekilde kurgulamış ve seçilen bütün olaylar da hikâye için gerekli gibi görünüyor. Hayır, bazı hikâyelerin anlatılması için büyük yere ihtiyacı olduğunu düşünüyorum." Bir yudum daha aldı ve güldü.</p>

  <p class="normal">"Elbette, bu konuyla ilgili biraz önyargılı olduğumu kabul edebilirim, binbaşı. Pamela'yı okuduğum şartları düşündüğümde, kitap olduğunun iki katı olsaydı yine de okumaktan keyif alırdım."</p>

  <p class="normal">"Peki bu şartlar neydi?" Grey dudaklarını kenetledi ve tavana doğru süzülen yeni bir duman halkası çıkardı.</p>

  <p class="normal">"Yedi yıl Kuzey İskoçya'da bir mağarada yaşadım, binbaşı," dedi Fraser buruk bir halde. "Bazen yanımda üçten fazla kitap oluyordu ve birinin okunması aylarca sürerdi. Evet, ben uzun kitapları okumaktan yanayım ama şunu da kabul etmeliyim ki bu kişisel bir tercih."</p>

  <p class="normal">"Bu kesinlikle doğru," diye onayladı Grey. Gözlerini kısmış, ilk duman halkasının nereye gittiğini izliyordu ve bir kez daha üfledi, yeni duman halkasının küçük bulutlar halinde eskisini dağıttığını görünce hoşnut bir ses çıkardı.</p>

  <p class="normal">"Leydi Hensley, öyleydi. Kitabı alır ve öyle çaresiz bir şekilde bakardı ki birçok kadın etkilenir ve şöyle derdi, 'Ahh, Kontes! Böyle heybetli bir romana başladığınız için çok cesursunuz. Kendi adıma söylemek gerekirse böyle uzun bir kitaba başlamaya cesaret edemezdim.'" Grey boğazını temizledi ve Leydi Hensley'in taklit etmeye çalıştığı tiz sesinden kurtulmaya çalıştı.</p>

  <p class="normal">"Annemin cevabı ise şöyle olurdu;" normal sesiyle konuşmasına devam ediyordu, "'Hayatım, bunun için bir saniye bile endişelenmene gerek yok; ne de olsa anlamazsın.'"</p>

  <p class="normal">Fraser kahkaha attı, sonra öksürüp diğer duman halkasını uzaklaştırmak için elini salladı.</p>

  <p class="normal">Grey çabucak purosunu söndürdü ve oturduğu yerde doğruldu. "Hadi gelin, küçük bir oyun için biraz vaktimiz var."</p>

  <p class="normal">Aynı düzeyde oyuncular değillerdi; Fraser daha iyi oynuyordu ama Grey de ara sıra oyunda kendini kurtarmayı başarabiliyordu.</p>

  <p class="normal">Bu akşam Torremolinos gambitini yapmaya çalışıyordu. Vezir ve atla yapılan riskli bir açılıştı. Başarıyla oyuna başlamıştı, başarısı sadece vezir, at ve filin piyonu yanlış yönlendirmesine dayanıyordu. Grey nadiren onu kullanıyordu, çünkü orta dereceli bir oyuncu üzerinde işe yaramayacak bir hileydi; atın yaratacağı tehditleri ya da olasılıkları ortaya çıkaracak kadar iyi değildi. Bu zeki ve kurnaz beyne karşı kullanılan bir hileydi ve yaklaşık üç aydır oynanan haftalık oyunla Grey, karşısında bu aklı yeterince tanımıştı.</p>

  <p class="normal">Sona yaklaşan sıralamayı yaparken nefesini tutmamak için kendini zorluyordu. Fraser'ın gözlerinin bir anlığına ona odaklandığını hissetti ama o, heyecanına ihanet etme korkusuyla onun gözlerine bakmadı. Bunun yerine, yanda bulunan sürahiye uzandı ve iki bardağı tatlı koyu renkteki sıvıyla doldurdu. Gözlerini dikkatlice artan sıvıya odaklamıştı.</p>

  <p class="normal">Piyon mu yoksa at mı? Fraser başını karmakarışık halde satranç tahtasının üstüne eğmişti, yavaşça hareket ettiğinde saçlarında küçük kırmızı ışıklar da göz kırpıyordu. At; her şey iyi olabilirdi ama çok geç de kalabilirdi. Piyon; her şey kaybedilecekti.</p>

  <p class="normal">Grey beklerken kalbinin hızla çarptığını hissedebiliyordu. Fraser'ın eli satranç tahtasının üstünde bekledi ve sonra birden karar verdi, aniden aşağıya doğru eğildi ve taşa dokundu. Atı seçmişti.</p>

  <p class="normal">Grey nefesini gürültülü şekilde vermiş olacak ki Fraser hemen bakmıştı ama her şey için çok geçti. Yüzündeki zafer coşkusunu sergilemede dikkatli olan Grey, kalesini şahın yanına koymuştu.</p>

  <p class="normal">Fraser uzun bir süre satranç tahtasına kaşlarını çatarak baktı, gözleri taşların arasında geziyor ve durumu değerlendiriyordu. Sonra yavaşça çekildi, taşı gördü ve Grey'e baktı; gözleri irileşmişti.</p>

  <p class="normal">"Nasıl da kandırdın beni küçük piç!" dedi saygı içeren bir şaşkınlık tonuyla. "Bu hileyi hangi cehennemden öğrendin?"</p>

  <p class="normal">"Ağabeyim öğretti," diye cevap verdi Grey, başarısının mutluluğuyla her zamanki uyanıklığını yitirmişti. Normalde on oyundan üçünde Fraser'ı yenerdi ama zafer tatlıydı.</p>

  <p class="normal">Fraser kısa bir kahkaha attı ve uzun işaret parmağını uzatarak şahını nazikçe itti.</p>

  <p class="normal">"Böyle bir şeyi Lord Melton gibi bir adamdan beklemem gerekirdi," diye sıradan bir gözlemde bulundu.</p>

  <p class="normal">Grey oturduğu yerde kaskatı kesilmişti. Fraser bu hareketi gördü ve şüpheli bir şekilde bir kaşını yukarıya kaldırdı.</p>

  <p class="normal">"Lord Melton'dan bahsettiniz, değil mi?" dedi. "Yoksa başka bir kardeşiniz daha mı var?"</p>

  <p class="normal">"Hayır," dedi Grey. Dudaklarının hafiften uyuştuğunu hissediyordu ama bu sadece purodan kaynaklanıyordu. "Hayır, bir tane erkek kardeşim var." Kalbi yeniden hızla atmaya başlamıştı. Bu İskoçyalı piç kurusu bütün yaşadıklarını hatırlıyor muydu?</p>

  <p class="normal">"Tanışmamız gereğinden de kısa oldu," dedi İskoçyalı normal bir şekilde. "Ama anılmaya değer." Bardağını almış ve içkisinden bir yudum alırken, kristal bardağın kenarından karşısında oturan Grey'i izliyordu. "Belki Culloden arazisinde Lord Melton ile tanıştığımı bilmiyorsunuzdur?"</p>

  <p class="normal">"Biliyorum. Culloden'da savaştım." Grey'in bütün zafer sevinci buhar olup gitmişti. Tütün dumanından dolayı midesinin hafiften bulandığını hissediyordu.</p>

  <p class="normal">"Hal'ı hatırladığınızı ya da aramızdaki ilişkiden haberdar olduğunuzu bilmiyordum."</p>

  <p class="normal">"Hayatım pahasına yapılan bir tanışma olduğu için bunu unutmam olası değil," dedi Fraser sert bir şekilde.</p>

  <p class="normal">Grey bakışlarını yukarıya kaldırdı. "Anladığım kadarıyla, Hal'ın sizinle Culloden'da karşılaşmasından dolayı öyle minnettar falan değilsiniz."</p>

  <p class="normal">Fraser'ın ağız çizgileri gerginleşti ve sonra yeniden rahatladı.</p>

  <p class="normal">"Hayır," dedi yumuşak bir sesle. Keyifsiz bir şekilde gülümsedi. "Erkek kardeşin beni vurmayı reddetme konusunda çok inatçıydı. O zamanlar yapılan bu iyilik için minnettar olduğum söylenemez."</p>

  <p class="normal">"Vurulmak mı istediniz?" Grey'in kaşları yukarıya kalktı.</p>

  <p class="normal">İskoçyalı'nın gözleri uzaklara dalmıştı, satranç tahtasına bakıyordu ama başka bir şey gördüğü açıktı.</p>

  <p class="normal">"Bir sebebim olduğunu düşünüyordum," dedi yumuşak bir sesle. "O zamanlar."</p>

  <p class="normal">"Ne sebebi?" diye sordu Grey. Delici bakışları fark etti ve hemen ekledi, "bunu sorarak saygısızlık etmek istemem. Sadece, o zamanlar, ben de benzer şeyler hissediyordum. Stuartlar için söylediğiniz şeylerden dolayı, onların davayı kaybetmesinin sizi bu kadar üzeceğini düşünemiyorum."</p>

  <p class="normal">Fraser'ın dudaklarının kenarında belli belirsiz bir kımıldama meydana geldi, bir gülümseme denemeyecek kadar belirsizdi. Onaylarcasına başını bir anlığına salladı.</p>

  <p class="normal">"Charles Stuart'ı sevenler ya da babasının krallık hakkına sadık olanlar onun için savaştı. Ama haklısınız, ben onlardan biri değilim." Daha fazla açıklama yapmadı. Grey derin bir nefes aldı, gözleri satranç tahtasının üzerindeydi.</p>

  <p class="normal">"O zamanlar ben de sizin gibi hissettiğimi söylemiştim. Ben Culloden'da çok özel bir arkadaşımı kaybettim," dedi Grey. Aklının yarısı, neden o adamlardan biri olan bu adama Hector'dan bahsettiğini merak ediyordu; o ölümcül arazide onun yolunu kesen İskoçyalı bir savaşçı, onun kılıcıda muhtemelen diğerlerininki gibiydi... Aynı zamanda kendine hâkim olamıyordu, sadece konuşmak istiyordu. Bu adam dışında, Hector'dan bahsedecek kimsesi yoktu. Bu adam anlattıklarını hiç kimseyle paylaşamayacak, sözleri onu yaralamayacak bir tutukluydu.</p>

  <p class="normal">"Onun yanına gitmemi ve bedenine bakmamı istedi... Hal istedi, erkek kardeşim," dedi Grey birden. "Yapmak zorunda olduğumu söyledi. Onun ölü bedenini görene kadar bunun olduğuna inanamazdım. Tanıdığım Hector, arkadaşımın gerçekten öldüğünü bilmezsem sonsuza kadar onun yasını tutabilirdim. Görürsem ve anlarsam yine yas tutacaktım ama sonra yaralarım kapanacak ve unutabilecektim." Bakışlarını yukarıya kaldırdı, acı dolu bir halde gülümsemeye çalışıyordu. "Hal genelde haklıdır ama her zaman değil."</p>

  <p class="normal">Belki yaraları kapanmıştı ama unutamamıştı. Kesinlikle Hector'un son halini unutamayacaktı; yüzü bembeyaz öylece yatıyordu, sabahın ilk saatleriydi ve uzun koyu kirpikleri, o uyuduğunda olduğu gibi hoş bir şekilde yanaklarına değiyordu. Başını bedeninden yarı yarıya ayıran açık yara, soluk borusunu ve boynundaki büyük damarı ortaya çıkarmış, katliamın nasıl olduğunu sergiliyordu.</p>

  <p class="normal">Bir müddet sessizce oturdular. Fraser hiçbir şey söylemedi, sadece bardağını aldı ve içkisini yudumladı. Soru sormadan Grey iki bardağı da üçüncü kez doldurdu. Arkasına yaslanıp misafirini meraklı bakışlarla izledi.</p>

  <p class="normal">"Hayatınızın çok zorlu olduğunu düşünüyor musunuz, Bay Fraser?"</p>

  <p class="normal">İskoçyalı o zaman ona baktı ve gözleri anlayışlı bir bakışla karşılaştı. Fraser kendi yüzünde de meraktan başka bir şey olmadığını biliyordu, satranç tahtasının karşısında duran geniş omuzları bir şekilde rahatlamıştı ve ağzındaki sert ifade yumuşamıştı. İskoçyalı arkasına yaslandı ve sağ elini yavaşça büktü; kaslarını açmak için bir açıp bir kapatıyordu. Grey bir zamanlar bu elin zarar gördüğünü anladı; ateş ışığında küçük yara izlerini görebiliyordu ve parmaklarının ikisi bükülmüyordu.</p>

  <p class="normal">"Belki o kadar çok değil," diye cevap verdi İskoçyalı yavaşça. Öfkeden uzak bir ifadeyle Grey'in gözlerine bakıyordu, "En büyük sorumluluğun yardım edemediklerimize bakmakta olduğunu düşünüyorum."</p>

  <p class="normal">"Ya ilgilenecek kimse yoksa?"</p>

  <p class="normal">Fraser cevap vermeden önce duraksadı ve masadaki taşların durumunu değerlendirdi.</p>

  <p class="normal">"Bu bir boşluk olurdu," dedi sonunda yumuşak bir şekilde. "Ama büyük bir sorumluluk değil."</p>

  <p class="normal">Saat geç olmuştu, etraflarını çevreleyen kalede hiç ses yoktu, sadece aşağıdaki avluda nöbet tutan askerlerin tek tük ayak sesleri geliyordu.</p>

  <p class="normal">"Eşim bir şifacıydı demiştiniz?"</p>

  <p class="normal">"Öyleydi. Onun adı Claire." Fraser yutkundu, sonra bardağını aldı ve boğazına takılan bir şeyi çıkarmaya çalışıyor gibi içti.</p>

  <p class="normal">"Ona çok düşkündünüz sanırım?" dedi Grey yumuşak bir sesle.</p>

  <p class="normal">İskoçyalı da benzer bir dürtüyü yaşıyordu; içinde sakladığı kişi hakkında konuşma, bir anlığına da olsa âşık olduğu hayaleti geri getirme ihtiyacı.</p>

  <p class="normal">"Birçok zaman size teşekkür etmek istedim, binbaşı," dedi İskoçyalı yumuşak bir sesle.</p>

  <p class="normal">Grey şaşkındı.</p>

  <p class="normal">"Bana teşekkür etmek mi? Ne için?"</p>

  <p class="normal">İskoçyalı baktı, biten oyunun ardından gözleri karanlıktı.</p>

  <p class="normal">"İlk tanıştığımız yerde Carryarrick'teki gece için." Gözleri Grey'deydi. "Eşim için yaptıklarınızdan dolayı."</p>

  <p class="normal">"Hatırlıyor musunuz?" dedi Grey kısık bir sesle.</p>

  <p class="normal">"Unutmadım ki," dedi Fraser açıkça. Grey, masanın karşısındaki gözlere bakmak için kendini güçlendirmeye çalışıyordu, bunu başardığında o gözlerde hiçbir alaycı imanın olmadığını gördü.</p>

  <p class="normal">Fraser başıyla onu işaret etti, ciddiydi. "Siz değerli bir düşmandınız, binbaşı. Sizi unutamazdım."</p>

  <p class="normal">John Grey acı bir kahkaha attı. Utanç verici anıların açıkça hatırlanması onu düşündüğünden daha az üzmesi oldukça tuhaftı.</p>

  <p class="normal">"Kendine lânet yağdıran on altı yaşındaki birini değerli bir düşman olarak görüyorsanız, Bay Fraser, o zaman Kuzey İskoçya ordusunun bozguna uğraması pek de şaşırtıcı değil!"</p>

  <p class="normal">Fraser belli belirsiz gülümsedi.</p>

  <p class="normal">"Silahla kendini vuramayıp, sadece kafasına tutan bir adamın ne midesi vardır ne de beyni, binbaşı."</p>

  <p class="normal">Kendine rağmen Grey kahkaha attı. Fraser'ın ağzının bir kenarı yukarıya doğru kıvrılmıştı.</p>

  <p class="normal">"Kendi hayatınızı kurtarmak için konuşmadınız, bir bayanın şerefini kurtarmak için böyle davrandınız. Benim kendi eşimin şerefini," dedi Fraser tatlılıkla. "Bu bana korkaklık gibi gelmedi."</p>

  <p class="normal">"Ben eşiniz için bir şey yapmadım," dedi Grey sertçe. "Ne de olsa o tehlikede değildi!"</p>

  <p class="normal">"Siz bunu bilmiyordunuz, değil mi?" diye dikkat çekti Fraser. "Kendi hayatınızı riske atarak onun hayatını ve namusunu kurtarmayı düşündünüz. Bu düşünceyle onun onuru için böyle davrandınız. Ben onu kaybettiğimden beri ara sıra bunu düşünüyordum."</p>

  <p class="normal">"Anlıyorum." Grey derin bir nefes aldı ve yavaşça verdi. "Kaybınız için üzgünüm," diye resmi bir şekilde ekledi.</p>

  <p class="normal">Bir müddet sessizce durdular, hayaletleriyle başbaşaydılar. Sonra ona doğru Fraser baktı ve nefes aldı.</p>

  <p class="normal">"Kardeşiniz haklı, binbaşı," dedi. "Teşekkürler ve size iyi geceler." Ayağa kalktı, bardağını koydu ve odadan çıktı.</p>

  <p class="ortayazi">***</p>

  <p class="normal">Binbaşı ile yaptığı buluşmalar bazı yönlerden mağarada geçirdiği yılları hatırlatıyordu; evine yaptığı ziyaretleri ve yalnızlık çölündeki sıcaklığı. Burası oranın zıttıydı. Hücrenin kalabalık, soğuk pisliğinden birkaç saatliğine hem zihnen hem bedenen uzaklaşmak, sıcak bir yerde sohbet edip bol yemek yiyerek rahatlamak için Binbaşının parlayan odasına gidiyordu.</p>

  <p class="normal">Yine aynı tuhaf bölünmeyi yaşıyordu; günlük hayatına geri döndüğü zaman değerli bir parçasını kaybettiği hissi. Her seferinde bu dönüş daha da zor oluyordu.</p>

  <p class="normal">Koridorda durdu ve gardiyanın hücre kapısını açmasını bekledi. Uyuyan adamların sesi kulaklarını dolduruyor, ağır kokuları kapı açıldığında yüzüne çarpıyordu.</p>

  <p class="normal">Çabucak derin bir nefes aldı ve içeriye girmek için başını eğdi. Odaya girdiğinde yerde yatanlar arasında bir kımıldanma meydana geldi. Gölgesi, yüzükoyun yatan ya da birbirlerine sarılmış bedenlerin üzerine düşmüştü. Sallanan kapı arkasından kapandı, hücreyi karanlığa hapsetmişti ama odanın içindeki uyanma dalgası devam ediyordu, adamlar onun gelişine uyanıyordu.</p>

  <p class="normal">"Geç geldin, Mac Dubh," dedi Murdo Lindsay, sesi uyku yüzünden çatallıydı. "Yarın yorgun olacaksın."</p>

  <p class="normal">"Ben hallederim, Murdo," diye fısıldadı, bedenlerin üzerinden atlayarak geçerken. Ceketini çıkardı ve dikkatlice sıranın üzerine serdi, sonra sert battaniyeyi aldı ve yerde kendine uygun yer aradı, uzun gölgesi demir parmaklıklarla kapatılmış pencerede oynaşıyordu.</p>

  <p class="normal">Ronnie Sinclair, Mac Dubh onun yanına yatarken döndü. Uykulu bir halde gözlerini kırptı, kum rengi kirpikleri ay ışığında neredeyse görünmüyordu.</p>

  <p class="normal">"Küçük sarışın seni iyice besledi mi, Mac Dubh?"</p>

  <p class="normal">"Besledi, Ronnie, sağ ol." Taşların üstünde yer değiştirip kendine rahat bir yer aradı.</p>

  <p class="normal">"Yarın bize anlatır mısın?" Tutuklular ona servis edilenleri duymaktan zevk alıyorlardı, şeflerinin iyi beslenmesini bir şeref sayıyorlardı.</p>

  <p class="normal">"Evet, anlatırım, Ronnie," diye söz verdi Mac Dubh. "Ama şimdi uyumalıyım, tamam mı?"</p>

  <p class="normal">"İyi uykular, Mac Dubh," Hayes'in yattığı köşeden bir fısıltı geldi. MacLeod, Innes ve Keith birlikte çay kaşığı seti gibi kıvrılmışlardı, hepsi de sıcak yerde uyumayı seviyorlardı.</p>

  <p class="normal">"Tatlı rüyalar, Gavin," diye geri seslendi Mac Dubh ve hücre sessizliğine geri büründü.</p>

  <p class="ortayazi">***</p>

  <p class="normal">O gece rüyasında Claire'i gördü. Kollarında yatıyordu, biraz ağırlaşmıştı ve harika kokuyordu. Hamileydi, karnı bir kavun gibi yuvarlak ve pürüzsüzdü. Göğüsleri güzel ve doluydu, meme uçları şarap gibi koyuydu ve onların tadına bakmak için onu teşvik ediyorlardı.</p>

  <p class="normal">Eli onun bacaklarının arasındaydı ve karşılığında onun küçük tombul yumuşaklığına uzandı. Neredeyse elini dolduruyordu, Claire hareket ettikçe o da bastırıyordu.</p>

  <p class="normal">"Bana ağzını ver," diye fısıldadı, onu öpmek istediğini ya da dudaklarının arasına onu almak istediğinden emin değildi, sadece bir şekilde Claire'i almak istiyordu.</p>

  <p class="normal">"Sen de bana seninkini," dedi Claire. Kahkaha attı ve ona doğru eğildi, elleri onun omzundaydı, saçları yosun ve güneş kokusuyla Jamie'nin yüzüne değiyordu. Sırtının altındaki kuru yaprakların battığını hissediyordu, Lallybroch'ın yakınındaki küçük vadide uzandıklarını anlamıştı ve Claire'in bakır rengindeki kayın ağaçları her taraftaydı. Kayın yaprakları ve kayın odunları, altın rengi gözler ve gölgelerle kaymağı alınmış pürüzsüz beyaz bir ten...</p>

  <p class="normal">Sonra göğsünü onun ağzına dayadı ve Jamie de kibarca onu aldı, onu emerken bedenini kendine doğru bastırıyordu. Sütü sıcak ve tatlıydı, geyiğin kanı gibi belli belirsiz gümüş tadı da vardı.</p>

  <p class="normal">"Daha sert," diye fısıldıyordu ona ve elini Jamie'nin başının arkasına koydu, ensesini tutuyor, kendine doğru bastırıyordu. "Daha sert."</p>

  <p class="normal">Claire, Jamie'nin üzerinde yatıyordu. Jamie'nin elleri bütün kuvvetiyle kalçalarının tatlı etini tutuyordu. Karnındaki bebeğin hafif şişkinliğini hissediyordu, sanki ikisi onu paylaşıyor ve küçük şişliği bedenleriyle koruyorlardı.</p>

  <p class="normal">Kollarıyla Claire'i sardı. Jamie titrerken ve ürperirken o da ona sarılmıştı. Saçları Jamie'nin yüzündeydi, elleri onun elleri arasındaydı ve çocukları ikisinin arasındaydı, nerede başlayıp nerede sonlandıklarını bilmiyorlardı.</p>

  <p class="normal">Birden uykusundan uyandı, nefes nefese kalmıştı ve terlemişti. Hücrenin sıralarının bir tanesinin altında yarı bükük şekilde duruyordu. Daha hava aydınlanmamıştı ama o yanında yatan adamların şekillerini görebiliyordu ve uykusunda bağırmamış olmayı umdu. Bir kez daha gözlerini kapadı ama rüya bitmişti. Öylece yattı, kalbi yavaş yavaş atmaya başladı ve şafağın doğmasını bekledi.</p>

  <p class="ortayazi">***</p>

  <p class="sagbold">18 Haziran 1755</p>

  <p class="normal"> </p>

  <p class="normal">John Grey bu akşam yeni kıyafetleri ve ipek çoraplarıyla özenli bir şekilde giyinmişti. Peruk takmamıştı, saçlarını basitçe örmüş ve limon çiçeği suyuyla yıkamıştı. Bir müddet Hector'un yüzüğünü takma konusunda tereddüt etti ama sonunda onu da taktı. Yemekler güzeldi; kendi vurduğu bir sülün ve yeşilliklerden oluşan bir salata vardı, Fraser'ın tuhaf damak tadını da dikkate almıştı. Şimdi satranç masasının başındaydılar, oyuna odaklandıklarından sohbet başlıklarını bir kenara koymuşlardı.</p>

  <p class="normal">"Şeri içer misiniz?" Filini koydu ve arkasına yaslanıp gerindi.</p>

  <p class="normal">Fraser başını 'evet' anlamında salladı, oyuna dalmıştı.</p>

  <p class="normal">"Teşekkürler."</p>

  <p class="normal">Grey ayağa kalktı ve odanın karşısına geçip Fraser'ı ateşin yanında bıraktı. Şişeyi almak için dolaba uzandı ve hareket ettiğinde kaburgasından aşağıya ince bir terin sızdığını hissetti. Ateşin etkisinden değildi, sebebi tamamen gerginliktendi.</p>

  <p class="normal">Şişeyi masaya geri getirmişti, diğer elinde annesinin Waterford'dan yolladığı kristallerden bir kadeh vardı. Sıvı çağıldayarak bardaklara akıyor, ateş ışığında kehribar ve gül rengi gibi parlıyordu. Fraser'ın gözleri kadehe odaklanmıştı, artan şeriyi izliyordu ama dalgınlığı düşüncelerinin derin olduğunu gösteriyordu. Koyu mavi gözleri kararmıştı. Grey onun ne düşündüğünü merak ediyordu; oyun hakkında olamazdı, sonuç zaten belliydi.</p>

  <p class="normal">Grey uzandı ve filini hareket ettirdi. Bunun geciktirici bir hareketten başka bir şey olmadığını biliyordu; bu Fraser'ın vezirini tehdit ediyordu ve bir kaleyle takas yapmaya mecbur bırakacaktı.</p>

  <p class="normal">Grey ateşe tezek atmak için yeniden ayağa kalktı. Ayağa kalktığında gerindi ve bu açıdan durumu izlemek için rakibinin arkasında dolanmaya başladı.</p>

  <p class="normal">İri İskoçyalı satranç tahtasının üzerine eğildiğinde ateş parıldıyor, James Fraser'ın saçlarındaki koyu kırmızı renkleri alıyor ve kristalize olmuş şerideki ışığın parlaklığında yansıma yapıyordu.</p>

  <p class="normal">Fraser saçlarını arkadan siyah bir iple bağlamıştı, atkuyruğu şeklindeydi. Saçlarını açmak için hafifçe ipi çekmek yeterli olacaktı. John Grey elinin bu kalın gösterişli saçın altından ilerlediğini, altındaki pürüzsüz, sıcak enseye dokunduğunu hayal edebiliyordu. Ona dokunmak...</p>

  <p class="normal">Birden avcunu kapadı, o duyguyu hayal ediyordu.</p>

  <p class="normal">"Sıra sizde, binbaşı," Yumuşak ses onu kendine getirmişti ve yerine oturdu, görmeyen gözlerle satranç tahtasını izliyordu. Tam anlamıyla bakmadan diğer hareketlerinin ve onun varlığının güçlü bir şekilde farkındaydı. Fraser'da bir endişe havası vardı; ona bakmamak imkânsızdı. Bakışını gözlemek için şeri bardağını aldı ve içkisini yudumladı.</p>

  <p class="normal">Fraser heykel gibi oturuyordu, hareket eden tek kısmı satranç tahtasına bakan koyu mavi gözleriydi. Ateş harını kaybetmişti ve bedeninin hatları gölgeli bir halde çiziliyordu. Ateşin bütün altın ve siyah renklerini üstünde barındıran eli masadaydı, ele geçirilmiş bir piyon gibi durgun ve zarifti.</p>

  <p class="normal">John Grey'in yüzü file uzanırken parlıyordu. <span class="ideitalik">Bu yanlış mı, Hector?</span> diye düşünüyordu<span class="ideitalik">. Muhtemelen seni öldüren adama âşık olmam yanlış mı?</span> Ya da bazı şeyleri yoluna koymanın yolu bu mu; Culloden'ın açtığı yaraları ikimiz için iyileştirmenin?</p>

  <p class="normal">Keçeli tabanı kesin bir kararla yerine yerleştirirken, fil yumuşak bir güm sesi çıkardı. Beklemeden eli yukarıya kalktı, sanki onun iradesi olmadan hareket ediyordu. El havada kısa bir mesafe aldı, ne istediğini biliyormuş gibi hareket ediyordu. Fraser'ın elinin üstünde durmuştu; parmakları yalvarırcasına eli kavramış, avcu karıncalanıyordu.</p>

  <p class="normal">Altındaki el sıcaktı – öyle sıcaktı ki – ama bir mermer gibi sert ve hareketsizdi. Masada hiçbir şey hareket etmiyordu, sadece şerinin içinde oynaşan alevin parıltısı vardı. Fraser'ın gözlerine bakmak için bakışlarını yukarıya kaldırdı.</p>

  <p class="normal">"Elini elimden çek," dedi Fraser çok yavaş bir şekilde. "Yoksa seni öldürürüm."</p>

  <p class="normal">Grey'in ne elinin altındaki el ne de karşısındaki yüz hareket ediyordu ama adamın içinden yükselen tiksinti, nefret ve iğrenme kasılmasını hissedebiliyordu.</p>

  <p class="normal">Birden durdu bir kez daha Quarry'nin uyarıcı sesini duyabiliyordu, sanki şu anda adam kulağına fısıldıyordu.</p>

  <p class="normal"><span class="ideitalik">Eğer yalnız başına onunla akşam yemeği yersen, sakın ona arkanı dönme.</span></p>

  <p class="normal">Böyle bir şans yoktu; arkasını dönemezdi. Onu donduran bu koyu mavi bakışlarını kırmak için uzağa bakamaz ya da gözlerini kırpamazdı. Patlamamış mayın üstünde duruyormuş gibi yavaşça hareket ederek elini geri çekti.</p>

  <p class="normal">Odada bir müddet sessizlik hâkim oldu, ikisi de nefes almıyormuş gibi göründüğünde sessizlik, yağmurun patırtısı ve yanan tezeğin tıslamasıyla bozuldu. Sonra Fraser hiçbir şey demeden ayağa kalktı ve odadan çıktı.</p>
</body>
</html>
