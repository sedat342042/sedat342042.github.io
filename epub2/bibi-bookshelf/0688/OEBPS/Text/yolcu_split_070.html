<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h1baslik1" id="calibre_toc_68"><br class="chapter" />
  <span class="ideitalik">58<br class="chapter" />
  <br class="chapter" />
  Kızıl Ölümün Maskeli Oyunu</span></h2>

  <p class="normal"> </p>

  <p class="normal">"'<span class="ideitalik">Ahh, bilekleri kelepçeli bu genç günahkâr da kim?</span></p>

  <p class="normal1">Şu inleyen ve yumruklarını sallayanlardan sonra hâli nasıl olur?</p>

  <p class="normal1">Bu yüzden mi vicdan azabı çeken bir havaya bürünüyor?</p>

  <p class="normal"><span class="ideitalik">Yoksa saçlarının renginden mi hapse götürülüyor?</span>'"</p>

  <p class="normal">Jamie peruğu aldı ve aynadan bana bakarak tek kaşını kaldırdı. Ona gülümsedim ve el kol hareketleriyle şiirime devam ettim.</p>

  <p class="normal">"'<span class="ideitalik">Böyle bir renk büyük bir insanlık ayıbı,</span></p>

  <p class="normal1">Eski zamanlarda olsa bu renkten asılırdı.</p>

  <p class="normal1">Ama asılmak yeterince kötü değil ve kırbaçlanmak ise daha adil,</p>

  <p class="normal"><span class="ideitalik">Saçları utanç verici derecede tiksindirici, işte budur sebebi!</span>'"</p>

  <p class="normal">"Bana doktorum dememiş miydin, Sassenach?" dedi. "Yoksa şair misin?"</p>

  <p class="normal">Atkısını düzeltmek için yanına gelerek, "Benim değil," dedim. "Bu dizeler A.E. Housman'a ait."</p>

  <p class="normal">"Etkileyiciymiş," dedi Jamie kuru bir şekilde. "Görüşlerinin niteliğini düşününce." Elindeki peruğu başına yerleştirdi ve pudrayı sürerken küçük toz bulutları yükseldi. "Bu Bay Housman senin bir tanıdığın mı?"</p>

  <p class="normal">"Öyle de diyebilirsin." Onu izlemek için yatağa oturdum. "Çalıştığım hastanenin doktor salonunda Housman'ın eserlerinin bir kopyası vardı. Çağrılar arasında roman okumaya zaman yoktu ama şiirler okunabiliyordu. Housman'ın şiirlerinin çoğunu bildiğimi rahatlıkla söyleyebilirim."</p>

  <p class="normal">Dikkatlice bana baktı, sanki benden bir şiir patlaması daha bekliyordu fakat ben sadece ona gülümsedim ve o da işine döndü. Hayranlıkla onun dönüşümünü izliyordum.</p>

  <p class="normal">Kırmızı topuklu ayakkabılar ve siyah ipek çoraplar. Gümüş diz kopçalı, gri satenden dar pantolon. Manşetlerinde ve fırfırlarında bulunan on santimlik Brüksel danteliyle, kar beyazı gömlek. Mavi saten manşetli ve göğsü gümüş düğmeli koyu gri harika bir ceket ise kapının arkasındaki askıda sırasını bekliyordu.</p>

  <p class="normal">Jamie dikkatle yüzünü pudralamayı bitirdi ve bir parmağının ucunu yalayıp Arap sakızına batırdı ve dudağının köşesine düzgünce bastırdı, böylece sahte bir beni oldu.</p>

  <p class="normal">"İşte tamam," dedi ve bana bakmak için pufun üzerinden döndü. "Kızıl kafalı İskoç kaçakçıya benziyor muyum?"</p>

  <p class="normal">Uzun peruğundan kırmızı topuklu ayakkabılarına kadar onu baştan aşağıya inceledim.</p>

  <p class="normal">"Bence bir yaratığa benziyorsun," dedim. Yüzünde zalim bir gülümseme belirdi. Beyaz pudrayla çevrelenmiş dudakları haddinden fazla kırmızı görünüyordu, ağzı ise her zamankinden geniş ve etkileyiciydi.</p>

  <p class="normal">"Hayır!" dedi Fergus öfkeyle, sözlerimi duyarak içeri girmişti. "Bir Fransız'a benziyor."</p>

  <p class="normal">"Aynı şey," dedi Jamie ve hapşırdı. Bir mendille burnunu silerek genç adamdan özür diledi. "Affedersin Fergus." Ayağa kalktı ve ceketine uzanıp giydi. Yedi santimlik topuklarla boyu iki metre olmuştu. Başı neredeyse alçı tavana değecekti.</p>

  <p class="normal">"Bilmiyorum," dedim şüpheyle ona bakarak. "Ben bu boyda Fransız görmedim hiç."</p>

  <p class="normal">Jamie omuz silkti ve ceketi sonbahar yaprakları gibi hışırdadı. "Evet, öyle. Boyumu gizleyemiyorum. Ama saçlarımı gizlediğim sürece sorun yok diye düşünüyorum. Ayrıca," diye ekledi ve beni süzerek, "insanlar bana bakmayacak. Ayağa kalk da bir sana bakayım."</p>

  <p class="normal">Ayağa kalktım ve geniş dalgalı parlak mor ipek eteğimi göstermek için yavaşça etrafımda döndüm. Elbisenin ön kısmı düşük yakalıydı. Dekoltesi kat kat V şeklinde yayılan kabarık dantellerle doldurulmuş bileklerimi açıkta bırakan dirsekten bol elbise, kolundaki kat kat şelale gibi beyaz dantellere uyum sağlamıştı.</p>

  <p class="normal">"Annenin incilerinin yanımda olmaması ne kötü," diye yorum yaptım. Ama olmadıklarından dolayı pişman değildim; incileri, fotoğraf ve aile evraklarının olduğu kutuyla birlikte Brianna'ya bırakmıştım. Yakası çok düşük ve saçlarım da topuz olduğundan, aynada mor elbisenin üzerinde yükselen boynum ve göğsüm oldukça boş görünüyordu.</p>

  <p class="normal">"Bunu da düşündüm." Bir sihirbaz havasıyla Jamie cebinden küçük bir kutu çıkardı ve kutuyu Versay tarzıyla yere kadar eğilip selam vererek bana verdi.</p>

  <p class="normal">İçinde, siyah taşın üzerine yerleştirilmiş küçük ve parlak bir balık vardı, pullarının kenarları ise altınla süslenmişti.</p>

  <p class="normal">"Süs iğnesi," diye açıklama yaptı. "Onu beyaz bir kurdeleyle boynuna takabilirsin."</p>

  <p class="normal">"Bu çok güzel!" dedim sevinerek. "Abanoz taşından mı yapılmış?"</p>

  <p class="normal">"Siyah mercan," dedi. "Dün Fergus ile birlikte Montego Körfezi'ndeyken aldım." O ve Fergus, yarasa guanosu yükünü boşaltıp sahibine teslim etmek için <span class="ideitalik">Artemis</span> ile adanın etrafında dolaşmışlardı.</p>

  <p class="normal">Saten beyaz bir kurdele buldum ve Jamie kolyeyi boynuma takıp aynadaki yansımamı görmek için omzumun üzerinden eğildi.</p>

  <p class="normal">"Hayır, bana bakmayacaklar," dedi. "İnsanların yarısı sana bakacak, Sassenach ve diğer yarısı da Bay Willoughby'ye."</p>

  <p class="normal">"Bay Willoughby? Bu güvenli olur mu? Yani–" Küçük Çinli adama bir göz attım; bir sandalyenin üzerine bağdaş kurup oturmuş temiz mavi ipeğinin içinde parlıyordu, bu yüzden sesimi alçaltarak konuşmaya devam ettim. "Yani onlar şarap içecek, değil mi?"</p>

  <p class="normal">Jamie başını 'evet' anlamında salladı. "Ve viski, kırmızı şaraplı kokteyl, porto şarabı, şampanya ve en iyi Fransız şarabından küçük bir fıçı. Mösyö Etienne Marcel de Provac Alexandre'ın da katkısı olsun tabii." Bir elini göğsüne koydu ve kahkaha atmamı sağlayan bir abartıyla yeniden reverans yaptı. "Endişelenme," dedi doğrularak. "Terbiyeli davranacak, yoksa onun mercan küresini geri alırım. Duydun mu beni, seni küçük kâfir?" diye ekledi Bay Willoughby'ye sırıtarak.</p>

  <p class="normal">Çinli âlim büyük bir nezaketle başını salladı. İşlemeli siyah ipek kepi küçük kırmızı mercanla süslenmişti – o buna rozet diyordu. Montego iskelesinde karşılaşılan bir mercan satıcısı ve Jamie'nin iyi niyeti sayesinde bu yenilenmişti.</p>

  <p class="normal">"Gitmek zorunda olduğumuza emin misin?" Kalbimin sıkışmasının bir kısmı korsemin çok sıkmasından, büyük çoğunluğu ise Jamie'nin peruğunu düşürüp Kraliyet Donanması'nın önünde saçlarının açığa çıkmasını hayal etmekten kaynaklanıyordu.</p>

  <p class="normal">"Evet, gitmeliyiz." Rahatlatırcasına bana gülümsedi. "Endişelenme, Sassenach. Eğer <span class="ideitalik">Porpoise</span>'tan birileri varsa beni tanımayacaklardır, en azından bu halde."</p>

  <p class="normal">"Umarım. Gemiden birilerinin orada olacağını düşünüyor musun?"</p>

  <p class="normal">"Şüpheliyim." Peruğunun sol tarafını şiddetle kaşımaya başladı. "Bu şeyi nereden aldın, Fergus? Sanırım bunda bit var."</p>

  <p class="normal">"Ahh, hayır lordum," diye onu rahatlatmaya çalıştı Fergus. "Onu aldığım perukçu bana, bitin gelmesini önlemek için onu çördük otu ve at otu ile temizlediğini söyledi." Fergus peruk takmamıştı ama saçlarını iyice pudralamıştı ve yeni koyu mavi kadife takımının içinde çok yakışıklıydı – tabii Jamie kadar değil.</p>

  <p class="normal">Kapı belirsizce çalındı ve Marsali içeriye girdi. O da gardırobunu yenilemişti ve gül rengi fularıyla uçuk pembe bir elbisenin içinde ışıl ışıldı.</p>

  <p class="normal">Aslında o elbisenin içinde benim düşündüğümden daha çok parlıyordu. Duvarlara sürtmesin diye eteklerimizi toplayıp, dar koridordan at arabasına giderken öne doğru eğildim ve onun kulağına fısıldamaya başladım.</p>

  <p class="normal">"Solucan otu yağını kullanıyor musun?"</p>

  <p class="normal">Fergus reverans yapıp onun için araba kapısını açarken kızın gözleri ondaydı. "Ne demiştin?"</p>

  <p class="normal">"Önemli değil," dedim. Şu an için bu endişeleneceğimiz en son şeydi.</p>

  <p class="ortayazi">***</p>

  <p class="normal">Hükümet Konağı ışıl ışıldı. Fenerler verandanın düşük duvarlarına yerleştirilmiş ve süslenmiş bahçe yolundaki ağaçlara asılmıştı. Güzel giyimli insanlar, ezilmiş deniz kabuğu yolundaki arabalarından iniyorlar ve devasa Fransız kapılardan eve geçiyorlardı.</p>

  <p class="normal">Biz kendi – daha doğrusu Jared'ın – arabasıyla gelmiştik ama bir müddet yolda durup biraz yatışmayı bekledik. Jamie endişeliydi – tabii kendisi için; parmakları ara sıra seğiriyordu ama dışarıdan oldukça sakindi.</p>

  <p class="normal">Giriş salonunda kısa bir kabul sırası vardı; adanın ileri gelenlerinden birkaçı valinin kabul gününe davet edilmişti. Gülümseyip etraftakilere selam vererek Jamie'nin önünden sıraya geçtim. Bir sonraki sırada amirali görünce az da olsa cesaretim kırıldı, yaldızlı ceketi ve apoletleriyle harika görünüyordu. Fakat amiral bana eşlik eden dev Fransız ve küçük Çinli ile el sıkışırken yüzünde şaşkınlık ifadesinden başka bir şey yoktu.</p>

  <p class="normal">Elbette benim <span class="ideitalik">Porpoise</span>'tan tanıdığım kişi de oradaydı; Lord John'un sarı saçları bu gece için bir perukla saklanmıştı ancak o güzel temiz yüzü ve kaslı bedeni hemen tanımıştım. Lord diğer soylulardan biraz uzakta ve yalnızdı. Dedikodulara göre, valinin eşi onun bu görevine eşlik etmeyi kabul etmediğinden Edinburgh'da kalmayı tercih etmişti.</p>

  <p class="normal">Beni karşılamak için döndü, yüzünde resmi bir nezaket ifadesi vardı. Bana baktı, gözlerini kırptı ama sonra yüzünde sıcak ve sevimli bir gülümseme belirdi.</p>

  <p class="normal">"Bayan Malcolm!" diye bağırdı ellerimi tutarak. "Sizi gördüğüme çok ama çok sevindim!"</p>

  <p class="normal">"Hislerimiz karşılıklı," dedim ona gülümseyerek. "İlk tanışmamızda sizin vali olduğunuzu bilmiyordum. Korkarım biraz ölçüsüz davrandım."</p>

  <p class="normal">Bir kahkaha attı, yüzü duvar saksılarına yerleştirilen mum ışığıyla aydınlanıyordu. İlk kez onu ışıkta görmemle birlikte onun ne kadar yakışıklı olduğunu anladım.</p>

  <p class="normal">"Sanırım kendinizi bir özür borçlu hissediyorsunuz," dedi ve dikkatlice beni inceledi. "Bu akşam çok güzel göründüğünüzü söyleyebilir miyim? Ada havasının size hastalıklı bir geminin havasından daha iyi geldiği belli oluyor. <span class="ideitalik">Porpoise</span>'tan ayrılmadan önce sizinle yeniden görüşmeyi ümit etmiştim ama Bay Leonard bana sizin iyi olmadığınızı söyledi. Umarım tamamen iyileşmişsinizdir?"</p>

  <p class="normal">"Ahh, evet," dedim keyiflenerek. Tom Leonard'ın beni kaybettiğini kabul etmek istemediği açıktı. Leonard'ın kayboluşumu seyir defterine yazıp yazmadığını merak etmeye başlamıştım.</p>

  <p class="normal">"Size eşimi takdim edebilir miyim?" Jamie'ye el sallamak için arkama döndüm. Jamie amiralle koyu bir sohbete dalmıştı ama şimdi Bay Willoughby eşliğinde bize doğru geliyordu. Yeniden arkamı döndüğümde valinin renginin kıpkırmızı olduğunu gördüm. Bir Jamie'ye bir bana bakıp durdu, sanki iki hayaletle karşılaşıyormuş gibi yüzü solmuştu.</p>

  <p class="normal">Jamie gelip yanımda durdu ve abartılı bir şekilde valiyi selamladı.</p>

  <p class="normal">"John," dedi sessizce, "seni yeniden görmek ne güzel adamım."</p>

  <p class="normal">Vali ağzını açtı ama bir şey söylemeden yeniden kapadı.</p>

  <p class="normal">"Biraz sonra seninle konuşalım," diye mırıldandı Jamie. "Ama şimdilik benim adım Etienne Alexandre." Kolumu tuttu ve resmi bir reverans yaptı. Hemen Fransızca konuşmaya geçerek, "Size eşimi takdim etmeme izin verin, Claire," dedi yüksek sesle.</p>

  <p class="normal">"Claire?" Vali şaşkınlıkla bana baktı. "<span class="ideitalik">Claire</span>?"</p>

  <p class="normal">"Eee, evet," dedim valinin bayılmamasını umarak. Hıristiyanlar arasında yaygın bir ismin onu niye bu kadar etkilediği hakkında hiçbir fikrim yoktu.</p>

  <p class="normal">Diğer gelenler yoldan çekilmemiz için sabırsızlıkla bizi bekliyorlardı. Yelpazemi sallayarak reverans yaptım ve konağın ana salonuna geçtik. Valiye bakmak için arkama döndüm, yeni gelenlerin ellerini sıkarken arkamızdan bize baktığında yüzü kâğıt gibi beyazdı.</p>

  <p class="normal">Salon düşük tavanlı ve kocamandı. Tıpkı kafesteki papağanlar gibi gürültülü ve rengârenk insanlarla doluydu. Bu manzarayla içim biraz rahatladı. Bu kalabalığın arasında Jamie boyuna rağmen belli olmazdı.</p>

  <p class="normal">Odanın yan tarafındaki teras kapılarının yakınında küçük bir orkestra çalıyordu. Çoğu kişinin o tarafta dolandığını görüyordum. Hava almak ya da gizlice sohbet etmek için oraya gidiyorlardı. Odanın diğer tarafında ise dinlenme odalarının bulunduğu kısa koridora açılan kapılar vardı.</p>

  <p class="normal">Burada kimseyi tanımıyorduk ve bizi tanıştıracak birileri de yoktu. Ancak Jamie'nin önsezileri sayesinde buna ihtiyacımız da yoktu. İçeriye girdikten birkaç dakika sonra kadınlar etrafımıza toplanmaya başlamışlardı. Bay Willoughby'den etkilendikleri belli oluyordu.</p>

  <p class="normal">"Arkadaşım, Bay Yi Tien Cho," diye onu dar sarı elbiseli şişman genç bir kıza takdim etti Jamie. "Kutsal Çin Krallığı'dan, madam."</p>

  <p class="normal">"Aah!" Genç leydi büyülenerek yelpazesini sallıyordu. "Gerçekten Çinli mi? Ne kadar uzak bir mesafeden gelmiş öyle! Küçük adamıza hoş geldiniz dememe izin verin, Bay Cho?" Genç kız ona elini uzattı. Öpülmeyi beklediği açıktı.</p>

  <p class="normal">Bay Willoughby elleri kollarının içinde derin bir selam verip Çince bir şeyler söyledi. Genç kadın oldukça heyecanlı görünüyordu. Jamie bir anlığına şaşırmışçasına baktı ama sonra eski haline büründü. Ben ise Bay Willoughby'nin parlak siyah gözlerinin elbisenin kenarından görünen leydinin ayakkabısına takıldığını gördüm ve küçük Çinli adamın kıza ne dediğini merak ettim.</p>

  <p class="normal">Jamie bu fırsattan yararlanarak leydinin elini tutup reverans yaptı.</p>

  <p class="normal">"Hizmetinizdeyim, madam," dedi sert aksanlı biçimde. "Etienne Alexandre. Size eşimi takdim edeyim, Claire."</p>

  <p class="normal">"Ahh, çok memnun oldum!" Heyecandan yüzü kızaran genç bayan elimi tutup sıktı. "Ben de Marcelline Williams. Belki ağabeyimi tanıyorsunuzdur, Judah? On İki Ağaçlar'ın sahibi, büyük kahve tarlasını bilir misiniz? Sezon için onun yanına geldim ve bu zamana kadar harika vakit geçirdim!"</p>

  <p class="normal">"Hayır, maalesef biz burada kimseyi tanımıyoruz," dedim özür dileyerek. "Martinique'ten daha yeni geldik. Orada eşimin şeker işletmesi var da."</p>

  <p class="normal">"Ahh," diye çığlık attı Matmazel Williams ve gözleri açıldı. "O zaman sizi benim özel arkadaşlarım Stephenslar ile tanıştırmam için bana izin vermelisiniz! Onlar da bir keresinde Martinique'i ziyaret etmişlerdi. Georgina Stephens çok büyüleyici bir kadındır. Sizi temin ederim, çok seveceksiniz!"</p>

  <p class="normal">Ve böylece her şey olması gerektiği gibi oldu. Bir saat içinde birçok insanla tanıştırılmış, odada yavaşça dolaştırılmış, bir gruptan diğer gruba sürüklenmiş ve Matmazel Williams'ın eşliğinde birçok kişiyle el sıkışmıştım.</p>

  <p class="normal">Odanın karşısında Jamie'yi görebiliyordum, insanların başlarının ve omuzlarının üzerinden açıkça belli oluyordu. Tam bir aristokrat tablosu çiziyordu. Bir grup erkekle içtenlikle sohbet ediyordu. Hepsi de Fransız şeker ticaretiyle bağlantı kurmayı sağlayabilecek zengin iş adamıyla tanışmaya çok hevesliydiler. Geçerken onun bakışını yakaladım ve o da bana harika bir şekilde gülümseyip Fransız usulü bir reverans yaptı. Hâlâ onun ne yapmak istediğini merak ediyordum ancak bunu boş verdim. Nasıl olsa kendini hazır hissettiğinde bana her şeyi anlatacaktı.</p>

  <p class="normal">Her zamanki gibi kendilerinden başka kimseye ihtiyaçları olmayan Fergus ve Marsali, odanın sonunda dans ediyorlardı. Marsali'nin parlak pembe yüzü Fergus sayesinde parlıyordu. Bu gece için Fergus kancasından vazgeçmişti, onun yerine buğday kepeğinden yapılmış siyah deri bir eldiven takılmış ve ceket koluna iğnelenmişti. Bu el Marsali'nin belindeydi, çok sert görünüyordu ve gerçek olmadığı aşikârdı.</p>

  <p class="normal">Carstairs adında kısa boylu şişman bir İngiliz'in kollarının arasında dans ederek onların yanından geçtim. Boyu koynuma gelen İngiliz sürekli şaka yapıyordu, yüzü ise terden kızarmıştı.</p>

  <p class="normal">Bay Willoughby'ye gelince, eşsiz zaferin tadını çıkarıyordu. Tatlılıkla sohbet edip ona yiyecekler sunan bir grup leydinin ilgi odağıydı. Gözleri parlak ve sarı yanakları hafiften kızarmıştı.</p>

  <p class="normal">Bay Carstairs beni dansın sonunda bir grup leydiye emanet etti ve kırmızı şarap getirmeye gitti. Ben de bunu fırsat bilip hemen bu akşamki işe koyuldum. Onlara tanışmam için önerilen Abernathy ailesini tanıyıp tanımadıklarını sordum.</p>

  <p class="normal">"Abernathy?" Genç başhemşire Bayan Hall yelpazesini sallayıp boş boş baktı. "Hayır, onlarla tanıştığımı söyleyemem. Cemiyette önemli bir yere sahip olduklarını biliyor musun?"</p>

  <p class="normal">"Ahh, hayır Joan!" Arkadaşı Bayan Yoakum önceki ilginç yoruma şaşırmış gibi bakıyordu. "Kesinlikle Abernathy adını duydun! Hatırlasana, Yallahs Nehri'nin üzerindeki Rose Hall'ı alan kişi."</p>

  <p class="normal">"Ahh, eveet!" Bayan Hall'ın gözleri birden açılıverdi. "Onu satın aldıktan bir müddet sonra ölen kişi, değil mi?"</p>

  <p class="normal">Konuşulanları duyarak, "Evet, işte o," diye araya girdi bir başka bayan. "Sıtmaymış, öyle söylüyorlar ama ben o adama bakan doktorla konuştum. Annemin hasta bacağına bakmaya gelmişti, biliyorsun onda ödem oluşuyor ve doktor da bana gizliden söyledi..."</p>

  <p class="normal">Rosie MacIver sadık bir anlatıcıydı; onun bütün anlattığı hikâye ve daha fazlası buradaydı. Sohbet ipinin bir ucunu tuttum ve başka bir konuya geçmek için çektim.</p>

  <p class="normal">"Bayan Abernathy'nin köleler gibi sözleşmeli işçileri de olduğunu biliyor musunuz?"</p>

  <p class="normal">Bu oldukça kafaları karıştırmıştı. Bazı düşünceler onda birçok sözleşmeli işçi olduğuna dairdi, diğerleri ise bir ya da iki kişi olduğunu söylüyordu – bu aralar hiç kimse Rose Hall'a ayak basmamıştı ama elbette insanlar konuşuyordu...</p>

  <p class="normal">Birkaç dakika sonra dedikodu canlanmış ve yeni papaz yardımcısı Bay Jones'un dul Bayan Mina Alcott'a karşı olan tuhaf tavırlarına geçilmişti. Kadının şerefine ne olacaktı, elbette genç adamın bir suçu yoktu ve kadın ondan çok büyüktü, elbette Takdim Merasimi'ndeki birinin yüksek standartlarda olması bekleniyordu... Özür dileyip leydilerin dinlenme odasına gitmeye koyuldum, çünkü artık kulaklarım çınlıyordu.</p>

  <p class="normal">Geçerken Jamie'yi gördüm, yiyecek masasının yanında duruyordu. İşlemeli bir elbise giyen uzun boylu ve kızıl saçlı bir kızla konuşuyordu. Jamie genç kıza bakarken gözlerinden özlem ifadesi okunabiliyordu. Genç kız ise onun bu ilgisine içtenlikle gülümsüyordu. Bu manzara karşısında genç leydinin ne düşündüğünü merak ediyordum. Acaba genç kız aslında Jamie'nin ona bakmadığını, sadece hiç görmediği kızının hayalini kurduğunu anlayabiliyor muydu?</p>

  <p class="normal">Dışarıdaki dinlenme odasında bulunan aynanın önüne geçtim. Dans ettiğimden buklelerim gevşemiş ve birkaç yerden çıkmışlardı. Hem böylece geçici sessizliğin de tadını çıkardım. Dinlenme odası oldukça büyüktü, aslında üç bölümden oluşuyordu. Benim bulunduğum ana odaya açılan şapkaların, şalların ve yedek kıyafetlerin bulunduğu küçük bir oda daha vardı. Burada sadece bir duvar aynası ve tam donanımlı makyaj masası yoktu, ayrıca kırmızı kadife kaplı bir dinlenme koltuğu da bulunuyordu. Biraz özlemle bu koltuğu inceledim – giydiğim pabuçlar çok kötü ayağımı sıkıyordu ama maalesef görev beni çağırıyordu.</p>

  <p class="normal">Bu zamana kadar Abernathy çiftliği hakkında bildiğimizin ötesinde bir şey duymamıştım ama sözleşmeli işçilerin çalıştığı Kingston yakınlarında bulunan diğer birkaç çiftliği aklıma yazmıştım. Ian'ı arama konusunda Jamie'nin vali arkadaşından yardım isteyip istemeyeceğini merak ediyordum.</p>

  <p class="normal">Ama Lord John'un benim adımı öğrendiğinde verdiği tepki hem şaşırtıcı hem de rahatsız ediciydi; sanki adam bir hayalet görmüştü. Gözlerimi kısarak aynadaki yansımama baktım. Boynumdaki siyah ve sarı balığın parlaklığını hayranlıkla izledim ama görünüşümde bir tuhaflık bulamadım. Saçlarım tokalarla toplanmış, inci ve pırlantalarla süslenmişti. Bayan MacIver'ın makyaj malzemeleri sayesinde göz kapaklarım hafiften kararmış ve yanaklarım da aşırıya kaçmadan kızarmıştı. En azından ben kendim için bu yorumu yapabilirdim.</p>

  <p class="normal">Omuz silktim ve aynadaki yansımama cazibeli bir şekilde göz kırptım, sonra saçlarımı tekrar düzeltip salona döndüm.</p>

  <p class="normal">Uzun yiyecek masasının yanına gittim. Burası kekler, pastalar, meyveler, şekerler, çörekler ve daha adını koyamadığım bir sürü yiyecekle doluydu. Elimde meyve tabağıyla dalgın bir halde yiyecek masasının yanından uzaklaşırken siyah yelekli birine çarptım. Dalgın bir halde kişiden özür dilerken Papaz Efendi Archibald Campbell'ın asık suratına baktığımı anladım.</p>

  <p class="normal">"Bayan Malcolm!" diye bağırdı şaşkınlıkla.</p>

  <p class="normal">"Eee... Papaz Efendi Campbell," diye cevapladım sessizce. "Bu ne sürpriz." Gayri ihtiyari karnındaki mango lekesine dokunacaktım ama geriledi ve ben de vazgeçtim.</p>

  <p class="normal">Dekolte elbiseme biraz soğuk bakıyordu.</p>

  <p class="normal">"İyi olduğunuzu düşünüyorum, Bayan Malcolm?" dedi.</p>

  <p class="normal">"Evet, teşekkürler," dedim. Madam Alexandre olarak tanıştırıldığım kişiler onu duymadan önce bana Bayan Malcolm demeyi bıraksın diye dua ediyordum.</p>

  <p class="normal">"Kız kardeşinizi duyunca çok üzüldüm," dedim onun dikkatini dağıtmayı umarak. "Ondan bir haber alabildiniz mi?"</p>

  <p class="normal">İyi niyetimi kabul ederek başını eğdi.</p>

  <p class="normal">"Hayır. Benim arama çabalarım oldukça sınırlı," dedi. "Benim bulunduğum kiliseye mensup olan bir aile bana durumu valiye anlatmam ve kız kardeşim için ondan yardım istemem gerektiğini söyledi. Bu yüzden ben de onlarla geldim. Sizi temin ederim Bayan Malcolm, yoksa böyle bir yere ayak basmazdım."</p>

  <p class="normal">Yanda kahkaha atan bir gruba hoşlanmayarak bir göz attı. Gençler bir grup genç kızla kahkaha atarak kadeh tokuşturuyorlar, kızlar da kıkırdayarak karşılık veriyorlardı.</p>

  <p class="normal">"Talihsizliğinizden dolayı gerçekten çok üzgünüm, papaz efendi," dedim yana kayarak. "Bana kız kardeşinizin durumundan bahsedildi. Eğer yardım edebilirse–"</p>

  <p class="normal">"Hiç kimse yardım edemez," diye sözümü kesti. Gözlerinde hüzün vardı. "Bu tahtı almaya çalışan Papacı Stuartlar'ın ve onları takip eden şehvet düşkünü Kuzey İskoçyalılar'ın suçu. Hayır, Tanrı haricinde hiç kimse yardım edemez. Ulu Tanrım Stuartlar'ın evini yok etti. Fraser denen adamı da yok edecektir ve o gün kız kardeşim iyileşecektir."</p>

  <p class="normal">"Fraser?" Sohbetin gidişatı beni rahatsız ediyordu. Hemen odanın karşı tarafına bir göz attım ama şansa Jamie ortalıklarda görünmüyordu.</p>

  <p class="normal">"Margaret'ı ailesinden ve bağlılığından kopmasını sağlayan kişinin adı. Ona doğrudan bir şey yapmadı fakat onun yüzünden kız kardeşim evi terk etti ve kendini tehlikeye attı. Evet, Tanrı James Fraser'a hak ettiğini verecektir!" Bu cümleyi büyük bir inançla söylemişti.</p>

  <p class="normal">"Evet, eminim verecektir," diye mırıldandım. "Eğer bana izin verirseniz, bir arkadaşımı gördüm de..." Kaçmaya çalıştım ama yemekleri taşıyan bir uşak alayı yolumu kesti.</p>

  <p class="normal">Yüce Tanrı'nın emirlerinin kendi görüşleriyle uyuştuğunu hissederek, "Tanrı ahlaksızlığa göz yummayacaktır," diye devam ediyordu papaz efendi. Küçük gri gözleri yandaki gruba eleştiricesine bakıyordu. Birkaç leydi Bay Willoughby'nin etrafını sarmıştı, fenerin etrafında uçuşan parlak kelebeklere benziyorlardı.</p>

  <p class="normal">Bay Willoughby de parlıyordu. Tiz sesli kıkırdaması hanımların gülüşüne on basıyordu. Onun sallanarak geçen bir uşağa doğru yürürken neredeyse dondurmalı meyve kupalarını düşüreceğini gördüm.</p>

  <p class="normal">"Bütün kadınlar ciddi olmayı öğrenmeli," dedi papaz efendi, "bütün gösterişli elbiselerden ve sarı saçlardan kaçınılmalı." Can alıcı vuruşunu yapıyor gibiydi; şüphesiz gelecek seferde Sodom ve Gomora'dan bahsedecekti. "Kocası olmayan bir kadın kendini Tanrı işlerine adamalıdır, bu tarz yerlerde eğlenmemelidir. Bayan Alcott'ı görüyor musunuz? O dini işlerle uğraşması gereken bir dul!"</p>

  <p class="normal">Onun kaşlarını çatarak baktığı yere baktım ve bukleleri toplanmış açık kahve saçlı otuzlarında tombul neşeli bir kadın gördüm. Kadın Bay Willoughby'ye gülüyordu. Onu ilgiyle izlemeye başladım. Demek bu kadın Kingston'ın adı çıkmış neşeli duluydu!</p>

  <p class="normal">Küçük Çinli şimdi ellerinin ve dizlerinin üzerindeydi. Yerde emekliyor düşen bir küpeyi arıyor gibi yapıyordu. Bayan Alcott da ayaklarına yapılan bu atılımdan gülerek kurtulmaya çalışıyordu. Hemen Fergus'u bulup daha fazla ileri gitmeden Bay Willoughby'yi alıp götürmesinin en iyisi olacağını düşündüm.</p>

  <p class="normal">Bu manzaraya çok kızmış olacak ki papaz efendi tuttuğu limon ezmesi kupasını masaya çarparak bıraktı ve dönüp kalabalığı iterek terasa çıktı.</p>

  <p class="normal">İçim rahatlayarak derin bir nefes aldım. Papaz efendi ile sohbet etmek cellâtla konuşmak gibi bir şeydi ama önceden tanıdığım bir cellâdın sohbeti papaz efendiden daha iyiydi.</p>

  <p class="normal">Bu sırada birden Jamie'nin uzun boyunu gördüm, odanın diğer tarafındaki kapıya doğru gidiyordu. Sanırım valinin özel odası o taraftaydı. Şimdi Lord John ile konuşmaya gidiyor olmalıydı. Merakla hareket ederek ona eşlik etmeye karar verdim.</p>

  <p class="normal">Salon o kadar kalabalıktı ki zorla diğer tarafa geçebildim. Jamie'nin gittiği kapıya ulaştığımda o çoktan kaybolmuştu fakat ben yine de yürümeye devam ettim.</p>

  <p class="normal">Uzun bir koridordaydım. Mumlarla loş bir aydınlatma elde edilmişti ve uzun pencereler vardı. Terastaki meşale ışıklarının kırmızılığı camdan yansıyıp duvardaki metal süslere çarpıyordu. Bunlar çoğunlukla askeri silahlardı; süslü tabancalar, bıçaklar, kalkanlar ve kılıçlar. Acaba bunlar Lord John'un kendi yadigârları mıydı, yoksa konağın kendisine mi aitti?</p>

  <p class="normal">Salonun gürültüsüne nazaran burası oldukça sessizdi. Koridorun aşağısına doğru yürümeye devam ettim, adımlarım Türk halısında boğuluyordu.</p>

  <p class="normal">İleriden gelen erkek seslerini duyabiliyordum. Buradan kısa bir koridora doğru geçtim ve ışığın koridora yansıdığı aralık bir kapı gördüm – valinin özel ofisi olmalıydı. İçeriden Jamie'nin sesini duyabiliyordum.</p>

  <p class="normal">"Ahh, Tanrım John!" diyordu.</p>

  <p class="normal">Ölü gibi öylece kaldım, beni etkileyen söylenen sözlerden daha çok ses tonuydu – ondan nadiren duyduğum buruk bir duygu ifadesi vardı. Sessizce yürüyüp kapıya yanaştım. Aralık kapıdan Jamie görünüyordu. Lord John Grey'i ateşli bir kucaklamayla sararken başı eğikti. Öylece kaldım, ne hareket etmeye ne de konuşmaya cesaretim vardı. Ben onları izlerken ayrıldılar. Jamie'nin sırtı bana dönüktü ama Lord John'un yüzü görülüyordu. Eğer kapıya bir baksa beni görebilirdi. Ama koridora bakmıyor, sadece öylece Jamie'ye bakıyordu ve yüzünde tam bir açlık ifadesi vardı, öyle ki bunu görünce benim bile yanaklarım kızardı.</p>

  <p class="normal">Bu yüzden yelpazemi düşürdüm. Valinin başını çevirdiğini gördüm, sesten şaşkına dönmüştü. Sonra koridordan koşup salona geri döndüm. Kalbim yerinden çıkacak gibi atıyordu.</p>

  <p class="normal">Salonun kapısını kapadım ve saksılı palmiye ağacının arkasına saklandım. Kalbim hâlâ bir davul gibi çarpıyordu. Ferforje şamdanlar kalındı ve üzerlerinde bal mumları vardı. Duvarlarda meşaleler vardı ama yine de odanın köşe kısımları karanlıktı. Gölgeye gizlendim, titriyordum.</p>

  <p class="normal">Ellerim buz gibiydi ve midem bulanacakmış gibi hissediyordum. Tanrı aşkına orada neler oluyordu?</p>

  <p class="normal">Benim Jamie'nin karısı olduğumu öğrendiğinde valinin yüzündeki şok kısmen açıklanmıştı; bu acı ve özlem dolu bakış, bana onun tarafında neler olduğunu açıklamıştı. Jamie ise başlı başına bir problemdi.</p>

  <p class="normal"><span class="ideitalik">O Ardsmuir Hapishanesi'nin müdürüydü</span>, demişti sıradan bir şekilde. Ve daha önce de; <span class="ideitalik">Erkeklerin hapishanede ne yaptıklarını biliyor musun?</span></p>

  <p class="normal">Biliyordum ama Jamie'nin yapmadığına dair Brianna üzerine yemin edebilirdim; yapmamıştı, yapamazdı, ne koşulda olursa olsun. En azından bunun üzerine bir gece öncesine kadar yemin edebilirdim. Gözlerimi kapadım, göğsüm sıkışıyordu. Gördüklerimi düşünmemeye çalışıyordum.</p>

  <p class="normal">Elbette yapamıyordum. Ve hâlâ düşünüyordum, tamamen imkânsız görünüyordu. Jack Randall'ın anısı bıraktığı fiziksel yaralarla birlikte solup gitmiş olmalıydı ama Jamie için başka bir adamın fiziksel temasına katlanacak kadar bu anının yok olup gideceğine inanamıyordum.</p>

  <p class="normal">Fakat gördüklerimin aralarındakinin arkadaşlıktan ileri geldiğini düşündürecek kadar Grey ile samimiyse, o zaman neden bana daha önce hiç ondan bahsetmedi? Neden Grey'in Jamaika'da olduğunu öğrenir öğrenmez adamı görmeye geldi? Midem bir kez daha kötü oldu ve kusma hissi yeniden ortaya çıktı. Hemen oturmaya ihtiyacım vardı.</p>

  <p class="normal">Titreyerek duvara yaslanırken valinin odasının kapısı açıldı ve vali partisine dönmek için dışarı çıktı. Yüzü kızarmıştı ve gözleri de parlıyordu. Eğer toka haricinde elimde daha öldürücü bir silah olsaydı hemen şuracıkta onu öldürebilirdim. Birkaç dakika sonra kapı yeniden açıldı ve Jamie dışarı çıktı, birkaç metre uzağımdaydı. Soğukkanlı maskesi yeniden yüzüne yerleşmişti ama o maskenin altındaki yoğun duyguyu anlayacak kadar onu tanıyordum. Ama bunu görmeme rağmen bir açıklama yapamıyordum. Heyecan mı? Endişe, korku ve neşe mi? Yoksa başka bir şey mi? Daha önce onu hiç böyle görmemiştim.</p>

  <p class="normal">Sohbet ya da yemek istemiyordu sadece odada dolanıyordu, birisini aradığı belliydi. Beni.</p>

  <p class="normal">Zorla yutkundum. Bu kalabalıkta onunla yüz yüze gelemezdim. Olduğum yerde durdum ve onu izledim ta ki o terasa gidene kadar. Sonra saklandığım yerden çıktım ve çabucak odanın karşısına geçip sığınmak için dinlenme odasına geçtim. En azından bir anlığına da olsa orada oturabilirdim.</p>

  <p class="normal">Ağır kapıyı açtım ve içeriye girdim. Etrafımı saran parfüm ve pudra kokusuyla hemen rahatladım. Sonra başka bir koku daha etrafımı sardı. Bu kokuyu da biliyordum ama burada olmaması gerekirdi.</p>

  <p class="normal">Dinlenme odası oldukça sessizdi; salondaki gürültü birden mırıldanmaya dönüşmüştü, uzaktan gelen bir gök gürültüsü gibiydi. Ancak artık bir sığınak değildi.</p>

  <p class="normal">Mina Alcott kadife kaplı koltuğa yayılarak uzanmıştı. Başı geriye doğru düşmüş, etekleri boynuna dolanmıştı. Gözleri şaşkınlıktan açık kalmıştı. Kesilmiş boğazından akan kan altındaki kadife gibi kırmızıydı ve başının altındaki büyük havuza damlıyordu. Açık kahverengi saçları dağılmış ve kan birikintisine doğru sallanıyordu.</p>

  <p class="normal">Öylece kaldım, yardım çağıramayacak kadar şoka girmiştim. Sonra dışarıdaki koridordan sesler gelmeye başladı ve kapı açıldı. Arkamdaki kadın bu manzarayı gördüğünde bir anlık sessizlik oldu.</p>

  <p class="normal">Koridordan gelen ışık odayı aydınlattı ve çığlıklar başlamadan önce pencereye doğru uzanan ayak izlerini gördüm – küçük ayak izleri kanla çevrelenmişti.</p>
</body>
</html>
