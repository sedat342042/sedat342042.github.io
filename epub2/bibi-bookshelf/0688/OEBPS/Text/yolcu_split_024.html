<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h1baslik1" id="calibre_toc_27"><br class="chapter" />
  <span class="ideitalik">17<br class="chapter" />
  <br class="chapter" />
  Canavarın Uyanışı<br class="chapter" />
  Ness Gölü</span></h2>

  <p class="normal"> </p>

  <p class="sagbolditalik">Ağustos 1968</p>

  <p class="normal"> </p>

  <p class="normal">Brianna rüzgâra yakalanan parlak saçlarını geriye doğru itmiş, gözlerini kırpıştırıyordu. "Neredeyse güneşin neye benzediğini unutuyordum," dedi, bahsettiği güneşe gözlerini kısarak bakıyordu. Ness Gölü'nün karanlık sularının üstünde tanıdık olmayan bir vahşilikle parlıyordu.</p>

  <p class="normal">Annesi iyice gerindi, hafifçe esen rüzgârın tadını çıkarıyordu. "Temiz havanın nasıl bir şey olduğu hakkında söylenecek bir şey yok. Haftalardır karanlıkta yetişen, solgun ve yumuşak bir mantar gibi hissediyordum."</p>

  <p class="normal">"İkinizden de iyi bilim adamı olur," dedi Roger ama sırıtıyordu. Üçü de iyice canlanmıştı. Ardsmuir hapishane kayıtlarında yapılan zorlu çalışmalarında şansları yaver gitmişti. Ardsmuir'in kayıtları tamdı – diğerlerine nazaran – ve bir noktada oldukça açıktı. Ardsmuir sadece on beş yıldır bir hapishaneydi; II. James yanlısı mahkûmlar tarafından yapılan onarımdan sonra küçük bir garnizona dönüştürülmüştü ve tutuklular dağıtılmıştı – çoğu Amerika'daki kolonilere gönderilmişti.</p>

  <p class="normal">"Hâlâ Fraser'ın neden diğerleriyle birlikte gönderilmediğini merak ediyorum," dedi Roger. Bir anlığına paniklemişti. Ardsmuir'den gönderilen mahkûmların listesine tekrar tekrar bakmış, neredeyse isimleri harf harf incelemişti ama Fraser'ı bulamamıştı. Jamie Fraser'ın hapishanede öldüğünden kesinlikle emindi ve Randall kadınlarına bunu söylemeyi düşündükçe soğuk terler dökmüştü – ta ki bir sonraki sayfanın ona Fraser'ın şartlı tahliyesinin Helwater'a yapıldığını gösterene kadar.</p>

  <p class="normal">"Bilmiyorum," dedi Claire, "ama gönderilmediği çok iyi olmuş. Onu, yani o zamanlar," – hemen sözünü yarım bıraktı ama Roger'ın onun yaptığı yanlışlığı fark etmesini önleyemedi – "onu çok, çok kötü deniz tutardı." Önlerindeki küçük dalgalarla dans eden gölü işaret etti. "Şu halde denize açılsa bile anında yeşile dönerdi."</p>

  <p class="normal">Roger ilgiyle Brianna'ya bir göz attı. "Seni de deniz tutar mı?"</p>

  <p class="normal">Kız başını iki yana salladı, rüzgârda parlak saçları uçuşuyordu. "Hayır." Kendini beğenmişçesine diyaframına hafiften vurdu. "Demir gibiyim."</p>

  <p class="normal">Roger kahkaha attı. "Peki, açılmak ister misiniz? Ne de olsa tatiliniz."</p>

  <p class="normal">"Gerçekten mi? Gider miyiz? Orada balık tutabilir misin?" Brianna eliyle gözlerini gölgeleyip, karanlık suya hevesle baktı.</p>

  <p class="normal">"Tabii ki. Birçok kez Ness Gölü'nde somon ve yılan balığı tuttum," diye Roger ona güvence verdi. "Hadi gelin; Drumnadrochit'teki iskeleden küçük bir bot kiralayalım."</p>

  <p class="ortayazi">***</p>

  <p class="normal">Drumnadrochit'e yapılan yolculuk güzeldi. Ağustos ve Eylül ayları boyunca turistlerin buraya gelmesine sebep olan güneşli günlerden biriydi. Midesinde Fiona'nın leziz kahvaltısı vardı. Onun harika yemeklerinden düzenlenmiş bir sepet de bagajdaydı ve uzun saçları rüzgârda uçuşan Brianna Randall da yanında oturuyordu. Roger dünyadaki her şeyin yolunda olduğuna inanmaya çok hevesliydi.</p>

  <p class="normal">Araştırmalarının sonucu sebebiyle memnun olmayı kendine hak görüyordu. Okulundan biraz da olsa geri kalmışsa da buna değmişti.</p>

  <p class="normal">James Fraser'ın şartlı tahliye kaydını bulmalarının ardından iki hafta daha çalışma ve araştırma yapmışlardı hatta Roger ve Brianna bir hafta sonu Göller Bölgesi'ne ve bir diğer hafta sonu da üçü Londra'ya gitmişti. Brianna'nın Britanya Müzesi'nin Okuma Salonu'nun ortasında çığlık atmasının ardından oradan apar topar çıkmışlardı. Gördükleri şey şuydu; 1764 tarihli III. George <span class="ideitalik">Rex Angleterre</span>'nin mührünün bulunduğu Kraliyet Af Emri 'James Alexander Mackenzie Fraser' adını içeriyordu.</p>

  <p class="normal">"Yaklaştık," demişti Roger, af emrinin fotokopisine sevinçle bakarken. "Çok yaklaştık!"</p>

  <p class="normal">"Yaklaştık mı?" demişti Brianna ama sonra otobüslerinin yaklaştığını görünce dikkati dağılmıştı ve durumu takip edememişti. Roger, Claire'in gözlerinin onda olduğunu görmüştü; Claire, Roger'ın ne demek istediğini çok iyi biliyordu.</p>

  <p class="normal">Elbette Claire de bunu düşünüyordu. Roger, Brianna'nın da bunu düşünüp düşünmediğini merak ediyordu. Claire 1945 yılında kaybolmuştu, Craigh na Dun'da bulunan taş halkada yok olmuş ve kendini 1743 yılında bulmuştu. Jamie Fraser ile birlikte yaklaşık üç yıl yaşamış, sonra yine taşlardan geçerek geri gelmişti. Ve tarih kendi kaybolduğu yıldan üç yıl sonrasını gösteriyordu, Nisan 1948.</p>

  <p class="normal">Bu demek oluyordu ki – büyük olasılıkla – bir kez daha taşların arasından geçip geçmişe gitmek isterse, o zamanki ayrıldığı zamandan yirmi yıl sonrasına gitmiş olacaktı yani 1766 yılına. Ve 1766 yılı, Jamie Fraser'ın hayatta ve sağlıklı olduğunu gösteren yıldan iki yıl sonrasıydı. Eğer iki yıl daha hayatta kalabildiyse ve eğer Roger onu bulabilirse...</p>

  <p class="normal">"İşte orada," dedi Brianna birden. 'Kiralık Botlar' İskeledeki barın penceresinde asılı olan yazıyı gösteriyordu ve Roger daha fazla Jamie Fraser'ı düşünmeden arabasını park alanına çekti.</p>

  <p class="ortayazi">***</p>

  <p class="normal">"Kısa boylu erkeklerin neden uzun boylu kadınlara âşık olduğunu merak ediyorum?" Arkasındaki Claire'in sesi olağanüstü bir dikkatle Roger'ın düşüncelerini yansıtıyordu ve bu ilk kez olmuyordu.</p>

  <p class="normal">"Pervane ve ateş olayı belki?" diye öneride bulundu Roger, ufak boylu barmenin Brianna'ya büyülenmişçesine bakmasına kaşlarını çatmıştı. O ve Claire bot kiralamak için tezgâhın önünde durmuş tezgâhtarın makbuzu yazmasını bekliyorlardı, o sırada Brianna öğlen yemekleri için kola ve bira satın alıyordu.</p>

  <p class="normal">Brianna'nın koltukaltına gelen genç barmen bir ileri bir geri hareket ediyor, salamura yumurta ve füme dilimlerini öneriyordu, gözleri ise önünde duran askılı sırtı açık sarı bluzlu kızdaydı. Kahkahasından Brianna'nın da delikanlıyı 'sevimli' bulduğu anlaşılıyordu.</p>

  <p class="normal">"Brianna'ya her zaman kısa boylu erkeklere bulaşmaması gerektiğini söylemişimdir," diye sesli olarak düşündü Claire, o da durumu izliyordu.</p>

  <p class="normal">"Söyledin mi?" dedi Roger duygusuzca. "Her nasılsa bu anaç tavsiyeyi çok da uyguladığını sanmıyorum."</p>

  <p class="normal">Claire, Roger'ın anlık huysuzluğunu önemsemeyerek bir kahkaha attı. "Evet, o kadar çok değil. Bunun gibi önemli bir ilkeyi anladığın zaman, bunu kızına söylemek annelik görevinmiş gibi geliyor."</p>

  <p class="normal">"Kısa erkeklerde bir sorun mu var?" diye sordu Roger.</p>

  <p class="normal">"Eğer istedikleri gibi olmazsa olayları çarpıtmaya meyilli oluyorlar," diye cevap verdi Claire. "Tıpkı havlayan küçük köpekler gibi. Sevimli ve yumuşaklar ama onları kızdırırsan kötü bir şekilde ısırılabilirler."</p>

  <p class="normal">Roger güldü. "Bu gözlem yılların tecrübesini yansıtıyor, değil mi?"</p>

  <p class="normal">"Ahh, evet." Başını doğru dercesine sallarken ona bakıyordu. "Boyu bir buçuk metreden fazla olan bir orkestra şefine hiç rastlamadım. Hırçın tipler, hepsi de öyle. Ama uzun erkekler," – onun bir doksanlık boyunu incelediğinde Claire'in dudakları hafiften kıvrılmıştı – "çoğunlukla tatlı ve nazik oluyorlar."</p>

  <p class="normal">"Tatlı, ha?" dedi Roger, Brianna için yılan balığı kesen barmene alaycı bir bakış attı. Brianna'nın yüzünde hafiften tiksinmiş gibi bir ifade vardı ama öne doğru eğilip çatalıyla bir lokma aldığında burun kıvırdı.</p>

  <p class="normal">"Özellikle kadınlarlayken," diye Claire sesini yükseltti. "Çoğunlukla kanıtlayacak bir şeyleri olmadığı için böyle olduğunu düşünüyorum. Sen onları istesen de istemesen de onların her şeyi yapabileceği kesinlikle belli ve bunu kanıtlamaya ihtiyacı yok."</p>

  <p class="normal">"Kısa bir erkek–" diye Roger harekete geçti.</p>

  <p class="normal">"Kısa bir erkek sen ona izin vermediğin sürece bir şey yapamayacağını bilir ve bunu bilmek onu deli eder, bu yüzden her zaman kendini kanıtlayabileceği bir şeylerle uğraşır."</p>

  <p class="normal">"Hımm." Roger genzinden İskoçlara özgü bir ses çıkardı; bu hem Claire'in zekâsını takdir ettiğini hem de barmenin Brianna'ya neyi kanıtlamak istediğini belirten genel şüphesini gösteriyordu.</p>

  <p class="normal">Tezgâhın karşısından ona makbuzu uzatan tezgâhtara, "Teşekkürler," dedi. "Bree hazır mısın?"</p>

  <p class="ortayazi">***</p>

  <p class="normal">Göl sakindi ve balık avı da yavaş ilerliyordu ama sırtlarına vuran sıcak Ağustos güneşiyle, kıyıdan esen rüzgârın taşıdığı çam ağaçlarının ve ahududu saplarının kokusuyla suyun üzerinde ilerlemek güzeldi. Öğlen yemeğini iyice yedikleri için hepsinin uykusu gelmişti. Brianna uzun zaman önce botun ön kısmına kıvrılmış, Roger'ın ceketini başının altına yastık yaparak uykuya dalmıştı. Claire botun arka kısmında otururken gözlerini mahmurdu ama hâlâ uyanıktı.</p>

  <p class="normal">"Peki kısa ve uzun boylu kadınlar hakkında ne düşünüyorsun?" diye sordu Roger, gölün karşısına doğru yavaşça kürek çekerken önceki konuşmalarını hatırlamıştı. Brianna'nın acemice gövdesinin altına doğru kıvrılmış, şaşılacak derecede uzun olan bacaklarına omzunun üstünden bir göz attı. "Aynısı mı? Küçük olanlar iğrenç mi?"</p>

  <p class="normal">Claire dalgın bir halde başını iki yana salladı, bukleleri saç tokasından çıkmaya başlamıştı. "Hayır, öyle düşünmüyorum. Bunun boyla alakası yokmuş gibi görünüyor. Onların erkekleri bir şeytan mı yoksa bir adam olarak mı gördüklerine bağlı ya da her şeyi hesaba katarsak onları sevmeleriyle alakalı."</p>

  <p class="normal">"Oo, kadın özgürlüğü, değil mi?"</p>

  <p class="normal">"Hayır, hiç öyle değil," dedi Claire. "Kadın ve erkek arasında olan aynı davranışları 1743 yılında da gördüm. Davranışlarında elbette fark var ama birbirlerine olan davranış tarzında pek fark yok."</p>

  <p class="normal">Gölün karanlık sularının ötesine bakarken bir eliyle gözlerini siper etmişti. Olta takımlarına ve su yüzeyinde süzülen tahtalara bakıyor olabilirdi ama Roger onun karşı kıyıdaki tepelerin çok ötesine baktığını düşünüyordu.</p>

  <p class="normal">"Sen erkekleri seviyorsun, değil mi?" dedi usulca. "Uzun boylu erkekleri." Claire hafiften gülümsedi, ona bakmıyordu.</p>

  <p class="normal">"Birini," dedi tatlı bir şekilde.</p>

  <p class="normal">"O zaman gidecek misin, yani eğer onu bulursam?" küreklerini bir anlığına bıraktı ve ona baktı.</p>

  <p class="normal">Claire cevap vermeden önce derin bir nefes aldı. Rüzgârdan yanakları pembeleşmişti ve beyaz gömleği göğüslerini ve ince belini vurguluyordu. Dul olmak için çok genç diye düşündü, heba olmak için fazla güzel.</p>

  <p class="normal">"Bilmiyorum," dedi, sesi hafiften titriyordu. "Bu düşünce... bu düşünceden de ötesi var! Bir taraftan Jamie'yi bulmak ve sonra da... yeniden o yerden geçmek." Birden ürperdi ve gözlerini kapadı.</p>

  <p class="normal">"Tarif edilemez, biliyorsun," dedi Claire, gözleri hâlâ kapalıydı sanki gözlerinin içinde Craigh na Dun taşlarını görüyordu. "Korkunç ama bu yoldaki diğer şeylerden daha korkunç gelmiyor, bu yüzden anlatamıyorsun."</p>

  <p class="normal">"Bir bebeğe sahip olmanın nasıl bir şey olduğunu bir erkeğe anlatmak gibi; az ya da çok, acı dolu olan bu düşünceyi anlayabilir ama nasıl bir his olduğunu tamamen anlayamaz."</p>

  <p class="normal">Roger keyifle homurdandı. "Ahh, öyle mi? Evet, biraz farklılık var, sen de biliyorsun. Bu lanet olası taşları ben de duydum." Kendi de istemsiz bir şekilde ürperdi. Gillian Edgars'ın taşlardan geçtiği üç ay önceki o geceyi hatırladı, isteyerek bu anıyı çağırmamıştı ama bazı zamanlar kâbus olarak kendini gösteriyordu. Bunu aklından çıkarmak için küreklerine iyice asıldı.</p>

  <p class="normal">"Yırtıp atılmak gibi, değil mi?" dedi, kadının gözlerine bakıyordu. "Seni çeken bir şeyler vardı, seni koparan, sürükleyen bir şey ve bu dışarıda olan bir şey değildi. Senin içinde oluyordu, bu yüzden kafatasının her an parçalara ayrılacağını düşünüyordun. Ve iğrenç bir ses." Yeniden ürpermişti. Claire'in hafiften rengi kaçmıştı.</p>

  <p class="normal">"Onları duyabildiğini bilmiyordum," dedi. "Bana söylemedin."</p>

  <p class="normal">"Önemli görünmüyordu." Kürekleri çekerken bir anlığına onu inceledi, sonra hemencecik ekledi, "Bree de o sesleri duydu."</p>

  <p class="normal">"Anladım." Göle bakmak için arkasına döndü, küçük botun bıraktığı V şekline bakıyordu. Çok uzaklarda büyük bir botun geçmesiyle oluşan dalgalar kayalara vuruyor ve gölün ortasında yeniden birleşiyorlardı, parıldayan suyun uzun tümsekli şeklini oluşturuyordu.</p>

  <p class="normal">"Orada, biliyorsun," dedi Claire birden, karanlık suyu işaret ederek.</p>

  <p class="normal">Roger onun ne demek istediğini sormak için ağzını açtı ama sonra bildiğini fark etti. Hayatının çoğunu Ness Gölü'nün yanında geçirmişti, bu sularda yılan ve somon balığı tutmuştu ve Drumnadrochit ile Fort Augustus barlarında bahsedilen 'korkunç yaratık' hikâyesini duymuş ve kahkahalarla gülmüştü.</p>

  <p class="normal">Burada oturup, yanındaki kadınla kendini yeniden bilinmeyen geçmişe atmasının riskli olup olmadığı hakkında sakince konuşmak belki de olası olmayan bir durumdu. Daha önce, gölün karanlık suyunun bilinmeyen dünyevi gizemleri sakladığına ihtimal vermemişti hiç ama artık bundan emindi.</p>

  <p class="normal">"Onun ne olduğunu düşünüyorsun?" diye sordu, merakının dışında huzursuz olduğu hisleri de belli ederek.</p>

  <p class="normal">Claire yana doğru yaslandı ve kütüğün açığa çıkmasını dikkatlice izledi.</p>

  <p class="normal">"Benim gördüğüm muhtemelen bir plesiosaurdu," dedi sonunda. Roger'a bakmıyordu ama bakışlarını botun arka tarafına dikmişti. "Ama o zamanlar buna önem vermemiştim." Ağzı seğirmişti ama bu bir gülümseme gibi değildi.</p>

  <p class="normal">"Orada kaç tane taş var?" diye sordu birden. "Britanya'da, Avrupa'da. Biliyor musun?"</p>

  <p class="normal">"Tam olarak değil. Ama birkaç yüz tane," diye merakla cevap verdi Roger. "Hiç düşündün mü bütün hepsi–"</p>

  <p class="normal">"Nereden bileyim," diye sabırsızlıkla Roger'ın lafını kesti. "Önemli olan oldukları. Onlar bir şeyleri göstermek için kurulmuş, bu demek oluyor ki bazı şeylerin olduğu birçok yer var." Başını bir yana doğru eğdi, rüzgârın yüzüne savurduğu saçları geriye doğru itip Roger'a çarpık bir şekilde gülümsedi.</p>

  <p class="normal">"Bu onu açıklayabilir, biliyorsun."</p>

  <p class="normal">"Neyi açıklar?" Roger, onun sohbeti değiştirdiğini hissedebiliyordu.</p>

  <p class="normal">"Canavarı." Suyu işaret etti. "Ya gölün altında bu yerlerden bir tane daha varsa?"</p>

  <p class="normal">"Bir zaman tüneli mi – bir geçit– ya da artık her neyse?" Roger botun arkada bıraktığı ize doğru baktı, bu düşünceyle hayrete düşmüştü.</p>

  <p class="normal">"Bu birçok şeyi açıklar." Claire'in dudağının köşesinde, esen saçlarının oluşturduğu örtünün arkasında bir gülümseme belirdi. Roger, onun ciddi olup olmadığından emin değildi. "Canavar için en iyi adaylar yüzyıllar önce soyları tükenmiş hayvanlar. Eğer gölün altında bir zaman geçidi varsa, bu küçük problemimizi çözebilir."</p>

  <p class="normal">"Bu ayrıca raporların neden farklılık gösterdiğini de açıklar," dedi Roger, bu fikir ilgisini çekmeye başlamıştı. "Gelen yaratıkların farklı olduğuyla ilgili olanları."</p>

  <p class="normal">"Ve bu yaratığın ya da yaratıkların neden yakalanmadığını ve çoğunlukla görünmediğini de açıklar. Belki diğer yoldan geçmişe gidiyorlar, bu yüzden de her zaman gölde olmuyorlar."</p>

  <p class="normal">"Ne harika bir fikir!" dedi Roger. O ve Claire birbirlerine gülümsüyorlardı.</p>

  <p class="normal">"Biliyor musun?" dedi. "Bahse girerim, bu popüler teoriler listesinde bir numara olamaz."</p>

  <p class="normal">Roger kahkaha attı. Bir yengeç yakalamıştı ve su damlaları Brianna'nın üzerine sıçrıyordu. Kız homurdanarak birden doğruldu ve gözlerini kırpıştırdı, sonra yeniden yattı. Yüzü uykudan kızarmıştı ve birkaç saniye içinde ağır ağır nefes almaya başladı.</p>

  <p class="normal">"Dün gece geç saate kadar ayaktaydı, Leeds Üniversitesi'ne gidecek kayıtların son kutusunda bana yardım etti," dedi Roger, kızın adına savunma yapıyordu.</p>

  <p class="normal">Claire dalgın bir halde başını sallarken kızını izliyordu.</p>

  <p class="normal">"Jamie de böyle yapardı," dedi yumuşak bir şekilde. "Bir yere uzanır ve orada da uyurdu."</p>

  <p class="normal">Claire sessizleşmişti. Roger Urquhart Kalesi'nin korkunç kalıntılarının olduğu ve iyice açıldığı gölün ucuna doğru durmadan kürek çekiyordu.</p>

  <p class="normal">"Bu şey," dedi Claire sonunda, "gittikçe zorlaşıyor. İlk kez taşların arasında geçtiğimde yaşadığım en kötü şeyin bu olduğunu düşünmüştüm. Geri gelmem ondan iki kat daha korkunçtu." Gözleri kocaman ve korkunç görünen kaleye odaklanmıştı.</p>

  <p class="normal">"Doğru günde gelip gelmediğimi bilmiyorum. Gittiğim zaman Beltane Festivali vardı ve geri geldiğim zaman da festivale iki hafta vardı."</p>

  <p class="normal">"Geilie... yani Gillian demek istedim. O da Beltane zamanı gitti." Havanın sıcak olmasına rağmen Roger hafiften üşüdüğünü hissediyordu. Hem atası hem de yaşıtı olan kadının görüntüsünü yeniden görüyordu; alevlenmiş büyük ateşin ışığında duruyordu, taşların aralığından sonsuza kadar kaybolmadan önce bir anlığına göz göze gelmişlerdi.</p>

  <p class="normal">"Bu onun not defterinde yazan şey; kapılar Güneş ve Ateş Festivali'nde açılıyor. Belki bu zamanlara yakın olduğun için kapı yarı açıktı. Ya da o tamamen yanılmıştır; ne de olsa o sana bu işin olması için bir kişinin kurban edilmesi gerektiğini göstermişti."</p>

  <p class="normal">Claire zorlukla yutkundu. Gillian'ın kocası, Greg Edgars'ın petrole bulanmış kalıntıları 1 Mayıs günü polisler tarafından taş halkadan çıkarılmıştı. Kadının rapor sonucundaysa şu yazıyordu; "Kaçtı, nereye gittiği bilinmiyor."</p>

  <p class="normal">Claire botun bir kenarına yaslanıp suya elini soktu. Küçük bir bulut güneşin önüne geçtiğinde göl aniden griye dönüşüvermişti ve ışık yeniden arttıkça yüzeydeki küçük dalgalar da artıyordu. Botun oluşturduğu izin altındaki su zifiri karanlıktı. Ness Gölü iki yüz on üç metre derinliğindeydi ve çok soğuktu. Böyle bir yerde hangi canlı yaşayabilirdi?</p>

  <p class="normal">"Aşağıya gidebilir misin, Roger?" diye sordu, yumuşak bir sesle. "Göle atlayıp, ciğerlerin patlayana kadar, canavarın orada olup olmadığını bilmeden karanlık suya dalar mısın?"</p>

  <p class="normal">Roger kolundaki tüylerin diken diken olduğunu hissedebiliyordu ve bunun rüzgârın aniden soğuk esmesinden kaynaklanmadığını da biliyordu.</p>

  <p class="normal">"Ama sorum bu değil," diye devam etti Claire, hâlâ boş gizemli suya bakarken. "Eğer Brianna aşağıda olsaydı gider miydin?" Doğruldu ve Roger'a bakmak için döndü.</p>

  <p class="normal">"Gider miydin?" Kehribar gözler Roger'ınkilere dikkatle bakıyor, bir an olsun kırpmıyordu.</p>

  <p class="normal">Roger dudaklarını yaladı, rüzgârdan hem çatlamış hem de kurumuşlardı ve omzunun üstünden Brianna'ya bir göz attı, uyuyordu. Claire'e bakmak için yüzünü çevirdi.</p>

  <p class="normal">"Evet. Giderim diye düşünüyorum."</p>

  <p class="normal">Claire bir müddet ona baktı ve sonra başını salladı, gülmüyordu.</p>

  <p class="normal">"Ben de giderim."</p>
</body>
</html>
