<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h1baslik1" id="calibre_toc_38"><br class="chapter" />
  <span class="ideitalik">28<br class="chapter" />
  <br class="chapter" />
  Ahlak Bekçisi</span></h2>

  <p class="normal"> </p>

  <p class="normal">"Genç Ian'ın takip ettiği adamın, Sör Percival'ın uyarılarıyla bir bağlantısının olduğunu düşünüyor musun?" Yeni gelen akşam yemeği tepsisinin üzerindeki örtüyü kaldırdım ve tepsiyi kokladım; Moubray'in güvecinin üzerinden çok zaman geçmişti.</p>

  <p class="normal">Jamie sıcak dolgun bir ekmeği alırken başını salladı.</p>

  <p class="normal">"Eğer olmasa şaşırırdım," dedi sertçe. "Bana zarar vermek isteyen birden fazla adam varken, çetelerden birinin Edinburgh'da dolaşacağını düşünemiyorum." Ekmekten bir lokma aldı ve hızlıca çiğnemeye başladı.</p>

  <p class="normal">"Hayır, bu oldukça açık ve endişe edecek pek bir şey yok."</p>

  <p class="normal">"Yok mu?" Ekmeğimden küçük bir lokma aldım, sonra bir lokma daha. "Bu çok lezzetli. Ne bu?"</p>

  <p class="normal">Jamie ısırdığı ekmeğini midesine indirdi ve gözlerini kısarak içine baktı. "Kuşbaşı doğranmış yer mantarı," dedi ve ağzına hepsini tıktı.</p>

  <p class="normal">"Hayır," dedi ve yutmak için sustu. "Hayır," dedi yeniden, sesi daha belirgindi. "Muhtemelen rakip kaçakçıların işi. Ara sıra sürtüşme yaşadığım iki çete var." Bir eliyle kırıntıları temizledi ve bir ekmeğe daha uzandı.</p>

  <p class="normal">"Adamın kanyağı koklaması ama nadiren onun tadına bakması, onun bir <span class="ideitalik">dégustateur de vin</span> olabileceğini gösteriyor. Onun gibiler bir koklamayla şarabın nerede yapıldığını ve tadına bakarak da ne zaman şişelendiğini söyleyebilir. Çok değerli bir hüner," diye ekledi düşünceli bir halde, "ve benim izimi takip etmek için eline bir fırsat geçmiş."</p>

  <p class="normal">Şarap yemeğin yanına gelmişti. Bir bardağa koydum ve burnumun altına tuttum.</p>

  <p class="normal">"Seni takip edebilir mi, yani kanyaktan?" diye sordum merakla.</p>

  <p class="normal">"Az çok. Kuzenim Jared'ı hatırlıyor musun?"</p>

  <p class="normal">"Elbette. Hâlâ hayatta olduğunu mu söylüyorsun?" Culloden katliamından ve sonrasında yaşanan yıkımdan sonra Paris'te şarap tüccarlığı yapan Jared'ın hayatta olduğunu ve ölmediğini duymak sevindiriciydi.</p>

  <p class="normal">"Ondan kurtulmak için onu bir fıçıya tıkıp Sen Nehri'ne atacaklarını umuyorum," dedi Jamie, dişleri isli yüzünde parlıyordu. "Evet, sadece hayatta değil aynı zamanda tadını da çıkarıyor. İskoçya'ya Fransız kanyağı nereden geliyor sanıyorsun?"</p>

  <p class="normal">Cevap kesindi; Fransa ama bunu söylemekten kaçındım. "Jared. Sanırım?" dedim, onun yerine.</p>

  <p class="normal">Jamie başını salladı, ağzı başka bir ekmekle doluydu. "Hey!" Öne doğru eğildi ve Genç Ian'ın cılız parmaklarının dikkatlice ulaştığı tabağı çekti. "Miden bu haldeyken böyle ağır şeyleri yiyemezsin," dedi, kaşlarını çattı ve çiğnemeye devam etti. Yutkundu ve dudaklarını yaladı. "Senin için biraz daha ekmek ve süt isteyeceğim."</p>

  <p class="normal">"Ama," dedi Genç Ian, lezzetli ekmeklere hasretle bakıyordu. "Çok açım." Günahlarından arınmış çocuk, yeniden canlılığına kavuşmuştu ve elbette iştahına da.</p>

  <p class="normal">Jamie yeğenine baktı ve iç çekti. "Evet. Üzerime kusmayacağına yemin et?"</p>

  <p class="normal">"Yemin ederim," dedi Genç Ian uysalca.</p>

  <p class="normal">"Tamam, o zaman." dedi Jamie, tabağı çocuğun tarafına uzattı ve açıklama yapmaya devam etti.</p>

  <p class="normal">"Jared bana Moselle'deki kendi yerinde şişelediği ikinci kalite içkileri gönderiyor, birinci kaliteyi Fransa'da satmak için saklıyor ve orada aradaki fark anlaşılıyor."</p>

  <p class="normal">"Senin İskoçya'ya getirdiğin malzemeler anlaşılmıyor mu?"</p>

  <p class="normal">Omuz silkti ve şaraba uzandı. "Sadece <span class="ideitalik">nez, a dégustateur</span> anlar, o kadar. Ancak gerçek şu ki Genç Ian adamın Köpek ve Silah ile Mavi Domuz'da şarabın tadına baktığını gördü ve High Sokağı'ndaki bu iki taverna sadece benden kanyak alır. Diğer birkaç tanesi de benden alır ama geri kalanlar da diğerlerinden alır."</p>

  <p class="normal">"Her durumda şunu söyleyebilirim ki bir tavernada Jamie Roy'u arayan kişi hakkında pek endişelenmiyorum." Şarap bardağını aldı ve refleksle burnunun altına götürdü, bilinçsizce yüzünü ekşitti ve içti. "Hayır," dedi bardağı aşağıya indirirken, "beni endişelendiren adamın basımevine gitmesi. Burntisland'daki iskelede Jamie Roy'u görenlerle High Sokağı'ndan geçerken matbaacı Bay Malcolm'ı görenlerin aynı kişi olmadığına emin olmak için çok özen gösteriyorum."</p>

  <p class="normal">Kaşlarımı çattım, düşünmeye çalışıyordum.</p>

  <p class="normal">"Ama Sör Percival sana Malcolm dedi ve senin bir kaçakçı olduğunu biliyor," diye itiraz ettim.</p>

  <p class="normal">Jamie sabırlı bir halde başını onaylarcasına salladı. "Edinburgh'un yakınında bulunan limanlardaki adamların yarısı kaçakçı, Sassenach," dedi. "Evet, Sör Percival benim bir kaçakçı olduğumu çok iyi biliyor ama Jamie Fraser şöyle dursun, benim Jamie Roy olduğumu bilmiyor. Benim Hollanda'dan hesaba geçmemiş ipekler ve kadifeler getirdiğimi sanıyor, çünkü bu yüzden ona para veriyorum." Çarpık şekilde gülümsedi. "Onlar için kanyak alıyorum, köşedeki terziye. Sör Percival'ın ve eşinin gözü iyi kıyafetlerdedir. Ne kadar yaptığımı bırak o benim likör işiyle uğraştığımı bile bilmiyor, yoksa daha fazla dantel ve kumaş isterdi."</p>

  <p class="normal">"Taverna sahiplerinden biri denizciye senden bahsetmiş olamaz mı? Seni kesinlikle görmüşlerdir."</p>

  <p class="normal">Bir elini saçlarını götürdü, düşünürken hep böyle yapıyordu. Tepesinde birkaç kısa saç teli dikilmişti.</p>

  <p class="normal">"Evet, beni gördüler," dedi yavaşça, "ama müşteri olarak. Taverna işlerine Fergus bakıyor ve Fergus basımevine gelmeme konusunda çok dikkatli davranıyor. Benimle özel olarak burada buluşuyor." Çarpık bir şekilde gülümsedi. "Kimse bir adamın neden bir geneleve geldiğini sorgulamaz, değil mi?"</p>

  <p class="normal">"Bu olabilir mi?" dedim, aklıma bir şey gelmişti. "Sorgusuz sualsiz her adam buraya gelebilir. Genç Ian'ın takip ettiği adam seni burada görmüş olabilir mi? Yani seni ve Fergus'u? Ya da kızlardan birinden seni öğrenmiş olabilir mi? Ne de olsa sen benim gördüğüm en göze çarpan insansın." Öyleydi de. Edinburgh'da bir avuç kızıl saçlı adam olsa da, birkaç tanesi Jamie'nin boyunda ve onun farkında olmadığı bir böbürlenmeyle sokaklarda yürürdü.</p>

  <p class="normal">"Bu çok iyi bir düşünce, Sassenach," dedi başını sallıyarak. "Saçı örgülü tek gözlü bir denizcinin son zamanlarda buraya gelip gelmediğini öğrenmek oldukça kolay. Jeanne kızlara bir sorar."</p>

  <p class="normal">Ayağa kalktı ve gerindi, elleri neredeyse çatının tahta kirişine değiyordu.</p>

  <p class="normal">"Sonra da Sassenach, belki yatarız?" Kollarını aşağıya indirdi ve gülerek bana göz kırptı. "Öyle ya da böyle cehennem gibi bir gündü, değil mi?"</p>

  <p class="normal">"Oldukça," dedim, ona gülümseyerek.</p>

  <p class="normal">Açıklama için çağırılan Jeanne, Fergus ile birlikte geldi. Fergus, içerideki erkek kardeşi ya da kuzeniymiş gibi samimice kapıyı açmıştı. Onun evdeymiş gibi hissedip hissetmediğini az da olsa merak ettim. Paris'te bir genelevde doğmuş ve hayatının ilk on yılını orada geçirmişti, sokaklarda yan kesicilik yaparak yaşamadan önce merdivenlerin altındaki dolapta uyumuştu.</p>

  <p class="normal">"Kanyak gitti," diye Jamie'ye bilgi verdi. "MacAlpine'e sattım, fiyatta biraz fedakarlık yaptım ama üzgünüm, lordum. Hemen satılmasının daha iyi olacağını düşündüm."</p>

  <p class="normal">"Buradan çıkması iyi olmuş," dedi Jamie onaylayarak. "Cesedi ne yaptın?"</p>

  <p class="normal">Fergus hemen gülümsedi, zayıf yüzü ve perçemleri onu büsbütün bir korsan havasına sokmuştu.</p>

  <p class="normal">"Davetsiz misafirimiz de MacAlpine'nin tavernasına gitti, lordum. Tabii iyice gizlendi."</p>

  <p class="normal">"Ne olarak?" diye sordum.</p>

  <p class="normal">Korsanın gülüşü bana döndü. Her ne kadar kancası çirkin görünse de Fergus çok yakışıklı bir adama dönüşmüştü.</p>

  <p class="normal">"Bir nane likörü fıçısı olarak, leydim," dedi.</p>

  <p class="normal">"Yüz yıldır Edinburgh'da nane likörü içen olduğunu sanmıyordum," diye yorum yaptı Madam Jeanne. "Vicdansız İskoçyalılar leziz likörleri kullanmaya alışkın değiller. Burada hiçbir müşterinin viskiden, biradan ya da kanyaktan başka bir şey aldığını görmedim."</p>

  <p class="normal">"Kesinlikle, madam," dedi Fergus, onaylayarak. "Bay MacAlpine'nin çalışanlarının fıçıyı boşaltmasını istemeyiz, değil mi?"</p>

  <p class="normal">"Er ya da geç birileri o fıçının içine bakacak," dedim. "Kabalık olmaz mı ama–"</p>

  <p class="normal">"Kesinlikle, leydim," dedi Fergus ve saygılı bir şekilde bana reverans yaptı. "Ama nane liköründe çok fazla alkol var. Tavernanın kileri, bilinmeyen arkadaşımızın sonsuza kadar uyuyacağı yere gitmesi için geçici bir dinlenme yeri. Yarın iskeleye gidecek ve sonra da çok uzaklara. Madam Jeanne'nin yerini daha fazla karıştırmak istemedim."</p>

  <p class="normal">Jeanne Fransızca St. Agnes'e bir şeyler söyledi ve bu gözümden kaçmadı ama sonra omuz silkti ve gitmek için döndü.</p>

  <p class="normal">"Yarın bu denizciyle ilgili kızları bir sorguya çekerim, elbette boş vakitleri olduğu zaman. Şimdi ise–"</p>

  <p class="normal">"Boş vakitten bahsetmişken," diye araya girdi Fergus, "Matmazel Sophie bu akşam boş mu?"</p>

  <p class="normal">Madam alaycı bir keyifle ona baktı. "İçeri girdiğinizden beri, <span class="ideitalik">mon petit saucisse</span>." Genç Ian'a bir göz attı, samanla doldurulmuş yastıklara bir korkuluk gibi omuzlarını yaslamıştı. "Ve genç beyefendi için uyuması için bir yer bakayım mı?"</p>

  <p class="normal">"Ahh, evet." Jamie düşünceli bir şekilde yeğenine baktı. "Sanırım odamdaki yatakta yatabilirsin."</p>

  <p class="normal">"Ahh, hayır!" diye bağırdı Genç Ian. "Eşinle yalnız kalmak istersin eminim."</p>

  <p class="normal">"Ne?" Jamie anlayışsız bir halde ona baktı.</p>

  <p class="normal">"Şey, ben demek istiyorum ki..." diye tereddüt etti Genç Ian, bana bir göz attı ve sonra aceleyle gözlerini uzaklaştırdı. "Demek istiyorum ki şüphesiz sen de istersin... şey...?" Bir Kuzey İskoçyalı olarak doğduğundan, son cümlesini imalı bir kabalıkla söylemişti.</p>

  <p class="normal">Jamie parmaklarıyla üst dudağını ovaladı.</p>

  <p class="normal">"Evet, çok düşüncelisin, Ian," dedi. Gülmemeye çalıştığı için sesi hafiften titriyordu. "Böyle bir günden sonra, uyumak haricinde erkeklik yeteneğimle ilgili yüce fikirlerin olduğu için gururlandım. Fakat bir geceliğine de olsa bedeni bu keyiften mahrum bırakacağımı düşünüyorum, tabii ne kadar yengene düşkün olsam da," diye ekledi ve bana hafifçe gülümsedi.</p>

  <p class="normal">Fergus, "Fakat Bruno bu gece evin dolu olmayacağını söyledi," diyerek araya girdi, biraz şaşkınlıkla etrafına bakındı. "Neden çocuk da–"</p>

  <p class="normal">"Çünkü sadece o on dört yaşında, Tanrı aşkına!" dedi Jamie.</p>

  <p class="normal">"Neredeyse on beş!" diye düzeltti Genç Ian, koltukta dimdik oturmuş ilgiyle bakıyordu.</p>

  <p class="normal">"Evet, bu oldukça etkili," dedi Fergus ve doğrulanması için Madam Jeanne'ye göz attı. "Erkek kardeşlerini buraya ilk getirdiklerimde senden büyük değillerdi ve onurlu bir şekilde de kendilerini temize çıkardılar."</p>

  <p class="normal">"Sen ne?" Jamie fal taşı gibi açılmış gözlerle baktı.</p>

  <p class="normal">"Evet, biri yapmak zorundaydı," dedi Fergus sabırsızlıkla. "Normalde, bir erkek çocuğunun babası yapar bunu ama saygın babanıza kabalık etme niyetinde değilim elbette," diye ekledi, Genç Ian'ı selamlayarak, mekanik bir oyuncak gibi o da onu selamladı.</p>

  <p class="normal">"Şimdi," – Madam Jeanne'ye döndü Fergus, şampanya kilerinden sorumlu olan kişiye bir şey danışıyormuş gibi bir havayla – "Dorcas mı yoksa Penelope mu?"</p>

  <p class="normal">"Hayır, hayır," dedi kadın, başını kararlılıkla iki yana sallıyordu, "ikinci Mary kesinlikle uygun. Küçük olanı."</p>

  <p class="normal">"Ahh, sarı saçlı olan? Evet, bence haklısınız," diye onaylayarak konuştu Fergus. "Onu getirin, o zaman."</p>

  <p class="normal">Jamie boğuk bir itirazı dile getirmeden önce Jeanne odadan çıkmıştı bile.</p>

  <p class="normal">"Ama–ama– delikanlı yapamaz–" diye kekeledi.</p>

  <p class="normal">"Evet, yapabilirim," dedi Genç Ian. "En azından yapabileceğimi düşünüyorum." Yüzünün biraz daha kızarması mümkün değildi ama kulakları heyecandan kıpkırmızı olmuştu, günün sarsıcı olayları tamamen unutulmuştu.</p>

  <p class="normal">"Ama sana izin veremem–" Jamie sustu ve uzun bir süre yeğenine baktı. Sonunda korkunç bir şekilde bozguna uğramış gibi ellerini savurdu.</p>

  <p class="normal">"Peki ben annene ne söyleyeceğim?" dedi kapı açılırken.</p>

  <p class="normal">Kapının pervazında kısa boylu genç bir kız duruyordu, hafiften topluydu ve mavi ipek kombinezonun içerisinde yuvarlak tatlı yüzü sarı, açık saçlarının altından parıldıyordu. Onu gören Genç Ian dondu, zorlukla nefes alıyordu.</p>

  <p class="normal">Sonunda nefes almak zorunda olduğunu yoksa öleceğini fark edince, nefes aldı ve Jamie'ye döndü. Eşi benzeri olmayan tatlı bir gülüşle konuşmaya başladı, "Şey, Jamie Dayı, senin yerinde olsam," – sesi birden endişeli bir soprano gibi çıktı ve sustu, mükemmel bir bariton tonda konuşmadan önce boğazını temizledi – "Ona söylemezdim. İyi geceler, yengeciğim," dedi ve amacına doğru yavaşça yürüdü.</p>

  <p class="ortayazi">***</p>

  <p class="normal">"Fergus'u öldürsem mi yoksa teşekkür mü etsem karar veremiyorum." Jamie çatı katındaki odamızda yatağa oturdu ve yavaşça gömleğinin düğmelerini açmaya başladı.</p>

  <p class="normal">Islak elbiseyi sandalyenin üzerine koydum ve pantolonunun diz bağcıklarını çözmek için onun önüne diz çöktüm.</p>

  <p class="normal">"Sanırım Genç Ian için en iyisini yapmaya çalıştı."</p>

  <p class="normal">"Evet. Lanet Fransız adetiyle." Jamie saçının bağını açmak için uzandı. Moubray'den ayrıldığımızda beri saçlarını yeniden örmemişti. Saçları yumuşak bir şekilde omuzlarının üzerine düştü, geniş elmacık kemiklerini, uzun ve düz burnunu çevreliyordu ki bu haliyle, Rönesans dönemindeki öfkeli İtalyan meleklerinden birine benziyordu.</p>

  <p class="normal">"Âdem ve Havva'yı Cennet'ten kovan Baş Melek Mikail miydi?" diye sordum çoraplarını çıkarırken.</p>

  <p class="normal">Hafiften kıkırdadı. "Ahlak bekçisiymişim gibi bir iz mi bıraktım sende? Ve Fergus'ta kötü iblis?" Beni yukarı kaldırmak için ellerini dirseklerime uzattı. "Ayağa kalk, Sassenach. Bana böyle hizmet etmek için diz çökmeni istemiyorum."</p>

  <p class="normal">"Bugün çok kötü bir gün geçirdin," diye cevap verdim, benimle birlikte ayağa kalkmasını sağlamıştım. "Kimseyi öldürmek zorunda kalmamış olsan bile." Yüzündeki isin çoğunu temizlese bile çenesinin yan tarafında hâlâ vardı.</p>

  <p class="normal">Ellerim pantolonunu çözmek için beline dolandı ama o onları orada tutup bir anlığına yanağını başıma koyarak dinlendi.</p>

  <p class="normal">"Delikanlıya tam anlamıyla dürüst davranmadım, biliyor musun?" dedi.</p>

  <p class="normal">"Hayır? Ben ona harika bir şekilde açıklama yaptığını düşünmüştüm. En azından seninle konuştuktan sonra kendini daha iyi hissediyordu."</p>

  <p class="normal">"Evet, öyle umuyorum. Ve belki bu dualar ve o söylediğim şeyler yardımcı olabilir, en azından onun canını yakmazlar. Fakat ona her şeyi anlatmadım."</p>

  <p class="normal">"Başka ne vardı ki?" Yüzümü ona doğru eğdim, yumuşakça dudaklarımı dudaklarına dokundurdum. İs ve ter kokuyordu.</p>

  <p class="normal">"Bir adam böyle bir şey yaptığında, öldürmekten dolayı ruhu rahatsızsa, bir kadın bulması gerekir, Sassenach," diye cevap verdi tatlılıkla. "Eğer varsa kendi kadınını; yoksa da bulmak zorundadır. Çünkü kadın onun yapamadığı şeyi yapar ve onu iyileştirir."</p>

  <p class="normal">Parmaklarım pantolonunun bağcığını bulmuştu, ipler bir çekişle gevşedi. "Bu yüzden mi ikinci Mary ile gitmesine izin verdin?"</p>

  <p class="normal">Omuz silkti ve biraz geriledi, pantolonunu itti ve aşağıya düşmesine izin verdi. "Onu durduramadım. Genç olduğu için ona izin verdiğimden dolayı haklı olduğumu düşünüyorum." Çarpık bir şekilde bana gülümsedi. "En azından denizci adam yüzünden bütün gece canını sıkmayacak ve kendine kızmayacak."</p>

  <p class="normal">"Ben öyle düşünmüyorum. Peki sana ne demeli?" Kombinezonu başımdan yukarıya doğru çekerek çıkardım.</p>

  <p class="normal">"Ben mi?" Aşağıya bana bakıp kaşlarını yukarıya kaldırdı. Kirli keten gömleği omuzlarının üzerindeydi.</p>

  <p class="normal">Yatakta ona bakarak ben de gülümsedim.</p>

  <p class="normal">"Evet. Kimseyi öldürmedin ama yapmak ister misin?" Gözlerine baktım ve kaşlarımı soru sorarcasına kaldırdım.</p>

  <p class="normal">Yüzündeki gülümseme genişledi ve ahlak bekçisi Mikail'e olan benzerliği ortadan yok oldu. Bir omzunu ve sonra diğerini kaldırdı, gömleğinin omuzlarından aşağıya düşmesini sağladı. Gömlek kollarından aşağıya süzülerek yere düştü.</p>

  <p class="normal">"Yapabileceğimi umuyorum," dedi. "Fakat bana nazik davranacaksın, tamam mı?"</p>
</body>
</html>
