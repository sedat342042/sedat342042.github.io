<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h1baslik1" id="calibre_toc_17"><br class="chapter" />
  <span class="ideitalik">7<br class="chapter" />
  <br class="chapter" />
  Belgelerdeki Umut<br class="chapter" />
  Inverness</span></h2>

  <p class="normal"> </p>

  <p class="sagbolditalik">25 Mayıs 1968</p>

  <p class="normal"> </p>

  <p class="normal">Linklater'dan gelen zarf, sabah postasıyla gelmişti.</p>

  <p class="normal">"Şunun ne kadar dolu olduğuna bir bak!" diye bağırdı Brianna. "Bir şey yollamış!" Burnunun ucu heyecandan pembeleşmişti.</p>

  <p class="normal">"Öyle görünüyor," dedi Roger. Dışarıdan sakin görünüyordu ama ben onun boğazının çukurunda atan nabzı görebiliyordum. Kalın zarfı aldı ve bir müddet tuttu, ağırlığını tartıyordu. Sonra başparmağıyla zarfın kapağını hızla yırttı ve kâğıtlardan bir sayfa çekti.</p>

  <p class="normal">Üniversite kâğıdının üzerindeki kapak yazısı düştü. Onu yerden aldım ve yüksek sesle okumaya başladım, sesim biraz titriyordu.</p>

  <p class="normal">"<span class="ideitalik">Sevgili Dr. Wakefield</span>," diye okumaya başladım. "<span class="ideitalik">Bu, Cumberland Dükü'nün askerlerinin Culloden Savaşı'ndan sonra takip ettiği II. James komutanlarının infazı ile ilgili yaptığınız araştırmanın cevabıdır. Kitabımdan gösterdiğiniz alıntının asıl kaynağı, Culloden zamanında Cumberland'in piyade alayından sorumlu olan Lord Melton'ın özel seyir defteridir. Seyir defterinde konuyla alakalı olan sayfaların fotokopisini koydum; sizin de gördüğünüz gibi kurtulan James Fraser adındaki kişinin hikâyesi sıra dışı ve oldukça etkileyici. Fraser önemli bir tarihi kişilik değil ve benim çalışma alanımı da kapsamıyor ama onun nihai kaderini tespit etmek umuduyla, araştırmayı biraz daha ileriye götürmek istiyordum. Eğer kendi malikânesine yaptığı yolculukta sağ kaldığı ile ilgili bir şey bulur ve beni de bilgilendirirseniz sevinirim. Her ne kadar Melton'ın imkânsız olarak gördüğü sağlık durumuna rağmen, onun bunu başardığını her zaman düşünmüşümdür. Sevgilerimle, Eric Linklater."</span></p>

  <p class="normal">Elimdeki kâğıt titriyordu ve onu çok dikkatlice çalışma masasının üzerine koydum.</p>

  <p class="normal">"İmkansız?" dedi Brianna, Roger'ın ne düşündüğünü anlamak için parmak uçlarında duruyordu. "Peh! Onun geri gittiğini biliyoruz!"</p>

  <p class="normal">"Gittiğini düşünüyoruz," diye düzeltti Roger onu ama bu sadece akılcı bir uyarıydı; gülümsemesi Brianna'nınki kadar büyüktü.</p>

  <p class="normal">"Çay saatinizde kakao ya da çay ister misiniz?" Fiona'nın kıvırcık koyu saçlı başı çalışma odasının girişinde beliriverdi, heyecanı bölmüştü. "Taze zencefilli fındıklı kurabiye var, fırından yeni çıktılar." Sıcak zencefil kokusu onunla birlikte çalışma odasına geliyordu, koku önlüğünden cezbedici şekilde yayılıyordu.</p>

  <p class="normal">"Çay, lütfen," dedi Roger, o sırada Brianna da isteğini söylüyordu, "Ahh, kakao kulağa hoş geliyor!" Kendini beğenmiş bir ifade takınan Fiona servis arabasını itti; zencefilli ve fındıklı kurabiye tabağıyla birlikte, çaydanlık örtüsü ve kakao demliği de vardı.</p>

  <p class="normal">Ben bir fincan çay aldım ve Melton'ın seyir defterinden olan sayfalarla birlikte arkası yüksek koltuğa oturdum. On sekizinci yüzyıl el yazması eski olmasına rağmen, şaşılacak biçimde okunaklıydı ve birkaç dakika içinde, kendimi Leanach çiftlik evinin sınırları içerisinde buldum. Vızıldayan sineklerin sesini, tıkış tıkış olan bedenlerin pis kokusunu ve kirli toprağa yayılan kanın ağır kokusunu hayal ediyordum.</p>

  <p class="normal">"...<span class="ideitalik">erkek kardeşimin şeref borcundan hoşnutsuzdum ama yine de Fraser'ın hayatını bağışlamaktan başka çarem yoktu. Bu yüzden, onun adını çiftlik evinde infaz edilecek olan vatan hainleri listesinden çıkardım ve malikânesine gitmesi için gereken ayarlamaları yaptım. Böyle davranmakla Fraser'a karşı tamamen merhametli olduğumu ya da Dük'e karşı olan hizmetime tamamen saygısızlık yaptığımı düşünemem, çünkü bacağındaki iltihaplı ve kabarcıklı büyük yara ile birlikte Fraser, evine kadar yapacağı yolculuğu muhtemelen kaldıramayacak. Fakat yine de bu adamın arkadaşlarının bedenlerini gömme gibi bir göreve dikkatimi verdiğim de bu adamın, canlı olarak araziden gitmesini görmekle ruhumun hafiflediğini itiraf ediyorum. Son iki günde öyle çok ölüm gördüm ki içim eziliyor.</span>" Giriş bu sözlerle basitçe sonlanıyordu.</p>

  <p class="normal">Zorlukla yutkunarak, sayfaları dizime koydum. "İltihaplı ve kabarcıklı... büyük yara..." Roger ve Brianna bilmezken, ben böyle bir yaranın ne kadar ciddi olduğunu biliyordum. Antibiyotik olmadan uygun tıbbi bir tedavi yoktu. Bir arabanın içinde ne kadar sürede Culloden'dan Broch Murdha'ya hırpalanarak gitmişti? İki gün? Üç gün? Böyle bir durumda ve bakımsız bir şekilde ne kadar süre yaşayabilirdi ki?</p>

  <p class="normal">"Ama yaptı." Brianna'nın sesi düşüncelerimi bölmüştü, Roger'ın da aynı şeyi düşündüğünü anlayarak cevap veriyordu. Basit bir güvenceyle konuşuyordu, sanki Melton'ın seyir defterinde yazılan her şeyi görmüştü ve sonuçtan emindi. "O geri gitti. O Bozbere'nin ta kendisiydi, bunu biliyorum."</p>

  <p class="normal">"Bozbere mi?" İçilmemiş soğuyan çayımı kınayan Fiona, şaşırmışçasına omzunun üstünden bakıyordu. "Sen Bozbere'yi duydun mu?"</p>

  <p class="normal">"Sen duydun mu?" Roger genç hizmetçiye şaşkınlıkla bakıyordu. Fiona başını 'evet' anlamında salladı, sıradan bir şekilde çayımı şöminenin yanındaki zambağın dibine döktü ve fincanıma taze demlenmiş çay koydu.</p>

  <p class="normal">"Ahh, evet. Büyükannem bana anlatmıştı, hem de defalarca."</p>

  <p class="normal">"Bize anlatsana!" diyerek Brianna öne eğildi, kakao fincanı avuçlarının arasındaydı. "Lütfen Fiona! Hikâye nasıl?"</p>

  <p class="normal">Fiona birden ilgi odağı olunca hafiften şaşırmıştı ama sıradan bir şeymiş gibi omuz silkti.</p>

  <p class="normal">"Ahh, bu sadece Culloden'daki büyük bozgunda Süslü Prens'i takip edenlerden bir tanesinin hikâyesi, orada birçoğu ölmüştü ve birkaçı kurtulabilmiş. Bir adam araziden kaçar ve uzaklaşmak için nehirden yüzerek geçer ama Kırmızı Ceketliler yine de adamı takip etmeye devam ederler. Adam yolunun üstüne çıkan bir kiliseye girer ve pederden merhamet ister. Peder ve oradaki insanlar ona acır ve pederin cübbesini giyer, böylece Kırmızı Ceketliler bir dakika sonra içeriye daldıklarında, adam kürsüde ve vaaz vermektedir ama sakalından ve kıyafetlerinden damlayan sular ayaklarının ucunda birikmiştir. Kırmızı Ceketliler yanıldıklarını düşünürler ve yolun aşağısına gitmeye devam ederler, böylece adam da kaçar, kilisedeki herkes ise duydukları en iyi vaaz olduğunu söyler!" Brianna kaşlarını çatmış, Roger şaşkınlıkla bakarken Fiona samimi bir şekilde kahkaha atıyordu.</p>

  <p class="normal">"Bu Bozbere miydi?" dedi Roger. "Ama ben düşünmüştüm ki–"</p>

  <p class="normal">"Ah, hayır!" dedi. "Bu Bozbere değildi. Bu Bozbere Culloden'dan kurtulan başka bir adam. O adam kendi malikânesine gelir ama İngilizler Kuzey İskoçya'daki bütün adamları avladıkları için yedi yıl boyunca bir mağarada saklanır." Bunu duyan Brianna iç çekerek arkasına yaslandı. "Ve onun bütün kiracıları onun adını söylememek ve ona ihanet etmemek için Bozbere derler," diye mırıldandı.</p>

  <p class="normal">"Sen hikâyeyi biliyorsun?" diye sordu Fiona şaşkınlıkla. "Evet, doğru."</p>

  <p class="normal">"Peki büyükannen sonra ona ne olduğunu anlattı mı?" diye sordu Roger.</p>

  <p class="normal">"Ahh, evet!" Fiona'nın gözleri şekerleme topları gibi yuvarlak olmuştu. "Burası hikâyenin en iyi kısmı. Biliyorsunuz, Culloden'dan sonra büyük bir kıtlık vardı. Halk açlık çekiyor, adamlar vuruluyor ve ağıllar ateşe veriliyordu. Bozbere'nin kiracıları çoğundan daha iyiydi ama yine de yiyeceklerinin bittiği ve sabahtan akşama kadar midelerinin guruldadığı günler gelmişti; ormanda avlanacak hayvan, toprakta tahıl yoktu ve annelerinin kucaklarındaki bebekler sütten kesiliyorlardı."</p>

  <p class="normal">Onun bu sözleriyle bedenimi bir ürperti kaplamıştı. Lallybroch sakinlerinin yüzlerini görebiliyordum; tanıdığım ve sevdiğim insanlar soğukla ve açlıkla boğuşuyorlardı. Beni saran sadece korku değildi; aynı zamanda suçluluktu da. Onların kaderini paylaşmak yerine ben güvendeydim, üşümüyordum ve iyi besleniyordum, çünkü Jamie böyle istemişti ve onları bırakmıştım. Brianna'ya baktım, bu geçen yıllarda o da güvendeydi; üşümemişti, iyi beslenmiş ve sevilmişti, çünkü ben Jamie'nin istediğini yapmıştım.</p>

  <p class="normal">"Bu yüzden Bozbere cesur bir plan yaptı," diye konuşmaya devam ediyordu Fiona. Yuvarlak yüzü anlattığı hikâyenin heyecanıyla aydınlanmıştı. "Kiracılardan bir tanesinin İngilizler'e gidip onu ele vermesini istedi. Başına konulan büyük bir ödül vardı, çünkü Prens'in en büyük savaşçısıydı. Kiracı, malikânede yaşayanların geçimini sağlamak için ödül olarak verilen altını aldı ve Bozbere'nin nerede olacağını İngilizler'e söyledi."</p>

  <p class="normal">Bunu duyduğumda elim öyle kasılmıştı ki fincanın zarif sapı çatırdadı.</p>

  <p class="normal">"Söyledi mi?" dedim, sesim şaşkınlıktan kısık çıkmıştı. "Onu astılar mı?" Fiona bana şaşkınlıkla bakıyordu.</p>

  <p class="normal">"Hayır," dedi. "Büyükannem onu istediklerini söylemişti, vatana ihanetten yargılanmak için götürüldü ama sonunda, onu asmak yerine bir hapishaneye attılar ama altın kiracılarına gitti ve onlar da kıtlık boyunca iyi yaşadılar," diye mutlu bir şekilde bitirdi, bunu mutlu son olarak gördüğü açıktı.</p>

  <p class="normal">"Yüce Tanrım!" diye soluk verdi Roger. Fincanını dikkatlice yerine koydu, boşluğa bakıyordu; donakalmıştı. "Hapishane."</p>

  <p class="normal">"Bu iyi bir şeymiş gibi konuşuyorsun," diye itiraz etti Brianna. Huzursuzluktan dudaklarının köşesi gerilmişti ve gözleri hafiften parlıyordu.</p>

  <p class="normal">"Öyle," dedi Roger onun huzursuzluğunu önemsemeyerek. "İngilizler'in hapishaneye tıktığı II. James yanlıları fazla değil ve bunların hepsi resmi kayıtlarda var. Anlamıyor musunuz?" diye diretti, Fiona'nın şaşkınlık dolu yüzünden Brianna'nın asık suratına bakıp durdu, sonra da anlaşılacağı umuduyla bana baktı. "Eğer hapishaneye gittiyse onu bulabilirim." Sonra Papaz Efendi Wakefield'ın, II. James yanlılarının sırlarıyla dolu koleksiyonunun bulunduğu ve çalışma odasının üç duvarını kaplayan yüksek kitaplığa bakmak için döndü.</p>

  <p class="normal">"O orada," dedi Roger yumuşak bir sesle. "Bir hapishane kaydında. Bir belgenin içinde; gerçek bir delil! Anlamıyor musunuz?" diye ısrar etti, sonra yine bana döndü. "Hapishaneye gitmesi demek, onun yeniden yazılı tarihte yer alması anlamına geliyor! Ve onu bir yerlerde bulacağız!"</p>

  <p class="normal">"Ve sonra ona ne olduğunu da," diye iç çekti Brianna. "Ne zaman serbest kaldığını."</p>

  <p class="normal">Roger, tıpkı benim gibi aklından geçen diğer alternatifi söylememek için dudaklarını ısırdı. "Ya da öldüğünü."</p>

  <p class="normal">"Evet, bu doğru," dedi Roger Brianna'nın elini tutarak. Gözleri benimkiyle buluşmuştu, koyu yeşil ve anlaşılmazlardı. "Veya serbest kalış zamanını."</p>

  <p class="ortayazi">***</p>

  <p class="normal">Bir hafta sonra, Roger'ın belgelere olan güveni hâlâ sarsılmamıştı. Aynısı Papaz Efendi Wakefield'ın çalışma odasındaki, on sekizinci yüzyıldan kalan masa için geçerli değildi; leylek gibi bacakları sallanıyor ve alışık olmadığı yükten dolayı uyarı verircesine inliyordu.</p>

  <p class="normal">Bu masa, normalde küçük bir lambadan ve papaz efendinin küçül el sanatları koleksiyonundan başka bir şeye alışkın değildi. Şimdi o da işe koyulmuştu, çünkü çalışma odasındaki her yer kâğıtlarla, gazetelerle, kitaplarla, İngiltere, İskoçya ve İrlanda'dan gelen antika, dernek, üniversite ve araştırma kütüphaneleri ile ilgili olan şişkin zarflarla doluydu.</p>

  <p class="normal">"Eğer bunun üzerine bir şey daha koyarsan, çökecek," dedi Claire, o sırada Roger dikkatsizce uzanmış ve mozaik işlemeli masanın üzerine taşıdığı dosyayı koymaya niyetlenmişti.</p>

  <p class="normal">"Efendim? Ahh, doğru." Dosyayı koymak için boş boş etrafa bakındı ve sonunda ayakucuna koydu.</p>

  <p class="normal">"Wentworth'u bitirmek üzereyim," dedi Claire, ayak parmağıyla yerde tehlikeli duran yığını göstererek. "Berwick kayıtları elimize ulaştı mı?"</p>

  <p class="normal">"Evet, daha bu sabah geldi. Fakat onları nereye koydum?" Roger şöyle bir odaya baktı, burası İskenderiye'deki ünlü kütüphanenin yağma sonrası haline benziyordu. Düşünmek için alnını ovaladı. Jamie Fraser'ın resmi izini bulmak için yedi günün on saatini, İngiltere'deki hapishanelerin yazılı kayıtlarını, mektuplarını, seyir defterlerini, mahkûmların günlüklerini araştırarak geçirdikten sonra, Roger gözlerini zımparalanmış gibi hissetmeye başlamıştı.</p>

  <p class="normal">"Mavi renkteydi," dedi sonunda. "Zarfın mavi olduğunu çok iyi hatırlıyorum. Bunları Cambridge'de Trinity'de Tarih Öğretmeni olan McAllister'dan aldım ve Trinity Koleji, önünde kolejin arması olan açık mavi büyük zarflar kullanır. Belki Fiona görmüştür. Fiona!"</p>

  <p class="normal">Çalışma odasının kapısında durdu ve mutfağa doğru koridorun aşağısına seslendi. Saat geç olmasına rağmen, ışık hâlâ açıktı ve kakao ile yeni pişen bademli kek kokusu havayı dolduruyordu. Fiona, etrafındaki kişilerden biri beslenmeye ihtiyaç duyar diye pişirmeye devam ediyordu.</p>

  <p class="normal">"Ahh, efendim," Fiona'nın kahverengi kıvırcık saçlı başı mutfaktan çıktı. "Kakao hemen hazır olur," dedi. "Sadece kekin fırından çıkmasını bekliyorum."</p>

  <p class="normal">Roger büyük bir şefkatle ona gülümsedi. Fiona'nın az bile olsa tarihle işi olmazdı, <span class="ideitalik">My Weekly</span> dergisinin dışında hiçbir şey okumazdı ama Roger'ın işlerine de hiç karışmazdı, içindekileri önemsemeden huzurlu bir şekilde kitap ve günlük gazetelerin tozunu alırdı.</p>

  <p class="normal">"Teşekkürler Fiona," dedi. "Ben sadece bir şeyi merak etmiştim. Sen hiç büyük mavi bir zarf gördün mü? Şu kalınlıkta olacak?" Elleriyle ölçüsünü gösteriyordu. "Sabah postasıyla gelmişti ama nereye koyduğumu unuttum."</p>

  <p class="normal">"Üst kattaki banyoya koymuşsunuz," dedi hemen. "Altın renginde harflerle yazılmış çok kalın bir kitap, önünde Süslü Prens'in bir resmi var ve bir hava gazı faturası var ki onu unutmamanız gerek, çünkü ayın on dördü son günü. Ayakaltında olmasın diye hepsini termosifonun üstüne koydum." Fırın saatinden gelen keskin bir tın sesi, Fiona'nın bir çığlıkla hemen içeriye girmesine sebep oldu.</p>

  <p class="normal">Roger döndü ve gülümseyerek merdivenleri ikişer ikişer çıkmaya başladı. Yatkın olduğu diğer şeylere rağmen, Fiona'nın hafızası onu bir bilim adamı yapabilirdi. İçindekilerden çok, bir belgenin ya da bir kitabın görüntüsü basitçe tarif edildiği sürece, Fiona onun tam olarak nerede olduğunu bilirdi.</p>

  <p class="normal">Elindeki mavi zarfla yavaşça aşağıya gelen Roger, üvey babası bu araştırma hakkında ne düşünürdü diye merak ediyordu.</p>

  <p class="normal">"Her şeyi merak etmemeliyim," diye mırıldandı kendi kendine.</p>

  <p class="normal">Papaz efendiyi canlı bir şekilde hatırlıyordu; çalışma odasından mutfağa geçerken, kel kafası koridorun tavanındaki eski moda lambanın altında parlıyordu, Fiona'nın büyükannesi Bayan Graham fırınla uğraşıp, yaşlı adamın gece geç saatlere kadar süren araştırması boyunca, tıpkı Fiona'nın onun için yaptığı gibi, onun ihtiyaçlarını karşılıyordu.</p>

  <p class="normal">Çalışma odasına girerken aklına bir şey daha gelmişti. Eski zamanlarda, bir adamın oğlunun çoğunlukla babasının mesleğini takip etmesi, mesleğin aile içinde canlı tutulması gerektiğine inanmaktan mı yoksa ailenin bazı işlere yatkın olmasından mı geliyordu? Gerçekten bazı insanlar demirci, tüccar ya da aşçı olarak mı doğuyorlardı – seçeneklerinin olmasının yanı sıra babaları gibi aynı yatkınlığa sahip olarak mı doğuyorlardı?</p>

  <p class="normal">Bunun herkese uygun olmadığı açıktı; evlerini terk edip, gezgin olan, ailede şimdiye kadar olmamış şeyleri deneyen insanlar her zaman vardı. Eğer böyle olmasaydı, büyük olasılıkla mucit ve kâşif de olmazdı. Eğitimin ve kolayca seyahat etmenin yaygın olduğu bu can sıkıcı modern zamanda bile, bir ailedeki kimi meslekler kesinlikle aynı olabiliyordu.</p>

  <p class="normal">Gerçekte merak ettiği şeyi kendi kendine düşündü; Brianna'yı. Altın-kızıl renkli kıvırcık saçlı başı, çalışma masasının üzerine doğru eğik olan Claire'i izliyordu ve kendini, Brianna'nın bir İskoç savaşçısı, çiftçi, saray adamı ve bir toprak beyi olan babasına ne kadar benzediğini merak ederken buldu.</p>

  <p class="normal">Roger on beş dakika daha bu düşüncelere daldığında, Claire kendi yığınındaki son dosyayı kapatıp arkasına yaslanmış ve iç çekmişti.</p>

  <p class="normal">"Çok düşüncelisin?" diye sordu içeceğine uzanarak.</p>

  <p class="normal">"Yok, o kadar değil," diye cevap verdi Roger gülümseyerek, dalgınlığından sıyrılmıştı. "Sadece insanların geldikleri yere nasıl geldiklerini merak ediyordum. Örneğin, sen nasıl doktor olmaya karar verdin?"</p>

  <p class="normal">"Ben nasıl mı doktor olmaya karar verdim?" Claire kakao fincanından çıkan buharı içine çekti ve çok sıcak olduğuna karar verip fincanını yeniden kitapların, seyir defterlerinin ve karalanmış bir yığın kâğıtlarla dolu olan masanın ortasına koydu. Roger'a gülümsedi ve fincanın sıcaklığını dağıtmak için ellerini salladı.</p>

  <p class="normal">"Sen nasıl tarihçi olmaya karar verdin?"</p>

  <p class="normal">"Dürüst olmak gerekirse," diye cevap verdi, papaz efendinin sandalyesine yaslandı ve etrafındaki kâğıt ve ıvır zıvır birikintilerini işaret etti. Masanın üstünde duran yaldızlı küçük çalar saati okşadı; on sekizinci yüzyıl işçiliğiyle yapılmış harika bir parçaydı, her çeyrek saatte, yarım saatte ve tam saatte küçük bir çan sesi çıkarıyordu.</p>

  <p class="normal">"Ben bütün bunların arasında büyüdüm. Okuduğum zamanların haricinde, babamla birlikte antika bulmak için Kuzey İskoçya civarlarını araştırırdım. Sanırım buna devam etmek doğal görünüyordu. Peki sen?"</p>

  <p class="normal">Claire başını salladı ve gerindi, uzun saatler masada kambur bir halde durduğundan omuzlarını rahatlatıyordu. Geç saatte uyanık olmaya alışkın olmayan Brianna işi bırakmış ve bir saat önce yatağına gitmişti ama Claire ve Roger, İngiliz hapishanelerinin idari kayıtlarını araştırmaya devam etmişlerdi.</p>

  <p class="normal">"Şey, benim için de böyle bir şeydi," dedi. "Doktor olmaya birden karar vermedim. Ansızın uzun zamandır doktor olduğumu fark ettim, sonra o zamanlar da değildim ve doktorluğu özledim."</p>

  <p class="normal">Ellerini masanın üstüne yayarak koydu ve parmakları uzun ve kıvraktı, tırnakları temiz, parlak ve ovaldi.</p>

  <p class="normal">"Birinci Dünya Savaşı'ndan kalma eski bir şarkı vardır," diye dalgın bir şekilde konuşmaya başladı Claire. "Lamb Amca eski ordu arkadaşlarıyla bir araya gelir ve gece geç saatlere kadar oturup içki içtikleri zamanlarda, bu şarkıyı söylediklerini duyardım. Sözleri şöyleydi; 'Onlar Paree'yi gördükten sonra onları çiftliğin aşağısında nasıl tutacaksın?'" diye şarkının ilk dizesini söyledi sonra şarkıyı kesti, yüzünde buruk bir gülümseme belirmişti.</p>

  <p class="normal">"Ben Paree'yi gördüm," dedi yumuşak bir sesle Claire. Bakışlarını ellerinden yukarıya kaldırdı ve gözlerinde anıların izleriyle Roger'a baktı. "Ve bunun yanında birçok yeri. Caen, Amiens, Preston, Falkirk, Hôpital des Anges, Leoch'ta ameliyathane denilen yeri. Ben her dalda doktor oldum; bebekleri doğurttum, kırık kemikleri iyileştirdim, yaralara dikiş attım, ateşlenmeyi önledim..." Sesi giderek azaldı ve omuz silkti. "Fakat elbette bilmediğim çok şey vardı. Öğrenmem gereken çok şey olduğunu biliyordum ve bu yüzden tıp okuluna gittim. Ancak çok bir farkı olmadı." Bir parmağını kakaonun üstünde yüzen çırpılmış kremaya soktu ve yaladı. "Bir doktorluk diplomam var ama ben tıp okuluna ayak basmadan çok önce zaten bir doktordum."</p>

  <p class="normal">"Muhtemelen söylediğin kadar kolay olmamıştır." Roger büyük bir ilgiyle Claire'e daha fazlasını anlattırmaya çalışırken, kendi kakaosunu üflüyordu.</p>

  <p class="normal">"O zamanlarda tıp okuyan kadınlar yoktu, gerçi bununla beraber <span class="ideitalik">şimdi</span> de doktor olan kadın pek yok ve ayrıca senin bir ailen vardı."</p>

  <p class="normal">"Hayır, bunun kolay olduğunu söyleyemem." Claire soran gözlerle Roger'a baktı. "Tabii ki Brianna okula gidene kadar bekledim. Yemek yapmaya ve temizliğe gelen kişinin masraflarını karşılayacak kadar paramız da vardı ama..." Omuz silkti ve alaylı bir şekilde gülümsedi. "Birkaç yıl uyumayı bıraktım. Bu az da olsa yardımcı oldu. Ve işin garibi Frank de çok yardımcı oldu."</p>

  <p class="normal">Roger kendi fincanına baktı ve içmek için yeterince soğuk olduğuna karar verdi. Fincanı ellerinin arasında tutuyor, avcuna kalın beyaz porselenden sızan sıcaklığın tadını çıkarıyordu. Haziran başı olmasına rağmen geceler, elektrik sobasını yakmaya gerek duyacak kadar soğuk oluyordu.</p>

  <p class="normal">"Gerçekten mi?" diye sordu merakla. "Onun hakkında söylediğin şeylerden sonra, senin tıp okuluna gitmek ya da doktor olmak istediğinin onun hoşuna gideceğini düşünmemiştim."</p>

  <p class="normal">"Öyle olmadı." Dudaklarını sıkı sıkıya bastırdı, bu hareket Roger'a kelimelerden daha fazlasını anlatmıştı; tartışmaları, yarım kalmış ve vazgeçilmiş konuşmaları, engellenen inadı ve başkaldırışı.</p>

  <p class="normal">"Neden?" onun dikkatini dağıtmak için çabucak sordu Roger. "Onun fikrini değiştiren şey neydi."</p>

  <p class="normal">"Bree," dedi ve her zaman kızından bahsederken olduğu gibi yüzündeki ifade yumuşadı. "Bree gerçekten Frank için en önemli şeydi."</p>

  <p class="normal">----------------------------------</p>

  <p class="normal1">Dediğim gibi, tıp okuluna başlamadan önce Brianna'nın okula başlamasını bekledim. Buna rağmen, onun saatleri ve benim saatlerim arasında çok büyük bir fark vardı ve bu saatleri bir dizi yetenekli hizmetçi ve çocuk bakıcısıyla gelişigüzel bir şekilde dolduruyorduk; bazıları çok uzun süre duruyordu, bazılarıysa az.</p>

  <p class="normal1">Aklım Brianna'nın yaralandığı haberini aldığım, o korkunç güne gitmişti. Hastaneden dışarıya fırlamıştım, giydiğim iki parçalı yeşil hastane kıyafetini değiştirmek için beklememiştim. Hız limitini önemsemeden, polis arabasını, kan kırmızı ışıklarıyla sokağı aydınlatan ambulansı ve sokakta toplanmış meraklı insanları görmek için eve doğru hızlıca gitmiştim.</p>

  <p class="normal1">Hikâyeyi birleştirmek gerekirse; olay, benim yine geç kalmama sinirlenen en son aldığımız geçici çocuk bakıcısının, işten ayrılma zamanı geldiğinde ceketini giyip, yedi yaşındaki Brianna'yı 'anneciğini bekle,' diyerek evde yalnız bırakması sonucu gerçekleşmişti. Brianna bir saati geçkin süre uysalca bu tembihi dinlemişti. Ancak hava kararmaya başlayınca, evde yalnız başına olmaktan korkmuş ve beni bulmak için dışarıya çıkmaya karar vermişti. Evin yakınındaki işlek sokaklardan birinde giderken, köşeyi dönen bir araba ona çarpmıştı.</p>

  <p class="normal1">Tanrı'ya şükür ki çok kötü yaralanmamıştı; araba yavaş gidiyormuş ve Brianna, çarpmadan dolayı fazla hırpalanmamış ama korkudan titriyordu. Hoş, benim kadar titremiyordu bile. Ayrıca benim kadar hırpalanmamıştı da. Eve gelip onu bir koltuğun üzerinde yatarken gördüğüm zaman bana baktı, lekeli yanaklarından yine gözyaşları süzülüyordu ve şöyle dedi, "Anne! Neredeydin? Seni bulamadım!"</p>

  <p class="normal1">Onu sakinleştirip, ona bakmak ve kesiklerini, çiziklerini yeniden incelemek ve onu kurtaranlara – telaşlanmama rağmen hepsi bana suçlarcasına bakıyordu– teşekkür etmek için soğukkanlılığımı profesyonel bir şekilde koruyabildim ve sımsıkı sardığı oyuncak ayısıyla birlikte onu yatağa yatırdım. Sonra mutfak masasına oturup, bir başıma ağlamaya başladım.</p>

  <p class="normal1">Frank beceriksizce eliyle beni okşayıp, bir şeyler mırıldandı. Sonra çabucak çay yapmaya gitti.</p>

  <p class="normal1">"Karar verdim," dedim, buharı üstünde bir fincanı önüme koymuştu. Tekdüze bir biçimde konuşuyordum, kafamın ağırlaştığını ve peltekleştiğimi hissediyordum. "Bırakacağım. Yarın bunu halledeceğim."</p>

  <p class="normal1">"Bırakmak mı?" Frank'in sesi şaşkınlıktan sert çıkmıştı. "Okulu mu? Niçin?"</p>

  <p class="normal1">"Artık buna dayanamıyorum." Çayıma asla ne krema ne de şeker koyardım. O anda ikisini birden ekledim, karıştırıyor ve fincanın üstünde oluşan sütlü halkayı izliyordum. "Bree'yi yalnız bırakmaya, iyi bakılıp bakılmadığını bilmemeye ve onun mutlu olmadığını bilmeye dayanamıyorum. Aldığımız çocuk bakıcılarının hiçbirini gerçekten sevmediğini biliyorsun."</p>

  <p class="normal1">"Bunu biliyorum, evet." Karşıma oturup kendi çayını karıştırmaya başladı. Bir müddet sonra, "Ama ben senin okulu bırakman gerektiğini düşünmüyorum," dedi.</p>

  <p class="normal1">Bu beklediğim en son şeydi; büyük bir takdirle kararımdan memnun kalacağını düşünüyordum. Şaşkınlıkla ona baktım, sonra burnumu yeniden cebimden çıkardığım tomar halindeki mendile gömdüm.</p>

  <p class="normal1">"Düşünmüyor musun?"</p>

  <p class="normal1">"Ahh, Claire." Sabırsızlıkla konuşuyordu fakat ses tonunda az da olsa şefkat vardı. "Sen her zaman kim olduğunu bildin. Bunu bilmenin ne kadar tuhaf olduğunu fark ettin mi?"</p>

  <p class="normal1">"Hayır." Ufalanan mendille burnumu silmeye devam ettim, tek parça halinde tutmak için dikkatlice dokunuyordum.</p>

  <p class="normal1">Frank sandalyesinin arkasına yaslandı ve bana bakarken kafasını iki yana salladı.</p>

  <p class="normal1">"Hayır, sanmıyorum," dedi. Bir müddet sessiz kalıp kavuşturduğu ellerine baktı. Uzun, dar parmakları vardı, elleri düzgün ve kız eli gibi tüysüzdü. Ellerini masanın üstüne uzattı ve baktı, sanki daha önce onları hiç görmemiş gibiydi.</p>

  <p class="normal1">"Ben buna sahip değilim," dedi sonunda sessizce. "Ben iyiyim, tamam. Yaptığım işte; öğretmede ve yazmada. Aslında bu bazen müthiş bir şey. Ve bu benim çok hoşuma gidiyor, yaptığım şeyden zevk alıyorum. Ancak demek istediğim şey..." Duraksadı sonra gözlerini bana dikti, ela gözleri ciddiyetle bana bakıyordu. "Başka bir şey yapabilirdim ve iyi olabilirdim. Çok ya da az bir itina ile bu olabilirdi. Yapmak istediğim şeyin, hayatımda bu olduğuna dair kesin inanç bende yok ama sen de var."</p>

  <p class="normal1">"Bu iyi bir şey mi?" Burnumun kenarları acıyordu ve gözlerim ağlamaktan şişmişti.</p>

  <p class="normal1">Kesik bir kahkaha attı. "Bu kahrolası şey tamamen uygunsuz, Claire. Sana, bana ve Bree'ye, üçümüze. Ahh, Tanrım ama bazen seni çok kıskanıyorum."</p>

  <p class="normal1">Elime uzandı. Bir anlık tereddütten sonra tutmasına izin verdim.</p>

  <p class="normal1">"Bir şey için tutkulu olmak," – dudaklarının köşesi hafiften seğirmişti – "ya da biri için. Bu müthiş bir şey, Claire ve aşırı derecede nadir olan bir şeydir." Elimi nazikçe sıktı ve sonra bıraktı, masanın yanındaki rafta bulunan kitaplardan birine uzanmak için döndü.</p>

  <p class="normal"><span class="ideitalik">Kitap, kaynaklarından bir tanesiydi,</span> Woodhill Vatanseverleri<span class="ideitalik">, Amerika'nın kurucularının anlatıldığı bir seriydi.</span></p>

  <p class="normal1">Elini nazikçe kitabın kapağına koydu, sanki içinde uyuyanları rahatsız etmeye içi el vermiyor gibiydi.</p>

  <p class="normal1">"Buradakiler böyle insanlardır. Her şeyi riske atıp, değiştirmek ve bazı şeyleri ortaya koymak için müthiş biçimde bunlara özen gösteren insanlardır. Çoğu kişi böyle değildir, bilirsin. Özen göstermediklerinden değil ama çok özen göstermediklerinden." Elimi yeniden aldı, bu sefer ters çevirdi. Bir parmağımı avcumu saran çizgileri takip ediyor ve hareket ettikçe gıdıklıyordu.</p>

  <p class="normal1">"Burada mı diye merak ediyorum?" dedi ve hafiften gülümsedi. "Bazı insanların alnına yoksa büyük şeyler yapmak mı yazılmış? Ya da sadece bir şekilde, büyük bir tutkuyla doğduklarından ve kendilerini doğru şartlarda bulduklarında mı bu olaylar oluyor?"</p>

  <p class="normal1">"Ama Claire," dedi ve kitabın kapağına hafifçe vurdu. "Onlar bunun bedelini de ödediler.".</p>

  <p class="normal1">"Biliyorum." Şimdi kendimi olaya uzaktan bakıyormuşum gibi hissediyordum, sanki bizi uzaktan izliyordum; akıl gözümde bunu tam ve açık bir şekilde görebiliyordum. Frank, yakışıklı, zayıf ve biraz yorgundu, şakakları zarifçe beyazlamıştı. Ben, cerrahi önlüğümün içinde pislik içindeydim, saçlarım dağılmış, önlüğümün önü buruşmuş ve Brianna'nın gözyaşlarıyla lekelenmişti.</p>

  <p class="normal1">Bir müddet sessizce oturduk, elim hâlâ Frank'in elindeydi. Ondaki gizemli çizgileri ve çukurları görebiliyordum, yol haritası gibi açıktı ama bilinmeyene giden bir yoldu.</p>

  <p class="normal1">Yıllar önce Graham adında yaşlı bir İskoç kadını, yani Fiona'nın büyükannesi, aslında avcumu okumuştu.</p>

  <p class="normal1">"Elindeki çizgiler sen değiştikçe değişiyor," demişti. "Doğduğun zamanki çizgiler senin yaptıklarınki kadar çok değil."</p>

  <p class="normal1">Benim yaptıklarım neydi? Sadece bir hiç. Ne iyi bir anneydim ne iyi bir eş ne de iyi bir doktor. Bir kez bütün olduğumu düşünmüştüm; bir adamı sevmiş, çocuk doğurmuş ve hastaları iyileştirmiştim ve bunların hepsinin benim doğal bir parçam olduğunu biliyordum. Fakat bunların hepsi geçmişte kaldı, sevdiğim adam Jamie'ydi ve kısa bir süreliğine bile olsa, kendimden büyük bir şeyin parçası olmuştum.</p>

  <p class="normal1">"Bree'yi alacağım."</p>

  <p class="normal1">Kısa bir anlığına gizemli düşüncelere öylesine dalmıştım ki Frank'in kelimelerini algılayamamıştım, bu yüzden ona aptal aptal bakıyordum.</p>

  <p class="normal1">"Sen ne dedin?"</p>

  <p class="normal1">"Dedim ki," diye tekrarladı sabırla, "Bree'yi alacağım. Doğruca okuldan üniversiteye gelebilir ve ikimiz eve gelene kadar benim ofisimde oynar."</p>

  <p class="normal1">Burnumu ovaladım. "Çalışanların çocuklarını işyerine getirmelerini uygun bulmadığını düşünüyordum." Sekreterlerinden biri olan Bayan Clancy, annesi hasta olduğu için büyük torununu bir aylığına işe getirdiği için onu eleştirmişti.</p>

  <p class="normal1">Huzursuzca bakarak omuz silkti.</p>

  <p class="normal1">"Ee, durumlar şartlara göre değişir. Ayrıca Brianna, Bart Clancy gibi koridorlarda bağırarak bir aşağı bir yukarı koşmayı ve mürekkep dökmeyi sevmiyor."</p>

  <p class="normal1">"Bunun üzerine bahse girmeyeceğim," dedim biraz alayla. "Cidden bunu yapar mısın?" Minicik bir his, sıkışan mide çukurumda büyümeye başlamıştı; iç rahatlığının ihtiyatlı ve şüpheci doğasıydı. Bana sadık olma konusunda Frank'e güvenmiyordum – sadık olmadığını çok iyi biliyordum – ama Bree'yle ilgilenme konusunda ona tamamen güveniyordum.</p>

  <p class="normal1">Birden endişe yok olmuştu. Hastaneden çıktıktan sonra eve gelmek için acele etmeme ve içimin korkuyla dolmasına gerek yoktu, çünkü geç kalıyordum ve Brianna'yı somurtkan bir suratla koltuğa çökmüş bir halde bulmaktan nefret ediyordum. Frank'i seviyordu, her gün onun ofisinde olacağını duyunca çok mutlu olacağını biliyordum.</p>

  <p class="normal1">"Neden?" diye sordum açıkça. "Benim doktor olmama ölüp bittiğinden değil. Bunu biliyorum."</p>

  <p class="normal1">"Hayır," dedi düşünceli bir halde. "Bundan dolayı değil. Lakin seni durdurmanın hiçbir yolu olmadığını düşünüyorum. Yapabileceğim en iyi şeyin yardım etmek olduğunu düşündüm, böylece Brianna da çok zarar görmeyecek." Yüz hatları hafiften sertleşti ve başını çevirdi.</p>

  <p class="normal">----------------------------------</p>

  <p class="normal">"Bir yazgısının olduğunu hissettiği kadar – bu gerçekten yapmaya niyetli olduğu şeydi – Brianna'nın onun yazgısı olduğunu da hissediyordu," dedi Claire. Dalgın bir şekilde sıcak kakaosunu karıştırıyordu.</p>

  <p class="normal">"Neden bu kadar önemsiyorsun, Roger?" diye sordu Claire birden. "Neden bunları bana soruyorsun?"</p>

  <p class="normal">Cevap vermek için bir dakika bekledi Roger, yavaşça kakaosunu yudumluyordu. Yoğun, koyu renkteydi, taze krema ile yapılmıştı ve esmer şeker serpilmişti. Her zaman gerçekçi olan Fiona, Brianna'ya bakmış ve Roger'ın aklını çelme girişimlerinden vazgeçmişti ama Fiona bir aşçıydı, aynı şekilde Claire de bir doktordu; ikisi de marifetli doğan ve bu marifeti kullanabilen kişilerdi.</p>

  <p class="normal">"Sanırım bir tarihçi olduğumdan," diye cevap verdi sonunda. Fincanının kenarından Claire'e bakıyordu. "Bilmeye ihtiyacım var. İnsanların gerçekten ne yaptıklarını ve bunu neden yaptıklarını bilmeliyim."</p>

  <p class="normal">"Ve sen de bunu sana anlatacağımı düşündün?" Sert bir şekilde ona göz attı. "Ya da bildiğimi?"</p>

  <p class="normal">Başını 'evet' anlamında salladı ve kakaosunu yudumladı. "Çoğu kişiden daha iyisini biliyorsun. Tarihçilerin kaynağının çoğu senin," – durdu ve ona gülümsedi – "yani senin eşsiz görüş açına sahip değiller?"</p>

  <p class="normal">Birden gerilim azalmaya başladı. Claire kahkaha attı ve kendi fincanını aldı. "Böyle diyebiliriz," diye kabul etti.</p>

  <p class="normal">"Diğer şey ise," diye konuşmaya devam etti Roger, onu yakından izlerken, "senin dürüst olman. İstesen bile senin yalan söyleyeceğini düşünemiyorum."</p>

  <p class="normal">Claire sertçe ona baktı ve kısa kuru bir kahkaha daha attı.</p>

  <p class="normal">"Herkes yalan söyleyebilir, genç Roger, bunun için yeterince sebep bulunabilir. Sadece zeki kişilere söylemek zordur, onlar için de yalanlarımızı önceden düşünmek zorundayız."</p>

  <p class="normal">Başını eğdi ve önündeki sayfaları karıştırıp, sayfaları yavaşça tek tek çevirmeye başladı. Bu sayfalarda, İngiliz hapishanelerinin kayıt defterlerinden alınmış tutukluların isim listeleri vardı. Bütün tutuklular tam kayıt edilmediğinden karışık haldeydiler.</p>

  <p class="normal">Bazı hapishane müdürleri tutukluların resmi listesini tutmuyor ya da günlük giderlerin ve bakımların notlarının arasında seyir defterlerine gelişigüzel onları listeliyorlardı; bir tutuklu ile salamura yapmak için kesilen iki tosunun ölümü arasında öyle büyük bir fark yoktu.</p>

  <p class="normal">Roger Claire'in sohbeti bıraktığını düşündü ama bir müddet sonra yeniden ona baktı.</p>

  <p class="normal">"Aslında çok haklısın," dedi Claire. "Ben dürüstüm, hem de her şeyden daha fazla. Ne düşündüğümü söylememek benim için kolay olmuyor. Ben hayal ediyorum ve sen de bunu görebiliyorsun, çünkü sen de aynı şeyi yapıyorsun."</p>

  <p class="normal">"Ben mi?" Roger birden kendini mutlu hissetti, sanki birisi ona hediye vermişti.</p>

  <p class="normal">Claire başını bir aşağı bir yukarı salladı, onu izlerken dudaklarında küçük bir gülümseme vardı.</p>

  <p class="normal">"Ahh, evet. Bu çok belli, anlarsın ya. Böyle insanlar çok fazla yoktur; kendileri hakkında gerçekleri söyleyen, bahsettikleri şeyleri bütün gerçekliğiyle anlatan. Böyle olan sadece üç kişi biliyorum ama artık dört diye düşünüyorum," dedi, gülümsemesi Roger'ı ısıtacak kadar genişlemişti.</p>

  <p class="normal">"Elbette bir tanesi Jamie'ydi." Uzun parmakları kâğıt yığınlarının üzerine yavaşça kondu, dokunuşlarıyla neredeyse onları okşuyordu. "Paris'te tanıştığım eczacı Usta Raymond. Tıp okulunda tanıştığım bir arkadaşım olan Joe Abernathy. Şimdi de sen."</p>

  <p class="normal">Fincanını eğdi ve yoğun kahverengi sıvının son damlasını yudumladı. Fincanını masaya koydu ve doğruca Roger'a baktı.</p>

  <p class="normal">"Fakat Frank bir noktada haklıydı. Eğer yapmaya niyetli olduğun şeyi biliyorsan, bunu yapmak o kadar kolay olmuyor ama en azından, zamanını sorularla ya da şüphelerle harcamış olmuyorsun. Ancak ben şöyle düşünüyorum, kendine karşı dürüstsen ve ne istediğini biliyorsan, en azından yanlış yaptığını düşünerek hayatını boşa harcadığın hissine öyle kolay kolay kapılmazsın."</p>

  <p class="normal">Kâğıt yığınlarını bir kenara koydu ve başka birini çekti – dosyanın kapağında Britanya Müzesi'ne özgü logo vardı.</p>

  <p class="normal">"Jamie de buna sahipti," dedi yumuşak bir sesle, sanki kendi kendine konuşuyordu. "İşi olarak düşündüğü hiçbir şeye sırtını çevirmeyen bir adamdı. Tehlikeli olsun ya da olmasın. Bu yüzden başına ne gelirse gelsin, onun da zamanını boşa harcadığını düşündüğünü sanmıyorum."</p>

  <p class="normal">Claire sessizliğe büründü, sonra uzun zamandır ilgilenmediği kâğıtlara kendini kaptırdı; Jamie Fraser'ın ne yaptığını ya da ona ne olduğunu, hayatının bir hapishane hücresinde mi geçtiğini ya da bir zindanda, tek başına mı sona erdiğini anlatabilecek bir yazıya bakıyordu.</p>

  <p class="normal">Çalışma masasının üstündeki saat gece yarısını vuruyordu, çan sesi küçük bir alet için şaşılacak derecede derin ve hoştu. Saat çeyrek geçerken vurdu ve sonra buçuktayken vurdu, sayfaların monoton hışırtısında araya giriyordu. Roger karıştırdığı ince sayfa demetini masaya koydu ve esnedi, ağzını kapatmak için uğraşmadı bile.</p>

  <p class="normal">"Çok yoruldum, artık çift görüyorum," dedi. "Sabah devam edelim mi?"</p>

  <p class="normal">Claire bir müddet cevap vermedi, elektrik sobasının parlayan demir parmaklıklarına bakıyordu ve anlaşılmaz derecede dalgın bir bakıştı bu. Roger sorusunu tekrarladı ve Claire her nerdeyse yavaşça geri döndü.</p>

  <p class="normal">"Hayır," dedi. Başka bir dosyaya uzandı ve Roger'a gülümsedi, dalgın bakışı yavaş yavaş gözlerinden çekiliyordu. "Sen git, Roger," dedi. "Ben biraz daha bakacağım."</p>

  <p class="ortayazi">***</p>

  <p class="normal">Sonunda onu bulduğum zaman, neredeyse o sayfayı geçmek üzereydim. İsimleri dikkatlice okumuyordum, sadece 'J' harfi ile başlayan sayfaları ayırıyordum; John, Joseph, Jacques, James. James Edward, James Alan, James Walter, böyle sonsuza kadar gidiyordu. Sonra karşıma çıktı, sayfanın ucundaki yazı küçük ve tamdı; <span class="ideitalik">Broch Tuarach'lı James MacKenzie Fraser</span>.</p>

  <p class="normal">Sayfayı dikkatlice masaya koydum, kendine gelmeleri için gözlerimi bir anlığına kapattım ve sonra yeniden açtım. Hâlâ oradaydı.</p>

  <p class="normal">"Jamie," dedim yüksek sesle. Kalbim göğsümde hızla atıyordu. "Jamie," dedim yeniden, daha sessizdim bu defa.</p>

  <p class="normal">Saat neredeyse sabahın üçüydü. Herkes uyuyordu ama eski evlerde olduğu gibi etrafımı çevreleyen ev hâlâ uyanıktı; çıtırdıyor, iç çekiyor, bana eşlik ediyordu. Haberleri söylemek için ayağa fırlayıp, Brianna'yı ya da Roger'ı uyandırma gibi bir isteğim tuhaf bir şekilde yoktu. Bir anlığına onu kendime saklamak istedim, sanki lambayla aydınlatılmış odada Jamie ile birlikte yalnızdım.</p>

  <p class="normal">Parmaklarım mürekkeple yazılan yazılara dokunuyordu. Bu yazıları yazan kişi Jamie'yi görmüştü; belki bunu Jamie önünde dururken yazmıştı. Sayfanın üstündeki tarih 16 Mayıs 1753'ü gösteriyordu. Yılın bu zamanına yakındı. Havanın nasıl olduğunu tahmin edebiliyordum; soğuk ve ferahtı, nadiren yüzünü gösteren ilkbahar güneşi omuzlarına düşüyor, saçlarındaki alevleri aydınlatıyordu.</p>

  <p class="normal">Saçları o zamanlar nasıldı, kısa yoksa uzun muydu? Saçının uzun olmasını tercih etmiş olmalıydı, örmüş ya da arkadan bağlamıştır. Sıcak havalarda kendini rahatlatmak için ensesindeki saçlarını kaldırmak için yaptığı hareketi hatırlıyordum.</p>

  <p class="normal">Kilt eteğini giyemezdi – Culloden'dan sonra ekose yani tartan giymek yasa dışı olmuştu. O zaman büyük ihtimalle pantolon ve keten gömlek giyiyordu. Onun için bu tarz gömlek yapmıştım; aklımda kumaşın yumuşaklığı canlanmıştı, bir tanesini yapmak için yaklaşık üç metre kumaş gitmişti. Uzun etek ve kolları yüzünden İskoç erkekleri, geriye kalan tek kıyafetleri olan ekose şallarıyla uyumaya ya da savaşmaya zorlanmıştı. Kaba yünlü kumaşın altında geniş omuzlarını hayal edebiliyordum; içindeki teni sıcacıktı, İskoç baharının soğukluğuyla elleri dokunuyordu.</p>

  <p class="normal">Daha önceden hapis yatmıştı. Onu bekleyen her şeyden haberdar olduğu halde, bir İngiliz hapishane memurunun yüzüne nasıl bakabilecekti? Cehennem kadar korkunç, diye düşündüm. Uzun düz burnunu aşağıya eğmiş, Ness Gölü'nün suları gibi koyu ve tehlikeli olan gözleriyle bakıyordu.</p>

  <p class="normal">Kendi gözlerimi açtım ve sandalyemin kenarında oturduğumu, fotokopi kâğıtlarından oluşan dosyayı sıkı sıkı göğsüme bastırdığımı fark ettim. Kendimi hayal etmeye öyle kaptırmıştım ki kaydın hangi hapishaneye ait olduğuna dikkat etmemiştim bile.</p>

  <p class="normal">On sekizinci yüzyılda, İngilizler'in düzenli olarak kullandığı birkaç tane büyük ve birçok küçük hapishane vardı. Dosyayı yavaşça ters çevirdim. Sınıra yakın olan Berwick olabilirdi, belki de Edinburgh'un adı çıkmış hapishanesi Tolbooth? Ya da güneyde olan hapishanelerinden biriydi, Leeds Kalesi veya Londra Kulesi?</p>

  <p class="normal"><span class="ideitalik">Ardsmuir</span>, diyordu, dosyanın üstüne zımbayla tutturulmuş not.</p>

  <p class="normal">"Ardsmuir mi?" dedim şaşkınlıkla. "Orası hangi cehennemde?"</p>
</body>
</html>
