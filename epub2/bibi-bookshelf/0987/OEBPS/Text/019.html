<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title>BÖLÜM 12</title>
</head>

<body>
  <h1 class="h11">BÖLÜM 12</h1>

  <p class="p10"><span class="t7">ORDU GEL</span><span class="t7">İ</span><span class="t7">YOR</span></p>

  <p>&nbsp;</p>

  <p>Hücremin kapısı yeniden açılınca içeriye bu kez elinde büyükçe bir tahtayla Şerif Barnes girdi. Tahtanın kenarları metalle çevriliydi ve üzerinde ellerimi geçirmem için iki delik vardı. Bir keresinde bir adamın ceza sandalyesine yerleştirildiğine tanık olmuştum ve toplanan kalabalık ona çürük meyve atarken hareket edemesin diye bileklerini sabitlemek için buna benzer bir alet kullanılmıştı.</p>

  <p>"Ellerini uzat!" diye emretti Barnes.</p>

  <p>Ben ellerimi uzatırken o da menteşeli tahtayı açıp bileklerimi deliğin alt yarısına yerleştirdikten sonra üzerine diğer yarısını kapatıp arka cebinden çıkardığı bir anahtarla kilitledi. Tahta ağırdı ve bileklerimi öyle sıkı sarıyordu ki ellerimi çekip kurtarabilmeme olanak yoktu.</p>

  <p>"Kaçmaya kalkışırsan ayaklarını da prangalarım ona göre. Anlaşıldı mı?" diye bağırdı şerif iyice yüzüme yaklaşarak.</p>

  <p>Çaresizlik içinde başımı salladım, tüm umudumu yitirmek üzereydim.</p>

  <p>"Kulede Efendi Nowell ile buluşacağız. Duvarları yıktıktan sonra diğerleriyle birlikte asılmak üzere Caster'a götürüleceksin. Tabii bence bir rahip katilini asmak çok merhametli bir davranış!"</p>

  <p>Barnes beni omuzlarımdan tutup koridor boyunca ittirirken Cobden gözden uzakta, elinde tahta bir sopayla dolaşıyordu. Kaçmaya çalışacağımı düşündüğüne hiç şüphe yoktu. İki adam beni arka kapıdan çıkardı, orada bir at arabası bizi bekliyordu. Şerifin yardımcıları arkaya oturmuş sert bir yüz ifadesiyle bana bakıyorlardı. Arabaya çıkmaya çalışırken içlerinden biri gömleğimin üstüne tükürdü.</p>

  <p>Beş dakika sonra Read Köşkü'nün ana kapısından geçmiş Goldshaw Booth'a ve onun da ötesindeki Malkin Kulesi'ne doğru yola koyulmuştuk.</p>

  <p>&nbsp;</p>

  <p>Kuleye vardığımızda Nowell yalnız değildi. Yanında beş atlı asker daha vardı ve üzerlerindeki eyalet kırmızısı ceketler onları epey uzaktan seçebilmemizi sağlıyordu. Arabamız ağır ağır onlara doğru ilerlerken atlılardan biri inip kuleye doğru ilerleyerek taş binaya şimdiye dek gördüğü en harika şeymiş gibi baktı.</p>

  <p>Cobden arabayı atlıların yakınında bir yerde durdurdu.</p>

  <p>"Bu Albay Horrocks," dedi Nowell, Barnes'a. Bir yandan da başıyla bıyıklı, al yanaklı tombul bir adamı işaret ediyordu.</p>

  <p>"Günaydın Şerif," dedi Horrocks sonra bana baktı, "Efendi Nowell'ın bahsettiği çocuk bu mu?"</p>

  <p>"Evet bu," dedi Barnes. "Ve kulenin içinde onun gibi daha bir sürü var."</p>

  <p>"Merak etmeyin," dedi Albay Horrocks. "Çok geçmeden o duvarı yıkarız. Top birazdan burada olur. Eyaletteki en büyük silahtır ve bu işi çabucak hallediverir! Yakında o alçaklara hak ettikleri cezayı veririz."</p>

  <p>Albay sözlerini bitirip atını döndürerek adamlarını Malkin Kulesi'ne doğru tırısa kaldırdı. Yargıç ve Barnes da peşlerinden gitti.</p>

  <p>Sonraki saatler geçmek bilmedi. Kendimi çok kötü hissediyordum ve tüm umudumu yitirmek üzereydim. Ailemi kurtaramamıştım ve kulede bir yerde işkence gördüklerini ya da belki de ölmüş olduklarını kabul etmek zorundaydım. Alice'in bana ulaşma şansı yoktu ve kule bombardımanından sağ kurtulacaklarla birlikte çok geçmeden Caster'a doğru yola çıkacaktım. Bu şartlar altında adil bir mahkeme karşısına nasıl çıkabilirdim ki?</p>

  <p>Sabahın geç saatlerinde altı atın çektiği devasa bir top geldi. Metal destekli iki büyük ahşap tekerleği olan bir top arabasının desteklediği uzun, silindir şeklinde bir namlusu vardı. Top arabamızın yakınına getirildi ve askerler vakit kaybetmeden atları çözüp onları arkada kalan ağaçların oraya götürdüler. Sonra bir kaldıraç ve makara yardımıyla topun namlusunu yeteri kadar yükselttiler. Ardından omuzlarını tekerlere dayayıp namluyu kuleye doğru döndürdüler.</p>

  <p>Barnes atının üstünde yanımıza geldi. "Oğlanı aşağı indir ve at arabasını diğerlerinin yanına götür," diye emretti Cobden'a. "Albay atların çok yakında olduğunu söylüyor. Top sesleri onları korkudan çılgına çevirir."</p>

  <p>İki şerif yardımcısı beni aşağı indirip çimlerin üzerine oturttular, bu arada Cobden atları ve at arabasını uzaklaştırıp Barnes'ın peşinden diğerlerinin yanına gitti.</p>

  <p>Çok geçmeden bir at arabası daha geldi, bu kez araba ağzına kadar top gülleleri, su dolu iki büyük fıçı ve barut dolu bir sürü küçük çuvalla doluydu. Yetkili çavuş hariç tüm topçular kırmızı ceketlerini çıkarıp kollarını sıvadıktan sonra at arabasını boşaltmaya başlayıp cephaneleri topun her iki tarafına piramit oluşturacak şekilde dizdiler. İlk su fıçısı kaldırılınca sağımdaki şerif yardımcısı alaylı alaylı konuştu: "Bu iş sizi susattı öyle mi çocuklar?"</p>

  <p>"Bu topu temizleyip soğutmak için!" diye seslendi topçulardan biri ona doğru bir bakış atarak. "Bu dokuz kiloluk gülle atan bir top ve suyumuz olmazsa aşırı ısınma sonucu patlar. Böyle bir şey olsun istemezsin, değil mi? Hem de topun bu kadar yakınındayken!"</p>

  <p>Şerif yardımcısı arkadaşıyla göz göze geldi. Her ikisi de gergin görünüyordu.</p>

  <p>Yüklerin boşaltılması tamamlanınca at arabası da ağaçların arasına götürüldü ve hemen ardından Albay Horrocks ve Nowell at üstünde o yöne doğru ilerlediler.</p>

  <p>"Ne zaman hazırsan Çavuş!" diye seslendi Horrocks topçuların yanından geçerken. "İstediğiniz gibi atış yapın. Bunu kendinizi geliştirmek için bir fırsat bilin. Çok yakında daha tehlikeli bir düşmanla karşılaşmak zorunda kalabiliriz..."</p>

  <p>İki adam yeterince uzaklaşınca topçuyla olan konuşmasından etkilenmiş görünmeyen şerif yardımcısı yeniden konuştu. "Tehlikeli bir düşman mı?" diye sordu. "Ne demek istedi?"</p>

  <p>"Bu seni ilgilendirmez," dedi çavuş dayılanarak. "Ama madem sordun söyleyeyim, eyaletin güneyinde bir istiladan bahsediliyor. Görünüşe bakılırsa bizi bu küçük kuledekinden çok daha ciddi bir savaş bekliyor. Ama kimseye tek kelime etmeyin, yoksa boğazlarınızı kesip kargalara yem ederim." Çavuş yeniden arkasına döndü. "Pekâlâ çocuklar. Topu doldurun! Albaya neler yapabileceğimizi gösterelim!"</p>

  <p>Topçulardan biri küçük çuvallardan birini alıp topun ağzından içeri iterken arkadaşı da uzun bir sopa yardımıyla torbayı namlunun içine doğru iyice ittirdi. Bir başkası en yakındaki yığından bir gülle alıp namluya koyarak atışa hazır hale getirdi.</p>

  <p>Çavuş yeniden bize doğru dönüp solumda sessiz duran şerif yardımcısına doğru seslendi. "Hiç böyle büyük bir topun patlayışını duydun mu?"</p>

  <p>Şerif yardımcısı başını iki yana salladı.</p>

  <p>"Kulak zarını yırtacak kadar kuvvetlidir. Kulaklarını şu şekilde kapaman gerek!" diyerek elleriyle kulaklarını örttü. "Ama senin yerinde olsam yüz adım kadar gerilerdim. Şu çocuk kulaklarını koruyamayacak öyle değil mi?" Ahşap tahtanın ayırdığı bileklerime baktı.</p>

  <p>"Biraz ses onun için fark etmez. Hele hele gittiği yerde. Bir papaz öldürdü ve bu ay bitmeden asılacak."</p>

  <p>"Eh, o halde ona cehennemin neye benzediğini göstermenin zararı olmaz!" dedi çavuş, nefret içinde bana bakarak ve ardından topun yanına gidip ateş emrini verdi. Askerlerden biri namlunun altındaki ufak bir fünyeyi ateşledikten sonra arkadaşlarıyla birlikte geriledi. Fünye yandıkça önce topçular, sonra da iki şerif yardımcısı kulaklarını kapattı.</p>

  <p>Top hemen yanı başımda gök gürültüsü gibi patladı. Top arabası dört adım kadar geriledi ve gülle ölüm perisi gibi vızıldayarak kuleye doğru fırladı. Hendeğe düşüp bol miktar su taşırınca uzaktaki ağaçların arasından bir karga sürüsü havalandı ve topçular yeniden işlerinin başına döndüklerinde sanki bir sis bulutunun ardında gözden kaybolmuş gibiydiler.</p>

  <p>Yüksekliği ayarladıktan sonra namlunun içini suya batırıp durdukları sopa ve fırçalarla temizlediler. En sonunda yeniden ateşlediler. Bu kez gök gürültüsü daha bile şiddetliydi, fakat güllenin havada uçarken çıkardığı sesi duymadım. Kuleye çarptığını da... Ne var ki kule duvarına çarpınca söktüğü taş parçalarıyla birlikte hendeğe düşüşünü gördüm.</p>

  <p>Bu ne kadar sürdü tam olarak bilmiyorum. Bir ara iki şerif yardımcısı kendi aralarında konuştular. Dudaklarının hareket ettiğini görüyordum, fakat ne söylediklerini duyamıyordum. Topun sesi beni sağır etmişti. Bunun kalıcı olmadığını umuyordum. Etrafımız dumanla kaplanmıştı ve ağzımda ekşi bir tat vardı. Topçular gitgide ısınmaya başlayan namluyu temizlemek için daha uzun süre harcadıkça atışlar arasında geçen süre de uzadı.</p>

  <p>En sonunda şerif yardımcıları topun bu kadar yakınında olmaktan sıkıldılar. Beni ayağa kaldırıp çavuşun önerdiği gibi yüz adım kadar geriye götürdüler. Bundan sonra ses o kadar rahatsız etmemeye başladı ve atışlar arasında geçen sürede yeniden duymaya başladığımı fark ettim. Güllenin havada ilerleyip kulenin duvarına çarptığını duyabiliyordum. Topçular işlerini iyi biliyordu; her atış tam olarak aynı noktaya çarpıyordu fakat henüz kule duvarı yıkılacağa benzemiyordu. Sonra uzun süren bir gecikme oldu. Top gülleleri kalmadı ve cephane taşıyan at arabası da öğleden sonra geç vakte kadar gelmedi. Artık iyice susamıştım ve şerif yardımcılarından birine askerlerin getirdiği mataradan su içebilir miyim diye sordum.</p>

  <p>"Keyfine bak evlat," diyerek güldü. Tabii matarayı kaldıramıyordum ve ağzındaki suyu yalamak için eğilince matarayı çekip doğru durmamı, yoksa bana günümü göstereceğini söyledi.</p>

  <p>Gün batarken ağzım ve boğazım iyice kavrulmuştu. Nowell, Read Köşkü'ne doğru yola çıkmıştı bile. Kararan hava bugünlük işlerin sonlanmasına neden olmuştu ve güllenin başında nöbetçi olarak tek bir asker bıraktıktan sonra diğerleri ağaçların arasında ateş yakıp akşam yemeğini hazırlamaya giriştiler. Albay Horrocks'un da geceyi geçirecek rahat bir yer bulmak üzere gittiğine hiç şüphe yoktu, ama atlı adamları akşam yemeği için kalmışlardı.</p>

  <p>Şerif yardımcıları beni ağaçların arasına götürdüler. Barnes ve Cobden'la birlikte askerlerin ateşinden uzakta oturduk. Şerif yardımcıları da bir ateş yaktı, ancak pişirecek hiçbir şeyleri yoktu. Bir süre sonra askerlerden biri yanımıza gelip aç olup olmadığımızı sordu.</p>

  <p>"Bize de bir lokma ayırabilirseniz minnettar oluruz," dedi Barnes. "Bu saate kadar işin biteceğini ve akşam yemeği için Read'e dönmüş olacağımı düşünmüştüm."</p>

  <p>"Bu kule bizi düşündüğümüzden daha çok uğraştırarak," diye yanıtladı asker. "Ama merak etmeyin, hallediyoruz. Üst kısımdaki çatlakları görebilirsiniz. Yarın öğleden önce duvarı yıkmış oluruz ve sonra asıl eğlence başlar."</p>

  <p>Çok geçmeden Barnes, Cobden ve şerif yardımcıları tabak dolusu tavşan yahnilerine yumuldular. Birbirlerine anlamlı anlamlı göz kırparak benim de önüme bir tabak bıraktılar.</p>

  <p>"Hadi ye evlat," dedi Cobden. Eğilip ağzımı yanaştırınca tabağı önümden alıp içindekileri de ateşe attılar.</p>

  <p>Bunun çok komik olduğunu düşünerek kahkahalar atmaya başladılar ve ben aç biilaç alevleri seyrettim. Hava kararıyordu ve gün batımına doğru bulutlar iyice artmıştı. Kaçma şansım yoktu, çünkü başımda sırasıyla nöbet tutmaya karar vermişlerdi, hem zaten askerlerin de kendi nöbetçileri vardı.</p>

  <p>Yarım saat kadar sonra diğerleri uyurken Cobden nöbetteydi. Barnes ağzını iyice açmış, gürültülü bir şekilde horluyordu. İki şerif yardımcısı da çimenlere uzanır uzanmaz uykuya dalmışlardı.</p>

  <p>Bense uyumayı denemedim bile. Bileklerimi saran tahta çok sıkı olduğundan acı vermeye başlamıştı ve tüm bu olanları düşünmekten başım çatlayacak gibi ağrıyordu. Wurmalde ve Tibb'le olan karşılaşma, zavallı Peder Stocks'u kurtaramamam... Hem zaten Cobden'ın benim uyumama izin vermeye niyeti yoktu.</p>

  <p>"Ben uyanık kalacaksam sen de kalacaksın evlat!" diye bağırarak bacaklarıma bir tekme savurdu.</p>

  <p>Fakat bir süre sonra uyanık kalmakta güçlük çekmeye başladığını gördüm. Sürekli esneyip etrafta tur atarak gelip bacaklarıma tekme atıyordu. Uzun ve rahatsız bir geceydi, ancak şafak sökmeden bir saat kadar önce Cobden boş bakışlarla otların üzerine oturdu; başı önüne düştükçe apar topar gözlerini açıyor ve her seferinde tüm bunlar benim suçummuş gibi bana bakıyordu. Bu dört ya da beş kez tekrarlandıktan sonra başı göğsüne düştü ve hafif hafif horlamaya başladı.</p>

  <p>Askerlerin kamp ateşine doğru baktım. Biraz uzakta olduklarından tam emin olamasam da orada da hiç hareket yok gibiydi. Bunun, kaçmam için tek şansım olabileceğini fark edince Cobden'ın tam olarak uykuya daldığından emin olmak için birkaç dakika daha bekledim.</p>

  <p>En sonunda gürültü etmekten korkarak yavaş yavaş ayağa kalktım. Ayağa kalkar kalkmaz ağaçların arasında bir şeyin hareket ettiğini gördüm. Uzakta sayılırdı, ancak gri ya da beyaz bir şey parlıyor gibi görünüyordu. Sonra biraz daha solda başka bir hareketlenme daha gördüm. Artık emin olduğumdan yere eğildim. Haklıydım. Güneydeki ağaçların arasından bana doğru yaklaşan birileri vardı. Acaba başka askerler miydi? Destek geliyor olabilir miydi? Ne var ki asker gibi ilerlemiyorlardı. Hortlaklar gibi sessizce kayıyorlardı. Neredeyse süzülüyor gibiydiler.</p>

  <p>Onlar gelmeden kaçmam gerekliydi. Bileklerimi sıkan tahta dengemi bozduğundan koşmam zor olacaktı ancak imkânsız değildi. Tam şansımı denemek üzereyken göz ucuyla bir hareketlenme daha fark edince arkama bakıp etrafımın tamamen sarılmış olduğunu gördüm. Gölgeler dört bir yandan yaklaşıyordu. Artık iyice yakındaydılar ve siyah, gri ya da beyaz cübbeler giymiş olduklarını görebiliyordum. Yabanıl bakışlı, ışıltılı gözleri ve bakımsız saçları vardı.</p>

  <p>Cadı oldukları kesindi, ama acaba hangi klandandılar? Malkinler'in kulede saklanıyor olmaları gerekiyordu. Deane olabilirler miydi? Ay ışığı olsa ellerindeki silahları daha önceden fark ederdim. Ancak iyice yaklaştıklarında her birinin sol elinde uzun bir bıçak, sağ ellerindeyse -henüz tanımlayamadığım- başka bir şey olduğunu gördüm.</p>

  <p>Yoksa uykumuzda bizi öldürmeye mi gelmişlerdi? Bu korkunç düşünce aklıma gelince öylece kaçıp beni tutsak edenleri kaderlerine bırakamayacağımı anladım. Bana kötü davranmışlardı ama bu yine de bu şekilde ölmeyi hak etmiyorlardı. Şerif Barnes direk olarak Wurmalde'ye çalışmıyordu ve muhtemelen sadece görevini yapıyor olduğunu düşünüyordu. Eğer onları uyandırırsam çıkacak kargaşada kaçma şansım olabilirdi.</p>

  <p>Ben de Cobden'ı ayağımla dürttüm. Hiçbir tepki gelmeyince daha sert bir tekme attım, ancak yine boşa gitti. Yanına eğilip kulağına adını bağırdığımda bile tatlı tatlı horlamaya devam etti. Aynı şey Barnes için de tekrarlandı. Bunun üzerine olanları anladım...</p>

  <p>Zehirlenmişlerdi! Tıpkı Read Köşkü'nde zehirlenen zavallı Peder Stocks gibi. Bana yine bir şey olmamıştı, çünkü hiçbir şey yememiştim. O tavşan yahnisinde bir şey olmalıydı. Yemeğe nasıl karıştığı konusunda bir fikrim yoktu fakat artık çok geçti, çünkü en yakındaki cadı ancak on beş adım uzağımdaydı.</p>

  <p>Gerilip koşmaya hazırlanarak gözüme sağda kalan uygun bir açıklık kestirdim; ağaçların arasında cadı olmayan bir boşluk. Sonra tanıdık bir ses adımı seslendi. Bu Mab Mouldheel'in sesiydi.</p>

  <p>"Korkmana gerek yok Tom. Kaçmana gerek yok. Sana yardıma geldik. Pazarlık etmeye geldik..."</p>

  <p>Arkamı dönünce Mab'in hâlâ uyumakta olan Cobden'a doğru ilerlediğini gördüm. Yanına eğilip kılıcını ona çevirdi.</p>

  <p>"Hayır!" diye bağırdım yapmak üzere olduğu şeyden dehşete düşerek, ilk kez o an diğer elinde ne olduğunu gördüm. Baş kısmı uzun, ufak bir metal kâseydi: kan toplamak için bir kadeh. Mouldheellar kan büyüsü yapan cadılardı. İhtiyaçları olan şeyi alacaklardı.</p>

  <p>"Onları öldürmeyeceğiz Tom!" dedi Mab gülümseyerek. "Endişelenme, sadece kanlarından bir miktar alacağız. Hepsi bu..."</p>

  <p>"Hayır Mab! Bir damla bile kan akıtırsan aramızda hiçbir anlaşma olamaz. Hem de hiç..</p>

  <p>Mab duraksayıp şaşkınlık içinde bana baktı. "Onlar senin için ne ifade ediyor ki Tom? Sana zarar verdiler, öyle değil mi? Ve bir an bile tereddüt etmeden seni asmak üzere Caster'a götüreceklerdi. Üstelik bu, Wurmalde'ye çalışıyor!" diyerek Cobden'a tükürdü.</p>

  <p>"Çok ciddiyim Mab!" dedim toplanmaya başlayan diğer cadılara bakarak. Başka bir grup da bıçaklarını çekmiş askerlerin kampına doğru ilerliyorlardı. "Anlaşma yapmayı kabul edebilirim, fakat tek bir damla kan akıtırsanız asla yanaşmam. Uzaklaştır onları. Durmalarını söyle!"</p>

  <p>Mab suratını asarak ayağa kalktı. En sonunda başını salladı. "Pekâlâ Tom, sadece senin için." Bunun üzerine diğer Mouldheellar de askerlere sırtlarını dönerek yavaş yavaş çevremizde toplandılar.</p>

  <p>Ayağımın dibinde yatmakta olan adamların zehrin etkisiyle zaten ölüyor olabileceklerini düşündüm. Cadılar hem zehir hem de panzehirler konusunda bilgili olduğundan onları kurtarma şansımız olabilirdi.</p>

  <p>"Başka bir şey daha var," dedim Mab'e. "Bu adamları yahniyle zehirlediniz. Çok geç olmadan panzehiri ver.</p>

  <p>Mab başını iki yana salladı. "Zehri yahniye değil suya katmıştık. Bu onları öldürmeyecek," dedi. "Sadece kanlarını alırken uyumalarını istedik. Yarın sabah şiddetli bir baş ağrısıyla uyanacaklar. Sabaha canlanmış olmaları gerekiyor. İşlerine devam edip o kulede koca bir delik açmalılar! Şimdi beni takip et Tom. Alice arkada bizi bekliyor."</p>

  <p>&nbsp;</p>

  <p>"Alice seninle mi?" diye sordum şaşkınlık içinde. Mab beni Peder Stocks'un evinden uzaklaştırmak için de aynı şeyi söylemişti. O zaman amacı Alice'i öldürmekti.</p>

  <p>"Elbette ki Tom. Pazarlık ediyorduk. Şafak sökmeden önce yapacak çok iş var. Tabii eğer aileni kurtarmak istiyorsak."</p>

  <p>"Onlar öldü Mab," dedim üzgün bir şekilde, gözlerim dolmaya başlamıştı. "Çok geç kaldık."</p>

  <p>"Kim demiş?"</p>

  <p>"Wurmalde anahtarları gece yarısına kadar ona vermediğim taktirde onları öldürteceğini söylemişti."</p>

  <p>"Ona inanma Tom," dedi Mab küçümser bir tavırla. "Ailen hâlâ hayatta. Aynamla onları gördüm. Fakat iyi durumda olmadıklarını itiraf etmeliyim, bu yüzden de vakit kaybetmemeliyiz. İkinci bir şansın var Tom. Sana yardım etmek için buradayım."</p>

  <p>Arkasına dönüp ağaçların arasında gözden kayboldu. O gün düşüncelerim iyice dibe vurmuştu. Bırakın ailemi, kendimi bile kurtarabileceğimi düşünmüyordum. Fakat artık özgürdüm, içim yeni bir umut ve heyecanla dolmuştu. Jack, Ellie ve Mary gerçekten hayatta olabilirlerdi; belki de Mab'le pazarlık edip bize Malkin Kulesi'nin altındaki zindanlara uzanan tünelin girişini göstermesini sağlayabilirdik.</p>

  <p>&nbsp;</p>
</body>
</html>
