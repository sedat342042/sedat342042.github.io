<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title>BÖLÜM 17</title>
</head>

<body>
  <h1 class="h11">BÖLÜM 17</h1>

  <p class="p10"><span class="t7">AY I</span><span class="t7">Ş</span><span class="t7">I</span><span class="t7">Ğ</span><span class="t7">I</span></p>

  <p>&nbsp;</p>

  <p>"Eee! Ne yazıyor?" diye üsteledi Mab.</p>

  <p>Bir an duraksadım, ama hızlı düşünüyordum. Annemin kız kardeşleri mi? Bu sandıklarda yatanlar nasıl yaratıklardı? Ve acaba ne kadar zamandır oradaydılar? Annem eyalete gelip babamla evlendiğinden beri mi? Kız kardeşlerini Yunanistan'dan yanında getirmiş olmalıydı!</p>

  <p>Ve daha önce Anglezarke'da buna çok benzer bir şey görmüştüm. Lamialar. İki tür lamia cadısı vardı: evciller ve vahşiler. Evciller Meg Skelton, yani Hayalet'in gerçek aşkı gibi olanlardı. Sırtları boyunca uzanan yeşil ve sarı pulları saymazsak sıradan bir kadından, bir insandan farksızlardı Vahşilerse Meg'in kız kardeşleri gibiydi. Vücutları pullarla kaplıydı ve dört ayaküstünde dolaşıp kan içiyorlardı. Bazıları kısa mesafe uçabiliyordu bile. Annem de evcil ve iyi huylu bir lamia cadısı olabilir miydi? Ne de olsa Meg ve Marcia'nın da ana yurdu Yunanistan'dı. Vahşi Marcia gemideki diğer yolcuları korkutmasın diye memleketine bir tabuta konarak gönderilmişti; yolculuk boyunca uyuması için Hayalet özel bir iksir hazırlamıştı. Meg'i de aylar boyunca uyutmak için aynı iksiri kullanmıştı.</p>

  <p>Sonra annemin ayda bir özel odasına çıktığını anımsadım. Tek başına giderdi ve ben orada ne yaptığını hiç sormazdım. Acaba kız kardeşleriyle konuşup sonra onları yine bir şekilde uyutuyor muydu? Onların vahşi lamia cadıları olduklarına neredeyse kesin emindim. Belki de ikisi birlikte Mab ve Mouldheel klanının diğer üyelerine karşı Koyabilirlerdi.</p>

  <p>"Hadi ama, bekliyorum!" diye çıkıştı Mab. "Sabrım taşıyor."</p>

  <p>"Diğer sandıkların ay ışığı altında ve yalnızca benim tarafımdan açılabileceği yazıyor."</p>

  <p>"İçlerinde ne olduğu yazıyor mu?"</p>

  <p>"En ufak bir ipucu bile yok Mab," diyerek yalan söyledim. "Ama açtığımız sandıkta bulunanlardan çok daha özel ve değerli bir şey olmalı. Yoksa açmak bu kadar zor olmazdı."</p>

  <p>Mab şüpheli bir şekilde bana bakıyordu, dikkatini dağıtmak için konuşmaya devam ettim. "Annemin odasındaki diğer küçük kutulara ne oldu?" diye sordum. Çiftliği basan cadılar bir sürü başka kutu daha almışlardı.</p>

  <p>"Ah, şu kutular! İçlerinin işe yaramaz şeylerle dolu olduğunu duydum, ucuz broşlar ve takılar... Hepsi bu. Malkinler kendi klanları arasında paylaştılar."</p>

  <p>Üzgün bir şekilde başımı iki yana salladım. "Bu doğru değil. Onlar bana aitti. Onları görme hakkım vardı."</p>

  <p>"Hâlâ hayatta olduğun için kendini şanslı hissetmelisin," dedi Mab.</p>

  <p>"Alice ve ailemi serbest bırakacak mısın artık?" diyerek onu sıkıştırdım.</p>

  <p>"Düşüneceğim..."</p>

  <p>"Jack hasta, yardıma ihtiyacı var. Onu hemen doktora götürmek için bir at ve araba gerekiyor. Eğer ölürse senin için sandıkları asla açmam. Hadi Mab, sözünü tut. Sandıklardan birini aldın bile ve bu gece ay çıkar çıkmaz diğer ikisini de açacağım. Lütfen."</p>

  <p>Mab bir süre gözlerimin içine baktıktan sonra kız kardeşlerine döndü. "Gidip diğerlerini serbest bırakmalarını söyleyin."</p>

  <p>Jennet ve Beth duraksadı.</p>

  <p>"At arabasına ihtiyacı var Mab. Yürüyemez," diye ısrar ettim.</p>

  <p>Mab başını salladı. "O halde alacak. Sen sözünü tutmaya bak. Hadi fırlayın!" diye çıkıştı kız kardeşlerine dönerek "Ve söyleyin şu duvarcılar acele etsin!"</p>

  <p>"Duvarcılar mı?" diye sordum Beth ve Jennet kız kardeşlerinin dediklerini yapmak üzere uzaklaşırken.</p>

  <p>"Duvarı tamir etmek için. Malkinler'in buradaki işleri bitti. Bu kule artık bizim. Zaman değişti. Pendle'a artık biz hükmediyoruz!"</p>

  <p>&nbsp;</p>

  <p>Bir saat geçmeden dört duvar ustası gelip duvarı tamir etmeye giriştiler. Adamlar endişeli görünüyordu ve tehdit altında çalıştıkları çok açıktı. İşi bir an önce bitirmek istiyorlar ve taşları eski konumlarına yerleştirmek için inanılmaz bir güç, enerji ve maharet sergiliyorlardı.</p>

  <p>Diğer klan üyeleri kulenin alt katlarını güvence altına almak üzere merdivenlerden aşağıya indiler. Çok geçmeden geri dönüp beklenildiği üzere Malkinler'in aşağıdaki zindanlardan çıkıp tünellerden geçerek kaçtıklarını bildirdiler. Mab orada nöbetçilerin bulundurulması için emir verdi. Malkinler askerlerin bölgeyi terk ettiklerini görürlerse geri dönmeye çalışabilirdi.</p>

  <p>Gece çökmeden duvardaki delik kapanmıştı, ama Mab'in duvar ustalarına verecek bir işi daha vardı. Kilitli iki ağır sandığı dar basamaklardan üst kattaki mazgallı siperlere taşımalarını emretti. O da bittikten sonra duvarcılar alelacele gittiler ve köprü kaldırılarak bizi kuleye kapattı.</p>

  <p>Mab ve kız kardeşlerinin yanı sıra yine klan üyesi on tane daha cadı vardı. Ve yemek yapmaktan ve getir götür işlerinden sorumlu dört tane de yaşlıca kadın vardı. Sulu bir patates ve havuç çorbası yaptılar ve bu yemeği bir cadı klanının üyeleri hazırlamış olmasına rağmen bir tabak aldım. Tabii ki zehir ya da beni Mab'in kontrolü altına sokacak bir tür iksir içermesinden korktuğumdan, çorbamın diğer herkese servis yapılan kazandan konulduğuna dikkat ettim. Onlarla birlikte ben de çorbaya ekmek banıp yemeye başladım.</p>

  <p>Akşam yemeğinin ardından annemin sandıklarına bakmaya başlamak isterdim, fakat Mab buna izin vermedi ve sandıklardan uzak durmamı emretti. "O sandıklarla daha çok uzun süre haşır neşir olacaksın," dedi. "Onca kitabı çevirmen aylarını alacak..."</p>

  <p>Güneş battıktan kısa bir süre sonra Mab eline bir fener alıp Beth ve Jennet ile birlikte beni üst kata çıkardı. Basamakların sonunda, köprüyü indirip kaldırma mekanizmasının bulunduğu ahşap döşemeli bir başka odadan geçtik. Mekanizma bir ırgat tekerleğine bağlı ahşap çarklar ve dişlilerle zincire bağlı bir makaradan ibaretti. Tekerleği çevirince zincir makaraya sarılıyor ve böylelikle köprü havaya kalkıyordu.</p>

  <p>Bu odadan sonra dört yanı görebildiğimiz mazgallı siperlere çıktık. Pendle Tepesi, Crow Ormanı'ndaki ağaçların ardında yükseliyordu ve kuleyle, kuleyi çevreleyen ağaçların arasındaki çayırlık nedeniyle kimse görülmeden yaklaşamazdı. Topçular savaşa gitmişti ve teorik olarak saldırılamayacak olan kule artık Mouldheel klanına aitti. Ama sonra dönüp sandıklara baktım. İçlerinde onları neyin beklediğine dair en ufak bir fikirleri yoktu.</p>

  <p>Karanlık çökmeye başladıkça fenerin ışığı daha da parlaklaşıyor gibi görünüyordu. Ayın yükselmeye başladığını biliyordum, fakat batıdan esmekte olan kuvvetli bir rüzgâr gökteki alçak yağmur bulutlarını önüne katmıştı. Ay ışığı sandıklara vurana dek epey bir zaman geçebilirdi.</p>

  <p>"Yağmur yağacak gibi görünüyor Mab," dedim. "Yarın geceyi beklememiz gerekebilir."</p>

  <p>Mab havayı koklayıp başını iki yana salladı. "Ay çok yakında yüzünü gösterir," dedi. "O zamana dek burada bekleyeceğiz."</p>

  <p>Ağaçların arasında uğuldayan rüzgârı dinleyip karanlığa bakarken Pendle'a vardığımız günden bu yana olan biteni düşünmeye başladım. Acaba Hayalet neredeydi? Ve cadı klanlarının gücü karşısında ne yapabilirdi? Zavallı Peder Stocks ölmüştü ve ustam bırakın diğerleriyle -özellikle de Malkinler'le- baş etmeyi Mouldheel klanını bile Malkin Kulesi'nden tek başına uzaklaştıramazdı. Ve tam bir muamma olan Wurmalde'nin varlığından da henüz bihaberdi. Wurmalde Pendle cadılarının karmaşık topluluğunda nasıl bir yer tutuyordu? Annemden intikam almaktan bahsetmişti, iyi de Pendle'da tam olarak ne elde etmeye çalışıyordu?</p>

  <p>Gece gökyüzüne bakmakta olan Mab'e doğru döndüm. "İyi iş çıkardın Mab," diyerek ona iltifat ettim, bizi nelerin bekliyor olduğuna dair bilgi alabilmek için onu konuşturmayı umuyordum. "Malkinler'i yendin. Deaneler'in yardımıyla bile sizi bu kuleden çıkaramazlar. Burası artık sonsuza dek sizin."</p>

  <p>"Böyle olacağı uzun zamandır belliydi," diye onayladı Mab şüphe içinde bana bakarak. "Ben sadece fırsatı kaçırmadım. Senin sayende Tom. Sen ve ben iyi bir takımız, öyle değil mi?"</p>

  <p>Nereye varmaya çalıştığını kestiremiyordum. Benden hoşlanıyor olamayacağı açıktı. Benden, yani bir Hayalet çırağından. Hayır, benim üzerimde büyüleme ve cazibe deniyor olmalıydı. Onu duymazdan gelip konuyu değiştirmeye karar verdim.</p>

  <p>"Wurmalde hakkında ne biliyorsun?" diye sordum.</p>

  <p>"Wurmalde mi!" dedi Mab yere tükürerek. "Davetsiz misafirin teki. O herkesin işine burnunu sokar ve başına kötü şeyler gelecek ilk kişidir. Onu yola getireceğim."</p>

  <p>"İyi de klanlardan birine mensup değilken neden buraya geldi? Ne istiyor?"</p>

  <p>"O bir münzevi. İyi bir cadı klanına mensup olmadığından başkalarına yamanıyor. Ve her nedense bu eyalette kalıp karanlığın gücünü arttırmak istiyor; sanırım sana ve annene karşı saldırıya geçmek istiyor. Annenden bahsetmişti; nedense ondan sahiden nefret ediyor."</p>

  <p>"Sanırım Yunanistan'da tanışıyorlardı," dedim.</p>

  <p>"Annen cadı mı?" diye sordu Mab lafı dolandırmadan.</p>

  <p>"Elbette ki hayır," dedim fakat buna değil Mab'i kendimi dahi ikna edemiyordum. Güçler, iksirler, kemik düğmeler ve şimdi de iki vahşi lamia 'kız kardeş', içten içe annemin sahiden de bir lamia cadısı olduğuna inanmaya başlıyordum; iyi huylu ve evcildi ama yine de bir cadıydı.</p>

  <p>"Buna emin misin?" diye sordu Mab. "Wurmalde annenin sandıklarının gücüyle epey ilgili ve annen sandığı açmak isteyenleri durdurma konusunda epey zeki görünüyor. Bir cadı olmasa tüm bunları nasıl yapabilir?"</p>

  <p>Onu duymazdan geldim.</p>

  <p>"Endişelenme," diye alay etti Mab. "Bir cadının akrabası olmak utanılacak bir şey değil."</p>

  <p>"Annem cadı değil," diye itiraz ettim.</p>

  <p>"Öyle diyorsan öyledir, tatlım," diyerek söylediklerimin tek kelimesine inanmadığını ima etti. "Eh, annen her ne olursa olsun Wurmalde'nin düşmanı ve sanırım Wurmalde, Şeytan'ı uyandırmak için Hasat Şenliği gecesi üç klanı birleştirip seninle annenin umutlarınızı yerle bir etmek istiyor. Ama endişe etme, Mouldheel klanı olarak bunun bir parçası olmayacağız. Hayır, bizi ikna etmek için harcadığı onca çabaya rağmen bunu kabul etmeyeceğiz. Onları kendi ahmaklıklarıyla baş başa bıraktık. Bu çok ileri gitmek olur!" diyerek başını sertçe iki yana salladı. "Çok büyük bir risk!"</p>

  <p>Mab sessizleşti fakat artık iyice meraklanmıştım. 'İleri gitmek' derken ne kast ettiğini öğrenmek istiyordum.</p>

  <p>"Risk mi? Neyi kast ediyorsun?" diye sordum.</p>

  <p>Bu kez yanıt veren kız kardeşi Beth oldu. "Çünkü bunu bir kez yaparsan geri dönüşü yoktur ve Şeytan artık dünyada kalır. Ve onu kontrol edemeyebilirsin. İşte aldığın büyük risk budur. Şeytan bir kez dünyaya geri geldi mi yapabileceği kötülüklerin sınırı yoktur. Kendi aklı vardır. Kontrolünü elinden kaçırırsan bize de acı verebilir."</p>

  <p>"İyi de Malkinler ve Deaneler bunu bilmiyorlar mı?" diye sordum.</p>

  <p>"Elbette ki biliyorlar!" diye çıkıştı Mab. "İşte bu yüzden onlara katılmamızı istiyorlar. Öncelikle eğer üç klan bir arada çalışırsa Şeytan'ı uyandırma şansı artar. Sonra eğer onu uyandırmayı başarırsak üç cadı kurulu bir arada onu daha rahat kontrol altında tutabiliriz. Ama bu yine de büyük bir risk ve diğerleri Wurmalde'nin daha fazla güç ve karanlık vaatlerine kanacak kadar aptal. Hem neden onlarla birlikte çalışayım ki? Söylediğim gibi, artık Pendle Mouldheellar'ın kontrolünde, yani diğerlerinin canları cehenneme!"</p>

  <p>Bir an için çöken sessizlikte her ikimiz de gecenin karanlığına bakarken ay bulutların arasından beliriverdi. Uçları batıya dönük olan ay iyice küçülerek ince bir hilâl halini almıştı. Soluk bir ışık yayıyordu, fakat yine de sandıkların üzerine vurarak gölgelerini mazgallı siperlerin üzerine düşürüyordu.</p>

  <p>Mab anahtarları uzatıp en yakındaki sandığı işaret etti. "Sözünü tut Tom," dedi yumuşak bir sesle. "Pişman olmazsın. Burada güzel bir hayatımız olabilir; seninle ben."</p>

  <p>Bana doğru gülümsedi. Gözleri yıldızlar kadar parlaktı, saçlarından gümüşi bir ışık yansıyordu. Bunun ay ışığı olduğunu biliyordum fakat bir an için sanki ışık saçan kendisiydi. Ne yapmaya çalıştığını tam olarak anlamama rağmen yine de uyguladığı gücü hissedebiliyordum. Bana karşı cazibe ve büyüleme kullanıyordu. Mab beni kendi iradesine bağlamaya çalışıyordu. Yalnızca sandıkları açmamı değil, aynı zamanda bunu isteyerek ve mutlulukla yapmamı istiyordu.</p>

  <p>Gülümseyip anahtarları aldım. Çabaları boşunaydı. Her iki sandığı da açmak için zaten can atıyordum. Ve hayatının en büyük sürpriziyle karşılaşmak üzereydi.</p>

  <p>Çiftlikteki odamın kapısını açan büyük anahtar dışında iki anahtar da birbirinin aynısı gibi görünüyordu. Ama kilidi ikinci denememde açabildim. Derin bir nefes alıp yavaşça kapağı kaldırdım. Sandığın içinde ikiye katlanmış büyükçe bir şey vardı. Bir parça yelken bezine sarılıp iple bağlanmıştı. İçgüdüsel olarak elimi üstüne koyarak bir kıpırtı beklediysem de ay ışığı değene dek canlanmayacağını anımsadım.</p>

  <p>"Burada kocaman bir şey var Mab," dedim. "Dışarı çıkarmak için yardıma ihtiyacım olacak. Ama önce diğer sandığı açıp içinde ne var göreceğim..."</p>

  <p>Mab'in onayını beklemeden ikinci sandığı açmaya girişmiştim bile. Eğer bunlar sahiden vahşi lamia cadılarıysa biri bile Mouldheel klanının üstesinden gelmeye yeterdi. Ancak yine de kesin emin olmak için ikisini de uyandırmak istiyordum...</p>

  <p>"Burada da aynısından var. Hadi ikisini de çıkaralım."</p>

  <p>Mab tereddüt ediyor gibi görünse de Beth şevkle öne çıktı ve birlikte bu uzun ve ağır kütleyi çıkarıp döşemelerin üzerine yerleştirdik. Böyle upuzun serildiğinde benim boyumun yaklaşık bir buçuk katı kadardı. Altta kalmak istemeyen Jennet da ikinci sandıkta bana yardım etti. Onu da halledince Mab'e bakıp gülümsedim.</p>

  <p>"İpi kessene Jennet," dedim.</p>

  <p>Jennet kemerinden bıçağını çıkarıp dediğimi yapınca ben de yelken bezini çözmeye başladım. Tam bitirmek üzereyken bir felaketle karşılaştım!</p>

  <p>Ay bulutlardan birinin arkasına girdi.</p>

  <p>Mab feneri getirip omzumun üzerinden tuttu. Moralim bozulmuş, özgüvenim darmadağın olmuştu. Ayın yeniden belireceğini umarak duraksadım. Acaba Mouldheellar, lamianın ne olduğunu biliyorlar mıydı? İsmini duymuş olabilirlerdi ama eyalete özgü olmayan lamia cadılarını vahşi hallerinde daha önce hiç görmediklerini umuyordum. Ancak doğru bir tahmin yürütürlerse uyku halindeki bu iki yaratığın akıbeti kız kardeşlerin insafına kalmış olurdu. Kılıçlarını bir kez kullandılar mı ay ışığı artık işe yaramazdı.</p>

  <p>"Acele et Tom!" diye emretti Mab sabırsızca. "Bakalım içlerinde ne var..."</p>

  <p>Hareket etmediğimi görünce uzanıp bezi çekti ve irkildi "Bu da ne böyle? Daha önce hiç böyle bir şey görmemiştim!" diye bağırdı.</p>

  <p>Meg Skelton'ın vahşi lamia cadısı kardeşi Marcia ile daha önce yüz yüze gelmiştim. O acımasız bakışları, beyaz ve şişkin yüzü, çenesinden akan kıpkırmızı kan hâlâ gözlerimin önündeydi. Uzun ve yağlı saçlarını, pullu sırtını ve keskin pençelerle sonlanan dört bacağını da hatırlıyordum. Bu yaratık Marcia'dan daha uzundu. Vahşi bir lamia olduğuna emindim, ama dört ayaküstünde yerde ilerleyen türden değildi. Bu, vahşi lamia cadılarının daha önce görmediğim diğer türüne mensup olmalıydı. Yani kısa mesafelerde uçabilen türüne. Sırtında katlı duran siyah tüylü kanatları vardı ve üst gövdesi de tüylerle kaplıydı.</p>

  <p>Buna ek olarak dört tane de uzvu vardı. Daha ağır olan alt iki uzvunda iki tane keskin, öldürücü pençe vardı; üst iki uzvu ise tam aksine insan kollarına benziyordu, narin elleri ve bir kadınınkinden biraz daha uzun tırnakları vardı. Yaratık yere yüzüstü yatırılmıştı, ancak başı bize doğru dönük olduğundan yüzü görünüyordu. Bize dönük olan gözü kapalıydı, ama göz kapakları Marcia'nınki kadar şişkin değildi. Hatta yüzü bana çekici bile gelmişti, her ne kadar ağzı acımasız bir görünüme sahip olsa da genel olarak vahşi bir güzelliğe sahipti; vücudunun alt kısmı, her biri saç teli kadar ince bir uçla sonlanan siyah pullarla kaplıydı, tüm bunlar aklıma böceklerin gelmesine neden oluyordu.</p>

  <p>Daha önce de söylediğim gibi sırtında katlı siyah kanatları vardı ve kanatlarının birbirine değdiği yerden alt kısmında daha açık renk bir şey olduğu belli oluyordu. Bu lamiaların da bazı böcekler gibi dört kanadı olduğundan şüphe ediyordum. Toplamda dört kanat, dışarıda kalan bir çift kanadın kalın zırh tabakasıyla korunan bir çift ince kanat.</p>

  <p>Mab gürültülü bir şekilde üç kez havayı kokladı. "Ölü görünüyor. Kuru ve ölü. Ama kokusu öyle değil. Burada tuhaf bir şeyler oluyor. Bir tür gizem. Acaba sadece derin bir uykudalar mı?"</p>

  <p>"Bunun bir nedeni olmalı Mab," dedim çaresizce zaman kazanmaya çalışarak. "Bu bence de tam bir muamma. Bunun yanıtını diğer sandıktaki kitaplarda bulacağımıza eminim. Fakat tahminimce diğeri de aynı. Yani her ikisi de aynı türden. Bunun gibi bir yaratığın her istediğini yapmas1 ne kadar faydalı olur, öyle değil mi! Birazcık kanından içmesi karşılığında hiç de fena bir anlaşma sayılmaz..."</p>

  <p>"Bu yaratığın ne kadar kan içeceğini düşünmek istemem doğrusu," dedi Mab ve şüpheli bir şekilde bana baktıktan sonra feneri çekince yaratığın yüzü yine karanlığa gömüldü. "Onları sandıklara geri koyun," dedi kız kardeşlerine dönüp. "Acele et Beth. Sen de ona yardım et Jennet. Korkunç görünüyorlar ve doğrusu hiç hoşuma gitmediler. Güvenli bir şekilde kilit altına girerlerse kendimi çok daha iyi hissedeceğim."</p>

  <p>Beth itaatkâr bir şekilde beze uzandı, sandığı geri koymadan önce yeniden beze sarmak istediği çok açıktı. Fakat tam o esnada ay belirince lamianın bize bakan gözü açıldı.</p>

  <p>Hafifçe titreyip dört ayağının üzerine kalkmadan önce kısa bir süre gözlerimin içine bakmış gibi hissettim. İkizler korku içinde çığlık atarak kapağa doğru koştular. Mab dikkatli bir şekilde gerilerken belinden kılıcını çıkarıp saldırıya hazırlanıyordu.</p>

  <p>Lamianın başı bana dönünce her iki gözünü de görebildim. Sonra çok gürültülü bir şekilde havayı kokladıktan sonra üç kız kardeşe döndü. Beth kapaktan inmeye başlamıştı bile, Jennet da hemen arkasındaydı. Yaratık tıpkı nehirden çıkan bir köpeğin üzerindeki suyu atmak için yaptığı gibi bedenini iyice bir salladıktan sonra Mab'e döndü.</p>

  <p>"Bunu önceden göremedin Mab, öyle değil mi?" diye bağırdım.</p>

  <p>"Demek bunu biliyordun?" diye suçladı. "Sandıklarda ne olduğunu mektupta okuduğun halde bana söylemedin! Bunu nasıl yaparsın Tom? Böyle bir şeyi nasıl yapabilirsin? Bana nasıl ihanet edersin?"</p>

  <p>"Sandıkları açtım. Sözümü tuttum ve umarım gördüklerin hoşuna gitmiştir," dedim öfkemi kontrol etmeye çalışarak. İstediğini yapmak için zorlanmışken nasıl olur da beni kendisine ihanet etmekle suçlayabilirdi? Mary'nin boğazına dayadığı bıçağı hatırlayınca titremeye başladım ve aniden öfkemi daha fazla içimde tutamadım.</p>

  <p>"Üç sandık da bana ait! Gerçek bu ve bunu sen de biliyorsun. Ve şimdi sandıklarla birlikte bu kulenin kontrolünü de kaybettin. Pendle'daki hâkimiyetin fazla uzun sürmedi, dedim alaycı bir ses tonuyla. Yarasına tuz bastığım için kendimi anında kötü hissettim. Bu şekilde konuşmaya gerek yoktu. Babam bundan hoşlanmazdı.</p>

  <p>Lamia, Mab'e doğru ilerleyince o da hızla geriye doğru iki adım attı. "Bunun için pişman olacaksın!" dedi tehditkâr bir şekilde, alçak sesle konuşmasına rağmen öfkesini duyabiliyordum. "Seni sahiden önemsiyordum, ama beni hayal kırıklığına uğrattın! Yani artık başka şansım kalmadı! Hem de hiç. Diğer klanlarla birleşecek ve Wurmalde'nin istediğini yapacağız. Senin ölmeni istiyor. Annene acı çektirip planlarını altüst etmek istiyor. Senin hayalet olmanı engellemek istiyor. Ve artık ben de ona yardım edeceğim! Şeytan peşine düşünce hoşuna gidecek mi göreceğiz! Bakalım onu peşine taktığımızda neler hissedeceksin!'</p>

  <p>Lamia biraz daha ilerledi, sakin ve yavaş adımlar atıyordu, Mab'in ise paniğe kapıldığı yüzünden anlaşılabiliyordu. Dehşet içinde bağırdıktan sonra elindeki kılıçla feneri yere atıp kız kardeşlerinin peşinden kapaktan aşağıya indi.</p>

  <p>Hiç vakit kaybetmeden ilerleyip yerdeki kılıcı aldım, diğer paketin etrafındaki ipleri kestikten sonra yelken bezini apar topar açıp diğer yaratığın üzerine de ay ışığı düşmesini sağladım. Çok geçmeden her iki lamia da tamamen uyanmıştı. Bir şeyler arıyormuş gibi yüzüme bakmalarına rağmen gözlerindeki ifadeyi anlayamıyordum. Aniden içimi büyük bir endişe kapladı, dudaklarım kupkuru oldu. Ya beni tanımazlarsa? Ya annem yanılıyorsa?</p>

  <p>Bunlar gerçekten teyzelerim olabilir miydi? Yani annemin kız kardeşleri? Kırmızı yanakları ve güleç yüzüyle baba tarafından teyzem olan Martha teyzeyi hatırladım. Ölmüştü fakat onu hâlâ şefkatle anıyordum. Oysa bu yaratıklar öyle farklıydılar ki! Ve evet, itiraf etmem gerekiyordu: Bu aynı zamanda annemin de bir lamia olduğu anlamımı geliyordu.</p>

  <p>Neler olmuştu? Annem yavaş yavaş yumuşak, iyi huylu kişiliğine doğru değişiklik geçirirken kız kardeşleri vahşi kalmış olabilir miydi? Babam onu ilk kez gördüğünde insan biçimindeydi. Babam bir denizciydi ve gemisi Yunanistan'daki bir limana yanaşmıştı. Annemi gümüş bir zincirle bağlanmış halde bulduğunda, elinden de kayaya çivilenmiş olduğunu görmüştü. Bunu kim yapmıştı ve neden? Acaba Wurmalde'yle bir ilgisi var mıydı?</p>

  <p>Sonrasında annem onu da yanına alıp duvarla çevrili bir bahçesi olan bir eve götürmüştü. Orada bir süre mutluluk içinde yaşarlarken annemin iki kız kardeşi bazı geceler onların ziyaretine gelmişti. Sonra ilk tahminimin yanlış olduğunu fark ettim. Babam onların uzun boylu, saldırgan görünümlü kadınlar olduklarını söylemişti. Ona karşı öfkeli görünüyorlardı. Hatta babam, annemin Yunanistan'dan ayrılma konusundaki ısrarlarını buna bağlamıştı; yani kız kardeşlerinden uzaklaşmak istemesine.</p>

  <p>Gelgelelim babamın hiç haberi yokken o zaman hâlâ evcil durumda olan lamialar bu sandıklara yerleştirilmiş olmalıydı. Sonrasında yıllar boyunca insanlarla iletişim kurmadıklarından yavaş yavaş vahşileşmiş olmalıydılar. Her şey bunu gösteriyordu. Sonra annemin bir zamanlar söylediği başka bir şeyi hatırladım:</p>

  <p><span class="t19">Hiçbirimiz tamamen kötü ya da tamamen iyi de</span><span class="t19">ğ</span><span class="t19">ilizdir -hepimiz arada bir yerde dururuz- ama her ya</span><span class="t19">ş</span><span class="t19">amda öyle bir an gelir ki, ya</span> <span class="t19">ı</span><span class="t19">ş</span><span class="t19">ığ</span><span class="t19">a ya karanl</span><span class="t19">ığ</span><span class="t19">a do</span><span class="t19">ğ</span><span class="t19">ru önemli bir ad</span><span class="t19">ı</span><span class="t19">m atar</span><span class="t19">ı</span><span class="t19">z... Bu belki de tan</span><span class="t19">ı</span><span class="t19">ş</span><span class="t19">t</span><span class="t19">ığı</span><span class="t19">m</span><span class="t19">ı</span><span class="t19">z özel bir insan sayesindedir. Baban</span><span class="t19">ı</span><span class="t19">n benim için yapt</span><span class="t19">ı</span><span class="t19">klar</span><span class="t19">ı</span> <span class="t19">sayesinde ben do</span><span class="t19">ğ</span><span class="t19">ru yöne ad</span><span class="t19">ı</span><span class="t19">m alt</span><span class="t19">ı</span><span class="t19">m ve bugün burada olmam</span><span class="t19">ı</span><span class="t19">n nedeni bu.</span></p>

  <p>Acaba annem hep iyi değil miydi? Babamla tanışmak onu değiştirmiş miydi? Buna benzer düşünceler aklımda fır dönerken iki lamia arkalarına dönüp açık kapağa doğru ilerleyerek sırayla aşağıya atladılar. Ben onları daha yavaş bir şekilde takip ederek önce Mab'in attığı feneri yerden aldım. Köprüyü indirme mekanizmasının bulunduğu ahşap odaya doğru yavaşça inip daha aşağıdaki devasa alana açılan ikinci kapaktan baktım.</p>

  <p>Havada çığlıklar yankılanıyordu fakat bunlar Mouldheellar'in kaçtığı depodan geliyordu; diğer kapaktan kulenin yer altındaki ilk bölümüne tırmanarak kaçmaya çalıştıklarına hiç şüphe yoktu.</p>

  <p>Zemin kata vardığımda çığlık ve bağırışlar iyice uzaklaşmıştı ve her geçen saniye de sesler daha duyulmaz bir hal alıyordu. Ama yerde, duvar kenarındaki masaların birinden depoya doğru uzanan kan izleri vardı. Kurbanın hangi cadı olduğunu düşünerek yavaşça kapıya doğru ilerlerken neyle karşılaşacağımı düşünmek dahi istemiyordum.</p>

  <p>Ancak depo boştu. Biraz ilerleyip kapaktan aşağı baktım. Karanlık olmasına rağmen Mouldheellar döne döne alçalan merdivenlerden koşarak indikçe ellerindeki fenerlerin duvara vuran ışıklarını görebiliyor, o koskocaman alanda yankılanan cılız çığlıklarını duyabiliyordum. Kendi fenerimi kaldırıp aşağı baktım. Kan izi kapaktan aşağıya doğru devam ediyordu. Lamialardan birinin gözü ışığı yansıtarak parladı. Basamaklardan aşağıya doğru bir şey sürüklüyordu. Bu bir cesetti. Yüzünü seçemiyordum; yalnızca bacaklarıyla yavaş yavaş aşağıya doğru çekilen çıplak ayaklarını görebiliyordum.</p>

  <p>Mouldheel klanı karanlığa aitti, fakat yine de bu ölen cadı için üzülüyordum. Ve her ne kadar bunu eyaletin iyiliği için yapmış olsam da Mab'e ihanet etmiş olmak hiç hoşuma gitmiyordu. Peki ya haklıysa? Ya lamialardan kaçıp benden intikam almak için diğer klanlarla birleşirse? Yoksa kendimi, ailemi ve tüm eyaleti çok daha büyük bir tehlikeye mi atmıştım?</p>

  <p>Kapağı kapatıp arkamı döndüm, midem bulanmıştı. Elimden gelse kilitlerdim de fakat özel anahtarım hâlâ Alice'deydi. Anneme güveniyordum. Lamialardan korkmamı gerektirecek bir şey olmadığını biliyordum. Onlar akrabamdı ve damarlarımda kanlarını taşıyordum. Yine de yanımda olmalarını istemiyordum. Kim olduğumla yüzleşmeye henüz hazır değildim.</p>

  <p>&nbsp;</p>
</body>
</html>
