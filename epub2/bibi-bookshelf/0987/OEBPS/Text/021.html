<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title>BÖLÜM 14</title>
</head>

<body>
  <h1 class="h11">BÖLÜM 14</h1>

  <p class="p10"><span class="t7">MAHLÛK</span></p>

  <p>&nbsp;</p>

  <p>Eğer bu tünelin koruyucusu ıslak ve ölüyse, muhtemelen bir 'mahlûk'tu ve tünelde kesinlikle su var demekti. Hayalet'in <span class="t19">Yarat</span><span class="t19">ı</span><span class="t19">klar</span> adlı kitabında mahlûklarla ilgili yazılanları okumuştum: Eyalette pek sık rastlanmıyorlardı, ancak çok tehlikeliydiler. Cadıların, kendi ölü gövdesine boğularak ölmüş bir denizcinin ruhunu kara büyü yoluyla hapsetmeleri sonucu yaratılıyorlardı. Bedenleri çürümek yerine şişerek son derece güçlü bir hal alıyordu. Gözleri balıklar tarafından yendiğinden, genellikle körlerdi; fakat duyma yetileri çok iyiydi ve suyun altındayken bile yukarıdaki kurbanlarının konumunu tespit edebilirlerdi.</p>

  <p>Mab'in peşinden gitmek üzereyken Alice eliyle geride kalıp önce onun gitmesine izin vermemi işaret etti. Bir şeyler planladığını anlamıştım, ama ne olduğunu bilmiyordum. Ne yaptığını bildiğini umarak önden gitmesine izin verdim.</p>

  <p>Yavaşlayıp en sonunda durduğumuzda sanki yıllardır yürüyormuşuz gibi hissediyordum.</p>

  <p>"Bundan hoşlanmadım," diye seslendi Mab. "İleride su var. Kötü kokuyor. Hiç güvenli görünmüyor..."</p>

  <p>Mab'in omzunun üstünden bakabilmek için Alice'in yanına sıkıştım. Akan bir su... Belki bir akıntı ya da aşamayacağımız bir yer altı nehri göreceğimi düşünüyordum. Bunun yerine tünel genişleyip içinde bir göl olan oval bir mağara halini almıştı. Su neredeyse mağaranın tüm kenarlarını kaplamıştı, ancak solumuzda suya doğru alçalan çamurlu bir patika vardı. Oldukça kaygan görünüyordu.</p>

  <p>Göl beni endişelendiriyordu. Bulanık ve çamur rengiydi ve yüzeyinde çalkantılar vardı; böyle bir şeyi yalnızca rüzgârın hareketlendirdiği sularda görebilirdiniz. Ne var ki yer altındaydık ve havada en ufak bir esinti dahi yoktu. Aynı zamanda gölün çok derin olduğu hissine kapılmıştım. Acaba yüzeyin altında kötücül bir şey mi kol geziyordu? Mab'in koklayarak sezmeye çalıştığını anımsadım: ıslak ve ölü bir şey. Şüphe ettiğim gibi bir mahlûk muydu?</p>

  <p>"Bütün gece bekleyemem Mab," diye seslendi Alice neşeli bir şekilde. "Görüntüsünden ben de çok hoşlanmadım, yani ne kadar çabuk geçersek o kadar iyi!"</p>

  <p>Epey endişeli görünen Mab siyah mumu sağ eline geçirip çamurlu patikaya çıktı. Henüz yalnızca birkaç adım atmıştı ki ayakları kaymaya başladı. Az kalsın dengesini yitirecekti, düşmemek için sol eliyle duvara tutunması gerekti. Elindeki mum titredi, az daha sönüyordu.</p>

  <p>"Dikkatli ol kızım!" dedi Alice, sesinde keskin bir alay vardı. "İçine düşmek pek iyi bir fikir değil. Bir çift sağlam ayakkabıya ihtiyacın var bence. Doğrusu o kaygan çamuru ayak parmaklarımın arasında hissetmek hiç hoşuma gitmezdi. Ayakların eskisinden de beter kokacak!"</p>

  <p>Mab bize dönüp öfke içinde dudaklarını büzdü. Tam Alice'e öfkesini kusmaya hazırlanırken yüreğimi ağzıma getiren bir şey oldu.</p>

  <p>Gözümü kapayıp açıncaya kadar solgun, şişmiş ve kansız bir el sudan çıkıp Mab'in sağ ayak bileğini yakaladı. Mab dengesini kaybedince bir domuz yavrusu gibi sesler çıkararak yana doğru çamurun içine düştü, belden aşağısı suyun içinde debelenmeye başladı. Dehşet içinde çığlık atarken göle doğru kaymaya devam etti. Alice aramızda olmasa tutması için Mab'e asamı uzatırdım, mahlûkun onu yakalamasına izin vermek çok korkunçtu.</p>

  <p>Mab hâlâ mumu tutuyordu, ancak kollarını savurup durduğundan her an suya düşürebilirdi. Mum sönecek olursa karanlığa gömülerek tehlikenin nereden geldiğini göremezdik. Alice düşüncelerimi okumuşçasına bir kedi gibi kıvrak hareketlerle öne atlayıp mumu Mab'in elinden kaptı. Sonra yavaş yavaş onun dibe batmasını izlemeye devam etti.</p>

  <p>"Kurtar onu Alice!" diye seslendim. "Kimse böyle ölmeyi hak etmiyor..."</p>

  <p>Alice isteksiz görünüyordu, ama yine de omuz silkip öne eğilerek Mab'i saçlarından yakalayıp çekmeye başladı.</p>

  <p>Bunun üzerine Mab iyice yüksek sesle bağırdı. Olay artık acı verici bir mücadeleye dönüşmüştü. Yüzeyin altında her ne varsa Mab'i suyun altına çekmeye çalışırken Alice ona karşı koyarak Mab'i yukarı çekmeye çabalıyordu. Mab ortadan ikiye ayrılıyormuş gibi hissediyor olmalıydı.</p>

  <p>"Şu yaratığa sopanla vur Tom!" diye bağırdı Alice. "Tüm gücünle vurup kızı bırakmasını sağla!"</p>

  <p>Çamurlu patikada Alice'in yanına inip asamı suya doğru eğerek bir hedef aramaya başladım. Su tam bir çamur deryasına dönmüştü, patikanın kenarına vuran dalgalardan dolayı neredeyse hiçbir şey göremiyordum. Tek yapabildiğim Mab'in ayaklarının olması gereken yerin biraz altını hedef almaktı. Asamla iki ya da üç kez kuvvetlice vurdum. Değişen bir şey olmadı. Alice'in, mücadeleyi kaybediyor olduğunun farkındaydım: Mab neredeyse koltuk altlarına kadar suya batmıştı.</p>

  <p>Bir kez daha denedim. Yine aynı. Sonra sekiz ya da belki ile dokuzuncu denememde bir şeye değdiğimi hissettim. Su dalgalandı ve Mab aniden özgür kalıverince Alice onu çekerek patikaya çıkardı.</p>

  <p>"Pekâlâ Tom, henüz işimiz bitmiş değil. Al şu mumu. Tekrar saldırma ihtimaline karşı asanla hazır bekle!"</p>

  <p>Mumu alıp bulanık gölün yüzeyini iyice aydınlatsın diye olabildiğince yukarı kaldırdım. Sol elimdeki asam, mahlûğa savurmak üzere hazır bekliyordum.</p>

  <p>Alice bir anda Mab'i kollarıyla sarıp sol eliyle de saçlarını tutarak onu dizlerinin üzerine çöktürdü başını neredeyse suya değecek kadar bastırdı.</p>

  <p>"Benim olan şeyi ver!" diye bağırdı Mab'in sol kulağına "Hemen şimdi yoksa orada her ne varsa burnunu koparıverir!"</p>

  <p>Mab bir an için debelendi, fakat sonra sular sanki büyük bir şey yüzeye doğru yüzüyormuş gibi kabardı.</p>

  <p>Mab korku ve panik içinde, "Al! Al!" diye bağırdı. "Boynumda!"</p>

  <p>Alice Mab'in boynuna doladığı kolunu çekti, onu saçlarından tutmaya devam ederek serbest kalan elini kızın elbisesinin yakasından içeri sokup bir şey çıkardı. Bu bir ip parçasıydı. Alice ipi dişleriyle koparıp Mab'in boynundan çekerek bana doğru uzattı.</p>

  <p>"Yak şunu!" diye bağırdı.</p>

  <p>Mumu uzatırken ipin bir tutam saçın etrafına sarılı olduğunu gördüm; Mab'in Alice'i kontrolü altına almasını sağlayan o bir tutam saç. Mum alevi ipi tutuşturunca ip alev aldı. Belli belirsiz bir yanık saç kokusu duyuldu ve sonrasında Alice küle dönmüş kalıntıları suya attı.</p>

  <p>Ardından Mab'i ayağa kaldırıp kolunu sıkarak patika boyunca gölün öteki ucuna kadar ittirdi. Kaymamaya çalışarak dikkatlice peşlerinden yürürken bir yandan da korku içinde suya bakıyordum. Ben bakarken büyükçe bir şey yüzeye yaklaştı. Gölgelerin arasında, uzak duvarın yakınında dev bir baş belirdi, birbirine dolaşmış saçları başının yanında savruluyordu. Yüzü beyaz ve şişkindi, gözleriyse kara boşluklardan farksızdı ve burnu belirdikçe avını arayan bir tazı gibi havayı koklamaya başladı.</p>

  <p>Ne var ki çok geçmeden uzak taraftaki tünele ulaştık ve tehlikeden biraz olsun uzaklaştık. Mab ıslanmıştı, üstü başı perişandı; eski özgüvenindense eser yoktu. Ancak Pendle'a geldiğimizden bu yana Alice'i hiç bu kadar mutlu görmemiştim.</p>

  <p>"Bunun için ölü Maggie'ye teşekkür etmeliyiz!" dedi Alice bana bakıp sırıtarak. "Bana bilmem gerekenleri fısıldadı. Sahiden de bir mahlûktu ve sezmesi kolaydı. Daima bu patikayı korur. Onu iyi eğitmişler. Damarlarında Malkin kanı dolaşan kimseye dokunmaz. Soyadım Deane olabilir ama Malkin kanına da sahibim. İşte bu yüzden bizi daha geriden takip etmeni istedim Tom. Burada en çok tehlikede olan kişi Mab'di."</p>

  <p>"Kandırılmak hiç hoş değil!" dedi Mab. "Yine de çok sızlanmayacağım. Sandıklarımı aldığım sürece sorun yok."</p>

  <p>"Saç tutamımı geri aldığım için artık ben de sızlanmayacağım," dedi Alice pişmiş kelle gibi sırıtarak. "Ve eğer şu sandıkları istiyorsan önce Tom'un ailesini bulmalıyız, hem de sağ salim olarak. Yani hile mile yok; tabii senin için neyin iyi olduğunu biliyorsan!"</p>

  <p>"Tom'u kandırmam," dedi Mab. "Daha az önce mahlûka asasıyla vurarak hayatımı kurtardı. Bunu hemen unutacak değilim."</p>

  <p>"Oooo, benim hayatımı kurtardı," diye taklit etti Alice. "Bilmem farkında mısın ama bunu ben de yaptım," diyerek Mab'in saçını iyice çekip tünel boyunca ittirmeye devam etti.</p>

  <p>Mab için üzülüyordum. Ona bu kadar sert davranmanın gereği yoktu ve bunu Alice'e de söyledim.</p>

  <p>İstemeye istemeye de olsa Mab'in saçını bıraktı ve tam bana yanıt vermek üzereyken ikimizin de dikkati dağıldı. Otuz adım kadar sonra taşa oturtulmuş ahşap bir kapıya ulaşmıştık. Görünüşe bakılırsa burası Malkin Kulesi'nin girişiydi.</p>

  <p>Kapının üzerinde bir kilit mandalı vardı. Mumu Alice'i verdim ve o Mab'i kenara iteklerken ben ses çıkarmamaya çalışarak mandalı tutup yavaşça kaldırdım. Kapıyı çekince açılmadı. Kilitliydi. Neyse ki Hayalet'in kardeşi Andrew bir çilingir olduğundan bu sorun değildi. Alice mumu dişlerinin arasına sıkıştırıp özel anahtarımı uzattı. Anahtarı alıp kilide sokup çevirince kilidin açıldığını hissedip rahatladım.</p>

  <p>"Hazır mısın?" diye fısıldadım anahtarı Alice'e uzatırken.</p>

  <p>Başını aşağı yukarı salladı.</p>

  <p>"Ve lütfen, artık dalaşmak yok. Ailemi bulup buradan sağ salim çıkıncaya kadar gürültü etmemeye çalışın," dedim.</p>

  <p>"Ve ben sandıklarımı alıncaya kadar," diye ekledi Mab. Fakat Alice de ben de onu duymazdan geldik ve ben mandalı yeniden çekip yavaşça kapıyı açtım.</p>

  <p>İçerisi zifiri karanlıktı, ama yoğun çürüme ve küf kokusu midemi kaldırdı. Hava ölüm kokuyordu.</p>

  <p>Alice tiksinti içinde burnunu kıvırıp dururken mumu açık kapıya doğru uzattı. Önümüzde, her iki yanında da zindan kapıları olan bir koridor uzanıyordu. Her bir kapının üzerinde, yaklaşık baş seviyesine yerleştirilmiş demir çubuklardan oluşan birer gözetleme deliği vardı. Daha uzaktaysa kapısı olmayan büyükçe bir oda görünüyordu. Acaba ailem bu zindanların birinde miydi?</p>

  <p>"Sen Mab'i kolla," dedim Alice'e. "Mumu bana ver de zindanlara tek tek bakayım..."</p>

  <p>İlk zindan kapısında mumu demir çubuklara doğru kaldırdım. İçerisi boş gibi görünüyordu, ikincisi zindanda biri vardı; örümcek ağlarıyla kaplı, üzerinde lime lime olmuş bir pantolonla yıpranmış bir gömlek olan ve kollarıyla bacaklarından duvara zincirlenmiş bir iskelet. Acaba bu tutuklu nasıl ölmüştü? Öylece terk edilip açlıktan ölmeye mi bırakılmıştı? Aniden ürperdim, bakmaya devam ederken iskeletin üzerinde oluşan daracık ışık huzmesinin içinde acı dolu bir yüz belirdi.</p>

  <p>Yüz acı içinde kıvranıp konuşmaya çalışsa da kelimeler yerine yalnızca acı dolu feryatlar duyabiliyordum. Tutuklu ölmüştü, fakat bunun farkında değildi ve tıpkı hayatının son günlerinden olduğu gibi hâlâ bu zindana mahkûmdu. Yardım etmek isterdim ama yapılacak daha acil şeyler vardı. Acaba burada serbest bırakılmayı bekleyen kaç hortlak vardı? Acı içinde kıvranan her ruhla tek tek konuşup onları öteki tarafa geçmeye ikna etmek saatler sürerdi.</p>

  <p>Mumu kullanarak bütün zindanlara baktım. Görünüşe bakılırsa uzun zamandır kullanılmıyorlardı. Toplamda on altı zindan vardı ve yedisinde iskelet vardı. Koridorun sonuna ulaşınca iyice kulak kabarttım. Tek duyabildiğim belli belirsiz bir su damlama sesiydi, bunun üzerine arkamı dönüp Alice'e gelmesini işaret ettim. Mab'i yanıma getirene kadar bekledikten sonra koridorun sonundaki odaya girdim. Mum ışığı bu geniş alanın her köşesini aydınlatmaya yetmiyordu. Tavandan yere su damlıyordu; hava nemli ve soğuktu.</p>

  <p>İlk bakışta terk edilmiş gibi görünüyordu. Büyük, daire şeklinde bir odaydı ve az önce kontrol ettiğim koridora benzer bir başka koridor daha vardı. Buna ek olarak odanın duvarı boyunca tavandaki bir kapağa doğru kıvrılarak uzanan taş basamaklar vardı, oradan bir üst kata geçiliyor olmalıydı. Yüksek tavan beş büyük silindir kolon tarafından destekleniyordu ve her birinin üzerinde zincirlerle kelepçeler asılıydı, içi soğumuş kül dolu bir maltız ve üzerinde metal kerpetenlerle daha başka alet edevatın bulunduğu kalınca bir ahşap masa gördüm.</p>

  <p>"Burası düşmanlarına işkence ettikleri yer," dedi Alice, sesi yankılanarak. Ardından yere tükürdü. "Böyle bir aileye doğmak hiç hoş değil..."</p>

  <p>"Evet," dedi Mab. "Belki de Tom dostlarını seçerken daha dikkatli davranmalıdır. Eğer bir cadı dostun olmasını istiyorsan seçebileceğin çok daha iyi aileler var."</p>

  <p>"Ben cadı değilim," dedi Alice ve Mab'in saçını öyle bir çekti ki kız ciyakladı.</p>

  <p>"Kes şunu," dedim alçak sesle. "Burada olduğumuzu anlamalarını mı istiyorsun?"</p>

  <p>Kızlar utanmışa benziyorlardı ve didişmeyi kestiler. Etrafıma bakarken bu odada neler olduğunu düşünmek tüylerimi diken diken ediyordu; her yanımın buz kestiğini hissedebiliyordum. Burada acı çekerek ölmüş olanların çoğu, hâlâ buradaydılar.</p>

  <p>Öncelikle şu diğer koridora bakmak gerekiyordu. Onaltı zindana bakmıştım bile, fakat geri kalanlara da bakmam gerekiyordu; ailem bu zindanlardan birinde olabilirdi Gördüklerimden sonra en kötüsünü düşünmeye başlamıştım. Yine de neler olup bittiğini öğrenmeliydim.</p>

  <p>"Zindanların hepsine bakmam gerek," dedim Alice'e. Biraz vakit alacak ama bunu yapmalıyım..."</p>

  <p>Alice başını salladı. "Elbette ki Tom. Ama yalnızca tek hır mumumuz olduğundan biz de arkandan geleceğiz."</p>

  <p>Alice lafını bitirir bitirmez yukarıdan bir yerden gürültülü bir kahkaha duyuldu. Bu bir erkek sesiydi, yüksek ve kaba, hemen ardındansa kıkırdamaya dönüşen tiz bir kadın nidası duyuldu. Donakaldık. Sesler tavan kapağının hemen üzerinden geliyor gibiydi. Acaba Malkinler zindanlara mı iniyordu?</p>

  <p>Ne var ki Mab beni şaşkına çevirerek endişeli sessizliğimizi bozarken alçak sesle konuşmaya dahi çalışmıyordu. "Endişelenecek bir şey yok," dedi. "Buraya inmezler, hele şimdi asla! Sözüme inanın. Bunu önceden gördüm. Vaktini hoşa harcıyorsun Tom. Aileni ancak yukarıda bulabiliriz." Eliyle üst katı işaret etti.</p>

  <p>"Neden seni dinleyelim ki?" diye tısladı Alice. "Önceden görmekmiş! Şu mahlûku önceden göremedin ama öyle değil mi?"</p>

  <p>Dalaşmalarını duymazdan geldim. Alice bana Mab'in sözünün eri olduğunu söylemişti. Belki de haklıydı, ama bunu benim öğrenmem gerekiyordu ve üst katta cadıların olduğu çok açıktı. Böylelikle istemeye istemeye de olsa ikinci koridoru ararken her an tavan kapağının açılıp Malkinler'in merdivenlerden inerek bizi yakalayacaklarından korkuyordum.</p>

  <p>Zindanların çoğunda kemikler olsa da ara sıra rastladığım fareler dışında canlı yok gibiydi. Aramam sona erdiğinde rahatlamıştım, ama sonra bakışlarım basamaklara takılınca üst katta ne olduğunu düşünmeye başladım.</p>

  <p>Alice önce muma, sonra da üzgün bir şekilde bana bakarak başını salladı. "Tom, bunu söylemek hoşuma gitmese de söylemek zorundayım. Tünelden karanlıkta kaçmak kolay olmaz öyle değil mi? O mahlûkun yanından geçerken güvende olmayız. Çok yakında gitmemiz gerek, yoksa mum sönecek."</p>

  <p>Alice haklıydı. Mum iyice küçülmüştü. Her an zifiri karanlığa gömülebilirdik. Ne var ki henüz gidemezdim.</p>

  <p>"Sadece bir üst kata da bakmak istiyorum. Şöyle bir bakacağım ve sonra gidebiliriz."</p>

  <p>"O halde elini çabuk tut Tom," dedi Alice. "Tutuklular bazen orada sorgulanırdı. Eğer orada istedikleri bilgileri alamazlarsa onlara işkence edip çürümeye bırakmak üzere buraya indirirlerdi."</p>

  <p>"Üst katı sana söylediğimde aramalıydın," dedi Mab. "Böylece vakit kaybetmemiş olurduk."</p>

  <p>Onu yine duymazdan gelerek basamaklara yöneldim. Alice Mab'i sımsıkı kavramış, hemen arkamdan geliyordu; saçını bırakmış ama bu kez de koluna yapışmıştı. Son basamağa ulaşınca uzanıp tavan kapağını açmaya çalıştım. Kilitli değildi. Yavaş yavaş kaldırmadan önce derin bir nefes aldım, bir yandan da herhangi bir tehlike olup olmadığını duymak için kulak kabartıyordum. Ya cadılar bize pusu kurdularsa? Ya tavan kapağını açar açmaz beni yakalarlarsa?..</p>

  <p>Ancak tavan kapağı iyice açıldıktan sonra kafamı uzatıp elimdeki mumu kaldırarak karanlığı aydınlatabildim. Bomboş görünüyordu. Nemli döşemelerde kıpırdayan bir fare dahi yoktu. Taş duvarın kıvrımları boyunca saatin ters yönünde yükselen merdivenleriyle içi boş bir silindirden farksız olan kule tam üzerimdeydi. Belirli aralıklarla ahşap zindan kapıları vardı. Hava nemliydi ve duvarın üzerinde ıslaklıklar ve yeşil yosun tabakaları seçilebiliyordu; tavandan damlayan su, hemen solumdaki tabana düşüyordu. Kulenin bir üst katı bile muhtemelen yerin altındaydı. Tavan kapağından geçip basamaklara doğru ilerleyerek beni izlemesi için Alice'e işaret ettim.</p>

  <p>"Biraz sabırlı ol Alice. Mümkün olduğunca hızlı olacağım. Koşa koşa çıkıp her kapıdan içeri bakacağım. Eğer yoklarsa hâlâ şansımız varken kaçarız..."</p>

  <p>"Buraya kadar geldik," dedi Alice ve sesi üzerimizdeki büyük boşlukta yankılandı. "Sonuna kadar da gidebiliriz. Hem bunlar son zindanlar. Bir üst kat artık yerin üstünde; odalar ve mahzenleri. Hadi sen git bak. Ben burada kalıp gözlerimi Mab'in üzerinden ayırmam."</p>

  <p>Fakat daha hareket dahi edemeden uzaktan beklenmedik bir gürültü duyuldu ve hemen ardından duvarları ve üzerine bastığım döşemeleri titreten bir sarsıntı oldu.</p>

  <p>"Görünüşe bakılırsa yine kuleye top atışına başladılar," dedi Alice.</p>

  <p>"Şimdiden mi?" diye sordum, askerlerin bu kadar çabuk görevlerinin başına dönmüş olmaları beni şaşırtmıştı.</p>

  <p>"Gün doğduktan hemen sonra başladılar," dedi Mab. "Bizim istediğimizden biraz daha erken. Biraz daha vaktimiz olsa iyi olurdu ama bu senin hatan Tom. Kanlarını almama izin verseydin daha uzun uyurlardı."</p>

  <p>"Sen boş ver Tom," dedi Alice. "Boşboğazlık edip duruyor işte, öyle değil mi? Hadi sen yukarı çık. Buradan ne kadar çabuk çıkarsak o kadar iyi!"</p>

  <p>Daha fazla cesaretlendirilmeye ihtiyacım yoktu ve vakit kaybetmeden işe koyuldum. Ama acele etmem gerektiği halde koşmadım. Basamaklar dardı ve yukarı çıktıkça solumdaki merdiven boşluğu daha korkutucu görünmeye başladı. İlk zindana ulaşıp parmaklıkların arasından baktım: Hiçbir şey yoktu. İkinci zindana ulaşamadan bir gürültü daha duyuldu ve hemen ardından tüm basamakları titreten bir sarsıntı daha oldu; kuleye bir top atışı daha yapılmıştı.</p>

  <p>İkinci zindan da boştu, fakat üçüncü zindanın kapısına geldiğimde bir ses duydum. Bu, karanlıkta ağlayan bir çocuk sesiydi. Küçük Mary olabilir miydi?</p>

  <p>"Ellie! Ellie!" diye seslendim. "Sen misin? Benim Tom..."</p>

  <p>Çocuğun ağlaması kesildi ve zindanın içinde biri hareket etti. Etek hışırtısıyla birlikte zindan kapısına doğru yaklaşan ayak sesleri duyuldu. Parmaklıkların ardında bir baş belirdi. Mumu yukarı kaldırınca önce bu yüzü tanıyamadım. Saçları dağılmış, yüzü iyice incelmişti; gözleri şişmiş, ağlamaktan kızarmıştı. Yine de en küçük bir kuşkum yoktu.</p>

  <p>Bu Ellie'ydi.</p>

  <p>&nbsp;</p>
</body>
</html>
