<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title>BÖLÜM 2</title>
</head>

<body>
  <h1 class="h11">BÖLÜM 2</h1>

  <p class="p10"><span class="t7">HIRSIZLIK VE ADAM KAÇIRMA</span></p>

  <p>&nbsp;</p>

  <p>Okuduğum kitabı raftaki yerine koyup merakla alt kata indim. Hayalet kapıyı açmıştı bile ve içeri giren kişiyle birlikte mutfağa yönelmişti. Adamı görünce şaşkınlıktan küçük dilimi yutacaktım. İri yarı bir adamdı, geniş omuzları vardı ve Hayalet'ten en az beş altı santim daha uzundu. Samimi, dürüst bir yüz ifadesi vardı ve otuzlu yaşlarının sonlarına yaklaşmış gibi görünüyordu, fakat onunla ilgili asıl çarpıcı olan şey üzerindeki siyah cübbeydi.</p>

  <p>Adam bir rahipti!</p>

  <p>"Bu benim çırağım, Tom Ward," dedi Hayalet gülümseyerek.</p>

  <p>"Tanıştığımıza çok memnun oldum Tom," dedi rahip elini uzatarak. "Ben Peder Stocks. Kilisem Downham'da, Pendle Tepesi'nin kuzeyinde."</p>

  <p>"Ben de sizinle tanıştığıma memnun oldum," diyerek elini sıktım.</p>

  <p>"John mektuplarında bana senden çok bahsetti," dedi Peder Stocks. "Görünüşe bakılırsa oldukça gelecek vaat eden bir başlangıç yapmışsın."</p>

  <p>Tam o esnada Alice mutfağa girdi. Ziyaretçimizi baştan ayağa süzdükten sonra rahip olduğunu anlayınca şaşkınlıktan gözleri irileşti. Peder Stocks da Alice'in sivri burunlu ayakkabılarını görünce kaşlarını hafifçe yukarı kaldırdı.</p>

  <p>"Ve bu da genç Alice," dedi Hayalet. "Alice, Peder Stocks'a merhaba desene."</p>

  <p>Alice başıyla selam verdi ve rahip hafifçe gülümsedi.</p>

  <p>"Senin hakkında da çok şey duydum Alice," dedi peder. "Yanılmıyorsam ailen Pendle'da."</p>

  <p>"Kan bağı, hepsi bu," diye yanıtladı Alice kaşlarını çatarak. "Annem bir Malkin'di, babamsa Deaneler'dendi. Doğduğum yer benim suçum değil. Hiçbirimiz akrabalarımızı seçemeyiz."</p>

  <p>"Bu çok doğru," dedi rahip içten bir ses tonuyla. "Eminim bunu yapabilseydik dünya çok farklı bir yer olurdu. Fakat aslolan hayatımızı nasıl yaşadığımızdır."</p>

  <p>Bunun üzerine pek konuşulmadı. Rahip uzun süren yolculuğundan ötürü yorgundu ve Hayalet'in de, Jack'in çiftliğine gitmek üzere bir an önce yola çıkmamızı istediği aşikârdı, bu yüzden gerekli hazırlıkları yapmaya başladık. Heybe taşımak yerine sadece asamla yolda yemek üzere bir parça peynir aldım.</p>

  <p>Hayalet bizi kapıya kadar geçirdi. "At arabası kiralamanız için gerekli para," diyerek ufak bir gümüş para uzattı.</p>

  <p>"Peder Stocks öcüyü aşıp bahçeyi sağ salim geçmeyi nasıl başardı?" diye sordum parayı arka cebime koyarken.</p>

  <p>Hayalet gülümsedi. "Daha önce bu bahçeyi pek çok kez geçti evlat ve öcü onu iyi tanıyor. Peder Stocks çıraklarımdan biriydi. Üstelik çok da başarılıydı. Eğitimini tamamladı, fakat sonrasında bundan vazgeçip asıl eğiliminin Kilise olduğuna karar verdi. Tanınması faydalı olan biridir. İki mesleği var: rahiplik ve bizim mesleğimiz. Buna bir de Pendle hakkındaki bilgisini eklersen daha iyi bir müttefik düşünülemez."</p>

  <p>&nbsp;</p>

  <p>Abim Jack'in çiftliğine doğru yola çıkarken güneş tepedeydi ve kuşlar cıvıldıyordu; kısacası harika bir yaz günüydü. Yanımda Alice vardı ve eve gidiyordum. Üstelik yalnızca bu kadar da değil: Küçük Mary'yi, Jack'i ve yeniden hamile olan karısı Ellie'yi görmek için sabırsızlanıyordum. Annem doğacak olan çocuğun Jack'in her zaman istediği, o öldükten sonra çiftliği devralabilecek bir erkek evlat olacağını öngörmüştü. Yani mutlu olmalıydım. Ancak çiftliğe yaklaştıkça üzerime kara bir bulut gibi çöken mutsuzluğu sırtımdan atamıyordum.</p>

  <p>Babam ölmüştü ve artık annem çiftlikte yoktu. Bir daha asla gerçek evim olduğunu hissedemeyecektim. Acı gerçek buydu ve ben hâlâ bununla tam anlamıyla yüzleşemiyordum.</p>

  <p>"Daldın gittin," dedi Alice gülümseyerek.</p>

  <p>Omuz silktim.</p>

  <p>"Hadi neşelen Tom. Sana bunu daha kaç kez söylemeliyim? Tadını çıkarmalıyız. Sanırım önümüzdeki hafta Pendle'a gideceğiz."</p>

  <p>"Üzgünüm Alice. Sadece annemle babamı düşünüyordum. Onları aklımdan çıkaramıyorum."</p>

  <p>Alice yanıma yaklaşıp elimi şefkatli bir şekilde sıktı. "Bu çok zor Tom, biliyorum. Ama günün birinde anneni yeniden göreceğine eminim. Hem sana bıraktığı o sandıkların içinde ne olduğunu öğrenmek için sabırsızlanmıyor musun?"</p>

  <p>"Merak ediyorum evet, bunu inkâr edemem..."</p>

  <p>"Burası iyi," dedi Alice yol kenarını işaret ederek. "Kurt gibi acıktım. Hadi bir şeyler yiyelim."</p>

  <p>Devasa bir meşe ağacının gölgesine oturup yolculuk için yanımda getirdiğim peyniri paylaştık. Her ikimiz de acıkmış olduğumuzdan peynirin tamamını yedik. Hayalet işi yapmayacağımdan oruç tutmama gerek yoktu. Avlanabilirdik.</p>

  <p>Sanki Alice zihnimi okumuştu. "Gün batarken birkaç tavşan yakalarım," dedi gülümseyerek.</p>

  <p>"Bu harika olur. Biliyor musun Alice, bana cadılarla ilgili epey şey anlattın, fakat Pendle ve orada yaşayan cadılarla ilgili çok az şey söyledin. Neden? Eğer sahiden oraya gideceksek mümkün olduğunca çok şey öğrensem iyi olur."</p>

  <p>Alice suratını astı. "Orayla ilgili çok kötü anılarım var. Ailem hakkında konuşmaktan hoşlanmıyorum. Pendle hakkında konuşmaktan da... Oraya geri dönme fikri beni korkutuyor."</p>

  <p>"Bay Gregory'nin de Pendle hakkında pek fazla konuşmamış olması ilginç," dedim. "Oranın nasıl bir yer olduğu hakkında tartışıp oraya varınca yapacaklarımızı planlayacağımızı düşünmüştüm."</p>

  <p>"İşleri kendince idare etmeyi çok seviyor. Bir planı olmalı. Zamanı gelince bizimle paylaşacağına eminim. Baksana Yaşlı Gregory'nin dostu varmış!" diyerek konuyu değiştirdi Alice. "Hem de rahip!"</p>

  <p>"İnsan neden hayalet olmaktan vazgeçip rahip olur ki?"</p>

  <p>Alice buna güldü. "Yaşlı Gregory'nin rahip olmaktan vazgeçip hayalet olması kadar ilginç!"</p>

  <p>Haklıydı -Hayalet gerçekten de rahiplik eğitimi almıştı- ve ben de ona katılarak gülmeye başladım. Fakat fikrim değişmemişti. Bana göre rahipler dua ediyordu, hepsi bu. Karanlıkla direk olarak ilgili hiçbir şey yapmıyorlardı. Mesleğimizin pratik bilgilerinden yoksunlardı. Peder Stocks'un yanlış yönde bir adım attığını düşünüyordum.</p>

  <p>&nbsp;</p>

  <p>Havanın kararmasına yakın yeniden mola verip iki tepenin arasında kalan ve hemen yakınında bir orman olan bir düzlükte kamp kurduk. Gökyüzü açıktı, güneydoğuda küçülmekte olan ay görülüyordu. Alice tavşan avlamaya gidince bir süre ateş yakmakla oyalandım. Bir saat geçmeden yakaladığı tavşanları ateşin üzerinde kızartmaya başlamıştı ve alevlere damlayıp cızırdayan et suyu ağzımı sulandırıyordu.</p>

  <p>Pendle'ı hâlâ merak ediyordum ve Alice'in oradaki hayatı söz konusu olduğunda gösterdiği çekimserliğe rağmen yeniden denemeye karar verdim.</p>

  <p>"Hadi Alice," dedim. "Bunun sana acı verdiğini biliyorum ama Pendle hakkında daha çok şey bilmeliyim..."</p>

  <p>"Sanırım öyle," dedi Alice alevlerin üzerinden bana bakarak. "Kendini en kötüsüne hazırlasan iyi olur. Pek hoş bir yer değildir. Ve herkes korku içinde yaşar. Hangi köye gidersen git, insanların yüzünde korkuyu görebilirsin. Onları suçlayamıyorum, çünkü cadılar orada olup biten hemen her şeyi bilir. Karanlık çöktükten sonra sıradan insanlar evlerindeki aynaları duvara çevirir."</p>

  <p>"Neden?"</p>

  <p>"Gözetlenmesinler diye. Geceleri kimse aynalara güvenmez. Cadılar, özellikle de Mouldheel cadıları aynaları kullanarak insanları gözetler. Kâhinlik ve casusluk için ayna kullanmaya bayılır. Pendle'da bir aynaya bakarken sana aniden kimin ya da neyin geri bakacağını asla kestiremezsin. Şu yaşlı Malkin Ana'yı anımsıyor musun? İşte o sana karşımıza çıkacak cadı türleriyle ilgili bir fikir verebilir..."</p>

  <p>Malkin'in adını duymak bile içimi ürpertmeye yetmişti. Malkin Ana eyaletteki en kötü cadıydı ve bir yıl önce Alice'in yardımıyla onu alt etmeyi başarmıştım. Fakat öncesinde Jack ve ailesini ölümle tehdit etmişti.</p>

  <p>"Artık o olmasa bile Pendle'da daima ölü cadıların yerini almaya hazır birileri vardır," dedi Alice suratını asarak. "Ve bunu yapabilecek pek çok Malkin var. Bazıları Malkin Kulesi'nde yaşıyor, ki orası karanlık çöktükten sonra gidilebilecek bir yer değil. Pendle'da ortadan kaybolan insanlar, çoğunluğu oradadır. Kulenin altında öldürdükleri insanların kemikleriyle dolu tüneller, çukurlar ve zindanlar vardır."</p>

  <p>"Bu konuda neden bir şey yapılmıyor?" diye sordum. Caster'daki şerif mesela? O bir şey yapamaz mı?"</p>

  <p>"Daha önce Pendle'a yargıçlar ve polis memurları gönderdi. Hem de birçok kez. Pek işe yaramadı ama. Çoğu zaman yanlış insanları astılar. Yaşlı Hannah Fairborne da bunlardan biriydi. Onu zincirleyip Caster'a sürüklediklerinde neredeyse seksen yaşındaydı. Cadı olduğunu söylemişti, fakat bu doğru değildi. Yine de yeğenlerinin üçünü zehirlediğinden asılmayı hak ediyordu. Pendle'da bu tür şeyler çok olur. Dediğim gibi yaşamak için iyi bir yer değil. Ve orada işleri yoluna koymak da hiç kolay değil. Yaşlı Gregory bu yüzden orayı yıllar önce terk etti."</p>

  <p>Başımı aşağı yukarı salladım.</p>

  <p>"Orada yaşamanın nasıl bir şey olduğunu çoğu kimseden daha iyi biliyorum," diye devam etti Alice. "Düşman olmalarına rağmen Malkin ve Deaneler pek çok kez ittifak yaptılar. Doğruyu söylemek gerekirse Malkinler ve Deaneler birbirlerinden nefret ettiklerinden çok daha şiddetli bir şekilde Mouldheellar'dan nefret ederler. Pendle'da hayat karmaşıktır. Hayatımın çoğunu orada geçirdim ama onları hâlâ anlayamıyorum."</p>

  <p>"Mutlu muydun? " diye sordum. "Yani Kemikli Lizzie'nin yanma gitmeden önce?"</p>

  <p>Alice sessizleşip bakışlarını kaçırınca bu soruyu sormamam gerektiğini anladım. Ölümlerinin ardından ailesi ve Lizzie ile olan hayatı hakkında hemen hiç konuşmamıştı.</p>

  <p>"Lizzie'den öncesini pek anımsamıyorum," dedi en sonunda. "Çoğunlukla kavgaları hatırlıyorum. Annemle babam kedi köpek gibi kavga ederken ben öylece karanlıkta yatardım. Ama bazen sohbet edip gülerlerdi de, yani her şey o kadar kötü değildi. Sonrasıyla ilgili asıl büyük değişiklik de bu zaten. Sessizlik. Lizzie pek konuşmazdı. Hoş bir çift söz söyleyeceğine kafama vurmayı tercih ederdi. Çoğu zaman düşüncelere dalardı. Öylece ateşe bakıp büyüler mırıldanırdı. Ve aval aval ateşe bakmadığında aynaya bakardı. Kimi zaman omzunun üstünde bazı şeyler görürdüm. Dünya dışı şeyler. Bunlar beni çok korkuturdu. Annemle babamın kavgalarını buna tercih ederdim."</p>

  <p>"Malkin Kulesi'nde yaşadın mı?"</p>

  <p>Alice başını iki yana salladı. "Hayır. Kulede sadece Malkin klanı ve onların seçtiği birkaç yardımcı yaşar. Ama ara sıra annemle oraya giderdim. Bir bölümü yer altında fakat asla oraya inmedim. Hepsi birlikte kocaman bir odada yaşıyor ve orada hep bir kavga gürültü olur, bir de insanın gözlerini yakan duman. Bir Deane olduğu için babam kuleye hiç gitmedi. Oradan sağ çıkamazdı. Deane klanının büyük çoğunluğunun yaşadığı Roughlee yakınlarında bir kulübede oturuyorduk. Mouldheel klanı Bareleigh'da yaşar, Malkin klanının geri kalanıysa Goldshaw Booth'ta. Çoğu zaman kendi bölgelerinden çıkmazlar."</p>

  <p>Sonrasında Alice sessizleşince daha fazla üstelemedim. Pendle'a dair pek çok acı dolu anısı olduğunu, yalnızca tahmin edilebilecek dehşet dolu şeylerle karşılaştığını görebiliyordum.</p>

  <p>&nbsp;</p>

  <p>Jack'in en yakındaki komşusu olan Bay Wilkinson'un bir atıyla at arabası vardı ve onları kiralamaya yanaşıp yanaşmayacağını öğrenmek istiyordum. Arabayı sürmesi için oğullarından birini göndereceğinden aynı yolu geri dönmek zorunda kalmazdım. Önce abime haber gönderip sandıklarla ilgili düşüncelerimi öğrenmesini istedim.</p>

  <p>Hızlı ilerledik ve ertesi gün akşamüzeri geç vakit Jack'in çiftliğini gördük, ilk bakışta bir şeylerin ters gittiğini anlamıştım.</p>

  <p>Cellât Tepesi'nin eteğinden ilerleyip eve kuzeydoğudan yaklaşmıştık ve aşağı doğru inmeye başladığımızda tarlalarda tek bir hayvan dahi olmadığını gördüm. Sonra çiftlik evine bakınca durumun çok daha vahim olduğunu anladım. Ahır kapkara bir harabeye dönmüştü. Yanıp kül olmuştu.</p>

  <p>Alice'e çiftlik sınırında beklemesini söylemek aklımın ucuna bile gelmedi. Kötü bir şeyler olmuştu ve tek düşünebildiğim Jack, Ellie ve kızları Mary'nin iyi olup olmadıklarıydı. Şimdiye dek köpeklerin çoktan havlamaya başlamış olmaları gerekirdi, oysa en ufak bir ses dahi yoktu.</p>

  <p>Hızla çiftliğin kapısından geçip bahçede ilerlemeye başlayınca evin arka kapısının kırılmış olduğunu ve yalnızca tek bir menteşe üzerinde sallandığını gördüm. Alice hemen arkamda olduğu halde eve doğru koşarken korkunç bir şeyler olduğunu düşündüğümden boğazım düğümlenmişti.</p>

  <p>İçeri girince Jack ve Ellie'nin isimlerini defalarca kez seslenmeme rağmen yanıt alamadım. Ev doğup büyüdüğüm yer olmaktan çıkmıştı. Tüm mutfak çekmeceleri açılmış, çatal bıçaklarla kırılmış çanak çömlekler yerlere saçılmıştı. Baharat kapları pencere pervazından alınıp duvarlarda parçalanmıştı; lavaboysa toprak doluydu. Pirinç şamdan masada değildi ve onun yerinde annemin kilerdeki mahzeninden çıkartılarak içilmiş beş tane mürver şarabı şişesi vardı. Fakat benim için en kötüsü, annemin paramparça olmuş sallanan sandalyesiydi; sanki birisi baltayla parçalamış gibi görünüyordu. Neredeyse annem yaralanmış kadar kötü hissediyordum.</p>

  <p>Üst kattaki odalar da altüst edilmişti: Kıyafetler yatakların üzerine ve yere saçılmış, bütün aynalar kırılmıştı. Fakat en dehşet verici görüntüyle annemin özel odasına vardığımızda karşılaştık. Kapı kapalıydı ama yan duvarına kan sıçramıştı ve yerde de kan izleri vardı. Tüm bunlar olurken Jack ve ailesi burada mıydı?</p>

  <p>Tam da burada birisinin ölmüş olduğuna dair korkunç bir hisse kapıldım.</p>

  <p>"En kötüsünü düşünme Tom!" dedi Alice kolumu tutarak. "Göründüğü kadar kötü olmayabilir..."</p>

  <p>Yanıt vermedim; duvardaki kan lekelerine bakmaya devam ettim.</p>

  <p>"Hadi annenin odasına girelim," diye önerdi Alice.</p>

  <p>Bir an için dehşete kapılarak ona baktım. Böyle bir durumda tek düşünebildiğinin bu olmasına inanamıyordum.</p>

  <p>"Bence içine bakmalıyız," diye ısrar etti.</p>

  <p>Öfkeli bir şekilde kapıyı açmaya çalıştım fakat açamadım. "Hâlâ kilitli Alice. Tek anahtar bende. Yani içeri giren olmamış."</p>

  <p>"Bana güven Tom. Lütfen..."</p>

  <p>Güvende olması amacıyla anahtarları bağladığım ipi boynumda taşıyordum. Kapı için bir tane büyük, içerideki sandıklar içinse üç tane küçük anahtar vardı. Vakit kaybetmeden kapıyı açıp içeri girdim. Bunlara ilaveten bir de Hayalet'in çilingir olan erkek kardeşi Andrew'dan benim için yapmasını istediğim hemen her kilidi açan bir anahtar ilaha taşıyordum.</p>

  <p>Yanılmıştım. Birisi içeri girmişti. Oda bomboştu. Üç büyük sandıkla diğer ufak sandıklar görünürde yoktu.</p>

  <p>"Buraya nasıl girebilirler?" diye sordum, sesim boş odada yankılandı. "Tek anahtar bende..."</p>

  <p>Alice başını iki yana salladı. "Annenin söylediklerini anımsa: Buraya hiçbir kötülük giremez. Eh, kötü bir şeylerin buraya girmiş olduğu çok açık!"</p>

  <p>Annemin söylediklerini anımsıyordum; çiftliğe son gelişimde, yani onu son görüşümde konuşmuştuk. Tam da burada durup Alice ve bana söylemiş olduğu her şeyi kelimesi kelimesine anımsıyordum:</p>

  <p><span class="t19">Kilitlendi</span><span class="t19">ğ</span><span class="t19">inde kötü hiçbir</span> <span class="t19">ş</span><span class="t19">ey içeri giremez. E</span><span class="t19">ğ</span><span class="t19">er cesursan ve ruhun da saf ve temizse bu oda karanl</span><span class="t19">ığ</span><span class="t19">a kar</span><span class="t19">ş</span><span class="t19">ı</span> <span class="t19">korunakl</span><span class="t19">ı</span> <span class="t19">bir s</span><span class="t19">ığı</span><span class="t19">nakt</span><span class="t19">ı</span><span class="t19">r... Ama buray</span><span class="t19">ı</span> <span class="t19">yaln</span><span class="t19">ı</span><span class="t19">zca hayat</span><span class="t19">ı</span><span class="t19">n</span><span class="t19">ı</span> <span class="t19">ve ruhunu tehdit eden korkunç bir</span> <span class="t19">ş</span><span class="t19">ey oldu</span><span class="t19">ğ</span><span class="t19">unda kullan.</span></p>

  <p>Peki ya ne olmuştu? Nasıl olup da birileri içeri girip annemin bana bıraktığı sandıkları çalabilmişti? Onları ne yapacaklardı? Başka kimin işine yarayabilirlerdi ki?</p>

  <p>Çatı katına da baktıktan sonra annemin odasının kapısını kilitledim ve aşağı inip bahçeye çıktık. Şaşkınlık içinde ahırdan geri kalan yıkıntılara doğru yürüdüm: Kapkara bir iki direk ve kül yığınının arasında tahta parçaları.</p>

  <p>"Hâlâ duman kokusunu alabiliyorum," dedim. "Yakında olmuş."</p>

  <p>Alice başını sallayarak onayladı. "Dün değil bir önceki gün hava karardıktan hemen sonra olmuş," dedi havayı koklayarak.</p>

  <p>Alice koklayarak bazı şeyleri sezebilirdi. Genellikle haklı çıkardı, fakat şimdi ona bakarken yüzündeki ifade hiç hoşuma gitmemişti. Başka bir şey daha sezmişti. Çok kötü bir şey. Belki de şimdiye dek gördüklerimizden dahi korkunç bir şey...</p>

  <p>"Neler oluyor Alice?" diye üsteledim.</p>

  <p>"Dumandan başka bir şey daha var. Burada bir cadı varmış. Belki de birden çok..."</p>

  <p>"Cadı mı? Bir cadı buraya niye gelsin ki?" diye sordum, başım hâlâ gördüklerimin etkisiyle dönüyordu.</p>

  <p>"Tabii ki de sandıklar için, başka niye olacak? Onların içinde çok istedikleri bir şeyler olmalı."</p>

  <p>"İyi de sandıkların yerini nasıl öğrenmiş olabilirler?"</p>

  <p>"Belki de ayna kullanmışlardır? Ya da Pendle'dakilerden çok daha güçlüdürler."</p>

  <p>"Peki ya Jack ve Ellie? Ya çocukları? Şimdi neredeler?"</p>

  <p>"Tahminimce Jack onları durdurmaya çalıştı. Jack güçlü kuvvetlidir. Savaşmadan pes etmemiştir. Ne düşündüğümü bilmek ister misin?" diye sordu Alice gözlerini iri iri açarak.</p>

  <p>Başımı evet dercesine salladım, ama bir yandan duyacaklarımdan korkuyordum.</p>

  <p>"Odaya kendileri girmiş olamaz, çünkü annen orayı bir şekilde kötülüklere karşı korumuş. Bu yüzden Jack'in içeri girip onlar için sandıkları çıkarmasını sağladılar. Önce karşı koydu, fakat Ellie ya da küçük Mary'yi tehdit ettiklerinde yapmak zorunda kaldı."</p>

  <p>"İyi de Jack nasıl içeri girmiş olabilir? Kapıda herhangi bir zorlanma izi yok, tek anahtar da bende. Ve neredeler? Şimdi neredeler?"</p>

  <p>"Aileni de yanlarında götürmüş olmalılar. Öyle görünüyor."</p>

  <p>"Ne yöne Alice? Ne yöne gittiler?"</p>

  <p>"Sandıkları taşımak için bir at arabasına ihtiyaçları olmalı. Üç büyük sandık oldukça ağır görünüyordu. Yani ana yolları takip etmiş olmalılar. Çıkıp bakabiliriz..."</p>

  <p>Yolun sonuna kadar koşup hızlı adımlarla güneye uzanan ana yolda yürümeye başladık. Beş kilometre kadar sonra bir dört yol ağzına vardık. Alice işaret etti.</p>

  <p>"Kuzeydoğuya gitmişler Tom. Tam düşündüğüm gibi. Pendle'a gitmişler."</p>

  <p>"O halde takip edelim," diyerek koşmaya başladım. Daha on adım atmamıştım ki Alice beni kolumdan yakalayıp çekti.</p>

  <p>"Hayır Tom, bu işin yolu bu değil. Epey ilerlemiş olmalılar. Biz oraya varana kadar saklanmış olurlar ve Pendle'da saklanabilecekleri çok fazla yer var. Onları bulma umudumuzu yitiririz. Hayır, geri dönüp Yaşlı Gregory'e olanları anlatmalıyız. O ne yapılması gerektiğini bilir. Hem şu Peder Stocks da yardım edebilir."</p>

  <p>Başımı iki yana salladım, ikna olmamıştım.</p>

  <p>"Tom, düşün!" diye bağırdı Alice, acıtıncaya kadar kolumu sıkarak. "Önce geri dönüp Jack'in komşularıyla konuşmalıyız. Belki bir şey biliyorlardı. Peki ya diğer kardeşlerin? Onlara da olup bitenleri haber vermen gerekmez mi? Yardım etmek isteyeceklerine eminim. O halde hemen Chipenden'a gidip Yaşlı Gregory'e olan biteni anlatmalıyız."</p>

  <p>"Hayır Alice. Koşsak bile Chipenden'a varmak bir günden uzun sürer. Sonra Pendle'a gitmek için bir yarım gün daha. Bu süre boyunca Jack ve ailesinin başına bir şey gelebilir. Onları kurtarmak için çok geç kalmış olabiliriz."</p>

  <p>"Başka bir yol daha var, fakat hoşuna gitmeyecektir," dedi Alice kolumu bırakıp başını öne eğerek.</p>

  <p>"Ne demek istiyorsun?" diye sordum. Sabırsızlanıyordum. Jack ve ailesi için vakit azalıyordu.</p>

  <p>"Sen Chipenden'a geri gidebilirsin ve ben de Pendle'a tek başıma giderim-"</p>

  <p>"Hayır Alice! Tek başına gitmene izin veremem. Bu çok tehlikeli."</p>

  <p>"Birlikte gidersek daha tehlikeli olur. Bizi birlikte yakalarlarsa ikimiz de acı çekeriz. Bir hayalet çırağına neler yapacaklarını sen düşün! Yedinci oğlun yedinci oğluna...</p>

  <p>Kemiklerini kapışmak için kavga edeceklerdir. Buna eminim! Ama ben tek başıma yakalanırsam sadece evime, Pendle'a geri dönüyor olduğumu söyleyebilirim, öyle değil mi? Yine ailemle birlikte olmak istediğimi. Ve bunu kimin yaptığını, Jack ve Ellie'nin kimlerin elinde olduğunu öğrenmem daha kolay olur."</p>

  <p>Midem endişe içinde kasılmaktan altüst olmuştu, fakat sonunda Alice'in söyledikleri aklıma yatmaya başladı. Ne de olsa orayı biliyordu ve Pendle bölgesinde fazla göze çarpmadan dolaşabilirdi.</p>

  <p>"Bu yine de tehlikeli Alice. Hem geri dönmekten korktuğunu sanıyordum."</p>

  <p>"Bunu senin için yapıyorum Tom. Ve ailen için. Başlarına gelenleri hak etmiyorlar. Pendle'a gideceğim. Artık yapacak başka bir şey yok." Alice öne çıkıp sol elimi tuttu. "Pendle'da görüşürüz Tom," dedi usulca. "Olabildiğince çabuk gel..."</p>

  <p>"Geleceğim. Sen de bir şey bulur bulmaz Peder Stocks'un Downham'daki kilisesine git. Orada bekliyor olacağız."</p>

  <p>Bunun üzerine Alice başını sallayıp arkasını döndü ve yol boyunca kuzeydoğuya ilerlemeye başladı. Bir süre arkasından baktıysam da geriye dönmedi. Arkamı dönüp Jack'in çiftliğine doğru koşmaya başladım.</p>

  <p>&nbsp;</p>
</body>
</html>
