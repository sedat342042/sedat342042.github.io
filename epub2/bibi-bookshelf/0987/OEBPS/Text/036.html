<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title></title>
</head>

<body>
  <p>&nbsp;</p>

  <h1 class="h11"><a id="ncx2210"></a>BÖLÜM 1</h1>

  <p class="p10"><span class="t7">KRAL'IN</span> <span class="t7">Ş</span><span class="t7">İ</span><span class="t7">L</span><span class="t7">İ</span><span class="t7">N</span><span class="t7">İ</span><a id="a7"></a><a href="../Text/notes.html#a20"><span class="t27">{7}</span></a></p>

  <p>&nbsp;</p>

  <p>Asam elimde mutfağa gidip boş çuvalı aldım. Hava bir saate kalmadan kararacağından köye inip haftalık erzakı almaya yetecek vaktim ancak vardı. Yalnızca birkaç yumurta ve ufak bir kalıp peynirimiz kalmıştı.</p>

  <p>Hayalet bir öcüyü etkisiz hale getirmek üzere iki gün önce güneye gitmişti. Bir ay içinde bensiz gittiği ikinci işti ve bu durum oldukça sinir bozucuydu. Her seferinde bunun sıradan bir iş olduğunu söylemişti; evde kalıp Latince alıştırmaları yaparak eksikliklerimi kapatmam daha iyi olurmuş, itiraz etmedim, ancak hoşuma gitmemişti. Anlarsınız ya, beni yanına almamak için başka bir nedeni olduğunu düşünüyordum: Beni korumaya çalıştığını.</p>

  <p>Yaz biterken Pendle cadıları Şeytan'ı dünyamıza çağırmışlardı. O, Karanlık'ın vücut bulmuş haliydi, iki gün boyunca onların emrinde kalmış ve beni yok etme emri almıştı. Annemin benim için hazırladığı özel bir odaya saklanarak kurtulmayı başarmıştım. Şeytan artık kendi karanlık iradesi ne isterse onu yapıyordu fakat yeniden peşime düşmeyeceği kesin değildi. Bu, düşünmemeye çalıştığım bir şeydi. Kesin olan tek şey vardı: Şeytan dünyada olduğu sürece eyalet çok daha tehlikeli bir yer haline geliyordu, özellikle de Karanlıkla mücadele edenler için. Şimdilik yalnızca bir çıraktım, fakat günün birinde bir hayalet olacak ve ustam John Gregory'nin atıldığı tehlikelerin aynısına atılmam gerekecekti.</p>

  <p>Alice'in hararetli bir şekilde Hayalet'in kütüphanesindeki kitaplardan birinin kopyasını çıkarmakta olduğu yan odaya girdim. Ailesi Pendle'lıydı ve şu anda Hayalet'in bahçesindeki bir çukurda bağlı olan teyzesi kötücül cadı Kemikli Lizzie'den iki yıl boyunca kara büyü eğitimi almıştı. Alice pek çok kez başımı belaya sokmuş olsa da sonunda dostum oldu ve artık ustam ve benimle birlikte yaşayıp geçimini sağlamak için onun kitaplarının kopyalarını çıkarıyordu.</p>

  <p>Alice'in okumaması gereken bir şeyler okuyabileceğini düşünen Hayalet onun kütüphanesine girmesine asla izin vermez ve her seferinde yalnızca bir tek kitap teslim ederdi. Ama yanlış anlamayın, bir kâtip olarak çalışmasından çok memnundu. Nesiller boyunca farklı hayaletlerin edinmiş olduğu bilgileri içeren kitapları onun için değerliydi; bu yüzden her birinin dikkatlice çoğaltılması, bu bilginin gelecek nesillere aktarılması konusunda kendisini daha güvende hissetmesini sağlıyordu.</p>

  <p>Alice kalemi elinde, önünde iki tane açık kitap olduğu halde masanın başındaydı. Okuduklarını dikkatli bir şekilde aktarıyordu. Başını kaldırıp bana gülümsedi: Onu hiç bu kadar güzel görmemiştim; mum ışığı gür, siyah saçlarıyla çıkık elmacık kemiklerini aydınlatıyordu. Ancak cübbemi giymiş olduğumu görünce gülümsemesi anında silindi ve kalemini masaya bıraktı.</p>

  <p>"Erzak almak üzere köye gidiyorum," dedim.</p>

  <p>"Bunu yapmana gerek yok Tom," diye itiraz etti, yüz ifadesi ve sesinden endişeli olduğu anlaşılıyordu. "Sen burada kalıp çalışmaya devam ederken ben giderim."</p>

  <p>Niyeti iyiydi ama bu sözleri beni sinirlendirdi ve kırıcı söylememek için dudaklarımı ısırmam gerekti. Alice de tıpkı Hayalet gibiydi: aşırı korumacı.</p>

  <p>"Hayır, Alice!" dedim sertçe. "Haftalardır bu eve tıkılıp kaldım ve biraz kafamı dağıtmaya ihtiyacım var. Akşam olmadan dönerim."</p>

  <p>"O zaman en azından seninle gelmeme izin ver, Tom. Ara vermek bana da iyi gelir hem, öyle değil mi? Şu tozlu kitapları görmekten midem bulandı. Bu günlerde yazı yazmaktan başka bir şey yaptığım yok!"</p>

  <p>Suratımı astım. Alice dürüst davranmıyordu ve bu beni sinirlendiriyordu. "Sahiden köye inmek istemiyorsun değil mi? Dışarıda soğuk, nemli ve kötü bir hava var. Sen de tıpkı Hayalet gibisin. Dışarıda tek başıma güvende olmadığımı düşünüyorsun. İdare edemeyeceğimi..."</p>

  <p>"Bunun idare edemeyecek oluşunla ilgisi yok, Tom. Sadece artık Şeytan serbest, öyle değil mi?"</p>

  <p>"Eğer Şeytan benim peşime düşerse bu konuda elimden çok bir şey gelmez. Hem senin yanımda olup olmaman da hiçbir şeyi değiştirmez. Hayalet'in bile yardımı olmaz."</p>

  <p>"Ama sorun sadece Şeytan değil, öyle değil mi Tom? Eyalet artık çok daha tehlikeli bir yer. Karanlık'ın daha da güçlenmesini bırak; artık dışarıda hırsızlarla kaçaklar kol geziyor. Bunlardan bazıları şu çuvalda taşıdığının yarısı için bile boğazını kesmeye hazırdır!"</p>

  <p>Bütün eyalet savaş halindeydi ama güneyde işler bizim için iyi gitmiyor, korkunç çatışmalara dair duyumlar geliyordu. Yani çiftçiler artık kiliseye ödemeleri gereken vergilerin yanı sıra geri kalan hasatlarının yarısını da orduya vermek zorundaydı. Bu da kıtlığa ve yiyecek fiyatlarının yükselmesine neden olmuştu; en fakirler açlıktan ölmenin eşiğindeydiler. Ancak Alice'in söylediklerinde bir hayli doğruluk payı olmasına rağmen fikrimi değiştirmesine izin vermeyecektim.</p>

  <p>"Hayır, Alice, tek başıma gidebilirim. Endişelenme, hemen dönerim!"</p>

  <p>Daha fazla bir şey söylemesine fırsat vermeden arkamı dönüp hızla odadan çıktım. Çok geçmeden bahçeyi arkamda bırakmış ve köye uzanan dar yolda yürümeye başlamıştım bile. Gündüzler kısalıyordu ve sonbahar havası iyiden iyiye soğuk ve nemli bir hal almıştı, ama yine de ev ve bahçenin sınırlarından dışarı çıkmış olmak iyiydi. Çok geçmeden Chipenden'ın o bildik gri, arduvaz kaplı çatıları göründü ve taş döşeli ana yolun dik eğimi boyunca ilerlemeye başladım.</p>

  <p>Köy yazın, yani işler kötüye gitmeden önce, olduğundan çok daha sessizdi. O dönemde yüklü alışveriş sepetlerinin ağırlığı altında ezilen kadınlarla doluydu; şimdiyse etrafta tek tük insan vardı ve kasabın dükkânına girince tek müşterinin ben olduğumu fark ettim.</p>

  <p>"Bay Gregory'nin her zamanki siparişinden," dedim kasaba. Kızıl sakallı, kırmızı yüzlü, iri yarı bir adamdı. Bir zamanlar müşterilerine fıkralar anlatarak dükkânına neşe saçan bu adamın yüzünde şimdi hüzünlü bir ifade vardı ve tüm yaşama sevincini yitirmişe benziyordu.</p>

  <p>"Üzgünüm evlat ama bugün sana pek fazla bir şey veremem. Elimden gelenin en iyisi iki tavuk ve birkaç domuz pastırmasından ibaret. Ve bunları da senin için tezgâh altında tutmakta epey zorlandım. Yarın öğleden önce gelsen daha iyi edersin."</p>

  <p>Başımı aşağı yukarı sallayıp uzattığı erzakı çuvalıma aktardıktan sonra borcumuzu hesaba yazmasını söyleyip teşekkür ederek manava doğru yola koyuldum. Orada şansım biraz daha yaver gitti. Bir hafta yetecek kadar olmasa da bir miktar patates ve havuç vardı. Meyveye gelince; manav bize sadece üç elma ayırabilmişti. Onun da tavsiyesi aynı oldu: Yarın yine gelmek, belki o zaman elinde daha çok şey olabilirmiş.</p>

  <p>Fırıncıdan birkaç somun ekmek almayı başardıktan sonra çuvalı omzuma atıp dükkândan çıktım. İşte yolun karşısından bana bakıldığını da tam o sırada fark ettim. Bu cılız mı cılız bir çocuktu, dört yaşında bile yoktu, üflesen uçacak kadar zayıf bir bedeni ve iri, aç aç bakan gözleri vardı. Haline acıyıp yanına giderek elimi çuvala sokup elmalardan birini uzattım. Elmayı neredeyse elimden kaptığı gibi teşekkür etmek için tek kelime dahi etmeden arkasını dönüp koşarak eve girdi.</p>

  <p>Omuz silkip kendi kendime gülümsedim. Onun buna benden daha çok ihtiyacı vardı. Tepeye doğru yola koyulduğumda Hayalet'in evinin sıcaklığını ve rahatlığını özlemiştim bile. Ama köyün sınırına vardığımda, taş döşeli yolun yerini çamurlu bir patikaya bıraktığını gördüğümde moralim bozulmaya başladı. Bir şeylerin yolunda olmadığını hissediyordum. Bunun Karanlık'a ait bir şey yaklaşırken hissettiğime benzer şiddetli soğukla ilgisi yoktu, ama kesinlikle rahatsız edici bir durum olduğu açıktı. İçgüdülerim beni bir tehlikenin yaklaştığına dair uyarıyordu.</p>

  <p>Sürekli olarak arkama bakıyor, birileri tarafından izlenildiğimi hissediyordum. Bu Şeytan olabilir miydi? Acaba Alice ve Hayalet en başından beri haklılar mıydı? Adımlarımı hızlandırıp neredeyse koşmaya başladım. Tepemde kara bulutlar toplanmaya başlamıştı ve yarım saat geçmeden hava kararacaktı.</p>

  <p>"Kendine gel!" diye mırıldandım. "Sadece en kötüsünü düşünüyorsun."</p>

  <p>Bayır yukarı kısa bir yürüyüşten sonra batı bahçesinin sınırına varacak ve sonrasında beş dakika geçmeden ustamın güvenli evine ulaşmış olacaktım. Fakat aniden durdum. Yolun sonunda, ağaçların gölgelerinin arasında bekleyen biri vardı.</p>

  <p>Tereddüt içinde birkaç adım attıktan sonra yalnızca bir kişi olmadığını gördüm: Dört iri yarı adamla bir çocuk bana doğru bakıyordu. Ne istiyorlardı? Aniden tehlikeli bir durum olduğunu hissettim. Hayalet'in evinin bu kadar yakınında yabancıların işi neydi? Yoksa bunlar hırsız mıydı?</p>

  <p>Onlara yaklaşınca rahatladım: Patikaya çıkıp yolumu kesmek yerine çıplak ağaçların arasında kaldılar. Dönüp onları başımla selamlasam mı diye düşündüm, ancak sonra bunu yapmayarak yürümeye devam ettim ve onları görmezden geldim. Yanlarından geçip ilerlemeye devam edince rahat bir nefes aldım. Çok geçmeden arkamdaki patikadan gelen bir ses duydum. Bu taşa düşen bir bozuk para sesine benziyordu.</p>

  <p>Ceketimde bir delik olduğunu ve parayı benim düşürdüğümü sandım. Ancak arkamı dönüp bakar bakmaz ağaçların arasından bir adam çıkıp patikanın ortasında eğilerek yerden bir şey aldı. Yüzünde dostane bir gülümsemeyle bana baktı.</p>

  <p>"Bu senin mi evlat?" diye sordu bozuk parayı bana uzatarak.</p>

  <p>Doğrusunu söylemek gerekirse emin değildim, ama bir şey düşürmüşüm gibi bir ses çıktığı kesindi. Bu yüzden çuvalımla asamı yere bırakıp bozuk paralarımı çıkarıp sayma niyetiyle sol elimi arka cebime uzattım. Ama aniden sağ elime bastırılan bir demir para hissedip şaşkınlık içinde başımı öne eğince avucumda gümüş bir şilin olduğunu gördüm. Bozuk paralarım arasında böyle bir şilin olmadığını bildiğim için başımı iki yana salladım.</p>

  <p>"Bu benim değil," dedim gülümseyerek.</p>

  <p>"Eh, artık senin, öyle değil mi evlat? Az önce benden o parayı almayı kabul ettin. Doğru değil mi çocuklar?"</p>

  <p>Arkadaşları da ağaçların arasından çıkınca ne yapacağımı şaşırdım. Hepsinin üzerinde üniformalar, sırtlarındaysa birer çanta vardı. Aynı zamanda silahlıydılar da; çocuk bile. İçlerinden üçünün elinde kalın sopalar vardı ve üniformasında onbaşı rütbesi olan bir diğeriyse elindeki bıçağı tehditkâr bir şekilde sallıyordu.</p>

  <p>Korkuya kapılarak bana parayı veren adama baktım. Artık iyice doğrulmuş olduğundan onu tam olarak görebiliyordum. Sert bir yüzü, çekik ve gaddar bakan gözleri, alnıyla sağ yanağında yara izleri vardı: Epey belaya bulaşmış olduğu açıktı. Aynı zamanda sol kolunun üst kısmında çavuş rütbesi, belindeyse bir pala vardı. Savaş kötü gidiyordu ve bu adamlar erkeklerle oğlanları savaşta ölenlerin yerine zorla askere almak üzere eyalet boyunca dolaşıyorlardı.</p>

  <p>"Az önce kabul ettiğin şey Kral'ın şilini!" dedi adam hiç hoş olmayan, alaycı bir tavırla gülerek.</p>

  <p>"Ama ben bunu kabul etmedim ki," diye itiraz ettim. "Siz benim olduğunu söylediniz ve ben sadece bozuk paralarımı kontrol ediyordum."</p>

  <p>"Mazeret bulmanın faydası yok evlat. Olan biteni hepimiz gördük, öyle değil mi çocuklar?"</p>

  <p>"Hiç şüphesiz," diye onayladı onbaşı beni çevreleyerek kaçma girişiminde bulunmama engel olurken.</p>

  <p>"Neden bir papaz gibi giyinmiş?" diye sordu benden olsa olsa bir yaş büyük olan çocuk.</p>

  <p>Çavuş kahkahalarla gülerek asamı aldı. "Papaz falan değil, genç Toddy! Hayalet çırağı görünce tanımaz mısın sen? Şu sözde cadıları uzak tutmak için alın terinle kazandığın paralarını alırlar. İşte bu işe yararlar. Ve onlara para verecek sürüyle aptal var!"</p>

  <p>Asamı Toddy'ye attı. "Tut şunu!" diye emretti. "Artık buna ihtiyacı olmayacak, hiç olmazsa yakmaya yarar!" Sonra çuvalımı alıp içine baktı. "Burada bizi bu akşam tıka basa doyurmaya yetecek kadar yiyecek var çocuklar!" diye bağırırken yüzü aydınlandı. "Zeki çavuşunuza güvenin. Haklı çıktım, öyle değil mi çocuklar? Onu aşağı inerken değil <span class="t19">yukar</span><span class="t19">ı</span> çıkarken yakalamak! Beklediğimize değdi doğrusu!"</p>

  <p>Etrafım tamamen sarılmış olduğundan hiçbir kaçma şansım yoktu. Çok daha <span class="t19">kötü</span> durumlardan kurtulmayı başardığımı biliyordum; hatta kimi zaman kara büyüyle uğraşanların elinden bile kurtulmuştum. Fırsat kollayıp kaçabileceğim bir anı beklemeye karar verdim. Onbaşı çantasından kısa bir ip çıkarıp ellerimi arkamda bağlarken sabırlı bir şekilde bekledim. Sonra yüzümü batıya çevirip sırtımdan sertçe itti. Hızlı bir şekilde ilerlemeye başladık, erzak dolu çuvalımı Toddy taşıyordu.</p>

  <p>Neredeyse bir saat kadar yürüdük, önce batıya ve sonra kuzeye. Tahminimce vadiyi aşan kestirme yolu bilmiyorlardı ve onlara bunu söylemek için acelem yoktu. Sunderland Burnu'na doğru gittiğimize hiç şüphem yoktu: Oradan da beni güneye, orduların savaşmakta olduğu yere götürecek olan bir gemiye bindirilecektim. Bu yolculuk ne kadar uzarsa kaçma şansım da o kadar artıyordu.</p>

  <p>Ve kaçmam gerekliydi, yoksa Hayalet'in çırağı olduğum günler tamamen sona ererdi.</p>

  <p>&nbsp;</p>
</body>
</html>
