<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title>BÖLÜM 25</title>
</head>

<body>
  <h1 class="h11">BÖLÜM 25</h1>

  <p class="p10"><span class="t7">YEN</span><span class="t7">İ</span> <span class="t7">B</span><span class="t7">İ</span><span class="t7">R DÜZEN</span></p>

  <p>&nbsp;</p>

  <p>Kapıyı açıp evden çıkınca etraftaki yıkıma göz attım. Baca çatıya devrilmiş, pencerelerin çoğu paramparça olmuştu. Çatıdaki kiremitler bahçeye saçılmış, çit direkleri topraktan sökülmüş ve annemin gülleri duvardan koparılmıştı. Şeytan muhtemelen annemin odasına giremediği için sinirlenerek yapmıştı bunları.</p>

  <p>Ama yıkım bununla bitmiyordu. Cellât Tepesi'ne bakınca o koyu renk çizginin ne olduğunu anladım. Ormanın ortasındaki ağaçlar dümdüz edilerek geniş bir patika açılmıştı. Görünüşe bakılırsa Şeytan eve saldırmak üzere yaklaşırken ağaçları yerle bir etmişti. Ağaçları tıpkı otları biçen bir tırpan gibi rahatça devirivermişti. Bu da sahip olduğu güç ve kudretin işaretiydi! Buna rağmen annemin odası saldırısına karşı koyabilmişti.</p>

  <p>Ama artık her şey bitmişti. Hava durgundu ve kuşlar cıvıldıyordu. Bahçede ilerleyip Cellât Tepesi'ne yönelerek kuzey otlağa açılan kapının önünde Hayalet ve Alice'i karşıladım. Alice aksayarak yanıma geldi, kollarını boynuma dolayıp sımsıkı sarıldı.</p>

  <p>"Ah Tom! Seni gördüğüme çok sevindim. Hayatta kalabileceğini sanmıyordum..."</p>

  <p>"Elimizden daha fazlası gelmediği için üzgünüm evlat," dedi Hayalet. "Çiftlikten kaçtığın andan itibaren tek başınaydın ve sana yardım etmek için kimsenin yapabileceği bir şey yoktu. Buraya gelince olan bitenleri tepeden izledik, ama daha fazla yaklaşmak çok tehlikeli olurdu. Geldiğimizde Şeytan tam da evle bahçenin üstüne çöküp görünmez kılan karanlık bir bulut oluşturmuştu ve o bulutun içerisinde böğürerek sağa sola saldırdığını, etrafı darmadağın ettiğini, elinden gelenin en kötüsünü yapmaya çalıştığını duyabiliyorduk. Uzakta durmak zorunda kalıp hiçbir şey yapamamak yeterince kötüydü, ama annene güvenip odaya her ne yaptıysa seni korumaya yetmesini umdum Ve görünüşe bakılırsa haksız çıkmadım."</p>

  <p>"Ama o yaratık hâlâ dünyada, öyle değil mi?" diye soldum Hayalet'in aksini söyleyeceğini umarak.</p>

  <p>Oysa sessizce başını sallayıp son umutlarımı da yerle bu etti: "Evet, burada. Onu hissedebilirsin. Bir şeyler değişti Sonbahar yaklaşınca havada hissedilen ilk serinlik gibi. Kış uyarısı. Artık yeni bir düzen başladı. Bir zamanlar Peder Stocks'un söylediği gibi, Şeytan karanlığın vücut bulmuş halidir, ama Wurmalde ve cadılar onu yalnızca iki gün kontrol edebildiler. Onu senin peşine saldılar, ne var ki bu süre geçtiğine göre artık kendi planlarını yapacaktır. Bundan böyle cadıların iradesine bağlı değil ve seni bir süre boyunca unutmasını ümit ediyorum. Fakat artık eyaletteki kimse güvende değil. Karanlığın gücü hızlanarak artacak ve onu kontrol altında tutabilmek için bizi zorlu görevler bekliyor. Mesleğimiz önceden de tehlikeliydi, ama şu anda yüz yüze geldiğimiz tehlike hiçbir şeye benzemiyor evlat!"</p>

  <p>Cellât Tepesi'ndeki ormanı ikiye bölen çizgiyi işaret ettim. "Başka yerlerde de buna benzer hasarlar var mı?" diye sordum.</p>

  <p>"Evet evlat, var ama sadece Pendle Tepesinden buraya uzanan yol üzerinde. Çok sayıda ağacın yanı sıra ekinler de dümdüz edilmiş, arada da birkaç ev var. Ölenler olduğuna eminim, fakat Şeytan'ın seni yakalamaya odaklanması eyaletin çok daha kötü sonuçlarla karşı karşıya kalmasını engelledi."</p>

  <p>"Yani başarısız olduk," dedim üzgün bir şekilde. "Bunları yapabilecek kadar güçlü bir yaratıkla kimse başa çıkamaz. Ne kadar büyük? Dev gibi falan mı?"</p>

  <p>"Eski kitaplara göre istediği şekle girebilir, kendini büyütüp küçültebilir," diye yanıtladı Hayalet. "Ama çoğu zaman sıradan bir insan gibi görünür. Dönüp bakmayacağın sıradan biri. Ve her zaman kaba kuvvet kullanmaz; sık sık kurnazlıklara da başvurur. Tüm bunların ne kadarının doğru olduğunu zaman gösterecek. Ama neşelen evlat. İnsan iradesinin bulunduğu yerde çözüm de vardır. Günün birinde onu nasıl alt edebileceğimizi bulacağız. Wurmalde öldü; o olmayınca klanlar yeniden gırtlak gırtlağa gelecektir. Ve Malkinler'e ağır bir darbe vurduk. Artık o kule onların kontrolünde değil. Görünüşe bakılırsa o iki lamia kuleyi evleri haline getirmiş durumdalar. Yani sandıkların güvende ve Pendle'a gittiğimizde çalışabileceğimiz çok daha iyi bit yerimiz var."</p>

  <p>"Ne? Hemen geri mi dönüyoruz?" diye sordum yorgun argın. Bunun düşüncesi bile dayanılmazdı.</p>

  <p>"Hayır, şimdi hak ettiğimiz gibi dinlenebilmek üzen Chipenden'a gitme vakti. Ama hemen gitmeyeceğiz. Ya önümüzdeki yıl ya da bir sonraki yıl gideceğiz, işi henüz tamamlamadık. Üstelik seni zorlu bir eğitim bekliyor Grimalkin'i zincirle yakalayabilmiş olsaydın, asamı kullanmana gerek olmazdı, öyle değil mi?"</p>

  <p>Tartışamayacak kadar yorgun olduğumdan başımı sallamakla yetindim.</p>

  <p>"Yine de canını kurtarmayı başardın evlat, bu şartlar altında hiç de fena sayılmaz. Şeytan'ın açtığı patikanın kenarındaki son ağaca vardığımızda Grimalkin çoktan kendini kurtarıp gitmişti bile, ama ağacın üstü hâlâ kanını taşıyordu. Asamı yere atmıştı ve istese de zincire dokunamazdı Şimdi yeniden çantanda, yani güvende. Ama bu kendine yeni bir düşman daha edindin demek oluyor. Tetikte olman için bir neden daha!"</p>

  <p>Grimalkin beni fazla endişelendirmiyordu. Günün birinde onunla yeniden yüzleşecektim fakat bu büyüdüğüm de, yani beni öldürmekten çok daha fazla keyif alacağında olacaktı. Şu anda Şeytan gibi güçlü bir yaratığın etrafta kol geziyor olması, beni dehşete düşürüyordu. Gerçekten de gelecek için endişeleniyordum: Hem kendi geleceğim hem de eyaletin geleceği için.</p>

  <p>"Annemin odasındayken Peder Stocks'un hortlağı ziyaretime geldi," dedim Hayalet'e. "Konuştuk ve onu ışığa göndermeyi başardım."</p>

  <p>"Aferin evlat. Peder Stocks'u tüm eyalet özleyecek, iyi bir dostu yitirdik. Onu ışığa göndermiş olmakla gurur duyabilirsin. Bizim işimizde tatmin olmanı sağlayacak bazı şeyler vardır ve bir türlü huzur bulamayan ölülere huzur vermek de bunlardan biridir."</p>

  <p>"James ve Jack iyiler mi?" diye sordum.</p>

  <p>"Bildiğim kadarıyla öyle," diye yanıtladı Hayalet. "Önce köylülerle birlikte Downham'a geri döndük, yaralıları sırtımızda taşıdık. Sonra biz çantalarımızı alıp buraya gelmek üzere yola çıkarken James de Malkin Kulesi'ne gidiyordu. Jack ve ailesini buraya getirecekti, tabii eğer abin yolculuk yapabilecek durumdaysa."</p>

  <p>"O halde onlar gelene kadar üçümüz birkaç gün burada kalamaz mıyız?" diye sordum. "Hem etrafı toparlayabiliriz. Onlar için işleri biraz daha kolaylaştırmış oluruz."</p>

  <p>"Sanırım haklısın evlat. Öyle olsun. Burada kalıp etrafı toparlayalım."</p>

  <p>&nbsp;</p>

  <p>Tam da bunu yaptık. Üçümüz işe girişip odaları topladık ve pencereleri tamir ettirmek üzere köyden bir camcı getirdik. Ben çatıya çıkıp bacayı elimden geldiğince tamir ederek en azından duman çıkarabilecek bir hale getirdim. Düzgün bir şekilde tamir etmesi için bir duvar ustası çağırana dek idare ederdi. Birkaç saatlik sıkı çalışmanın sonrasında etrafı temizleyip toparlamıştık ve gece çöktü günde güzel bir akşam yemeği yiyip mutfakta ateş yaktık.</p>

  <p>Elbette ki hiçbir şey eskisi gibi olmayacaktı, ama içinde bulunduğumuz durumu en iyi şekilde yaşamak zorundaydık. Bir yandan da Ellie'nin yeniden çiftlikte yaşayacak cesareti gösterip gösteremeyeceğini düşünüyordum. Çocuğunu daha güvenli başka bir yere götürmeye karar verebilirdi. Ne de olsa cadılar burayı biliyordu ve günün birinde intikam almak üzere geri gelebilirlerdi. Birçok şeyin Jack'in ne kadar iyileştiğine bağlı olduğunun farkındaydım. Eğer James burada kalıp çalışmaya başlarsa Ellie cesaretini toplayabilirdi.</p>

  <p>Hayalet ateşin önünde uyuklamaya başlayınca Alice ile birlikte dışarı çıkıp basamağa oturarak yıldızlara baktık. Bir süre hiç konuşmadık. Sessizliği bozan ben oldum.</p>

  <p>"Bugün benim doğum günüm, on dördüme girdim..."</p>

  <p>"O halde çok yakında erkek olacaksın," diyerek alaycı bir şekilde gülümsedi. "Ama iyice zayıflamışsın, öyle değil mi? O zamana kadar iyi beslenmelisin. Ufalanıp duran küflü peynirden daha fazlasını yemen gerekir."</p>

  <p>Ona gülümsedim ve sonra Peder Stocks'un kanı, dudaklarından gömleğime damladığından Tibb'in söylediklerini anımsadım:</p>

  <p><span class="t19">Bir k</span><span class="t19">ı</span><span class="t19">z görüyorum, yak</span><span class="t19">ı</span><span class="t19">nda kad</span><span class="t19">ı</span><span class="t19">n olacak. Hayat</span><span class="t19">ı</span><span class="t19">n</span><span class="t19">ı</span> <span class="t19">payla</span><span class="t19">ş</span><span class="t19">aca</span><span class="t19">ğı</span><span class="t19">n bir k</span><span class="t19">ı</span><span class="t19">z. Seni sevecek, sana ihanet edecek ve en sonunda senin için ölecek.</span></p>

  <p>Acaba Mab'i mi kast ediyordu? Bana âşık olduğunu söyleyerek beni şaşkına çevirmişti. Ona ihanet etmiştim ama Şeytani çağırıp peşime düşmesine neden olarak o da bana ihanet etmişti. Yoksa Alice'den mi bahsediyordu? Eğer öyleyse bu kehanet korkunçtu. Gerçek olabilir miydi? Bunu düşünmek istemiyordum ve geleceğin gerçekten önceden bilinebileceğine inanan Alice'e söylenecek bir şey değildi. En iyisi hiçbir şey söylememekti. Bu onu yalnızca mutsuz ederdi.</p>

  <p>Fakat beni rahatsız eden başka bir şey daha vardı. Başlangıçta kafaya takmayacaktım, ama beynimin içinde bir soru dönüp durmaya başlamıştı, öyle ki en sonunda sormam şart oldu.</p>

  <p>"Mab ve kız kardeşlerinin yanındayken bana bir zamanlar senin yaptığın bir şeyi hatırlatan bir olay oldu. Mab bir şekilde bana sahip olabileceğine inanıyordu; yani benim ona ait olmamı sağlayabileceğine. Ama bunu deneyince sol ön kolumda, yani bir zamanlar tırnaklarını geçirdiğin yerde bir acı hissettim. Bana kendi damganı vurduğunu söylemiştin. Bu beni endişelendiriyor Alice. Biz ineklerle koyunları damgalarız. Bana yaptığın bu mu? Beni kontrol etmek için kara büyü mü kullandın?"</p>

  <p>Alice uzunca bir süre yanıt vermedi. Neden sonra bu kez bana soru sormak için konuştu. "Sen acı hissetmeden önce Mab ne yapıyordu?"</p>

  <p>"Beni öpüyordu..."</p>

  <p>"Bunu yapmasına neden izin verdin?" diye sordu Alice sinirlenerek.</p>

  <p>"Başka seçeneğim yoktu," diye yanıtladım. "Asam elimden düşmüştü ve hareket edemiyordum."</p>

  <p>"O halde seni damgalayarak iyi yapmışım. Yoksa tamamen ona ait olurdun. Gözünü bile kırpmadan anahtarları ona verirdin."</p>

  <p>"Yani bana sahip olamamasının sebebi senin bunu daha önceden yapmış olman mı?"</p>

  <p>Alice başını evet dercesine salladı. "Düşündüğün kadar kötü değil. Minnettar olmalısın. Bu yaptığım şey sayesinde hiçbir cadı seni o şekilde kontrol edemez. Bu benim işaretim, anlıyorsun ya. Benim damgam. Onları uzaklaştırıyor. Bunun dışındaysa pek bir anlamı yok. Tabii eğer istemezsen. Yanımda oturmak zorunda değilsin. İstersen uzaklaş. Uzaklaşmak istiyor musun?"</p>

  <p>Başımı iki yana salladım. "Yanında oturmaktan memnunum."</p>

  <p>"Ve ben de senin yanında oturmaktan memnunum Yani ikimiz de mutluyuz. Bunda ne gibi bir sorun var?"</p>

  <p>"Hiç. Ama bunu sakın Hayalet'e söyleme, yoksa seni yine uzaklaştırır."</p>

  <p>Bir süre konuşmadık ama sonra Alice uzanıp elimi tuttu. Sol eliyle elimi kavramıştı. Orada öylece el ele oturmanın ne kadar güzel bir şey olduğuna inanamıyordum. Staumin'de teyzesine giderkenkinden bile daha güzeldi.</p>

  <p>"Ne yapıyorsun?" diye sordum. "Büyüleme mi yoksa cazibe mi?"</p>

  <p>"Her ikisi de..." diyerek muzipçe gülümsedi.</p>

  <p>Bir kez daha tüm bunları hatırladığım gibi yazarak ara sıra defterime başvurdum.</p>

  <p>Şimdi Alice ve Hayalet'le birlikte Chipenden'dayım. Sonbahar geldi; yapraklar dökülmeye başladı ve geceler uzuyor.</p>

  <p>Çiftlikte işler yolunda. Jack yeniden konuşmaya başladı ve her ne kadar eski haline tam olarak dönmüş olmasa da hızla iyileşiyor ve çok yakında eski haline dönecek. James sözünü tuttu ve o da artık çiftlikte yaşıyor. Yeni ahırın yanına bir demirhane inşa etti ve işleri gitgide artıyor. Yalnızca bu kadar da değil; sahiden de bira yapıp satmayı düşünüyor, yani çiftlik orijinal adını bir kez daha yaşatacak.</p>

  <p>Ama Ellie'nin tam olarak mutlu olmadığını biliyorum. Cadıların yeniden geri gelmelerinden korkuyor, fakat artık Jack ve James çiftlikte diye kendini çok daha iyi hissediyor.</p>

  <p>Şeytan'ın gelişiyle birlikte her şey değişerek çok daha tehlikeli bir hal aldı. Bunun hakkında bir iki kez konuştuk, hatta sanırım Hayalet'in yüzünde dahi korku ifadesi gördüm. Durumun kötüye gittiği kesin.</p>

  <p>Güneyden gelen haberler pek iç açıcı değil. Görünüşe bakılırsa savaş kötü gidiyor ve ölen askerlerin yerini alacak yeni askerlere ihtiyaç var. Bir grup asker eyaleti dolaşarak gençleri orduya katılmaları için zorluyor. Hayalet bunun benim de başıma gelmesinden endişe ediyor. Çıraklarını genellikle altı aylık bir süre için başka bir hayaletin yanına gönderdiğini söylüyor; bu sayede bir başka ustayı işbaşında görerek deneyim kazanıyorlarmış. Yani sorun çıkacağına dair ilk işaretleri görür görmez beni Caster bölgesinin ilerisinde çalışan Arkwright'in yanına göndermeyi düşünüyor. Askerlerin o kadar kuzeye gideceklerini sanmıyor.</p>

  <p>Sorun şu ki Alice benimle birlikte gelemez. Fakat yine de ne söyleniyorsa onu yapmam gerek. Hayalet olan o ve ben yalnızca bir çırağım. Ve yaptığı her şey bizim iyiliğimiz için.</p>

  <p>&nbsp;</p>
</body>
</html>
