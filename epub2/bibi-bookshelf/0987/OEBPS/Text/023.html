<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title>BÖLÜM 16</title>
</head>

<body>
  <h1 class="h11">BÖLÜM 16</h1>

  <p class="p10"><span class="t7">ANNEM</span><span class="t7">İ</span><span class="t7">N SANDIKLARI</span></p>

  <p>&nbsp;</p>

  <p>Sandıkların ilerisine, açık kapıdan gün ışığına ve sessizliğe doğru baktım. Hava toz zerreleriyle kaplıydı, peki ama askerler neredeydi?</p>

  <p>"Dışarısı çok sessiz," dedim.</p>

  <p>Alice başıyla onayladı. "Hadi gidip bakalım," diye önerdi.</p>

  <p>Birlikte Malkinler'in yaşadığı dağınık, geniş odaya girdik. Yerde, üzerinde uyumak için serilmiş kirli çarşaf ve çuvallar vardı, duvar kenarlarınaysa hayvan kemikleriyle yemek artıkları yığılmıştı. Ancak yiyeceklerin bazıları tazeydi; kırık tabaklarla yenmemiş yiyecekler yere saçılmıştı. Görünüşe bakılırsa duvar tam da Malkinler kahvaltı ederken yıkılmış ve onlar da her şeyi olduğu gibi bırakıp kaçmışlardı.</p>

  <p>Kulenin iç tarafından yüksek tavana döne döne uzanan merdivenler vardı. Yemek pişirmek üzere yakılmış bir ateşin duman kokusu geliyordu ama bu koku diğer tüm kokuların karışımını bastırıyordu: Yıkanmamış bedenler, çürüyen yiyecekler, çok uzun bir süre çok dar bir alanda yaşamış insanların kokusu... Duvardan kopan taşlar, yuvarlanıp bir masayı ezmiş, tencerelerle çatal bıçakları darmadağın ederek bir yığın oluşturmuştu. Duvardaki delikten Crow Ormanı'ndaki ağaçları görebiliyordum.</p>

  <p>Aralık dardı fakat bir kişinin geçebileceği genişlikteydi. Askerlerin içeri girdikleri çok açıktı çünkü o dev kapı açılmış ve köprü indirilmişti. Ve uzakta, kale hendeğinin de ötesinde onları görebiliyordum. Karıncalar gibi koşuşturup duran kırmızı ceketli askerler... Atları top arabasına koşuyorlar ve gitmeye hazırlanıyor gibi görünüyorlardı. İyi de neden Malkinler'in peşine düşmemişlerdi? Kapağı kırıp kolaylıkla alt katlara ulaşabilirlerdi. Bunca uğraştan sonra neden başladıkları işi tamamlamamışlardı? Ve Efendi Nowell, yani yargıç neredeydi?</p>

  <p>Hemen arkamdan bir ses geldiğini duydum, çıplak ayakların soğuk döşemelerde yürürken çıkarabileceği bir sesti bu. Arkamı dönünce Mab'in odaya girmiş olduğunu gördüm. Yüzünde zafer gülümsemesi vardı.</p>

  <p>"Daha iyisi olamazdı! Suyu sadece seni kurtarabilmek için zehirlemedik," diye bağırdı bana bakarak. "Başka bir nedeni daha vardı. Şu topçuların dün gece Pendle fenerini görmelerini istemiyorduk. Sandıkları dışarı çıkarabilelim diye bu sabah da işe koyulup kulede bir delik açmalarını istiyorduk. Colne'deki kışladan geri çağırılmış olmalılar. Eh, şimdilik onlarla işimiz bitti, askercikler koşa koşa savaşa gidip bir güzel ölebilirler."</p>

  <p>"Savaş mı?" diye sordum. "Ne savaşı? Neden bahsediyorsun?"</p>

  <p>"Her şeyi değiştirecek olan bir savaş!" diye böbürlendi Mab. "Bir istilacı, denizi aşıp en güneyden karaya çıktı. Çok uzakta olmasına rağmen bütün ülkeler bir araya gelerek üstlerine düşeni yapmak zorunda kalacaklar. Ben hepsini gördüm! Fenerlerin mesajlarını eyaletten eyalete ileterek askerleri kışlalara geri çağırdı. Alevler tepeden tepeye atlıyor gibiydi. Savaşın geldiğini gördüm. Hepsini önceden gördüm, evet. Ama sonunda her şeyin zamanlamayla ilgili olduğu anlaşıldı. Ben Tibb'den daha iyiyim, evet."</p>

  <p>"Of, böbürlenip durma!" dedi Alice onun havalara girmesini engellemeye çalışarak. "Her şeyi önceden göremiyorsun. Düşündüğünün yarısı kadar bile aklın yok. Tom'un kutularında ne var göremiyorsun ve kuleye giriş yolunu da göremedin. Zavallı Maggie'ye bu yüzden işkence ettin. Mahlûkun gelişini de göremedin."</p>

  <p>"Ama hiç fena değildim, öyle değil mi? Yine de haklısın, daha iyi olabilirdim. Her şey ayine bağlı. Yapıldığı geceye. Kimin kanını içtiğime bağlı," dedi Mab sinsice. "Tom'un küçük yeğeni işi görürdü. Hasat Şenliğinde bana onun kanını verirseniz her şeyi görebilirim. Görmek istediğim her şeyi. Şimdi bana sandıkların anahtarlarını verirseniz gitmenize izin veririm."</p>

  <p>Söyledikleri midemi bulandırdığından asamı havaya kaldırdım. Onu kafasına indirirdim, fakat cesaretli bir şekilde öylece bana gülümseyip büyük, ahşap kapıyı işaret etti. Bakışlarım parmağını takip edince orada, açılır kapanır köprünün ötesinde moralimi iyice bozan bir manzarayla karşılaştım.</p>

  <p>Kırmızı ceketli askerler gitmişti. Etrafta at falan da yoktu. Top arabası da gitmişti. Tüm bunların yerine ağaçların arasından çıkıp topaklanmış çimenlerin üzerinden bize doğru ilerleyen insanlar vardı. Bazılarıysa köprüye çok yaklaşmışlardı; elleri kılıçlı uzun cübbeli kadınlar. Mab her şeyi en ince ayrıntısına kadar planlamıştı.</p>

  <p>Malkinler tünellerden aşağıya doğru kaçmışlardı. Askerler başladıkları işi yarım bırakarak savaşa gitmişti. Ve şimdi Mouldheel klanı, sandıklar için geliyordu. Mab en başından beri onları kuleden çıkarmak için bu yolu kullanmak istemişti. Sezgileri, kazanmaya yetecek kadar iyiydi. Alice ve benim yaptığımız plan umutsuzdu. Mab bizi alt etmişti ve artık onun hakkından gelebilme şansımız yoktu. Kendimi berbat hissediyordum. Ellie ve Jack yeniden tutsak olacaklardı. Ve çocukları bu kez gerçekten tehlikedeydi. Mab'in yüzündeki acımasız ifadeden bunu anlayabiliyordum.</p>

  <p>"Düşün Tom," diye konuşmaya devam etti. "Bana borçlusun. Diğerleriyle birlikte ormanda bekleyebilirdim, öyle değil mi? Askerlerin eninde sonunda gideceklerini biliyordum ve gitmelerini bekleyebilirdim. Oysa ben aileni kurtarasın diye sizi kuleye sokarak hayatımı riske attım. Neler olacağını gördüm. Yani Malkinler'in kaçarken boğazlarını keseceğini... Yüzündeki burnunu görebildiğim kadar açık bir şekilde gördüm; ellerinde hançerleriyle zindana girdiklerini gördüm. Ve aileni kurtarmana yardım ettim. Ama tüm bunları boşu boşuna yapmadım. Anlaşmamızı biliyorsun. Yani bana borçlusun. Bir anlaşma yaptık ve ben üzerime düşeni yaptım! Ben daima sözümü tutarım ve senden de aynısını yapmanı bekliyorum!"</p>

  <p>"Sen göründüğünden zekisin!" dedi Alice aniden Mab'in kolunu yakalayarak. "Ama henüz bitmiş değil. Hem de hiç. Hadi Tom. Fenerimiz var. Tünellerden aşağıya inip kaçabiliriz."</p>

  <p>Ve sonra Mab'i gerisin geri depoya itekledi ve ben de peşlerinden giderken aklımdan binlerce olasılık geçiyordu. Malkinler hâlâ aşağıda bir yerde gömüt girişine doğru gidiyor olmalıydılar ve biz oraya varana dek çoktan gitmiş olabilirlerdi. Çok fazla şansımız yoktu. Yine de Mouldheellar'ın vicdanına kalmış bir vaziyette burada beklemekten daha iyi bir seçenekti.</p>

  <p>Ellie, gözleri kapalı bir halde güçlükle soluyan Jack'in yanına diz çökmüştü. Annesinin eteğini tutan Mary ise neredeyse ağlamak üzereydi.</p>

  <p>"Çabuk ol Ellie, bana yardım etmelisin," dedim usulca. "İleride bizi bekleyen daha çok tehlike var. Olabildiğince hızlı bir şekilde tünellerden aşağıya inmeliyiz. Jack'i taşımama yardım etmelisin.</p>

  <p>Ellie başını kaldırıp bana baktı, yüzünde acı ve şaşkınlık dolu bir ifade vardı. "Onu yeniden hareket ettiremeyiz Tom. Aşağısı olmaz. Şansımızı zorlamış oluruz. O çok hasta, buna dayanamaz."</p>

  <p>"Gitmeliyiz Ellie. Başka çaremiz yok."</p>

  <p>Mab gülmeye başlayınca Alice sertçe saçını çekiverdi.</p>

  <p>Jack'i kollarının altından tutup kaldırmak üzere öne çıkarken Ellie başını iki yana sallayıp ağırlığıyla onu kaldırmamı engellemek için kocasının göğsüne yattı. Çaresizlik içinde kızının içinde bulunduğu tehlikeyi anlatmayı bile düşündüm. Onu harekete geçirebileceğini düşündüğüm tek şey buydu.</p>

  <p>Fakat hiçbir şey söylemedim. Artık çok geçti. Mouldheellar odaya girmeye başlamıştı bile. En az bir düzineydiler, aralarında Mab'in kız kardeşleri Beth ve Jennet de vardı. Grup etrafımızda bir çember oluşturarak bize soğuk, acımasız gözlerle bakarken ellerindeki kılıçları her an kullanabilecekmiş gibi görünüyordu.</p>

  <p>Alice çaresizlik içinde bana baktı. Umutsuzca omuz silkince Mab'i serbest bıraktı.</p>

  <p>"Seni hemen şimdi öldürmeliyim," dedi Mab, Alice'e öfkeli bir şekilde. "Ama anlaşma anlaşmadır. Sandıklar açıldıktan sonra geri kalanı alıp gidebilirsiniz. Şimdi Tom, karar senin..."</p>

  <p>Başımı iki yana salladım. "Bunu yapmayacağım Mab," dedim. "Sandıklar benim."</p>

  <p>Mab öne doğru eğilip Mary'yi kolundan yakalayarak annesinden uzaklaştırdı. Beth'in attığı bıçağı havada ustaca yakalayıp çocuğun boğazına dayadı. Küçük kız acı içinde ağlamaya başlarken Ellie, Mab'e doğru koşmaya kalktıysa da iki adım atamadan yere yatırılıp sırtına bir diz dayandı.</p>

  <p>"Bana anahtarları ver, yoksa çocuğu buracıkta öldürürüm!" diye emretti Mab.</p>

  <p>Asamı kaldırırken aramızdaki mesafeyi kestirmeye çalışıyordum. Ama yeterince hızlı davranamayacağımın farkındaydım. Peki ya bunu başarırsam? Diğerleri anında üzerime çullanırdı.</p>

  <p>"Onlara anahtarları ver Tom!" diye bağırdı Ellie. "Ne olur kızıma zarar vermelerine engel ol!"</p>

  <p>Eyalete karşı yerine getirmem bir görevim vardı ve bu yüzden daha önce Ellie ve ailesinin hayatını riske attığım olmuştu. Ancak bu kadarı çok fazlaydı. Boğazına dayalı bıçaktan çok, annesinin halinden etkilenen Mary deli gibi bağırmaya başlamıştı. Mab onu gözlerimin önünde öldürecekti ve buna dayanamazdım. Asamı bıraktım. Çaresizlik içinde başımı öne eğdim.</p>

  <p>"Ona zarar verme Mab..." diye yalvardım. "Lütfen ona zarar verme. Hiçbirine zarar verme. Bırak gitsinler, ben de sana anahtarları veririm..."</p>

  <p>&nbsp;</p>

  <p>Alice, Ellie ve Mary kuleden çıkarılıp uzaktaki ağaçlara doğru götürüldüler; Jack'i bir patates çuvalı gibi sırtlamış olan cadılardan ikisiyse hemen arkalarındaydı. Anahtarları vermeyi kabul etmemden sonra Alice bir daha konuşmamıştı. Ne düşündüğüne dair en ufak bir fikrim yoktu.</p>

  <p>"Ormanda koruma altında kalacaklar," dedi Mab. "Sandıklar açılınca serbest bırakılırlar, daha önce değil. Ama sen hiçbir yere gitmiyorsun. Sen burada kalıyorsun Tom. Ve Alice -yani şu Malkin Deane kırması- olmadan çok daha rahat ederiz. O halde anahtarları ver de başlayalım..."</p>

  <p>İtiraz etmedim. Kendimi çok çaresiz hissediyordum. İçinde bulunduğum durum çıkış yolu olmayan bir kâbustu. Eyaleti, Hayalet'i ve annemi hayal kırıklığına uğratmıştım. Sıkkın bir şekilde anahtarları boynumdan çıkarıp ona uzattım. Sandıklara doğru yürürken ben de peşinden giderek yanında durdum. Odada bizimle birlikte yalnız Beth ve Jennet vardı, fakat silahlı Mouldheellar hemen dışarıda kapının önünde nöbet tutmaktaydı.</p>

  <p>"Önce hangisini açmalıyım?" diye sordu Mab bana doğru yan yan gülerek.</p>

  <p>Omuz silktim.</p>

  <p>"Üç sandığa karşılık üç kişiyiz," diye seslendi Beth arkamızdan. "Yani herkese bir sandık. Hadi hemen seç Mab, sonra biz de kendi sandıklarımızı açalım. Sırada ben varım."</p>

  <p>"Ben neden sonuncu olacakmışım?" diye yakındı Jennet.</p>

  <p>"Merak etme," diye yanıtladı Beth. "Eğer yanlış bir seçim yaparsam en iyi sandık sana kalabilir."</p>

  <p>Hayır!' diye tısladı Mab, kız kardeşlerine doğru dönerek. "Üç sandık da benim. Eğer şansınız varsa size ufak birer hediye verebilirim. Şimdi sessiz olun da keyfim kaçmasın. Bunları ele geçirmek için çok uğraştım."</p>

  <p>Mab'in düşmanca bakışları üzerine ikizler gerileyince o da dikkatini yeniden sandıklara verebildi. Bir anda diz çöküp üç küçük anahtardan birini ortadaki sandığın kilidine soktu. Tüm uğraşlarına rağmen anahtarı hareket ettiremeyince sinirli bir yüz ifadesiyle bir başka sandık denedi. O da olmayınca Jennet kıkırdadı.</p>

  <p>"Üçüncü de olur belki kardeşim!" diye alay etti. "Şanslı gününde değilsin, öyle değil mi?"</p>

  <p>Üçüncü sandık da açılmayınca Mab ayağa kalkıp öfkeden kudurmuş bir şekilde bana baktı. "Bunlar doğru anahtarlar mı?" diye sordu. "Eğer bu bir oyunsa çok pişman olacaksın!"</p>

  <p>"Diğer anahtarlardan birini dene," diye önerdim.</p>

  <p>Mab dediğimi yaptı ama sonuç değişmedi. "Aptal olduğumu mu sanıyorsun?" diye bağırdı; ardından yüz ifadesi iyice acımasız bir hal aldı ve Jennet'a döndü. "Gidip şu çocuğu bana getir!"</p>

  <p>"Hayır," dedim. "Lütfen bunu yapma Mab. Diğer anahtarı dene. Belki o işe yarar..."</p>

  <p>Artık iyice endişelendiğimden avuç içlerim terlemeye haşladı. Anahtarları vermek zaten yeterince kötüydü. Peki ya sandıkları açmazlarsa, o zaman Mab'in intikamının korkunç olacağını ve işe önce çocuğa zarar vererek başlayacağını biliyordum. Sorun neydi? Acaba sandıkları sadece ben mi açabilirdim? Böyle bir şey mümkün olabilir miydi?</p>

  <p>Mab bir kez daha eğilip üçüncü anahtarı denedi. İlk iki sandık açılmadı ama neyse ki anahtar üçüncü sandığın kilidini döndürebildi. Zaferini kutlarmışçasına gülümseyerek ağır ahşap kapağı yavaşça kaldırdı.</p>

  <p>Sandık ağzına kadar doluydu, fakat içinde neler olduğunu henüz tam olarak göremiyordum. En tepeye büyükçe, beyaz bir malzeme serilmişti. Mab onu kaldırırken bir elbise olduğunu anladım. Bu bir gelinlikti. Acaba anneme mi aitti? Bu mümkündü. Yoksa onu sandığında saklamasına ne gerek vardı?</p>

  <p>"Benim için çok büyük!" dedi Mab sırıtarak, üstüne tuttuğu gelinliğin etekliği yerleri süpürüyordu. "Sen ne düşünüyorsun Tom? Çok alımlı oldum, öyle değil mi?"</p>

  <p>Mab gelinliği ters tutuyordu, sırt kısmında boyundan etekliğe kadar uzanan düğmeleri görünce şaşırdım. Kaç tane olduklarını sayacak kadar vaktim yoktu ama kemikten yapılmış olduklarını düşünecek kadar görmüştüm. Buna benzer düğmeleri en son Anglezarke'da Hayalet'le birlikte yaşayan lamia cadısı Meg Skelton'un üzerinde görmüştüm. Annemin gelinliği de tıpkı bir lamia cadısının elbisesi gibi kemikten düğmelerle mi tutturulmuştu?</p>

  <p>Mab elbiseyi Jennet'e doğru fırlattı. "Sana benden hediye!" diye bağırdı. "Büyünce sığarsın! Biraz sabır, hepsi bu."</p>

  <p>Jennet tiksinti içinde yüzünü buruşturarak gelinliği havada yakaladı. "Bu eski elbiseyi istemiyorum! Senin olsun Beth," diyerek ikizine uzattı.</p>

  <p>Mab sandıktan başka bir şey çıkarmıştı bile. Bu da bir kıyafetti. Bir erkek gömleği olmasına rağmen yine de üzerine tutup bedenini denedi.</p>

  <p>Bunun ne olduğunu hemen anlamıştım: babamın gömleği. Annemi kayaya gümüş zincirle bağlanmış bir şekilde bulduğunda onu güneşin yakıcı ışınlarından korumak için kullandığı gömlek. Nowell elimden alana dek zincir de bendeydi. Annem babamın davranışının anısına gömleği saklamıştı.</p>

  <p>"Bu kokuşmuş gömlek de senin hediyen Beth!" diye seslendi Mab, alaycı bir şekilde gülerek gömleği kız kardeşine doğru fırlatırken.</p>

  <p>Tüm bunlar elbette ki Mary'nin acı çekmesinden daha iyiydi, yine de annemin eşyalarının böylesine saygısızca karıştırılmasından hiç hoşlanmamıştım. Annemin tüm hayatı bu sandıktaydı ve onu Mab'in eşeleyip durmasını izlemek yerine kendi keyfime göre içindekilere tek tek bakmak isliyordum. Ve Tibb bu eşyaların arasında çok önemli bir şey olduğuna inanıyordu. Mab'in her an bulabileceği bir şey.</p>

  <p>Mab dikkatini yeniden sandığa vermiş hırsla içindekileri eşeleyip duruyordu. Her biri etiketli, sımsıkı kapalı kavanozlar vardı. Acaba bunlar tıbbi iksir miydi? İçlerinde Jack'i iyileştirebilecek bir şey olabilir miydi? Sonra bir de hepsi deri kaplı boy boy kitap vardı. Bazıları günlüğe benziyordu ve onları annemin yazıp yazmadığını merak ediyordum. İçlerinden epey kalın olan bir tanesi özellikle ilgimi çekti, uzanıp onu almamak için kendimi zor tutuyordum. Acaba annemin babamla birlikte çiftlikte geçirdiği günlerin bir kaydı olabilir miydi? Ya da babamla tanışmadan önceki hayatının?</p>

  <p>Ağızları iple bağlı üç tane de bez çuval vardı. Mab içlerinden birini aldı ve onu yere bırakırken madeni para sesi duydum. Mab'in gözleri parladı ve çuvalı apar topar açıp elini içine daldırdı. Elini tekrar dışarı çıkardığında altınlar ışıldadı. Eli altın para doluydu.</p>

  <p>"Burada bir servet olmalı!" dedi Mab açgözlü bir şekilde gözlerini belerterek.</p>

  <p>Vakit kaybetmeden diğer iki çuvala baktı; her ikisi de altın para doluydu. Jack'in çiftliğini birkaç kez satın almaya yetecek kadar para vardı. Annemin bu kadar çok parası olduğunu hiç bilmiyordum.</p>

  <p>"Herkese bir çuval!" diye bağırdı Beth.</p>

  <p>Mab bu kez kız kardeşine karşı çıkmadı. Bakışlarını yeniden sandığa çevirmişti. "Para iyidir," dedi, "ama hayatım üzerine bahse girerim burada çok daha iyi bir şey var. Acaba şu kitaplar mı? Bir sürü bilgi olmalı; büyüler ve ıvır zıvır. Wurmalde bu sandıkları ele geçirmek istiyordu. Annenin gücüne sahip olmak istiyordu. Yani bu sandıkların içinde sahip olmaya değer bir şey olmalı!"</p>

  <p>Az önce benim de ilgimi çekmiş olan en kalın kitaplardan birini gözüne kestirip sandıktan çekip çıkardı, ama rastgele bir sayfa açınca suratı asıldı. Sayfaları çevirdikçe suratı iyice asıldı.</p>

  <p>"Bunlar hep yabancı bir dille yazılmış!" diye bağırdı. "Ne yazdığını anlayamam. Tom bu dili biliyor musun?" diyerek kitabı bana uzattı.</p>

  <p>Daha bakmadan yazıların Latince olmadığını biliyordum, çünkü birçok cadı Latince bilirdi. Bu annemin defteri olduğundan kendi dilinde, yani Yunanca yazılmış olmalıydı. Bu dili bana henüz ben çok küçükken öğretmeye başlamıştı.</p>

  <p>"Hayır," dedim ikna edici olmaya çalışarak. "Hiçbir şey anlayamıyorum..."</p>

  <p>Ne var ki tam o esnada sayfaların arasından ufak bir zarf yere düştü. Mab eğilip zarfı alarak bana gösterdikten sonra yırtıp açtı.</p>

  <p><span class="t22">En küçük o</span><span class="t21">ğ</span><span class="t21">lum Thomas J. Ward'a</span></p>

  <p>Zarfı buruşturup attıktan sonra katlanmış kâğıdı açtı. Yine suratını asarak mektubu bana uzattı.</p>

  <p>"Doğru yolda değilsin Tom," dedi alaycı bir tavırla. Hem de hiç değilsin. Önce anlaşmayı bozmaya çalıştın, şimdi de yalan söylüyorsun. Senin hakkında yanıldığımı düşünmeye başlıyorum. Bu mektup da defterde kullanılan dilde yazılmış. Bir anne oğluna neden anlamayacağı bir dilde mektup yazsın ki? Neler yazdığını söylesen iyi edersin. Yoksa ailen hiçbir yere gidemez; tabii mezarları hariç!"</p>

  <p>Mektubu alıp okumaya başladım, kendi dilimde yazılmış kadar rahat okuyabiliyordum.</p>

  <p>&nbsp;</p>

  <p><span class="t22">Sevgili Tom,</span></p>

  <p><span class="t22">Bu sand</span><span class="t22">ı</span><span class="t22">k anahtarlar</span><span class="t22">ı</span><span class="t22">n açaca</span><span class="t22">ğı</span> <span class="t22">ilk sand</span><span class="t22">ı</span><span class="t22">k olacak.</span></p>

  <p><span class="t22">Di</span><span class="t22">ğ</span><span class="t22">er sand</span><span class="t22">ı</span><span class="t22">klar ancak ay</span> <span class="t22">ı</span><span class="t22">ş</span><span class="t22">ığı</span><span class="t22">nda ve yaln</span><span class="t22">ı</span><span class="t22">zca senin taraf</span><span class="t22">ı</span><span class="t22">ndan aç</span><span class="t22">ı</span><span class="t22">labilir.</span> <span class="t22">İ</span><span class="t22">çlerinde k</span><span class="t22">ı</span><span class="t22">z karde</span><span class="t22">ş</span><span class="t22">lerim uyumakta ve onlar</span><span class="t22">ı</span> <span class="t22">sadece ay</span><span class="t22">ı</span><span class="t22">n öpücü</span><span class="t22">ğ</span><span class="t22">ü uyand</span><span class="t22">ı</span><span class="t22">rabilir. Onlardan korkma. Benim kan</span><span class="t22">ı</span><span class="t22">mdan oldu</span><span class="t22">ğ</span><span class="t22">unu bilecek ve seni koruyacaklar, e</span><span class="t22">ğ</span><span class="t22">er gerekirse senin için canlar</span><span class="t22">ı</span><span class="t22">n</span><span class="t22">ı</span> <span class="t22">bile verecekler.</span></p>

  <p><span class="t22">Çok geçmeden vücut bulan Karanl</span><span class="t22">ı</span><span class="t22">k yeniden kol gezmeye ba</span><span class="t22">ş</span><span class="t22">layacak. Ama sen de benim umutlar</span><span class="t22">ı</span><span class="t22">m</span><span class="t22">ı</span><span class="t22">n vücut buldu</span><span class="t22">ğ</span><span class="t22">u o</span><span class="t22">ğ</span><span class="t22">lumsun ve bedeli ne olursa olsun sonunda, onu yenecek güç ve iradeye sahipsin.</span></p>

  <p><span class="t22">Vicdan</span><span class="t22">ı</span><span class="t22">n rahat olsun ve içgüdülerine güven. Umar</span><span class="t22">ı</span><span class="t22">m günün birinde yeniden kar</span><span class="t22">ş</span><span class="t22">ı</span><span class="t22">layabiliriz, ama her ne olursa olsun seninle daima gurur duydu</span><span class="t22">ğ</span><span class="t22">umu unutma.</span></p>

  <p class="p6"><span class="t23">&nbsp;</span></p>

  <p class="p6"><span class="t23">Annen</span></p>

  <p class="p6">&nbsp;</p>
</body>
</html>
