<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title>BÖLÜM 18</title>
</head>

<body>
  <h1 class="h11">BÖLÜM 18</h1>

  <p class="p10"><span class="t7">DEM</span><span class="t7">İ</span><span class="t7">RC</span><span class="t7">İ</span> <span class="t7">JAMES</span></p>

  <p>&nbsp;</p>

  <p>Uzun bir gece oldu. Olan biten her şeyi bir an olsun unutabilmeyi umarak uyumaya çalıştıysam da işe yaramadı ve sonunda mazgallı siperlere çıkıp güneşin doğuşunu bekledim.</p>

  <p>Kulede güvende olduğumu düşünüyordum. Köprü inik değildi, duvardaki delik onarılmıştı ve Mouldheellar ya da Malkinler tünellerden yukarı çıkıp kuleye girmeye kalkışırlarsa iki lamia onlara engel olurdu. Ne var ki Jack in durumunu öğrenmem gerekiyordu.</p>

  <p>Keşke onu ve ailesini kulenin güvenli ortamına getirebilseydim... Hem sandıktaki iksirlerden biri onu iyileştirebilirdi. Hayalet'i de görmek istiyordum: Onu Wurmalde konusunda uyarıp olan biteni anlatmak için; fakat hepsinden daha acil olarak Alice'le konuşmam gerekiyordu. Nerede olduğumu biliyordu ve olanların haberini aldıysa kuleye geri dönebilirdi. İksirlere bakıp içlerinden hangisinin işe yarayabileceğini kestirebilirdi. Dışarısı tehlikeliydi ve cesaretim yoktu, ancak bir sonraki gün Alice hâlâ kuleye gelmezse dışarı çıkıp onu aramam gerektiğini biliyordum.</p>

  <p>Güneş bulutsuz, apaçık bir gökyüzünde yükseldi. Saatler ilerlerken kargalar ve uzaktan da olsa ara sıra beliren geyik ya da tavşanlar dışında ormanla kule arasındaki açıklık bomboştu. Bir bakıma şu eski deyiş yerini bulmuş, 'kalenin kralı' olmuştum. Ama bunun hiçbir anlamı yoktu. Yalnızdım, korkuyordum ve hayatın nasıl eski haline dönebileceğini kestiremiyordum. Yargıç Nowell eninde sonunda gelip teslim olmamı mı isteyecekti? Reddedersem şerifi çağırıp kuleye bir kez daha mı saldırırdı?</p>

  <p>Öğleden sonra iştahım yerine gelince alt kata indim. Ateş hâlâ için için yanıyordu, ben de korları besleyip kahvaltı için patates közlemeye başladım. Pişen patatesleri direk olarak ateşin üstünden alıp yiyordum, öyle sıcaktılar ki bir saniyeden daha uzun süre elde tutmanın imkânı yoktu. Biraz ağzımı yakmama rağmen çok lezzetliydiler ve çektiğim acı buna değerdi. Bu yemek Pendle'a geldiğimden bu yana ne kadar az yemek yediğimi fark etmemi sağladı.</p>

  <p>Asamı bir duvar kenarında bulup dizimin üzerine koyarak bir süre öylece oturdum. Her nedense bu kendimi daha iyi hissetmemi sağlıyordu. Nowell'ın el koyduğu gümüş zinciri düşündüm. Onu geri almak istiyordum; işim gereği ona ihtiyacım vardı. Ama en azından annemin sandıkları yine bendeydi. Kendimi hâlâ yorgun ve korkmuş hissetmeme rağmen gün batınımdan sonra Alice ya da Hayalet'i bulmak üzere yola çıkmaya karar verdim. Gecenin karanlığında cadılar ya da şerif ve adamları tarafından yakalanmadan ilerleme şansım çok daha yüksek olurdu. Köprüyü kullanamazdım: Bir kez köprüyü indirip kuleden çıkarsam köprüyü geri kaldıracak kimse olmadığından cadılar tekrar içeri girebilirlerdi. Yani mahlûkla karşılaşma riskini göze alarak tünelden çıkmam gerekecekti. Buna karar verdikten sonra ateşe bu kez akşam yemeğim için birkaç patates daha atıp araziyi incelemek üzere mazgallı siperlere çıktım.</p>

  <p>Güneş ufukta yavaş yavaş alçalırken bekleyip cesaretimi topladım. Yarım saat kadar sonra ağaçların arasında bir hareketlenme olduğunu gördüm. Ormandan üç kişi çıkıp köprüye doğru ilerlemeye başladılar. Kalbim umutla çarpmaya başladı. İçlerinden biri Hayalet'ti; asası ve cübbesinden onu kolayca tanıyabilmiştim. Elinde iki çanta vardı ve kararlı adımlarla ilerliyordu; ne kadar uzaktan olursa olsun bu yürüyüşü mutlaka tanırdım.</p>

  <p>Solundaysa Alice vardı -buna da hiç şüphem yoktu- fakat omzunda bir şey taşıyan üçüncü kişiyi önce tanıyamadım. İri yarı bir adamdı ve yaklaştıkça onun da yürüyüşünün, adım atarken omuzlarının hareketlenmesinin tanıdık geldiğini hissettim. Sonra aniden onu tanıyıverdim.</p>

  <p>Bu kardeşim James'ti!</p>

  <p>James'i neredeyse üç yıldır görmemiştim ve bu süre içinde çok değişmişti. Yaklaşırken demircilik mesleği sayesinde kaslarının gelişip omuzlarının genişlemiş olduğunu gördüm. Alnındaki saçları biraz açılmış gibiydi ancak yüzü sağlıkla işiyor ve hayatının baharındaymış gibi görünüyordu. Elinde de kocaman bir demirci çekici taşıyordu.</p>

  <p>Kuleden deli gibi el sallamaya başladım. Beni önce Alice gördü ve el sallayarak karşılık verdi. James'e bir şeyler söylediğini gördüm, o da hemen gülümseyip el sallamaya başladı. Fakat Hayalet asık suratlı bir şekilde öylece yürümeye devam ediyordu. En sonunda üçü kale hendeğinin önünde durup kalkık durumdaki köprüye baktılar.</p>

  <p>"Hadi evlat!" diye bağırdı Hayalet sabırsız bir şekilde asasıyla köprüyü işaret ederek. "Dalga geçme. Fazla vaktimiz yok! Şu köprüyü indir de içeri girelim!"</p>

  <p>Söylemesi yapmaktan çok daha kolaydı. Neyse ki iki kişi tarafından çalıştırılmak üzere tasarlanmışa benzeyen ağır çıkrığın bir de makara sistemi vardı. Yani çıkrığı döndürüp zincirleri boşalttıkça köprünün ağırlığı tekerleği ancak bu tam dönüşün sekizde biri kadar döndürüyor ve sonra makaranın dişli çarkı durduruyordu. Bu tür bir mekanizma olmasa çıkrık kontrolden çıkarak kollarımı kırabilir yahut daha kötü sonuçlara sebebiyet verebilirdi.</p>

  <p>Köprüyü indirmek mücadelenin sadece yarısıydı. Ardından demir dikmeli büyük ve paslı kapıyı açmam gerekiyordu. Ağır cıvataları çeker çekmez menteşeleri üzerindi dönerek açılmaya başladı. Çok geçmeden James kapıyı omzuyla ittirerek açmıştı bile, ardından elindeki çekici yere atıp kollarını boynuma dolayarak öyle bir sıktı ki kaburga kemiklerim kırılacak sandım.</p>

  <p>"Seni görmek çok güzel Tom! Gerçekten çok güzel. Seni bir daha görüp göremeyeceğimi düşünmeye başlamıştım, diyerek omuzlarımdan tutup yüzüme bakarak gülümsedi James'in çiftlikteyken geçirdiği bir kaza sonucu çok kötü bir şekilde kırdığı burnu yüzüne iyice yapışarak ona serseri bir görünüm vermişti. Babamın deyişiyle 'karakter' sahibi bir yüzdü ve onu karşımda görmek beni hiç bu kadar mutlu etmemişti.</p>

  <p>"Konuşmak için çok vaktimiz olacak," dedi Hayalet kuleye girerken, Alice de hemen arkasındaydı. "Her şey sırayla James. Şu kapıyı kapatıp sürgüle, sonra da köprüyü indir. Ancak o zaman biraz rahatlayabiliriz. Bak bak, bu da ne böyle?.."</p>

  <p>Durup deponun içine kadar uzanan kan izlerine bakarak kaşlarını kaldırdı.</p>

  <p>"Bu Mouldheel kanı. İki sandıkta da annemin kız kardeşleri vardı," dedim. "Vahşi lamialar..."</p>

  <p>Hayalet başını aşağı yukarı sallarken pek şaşırmış görünmüyordu. Acaba en başından beri bunu biliyor muydu, diye düşünmeye başladım.</p>

  <p>"Eh, Malkinler'in hemen ardından Mouldheellar'ın de tünelleri kullanarak kaçtığı haberini aldık ama nedenini bilmiyorduk," dedi. "Bu her şeyi açıklıyor. Lamialar şimdi nerede?"</p>

  <p>"Aşağıdalar," diyerek başparmağımla kapağı gösterdim.</p>

  <p>James büyük ahşap kapıyı kapatıp sürgüleri çekmişti. Köprü mekanizması yukarıda mı?" diyerek yukarıyı işaret etti.</p>

  <p>"Tavandaki kapaktan yukarı çıkınca solda," dedim ve James gülümseyip basamakları ikişer üçer tırmanmaya başladı.</p>

  <p>"Sen iyi misin Tom?" diye sordu Alice. Jack için yardım aldıktan sonra buraya mümkün olduğunca çabuk gelmeye çalıştık."</p>

  <p>"Üçünüz de burada olduğunuz için artık çok daha iyi hissediyorum, fakat epey korkunç anlar yaşadığımı söylemeliyim. Jack nasıl?"</p>

  <p>"Artık güvende. O, Ellie ve Mary emin ellerdeler. Üzerime düşeni de yaptım, ne olur ne olmaz. Ona bir şeyler kaynattım. Hâlâ kendinde değil, ama soluk alıp verişi biraz olsun düzene girdi, yüzüne de renk geldi. Fiziksel olarak çok daha güçlü görünüyor."</p>

  <p>"Nerede peki? Downham'da mı?"</p>

  <p>"Hayır Tom. Orası çok uzaktı ve bir an önce buraya dönüp sana yardım edip edemeyeceğimi görmek istiyordum Jack Roughlee'de teyzelerimden birinin yanında."</p>

  <p>Dehşet ve şaşkınlık içinde Alice'e baktım. Roughlee, Deane klanının köyüydü. "Bir Deane öyle mi! Ailemi bir Deane'e mi bıraktın?"</p>

  <p>Dönüp baktığım ustam kaşını kaldırmakla yetindi.</p>

  <p>"Agnes teyze diğerlerine benzemez," dedi Alice. "O kadar kötü değildir. Hep iyi geçinmişizdir. İkinci ismi Sowerbutts ve bir zamanlar Whalley'de yaşıyordu, ama kocası ölünce Roughlee'ye geri döndü. Kendi halindedir. Kulübesi köyün dışında ve başka kimse ailenin orada olduğunu dahi bilmeyecektir. Bana güven Tom. Elimden gelenin en iyisi buydu. Her şey yoluna girecek."</p>

  <p>Durumdan hoşnut değildim, fakat Alice sözlerini tamamlarken çıkrığın dönüp köprünün kalkmaya başladığını duydum. James basamaklardan aşağıya inene kadar sessizce bekledik.</p>

  <p>"Konuşacak çok şeyimiz var, hadi oturalım," dedi Hayalet. "Şu şöminenin yanı çok iyi görünüyor..."</p>

  <p>Kendine bir sandalye alıp ateşin yanına çekti. James de aynısını yaptı, bense Alice ile birlikte ateşin diğer yanında yere oturduk.</p>

  <p>"Şu közlenmiş patateslerden bir tane alsam hiç de fena olmaz Tom," dedi Alice. "Günlerdir bu kadar güzel bir koku almamıştım!"</p>

  <p>"Birazdan hazır olurlar, ben de bu arada birkaç tane daha atayım..."</p>

  <p>Hayalet, alışılageldik esprisini yaparak, "Aşçılığını daha önce gördüğüm için bunun çok da iyi bir fikir olduğunu sanmıyorum," dedi kupkuru bir ses tonuyla. Fakat buna rağmen birkaç parmağını yakma pahasına da olsa közlenmiş patatesleri afiyetle yiyeceğini biliyordum. Bunun üzerine depoya gidip bir kucak dolusu patates alıp tek tek bir sopaya takarak korların üzerine yerleştirmeye başladım.</p>

  <p>"Sen başını iyiden iyiye belaya sokarken ben de boş durmadım," dedi Hayalet. "Benim de kendime göre sezgi yöntemlerim var ve etrafta konuşup gerçekleri anlatmaktan korkmayan bir iki kişi muhakkak bulunur.</p>

  <p>Görünüşe bakılırsa geçtiğimiz Cadılar Bayramından bu yana Deane klanından bazı casuslar kötülük yapıp oradaki iyi insanları dehşete düşürmek için yavaş yavaş Downham köyüne sızmaya başlamışlar. Köylülerin çoğu Peder Stocks'u uyaramayacak kadar korkmuş, zaten o da mezarlıktaki hırsızlık olaylarını saymazsak işlerin bu kadar kötüye gittiğinin farkında değilmiş. Korku çok kötü bir şeydir. Çocukları tehdit edilen bu insanları kim suçlayabilir ki? Koyunları gözlerinin önünde eriyip giden ve hayatları tehlikeye giren bu insanları kim suçlayabilir? Yaz sonuna doğru orası tamamen bir cadı klanının kontrolüne geçecekti. Senin de bildiğin gibi evlat, ben yalnız çalışmayı severim -tabii çırağımı saymazsak- fakat o esnada durum buna uygun değildi.</p>

  <p>Köydeki erkekleri harekete geçirmeye çalıştıysam da durumu gözlerinde büyütüyorlardı. Senin de bildiğin gibi çoğu insan bizim meslekten çekinir ve köylüler de bana kapılarını dahi açamayacak kadar korkuyorlardı. Ama sonra kardeşin James geldi ve Downham demircisi olan Matt Finley ile erkek erkeğe konuştuktan sonra aileleriyle birlikte kendilerinin de içinde bulundukları durumun ciddiyetini kavramasını sağladı. En sonunda köydeki erkeklerin bir kısmı destek vermek üzere bir araya geldi. Detayları atlayacağım, sonuç olarak Deaneler'i temizledik, köklerini kuruttuk ve daha da uzun süre geri gelmezler, hatta hiç gelemeyebilirler bile!"</p>

  <p>Alice'e baktım ancak Deane klanıyla ilgili bu konuşmalar karşısında hiçbir tepki göstermiyordu.</p>

  <p>"Bunun sonucu olarak da," diye devam etti ustam, "notunu çok geç aldım evlat. Yardım edemeyeceğim kadar geç. Read'e doğru yola çıkıp bizi orman içindeki açıklıkta bekleyen Alice'le buluştuk. Birlikte buraya, Crow Ormanı'na kadar geldik. Zavallı Peder Stocks," dedi başını üzgün üzgün sallayarak, "iyi bir çırak ve sadık bir dosttu. Bu şekilde ölmeyi hak etmemişti..."</p>

  <p>"Çok üzgünüm Bay Gregory," dedim. "Onu kurtarmak için yapabileceğim hiçbir şey yoktu. Tibb kanını içti ama sonra Wurmalde onu bıçaklayarak öldürdü..." Peder Stocks'un cansız bedeninin yataktaki görüntüsü öyle çarpıcı bir şekilde gözlerimin önüne geldi ki sözcükler neredeyse boğazıma düğümlendi. "Evin sahibesi gibi davranıyor; Efendi Nowell'i da kontrol ediyor. Cinayet için beni suçladı; Efendi Nowell onun her söylediğine inanıyor ve kule ele geçirilir geçirilmez asılmam için beni Caster'a gönderecekti. Yeniden peşime düşecektir. Ve bana kim inanacak?" diye sorarken hâlâ Caster Kalesi'ne götürülebileceğimi düşünerek korkmaya başladım.</p>

  <p>"Sakin ol evlat. Asılmak şu anda endişe etmen gereken en son şey. Söylentilere bakılırsa Efendi Nowell ve Şerif Barnes da kaybolmuş. Bulunduklarında hakkında şikayetçi olabileceklerinden şüpheliyim."</p>

  <p>Aniden Read Köşkü'ndeki zindanda kâhyanın söylediklerini anımsadım: "Wurmalde bana Nowell'ın birkaç gün içinde öleceğini ve bütün bölgenin kendi eline geçeceğini söyledi."</p>

  <p>"İlki doğru olabilir," dedi Hayalet, "ama ikincisi değil. Üzerinde bulunduğumuz topraklarımız savaş halinde olabilir fakat henüz girişmediğimiz bir iki savaş daha var. Hiçbir şekilde bitmiş değil. Hele hele ben hâlâ soluk alıp veriyorken asla! Muhtemelen yargıcı kurtaramayacak kadar geç kalmışızdır ama hâlâ Wurmalde'nin -her kimse- icabına bakabiliriz.</p>

  <p>"Size yazdığım mektupta da belirttiğim gibi annemin eski bir düşmanı," dedim. "Hasat Şenliği gecesi yapmaya çalışacakları şeyin başını çekiyor. Annemin uğrunda savaştığı iyi olan her şeyi yok etmek istiyor. Beni öldürmek, hayalet olmamı engellemek ve eyaleti karanlığa mahkûm etmek istiyor. İşte annemin sandıklarını bu yüzden istiyordu. Muhtemelen annemin gücünün kaynağını barındırdıklarını düşünüyordur. Ve Şeytan'ı uyandırmak onun fikri. Mab diğer klanlara katılmayı reddetmişti, ancak lamialar onu ve klanını kuleden kovalamadan hemen önce sinirlenip Malkin ve Deaneler'e katılacağını; Wurmalde'ye yardım edeceğini söyledi."</p>

  <p>Hayalet düşünceli düşünceli sakalını sıvazladı. "Görünüşe bakılırsa onları kuleden uzaklaştırmak için yüksek bir bedel ödedik. Asıl amacımız klanları ayrı tutmak olduğundan, bu sandıklar bize pahalıya mal olmuş. Demek tüm bunların anahtarı Wurmalde. Onu halledebilirsek tüm planı bozma şansımız çok yüksek. Cadı klanları hiçbir zaman iyi geçinememişlerdir. Wurmalde de aradan çekilince her şey normale döner. Hasat Şenliğine üç gün kaldı, yani kaybedecek vaktimiz yok. Onunla savaşmamız gerekiyor. Hiç beklemediği bir anda, hiç beklemediği bir yerden saldırıya geçeceğiz.</p>

  <p>Sonraysa kazansak da kaybetsek de tüm dikkatimizi cadıların ayinine verip o törene engel olmaya çalışacağız. James Downham'daki köylüleri, ailelerinin geleceğinin bize yardım etmelerine bağlı olduğu konusunda sonunda ikna etti, onlar da bize destek olma sözü verdiler. O dönemde Deane klanını köyden atalı henüz birkaç gün olduğundan kendilerini hâlâ çok cesur hissediyorlardı fakat üzerinden birkaç gün geçtiği için karşı karşıya oldukları tehlikeyi etraflıca düşünerek verdikleri sözden caymaya başlamış olabilirler. Yine de içlerinden bazılarının sözlerini tutacağına eminim. Ee, evlat," dedi Hayalet, ateşin korlarına bakıp ellerini ovuşturarak, "şu közlenmiş patateslere ne oldu? Kurt kadar aç olduğum için bir tane yeme riskini göze alacağım artık!"</p>

  <p>Ateşe en son attığım patatesler henüz hazır değildi, ama elimdeki çubuk yardımıyla daha önce kendim için pişirdiklerimden birini ateşten çıkardım. Patatesi alır almaz ustama doğru attım. Havada yakaladı ve parmakları yanmasın diye patatesi bir elinden diğerine atıp dururken gülmemek için kendimi zor tuttum.</p>

  <p>Ve olup biten tüm bu kötü olaylara rağmen yine de gülümseyebildim. Şimdiden birden çok iyi haber almıştım, Ellie ve çocuğu güvendeydi ve Jack henüz tam olarak iyileşmemiş olsa bile durumu gitgide iyiye gidiyordu. Ve belki ben de Caster'a götürülmeyecektim.</p>

  <p>Ancak Hayalet'e anlatmadığım bir şey vardı. Kehanete inanmadığından, bu onu sinirlendirmekten başka işe yaramazdı. Annem mektubunda karanlığın çok yakında vücut bularak dünya üzerinde yürümeye başlayacağını yazmıştı. Bununla Şeytan'ı kast etmişti. Annem daha önce haklı çıkmıştı. Eğer bu kez de haklıysa Hasat Şenliği ayinini dağıtmayı başaramayacak ve Şeytan'ın dünyada serbest kalmasına neden olacaktık.</p>

  <p>Çok geçmeden hava karardı ve şöminedeki ateşin ışığıyla sıcaklığı karşısında yemek yerken kendimi günlerdir hiç hissetmediğim kadar iyi hissettim. En azından annem yazdığı karanlık cümleleri verdiği umutla dengeleyebilmişti. Şeytan'la yüzleşecek gücü nereden bulacağımı anlayamamıştım, fakat onun inandığı şeylere güvenmek zorundaydım.</p>

  <p>Bir saat kadar sonra biraz dinlenmemiz gerektiğine karar verildi; tüm bu olanların ve James, Alice ve Hayalet'i görmenin verdiği heyecanla bu gece de uyuyamayacağımı bildiğimden nöbet tutmaya gönüllü oldum. Hem zaten iki lamianın etrafı kolaçan etmek üzere buraya gelme olasılığına karşın tetikte olmam daha iyiydi. James ile benim onların menüsünde olmayacağımıza emindim, fakat diğerleri için o kadar emin olamıyordum. Önce James'e bu lamiaların onun teyzeleri olduğunu söylemek istediysem de düşündükçe bunun pek de iyi bir fikir olmadığına karar verdim. Bu iki yaratığın aslında annemin kız kardeşleri olduğuna inanmakta hâlâ güçlük çekiyordum. James içinse bu çok daha zor olurdu. Bunun çok gereksiz olduğuna karar vererek ona açıklama yapmamaya karar verdim.</p>

  <p>Hayalet ve Alice anında uykuya daldılar, ne var ki James bir süre sonra ayağa kalkıp parmağını dudaklarına götürdükten sonra annemin sandıklarını durduğu uzak duvarı işaret etti. Onun peşinden gittim.</p>

  <p>"Uyuyamıyorum Tom," dedi. "Biraz konuşmak ister misin acaba?"</p>

  <p>"Elbette ki isterim James. Seni görmek gerçekten çok güzel. Her şey bu şekilde kötü gittiği için üzgünüm. Sürekli olarak kendimi suçluyorum," dedim. "Görünüşe bakılırsa hayalet çıraklığı insanın başına sürekli bela açıyor. Ellie ve Jack en başından beri böyle bir şeyin olmasından endişe ediyorlardı."</p>

  <p>James başını iki yana salladı. "Bundan daha fazlası var Tom. Hem de çok daha fazlası. Annem senin bu işe başlamanı istiyordu. Hem de bunu her şeyden çok istiyordu. Babamın cenazesinde bunu bana kendisi söyledi. Ve başka bir şey daha söyledi. Beni bir kenara çekip dünyada kötülüğün gitgide artmakta olduğunu ve ona karşı savaşmak zorunda olduğumuzu söyledi. Benden vakti geldiğinde çiftliğe dönüp Jack ve ailesine destek olmamı istedi. Ve ben de kabul ettim."</p>

  <p>"Yani orada yaşamayı mı kast ediyorsun?" diye sordum.</p>

  <p>James başını evet dercesine salladı. "Neden olmasın? Beni Ormskirk'e bağlayan herhangi bir şey yok. Hoşlandığım bir kız vardı ama bir yere varmadı. Geçtiğimiz yıl bir çiftçiyle evlenince bir süre acı çektiysem de hayat devam ediyor. İşler yoğun olduğunda Jack'e çiftlikte yardımcı olabilirim. Hatta ahırın arkasına bir demirhane bile inşa edebileceğimizi düşündüm."</p>

  <p>"Az da olsa iş bulabilirsin ama bu hayatını devam ettirmene yetmez," dedim. "Topley'de çalışan iki demirci var. Herkes onlara gidiyor."</p>

  <p>"Ek olarak bira da yapabilirim diye düşündüm. Babamın çiftliğinin asıl ismi buradan geliyordu."</p>

  <p>Bu doğruydu. Eskiden, annem çiftliği babam için satın almadan çok çok önce orası 'Biracının Çiftliği' olarak bilinir ve civar çiftliklerle köylere bira sağlardı.</p>

  <p>"İyi de bira yapma konusunda hiçbir şey bilmiyorsun!" diyerek karşı çıktım.</p>

  <p>"Hayır, ama iyi bir birayı tadınca anlarım!" diye yanıtladı James gülümseyerek. "Öğrenebilirim, öyle değil mi? Bir kez aklına koyunca neler başarılabileceğini kim bilebilir ki! Sorun ne Tom? Eve dönüp yerleşmem fikri seni mutlu etmişe benzemiyor. Sorun bu mu?"</p>

  <p>"Hayır, o değil James. Sadece bu durum beni endişelendiriyor, hepsi bu. Pendle cadıları artık çiftliğin yerini biliyorlar. Burada ne yaparsak yapalım sonu gelmeyecek. Asla sonu gelmeyecek. Abilerimden birinin daha acı çektiğini görmek istemiyorum."</p>

  <p>"Eh, bu annemin isteğiydi ve ben de bu isteğini yerine getireceğim. Bahsettiği vaktin çoktan geldiğini düşünüyorum; eğer bir tür tehlike varsa o halde abim ve ailesinin yanında olmalıyım. Hem Jack tam olarak iyileşene dek uzun bir süre geçebilir. Bu benim görevim. En azından ben bunu öyle görüyorum, yani kararımı verdim."</p>

  <p>Başımı sallayıp gülümsedim. Görevin ne anlama geldiğini biliyor ve abimin ne kast ettiğini çok iyi anlıyordum.</p>

  <p>James annemin sandıklarını işaret etti. "içlerinde ne varmış? Çektiğin onca sıkıntıya değdi mi bari?" diye sordu.</p>

  <p>"Sanırım evet James. Sandığın içinde bir yerlerde annemin hayat hikâyesi saklı; fakat hepsini ortaya çıkarmak biraz vakit alabilir. Ve çok güçlü bir şey daha olabilir; karanlığa karşı savaşırken kullanabileceğimiz bir şey. Sandıkların içi kitaplarıyla dolu; bazıları günlüğe benziyor, çocukluğumuzdaki günlere dair anılar. Para da var. Bakmak ister misin?"</p>

  <p>James heyecan içinde, "Ah, evet, lütfen, Tom, bunu çok isterim," deyince ben de kapağı kaldırdım.</p>

  <p>Sandığın içindekilere şaşkınlık içinde bakarken içi para dolu keselerden birini alıp ipini çözdükten sonra bir avuç altın para çıkardım.</p>

  <p>"Burada bir servet var Tom!" dedi şaşırarak. "Bu kadar para bunca yıldır evde miymiş?"</p>

  <p>"Öyle olmalı. Şu diğer iki kese de dolu," diye yanıtladım. "Yediye bölmeliyiz. Bu para annemin oğullarının hepsine ait, yalnızca bana değil. Senin payın bir demirhane inşa etmene ve kendini toparlayana dek idare etmene yeter."</p>

  <p>"Bu çok bonkörce bir davranış Tom," dedi James düşünceli bir şekilde başını iki yana sallarken, "ama annemin istediği bu olsaydı parayı aramızda kendisi paylaştırırdı. Hayır, mesleğinde işine yarayabilecek olan diğer şeylerle birlikte bu paraların da sandıkta olması ileride başka bir şey için ihtiyaç duyabileceğin anlamına geliyor. Çok daha önemli başka bir şey için.</p>

  <p>Bu benim aklıma gelmemişti. Annem hiçbir şeyi nedensiz yapmazdı. Bunu biraz daha düşünmeliydim.</p>

  <p>James sandığı açar açmaz benim de gözüme çarpan deri kaplı kitapların en büyüğünü aldı. Kapağa yakın sayfalardan birini açtı.</p>

  <p>"Bu da ne böyle?" diye sordu, şaşırmış görünüyordu. "Annemin el yazısına benziyor ama hiçbir şey anlayamıyorum. Yabancı bir dilde yazılmış..."</p>

  <p>"Bu annemin ana dili, Yunanca," dedim.</p>

  <p>"Elbette Tom. Düşünmeden konuştum. Ama bu dili sana öğretmişti öyle değil mi? Acaba bana neden öğretmedi?" Bir an için üzgün görünse de çok geçmeden yüzü aydınlanıverdi. "Bunun nedeni yapmanı istediği meslek olsa gerek Tom. Yaptığı her şey için iyi bir nedeni vardı ve daima en iyisi için çabalardı. Acaba bu kitaptan bana kısa bir parça okuyabilir misin? Sorun olur mu? Sadece birkaç kelime..."</p>

  <p>Bunu diyerek kitabı rastgele çevirdiği sayfa hâlâ açık vaziyette bana uzattı. Sayfaya şöyle bir göz attım. "Bu annemin günlüğü James," dedim yazılanları çevirerek yüksek sesle okumaya başlamadan önce:</p>

  <p class="p6">&nbsp;</p>

  <p><span class="t19">"Dün çok güzel ve sa</span><span class="t19">ğ</span><span class="t19">l</span><span class="t19">ı</span><span class="t19">kl</span><span class="t19">ı</span> <span class="t19">bir o</span><span class="t19">ğ</span><span class="t19">ul do</span><span class="t19">ğ</span><span class="t19">urdum. Ona James ad</span><span class="t19">ı</span><span class="t19">n</span><span class="t19">ı</span> <span class="t19">verece</span><span class="t19">ğ</span><span class="t19">iz, güzel bir eyalet ismi ve babas</span><span class="t19">ı</span><span class="t19">n</span><span class="t19">ı</span><span class="t19">n seçimi. Ama ona gizliden gizliye demirci tanr</span><span class="t19">ı</span><span class="t19">s</span><span class="t19">ı</span><span class="t19">n</span><span class="t19">ı</span><span class="t19">n, yani Hephaestus'un ad</span><span class="t19">ı</span><span class="t19">n</span><span class="t19">ı</span> <span class="t19">verdim. Çünkü t</span><span class="t19">ı</span><span class="t19">pk</span><span class="t19">ı</span> <span class="t19">elinde bir çekiç gördü</span><span class="t19">ğ</span><span class="t19">üm gibi gözlerinde de onun</span> <span class="t19">ı</span><span class="t19">ş</span><span class="t19">ığı</span><span class="t19">n</span><span class="t19">ı</span> <span class="t19">görüyorum. Daha önce hiç bu kadar mutlu olmam</span><span class="t19">ı</span><span class="t19">ş</span><span class="t19">t</span><span class="t19">ı</span><span class="t19">m. Sonsuza dek küçük çocuklu bir anne olarak kalmak isterdim. Büyüyüp yapmalar</span><span class="t19">ı</span> <span class="t19">gereken</span> <span class="t19">ş</span><span class="t19">eyleri yapmak zorunda kalmalar</span><span class="t19">ı</span> <span class="t19">ne kadar üzücü."</span></p>

  <p class="p6">&nbsp;</p>

  <p>Okumayı bıraktığımda James şaşkınlık içinde yüzüme bakıyordu. "Ve sahiden de bir demirci oldum!" diye bağırdı. "Sanki bu mesleği benim için doğuştan seçmiş gibi..."</p>

  <p>"Belki de seçmiştir James. Çıraklığını babam ayarladı, ama mesleği belki de annem seçmiştir. Benim için tam da böyle oldu."</p>

  <p>Bahsetmek istemediğim başka bir şey daha vardı. Fakat belki zamanla bunu James de anlardı. O da kendi adı ve doğduğu günle ilgili olan sayfayı nasıl olup da rastgele seçebildiğiydi. Sanki annem bir şekilde uzaktan ona uzanıp o sayfayı seçtirmişti. Bu kitap benim de ilgimi çekmişti; üstelik diğer iki sandığın içeriğiyle ilgili bilmem gerekenleri öğrendiğim mektup da yine bu kitabın arasından düşmüştü.</p>

  <p>Eğer tüm bunlar gerçekse annemin ne kadar güçlü olduğu çok açıktı. Cadıların sandıkları açmasını engellemişti ve sandıklar artık yanımızda lamia cadıları tarafından korunuyordu. Bunu düşünmek, içinde bulunduğumuz duruma daha olumlu bir gözle bakmamı sağladı. Bizi bekleyen çok büyük tehlikeler vardı, ancak arkamda benimki gibi bir anne yanımdaysa ustam olduğu sürece işler yoluna girebilirdi.</p>

  <p>&nbsp;</p>
</body>
</html>
