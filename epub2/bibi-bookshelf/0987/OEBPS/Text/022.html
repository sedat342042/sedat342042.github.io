<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title>BÖLÜM 15</title>
</head>

<body>
  <h1 class="h11">BÖLÜM 15</h1>

  <p class="p10"><span class="t7">ÇEV</span><span class="t7">İ</span><span class="t7">K KED</span><span class="t7">İ</span><span class="t7">LER G</span><span class="t7">İ</span><span class="t7">B</span><span class="t7">İ</span></p>

  <p>&nbsp;</p>

  <p>Ellie, "Ah Tom! Sen misin? Gerçekten sen misin?" diye bağırırken gözyaşları yanaklarından süzülmeye başlamıştı.</p>

  <p>"Endişelenme Ellie," dedim. "Birazdan seni oradan çıkaracağım ve eve doğru yola koyulacağız..."</p>

  <p>"Tom, keşke bu kadar kolay olsaydı," dedi, omuzlarını titrete titrete ağlarken gözyaşları ağzına giriyordu. Ama ben çoktan arkamı dönmüş, Alice'e merdivenleri çıkması için işaret ediyordum.</p>

  <p>Alice, Mab'i itekleyerek basamakları hızla tırmandı ve hiç beklemeden zindan kapısını açtı. İçeri girip elimdeki mumla zindanı aydınlatınca Mary annesine doğru koştu ve annesi de onu kucakladı. Ellie umut dolu gözlerle bana bakıyordu, fakat sonra Alice ve Mab içeri girince tedirgin bir şekilde geriledi.</p>

  <p>Sonra Jack'i gördüm. Zindanda yatak yoktu, yalnızca uzak köşeye bir tomar kirli saman atılmıştı ve abim orada yatıyordu. Gözleri iyice açıktı ve tavana bakıyormuş gibi görünüyordu. Gözlerini kırpmıyordu.</p>

  <p>Jack! Jack!" diye bağırdım yattığı yere doğru yürüyerek. "İyi misin?"</p>

  <p>Elbette ki iyi değildi ve onu görür görmez bunu anlamıştım. Sesime hiç tepki vermiyordu. Bedeni zindandaydı, ama aklının bambaşka bir yerde olduğu kesindi.</p>

  <p>"Jack konuşmuyor. Ne beni ne de Mary'yi tanıyabiliyor," dedi Ellie. "Yutkunmakta bile zorlanıyor ve benim tek yapabildiğim dudaklarını ıslatmak. Çiftlikten ayrıldığımızdan beri böyle..."</p>

  <p>Ellie bir kez daha duygularını kontrol edemeyince sesi titremeye başladı ve ben ona bakmaktan başka bir şey yapamıyordum. Onu bir şekilde yatıştırmam gerektiğinin farkındaydım. Fakat abimin karısıydı ve şimdiye dek ona yalnızca birkaç kez sarılmıştım: ilki düğünlerinin hemen ardındandı; ikincisiyse Malkin Ana adlı cadının çiftliğe gelmesi üzerine Ellie dehşete kapıldığındaydı. O andan itibaren aramızda bir şeyler değişmişti. Ayrılırken bir daha gece vakti asla çiftliğe gelmemem konusunda beni uyarırken söylediklerini hâlâ anımsıyordum:</p>

  <p><span class="t19">Yan</span><span class="t19">ı</span><span class="t19">nda kötü bir</span> <span class="t19">ş</span><span class="t19">eyler getirebilirsin ve ailemizin ba</span><span class="t19">ş</span><span class="t19">ı</span><span class="t19">na bir</span> <span class="t19">ş</span><span class="t19">ey gelmesi riskini göze alamay</span><span class="t19">ı</span><span class="t19">z.</span></p>

  <p>Ve tüm bunlar gerçek olmuştu. Ellie'nin en büyük korkuları gerçekleşmişti. Annemin bana bıraktığı sandıklar yüzünden Pendle cadıları çiftliği basmıştı.</p>

  <p>Benim yapmaya yeltenmem gerekeni yapan Alice oldu. Mab'in kolunu bırakmadan Ellie'ye yaklaşıp yavaşça omzunu okşadı. "Sakin ol lütfen," dedi usulca. "Tom haklı. Sizi buradan çıkarabiliriz. Çok geçmeden evde olacaksın, korkma lütfen."</p>

  <p>Ama Ellie aniden geriledi. "Benden ve çocuğumdan uzak dur!" diye bağırdı yüzünü öfke içinde buruşturarak. "Tüm bunları başlatan sensin! Uzak dur seni küçük cadı! Artık eve geri dönebileceğimi mi sanıyorsun? Orada asla güvende olmayız. Çocuğumu oraya nasıl götürürüm? Artık nerede olduğumuzu biliyorlar! Bizi istedikleri an bulabilirler!"</p>

  <p>Alice üzgün görünüyordu, fakat hiçbir şey demeden birkaç adım gerileyerek yanıma geldi. "Jack'i o basamaklardan indirmek kolay olmayacak Tom, ama bunu ne kadar çabuk denersek o kadar iyi."</p>

  <p>Zindana şöyle bir baktım. Uzak duvarından suların damladığı nemli ve soğuk zindanın görüntüsü iç karartıcıydı. Wurmalde'nin anlattığı kadar kötü değildi, ama çiftliklerinden zorla alınıp buraya getirilmiş olmaları korkunçtu. Ne var ki Jack'i bu hale getiren şey çok daha kötüydü.</p>

  <p>Acaba bunun nedeni annemin odasına girmesi miydi? Annem bunun ne kadar tehlikeli olduğu konusunda beni uyarmıştı. Hayalet bile zarar görmeden oraya giremezdi. Üstelik yalnızca bu kadar değil: Jack anahtarımın aynısından yaptırmış olmalıydı; yoksa cadılar onu zorladığında kapıyı açıp içeri giremezdi. Acaba bu davranışının da mı cezasını çekiyordu? Ama annem Jack'in bu şekilde acı çekmesini kesinlikle istemezdi.</p>

  <p>"Jack'e yardım edebilir misin?" diye sordum Alice'e. İksirler konusunda oldukça başarılıydı ve yanında hep içi çeşitli bitki ve otlarla dolu bir kese taşırdı.</p>

  <p>Alice tereddüt ederek bana baktı. "Yanımda birkaç şey var, ama onları kaynatamayacağım için o kadar etkili olmazlar. Hem zaten işe yaracağından da emin değilim. Tabii eğer onu bu hale getiren şey annenin odasıysa... "</p>

  <p>"Zaten onun Jack'e dokunmasını istemiyorum," dedi Ellie tiksinti içinde Alice'e bakarak. "Onu Jack'den uzak tut Tom. Yapabileceğin en iyi şey bu olur!"</p>

  <p>"Alice yardım edebilir. Gerçekten de edebilir," dedim Ellie'ye. "Annem ona güveniyordu..."</p>

  <p>Mab, Alice'in becerileri konusunda şüpheleri varmış gibi çıkcıklarken Alice ona bakmaya devam etti. Sonra Alice cebinden şifalı ot dolu deri kesesini çıkardı. "Su var mı?" diye sordu Ellie'ye.</p>

  <p>Önce Ellie'nin yanıt vermeyeceğini düşündüysem de mantıklı davranmaya karar verdiğini fark ettim. "Şurada yerde ufak bir kâse var, yalnız içinde çok az su var."</p>

  <p>"Ona dikkat et!" dedi Alice omuz silken Mab'i başıyla işaret ederek. Zaten nereye gidebilirdi ki? Üst kata, Malkinler'in yanına mı? Ya da aşağı tünellere mi? Mab'in karanlıkta tek başına hiç şansı yoktu ve o da bunun farkındaydı.</p>

  <p>Alice su kasesinin yanına gidip kesesini açtı, sonra bir tutam yaprak çıkarıp suya daldırdı, bir süre bekledi. Atılan topların kuleye çarptığını duydum ve çok geçmeden Alice, Jack'in yanına gitti, elindeki yaprakları Jack'in ağzına tıktı.</p>

  <p>"Boğulabilir!" diye bağırdı Ellie.</p>

  <p>Alice başını iki yana salladı. "Onu boğmayacak kadar küçükler, üstelik artık iyice yumuşadı. Ağzında dağılıverecek. Pek bir işe yarayacağını sanmıyorum, ama elimden geleni yaptım. Mum her an sönebilir ve sonra başımız iyice belada demektir."</p>

  <p>Titreyen muma baktım. En çok birkaç dakika daha dayanabilirdi. "Jack'i taşımayı denemeliyiz. Sen bacaklarını tut Alice," dedim onu kollarından kaldırmak için etrafından dolaşıp arkasına geçerken.</p>

  <p>Mum konusunda çok iyimser bir tahminde bulunmuştum. Tam o esnada titreyip söndü.</p>

  <p>&nbsp;</p>

  <p>Zindan zifiri karanlığa gömülmüştü ve bir an için kimse ne hareket etti ne de konuştu. Sonra Mary ağlamaya başladı ve Ellie'nin ona fısıldadığını duydum.</p>

  <p>"Yine de durum umutsuz değil," dedim. "Ben karanlıkta oldukça iyi görürüm. O yüzden önden gidip biraz önce söylediğim gibi Alice'le birlikte Jack'i aşağıya taşıyacağım. Zor olacak ama bunu yapabiliriz."</p>

  <p>Alice, "Mantıklı," diyerek beni onayladı. "Hadi hemen yapalım. Daha fazla vakit kaybetmeyelim."</p>

  <p>Kendimden emin konuşmaya çalışmıştım, fakat basamaklar çok dik ve yüksekteydi. Sağ salim aşağı insek bile mahlûk hâlâ tüneli koruyordu ve Jack'i taşırken yanından geçmek çok zor olacaktı. Bu öylece Malkinler'in gelip boğazlarımızı kesmelerini beklemekten daha iyiydi, ama yine ile pek fazla umut yok gibi görünüyordu.</p>

  <p>İşte tam o sırada Mab karanlığın içinde konuştu. Bir an için onu tamamen unutmuştum. "Hayır," dedi. "Tek yapmamız gereken beklemek. Topçular yakında duvarları yıkacak ve Malkinler tünelden kaçmak üzere aşağıya inecekler. Onlar gittikten sonra yukarı çıkıp delinen kule duvarından dışarı çıkabiliriz."</p>

  <p>Bir süre yanıt vermedim ama sonra tüylerim diken diken oldu. Acaba Mab bunu önceden sezmiş miydi? Sandıkları kuleden dışarı çıkarmak için yaptığı plan bu muydu? Delinen kule duvarlarından? Sebebi her ne olursa olsun söylediği mantıklıydı. Önerisinin ilk bölümü işe yarayabilirdi, fakat sandıkları askerlerden nasıl kaçırabileceğimi kestiremiyordum. Ve eğer basamaklardan yukarı çıkarsak ben Caster Kalesi'ne götürülüp işlemediğim bir suç için asılırdım.</p>

  <p>"Malkinler kaçarken onların peşinden aşağı inmek daha iyi olabilir," diye önerdim.</p>

  <p>"Bana güven!" dedi Mab. "Tünellerde Malkinler'le birlikte sıkışıp kalmaktansa yukarı çıkmak daha iyi. Aileni sağ salim kurtaracağız, ben de sandıkları alacağım, böylece ikimiz de kazanacağız."</p>

  <p>Söylediklerini düşündükçe önerdiği plan daha mantıklı görünmeye başladı. Ellie, Jack ve Mary cadılardansa askerlerin elinde çok daha güvende olurlardı. Nowell kulede yakalanan herkesin yargılanmak üzere Caster'a götürüleceğini söylemişti. Ama Jack ve ailesinin bu olaydaki kurbanlar oldukları hemen anlaşılırdı. Hikâyem doğrulanırdı. Eğer gerekirse komşumuz Bay Wilkinson da tanıklık etmek üzere çağırılabilirdi. O neler olup bittiğini görmüştü.</p>

  <p>Alice içinse işler o kadar kolay olmayabilirdi. O Pendle'lıydı ve damarlarında Malkin kanı dolaşıyordu. O aileden yargılanacak olan tek kişinin Alice olma tehlikesi vardı. Ve bana gelince, beni nelerin bekleyeceğini biliyordum. Zavallı Peder Stocks'u öldürmekle suçlanarak Caster'a götürülürdüm. Bunu düşünmek bile içimi sıkıyordu. Hiçbir görgü tanığım yoktu ve Wurmalde ona ne söylerse Nowell inanırdı.</p>

  <p>Ama en azından sandıklar cadılar yerine askerlerin eline geçerdi ve ailem eninde sonunda evlerine dönmeleri için serbest bırakılırdı. Bense kendim için bunun ötesinde bir gelecek düşünmemeye çalışıyordum.</p>

  <p>Mary yeniden ağlamaya başlamıştı ve Ellie onu teselli etmeye çalışıyordu, tabii karanlık ve yoğun nemin arasında bunu yapmak hiç de kolay değildi.</p>

  <p>"Bence Mab haklı Ellie," dedim olumlu bir ses tonuyla konuşmaya çalışarak. "Askerler kuleye saldırıyor. Sizi Malkinler'den kurtarmak üzere yargıç tarafından gönderildiler. Mab'in önerisi işe yarayabilir. Tek yapmamız gereken sabırlı olmak."</p>

  <p>Top atışı aralıklı olarak kuleyi dövmeye devam ediyordu. Karanlıkta kimseden çıt çıkmıyordu, ara sıra Jack'ten belli belirsiz bir inleme yükseliyordu. Bir süre sonra çocuğun ağlaması arada bir mızıldamaya dönüştü.</p>

  <p>"Vakit kaybediyoruz," dedi Alice sabırsızlanarak. "Hadi Malkinler gelmeden hemen aşağı inip tünelden geri gidelim."</p>

  <p>"Bu aptalca!" diye itiraz etti Mab. "Karanlıkta mı? Üstelik de Jack'i taşırken ve düşünmemiz gereken bir de küçük çocuk varken, öyle mi? Sen elbette ki böyle konuşursun; mahlûk senin peşine düşmez ki. Bak, sana bunu önceden gördüğümü söylemiştim. Siz Deaneler hiç dinlemez misiniz? Her şeyi gördüm diyorum. Yukarı çıkınca güvende olacağız ve ben de sandıklarımı alacağım."</p>

  <p>Alice küçümsercesine homurdandıysa da tartışmayı sürdürmedi. Her ikimiz de ne olursa olsun Mab'in sandıkları alamayacağını biliyorduk.</p>

  <p>&nbsp;</p>

  <p>Top atışı kesildiğinde yarım saat geçmiş olmalıydı. Henüz bunu söyleyemeden Mab konuştu:</p>

  <p>"Duvardan içeri girmiş olmalılar," dedi. "Her şey söylediğim gibi oluyor. Çok geçmeden Malkinler koşarak basamaklardan inecek. Eğer buraya gelirlerse canımızı kurtarmak için dövüşmemiz gerekecek.</p>

  <p>Ben olsam Ellie'nin kocası ve çocuğunu düşünerek bunu dile getirmezdim. Ne var ki Mab anlayışsızdı. Malkinler'in bazıları tutsaklarını öldürme emri almış olabilirlerdi. Eğer öyleyse kaç kişi göndereceklerini merak ediyordum. En azından biz onları şaşırtabilecektik. Zindanda beklediklerinden daha kalabalıktık.</p>

  <p>"Mab haklı," dedim. "Zindanı içeriden kilitle Alice. Böylece onları şaşırtabiliriz."</p>

  <p>Mab'i desteklemem üzerine Alice sinirli bir şekilde dişlerinin arasından tısladıysa da çok geçmeden kilidi açtığını duyunca asamı sıkıca kavradım. Hemen ardından zindanın dışından bir kapının açıldığını duydum, sonrasında bir takım mırıltılar duyuldu. Sonra taşta ayak sesleri geldi. Aşağıya inen biri vardı. Üstelik tek başına değildi; birkaç kişiydiler.</p>

  <p>Merdiven boşluğunda konuşma sesleri, bot gürültüleri ve sivri burunlu ayakkabı takırtıları yankılanıyordu.</p>

  <p>Zindanda kimse konuşmadı. Hepimiz içinde bulunduğumuz tehlikenin farkındaydık. Acaba Jack, Ellie ve Mary için mi geliyorlardı, yoksa sadece kaçmaya mı çalışıyorlardı? Bu kadar kalabalık bir gruba karşı hiçbir şansımız yoktu, ama her ne kadar durumumuz umutsuz görünse de savaşmadan pes etmeye niyetim yoktu.</p>

  <p>Ayak sesleri gitgide yakınlaştı ve çok geçmeden cadılar ve klan destekçileri sağdan sola doğru geçerken kapıdaki demir parmaklıklı bölmeden mum ışıkları ve duvarda titreyen gölgelerini gördüm. En alt basamağa ulaşıp geçitten inmeye başladıklarını duydum, muhtemelen iki düzine kadarlardı, hatta belki daha da kalabalıktılar. Bir anda sessizlik oldu ve gitmiş olmalarını ummaya dahi cesaret edemiyordum. Belki apar topar kaçarken tutukluları tamamen unutmuşlardı?</p>

  <p>"Çok geçmeden birkaçı geri gelir," diye fısıldadı Mab. "Hazır olmalıyız."</p>

  <p>Tam o esnada uzaktan gelen bir kadın sesi duydum. Söylediklerini anlayamıyordum, fakat ses tonundan bunun bir kadın olduğu çok açıktı; donuk, acımasız bir şekilde konuşuyordu. Birilerinin basamaklardan yukarı çıkmaya başladığını duyunca moralim iyice bozuldu.</p>

  <p>Onlar kapıya doğru yaklaşırlarken zindanın karanlığında biri gürültülü bir şekilde havayı kokladı. "Sadece iki kişiler," dedi Alice, Mab'in öngörüsünü doğrulayarak.</p>

  <p>Yanıt olarak Mab'in sesi karanlığı deldi. "İki kişiler," dedi, "ve sadece biri erkek. Onu birazdan haklarım..."</p>

  <p>Ayak sesleri gitgide yaklaşıyordu. Sivri burunlu ayakkabıların tıkırtısıyla botların tok sesi... Kilide bir anahtar sokulunca kadının sesi duyuldu.</p>

  <p>"Çocuğu bana bırak," dedi. "O benim. .</p>

  <p>Kapı açılırken asamı havaya kaldırıp Ellie ve ailesini savunmaya hazırlandım. Adamın sağ elinde bir fener, sol elindeyse bir hançer vardı. Uzun, sipsivri bir hançer... Hemen arkasında ince dudakları ve alnına gelişigüzel bir şekilde dikilmişe benzeyen siyah düğmeleri andıran gözleriyle bir cadı duruyordu.</p>

  <p>Şaşkınlıklarını belli edecek vakitleri olmadı. Nefes alacak dahi vakitleri olmadı. Onlar ne olduğunu anlamadan, ben öne doğru bir adım dahi atamadan Mab ve Alice saldırıya geçti. Yerde yiyecek kurt arayan her şeyden bihaber kuşların üzerine pençelerini açarak atlayan çevik kediler gibi öne atıldılar. Ama bu kez avları kuş değildi ve uçamıyorlardı. Geri çekilip çığlık atarak basamaklardan aşağı düştüler. Yere vurunca çıkardıkları ses içimi ürpertti.</p>

  <p>Fener hemen kapı eşiğine düşmüştü ve içindeki mum hâlâ yanıyordu. Mab onu alıp basamaklara doğru uzatıp merdiven boşluğuna baktı.</p>

  <p>"Artık az da olsa önümüzü görebilecek ışığımız var," dedi. "Bu, işimizi kolaylaştırır."</p>

  <p>Yeniden bize doğru döndüğünde gülümsüyordu ve gözlerinde acımasız bir bakış vardı. "Artık canımızı sıkamazlar. Ölü bir Malkin kadar güzel bir şey yoktur," diyerek Alice'e baktı. "Basamakları çıkmanın vakti geldi..."</p>

  <p>Alice ise Mab'in aksine titriyordu, sanki her an kusabilirmiş gibi kollarını karnının çevresinde sıkıca kavuşturmuştu.</p>

  <p>Yukarıdan bu kez metalik bir sürtünme sesi duyuldu.</p>

  <p>"Askerler içeriye girdi," dedi Mab. "Bu köprünün indirilme sesi olmalı. Yukarı çıkma vakti geldi Tom."</p>

  <p>"Ben hâlâ aşağıya inip Malkinler'in peşinden gitmemiz gerektiğini söylüyorum," dedi Alice.</p>

  <p>"Hayır Alice. Yukarı çıkacağız. Yapabileceğimiz en doğru şeyin bu olduğunu hissediyorum," dedim.</p>

  <p>"Neden onun tarafını tutuyorsun Tom? Neden seni parmağında oynatmasına izin veriyorsun?" diye itiraz etti Alice.</p>

  <p>"Hadi ama Alice! Benim taraf tuttuğum yok. Sadece ustamın hep söylediği gibi içgüdülerime güveniyorum. Bana yardım et lütfen," diyerek yalvardım. "Jack'i basamaklardan yukarı taşımama yardım et..."</p>

  <p>Bir an için tepki vermeyeceğini sandıysam da yardım etmek üzere zindana geri girdi. Jack'i kaldırmak üzere eğilirken ellerinin hâlâ titrediğini gördüm.</p>

  <p>"Asamı tut Ellie," dedim asamı ona doğru uzatarak. "Daha sonra ihtiyacım olabilir."</p>

  <p>Ellie korkmuş görünüyordu ve şok geçiriyordu, az önce olanlar onu iyice sersemletmiş olmalıydı. Ama yine de kucağında çocuğu olduğu halde sol eliyle asamı sıkıca kavradı. Jack'i omuzlarından kavrayıp kaldırdım, Alice de onu bacaklarından tuttu. Çok ağırdı ve bırakın basamaklardan yukarı çıkarmak, onu kaldırmak bile yeterince güçtü. Zar zor ilerlemeye başladığımızda Ellie hemen arkamızdaydı. Sırtımız kopacak gibi oluyordu ve her beş on adımda bir durup dinlenmemiz gerekiyordu. Mab önden ilerlemeye devam ettikçe fenerin ışığı da iyice uzaklaşıyordu.</p>

  <p>"Mab!" diye seslendim arkasından. "Yavaşla. Sana yetişemiyoruz!"</p>

  <p>Arkasına bile bakmadan beni duymazdan geldi. Bir üst kata çıkarak bizi burada, bu dar ve tehlikeli basamaklarda karanlıkta bırakmasından korkuyordum. Fakat korkularımın yersiz olduğu anlaşıldı. Cadılar üst kapağı arkalarından kilitlemişlerdi, peşlerinden gelecek olan askerleri yavaşlatmak istedikleri çok açıktı. Mab asık bir suratla kapağın hemen altında oturmuş, Alice'in benim anahtarımla kapağı açmasını bekliyordu. Ne var ki kapaktan ilk geçen yine Mab oldu ve biz de elimizden geldiğince onu takip etmeye çalıştık. Ancak Jack'i yukarı çekip onu yavaşça yere yatırdıktan sonra etrafıma bakabildim.</p>

  <p>Alçak çatılı uzun bir odadaydık; bir köşede tavana kadar uzanan bir patates çuvalı yığını, hemen yanındaysa bir turp tepeciği vardı. Başka bir köşedeki havuç yığınının üzerindeyse iri kancalara asılmış domuz jambonları vardı. Oda aydınlık olduğundan artık fenere ihtiyacımız kalmamıştı. Mab'in bize sırtını dönerek önünde durduğu karşı duvardan gün ışığı sızıyordu. Ona doğru ilerlerken Alice hemen arkamdaydı.</p>

  <p>Mab açık bir kapının önünde duruyordu. Hayretler içinde yerde duran bir şeye bakıyordu. Bu deponun zemininde bırakılmış olan bir şeye.</p>

  <p>Cadıların benden çaldığı üç sandık da oradaydı. Mab en sonunda onlara ulaşmıştı, ama hâlâ anahtarı yoktu.</p>

  <p>&nbsp;</p>
</body>
</html>
