<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title>BÖLÜM 7</title>
</head>

<body>
  <h1 class="h11">BÖLÜM 7</h1>

  <p class="p10"><span class="t7">AL</span><span class="t7">İ</span><span class="t7">CE'</span><span class="t7">İ</span><span class="t7">N H</span><span class="t7">İ</span><span class="t7">KÂYES</span><span class="t7">İ</span></p>

  <p>&nbsp;</p>

  <p>Bir saat geçmeden papaz evinin kapısındaydık Peder Stocks da, Hayalet de dönmüşlerdi ve ustam tek başıma Alice'in peşinden gittiğimi duyunca önce öfkelendi.</p>

  <p>Mutfaktaki masaya geçerken şöminenin üstündeki aynaların duvara doğru çevrilmiş olduklarını fark ettim. Hava hâlâ karanlıktı ve Peder Stocks'un cadılar tarafından gözetlenmemize karşı akıllıca bir önlem aldığı açıktı.</p>

  <p>Ustam olanları detaylıca anlatmamı istedi ve sözlerimi bitirdiğimde Peder Stocks masaya dört tabak sıcacık tavuk çorbası koymuştu bile. Ustamın henüz cadılarla mücadeleye girişmek gibi bir niyeti olmadığından görünüşe bakılırsa oruç tutmuyorduk; ben de çorbayı afiyetle içtim.</p>

  <p>Elbette ki Mouldheel klanından kaçışımızı anlatırken Alice'in ölü cadıyla konuştuğundan bahsetmedim. Hayaletin bunu duymaktan hoşlanmayacağının farkındaydım. Onun için bu olay Alice'in hâlâ ailesine ne denli yakın ve bizim için ne kadar güvenilmez olduğunun bir kanıtı olacaktı.</p>

  <p>"Pekâlâ evlat," dedi dumanı tüten çorbasına büyükçe bir ekmek parçası banarken, "her ne kadar o kızın peşinden ormana gitmekle en başından aptallık etmiş olsan da hikâyenin sonu iyi bitiyor. Fakat şimdi Alice'in hikâyesini duymak istiyorum," dedi Alice'e dönerek. "Şimdi en baştan başlayıp Tom seni bulana dek neler olduğunu anlatmanı istiyorum. Hiçbir şeyi atlama. Her ayrıntı önemli olabilir."</p>

  <p>"Mouldheel klanı beni yakalamadan önce bir gün ve bir gece boyunca sezgi gücümü kullandım," diye başladı Alice. "Neler olup bittiğini öğrenebilecek kadar uzun bir süre yani. Teyzelerimden biri olan Agnes Sowerbutts'la konuşmaya gittim ve o bana olan bitenin çoğunu anlattı. Bazı şeyler gün gibi aşikârmış. Orada neler olup bittiğini kestirmek pek de güç değil. Ancak bazı şeylerse hâlâ gizemini koruyor. Tom'a da söylediğim gibi abisi Jack ve ailesi Malkin Kulesi'nin altında tutsaklar. Bunda şaşıracak bir şey yok. Bunu Malkinler'in yapmış olması da şaşılacak bir şey değil. Tom'un sandıkları da orada. Ve üç büyük sandık onları epey uğraştırıyor. Küçük olanları kolayca açtılar ama büyükleri bir türlü açamıyorlar, içlerinde ne olduğunu da bilmiyorlar. Sadece almaya değecek bir şey olduğunun farkındalar..."</p>

  <p>"Sandıkların varlığından nasıl haberdar olmuşlar peki?" diye araya girdi Hayalet.</p>

  <p>"Bir 'kâhin'leri var," dedi Alice. "Kendine Tibb diyor. Bazı şeyleri uzaktan görebiliyor, ne var ki sandıkların içinde ne olduğunu göremiyor. Sadece açmaya değer olduklarını söyleyebiliyor. Tom'dan da haberi var: Geleceği görüyor ve Tom'un ciddi bir tehdit olduğunu düşünüyor. Sizden bile daha tehlikeli," diyerek başıyla Hayalet'i işaret etti. "Büyümesine izin veremezler. Malkinler Tom'u ölü istiyor. Fakat önce Tom'un anahtarlarını istiyorlar; böylece annesinin sandıklarını açabilecekler."</p>

  <p>"Şu sözde kâhin de kimmiş?" diye sordu Hayalet küçümser bir ifadeyle. "Eyalette mi doğup büyümüş?"</p>

  <p>Ustam kimsenin geleceği görebileceğine inanmazdı, ama ben onun yanılıyor olabileceğini gösteren birkaç şeye şahit olmuştum. Priestown'da Zehir'le yüzleşmeden önce annem bana bir mektup yazmıştı. Mektubunda neler olabileceğinden bahsediyordu ve haklı da çıkmıştı.</p>

  <p>"Eyalette doğmuş dense de bu biraz şüpheli, ama Tibb insan değil," diye yanıtladı Alice. "Bir bakışta onun..."</p>

  <p>"Onu gördün mü?" diye sordu Hayalet.</p>

  <p>"Gördüm ya, üstelik onu Tom da gördü. Onu bir aynanın içinde gördük. Mouldheel klanı beni kilerde kilitli tutuyordu ve ne yaptığımı gözetlemek için aynaları kullanıyorlardı. Ancak Tibb çok güçlüydü ve şu Mouldheel aynalarından birini kendi adına kâhinlik ve casusluk yapmak için kullanıyordu. Burada olduğumu gördü, fakat daha da önemlisi beni Tom'un kurtardığını biliyor. Tam bir pislik, keskin dişleri var. Ufak tefek ama kuvvetli ve tehlikeli. Ayaklarında da yalnızca üç parmak var. Hayır insan değil, bu kesin!"</p>

  <p>"Nereli peki? İsmini daha önce duymamıştım," dedi ustam.</p>

  <p>"Geçen Cadılar Bayramı Malkinler, Deane klanıyla anlaştı ve iki cadı kurulu bir araya gelerek Tibb'i yarattı. Kazana kocaman bir erkek yaban domuzunun kafasını koyup pişirdiler. Domuzun etiyle beyninden kas yaptılar. Her iki kurulun üyeleri sırayla on üç kez içine tükürdü. Sonra onu dişi bir yaban domuzuna yedirdiler. Yedi ay kadar sonra dişi yaban domuzunun karnını yardıklarında içinden Tibb çıktı. O günden bu yana fazla büyümedi, ama yetişkin bir erkekten daha kuvvetli."</p>

  <p>"Gerçekten ziyade, bir rüyaya benziyor," dedi Ustam alaycı bir şekilde. "Bunu nereden duydun? Teyzenden mi?"</p>

  <p>"Bir kısmını... Gerisini Mouldheel kardeşlerden, yani Mab, Beth ve Jennet'den duydum. Beni Bareleigh yakınlarında yakaladılar. Tom olmasa benim işimi oracıkta bitirirlerdi. Beni serbest bırakmaları için dil döktüm. Artık ailemle bir ilişkim olmadığını söyledim. Ama bana çok acı verdiler. Söylemek istemeyeceğim şeyler söylettiler. Üzgünüm Tom, ama elimde değildi. Onlara senden bahsettim ve aileni kurtarmak için Pendle'a geleceğinden. Hatta Mab'e nerede kaldığını bile söyledim. Çok üzgünüm, elimde değildi..."</p>

  <p>Alice'in gözleri doldu ve ben de yanma gidip kolumu omzuna doladım.</p>

  <p>"Sorun değil," dedim.</p>

  <p>"Bilmen gereken başka bir şey daha var," diye devam etti alt dudağını ısırıp derin bir nefes alarak. "Mouldheellar'ın yanında tutsakken Deane ve Malkin klanları geldiler. Her biri yalnızca birkaç gün kaldı, hepsi bu. Dışarıda ateşin etrafında toplanıp konuştular. Söylediklerinin çoğunu duyamayacak kadar uzaktaydım, fakat sanırım yapmak istedikleri bir şey için Mab'den yardım istiyorlardı. Mab'in başını iki yana sallayıp onları kovaladığını gördüm."</p>

  <p>Hayalet şaşkınlık içinde suratını astı. "Malkin ve Deane klanları neden böyle bir şeyi basit bir kızla konuşsunlar ki?" diye sordu.</p>

  <p>"Buraya son gelişinden beri çok şey değişti John," dedi Peder Stocks düşünceli bir şekilde. "Mouldheel kurulu gittikçe güçleniyor ve artık diğer iki kurul için ciddi bir tehdit oluşturuyor. Ve bunun sorumlusu da yeni nesil. Mab on dört yaşından daha büyük olamaz, ancak yaşlı cadılardan daha tehditkâr. Şimdiden klanın lideri ve diğerleri ondan korkuyor. Usta bir kâhin olduğu ve geleceği okuma konusunda gelmiş geçmiş en iyi cadı olduğunu söylüyorlar. Belki şu Tibb'i onun artan gücüne karşı koyabilmek için ortaya çıkarmışlardır."</p>

  <p>"O halde fikrini değiştirip diğer cadı kurullarına katılmamasını umalım," dedi Hayalet ciddiyetle. "Tibb her şeyi uzaktan görebiliyor, öyle mi?" diyerek bakışlarını Alice'e çevirdi. "Bu, bir tür uzak-sezgi mi?"</p>

  <p>"Uzak-sezgi ve kâhinlik bir arada," diye açıkladı Alice. "Tabii hepsini aynı anda yapamaz. Önce taze insan kanı içmesi gerekiyor..."</p>

  <p>Odaya bir sessizlik çöktü. Peder Stocks ve Hayaletin söylenenler hakkında düşündüklerini görebiliyordum. 'Kâhinlik' cadıların gelecekten haber vermek için kullandıkları isimdi. Hayalet buna inanmıyordu, ancak Tibb'in annemin sandıklarını biliyor olmasının onu rahatsız ettiği belliydi. Olanlarla ilgili daha fazla bilgi edindikçe içinde bulunduğumuz durum daha kötü görünüyordu. Hayalet bana cadılarla savaşmak üzere Pendle'a gideceğimizi söylediği andan itibaren bazı kaygılarım vardı. Bu kadar çok sayıda cadıyla nasıl baş edebilirdi? Ve şimdi Jack ve ailesi Malkin Kulesi'nde tutsakken biz ne yapacaktık?</p>

  <p>"Onları neden kaçırdılar?" diye sordum. "Sandıkları aldılar. Abimle ailesini neden serbest bırakmadılar?"</p>

  <p>"Bazen cadılar sadece kötülük olsun diye bir şeyler yapar," diye yanıtladı Alice. "Çiftlikten gitmeden önce onları öldürebilirlerdi de. Bunu kesinlikle yapabilirlerdi. Ancak onları öldürmeyip yanlarına almalarının nedeni büyük olasılıkla senin ailenden olmaları. Anahtarlara ihtiyaçları var ve onları rehin alarak seni ele geçirmeyi planlamışlardır."</p>

  <p>"Artık Jack, Ellie ve Mary'nin nerede olduklarını biliyoruz," dedim gittikçe sabırsızlanıp öfkelenerek. "Onları kurtarmak için ne yapacağız? Nasıl bir yol izleyeceğiz?"</p>

  <p>"Sanırım yapabileceğimiz tek bir şey var evlat," dedi Hayalet. "Yardım çağırmak. Planım yaz ve sonbaharı düşmanlarımıza rahatsızlık verip klanları dağıtmaya çalışarak geçirmekti. Oysa şimdi hızlı hareket etmeliyiz. Peder Stocks pek hoşuma gitmeyen bir şey önerdi, ancak aileni kurtarmak için tek şansımızın bu olacağına dair beni ikna etmeyi başardı."</p>

  <p>"Riskli olduğunu söylemeliyim. Ama başka çaremiz var mı ki?" diye sordu Peder Stocks. "O üç köyde yaşayan ve isteyerek ya da korkarak cadı kurullarına destek olan bazı şeyler var. Sonra orada yaşayan insanlar var elbette. Ve sonra bir şekilde tüm bunları geçebilirsek Malkin Kulesi gerçekten zorludur. Sert taşlarla inşa edilmiştir ve asma köprülü bir hendekle çevrilidir. Bunun ötesindeyse demirle güçlendirilmiş ahşap bir kapı vardır. Yani kısacası ufak çapta bir kale gibidir.</p>

  <p>İşte genç Tom, benim önerim şu. Yarın sen ve ben Read'deki köşke gidip oradaki yerel yargıçla konuşacağız. Kaçırılanların en yakın akrabası olarak senin resmi bir şikâyette bulunman gerekiyor. Yargıcın adı Roger Nowell ve beş yıl öncesine dek Caster şerifi olarak görev yapıyordu. O bir 'esquire'dir<a id="a3"></a><a href="../Text/notes.html#a12"><span class="t18">{3}</span></a>, yani şövalyeden bir rütbe aşağıdadır ve aynı zamanda iyi, dürüst bir adamdır. Bakalım onu harekete geçmeye ikna edebilecek miyiz?"</p>

  <p>"Tamam," dedi Hayalet, "Caster'da görev yaptığı süre boyunca tek bir cadı bile yargılanmadı. Hepimizin bildiği gibi cadılıkla suçlananlar genelde iftira atılan kimseler oluyor, fakat yine de bu bize onunla ilgili çok şey söylüyor. Demek ki cadılığa inanmıyor. Akılcı. Tam bir mantık adamı. Onun için cadılık diye bir şey yok."</p>

  <p>"Hele hele Pendle'da yaşarken nasıl böyle düşünebilir?" diye sordum.</p>

  <p>"Bazı insanlar dar görüşlüdür," diye yanıtladı ustam. "Ve bu dar görüşlülüğü Pendle klanlarının işine geliyor. Yani kendisinde biraz olsun kuşku uyandıracak şeyleri dahi görmeyi yahut duymayı reddediyor."</p>

  <p>"Elbette ki biz cadılık suçlamasında bulunmayacağız," dedi Peder Stocks cübbesinden bir kâğıt parçası çıkarıp havaya kaldırarak. "Esquire Nowell, hırsızlık ve adam kaçırmadan anlar. Burada abinin ve ailenin Goldshaw Booth'tan Malkin Kulesi'ne doğru götürüldüğünü gören iki kişinin tanıklık ifadesi var. Bunu dün yazdım ve söz konusu kişiler de altına parmak bastılar. Görüyorsun ya, şu Şeytan Üçgeni'ndeki herkes cadılarla aynı tarafta değil ve onlardan korkmuyor. Yine de isimlerinin gizli tutulacağına dair onlara söz verdim. Yoksa fazla uzun yaşamazlar. Yine de bu Nowell'i harekete geçirmeye yetecektir."</p>

  <p>Yapılan bu öneriden pek memnun değildim. Hayalet de aynı şekilde çekincelerini dile getirmişti. Yine de bir şeyler yapılması gerekiyordu ve aklıma başka bir plan gelmiyordu.</p>

  <p>&nbsp;</p>

  <p>Peder Stocks'un kulübesinin üst katında dört tane oda vardı, yani aynı anda üç misafir kalabilirdi. Birkaç saatlik uykudan sonra şafakla birlikte kalktık. Sonra soğuk etle kahvaltı yaptıktan sonra Hayalet ve Alice'i evde bırakıp pederle birlikte güneye doğru yola koyulduk. Bu kez Pendle Tepesi'ni solumuza alarak batı yönünde ilerledik.</p>

  <p>"Read kasabası Sabden'in hemen güneyindedir Tom," diye açıkladı peder, "yine de direk olarak Bareleigh'a gidiyor olsak da izlememiz gereken yol bu olurdu. Daha güvenli. Dün gece o koruluktan tek parça halinde çıktığın için şanslısın..."</p>

  <p>Dikkat çekmemek için cübbe ve asamı yanıma almamıştım. Bunun nedeni yalnızca cadıların bulunduğu bir bölgede olmamız değildi, cadılığa inanmayan Efendi Nowell'ın hayalet çıraklarına ayıracak fazla vakti de olmamasıydı. Hatta yanımda karanlığa karşı kullanılabilecek hiçbir eşya yoktu. Bizi Read'e götürüp güneş batmadan geri döndürmesi için Peder Stocks'a güveniyordum. Ve daha önce söylediği gibi tepenin daha güvenli kısmında olacaktık.</p>

  <p>Bir saat kadar sonra durup nehrin buz gibi suyundan içerek susuzluğumuzu bastırdık. Ardından Peder Stocks botlarıyla çoraplarını çıkarıp nehrin kıyısına oturarak ayaklarını akan suya daldırdı.</p>

  <p>"Bu çok iyi geldi," dedi gülümseyerek.</p>

  <p>Ben de başımı sallayıp ona gülümsedim. Nehrin kenarına oturdum ama botlarımı çıkarmakla uğraşmadım. Hoş bir sabahtı. Güneş havayı yeni yeni ısıtmaya başlamıştı ve gökyüzünde tek bir bulut dahi yoktu. Etrafımızda harika bir manzara vardı. Yakındaki ağaçlar Pendle Tepesi'ni görmemize engel olmuyordu. Bugün tuhaf bir şekilde daha munis görünüyordu ve yeşil etekleri hareketli beyaz noktalarla kaplıydı.</p>

  <p>"Yukarıda sürüyle kuzu var," diyerek tepeyi işaret ettim. Daha yakında, nehrin ötesindeki tarlada da otlayıp meleyen pek çok kuzu vardı, üstelik hemen hepsi tam yetişkin birer koyun olup annelerinden ayrılmak üzereydi. Acımasız görünüyordu, ancak çiftçilik de bir geçim kaynağıydı ve bu koyunların hepsinin sonu kasap dükkânı olacaktı.</p>

  <p>"Evet," dedi rahip. "Buranın koyun memleketi olduğuna hiç şüphe yok. O işaret ettiğin yer Pendle'ın sermayesi işte. Eyaletteki en iyi koyun eti bizdedir ve kimileri bu işten çok iyi paralar kazanır. Tabii dengeyi sağlayan çok fakirler de olduğunu eklemeliyim. Pek çok insan yaşamını dilencilik yaparak sürdürür. Rahip olmanın beni en çok tatmin eden yanlarından biri de bu ihtiyacı azaltma çabalarıma olanak sağlaması. Gerçi sonunda ben de bir nevi dilencilik yapıyorum. Cemaatten para dileniyorum. Kıyafet ve yiyecek dileniyorum. Sonra da bunları fakirlere dağıtıyorum. Zahmete değecek bir uğraş."</p>

  <p>"Bir hayalet olmaktan daha mı zahmete değer sizce Peder?"</p>

  <p>Peder Stocks gülümsedi. "Bu soruya benim vereceğim yanıt evet olacaktır Tom. Fakat herkes kendi yolunu kendi çizmeli..."</p>

  <p>"Rahipliğin hayalet olmaktan daha iyi olduğu fikrine ulaşmanızın nedeni neydi?" diye sordum.</p>

  <p>Peder Stocks bir an için bana sertçe bakıp suratını astı. Görünüşe bakılırsa sorumu yanıtlamayacaktı ve patavatsızlığımın onu kırmış olmasından korkuyordum. En sonunda konuştuğunda kelimeleri dikkatlice seçiyordu.</p>

  <p>"Belki de her şeyin nasıl karanlığa doğru kaymakta olduğunu fark etmemdi. John Gregory'nin nasıl canla başla çalıştığını, civardaki tehditlerle tek tek başa çıkmaya uğraştığını gördüm. Hayatını sürekli olarak riske atmasına rağmen asıl sorunu çözemiyordu; yani bu dünyanın kalbinde yatan ve tek başımıza üstesinden gelemeyeceğimiz kötülüğü. Biz zavallı insanların daha üstün bir güce gereksinimi vardır. Bizim Tanrı'nın yardımına ihtiyacımız var..."</p>

  <p>"O halde Tanrı'ya tamamen inanıyorsunuz öyle mi?" diye sordum. "Hiçbir şüpheniz yok mu?"</p>

  <p>"Ah, evet Tom. Tanrıya inanıyorum ve kesinlikle hiçbir şüphem yok. Aynı zamanda duaların gücüne de inanıyorum. Dahası, mesleğim bana başkalarına yardım etme fırsatı veriyor. İşte bu yüzden papaz oldum."</p>

  <p>Başımı aşağı yukarı sallayıp gülümsedim. İyi bir adamdan gelen yeterince iyi bir yanıttı. Henüz yeni tanımama rağmen ondan hoşlanmıştım ve Hayalet'in ona neden dostum diye hitap ettiğini anlayabiliyordum.</p>

  <p>&nbsp;</p>

  <p>En sonunda bir kapıya varana kadar yürümeye devam ettik; kapının ardında alageyiklerin otladığı yemyeşil bahçeler vardı. Göze hoş gelmesi için dikilmişe benzeyen ağaçlardan oluşan koruluklarla çevriliydiler.</p>

  <p>"İşte geldik," dedi Peder Stocks. "Read Parkı burası."</p>

  <p>"İyi de şu büyük ev nerede?" diye sordum. Etrafta hiçbir bina yoktu ve ağaçların ardında olabileceği aklıma geldi.</p>

  <p>"Burası yalnızca 'kayran' Tom, yani alageyik parkı. Burası tümüyle Read Köşkü'ne ait. Köşke ve köşkün arazisine varmamıza daha var. Ve burası zamanında eyalet şerifi olan bir adama yaraşır bir köşk."</p>

  <p>&nbsp;</p>
</body>
</html>
