<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title>BÖLÜM 11</title>
</head>

<body>
  <h1 class="h11">BÖLÜM 11</h1>

  <p class="p10"><span class="t7">HIRSIZ VE KAT</span><span class="t7">İ</span><span class="t7">L</span></p>

  <p>&nbsp;</p>

  <p>Alice dışarı çıkıp beni kilisenin kapısında karşıladı. Ona yaklaşırken yüzündeki gülümsemenin silinmeye başladığını fark ettim. Yüz ifademden bir şeylerin yolunda gitmediğini anlamış olmalıydı.</p>

  <p>"İyi misin Tom?"</p>

  <p>"Bay Gregory burada mı?" diye sordum.</p>

  <p>"Hayır. Abin James dün gece geldi ve bu sabah erkenden birlikte çıktılar."</p>

  <p>"Neden? Ne zaman döneceklerini söylediler mi?"</p>

  <p>"Yaşlı Gregory bana çok fazla şey söylemez, bilirsin. James'le konuşurken de yakınlarında olmamama özen gösterdi. Bana hâlâ güvenmiyor ve sanırım asla da güvenmeyecek. Ne zaman döneceğine gelince, bir şey söylemedi. Ama eminim gece olmadan dönecektir. Sadece o dönene kadar burada beklemeni söyledi."</p>

  <p>"Bunu yapamam, Peder Stocks tehlikede!" dedim. "Hava karardıktan sonra yardım ulaşmazsa ölecek. Hayalet'i götürmeye geldim, ancak sanırım şimdi tek başıma dönüp ne yapabileceğime bakmam gerekecek."</p>

  <p>"Tek başına olmaz Tom," dedi Alice. "Sen nereye, ben oraya. Hadi her şeyi anlat.</p>

  <p>Durumu olabildiğince özetleyip gerekli bilgileri verirken hızlı hızlı kiliseyi ve mezar taşlarını geçip kulübeye doğru yürüyordu. Alice fazla konuşmadı, ama Tibb'in, Peder Stocks'un kanını içtiğini söylediğimde dehşete kapılmış gibi görünüyordu. Wurmalde'den bahsettiğimde yüzünde bir şaşkınlık ifadesi belirdi.</p>

  <p>Her şeyi anlatınca içini çekti. "İşler giderek kötüleşiyor, öyle değil mi. Benim de sana anlatmam gereken bir şey var."</p>

  <p>Tam o esnada eve vardık. "Yola sakla," dedim. "Yürürken konuşuruz."</p>

  <p>Hiç vakit kaybetmeden üvez asamı aldım. Çantamı, yükten başka bir şey olmayacağından bıraktım, ama sağ arka cebime bir avuç tuz, sol arka cebimeyse bir avuç demir koydum. Gümüş zincirimi de gömleğimin altından göğsüme sardım. Cübbemi yine almadım: Pendle'da hayalet çırağı olduğunuzu alenen belli etmek çok tehlikeliydi.</p>

  <p>Sonra olanları anlatmak için Hayalet'e kısa bir not yazdım:</p>

  <p>&nbsp;</p>

  <p><span class="t20">Sevgili Bay Gregory,</span></p>

  <p><span class="t20">Peder Stocks Read Kö</span><span class="t20">ş</span><span class="t20">kü'nde büyük tehlikede. Lütfen siz de mümkün oldu</span><span class="t20">ğ</span><span class="t20">unca çabuk benim pe</span><span class="t20">ş</span><span class="t20">imden oraya gelin. James'i de getirin. Her türlü yard</span><span class="t20">ı</span><span class="t20">ma ihtiyac</span><span class="t20">ı</span><span class="t20">m</span><span class="t20">ı</span><span class="t20">z olacak.</span></p>

  <p><span class="t20">Tibb, Peder Stocks'un kan</span><span class="t20">ı</span><span class="t20">n</span><span class="t20">ı</span> <span class="t20">içti ve onu neredeyse ölüm dö</span><span class="t20">ş</span><span class="t20">e</span><span class="t20">ğ</span><span class="t20">inde b</span><span class="t20">ı</span><span class="t20">rakt</span><span class="t20">ı</span><span class="t20">. Yarat</span><span class="t20">ı</span><span class="t20">k bu ak</span><span class="t20">ş</span><span class="t20">am yine beslenecek ve e</span><span class="t20">ğ</span><span class="t20">er geri dönüp yard</span><span class="t20">ı</span><span class="t20">m etmezsem, rahip bu kez kesinlikle ötecek.. Kâhya Bayan Wurmalde'ye dikkat edin. O üç kurulu birle</span><span class="t20">ş</span><span class="t20">tirmeye çal</span><span class="t20">ı</span><span class="t20">ş</span><span class="t20">an bir cad</span><span class="t20">ı</span><span class="t20">. Yunanistan'dan geliyor ve annemin eski bir dü</span><span class="t20">ş</span><span class="t20">man</span><span class="t20">ı</span><span class="t20">.</span></p>

  <p class="p13"><span class="t20">Ç</span><span class="t20">ı</span><span class="t20">ra</span><span class="t20">ğı</span><span class="t20">n</span><span class="t20">ı</span><span class="t20">z Tom</span></p>

  <p><span class="t20">&nbsp;</span></p>

  <p><span class="t20">Not: Efendi Nowell'in hizmetçilerinden baz</span><span class="t20">ı</span><span class="t20">lar</span><span class="t20">ı</span> <span class="t20">da Wurmalde için çal</span><span class="t20">ı</span><span class="t20">ş</span><span class="t20">ı</span><span class="t20">yor san</span><span class="t20">ı</span><span class="t20">r</span><span class="t20">ı</span><span class="t20">m. Kimseye güvenmeyin.</span></p>

  <p>&nbsp;</p>

  <p>Sonrasında bir bardak su içip azıcık peynir yedim. Yol için yanıma biraz daha peynir aldım ve Downham'a girmemden yirmi dakika sonra yine yola çıkmıştım. Ancak bu kez yalnız değildim.</p>

  <p>Başlangıçta sessizce, hızlı hızlı yürüdük. Alice önden gidiyordu, Read Köşkü'ne akşam olmadan varmamızın ne kadar önemli olduğunu anlamıştı. Yolun üçte birini kat etmemizin ardından kendimi çok yorgun hissetmeye başladıysam da, Tibb'i tavana çıkmış, Peder Stocks'un göğsüne atlamak üzere hayal ederek, kendimi zorladım. Bunun düşüncesi bile korkunçtu, böyle bir şey olmadan rahibi Read Köşkü'nden çıkarmalıydım.</p>

  <p>Yine de farkına bile varmadan yavaşlamaya başladık. Sorun Alice'di. Artık benim arkama geçmişti, nefes nefeseydi ve ayak uydurmakta zorlanıyor gibi görünüyordu. Sorunun ne olduğunu görmek için arkama dönünce yüzünün bembeyaz kesildiğini ve bitkin göründüğünü fark ettim.</p>

  <p>"Sorun ne Alice?" diye sordum durarak. "Pek iyi görünmüyorsun..."</p>

  <p>Alice dizlerinin üstüne çöküp aniden acı içinde bağırdı, sonra boğazını tutarak öksürmeye başladı.</p>

  <p>"Rahat nefes alamıyorum!" diye bağırdı. "Sanki biri boğazımı sıkıyor gibi!"</p>

  <p>Bir an için nasıl yardım edebileceğimi bilemediğimden paniğe kapıldım, ama yavaş yavaş Alice'in soluk alıp verişi normale döndü ve bitkin bir şekilde otların üstüne oturdu.</p>

  <p>"Mab Mouldheel'ın marifetleri. Saç tutamını bana karşı kullanıyor. Bütün gün yaptı. Merak etme, geçmeye başladı. On dakika dinlenelim bir şeyim kalmaz. Hem sana anlatmam gereken bir şey var. Düşünmen gereken bir şey..."</p>

  <p>Peder Stocks için endişe ettiğimden önden gitmeyi ve Alice'in kendini iyi hissedince bana yetişmesini teklif etmeyi düşündüm. Fakat güneş batmadan çok önce oraya varacağımız kesindi ve ben de yorgun olduğumdan, on dakikanın sorun olmayacağını söyledim. Üstelik merak da etmiştim. Acaba ne anlatacaktı?</p>

  <p>Sırtımızı tepeye verip çimenlik bir bayıra oturduk. Yanına yerleşir yerleşmez Alice anlatmaya başladı.</p>

  <p>"Mab'le konuşuyordum. Sana bir mesaj iletmemi istiyor..."</p>

  <p>"Mab Mouldheel mi? Onunla ne diye konuşuyordun?" diye sordum.</p>

  <p>"Bana kalsa konuşmazdım, öyle değil mi? Beni aramak için geldi. Bu sabah, yaşlı Gregory gittikten biraz sonra. Duvarın arkasından birinin adımı seslendiğini duyup dışarı çıktım. Gelen Mab'di. Ev kilise arazisinde olduğundan duvarı aşamıyordu. Kutsal toprak değil mi? Mab oraya giremez. Neyse, sana şunu söylememi istedi. Sandıkları kendisi için istiyor; karşılığında da seni Malkin Kulesi'ne sokup Jack ve ailesini kurtarmana yardım edecek."</p>

  <p>Şaşkınlık içinde Alice'e baktım. "Sence bunu yapabilir mi?"</p>

  <p>"Evet, üstelik sanırım senden hoşlanıyor. Hatta epey hoşlanıyor desem yeridir!"</p>

  <p>"Aptal olma," dedim. "O kötücül bir cadı. Birbirimizin doğal düşmanıyız."</p>

  <p>"Eminim bundan daha tuhaf şeyler de olmuştur," diye alay etti Alice.</p>

  <p>"Neyse," diyerek apar topar konuyu değiştirdim, "beni kuleye nasıl sokacakmış?"</p>

  <p>"Bir tünel var. Dosdoğru zindanlara iniyor."</p>

  <p>"İyi de bize yol göstermesi için Mab'e niye ihtiyacımız olsun ki Alice? Sen Deane klanı mensubusun, üstelik anne tarafından da Malkin sayılırsın. Tünel girişinin nerede olduğunu eminim sen de biliyorsundur?"</p>

  <p>Alice başını iki yana salladı. "Kuleye yalnızca birkaç kez gittim. Üstelik yer altına hiç inmedim. Oraları iyi bilirim ama asıl girişin nerede olduğunu yalnızca Anne Malkin biliyor. Nesilden nesle aktarılan bir sır bu. Hayatta olan yalnızca tek bir kişiye söylenir! O kişi de ancak tüm kurul ölümcül tehlikedeyse ve kuleye gizlice girip saklanmaları gerekirse başkalarına söyleyebilir."</p>

  <p>"Peki Mab bunu nasıl biliyor? Bu bir tür oyun mu? Belki de sadece biliyormuş numarası yapıyordur."</p>

  <p>"Hayır Tom. Bu bir oyun değil. Beni Mouldheellar'in elinden kurtardığın ve sonra ormanda Ölü Maggie ile karşılaştığımız o geceyi anımsıyor musun? Maggie kana susamıştı ve onların peşine düştü. Sorun şu ki onlar sayıca çok fazlaydı ve Maggie'nin hakkından geldiler. Bir zamanlar Kurul lideri olduğu için Maggie girişin nerede olduğunu biliyor. Bunu ondan öğrenmişler. Nasıl bilmiyorum ama pek hoş bir şekilde olmamalı. Bizim Maggie öyle kolay konuşmaz, yani ona epey acı vermiş olmalılar. Mab seninle konuşmazsam bana da acı vereceğini söyledi. Elinde saçım var. Yine kendimi kötü hissetmeye başlıyorum; dersimi alayım diye şu anda bir şey yapıyor olabilir. Ve bu anlaşmanın yalnızca bir parçası. Ona sandıkları ve anahtarları verirsen sana tünel girişini gösterip aileni kurtarmana vardım edecek. Sadece bu da değil, saç tutamımı da geri verecek. Ancak o zaman işine yarayabilirim. Şu an hiç işine yaramam. Bitmiş durumdayım."</p>

  <p>Kulağa basit geliyordu. Tek yapmam gereken sandıkları vermekti ve karşılığında Jack, Ellie ve Mary'yi kurtarmak için bir şansım olacaktı; üstelik belki de gece yarısından, yani Wurmalde tehdidini gerçekleştirmeden önce. Fakat bir bakıma hiçbir şey değişmemişti.</p>

  <p>Alice kötü görünüyordu. O bir tutam saçı Mab'den geri almalıydık, ancak bu şekilde değil. Başımı iki yana salladım. "Üzgünüm Alice, bunu yapamam. Sana daha önce söylediğim gibi Wurmalde de anahtarlar karşılığında Jack ve ailesini takas edeceğini söylüyor. Ne var ki anahtarları ister Wurmalde'ye ister Mab'e vereyim sonuçta bir cadıya vermiş olacağım. Yani yine karanlığa yardım edip eyaleti tehlikeye sokacak."</p>

  <p>"Ama böylesi daha iyi değil mi? Wurmalde'ye güvenebilir misin? Ona anahtarları vermek kolay; fakat ailene sağ salim kavuşacağının garantisi var mı? Mab Mouldheel verdiği sözleri tutmasıyla gurur duyar. Bir kez anlaştıktan sonra yolu bize kendisi gösterecek. Bizi zindanlardan geçirecek, çünkü sandıklar yakında olacak. Yani en az bizim kadar tehlikede olacak: Malkinler tarafından yakalanması onun için korkunç bir şey olur, bu yüzden onun da sağ salim dışarı çıkması gerekir. Her adımında yanında olacağız. Üstelik eğer bize yardım ederse belki de Malkinler'e ya da Deaneler'e katılmaz. Cadı kurullarının birleşip Şeytan'ı serbest bırakmalarını engellerken aynı zamanda aileni de kurtarmış oluruz."</p>

  <p>"Yine de sandıkları ona vereceğiz. Bunu yapamam."</p>

  <p>"Onunla konuşmaya çalışayım. Bakalım yalnızca tek bir sandık için yapar mı. Eğer bunu kabul ederse ve tünele girmeden önce de benim saç tutamımı vermeye hazırsa o halde keyfimiz yerine gelir, öyle değil mi? Sadece tek bir sandık o kadar kötü olmasa gerek..."</p>

  <p>"Bir sandık bir sandıktır. Annem hepsini benim almamı istedi ve bunun önemli bir nedeni olmalı. Onları karanlığa vermem, en son isteyeceği şey olurdu!"</p>

  <p>"Hayır Tom, en son isteyeceği şey Jack ve ailesinin ölmesi olurdu!"</p>

  <p>"Bundan bile emin değilim Alice," dedim üzüntülü bir halde. "Her ne kadar çok acı çekiyor olsam da ailem dışında düşünmem gereken insanlar da var. Eyalet ve onun da ötesindeki dünya var."</p>

  <p>"O halde sen nasıl istersen öyle yaparız!" diye çıkıştı Alice. "Aileni kurtarmak için Mab'e sandıkları alabileceğini söyleriz, fakat kuleye girince onun hakkından gelmek daha kolay olur. Mouldheel klanı beni hazırlıksız yakaladı. Ve çok kişiydiler. Eğer karşımda yalnızca Mab olursa onu kesin hallederim. Sadece..."</p>

  <p>"İyi de senin saç tutamın onda Alice. Eski gücünde olmadığını sen söylemiştin."</p>

  <p>"Ama yanımda sen varsın, öyle değil mi? Bak, bir kez kuleye girdik mi ikimiz birlikte Mab'in hakkından gelebiliriz. Sonra gece yarısından önce aileni kurtarırız ve askerler duvarları yıktıktan sonra da sandıklarını geri alırız."</p>

  <p>Bunu bir süre düşündükten sonra başımı aşağı yukarı alladım. "Başka seçeneğimiz olduğunu sanmıyorum, tabii birkaç askerin Malkinler'le başa çıkabileceği konusunda ciddi şüphelerim var."</p>

  <p>"Haklı olabilirsin Tom. O sandıkları ele geçirmek için başka bir plana ihtiyacımız olabilir, ancak aileni kurtarmak için elimizdeki en iyi plan bu."</p>

  <p>"Haklı olduğunu biliyorum," dedim, "ne var ki Mab'e bu şekilde ihanet etmek beni rahatsız ediyor."</p>

  <p>"Mab'e öyle mi? Ciddi olamazsın! Şu söylediğini kulağın duyuyor mu? Sence geçen akşam beni öldürmeyi planlarken o kendini suçlu hissetti mi? Ya da seni elde etmeye çalışırken... Ya da gün boyu saç tutamımla bana işkence ederken? Yumuşuyorsun Tom, tıpkı Yaşlı Gregory gibi. Güzel bir kız sana gülümsüyor ve kendini kaybediyorsun."</p>

  <p>"Sadece verilen bir sözü yerine getirmemenin doğru olmadığını söylüyorum. Babam bana böyle öğretti."</p>

  <p>"Eminim baban bunu bir cadıyla mücadele ettiğin durumlar için söylememiştir. Yaşlı Gregory muhtemelen planımızdan hoşlanmayacaktır, zaten bu aralar ne zaman ona ihtiyacımız olsa yanımızda olmuyor. Eğer burada olsaydı Peder Stocks'u ve aileni kendi başımıza kurtarmak zorunda kalmazdık."</p>

  <p>Alice, Peder Stocks'tan bahsedince onun içinde bulunduğu büyük tehlikeyi ve Read Köşkü'nde bizi bekleyen korkunç olayları anımsadım. "Alice," dedim, "aklımı karıştıran başka bir şey daha var. Şu Wurmalde kimin nesi? Annemin ülkesinden geldiğini iddia ediyor, ama sonra cadı kurullarının bir parçasıymış gibi konuşuyor. Sanki onlar adına konuşuyor."</p>

  <p>Alice'in suratı asıldı. "Bugüne kadar adını bile duymamıştım. .</p>

  <p>"Fakat iki yıl öncesine kadar Pendle'daydın. Wurmalde ise bundan daha uzun bir süredir Roger Nowell'ın yanında çalışıyor."</p>

  <p>"Nowell bir yargıç. Onun evine yaklaşmam pek hoş olmaz. Aptal değilim ya? Ailem de öyle. Kâhyasına gelince, onun hakkında kim ne bilsin ki?"</p>

  <p>"Eh, sahiden gizemli biri olduğu kesin, artık Read'e doğru yola koyulsak iyi olur, çok vakit kaybettik. Daha iyi hissediyor musun yoksa ben hızlı hızlı önden gideyim mi?"</p>

  <p>"Olabildiğince hızlı giderim. Eğer sana ayak uyduramazsam beni bekleme."</p>

  <p>İlerleyişimiz eskisine göre yavaşlamıştı, fakat Alice bir şekilde ayak uydurmayı başardı ve gün batımına birkaç saat kala Read Köşkü göründü. Şimdi yeni bir sorunla karşı karşıyaydık: İçeriye görünmeden girmemiz gerekiyordu.</p>

  <p>Karanlığa ait bir yaratık olan Tibb henüz tehdit oluşturmazdı, ancak hâlâ iki büyük risk vardı. Wurmalde beni veya Alice'i sezemese de pencereden görebilirdi. Üstelik bir de şu hizmetçiler vardı. İçlerinden bazıları yargıcın arkasından çevrilen dolaplardan habersiz olabilirdi fakat, eğer Cobden, Malkin Kulesi'nden dönecek olursa kesinlikle bir tehditti. Geniş araba yolundan yürüme riskini göze alamazdım.</p>

  <p>"Bence içeriye görünmeden girmenin en iyi yolu kenardaki çalıların oradan yaklaşmak. Anahtarımla tüccar kapısını açabilirim..."</p>

  <p>Alice başını evet dercesine sallayınca bir daire çizip eve batıdan, otlarla ağaçların arasından yaklaşıp kapının on ya da yirmi adım kadar ötesinde durduk.</p>

  <p>"Burada çok dikkatli olmalıyız," dedim Alice'e. "Sanırım yalnız gitmem en iyisi."</p>

  <p>"Hayır Tom. Bu doğru olmaz. Bana ihtiyacın var," dedi Alice içerlemiş bir ses tonuyla. "İkimizin şansı daha yüksek."</p>

  <p>"Bu kez değil Alice. Bu çok riskli. Sen saklan, böylece ben yakalanırsam en azından dışarıda bana yardım edebilecek birinin olduğunu biliyor olurum. En kötü durumda sen de peşimden içeri girebilirsin."</p>

  <p>"O zaman anahtarını ver!"</p>

  <p>"Kapıyı açmam için bana lazım..."</p>

  <p>"Elbette ki! Ama kapıyı açınca bahçeye fırlat. Sen içeri girdikten sonra ben gider alırım."</p>

  <p>"Asamı da alsan iyi olur," dedim. Peder Stocks hâlâ bitkin durumda olmalıydı ve onu merdivenlerden indirmem gerekliydi; asam ayak bağı olurdu. Hava hâlâ aydınlık olduğundan Tibb'le karşılaşmak zorunda kalmamayı umuyordum, Wurmalde içinse zincirim yeterliydi. Iskalasam bile yanımda demir ve tuz vardı.</p>

  <p>Alice başını salladı, fakat asayı elimden alırken bir yandan da yüzünü buruşturuyordu.</p>

  <p>Çimenlerin üzerinde dikkatlice ilerledim. Oraya varınca durup kulağımı kapıya dayadım. Hiçbir şey duyamayınca kilidi sokup yavaşça çevirdim. Kilit açılırken belli belirsiz bir ses çıktı. Kapıyı açmadan önce Alice ne yaptığımı görebilsin diye anahtarı havaya kaldırdıktan sonra çalıların oraya doğru fırlattım. İyi bir atıştı ve anahtar Alice'in bulunduğu yerin birkaç adım ötesine düştü. Sonra kapıyı yavaşça itip içeri girdim. İçeri girip kapıyı arkamdan kapatınca kendi kendine kilitlendi. En az bir dakika boyunca hiç kıpırdamadan durup etrafı dinledim.</p>

  <p>Sessizlik içimi rahatlatınca koridor boyunca merdivenlere doğru ilerledim. Durup belimdeki gümüş zinciri söküp sol koluma sararak atışa hazır hale getirdim. Hava hâlâ aydınlıktı; Tibb'le karşılaşmayı henüz beklemiyordum, Wurmalde'yle karşılaşmaya ise hazırdım.</p>

  <p>Koridorda bir kez daha durup etrafa baktım. Kimseyi göremeyince en ufak bir çıtırtıda durarak basamaklardan yukarı çıkmaya başladım. En sonunda ikinci kata ulaştım. Yalnızca on adım sonra Peder Stocks'un odasına varacaktım.</p>

  <p>Sessizce ilerleyip kapıyı açarak içeri girdim. Kalın perdeler yine çekilmişti ve etraf çok loş olmasına rağmen pederin yatakta yatan siluetini görebiliyordum.</p>

  <p>"Peder Stocks," diye seslendim usulca.</p>

  <p>Yanıt vermeyince pencereye kadar gidip perdeleri açarak odaya ışık dolmasını sağladım. Dönüp yatağın kenarına gittim. Henüz daha oraya varmadan kalbim yerinden fırlayacakmış gibi atmaya başlamıştı.</p>

  <p>Peder Stocks ölmüştü. Ağzı aralıktı, boş bakan gözleriyse tavana dönüktü. Ancak ölüm sebebi Tibb'in kanını içmiş olması değildi. Göğsüne saplı hançerin kabzasını görebiliyordum.</p>

  <p>Aynı anda hem üzülüp hem dehşete kapıldım; aklım karmakarışık olmuştu. Hava kararana dek güvende olacağını düşünmüştüm. Onu hiç yalnız bırakmamalıydım. Acaba onu Wurmalde mi bıçaklamıştı? Gömleğindeki ve çarşaflardaki kan lekeleri göğsündeki yaradan kaynaklanmış gibiydi. Kanının emildiğini örtbas etmek için mi bunu sapmıştı? İyi de bir rahibi öldürmeyi nasıl göze almıştı?</p>

  <p>Dehşet içinde zavallı Peder Stocks'un cesedine bakarken odaya biri girdi. Şaşkınlık içinde arkama döndüm. Gelen Wurmalde'ydi. Gözlerini üzerime dikmeden önce yüzüne belli belirsiz bir gülümseme yerleşti. Fakat ben çoktan sol kolumu sıvayıp gümüş zinciri hazır etmiştim bile. Hayaletle yaptığımız son çalışmada alıştırma direğini yüz kez ıskalamadan vurduğumu anımsadım.</p>

  <p>Bir saniye sonra tam zinciri cadıya fırlatacakken kapıdan içeri bir başkası girip Wurmalde'nin omuzlarının üzerinden şaşkınlık içinde alnını buruşturarak bana baktı. Bu Efendi Nowell'di, yani yargıç.</p>

  <p>"İşte karşınızda hem bir katil hem de bir hırsız duruyor!" diye bağırdı Wurmalde beni suçlayarak. "Gömleğindeki kan lekelerine bir bakın, bir de sol elinde tuttuğu o şeye. Eğer yanılmıyorsam bu gümüş olmalı..."</p>

  <p>Tek bir kelime dahi edemeden öylece ona baktım, zihnimde 'katil' ve 'hırsız' kelimeleri yankılanıyordu.</p>

  <p>"O gümüş zinciri nereden aldın evlat?" diye sordu Nowell.</p>

  <p>"Bu bana ait," derken Wurmalde'nin ona neler anlatmış olabileceğini düşünüyordum. "Annem verdi."</p>

  <p>"Senin bir çiftçi ailesinden geldiğini sanıyordum?" diye sordu yeniden alnını kırıştırarak. "İyi düşün evlat, çünkü daha inandırıcı bir açıklamaya ihtiyacın olacak. Bir çiftçi karısının böyle değerli bir şeye sahip olması pek mümkün değil."</p>

  <p>"Tam size anlattığım gibi Efendi Nowell," diye suçladı Wurmalde. "Çalışma odanızdan bir ses geldiğini duydum ve gecenin köründe aşağıya inince onu suçüstü yakaladım. Yoksa çok daha fazla kaybınız olacaktı. Dolabı zorla açmış, rahmetli eşinizin mücevherlerini karıştırıyordu. Onu yakalayamadan kaçıp tıpkı bir hırsız ya ve katil gibi gecenin karanlığında gözden kayboldu ve sonra Peder Stocks'a olanları anlatmak üzere yukarı çıktım, zavallı rahip bu vaziyetteydi; göğsüne bir bıçak saplı halde yatağında ölmüştü. Şimdi cinayet ve o gümüş zincirle yetinmeyerek yine eve girmiş ve daha fazla ne alabileceğine bakıyor..."</p>

  <p>Ne büyük aptallık etmiştim. Wurmalde'nin Peder Stocks'u öldürüp suçu benim üzerime atacağı aklımın ucundan bile geçmemişti. İtiraz etmek üzere ağzımı açmak üzereyken Nowell öne çıkıp sol omzumu sımsıkı tuttuktan sonra zinciri elimden çekip aldı.</p>

  <p>"Boşuna nefesini harcama!" derken yüzü öfkeden kıpkırmızı kesmişti. "Bayan Wurmalde ve ben az önce seni pencereden gördük. Evin çevresinde suç ortağınla birlikte dört dönüyordun. Adamlarım etrafı arıyor, arkadaşın fazla uzağa gidemez. Bir ay geçmeden her ikiniz de Caster'da asılacaksınız!"</p>

  <p>Neye uğradığımı şaşırmıştım. Wurmalde, büyüleme ve cazibe kullanarak Nowell'i kontrol edip söylediği her şeye inanmasını sağlamıştı. Dolabı kırıp mücevherleri çaldığına da şüphem yoktu. Fakat onu suçlamak vakit kaybından başka bir şey olmazdı. Gerçeği de söyleyemezdim, çünkü Nowell cadılığa inanmıyordu.</p>

  <p>"Ben ne bir hırsız ne de katilim," dedim. "Pendle'e bana ait sandıkları çalmakla kalmayıp ailemi de kaçıran hırsızların peşinden geldim. Bu yüzden buradayım."</p>

  <p>"Ah, bunun için endişelenme evlat. Olayın köküne kadar inmeye niyetliyim. Söylediklerinde doğruluk payı var mı yoksa tamamen yalan mı, çok yakında öğreneceğiz. Malkin Kulesi'nde yaşayanlar çok uzun süredir yasalarla alay ediyorlardı ve bu kez onları adalet önüne çıkarmaya niyetliyim. Onlar senin suç ortağın mı yoksa hırsızlar birbirine mi düştü, yarın göreceğiz. Ordunun buraya gelmesini ertelemek için bir gün geciktik ama o kuledeki herkesi zincire vurup sorgulanmak üzere Caster'a göndermeye kararlıyım ve sen de onlarla birlikte gideceksin! Şimdi ceplerini boşalt. Bakalım başka neler çalmışsın!"</p>

  <p>İtaat etmekten başka çarem yoktu. Çalıntı eşyalar yerine ceplerimden tuz ve demir döküldü. Bir an için Nowell şaşkınlığa kapıldı ve ben üstümü arayıp boynumdaki anahtarları bulacak sandım, ancak Wurmalde ona tuhaf bir şekilde gülümseyince yüzünde yine önce boş bir ifade sonra yeni bir kararlılık belirdi. Asık bir suratla beni hizmetçilerin kaldığı bölüme götürüp orada bir zamanlar şerifin kullandığı zindanlardan birine kapattı. Sağlam kapılı ufak bir odaydı ve yanımda özel anahtarım olmadığından çıkma şansım yoktu. Zinciri o aldı, asamsa Alice'de kalmıştı. Yanımda kendimi savunabileceğim hiçbir şey yoktu.</p>

  <p>Alice'e gelince, Nowell'in adamlarını sezip kaçtığını biliyordum. Bu iyi haberdi. Kötü haberse bu gece eve girip beni kurtarmaya kalkışmasının pek mümkün olmadığıydı. Bu çok tehlikeli olurdu. Ve ailemi de bensiz kurtaramazdı. Zaman geçip gece yarısına yaklaştıkça Wurmalde'nin vermiş olduğu mühlet de doluyordu. O zamana dek anahtarlarımı Wurmalde'ye vermediğim taktirde Jack, Ellie ve Mary'yi işkence etmesi için Grimalkin'e verecekti. Bunu düşünmek bile korkunçtu.</p>

  <p>Ama yine de Alice dışarıda olduğu müddetçe kurtarılma umudum vardı. Bu gece olmasa bile yarın gece elinden geleni yapardı. Tabii şafak söktüğünde hâlâ hayatta olursam. Wurmalde gece ziyaretime gelip son kez anahtarları isteyebilirdi. Daha kötüsü, Tibb'i yollayabilirdi.</p>

  <p>&nbsp;</p>

  <p>Bir süre sonra karanlıkta öylece yatarken kilitte bir anahtarın döndüğünü duydum. Hızla ayağa kalkıp odanın uzak köşesine gittim. Mümkün müydü? Bu Alice olabilir miydi?</p>

  <p>Ancak elinde bir mumla Wurmalde içeri girip kapıyı arkasından kapatınca hem hayal kırıklığına hem de şaşkınlığa uğradım. Kabarık etekliğine bakıp Tibb'in de onunla birlikte hücreye girip girmediğini düşündüm.</p>

  <p>"İşler kötü görünebilir ama umutsuz değil," dedi hafifçe gülümseyerek. "Her şey yoluna girebilir. Tek yapman gereken sandıkların anahtarlarını vermek. Bana istediğimi verirsen yarın akşama kalmadan ailenle birlikte eve dönmek üzere yola çıkmış olabilirsin."</p>

  <p>&nbsp;</p>

  <p>"Evet ve bir katil olarak kovalanıyor olurum. Artık asla eve gidemem..."</p>

  <p>Başını iki yana salladı. "Birkaç gün içinde Nowell ölmüş olacak ve tüm bölge elimize geçecek. Yani etrafta seni suçlayacak kimse kalmayacak. Sen her şeyi bana bırak. Tek yapman gereken anahtarları bana vermek. Bu kadar basit."</p>

  <p>Gülümseme sırası bendeydi. Bu, anahtarları zorla almak için eline geçmiş en iyi fırsattı. Yalnızdım ve onun merhametine kalmıştım. Bunu yapamıyor oluşu onu bir şeyin engellediğini düşünmemi sağlıyordu. "Yapmam gereken tek şey bu değil mi?" diye sordum. "Sana anahtarları vermem gerek. Onları zorla alamazsın."</p>

  <p>Wurmalde suratını astı. "Sana dün gece söylediklerimi unuttun mu?" diye uyardı. "Eğer bunu kendini kurtarmak için yapmıyorsan bile en azından ailen için yap. Anahtarları bana vermezsen üçü de ölür!"</p>

  <p>Tam o esnada evin bir yerinde saat on ikiyi vurdu. Ses kesilene dek bana bakmaya devam etti.</p>

  <p>"Pekâlâ evlat? İstediğin süre doldu. Şimdi yanıtını ver!"</p>

  <p>"Hayır," dedim sertçe. "Sana anahtarları vermeyeceğim."</p>

  <p>"O halde bu kararının sonuçlarını biliyorsun," diyerek hücreden dışarı çıktı. Kapının kilitlendiğini ve uzaklaşan ayak seslerini duydum. Sonrası yalnızca sessizlik ve karanlık. Orada düşüncelerimle tek başımaydım ve daha önce hiç böyle kötü şeyler düşünmemiştim.</p>

  <p>Kararım ailemin hayatına mal olmuştu. Ama başka ne yapabilirdim ki? Annemin sandıklarının cadı kurullarının eline geçmesine izin veremezdim. Hayalet bana eyalete karşı olan görevimin her şeyden önce geldiğini öğretmişti.</p>

  <p>Babamla mutlu mesut çiftlikte çalıştığım günlerin üzerinden yalnızca bir yıl üç ay geçmişti. O zamanlar yaptığım işler sıkıcı geliyordu; ancak şimdi babamın hâlâ hayatta, annemin evde ve Jack ve Ellie'ninse güvende olduğu o günlere dönmek için her şeyimi verirdim.</p>

  <p>O an Hayalet'i hiç görmemiş ve çırağı olmamış olmayı diledim. Sonra hücremde öylece oturup hıçkıra hıçkıra ağladım.</p>

  <p>&nbsp;</p>
</body>
</html>
