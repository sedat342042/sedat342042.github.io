<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>ibrahim</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="h2baslik" id="calibre_toc_15">3. İbrahim Müteferrika’nın Özel Kitap Koleksiyonu</h2>
				<p class="normal">İbrahim Müteferrika’nın evde bulundurduğu kitapları tereke defterinde kayıtlıdır. Genelde oluğu gibi burada da Arap harfleri ile yazılmış olan eserler kaydedilen eşyaların hemen başında yer alır. Bu kitaplardan sonra Müteferrika’nın gündelik hayatında kullandığı giysi, mobilya, nevresim vs. gibi diğer eşya ve ardından da Latin harfleri ile yazılan eserlerin (<span class="ideitalik">Kütüb-i Lâtin</span>) listesi gelir. Yani, bir yandan İslâm, öte yandan Hristiyan geleneğine has olan kitaplar iki ayrı liste olarak kaydedilmiştir ki, büyük bir ihtimal ile Müteferrika kendisi bu iki yığın kitapları evin ayrı yerlerinde muhafaza etmiş olabilir.</p>
				<p class="normal">İlk Osmanlı matbaacısı ölmeden önce yüz kadar Arap harfleri ile yazılan kitaba sahip idi. Bu kitapların arasında, Müslüman evlerinde genelde başka kitap olmasa da hemen her zaman bulundurulan <span class="ideitalik">Kur’an-ı Kerim</span> eksik görünür. Ancak Müteferrika evinde <span class="ideitalik">Tebareke </span>ismi altında kaydedilen 67-inci <span class="ideitalik">Mülk </span>suresi ile Kur’an’ın <span class="ideitalik">Amme </span>diye bilinen ve 78’inciden 114’ücüye kadar sureleri havi eden son cüzün tefsiri bulunmaktaydı (1)<sup class="calibre3"><a href="ibrahim_split_350.html#footnote-304-321" id="footnote-304-321-backlink" name="footnote-304-321-backlink">[321]</a></sup>. Listede mecmua (2) ve risale (80) olmak üzere hadisler ile ilgili iki eser yer alır. </p>
				<p class="normal">Müteferrika’nın özel kitaplığında Kâtip Çelebi (1609–1657)’nin 17. yüzyıldaki Osmanlı toplumunun gündemi yaratan bazı sorunları ele alan 1656’te yazılmış meşhur <span class="ideitalik">Mizânü’l-Hakk fi İhtiyâri’l-Ahakk </span>(<span class="ideitalik">En Doğrunun Seçilmesinde Adalet Terazisi</span>)<span class="ideitalik"> </span>başlıklı risalesini görürüz (31)<sup class="calibre3"><a href="ibrahim_split_351.html#footnote-304-322" id="footnote-304-322-backlink" name="footnote-304-322-backlink">[322]</a></sup>. Muhtemelen bu risalenin Müteferrika’nın görüşlerine etkisi olmuştur, ya da risalede savunulan görüşler ile Müteferrika hemfikirdir. Kâtip Çelebi bu eserinde I. Süleyman’ın saltanatından yani 1566’dan sonra Osmanlı ulemasının felsefeyi ihmal ettiğini eleştirir ve ona göre kabiliyetli olan bir kadı sadece fıkıh ve kelam değil, aynı zaman felsefe ve matematiğin dalları olan aritmetik (hesap), geometri (hendese) ve astronomi (hey’et) hakkında da bilgiye sahip olmalı idi<sup class="calibre3"><a href="ibrahim_split_352.html#footnote-304-323" id="footnote-304-323-backlink" name="footnote-304-323-backlink">[323]</a></sup>. Bunun dışında müellif risalenin sonunda zamanın sultana tarih kitaplarını okuması ve ecdatların vasiyetlerinden ibret dersi almasını tavsiye eder<sup class="calibre3"><a href="ibrahim_split_353.html#footnote-304-324" id="footnote-304-324-backlink" name="footnote-304-324-backlink">[324]</a></sup>.</p>
				<p class="normal">Müteferrika’nın evde bulundurduğu kitapların konularına dikkat edilir ise onun tam bu bilgi alanları ile yakından ilgilendiği görülür. Kitapların arasında akait ve kelama dair Osmanlı sınırlarında oldukça yaygın olan <span class="ideitalik">Celal Akaidi</span> (14), <span class="ideitalik">Şerh-i Makasıd </span>(25) ve Sadeddin Teftezani (1322–1390)’ye ait <span class="ideitalik">Şerh-i Akaid<sup class="calibre3"><a href="ibrahim_split_354.html#footnote-304-325" id="footnote-304-325-backlink" name="footnote-304-325-backlink">[325]</a></sup></span>(67) ile daha birkaç (8, 28, 76, 82) eserlerin başlıkları yer alır<sup class="calibre3"><a href="ibrahim_split_355.html#footnote-304-326" id="footnote-304-326-backlink" name="footnote-304-326-backlink">[326]</a></sup>. </p>
				<p class="normal">Akait ve kelam dışında İslâm dini ilimlerin tarihinde hikmet adı altında ve akait ile kelama ait konulardan bahseden İslâm felsefesi diye yeni bir ilim dalı da gelişir<sup class="calibre3"><a href="ibrahim_split_356.html#footnote-304-327" id="footnote-304-327-backlink" name="footnote-304-327-backlink">[327]</a></sup>. Müteferrika bu alanda üç kitaba sahip iken (32, 44, 73) bunlardan biri olan <span class="ideitalik">Tehâfüt</span> başlıklı eser (32) herhalde sultan II. Mehmed (1451-1481)’in emri üzerine Osmanlı alimi Hocazâde Müsliheddin Mustafa (ö. 1488) tarafından ele alınan risaledir<sup class="calibre3"><a href="ibrahim_split_357.html#footnote-304-328" id="footnote-304-328-backlink" name="footnote-304-328-backlink">[328]</a></sup>. Hocazâde bu risalesinde el-Gazali (ö. 1111) ile İbn Rüşd (ö. 1198) aralarında tartışmayı tanıtır. El-Gazali, <span class="ideitalik">Tehâfütü’l-Felâsefe </span>(<span class="ideitalik">Filozofların Yanılmaları</span>)<span class="ideitalik"> </span>başlıklı eserinde el-Farabi (ö. 950) ve İbn Sina (ö. 1037) gibi meşhur İslâm filozofların düşündüklerinden farklı İslâm akidelerinin hepsini akıl yolu ile izah edilemeyeceğini ifade ederken, İbn Rüşd ise <span class="ideitalik">Tehâfütü’t-Tehâfüt </span>başlığı altında ona cevap vermiş mahiyetinde bir risale yazarak el-Farabi’nin ve İbn Sina’nın felsefe görüşlerini ısrar ile savunur<sup class="calibre3"><a href="ibrahim_split_358.html#footnote-304-329" id="footnote-304-329-backlink" name="footnote-304-329-backlink">[329]</a></sup>.</p>
				<p class="normal">İslâm felsefesi, mantığı ayrı bir dal olarak içeren Eski Yunan felsefesinden esinlenir. Mantık, felsefeden ayrı bir ilim dalı olarak Aristo (Milattan önce 384–322) tarafından geliştirilir ve bu şekilde de İslâm ilim adamları tarafından benimsenir. Bu alanda en meşhur eserlerden biri olan Esirüddin Ebheri (ö. 1264)’ye ait <span class="ideitalik">İsâgoci<sup class="calibre3"><a href="ibrahim_split_359.html#footnote-304-330" id="footnote-304-330-backlink" name="footnote-304-330-backlink">[330]</a></sup></span>başlıklı risalenin bir nüshasını İbrahim Müteferrika’nın tereke defterinde de rastlanır (77).</p>
				<p class="normal">Müteferrika, otoriteli fıkıhçı Kuduri (972–1037)’nin<sup class="calibre3"><a href="ibrahim_split_360.html#footnote-304-331" id="footnote-304-331-backlink" name="footnote-304-331-backlink">[331]</a></sup> bir eserinin (37) ve fıkıh, yani İslâm hukuku alanından daha birkaç kitabın dışında (51<sup class="calibre3"><a href="ibrahim_split_361.html#footnote-304-332" id="footnote-304-332-backlink" name="footnote-304-332-backlink">[332]</a></sup>, 76, 84), en-Nesefi (ö. 1310)’ye ait <span class="ideitalik">Menârü’l-Envâr </span>(<span class="ideitalik">Işıklar Yayan Deniz Feneri</span>)<sup class="calibre3"><a href="ibrahim_split_362.html#footnote-304-333" id="footnote-304-333-backlink" name="footnote-304-333-backlink">[333]</a></sup> (53), bu eserin üzerinde Firişteoğlu diye bilinen İbn Melek (ö. 1394-95)’in şerhi<sup class="calibre3"><a href="ibrahim_split_363.html#footnote-304-334" id="footnote-304-334-backlink" name="footnote-304-334-backlink">[334]</a></sup> (49), bunun üzerinde Osmanlı alimi ve şairi Azmizâde Haleti (1570–1631)’nin yazdığı haşiyesi<sup class="calibre3"><a href="ibrahim_split_364.html#footnote-304-335" id="footnote-304-335-backlink" name="footnote-304-335-backlink">[335]</a></sup> (52) ve ünlü Osmanlı fıkıhçısı Molla Hüsrev (ö. 1480)’in kendisi yazdığı <span class="ideitalik">Mirkâtü’l-Vusul </span>(<span class="ideitalik">Usullerinin Dibine Götüren Basamaklar</span>)<sup class="calibre3"><a href="ibrahim_split_365.html#footnote-304-336" id="footnote-304-336-backlink" name="footnote-304-336-backlink">[336]</a></sup> başlıklı eserinin <span class="ideitalik">Mir’atü’l-Usul </span>başlığı altında şerhi (59) gibi aynı sayıda usul-i fıkıh (İslâm hukukunun temelleri) alanına ait kitaba da sahip idi. Aynı zamanda hukuk ile alakalı kitapların arasında bir <span class="ideitalik">Kanunname</span> de mevcut idi (74). </p>
				<p class="normal">Müteferrika’nın kitaplığında, bir yandan İbn Hacib (ö. 1248)’in <span class="ideitalik">Şâfiye</span>’sine Carberdi ve Seyit Abdullah’ın yaptıkları şerhleri (41, 48), İsam’ın <span class="ideitalik">İstiâre</span>si (45), Dinkoz’un ve İzzi’nin risaleleri (64, 77), <span class="ideitalik">Maksud Şerhi </span>(71) gibi Arap sarfı ve öte yandan İbn Hacib’in <span class="ideitalik">Kâfiyesi </span>üzerinde Molla Cami (1414–1492)’nın şerhine İsam’ın yazdığı haşiye (54), yine <span class="ideitalik">Kâfiye </span>üzerinde bu defa Hindi’nin şerhi (55) gibi Arap nahvi olarak Arapça gramer kitaplarının mevcudiyetine sahip oluruz. Kitaplarının arasında mektup örnekleri içeren bir de kitabı görürüz (30)<sup class="calibre3"><a href="ibrahim_split_366.html#footnote-304-337" id="footnote-304-337-backlink" name="footnote-304-337-backlink">[337]</a></sup>. Aynı zaman dil ile alakalı ilimlerden belagat yani retorik hakkında es-Sekakki (1160–1229)’nin <span class="ideitalik">Miftâhü’l-Ulum </span>(<span class="ideitalik">İlimlerin Kiliti</span>)<span class="ideitalik"> </span>başlıklı meşhur eserinin ihtisarı ve şerhi olan el-Kazvini (ö. 1338)’nin <span class="ideitalik">Telhisü’l-Miftâh</span>’ını<sup class="calibre3"><a href="ibrahim_split_367.html#footnote-304-338" id="footnote-304-338-backlink" name="footnote-304-338-backlink">[338]</a></sup> da rastlarız (68).</p>
				<p class="normal">Yakın Doğu dilleri ile uğraşan İbrahim Müteferrika, Ferid Vecdi’nin <span class="ideitalik">Kenzü’l-Lügat<sup class="calibre3"><a href="ibrahim_split_368.html#footnote-304-339" id="footnote-304-339-backlink" name="footnote-304-339-backlink">[339]</a></sup> (5) ve Cevheri’nin meşhur Sihâh </span>lügatinin Mehmed Vankulu’nun Türkçe adaptasyonu gibi temel Arapça sözlüklere sahip idi. Ancak tereke defterinde kaydedilen ikinci sözlüğünün fiyatına bakar isek, burada herhalde sözlüğün el yazması olan nüshası değil Müteferrika’nın bastığı basılı nüshası bahis konusudur (87). Terekesinde Cemaleddin Hüseyin İncu’nun 1608’de tamamladığı <span class="ideitalik">Ferheng-i Cihankebiri<sup class="calibre3"><a href="ibrahim_split_369.html#footnote-304-340" id="footnote-304-340-backlink" name="footnote-304-340-backlink">[340]</a></sup> (13) ve Farsça lehçesi olan Pehlevi dili lügati (26) gibi Farsça sözlükler de yer alır.</span></p>
				<p class="normal"><span class="ideitalik">Bahsedilen Arapça sözlükler, Müteferrika tarafından İslâm ilim dallarında Arapça olarak yazılan eserlerinin okunmasına yardımcı olmuşken, terekesinde bulunan Farsça sözlükler ise Farsça dilinde olan şiirlerin ve destanların zarifliğinden daha iyi bir şekilde zevk almasını kolaylaştırmış olmalıdır. Müteferrika evinde, divan edebiyatından örnekler (4), Mevlana Celaleddin Rumi (ö. 1273)’nin Mesnevi</span>’sinden bir kısım (17), <span class="ideitalik">Yusuf ve Züleyha </span>aşk<span class="ideitalik"> </span>destanı<span class="ideitalik"> </span>(42), Sadi (ö. 1292)’nin <span class="ideitalik">Gülistan</span>’ına bir şerh (47), Molla Cami (ö. 1492)’nin <span class="ideitalik">Baharistan</span>’ı (63), Mir Hüseyin’in <span class="ideitalik">Muamma</span>’sı<span class="ideitalik"> </span>(65)<sup class="calibre3"><a href="ibrahim_split_370.html#footnote-304-341" id="footnote-304-341-backlink" name="footnote-304-341-backlink">[341]</a></sup> gibi şiirsel eserleri ve aruz ile ilgili bazı metin parçaları da (85) bulundurur idi. Bunların dışında terekesinde <span class="ideitalik">Yusuf ve Züleyha </span>destanının mensur versiyonu (22) ve muhtemelen şairler tercümeihallerini içeren bir tezkirenin şerhi de (40) kayıtlıdır.</p>
				<p class="normal">Mamafih, bu son kitap tarih yazıcılığına ait bir yazı türü olarak nitelendirilebilir ki, İbrahim Müteferrika Arap harfleri ile yazılan bir çok tarih kitaplarına sahip idi. Bunların arasında Kâtip Çelebi’nin <span class="ideitalik">Takvîmü’t-Tevârîh</span>’i<sup class="calibre3"><a href="ibrahim_split_371.html#footnote-304-342" id="footnote-304-342-backlink" name="footnote-304-342-backlink">[342]</a></sup> (18) ve <span class="ideitalik">Ahvâl-i Nasâra </span>(<span class="ideitalik">Hristiyanların Durumları</span>) başlıklı eser yer alır (74). Bu son kitap herhalde yine Kâtip Çelebi’nin gayrimüslimleri daha iyi ve doğru tanıtmak için yazdığı <span class="ideitalik">İrşâdü’l-Hıyârât ila Târîhi’l-Yunân ve’r-Rûm ve’n-Nasâra</span> (<span class="ideitalik">Grek, Rum ve Hristiyanların Tarihi Hakkında Doğru İzahat</span>)<sup class="calibre3"><a href="ibrahim_split_372.html#footnote-304-343" id="footnote-304-343-backlink" name="footnote-304-343-backlink">[343]</a></sup> başlıklı eserinden başka değildir. Müteferrika bu eserlerin dışında evinde, Küçükçelebizâde İsmail Asım’ın <span class="ideitalik">Târîh</span>’i (23), herhalde İbn Ata’nın 1245’te tamamladığı <span class="ideitalik">Dânişmendnâme</span>’sini<sup class="calibre3"><a href="ibrahim_split_373.html#footnote-304-344" id="footnote-304-344-backlink" name="footnote-304-344-backlink">[344]</a></sup><span class="ideitalik"> </span>kasteden <span class="ideitalik">Dânişmend Hikâyesi</span> (46), Mehmed’in<sup class="calibre3"><a href="ibrahim_split_374.html#footnote-304-345" id="footnote-304-345-backlink" name="footnote-304-345-backlink">[345]</a></sup> yada Hüsameddin Efenedi (ö. 1632)’nin<sup class="calibre3"><a href="ibrahim_split_375.html#footnote-304-346" id="footnote-304-346-backlink" name="footnote-304-346-backlink">[346]</a></sup> iki ciltlik <span class="ideitalik">Târih-i Mir’ât-ı Kâinât </span>(<span class="ideitalik">Kainatın Aynası</span>) başlıklı tarih kitabı (29), İbn Arabşah’ın (ö. 1450) <span class="ideitalik">Timur Târihi<sup class="calibre3"><a href="ibrahim_split_376.html#footnote-304-347" id="footnote-304-347-backlink" name="footnote-304-347-backlink">[347]</a></sup></span>(60), Osmanlı’da yaygın olan yazı türlerinden surname<sup class="calibre3"><a href="ibrahim_split_377.html#footnote-304-348" id="footnote-304-348-backlink" name="footnote-304-348-backlink">[348]</a></sup> (<span class="ideitalik">Sur-i Hümâyun</span>,<span class="ideitalik"> </span>75) ve sultan I. Süleyman’ın hükümdarlığını (1520–1566) anlatan <span class="ideitalik">Süleymânnâme </span>(76) gibi tarih eserlerini de bulundurur idi. Birçok Osmanlı müellifleri<span class="ideitalik"> Süleymânnâme </span>başlığı altında eser yazar ki, bu yazıların Osmanlı diplomatik ve idari kadroların eğitiminde belli başlı rolü olmuştur<sup class="calibre3"><a href="ibrahim_split_378.html#footnote-304-349" id="footnote-304-349-backlink" name="footnote-304-349-backlink">[349]</a></sup>. Bu gibi yazılar sıkça minyatürler ile de süslenir<sup class="calibre3"><a href="ibrahim_split_379.html#footnote-304-350" id="footnote-304-350-backlink" name="footnote-304-350-backlink">[350]</a></sup>. Müteferrika’nın sahip olduğu kitapların arasında <span class="ideitalik">Milel ü Nihal </span>(<span class="ideitalik">Dinler ve Mezhepler</span>) eserine de rastlarız (8). Aynı başlığı altında Şehristani (ö. 1153), İbn el-Murteza (ö. 1437) ve el-Makdisi (ö. 1452)<sup class="calibre3"><a href="ibrahim_split_380.html#footnote-304-351" id="footnote-304-351-backlink" name="footnote-304-351-backlink">[351]</a></sup> gibi muhtelif yazarların Yakın Doğu ve Ak Deniz havzasında yaşayan milletlerin dini ve fikri mezheplerini anlatmak üzere kaleme aldıkları birkaç eserler bilinir. Müteferrika, <span class="ideitalik">Cevâhirü’l-Mevâkib </span>(<span class="ideitalik">Hükümdarların Maiyetlerinin Cevherleri</span>, 57) ve ünlü Osmanlı müellifi Gelibolulu Mustafa Ali (ö. 1600)’nin <span class="ideitalik">Nusretnâme </span>(10) ve 1598’de yazılan <span class="ideitalik">Fusul-i Hall ü Akd </span>(<span class="ideitalik">İdarenin Unsurları</span>, 56) başlıklı iki eseri gibi kitaplarına da sahip idi. Sözü edilen son kitapta ise Gelibolulu Mustafa Ali, Osmanlı hanedanının kaderi gelecekte ne gibi tehlikelere maruz kalabileceğine işaret ve tembih etmek amacı ile 32 hanedanın yükselişi ve düşüşünü anlatır<sup class="calibre3"><a href="ibrahim_split_381.html#footnote-304-352" id="footnote-304-352-backlink" name="footnote-304-352-backlink">[352]</a></sup>.</p>
				<p class="normal">Nitekim İbrahim Müteferrika’nın kitaplığındaki bazı eserler devlet idaresi ve idarecilerin ahlakı konulu siyasetname yada nasihatname yazı türündendir. Bunlar arasında <span class="ideitalik">Hümâyunnâme </span>başlıklı kitap ta yer alır<span class="ideitalik"> </span>(66). Bu başlığı altında Osmanlı müellifi Ali Vasi Çelebi (ö. 1543) İslâm dünyasında bu türün en erken örneğini teşkil eden ve Sanskritçe dilinde yazılan <span class="ideitalik">Pançatantra</span>’nın Farsça lehçesi Pehlevi çevirisi olan <span class="ideitalik">Kalile ve Dimne</span>’yi Farsça’dan Türkçe’ye tercüme eder<sup class="calibre3"><a href="ibrahim_split_382.html#footnote-304-353" id="footnote-304-353-backlink" name="footnote-304-353-backlink">[353]</a></sup>. Ancak Müteferrika’nın terekesinde kaydedilen <span class="ideitalik">Hümâyunnâme</span>’den İranlı yazar Hondmir (ö. 1535)’in Hint hükümdarı Hümayun Han’ın sarayındaki devlet protokolü, idare makamları ve faaliyetlerini anlatan <span class="ideitalik">Hümâyunnâme </span>eseri<sup class="calibre3"><a href="ibrahim_split_383.html#footnote-304-354" id="footnote-304-354-backlink" name="footnote-304-354-backlink">[354]</a></sup><span class="ideitalik"> </span>kastedilmiş olabilir. Aynı zaman Müteferrika, Osmanlı alimi Kınalızâde (1510–1572)’nin 1564-65’te kaleme aldığı siyaset ahlakı hakkındaki meşhur <span class="ideitalik">Ahlâk-ı Alâi </span>eserine<sup class="calibre3"><a href="ibrahim_split_384.html#footnote-304-355" id="footnote-304-355-backlink" name="footnote-304-355-backlink">[355]</a></sup> de sahip idi (7). Müteferrika, kendi <span class="ideitalik">Usulü’l-Hikem fi Nizâmi’l-Umem </span>başlıklı siyasetnamesini yazarken bu eserden büyük ölçüde yararlanmış olabilir. Müteferrika’nın sahip olduğu bu tür kitaplar arasında yukarıda bahsettiğimiz Kâtip Çelebi’nin <span class="ideitalik">Mizânü’l-Hakk fi İhtiyâri’l-Ahakk </span>eserini de bahsetmemiz gerekir (31).</p>
				<p class="normal">İbrahim Müteferrika’nın evde bulundurduğu kitaplar, tarihin dışında coğrafyaya da yakın ilgi gösterdiğini yansıtır. Tereke defterinde Ebu el-Fida (ö. 1331)’nın 721/1321’de tamamladığı <span class="ideitalik">Takvimü’l-Buldân </span>(<span class="ideitalik">Beldelerin Tavsifi</span>)<sup class="calibre3"><a href="ibrahim_split_385.html#footnote-304-356" id="footnote-304-356-backlink" name="footnote-304-356-backlink">[356]</a></sup><span class="ideitalik"> </span>(12) ve el-İdrisi (ö. 1165)’nin <span class="ideitalik">Kitâbü Nüzheti’l-Müştâk fi İhtirâki’l-Afâk </span>(<span class="ideitalik">Ufuklara Erişmek Arzulayanın Zevk Alması İçin Kitap</span>) ya da <span class="ideitalik">Kitâbü Ruger </span>diye anılan<sup class="calibre3"><a href="ibrahim_split_386.html#footnote-304-357" id="footnote-304-357-backlink" name="footnote-304-357-backlink">[357]</a></sup> (16) meşhur coğrafya eserlerini görürüz. Bunların dışında İbn el-Verdi (ö. 1349)’nin <span class="ideitalik">Haridetü’l-Acâib ve Ferideti’l-Garâib </span>(<span class="ideitalik">Dokunulmamış Acayip ve Başka Yerde Olmayan Garip Şeyler</span>)<sup class="calibre3"><a href="ibrahim_split_387.html#footnote-304-358" id="footnote-304-358-backlink" name="footnote-304-358-backlink">[358]</a></sup><span class="ideitalik"> </span>(38) ve Kâtip Çelebi’nin <span class="ideitalik">Cihânnümâ </span>(<span class="ideitalik">Dünya Aynası</span>, 88) coğrafya kitaplarına da rastlarız. Son eserin Müteferrika’nın evinde sadece Rumeli vilayetini içeren kısmı bulunmuş ki, bu kısım eserin yalnız ilk versiyonunda mevcut idi<sup class="calibre3"><a href="ibrahim_split_388.html#footnote-304-359" id="footnote-304-359-backlink" name="footnote-304-359-backlink">[359]</a></sup>. İbrahim Müteferrika 1732’de bu eserin tamamlanmamış ve Rumeli topraklarını havi etmeyen ikinci versiyonu basar<sup class="calibre3"><a href="ibrahim_split_389.html#footnote-304-360" id="footnote-304-360-backlink" name="footnote-304-360-backlink">[360]</a></sup>. Tereke defterinde altı kutu (mahfaza) içinde saklanan <span class="ideitalik">Vilâyet-i Rumeli Cihânnümâsı</span>’nın müsveddeleri kaydedilmiştir<sup class="calibre3"><a href="ibrahim_split_390.html#footnote-304-361" id="footnote-304-361-backlink" name="footnote-304-361-backlink">[361]</a></sup>. Büyük bir olasılık ile burada şeyhülislâm Damadzâde Mevlana Şeyh Ahmed Efendi’nin emri üzerine Müteferrika’ya sağlanan Kâtip Çelebi’nin kendi yazdığı müsveddeler<sup class="calibre3"><a href="ibrahim_split_391.html#footnote-304-362" id="footnote-304-362-backlink" name="footnote-304-362-backlink">[362]</a></sup> söz konusudur. </p>
				<p class="normal">İbrahim Müteferrika, el-Kazvini (ö. 1283)’nin <span class="ideitalik">Acâibü’l-Mahlukât </span>(<span class="ideitalik">Acayip Varlıklar</span>) adlı kozmoğrafya kitabına<sup class="calibre3"><a href="ibrahim_split_392.html#footnote-304-363" id="footnote-304-363-backlink" name="footnote-304-363-backlink">[363]</a></sup> da sahip idi<span class="ideitalik"> </span>(24). Arapça olarak yazılan bu eserin Ahmed Bican (15. yy), Rukneddin Ahmed (15. yy), Sururi (ö. 1562) ve Ali el-Ginayi el-İstanbuli (ö. 1582) gibi Osmanlı müellifleri tarafından yapılan harfiyen yada daha serbest olan tercümeleri vardır<sup class="calibre3"><a href="ibrahim_split_393.html#footnote-304-364" id="footnote-304-364-backlink" name="footnote-304-364-backlink">[364]</a></sup> ki, Müteferrika evinde bu eserin Arapça metnini mi yoksa onun Türkçe tercümesini mi bulunduruyor sorusuna kesin cevap vermek mümkün değildir. Üstelik Hüsameddin el-Burusavi (ö. 1632)’nin yazdığı coğrafik-dini eseri aynı adı taşır<sup class="calibre3"><a href="ibrahim_split_394.html#footnote-304-365" id="footnote-304-365-backlink" name="footnote-304-365-backlink">[365]</a></sup>. Müelliflerinin tespit edemediğimize rağmen, ancak başlıklarından hareket ederek Müteferrika’nın tereke defterinde kaydedilen daha beş kitabın coğrafya konulu olduklarını tahmin edilebilir (34, 39, 58, 62, 78)<sup class="calibre3"><a href="ibrahim_split_395.html#footnote-304-366" id="footnote-304-366-backlink" name="footnote-304-366-backlink">[366]</a></sup>.</p>
				<p class="normal">İbrahim Müteferrika, muhtemelen ünlü Osmanlı kapudan paşası ve astronomcu Seydi Ali Reis (ö. 1563)’in<sup class="calibre3"><a href="ibrahim_split_396.html#footnote-304-367" id="footnote-304-367-backlink" name="footnote-304-367-backlink">[367]</a></sup> usturlap<sup class="calibre3"><a href="ibrahim_split_397.html#footnote-304-368" id="footnote-304-368-backlink" name="footnote-304-368-backlink">[368]</a></sup> hakkında yazdığı risale (69), Ali Kuşçu (ö. 1474)’nun <span class="ideitalik">Fethiye</span>’sinin yine Seydi Ali Reis’in Arapça’dan Türkçe’ye <span class="ideitalik">Hulâsatü’l-Hey’et </span>(<span class="ideitalik">Astronomi hakkında Kısa Bilgiler</span>) adı altında<span class="ideitalik"> </span>yaptığı tercümesi<sup class="calibre3"><a href="ibrahim_split_398.html#footnote-304-369" id="footnote-304-369-backlink" name="footnote-304-369-backlink">[369]</a></sup> (70), yine Seydi Ali Reis’in aynı eserinin yada bu yazarın <span class="ideitalik">Mirâtü’l-Memâlîk </span>(<span class="ideitalik">Memleketlerin Aynası</span>) başlıklı başka bir eserinin<sup class="calibre3"><a href="ibrahim_split_399.html#footnote-304-370" id="footnote-304-370-backlink" name="footnote-304-370-backlink">[370]</a></sup><span class="ideitalik">Dibâce </span>(<span class="ideitalik">Giriş</span>) kısmı (74), Şeyh Vefa (ö. 1491)’nın<sup class="calibre3"><a href="ibrahim_split_400.html#footnote-304-371" id="footnote-304-371-backlink" name="footnote-304-371-backlink">[371]</a></sup> yada 16.–18. yüzyılın ilk yarısında yaşamış olan Osmanlı müelliflerinden başka birinin<sup class="calibre3"><a href="ibrahim_split_401.html#footnote-304-372" id="footnote-304-372-backlink" name="footnote-304-372-backlink">[372]</a></sup><span class="ideitalik">Ruznâme </span>kitabı (75), bir astronomi kitabından ayrı parçalar (86) ve <span class="ideitalik">Kitâbü’l-Muhit minü’n-Nücum </span>(<span class="ideitalik">Yıldızlar İlminden Okyanus Kitabı</span>) başlıklı eser (50) gibi astronomi ile ilgili birçok kitaba da sahip idi. Sözü edilen son eser ise büyük bir ihtimal ile yine Seydi Ali Reis’in denizcilerin yıldızlara göre yolunu tespit ve bulmalarına yardımcı olmak maksadı ile yazdığı <span class="ideitalik">Kitâbü’l-Muhît fi İlmi’l-Eflâk ve’l-Ebhur</span> (<span class="ideitalik">Felekler ve Denizler İlminden Okyanus Kitabı</span>) eserinden<sup class="calibre3"><a href="ibrahim_split_402.html#footnote-304-373" id="footnote-304-373-backlink" name="footnote-304-373-backlink">[373]</a></sup> başkası değildir. Bunun dışında Müteferrika’nın terekesinde Ebu el-Hüseyin es-Sufi (ö. 986)’nin Osmanlı topraklarında oldukça yaygın ve Arapça’dan Farsça’ya ve Türkçe’ye çevirileri olan <span class="ideitalik">Suver-i Kevâkib </span>(<span class="ideitalik">Takımyıldızlar</span>) astronomi eserini<sup class="calibre3"><a href="ibrahim_split_403.html#footnote-304-374" id="footnote-304-374-backlink" name="footnote-304-374-backlink">[374]</a></sup> de görürüz (6). Aynı zaman kitapların arasında <span class="ideitalik">Mecmua-i Hey’et </span>(<span class="ideitalik">Astronomi Mecmuası</span>) başlıklı bir esere (79) rastlarız ki, herhalde yukarıda bahsettiğimiz İbrahim Müteferrika’nın basılmamış <span class="ideitalik">Mecmû‘a-i Hey’etü’l-kadîme ve’l-cedîde </span>(<span class="ideitalik">Eski ve Yeni Astronomi Mecmuası</span>) başlığını taşıyan Latince’den Türkçe’ye çeviri eseridir<sup class="calibre3"><a href="ibrahim_split_404.html#footnote-304-375" id="footnote-304-375-backlink" name="footnote-304-375-backlink">[375]</a></sup>.</p>
				<p class="normal">İbrahim Müteferrika’nın tereke defterinde kitapların bazıları başlıkları ile değil yazarlarının isimleri ile kaydedilmiştir. Örneğin Ali Kuşi altında Ali Kuşçu’nun<sup class="calibre3"><a href="ibrahim_split_405.html#footnote-304-376" id="footnote-304-376-backlink" name="footnote-304-376-backlink">[376]</a></sup> (76, 83) ve Bircandi (ö. 1528)’nin <sup class="calibre3"><a href="ibrahim_split_406.html#footnote-304-377" id="footnote-304-377-backlink" name="footnote-304-377-backlink">[377]</a></sup> (20) adlarına rastlarız ki, ikisi de astronomi, matematik, kelam ve mantığa dair değerli eserler yazmıştır. Müteferrika, astronomi ile bağlı olan matematik konulu kitaplara sahip iken, bunlardan ikisinin aritmetik (hesap) ile ilgili olup müellifi yada başlığı belirlenmemiştir (15, 35). Diğer iki kitap Eski Grek matematikçi Öklit (Milattan önce 3. yy)’in geometri nazariyesini açıklayan eserlerdir (3, 11). Bu eserlerden biri tereke defterinde basma olarak kaydedilmiş ve dolayısı ile 1594’te Roma’da basılan Nasıreddın et-Tusi’nin <span class="ideitalik">Tahrîrü’l-Öklîdes fi Usûli’l-Hendese </span>(<span class="ideitalik">Öklides’in Geometri Usullerinin Tahriri</span>)<sup class="calibre3"><a href="ibrahim_split_407.html#footnote-304-378" id="footnote-304-378-backlink" name="footnote-304-378-backlink">[378]</a></sup> eserinin bir matbu nüshası olmalıdır. Burada işin ilginç tarafı bölümün başında bahsettiğimiz Jale Baysal’ın tiyatro oyununun baş kahramanı İbrahim Müteferrika’nın aynı basma kitabı Macaristan’dan Osmanlı topraklarına kendisiyle beraber getirmesidir<sup class="calibre3"><a href="ibrahim_split_408.html#footnote-304-379" id="footnote-304-379-backlink" name="footnote-304-379-backlink">[379]</a></sup>. Yani tereke defteri gibi bir Osmanlı belgesi söz konusu oyunda tahmin edilen bir olayı en azından kısmen doğrular, çünkü Müteferrika bu Batı Avrupa’da basılan Arapça kitabı Macaristan’da değil, belki de Osmanlı tebaasına geçtikten sonra temin etmiş olabilir.</p>
				<p class="normal">İbrahim Müteferrika’nın evdeki kitaplığında, Batı Avrupa’da basılan diğer Arapça eserlerden büyük rağbet gören İbn Sina’nın <span class="ideitalik">Kitâbü’l-Kânûn fî’t-tıbb</span> (<span class="ideitalik">Tıbbın Kanunları Hakkında Kitap</span>)<sup class="calibre3"><a href="ibrahim_split_409.html#footnote-304-380" id="footnote-304-380-backlink" name="footnote-304-380-backlink">[380]</a></sup> başlıklı eserine yapılan en meşhur şerhlerden biri olan İbn Nefis (ö. 1288)’in <span class="ideitalik">Mucez </span>(<span class="ideitalik">Kısaltılmış Versiyon</span>)<sup class="calibre3"><a href="ibrahim_split_410.html#footnote-304-381" id="footnote-304-381-backlink" name="footnote-304-381-backlink">[381]</a></sup> adlı şerhin tercümesini de görürüz (21). Müteferrika’nın sahip olduğu kitapların arasında bir <span class="ideitalik">Tıp Mecmuası </span>(77) ve muhtemelen <span class="ideitalik">Şerh-i İnsân </span>(61) olmak üzere tıp ile ilgili daha iki eser bulunur. <span class="ideitalik">Şerh-i İnsân</span>’ın tıbbi bir eser olduğunu “insan” kelimesinden hareket ederek tahmin ederiz, çünkü tıp ile alakalı birçok kitabın başlıkları aynı kelimeyi ihtiva eder<sup class="calibre3"><a href="ibrahim_split_411.html#footnote-304-382" id="footnote-304-382-backlink" name="footnote-304-382-backlink">[382]</a></sup>.</p>
				<p class="normal">İbrahim Müteferrika’nın evinde, Nevi Efendi (ö. 1598)’nin <span class="ideitalik">Netâicü’l-Fünun </span>(<span class="ideitalik">Fenlerin Mantıksal Sıralaması</span>)<sup class="calibre3"><a href="ibrahim_split_412.html#footnote-304-383" id="footnote-304-383-backlink" name="footnote-304-383-backlink">[383]</a></sup> adlı ansiklopedisi<span class="ideitalik"> </span>(19) ve bir de <span class="ideitalik">Tabirnâme </span>(<span class="ideitalik">Rüyaların İzahati</span>) bulunur (74). Öte yandan tereke defterinde kaydedilen bazı kitap başlıkları değişik ilmi alanlarda yazılan eserler için kullanıldığından dolayı tam olarak hangi ilim dalına ait oldukları tespit edilmesi güçlük teşkil eder. Söz konusu başlıklar yukarıda belirttiğimiz Kuduri’nin fıkıh alanında yada Teftezani (ö. 1390)’nin<sup class="calibre3"><a href="ibrahim_split_413.html#footnote-304-384" id="footnote-304-384-backlink" name="footnote-304-384-backlink">[384]</a></sup> retorik alanında yazdıkları <span class="ideitalik">Muhtasar </span>(72), Zeynüddin er-Razi (13. yy)’nin<sup class="calibre3"><a href="ibrahim_split_414.html#footnote-304-385" id="footnote-304-385-backlink" name="footnote-304-385-backlink">[385]</a></sup> ilmihale dair yada Osmanzâde Ahmed Tayib (ö. 1724)’in<sup class="calibre3"><a href="ibrahim_split_415.html#footnote-304-386" id="footnote-304-386-backlink" name="footnote-304-386-backlink">[386]</a></sup> tarih ile ilgili yazdıkları <span class="ideitalik">Tuhfetü’l-Muluk </span>(<span class="ideitalik">Maliklere Hediye</span>,<span class="ideitalik"> </span>76), İbn el-Haim (ö. 1412)’in<sup class="calibre3"><a href="ibrahim_split_416.html#footnote-304-387" id="footnote-304-387-backlink" name="footnote-304-387-backlink">[387]</a></sup> hesaba dair yada Kahire’de yaşamış olan İbn el-Mulakkin (ö. 1401)’in<sup class="calibre3"><a href="ibrahim_split_417.html#footnote-304-388" id="footnote-304-388-backlink" name="footnote-304-388-backlink">[388]</a></sup> kadı biyografilerini anlatan <span class="ideitalik">Nüzhetü’n-Nuzzâr </span>(<span class="ideitalik">Seyredenler için Memnuniyet</span>, 9)’dır. Aynı şekilde terekede Hayali (27) diye belirtilen müellif ismi akait alanında ünlü Osmanlı alimi olan Şemsüddin Hayali (ö. 1470)<sup class="calibre3"><a href="ibrahim_split_418.html#footnote-304-389" id="footnote-304-389-backlink" name="footnote-304-389-backlink">[389]</a></sup> yada divanı olan şair Hayali (ö. 1557)<sup class="calibre3"><a href="ibrahim_split_419.html#footnote-304-390" id="footnote-304-390-backlink" name="footnote-304-390-backlink">[390]</a></sup> olabilir. İbrahim Müteferrika’nın tereke defterinde başlığı yada yazarı belirlenmemiş daha üç risale (36, 75, 77) ve diğer üç tam olarak tespit edemediğimiz kitap kayıtları vardır (33, 43, 81).</p>
				<p class="normal">Genel olarak İbrahim Müteferrika’nın sahip olduğu kitaplar İslâm dünyasında ve özellikle Osmanlı topraklarında büyük rağbet gören ve çok yayılan kitaplardır. Aynı zamanda bunu da belirtmeliyiz ki, Müteferrika evinde, matbaasında bastığı Kâtip Çelebi’nin <span class="ideitalik">Takvîtü’t-Tevârîh</span>’i (18), Küçükçelebizâde’nin <span class="ideitalik">Tarihi</span>’ini (23) ve <span class="ideitalik">Târîh-i Timur</span>’u (60) bulundurmuş ve basılı nüshalarının fiyatlarına nazaran bunların fiyatları daha düşük olduğuna göre söz konusu kitaplar herhalde el yazması idi. Öte yandan tereke defterinde muhtemelen Müteferrika’nın <span class="ideitalik">İslâm Risalesi </span>de kayıtlanmıştır ve yazının özel başlığı olmadığından dolayı sadece risale adı altında kaydedilen eserlerinden biri olabilir (36, 77). Kur’an, hadis, fıkıh, akait ve kelam gibi dini konulu (18-20 kitap), Arap grameri, retorik, sözlük, mektup örnekleri, şiir ve edebiyat gibi dil ile ilgili (22 kitap ve eser), tarih ve siyaset ahlakı (14-17 kitap), coğrafya (10 kitap), astronomi ve matematiğe (15-16 eser) dair kitapların nispi oranlarına bakılır ise, İbrahim Müteferrika’nın dini ilimleri ihmal etmediği, ancak tarih, coğrafya ve astronomi gibi konular ile daha fazla ilgilendiği ortaya çıkar. Müslüman eğitim geleneğinde<sup class="calibre3"><a href="ibrahim_split_420.html#footnote-304-391" id="footnote-304-391-backlink" name="footnote-304-391-backlink">[391]</a></sup> din ve dil ile alakalı ilimlere üstünlük tanıtılırken, astronomi ve matematik gibi müspet ilimlerin yeri namaz saatlerinin, dinî günlerin ve bayramlarının tespit edilmesi ve İslâm hukukunun önemli bir dalı teşkil eden miras hukuku (feraiz) gerekçesi ile belirlenir. Bu gelenekten farklı olarak İbrahim Müteferrika daha çok tarih, coğrafya, astronomi ve siyasete önem vermiş ve bu durum bir yandan şahsiyetine, öte yandan onun diplomatik faaliyetlere iştirak etmiş olmasına bağlı olmalıdır. </p>
				<p class="normal">Konu itibarı ile evinde bulunan kitaplar, Müteferrika’nın mühtedi ve Osmanlı tebaasından olduktan sonra muhtemelen medrese müfredat programına göre<sup class="calibre3"><a href="ibrahim_split_421.html#footnote-304-392" id="footnote-304-392-backlink" name="footnote-304-392-backlink">[392]</a></sup> eğitim gördüğüne işaret eder. Yukarıda belirttiğimiz De Saussure’ün yazdıklarına göre Müteferrika “yıllardır Türklerin dili ve kanunlarını öğrenmiş ve onlarda oldukça ilerleyip kabiliyetli bir efendi olmuş”tur<sup class="calibre3"><a href="ibrahim_split_422.html#footnote-304-393" id="footnote-304-393-backlink" name="footnote-304-393-backlink">[393]</a></sup>. Nitekim “efendi” unvanını okumuş Müslümanlar ve özellikle medreseyi ziyaret eden veya bitirenler taşırlar<sup class="calibre3"><a href="ibrahim_split_423.html#footnote-304-394" id="footnote-304-394-backlink" name="footnote-304-394-backlink">[394]</a></sup>. Fakat öte yandan Müteferrika sultan saraylarına bağlı Enderun mekteplerinin birinde de eğitim görmüş olabileceği ihtimalini ihmal etmemeliyiz. Çünkü burada da askeri eğitimin dışında Kur’an ve kıraat, Arapça ve Farsça dili, kaligrafi, şiir, muamma, müzik dersleri de okutulur idi<sup class="calibre3"><a href="ibrahim_split_424.html#footnote-304-395" id="footnote-304-395-backlink" name="footnote-304-395-backlink">[395]</a></sup>.</p>
				<p class="normal">İbrahim Müteferrika’nın diğer bir muasırı ve tanıdığı Cizvit papazı Holderman’ın izlenimlerine göre ilk Osmanlı matbaacısı bir yandan Latince ve Macarca, öte yandan Türkçe, Farsça ve Arapça biliyordu<sup class="calibre3"><a href="ibrahim_split_425.html#footnote-304-396" id="footnote-304-396-backlink" name="footnote-304-396-backlink">[396]</a></sup>. İstanbul’a gönderilen İsveç elçisi Edvard Carleson’un 1735 tarihli raporunda ise Müteferrika’nın Doğu dillerinin dışında Latince de bildiği belirtilmiştir<sup class="calibre3"><a href="ibrahim_split_426.html#footnote-304-397" id="footnote-304-397-backlink" name="footnote-304-397-backlink">[397]</a></sup>. İtalyan papazı Giambatista Toderini, 1780’li yıllarda basılan Türk edebiyatı konulu kitabında Müteferrika’nın Fransızca, Türkçe ve İtalyanca bildiğini yazar<sup class="calibre3"><a href="ibrahim_split_427.html#footnote-304-398" id="footnote-304-398-backlink" name="footnote-304-398-backlink">[398]</a></sup>. Sovyet dönemi tarihçisi Rafikov, 1715’te Viyana’ya diplomatik misyon ile gönderildiğinden hareket ederek Müteferrika’nın az çok Almanca konuştuğunu tahmin eder<sup class="calibre3"><a href="ibrahim_split_428.html#footnote-304-399" id="footnote-304-399-backlink" name="footnote-304-399-backlink">[399]</a></sup>. Franz Babinger ise Müteferrika’nın Fransızca, İtalyanca ve Almanca bildiğini kabul ederken, Latince’ye vakıf olduğundan biraz şüphelenir<sup class="calibre3"><a href="ibrahim_split_429.html#footnote-304-400" id="footnote-304-400-backlink" name="footnote-304-400-backlink">[400]</a></sup>.</p>
				<p class="normal">Halbuki, İbrahim Müteferrika’nın vakıf olduğu dillerin konusunda Holderman ve Carleson’un yazdıkları daha güvenilir bir mahiyet taşır, çünkü kendileri de Müteferrika’yı şahsen tanırlar idi. Bunun dışında yukarıda da belirttiğimiz gibi Fransalı Charles Peyssonnel, 1738’de Müteferrika’nın Latince’si olduğundan dolayı onun ile rahat sohbet edebildiğini yazar. Eğer Müteferrika Fransızca bilseydi herhalde Peyssonnel ile bu dilde konuşurdu. İbrahim Müteferrika Batı dillerinden kesin olarak Latince’yi bilir idi. Çünkü tanıdıkların müşahedelerinin dışında kendisi yukarıda bahsedildiği gibi Latince’den Türkçe’ye tercümeler yapmış ve bir sonraki bölümde sözü olacak matbaanın açılışı, faaliyeti ve baskılarını anlatan Latince olarak tanıtım yazıları hazırlamıştır. </p>
				<p class="normal">Nitekim Müteferrika’nın Latince bilmesi müstesna ve şaşılacak bir durum değil, çünkü zaten ta 1844 yılına kadar Latince Macar topraklarında resmi dil olarak kullanılır<sup class="calibre3"><a href="ibrahim_split_430.html#footnote-304-401" id="footnote-304-401-backlink" name="footnote-304-401-backlink">[401]</a></sup> ve rahatça konuşulur<sup class="calibre3"><a href="ibrahim_split_431.html#footnote-304-402" id="footnote-304-402-backlink" name="footnote-304-402-backlink">[402]</a></sup>. Sonuçta Koloszvar’daki kolejde aldığı eğitimin dili yine Latince idi. Üstelik Orta Çağ’dan itibaren ta 18. yüzyıla kadar Latince -16. yüzyıldan itibaren önemi giderek azalsa da- Hristiyan Avrupa’nın resmi kilise ve hukuk dili ve uluslar arası diplomatik, kültürel ve ilmi ilişkilerde kullanılan ortak dil idi<sup class="calibre3"><a href="ibrahim_split_432.html#footnote-304-403" id="footnote-304-403-backlink" name="footnote-304-403-backlink">[403]</a></sup>. Bu bağlamda Müteferrika Fransızca yada Almanca gibi başka Batı dillerine vakıf olmamış ise de diplomatik görevlerinde Latince’yi kullanmış olmalıdır. </p>
				<p class="normal">Zaten İbrahim Müteferrika’nın Latince bilmesine kesin bir işaret veren onun tereke defterindeki 36 sayıda “Kütüb-i Latin” diye adlandırılan Latince kitapların listesidir. Ancak “Latin” ifadesi iki farklı şekilde yorumlanabilir. Birincisi bu kitapların Latince dilinde, ikincisi değişik Batı dillerinde Latin harfleri ile yazılmış oldukları doğrultusunda yorum yapılabilir. Muhtemelen ikinci yorum gerçeğe daha yakındır, ancak yine de Müteferrika’nın Batı dillerinden en çok yada sadece Latince’ye vakıf olduğundan hareket ederek Latince dilinde yazılan eserlerin çoğunluk teşkil ettikleri tahmin edilebilir. Öte yandan Müteferrika bu kitapların tümünü yada bir kısmını Macaristan’dan mı getirdi yoksa mühtedi olduktan sonra diplomatik ve kişisel ilişkilerinin sayesinde mi onları temin etti veya Osmanlı sahaflarından mı satın aldı sorusuna açık bir cevap verilmesi mümkün değildir. Büyük bir olasılık ile Müteferrika bu kitapları her üç yol ile temin etmiştir.</p>
				<p class="normal">Bu ikinci kitap listesinin göze çarpan özelliği Mercator (ö. 1594)’un 1621’de Arncheim’da basılan <span class="ideitalik">Atlas Minor </span>(<span class="ideitalik">Küçük Atlas</span>)<sup class="calibre3"><a href="ibrahim_split_433.html#footnote-304-404" id="footnote-304-404-backlink" name="footnote-304-404-backlink">[404]</a></sup> (1)<sup class="calibre3"><a href="ibrahim_split_434.html#footnote-304-405" id="footnote-304-405-backlink" name="footnote-304-405-backlink">[405]</a></sup> ve başlıkları ve müellifleri belirtilmeyen başka iki eser (2, 29), atlaslar yani harita koleksiyonları (3, 4, 9, 17, 18, 21, 22, 23, 26) ve çeşit haritalar (20, 24, 36) gibi eserlerin çoğu coğrafya ile alakalı olmasıdır. Burada geleneksel bir Osmanlı kitapçılığına has olmayan bir kürenin var olması dikkate değerdir (25). Aslında Osmanlılar küreyi tanımıyor değil idi, çünkü en azından 1580’te tasvir edilen bir minyatüre göre müneccimbaşı Takiüddin Mehmed (1520–1578)’in yönetiminde geç 1570’li yıllarda faaliyet gösteren Osmanlı tarihinin tek rasathanesinde mücessem bir yer küresi de var idi<sup class="calibre3"><a href="ibrahim_split_435.html#footnote-304-406" id="footnote-304-406-backlink" name="footnote-304-406-backlink">[406]</a></sup>.</p>
				<p class="normal">Coğrafya konulu kitapların ardından sayı itibarı ile geometri (6, 10, 12, 14, 33), astronomi (11, 13, 27) ve astroloji’ye (30) dair eserler sıralanırken, listede bir Miladi takvim (<span class="ideitalik">Frengi takvim</span>, 7), Tevrat, İncil (19) ve bir de İncil tercümesi (5) yer alır. Bunun dışında muhtemelen Müteferrika matbaasında basılan Holderman’ın Fransızlara hazırladığı Türkçe gramer kitabı yada başka bir gramer kitabı<sup class="calibre3"><a href="ibrahim_split_436.html#footnote-304-407" id="footnote-304-407-backlink" name="footnote-304-407-backlink">[407]</a></sup> olan bir gramer kitabından parçalar (32) ve iki sözlük te kaydedilmiştir. Bunlardan biri beş ciltlik olarak <span class="ideitalik">Lugat-i Mensek </span>başlığı ile kayda geçirilmiş (15) ve herhalde burada 1680’de Viyana’da basılan üç ciltlik Meninski Lügati kastedilir. Doğu bilimcisi Meninski, lügatinde Türkçe, Arapça ve Farsça kelimelerin Latin harfleri ile telaffuzu ve Latince, Almanca, İtalyanca, Fransızca ve Lehçe anlam karşıtlarını verir<sup class="calibre3"><a href="ibrahim_split_437.html#footnote-304-408" id="footnote-304-408-backlink" name="footnote-304-408-backlink">[408]</a></sup>. Listede bu sözlüğün 9000 akçelik oldukça yüksek değerinde beş cildi kaydedilmiş ki, bu değer tüm Latince kitapların kıymetinin nerede ise yarısını teşkil eder. Bu beş cildin içine 1680 tarihli üç ciltlik baskısının dışında yine Meninski’nin hazırladığı 1687’de basılan ve Latince kelimelerinin Türkçe, Arapça ve Farsça karşıtlarını veren ek cilt<sup class="calibre3"><a href="ibrahim_split_438.html#footnote-304-409" id="footnote-304-409-backlink" name="footnote-304-409-backlink">[409]</a></sup> de girmiş olabilir. Meninski Lügati, Oryantal dillerine vakıf olan Batılı mütercimlerin esas sözlüğü olmuştur ve bu durumu bariz bir şekilde açıklayan örnek ise 1728–1740 yılları arasında İstanbul’da Fransız elçisi olan Marquis de Villeneuve’ün tüm Fransız elçiliklerinin mütercimlerine bu sözlüğün sağlanması yönünde ısrarıdır<sup class="calibre3"><a href="ibrahim_split_439.html#footnote-304-410" id="footnote-304-410-backlink" name="footnote-304-410-backlink">[410]</a></sup>. Hammer ise bu sözlüğün İbrahim Müteferrika’nın özel kitaplığına nasıl girdiğine fikir veren ilginç bir detaya dikkatimizi çeker. Sultan I. Mahmud (1730–1754)’un cülusundan dolayı 1730’da Viyana Habsburg sarayını ziyaret eden altmış kişilik heyetin başkanlığını yapan Tavukcuzâde Mustafa Efendi, ilk Osmanlı matbaasında o zamana kadar basılan kitaplardan birer nüsha hediye eder. Buna karşılık olarak Avusturya sarayı Mustafa Efendi’ye Meninski Lügati’ni bağışlar<sup class="calibre3"><a href="ibrahim_split_440.html#footnote-304-411" id="footnote-304-411-backlink" name="footnote-304-411-backlink">[411]</a></sup>. Heyet İstanbul’a döndükten sonra herhalde bu hediyelik lügat İbrahim Müteferrika’ya iletilir. </p>
				<p class="normal">İkinci sözlüğü (28) ise tam olarak tespit edemedik. Listedeki diğer bir ismin tespitlerimiz doğru ise Müteferrika, muhtemelen Heidelberg Üniversitesinde Arap dili profesörü olan Jakob Christmann’ın 1582’de Neustadt’ta basılan <span class="ideitalik">Alphabetum arabicum</span> (<span class="ideitalik">Arap Alfabesi) </span>başlıklı Arap gramerine<sup class="calibre3"><a href="ibrahim_split_441.html#footnote-304-412" id="footnote-304-412-backlink" name="footnote-304-412-backlink">[412]</a></sup> de sahip idi (16). Müteferrika’nın Latince kitaplarının arasında felsefe (31), mantık (35), tıp (34) ve savaş taktiğine (8) dair birer kitaba da rastlarız. Son kitap <span class="ideitalik">Tertib-i Ceng </span>(<span class="ideitalik">Savaşın Tertibi</span>) başlığını taşıyarak, muhtemelen Müteferrika’nın askeri konularına oldukça değinen <span class="ideitalik">Usulü’l-Hikem</span>’in Latince kaynaklarından biri olmuştur. </p>
				<p class="normal">Konu itibari ile İbrahim Müteferrika’nın Latince kitapları onun coğrafya ve askeri alanında Batılı biliminin kaydettiği gelişmelerini yakından takip ettiğini gösterir ki, Müteferrika bu gelişmeleri matbaasında bastığı kitaplar ile Osmanlı toplumuna tanıtmasını arzular. Sahip olduğu birçok harita ve atlasları ise gerek diplomatik görevlerinin esnasında, gerekse bastığı kitapların haritalarının hazırlanmasında sıkça kullanmış olmalıdır.</p>
				<p class="normal">Tereke defterinde yapılan hesaplamalara göre İbrahim Müteferrika’nın Arapça kitapların toplam değeri 49 938 akçe (416 kuruş 18 akçe), Latince kitapların toplam değeri ise 21 010 akçe (175 kuruş 10 akçe), yani top yekun 70 948 akçe (591 kuruş 28 akçe)’dir. Ancak bizim yaptığımız hesaplamalara göre Arapça kitapların toplam kıymeti 100 akçe ile daha fazla yani 50 038 akçedir. Bu durumda top yekun değeri de 71 048 akçeye ulaşır. Evi ve basılı kitapları hariç Müteferrika’nın diğer eşyaların kıymeti ise tereke defterine göre 351 168 akçe (2 926 kuruş 48 akçe)’dir (ancak bizim hesaplarımıza göre gerçek kıymetleri biraz daha yüksek, yani 351 980 akçedir). Bu tutardan genelde oldukça pahalı olan cariye ve kır at gibi canlı malın ve matbaa çalışmaları ile ilgili kağıt ve aletlerinin değerlerini çıkarır isek, o zaman eşyaların kıymeti (nakit para dahil) 134 268 akçe (gerçek tutar 135 020 akçe)’ye iner. Yani eşyaların kıymeti kitapların kıymetinden yaklaşık iki misli daha yüksektir. Başka bir deyiş ile Müteferrika’nın basma ile alakalı ve canlı olmayan menkul eşyalarının değerinin üçte biri kitaplara denk düşer ki, bu durum kitabın İbrahim Müteferrika’nın hayatında ne kadar önemli bir yere sahip olduğunu bariz bir şekilde gözler önüne sergiler. </p>
				</body>
</html>