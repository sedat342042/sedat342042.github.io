<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>ibrahim</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="h2baslik" id="calibre_toc_20">3. Matbaanın Perde Arkası</h2>
				<p class="normal">Kaynak eksikliğinden dolayı ilk Osmanlı matbaası hakkında şu ana kadar yapılan araştırmalarda iç organizasyonu yeterince incelenmemiştir. Bulduğumuz İbrahim Müteferrika’ya ait tereke defteri, matbaanın tam olarak nerede bulunduğu, içinde ne gibi elemanların çalıştığı, onlara ne gibi ücret verildiği gibi konular hakkında bilgi içerir. Bu şekilde, tereke defterinden hareket ederek bilmediklerimizin perdesini biraz çekmiş ve matbaanın alacakaranlık siluetini sezmiş oluruz. </p>
				<p class="normal1"><span class="ideitalik">Matbaanın Bulunduğu Yer</span></p>
				<p class="normal">İbrahim Müteferrika’nın tereke defterine göre matbaasında basılan ve miras olarak kalan kitaplar Sultan Selim Camii ittisalinde Tobhane tabir olunur mahalde bulunan bir taş (<span class="ideitalik">kârgîr</span>) odada muhafaza edilmekte idiler<sup class="calibre3"><a href="ibrahim_split_538.html#footnote-304-509" id="footnote-304-509-backlink" name="footnote-304-509-backlink">[509]</a></sup>. Bu odanın sahibi kim olduğu belirtilmediği gibi, Müteferrika’nın kendisi yine Sultan Selim Camii yanında <span class="ideitalik">Mismari Şüca </span>mahallesi sakinlerinden biri idi<sup class="calibre3"><a href="ibrahim_split_539.html#footnote-304-510" id="footnote-304-510-backlink" name="footnote-304-510-backlink">[510]</a></sup>. Matbaasında 1741’de basılan Küçükçelebizâde Asım Efendi’nin <span class="ideitalik">Tarih</span>’ine göre matbaa tezgahları Müteferrika’nın Sultan Selim semtindeki evinde kurulmuştur<sup class="calibre3"><a href="ibrahim_split_540.html#footnote-304-511" id="footnote-304-511-backlink" name="footnote-304-511-backlink">[511]</a></sup><span class="ideitalik">.</span> De Saussure’ün 1732 tarihli mektubunda aynı şey söylenir<sup class="calibre3"><a href="ibrahim_split_541.html#footnote-304-512" id="footnote-304-512-backlink" name="footnote-304-512-backlink">[512]</a></sup>. Söz konusu tereke defterinde Müteferrika’nın bahsedilen mahalledeki evi (<span class="ideitalik">menzil</span>) de kaydedilmiştir<sup class="calibre3"><a href="ibrahim_split_542.html#footnote-304-513" id="footnote-304-513-backlink" name="footnote-304-513-backlink">[513]</a></sup>. Yani, tereke defterinin sayesinde Müteferrika’nın yaşadığı evin sadece şu ana kadar bilindiği gibi Sultan Selim Camii civarında değil, tam olarak bu camiye yakın olan <span class="ideitalik">Mismari Şüca </span>mahallesinde bulunduğu ortaya çıkar.</p>
				<p class="normal">Söz konusu mahalle, Fatih II. Mehmed (1451–1481)’in saltanatından sonra ve 1546 yılından önce El-hac Şüca Mismari mescidi etrafında oluşan bir mahalledir, çünkü Fatih devri sonlarında yapılan İstanbul mahalleleri tahririnde eksik<sup class="calibre3"><a href="ibrahim_split_543.html#footnote-304-514" id="footnote-304-514-backlink" name="footnote-304-514-backlink">[514]</a></sup> ve 1546 tarihli İstanbul vakıfları tahririnde mevcuttur<sup class="calibre3"><a href="ibrahim_split_544.html#footnote-304-515" id="footnote-304-515-backlink" name="footnote-304-515-backlink">[515]</a></sup>. Geçenlere kadar varlığını süren bu mahalle Selimiye Camiinin Kuzey-Batısında bulunuyordu<sup class="calibre3"><a href="ibrahim_split_545.html#footnote-304-516" id="footnote-304-516-backlink" name="footnote-304-516-backlink">[516]</a></sup>. 1864 yılı büyük yangınından muhtemelen 18 sene sonra, yani 1882 yılı civarında çizilen bir sur içi İstanbul haritasında <span class="ideitalik">Mismar Şüca </span>mescidi ve önündeki aynı ismi taşıyan sokağı görürüz<sup class="calibre3"><a href="ibrahim_split_546.html#footnote-304-517" id="footnote-304-517-backlink" name="footnote-304-517-backlink">[517]</a></sup><span class="ideitalik">. </span>Bu ad altında mescidi ve sokağı 1929’de çizilen Jacques Pervititch’in sigorta haritalarında da buluyoruz<sup class="calibre3"><a href="ibrahim_split_547.html#footnote-304-518" id="footnote-304-518-backlink" name="footnote-304-518-backlink">[518]</a></sup>. Hatta bugün de <span class="ideitalik">Mismarcı</span> adı altında aynı sokak ve 1979 yılında onarım geçiren <span class="ideitalik">Mismarcı Şücaeddin </span>ismi altında aynı mescit mevcut ve mescit hala ibadete açıktır. “Mismari” yada “mismarcı” kelimesi “çivici” anlamına gelir. Ekim 2003’te sokak ve mescidi ziyaret ettiğimde yerliler çivici usta Şüca, Fatih Camii’ne yaptığı çivilerden kazandığı para ile bu küçük mescidi yaptırdığı rivayetini anlattılar. Aslında mescidin kısa ve kalın minaresi ve taş duvarları gibi mimari özellikleri 14.-15. yüzyıllara ait Osmanlı cami mimari tarzından farklı değildir<sup class="calibre3"><a href="ibrahim_split_548.html#footnote-304-519" id="footnote-304-519-backlink" name="footnote-304-519-backlink">[519]</a></sup>.</p>
				<p class="normal">Selimiye Camii ittisalinde Tobhane tabir olunur semte gelince bunun yeri tam olarak tespit edilmesi şimdilik mümkün olamadı. Selimiye Camii’ne <span class="ideitalik">Tophane </span>ismini taşıyan en yakın sokak Fatih külliyesinin Doğu tarafındadır, ancak bu sokağın tereke defterinde bahsedilen yer ile bir alakası olup olmadığı belli değildir. İstanbul’un meşhur <span class="ideitalik">Tophane </span>semti Boğazın Batı yakasında Galata’da bulunur<sup class="calibre3"><a href="ibrahim_split_549.html#footnote-304-520" id="footnote-304-520-backlink" name="footnote-304-520-backlink">[520]</a></sup>, ancak o da herhalde tereke defterindeki <span class="ideitalik">Tobhane </span>ile aynı değildir. Yukarıda bahsettiğimiz 1546 tarihli İstanbul vakıfları tahririnde Galata’daki <span class="ideitalik">Tophane </span>semtinin dışında yeni merkez posta binasının arkasında bulunmuş olan Hubâr mescidi mahallesindeki <span class="ideitalik">Tophane </span>mevziinin bahsi geçer<sup class="calibre3"><a href="ibrahim_split_550.html#footnote-304-521" id="footnote-304-521-backlink" name="footnote-304-521-backlink">[521]</a></sup>. Fakat bu mevzi bizim tespit etmeye çalıştığımız mevzi ile aynı olup olmadığı kesin değildir.</p>
				<p class="normal">Tereke defterinde kaydedildiği gibi matbu kitaplar <span class="ideitalik">Tobhane</span>’deki<span class="ideitalik"> </span>taş (<span class="ideitalik">kârgîr</span>) odada saklandığından matbaa tezgahlarının da orada kurulduğunu düşünülebilir. Zaten <span class="ideitalik">Vankulu Lügati</span>’nin basmasını yapan elemanlara saray mutfaklarından yemek (<span class="ideitalik">fodla</span>) temin edilmesi için yazılan Recep ve 2 Cemaziülevvel 1140/Kasım-Aralık 1727 tarihli iki belgeye göre basım işleri <span class="ideitalik">kârhâne-i basma</span> yada <span class="ideitalik">basma kârhânesi</span>’nde gerçekleştirilir<sup class="calibre3"><a href="ibrahim_split_551.html#footnote-304-522" id="footnote-304-522-backlink" name="footnote-304-522-backlink">[522]</a></sup>. Müteferrika kendisi matbaanın 1729’da çıkan üçüncü baskısının önsözünde yine <span class="ideitalik">kârhâne-i tıbâ‛at</span>’tan bahseder<sup class="calibre3"><a href="ibrahim_split_552.html#footnote-304-523" id="footnote-304-523-backlink" name="footnote-304-523-backlink">[523]</a></sup>. Dolayısı ile matbaasına ait özel bir oda, dükkan, atölye yada müstakil bina varolduğu bellidir. Ancak, Asım Efendi’nin ve De Saussure’ün bilgileri doğru ise, bu basmahane Müteferrika’nın evinde de bulunmuş olabilir. </p>
				<p class="normal">Müteferrika’nın tereke defterinde kağıt topları ve basma aletleri, evinde bulunduğu eşyaların hemen ardında kaydedilmiştir. Basma aletleri eğer ayrı bir basmahane yada dükkan ve atölye gibi evinden farklı bir yerde bulunmuş olsa idiler, o zaman genelde tüccar veya zanaatkarların tereke defterlerinde görebildiğimiz gibi burada da bu aletlerin dükkan veya atölye gibi ayrı bir yerde bulundukları açıkça ifade edilir idi. Bu bakımdan Müteferrika matbaası gerçekten de evinin bir kısmı oluşurmuş ve önceki bölümde tahmin ettiğimiz gibi evin taştan yapılan zemin katında bulunmuş olabilir. Aslında tereke defterinde bahsedilen taş oda sadece basılan kitapların muhafazası için kullanılmış ta olabilir. Zaten İstanbul’da sık görünen yangın tehlikesinden dolayı böyle bir tedbir alınması gayet mantıklıdır. Örneğin Venedik <span class="ideitalik">balyozu </span>Dolfin’e göre 1729 yılı İstanbul’da o zamanlara kadar görünmeyen muntazam yangında 40 bin ev ve büyük camiler hariç 130 cami yanmıştır<sup class="calibre3"><a href="ibrahim_split_553.html#footnote-304-524" id="footnote-304-524-backlink" name="footnote-304-524-backlink">[524]</a></sup>. Zaten büyük camiler herhalde genelde sağlam taştan inşa edildiğinden dolayı yangına kurban olmamıştır. </p>
				<p class="normal">Öte yandan basmahane tereke defterinde bahsedilen <span class="ideitalik">Tobhane</span> mevziinde de bulunmuş olabilir. Çünkü sadece matbu kitaplar orada saklanmaz idi, aynı zamanda İbrahim Müteferrika’nın kullandığı lakaplarından biri <span class="ideitalik">Tophanevi </span>idi. Matbaasında 1732’de bastığı Kâtip Çelebi’nin <span class="ideitalik">Cihânnümâ</span>’sına eklenen haritaların biri İbrahim Tophanevi imzasını taşır<sup class="calibre3"><a href="ibrahim_split_554.html#footnote-304-525" id="footnote-304-525-backlink" name="footnote-304-525-backlink">[525]</a></sup>. Burada belki Müteferrika kendisini muhtemelen matbaasının bulunduğu semt ile tanıtmayı tercih etmiştir.</p>
				<p class="normal">Her ne ise, Müteferrika’nın evi ve basmahanesi bir yandan Selimiye Camii’nin yanında, öte yandan Haliç’in Güney yakasındaki Fener iskelesine çok yakın idi. Bu coğrafi konumu bakımından da matbaanın yeri çok uygun idi, çünkü genelde yurtdışından ithal edilen basma kağıdı kolaylık ile Haliç üzerinden nakledilebilir idi.</p>
				<p class="normal">Holderman’ın belirttiği gibi Müteferrika matbaasında kitap basımı için dört tezgah, harita basımı için ise iki ayrı tezgah bulunuyordu<sup class="calibre3"><a href="ibrahim_split_555.html#footnote-304-526" id="footnote-304-526-backlink" name="footnote-304-526-backlink">[526]</a></sup>. Henri Omont’a göre basma aletleri Hollanda’dan getirilmiştir<sup class="calibre3"><a href="ibrahim_split_556.html#footnote-304-527" id="footnote-304-527-backlink" name="footnote-304-527-backlink">[527]</a></sup>. Maalesef, ilk Osmanlı matbaasını tasvir eden çizim veya minyatürler mevcut değildir. Ancak matbaanın görünüşü herhalde o döneme has Avrupa basmahanelerine az çok benzediğini tahmin edilebilir. </p>
				<p class="normal">Basma tezgahları 18. yüzyılın sonlarına kadar ahşaptan yapılır. Bunlar el preseleri olup baskı, madeni bir kolun dirsek manivelası yardımı ile <span class="ideitalik">kazan </span>diye adlandırılan baskı kapağının yukarıdan aşağı iyi bir baskı temin edilmesi için nemlenmiş kağıdın ve önceden tampon ile mürekkeplenmiş forma yatağı üstüne yerleştirilen <span class="ideitalik">forma </span>olarak isimlendirilen basım kalıbının üstüne bastırması ile yapılır. Bu şekilde kağıdın bir tarafı üzerinde baskı oluşturulur. Sonra başka bir forma yerleştirilip, kağıdın öbür tarafı üzerine de baskı yapılır. Formalar, göz diye bilinen iç bölüntülerinden oluşan harf kasasında alfabe sırasına göre dizilen dökülmüş harfler mürettip yada dizici tarafından satır ve sayfa şeklinde dizilip, bağlanıp hazırlanır<sup class="calibre3"><a href="ibrahim_split_557.html#footnote-304-528" id="footnote-304-528-backlink" name="footnote-304-528-backlink">[528]</a></sup>. Çeşit matbaaları tasvir eden bir çok Batılı minyatürlerde basma tezgahı ve işlemi bu şekildedir<sup class="calibre3"><a href="ibrahim_split_558.html#footnote-304-529" id="footnote-304-529-backlink" name="footnote-304-529-backlink">[529]</a></sup>. Bu minyatürlerden esinlenerek kendimiz çizdiğimiz ilk Osmanlı matbaasının tahmini görünüşü aşağıda verilir. </p>
				<p class="normal1"><span class="ideitalik">Matbaada Çalışanlar</span></p>
				<p class="normal">İbrahim Müteferrika ve Said Efendi, matbaa çalışmalarına resmi olarak müsaade veren fermanı aldıktan sonra hemen <span class="ideitalik">Vankulu Lügati</span>’nin basmasına devam ederler. Ancak matbaalarında çalışan personeli nereden geldiği konusuna kaynaklarda çapraşık bilgiler mevcuttur. 1720’li yıllardan sonrası Fransız kaynaklarında ilk Osmanlı matbaası Fransa’da getirtilen elemanlar ile işe başladığı vurgulanıp, Fransa’nın Osmanlı matbaacılığının doğuşundaki rolü abartılır<sup class="calibre3"><a href="ibrahim_split_559.html#footnote-304-530" id="footnote-304-530-backlink" name="footnote-304-530-backlink">[530]</a></sup>. İsveç elçisi Carleson’a göre Müteferrika, önceden Almanya’dan getirttiği basmacı ve harf dökümcüleri ile hemen işe koyulmuştur<sup class="calibre3"><a href="ibrahim_split_560.html#footnote-304-531" id="footnote-304-531-backlink" name="footnote-304-531-backlink">[531]</a></sup>. De Saussure’ün versiyonu ise matbaa personeli Viyana’dan geldiğini vurgular<sup class="calibre3"><a href="ibrahim_split_561.html#footnote-304-532" id="footnote-304-532-backlink" name="footnote-304-532-backlink">[532]</a></sup>. Bu çapraşık bilgilerin nereden kaynaklandığını Franz Babinger’in referans ettiği Johann Christian Kundmann (1684–1751) ile Johann Friedrich Bachstrom (1686–1742)’un sağladıkları malumattan anlayabiliriz. Kundmann’a göre ilk Osmanlı matbaası başlangıçta İstanbul’daki Yahudi, Ermeni ve Rum basmahanelerinden yardım görmüş olmalıdır. Said Efendi bunlara Arap ve Türk harflerini döktürmüş, ancak bunlar yetişmeyince altı Türk önce Viyana’daki Osmanlı konsolosundan (Kazancızâde Ömer Ağa) “Osmanlı” pasaportu almak üzere Viyana üzerinden Hollanda Leiden’e gönderilip orada Arap ve Türk harflerini döktürürler. Bunun dışında aynı konsolos bu matbaada çalıştırmak üzere birçok matbaa çırağı ve dizgi ustasını işe alıp İstanbul’a gönderir. Bu şekilde büyük çoğunluğu Rum olan, ancak Türkçe’ye hakim sekiz usta, 36 çırak bir araya gelir. Bachstrom ilave eder ki, ilk başta Müteferrika matbaasında bir Ermeni matbaasından kötü bir makinesi alınmış, dolayısı ile sonradan Fransa’dan iki yeni tezgah getirtilmiştir. Harf döken birkaç ta Yahudi işe alınmıştır<sup class="calibre3"><a href="ibrahim_split_562.html#footnote-304-533" id="footnote-304-533-backlink" name="footnote-304-533-backlink">[533]</a></sup>. Johann Ernesti’nin 1733 tarihli bir yazısında ise “kısa bir süre sonra birçok Fransız, Marsilya’dan deniz yolu ile bu matbaada çalışmak üzere İstanbul’a gitti” diye iddia edilir. Ernesti’ye ulaşan “yeni haberler, bu matbaada sürekli yeni düzenlemeler olduğu ve bunda Hollandalı Yahudilerin küçümsenemez bir payı bulunduğu doğrultusunda...”<sup class="calibre3"><a href="ibrahim_split_563.html#footnote-304-534" id="footnote-304-534-backlink" name="footnote-304-534-backlink">[534]</a></sup>.</p>
				<p class="normal">Aslında Müteferrika’nın Hollandalı matbaacıların yardımı kullanması mantıklı görünür, çünkü Koloszvar’da tanıştığı ünlü Erdelli matbaacı Kis’in yıllardır Hollanda’da matbaacılık ile uğraşmış olduğundan Müteferrika da Kis’in sayesinde eskiden Hollandalı matbaa ustaları ile bağlantı kurmuş olabilir.</p>
				<p class="normal">B. A. Mystakidis, Lorck’un bir bilgisine dayanıp Said Efendi gereken harfleri İstanbul’da bizzat kendisi kestirip döktürmüştür<sup class="calibre3"><a href="ibrahim_split_564.html#footnote-304-535" id="footnote-304-535-backlink" name="footnote-304-535-backlink">[535]</a></sup>. Toderini de harflerin İstanbul’da döküldüğüne inanır<sup class="calibre3"><a href="ibrahim_split_565.html#footnote-304-536" id="footnote-304-536-backlink" name="footnote-304-536-backlink">[536]</a></sup>. Kaynak vermeyen Necip Asım’a göre harfler Arapoğlu adında yerli bir Ermeni tarafından dökülmüştür<sup class="calibre3"><a href="ibrahim_split_566.html#footnote-304-537" id="footnote-304-537-backlink" name="footnote-304-537-backlink">[537]</a></sup>. Ancak söz konusu Arapoğlu, 1802’de kurulan Üsküdar matbaasının harf dökümcüsüydü<sup class="calibre3"><a href="ibrahim_split_567.html#footnote-304-538" id="footnote-304-538-backlink" name="footnote-304-538-backlink">[538]</a></sup>. Bazı diğer araştırmacılar da harflerin bir Ermeni tarafından döküldüğünü iddia ederler<sup class="calibre3"><a href="ibrahim_split_568.html#footnote-304-539" id="footnote-304-539-backlink" name="footnote-304-539-backlink">[539]</a></sup>. Fatma Müge Göçek<sup class="calibre3"><a href="ibrahim_split_569.html#footnote-304-540" id="footnote-304-540-backlink" name="footnote-304-540-backlink">[540]</a></sup> ve Adil Şen<sup class="calibre3"><a href="ibrahim_split_570.html#footnote-304-541" id="footnote-304-541-backlink" name="footnote-304-541-backlink">[541]</a></sup> gibi araştırmacılar, ilk Osmanlı matbaasında yerli gayrimüslim matbaalarının geleneklerinin ve orada çalışanların ustalık ve tecrübelerinin kullanıldığına işaret ederler. Bu konuda hatta Adil Şen, ilk Osmanlı matbaası azınlıkların matbaalarından tamamen bağımsız bir şekilde kurulduğunu ve geliştiğini iddia eden Jale Baysal’ı eleştirir ve Müteferrika’nın sadrazama sunduğu dilekçesinde matbaa deneyimlerinde Yahudi Yona’dan yardım gördüğünü hatırlattırır<sup class="calibre3"><a href="ibrahim_split_571.html#footnote-304-542" id="footnote-304-542-backlink" name="footnote-304-542-backlink">[542]</a></sup>. Holderman da tecrübeli harf dökümcüsü olan Yona’nın Müteferrika’ya yardımcı olduğunu belirtir<sup class="calibre3"><a href="ibrahim_split_572.html#footnote-304-543" id="footnote-304-543-backlink" name="footnote-304-543-backlink">[543]</a></sup>. Yona, Vilnüslü Yakob Eşkenazi’nin oğlu ve İstanbul’da 1711’de kurulan bir basmahanenin sahibi idi. 1712’de ve 1719’da iki defa Ortaköy’e taşınan matbaası 1741’de yangına kurban olur, ancak faaliyeti daha sonra tekrar canlandırılır<sup class="calibre3"><a href="ibrahim_split_573.html#footnote-304-544" id="footnote-304-544-backlink" name="footnote-304-544-backlink">[544]</a></sup>.</p>
				<p class="normal">Bu bağlamda Paris Kraliyet Kütüphanesi’nde kütüphaneci ve Kolej de France öğretmenlerinden olan Michail Furmon’un Comt de Morepas’a Sakız adasından gönderdiği 26 Mart 1729 tarihli mektubunda aktardığı bilgiler dikkate değerdir. Furmon mektubunda, ilk Osmanlı matbaasını ziyaret ettiğini, kurucularının kitap basımı konusunda tecrübeli olmamasından ve Said Efendi’nin nazır<sup class="calibre3"><a href="ibrahim_split_574.html#footnote-304-545" id="footnote-304-545-backlink" name="footnote-304-545-backlink">[545]</a></sup> olarak tayin edildiği için matbaa ile fazla ilgilenemediğinden dolayı matbaanın çalışmaları zor ve ağır devam ettiğini, matbaa tamamen Müteferrika’ya dayandığını ve “ancak Türkçe’yi söyleyebilecek iktidarında bulunan sefil bir Polonyalı Musevi”nin matbaada mürettip ve hakkak olduğunu belirtir<sup class="calibre3"><a href="ibrahim_split_575.html#footnote-304-546" id="footnote-304-546-backlink" name="footnote-304-546-backlink">[546]</a></sup>.</p>
				<p class="normal">Aslında, Yona’nın harf dökümcüsü ve dizgin olarak kullanılması, ilk Osmanlı matbaasında çalışmış olan diğer elemanlar Almanyalı, Avusturyalı yada başka bir ülkeden oldukları ihtimalini azalmaz. Sonuçta Avrupa’daki müteharrik matbaacılık Alman topraklarında gelişmiştir ve oradan da tecrübeli elemanın getirtilmesi mantıklı görünür.</p>
				<p class="normal">Carleson, Temmuz 1735 tarihli raporunda Müteferrika’nın, “matbaasında kuruluşundan beri çalıştırdığı bütün Alman yardımcıları son ayaklanmalar sırasında kaçtıklarından matbaanın bütün işlerini beş oğluyla birlikte” yürüttüğü yazılıdır<sup class="calibre3"><a href="ibrahim_split_576.html#footnote-304-547" id="footnote-304-547-backlink" name="footnote-304-547-backlink">[547]</a></sup>. Önceki bölümde bahsettiğimiz gibi Müteferrika’nın beş oğlu yok idi ve burada Carleson herhalde tereke defterinde de isimleri verilen beş yardımcılarından bahseder. Tereke defterinin Müteferrika’nın borçlarını açıklayan kısmında onun tevabileri Mehmed Çelebi, Mehmed ibn Ali, Ahmed ibn Osman, Ahmed ibn Mehmed ve Hafız Abdülkerim Efendi’ye verilen aylık ücretleri kaydedilmiştir. Aynı kısımda hurufatçı olan ve ismi verilmemiş bir Yahudi’ye de ödenen borcu kaydedilmiştir<sup class="calibre3"><a href="ibrahim_split_577.html#footnote-304-548" id="footnote-304-548-backlink" name="footnote-304-548-backlink">[548]</a></sup>. Bu kayıtlardan söz konusu Yahudi –ki, büyük bir ihtimal ile Yona’dan başkası değildir- matbaada kadrolu olarak çalışıp çalışmadığı belli olmaz. Ona aylık ücreti ödenmediğine göre belki de sipariş yolu ile yardımından istifade edilmiş olabilir. Her ne ise, tereke defterinden anlaşıldığı gibi en az 1747 yılın başlangıcında matbaada beş kişi eleman bulunmuştur. Nitekim, elemanların sayısı Avrupa matbaa standartlarına uyar, çünkü 16. yüzyılın başlarında Batı Avrupa’da özel bir kanun ile her bir matbaada en az beş kişi elemanın bulunması şart koyulmuştur<sup class="calibre3"><a href="ibrahim_split_578.html#footnote-304-549" id="footnote-304-549-backlink" name="footnote-304-549-backlink">[549]</a></sup>.</p>
				<p class="normal">Bazı araştırmacılar, İbrahim Müteferrika’nın terekesinden basma aletlerini alan Kadı İbrahim’in matbaasında kalfa olduğunu tahmin ederler<sup class="calibre3"><a href="ibrahim_split_579.html#footnote-304-550" id="footnote-304-550-backlink" name="footnote-304-550-backlink">[550]</a></sup>. Bu durumun gerçek olduğu daha geç kaynaklardan anlaşılır. Mouradgea d’Ohsson, III. Osman (1754–1757)’ın Basmacı İbrahim’in şakirdi (<span class="ideitalik">élève</span>) olan ve Küçük İbrahim diye bilinen Kadı İbrahim’e matbaacılık ruhsatını (<span class="ideitalik">privilège</span>) verdiğini yazar<sup class="calibre3"><a href="ibrahim_split_580.html#footnote-304-551" id="footnote-304-551-backlink" name="footnote-304-551-backlink">[551]</a></sup>. Sultan I. Abdülhamid (1774–1789)’in Osmanlı matbaacılığının canlandırılması için verdiği 1784 tarihli bir beratta adı geçen Kadı İbrahim, ilk Osmanlı matbaacısının şakirdi olarak tanıtılır<sup class="calibre3"><a href="ibrahim_split_581.html#footnote-304-552" id="footnote-304-552-backlink" name="footnote-304-552-backlink">[552]</a></sup>. Bu dönemde basılan kitaplardan Sami, Şakir ve Subhi <span class="ideitalik">Tarihleri </span>(1198/1784) önsözünde Kadı İbrahim Efendi’den, Basmacı İbrahim Efendi’nin halifesi ve <span class="ideitalik">cânişîni<sup class="calibre3"><a href="ibrahim_split_582.html#footnote-304-553" id="footnote-304-553-backlink" name="footnote-304-553-backlink">[553]</a></sup>, İzzi Tarihi </span>(1199/1784-85) önsözünde ise onun şakirdi olarak bahsedilir<sup class="calibre3"><a href="ibrahim_split_583.html#footnote-304-554" id="footnote-304-554-backlink" name="footnote-304-554-backlink">[554]</a></sup>. Mehmed Süreyya da Müteferrika İbrahim Çelebi’den sonra matbaacılık ile uğraşan şakirdi kadılardan İbrahim Efendi olduğunu kaydeder<sup class="calibre3"><a href="ibrahim_split_584.html#footnote-304-555" id="footnote-304-555-backlink" name="footnote-304-555-backlink">[555]</a></sup>. Kadı İbrahim’in ismi Müteferrika’nın tereke defterinde kaydedilen birer aylık ücreti ile borçlu olduğu şahısların arasında kayıtlı olmamak ile beraber, matbaada daha erken dönemde kalfa olarak çalışmış olabilir. Zaten 1747 yılı başlarına doğru artık kadılık makamında bulunmuş ve bir kadı olarak müteveffa Basmacı İbrahim Efendi’nin terekesinden basma aletlerini satın almıştır. Matbaacılık ile uğraşmak için de cesaret edebilmek için herhalde bu sanatta az çok maharetli idi.</p>
				<p class="normal">Müteferrika’nın tereke defterinde, matbaasında basılan Kâtip Çelebi’nin <span class="ideitalik">Cihânnümâ</span>’sındaki harita ve çizimlerin bazılarına hakkak olarak imza atan Ahmed el-Kırımi ve Mıgırdıç Galatavi adlı şahıslar da bahsedilmez. Onlar da herhalde matbaanın kadrosundan olmayıp sadece gereken zaman kalıp yapmak üzere sipariş alırlar idi. Müteferrika’nın Galata Mevlevihanesi kabristanındaki mezarın yanındaki 1732’de vefat eden Abdullah el-Kırımi’nin mezar taşının arkasında bu şahsın İbrahim Müteferrika’nın yardımcılarından biri olduğu diye bir yazı konulmuştur. 1942’de Müteferrika’nın mezar taşını Kasım Paşa kabristanından buraya taşındığı zaman bu şahsın mezarı ve mezar taşını Ayaz Paşa semtinden buraya taşınmıştır<sup class="calibre3"><a href="ibrahim_split_585.html#footnote-304-556" id="footnote-304-556-backlink" name="footnote-304-556-backlink">[556]</a></sup>. Abdullah el-Kırımi’nin mezar taşındaki kitabede hayatı ve mesleği hakkında bilgi yoktur<sup class="calibre3"><a href="ibrahim_split_586.html#footnote-304-557" id="footnote-304-557-backlink" name="footnote-304-557-backlink">[557]</a></sup>. Burada büyük bir ihtimal ile mezar taşının arkasında konulan yazıda Abdullah el-Kırımi, İbrahim Müteferrika’ya kalıp yaparak yardımcı olan Ahmed el-Kırımi ile karıştırılmıştır. Zaten Müteferrika matbaası ile alakalı belge ve kaynaklarının hiç birinde Abdullah el-Kırımi’nin adı geçmez. </p>
				<p class="normal1"><span class="ideitalik">Matbaanın Faaliyetinde Duraklamalar</span></p>
				<p class="normal">Carleson’un 1735’te bahsettiği ve ona göre Müteferrika Matbaasında çalışan Alman yardımcılarının kaçmasına neden olan “son ayaklanmalar”, aslında III. Ahmed’i tahtan indiren ve sadrazam Damad İbrahim Paşa’nın idamına kadar ulaşan 1730 tarihli Patrona Halil isyanıdır. O dönemde de gerçekten matbaanın faaliyetinde bir kesinti söz konusudur. Matbaanın sekizinci yayını 1730 yılın Kasım’ın sonunda baskıdan çıkmışken, bir sonraki dokuzuncu ve onuncu baskıları Şubat 1732’de tamamlanır. Ahmed Refik, biraz abartılı olarak 1730 ayaklanması üzerine matbaanın birkaç yılın mesaisinin mahsulü yerle bir edildiğini yazar<sup class="calibre3"><a href="ibrahim_split_587.html#footnote-304-558" id="footnote-304-558-backlink" name="footnote-304-558-backlink">[558]</a></sup>. Franz Babinger ise bu konuda daha ihtiyatlı bir tavır göstererek, 1730 isyanının tüm matbaayı sarsacak derecede bir etki yaratmadığına, aksine dinlenmeden çalıştığına inanır<sup class="calibre3"><a href="ibrahim_split_588.html#footnote-304-559" id="footnote-304-559-backlink" name="footnote-304-559-backlink">[559]</a></sup>. Günay Alpay Kut ta bu olayların matbaanın faaliyetine olumsuz bir etkisi olmadığını savunur<sup class="calibre3"><a href="ibrahim_split_589.html#footnote-304-560" id="footnote-304-560-backlink" name="footnote-304-560-backlink">[560]</a></sup>. Bu son iki görüş az çok doğru olmalıdır, çünkü Patrona Halil isyanı 28 Eylül 1730’da alevlendiğinde matbaada Fransızlara hitaben yazılan Türk gramer kitabının baskısı aynı yılın Kasım ayının sonuna kadar devam eder<sup class="calibre3"><a href="ibrahim_split_590.html#footnote-304-561" id="footnote-304-561-backlink" name="footnote-304-561-backlink">[561]</a></sup><span class="ideitalik">.</span></p>
				<p class="normal">Belli ki, isyanın matbaa çalışmaları üzerinde direkt etkisi olmamıştır, ancak dolaylı şekilde Müteferrika’nın basmacılık ile ilgili işlerini sınırlı da olsa düzenden çıkarmış olabilir. Örneğin, Carleson’un ima ettiği gibi yanında çalışanların gelecek ile ilgili planlarını bir anda değiştirmiş olabilir. </p>
				<p class="normal">İbrahim’in müteferrikalık vazifeleri de herhalde baskı projelerini aksatmıştır. Mesela saray müteferrikalarından İbrahim, Cemaziülahir 1144/11-20 Kasım 1731 tarihli ferman ile Osmanlı devletinin ilticasına sığınıp Selanik’te yerleşen İran şehzâdesi Mirza Safi’nin mihmandarı olarak tayin olunur<sup class="calibre3"><a href="ibrahim_split_591.html#footnote-304-562" id="footnote-304-562-backlink" name="footnote-304-562-backlink">[562]</a></sup>. Aslında Erhan Afyoncu’nun belirttiği gibi bu fermanda Basmacı İbrahim Müteferrika’dan mı, yoksa müteferrikalarından olan başka İbrahim’den mi bahsedilir kesin değildir<sup class="calibre3"><a href="ibrahim_split_592.html#footnote-304-563" id="footnote-304-563-backlink" name="footnote-304-563-backlink">[563]</a></sup>. Bunun dışında Müteferrika, matbaa işlerinde ortağı Said Efendi’nin yardımından da mahrum idi, çünkü Said Efendi, I. Mahmud (1730–1754)’un tahta çıkmasını ilan etmek için Ocak-Haziran 1731’de Rusya sefareti ile görevlendirilir.</p>
				<p class="normal">Matbaanın bir sonraki dokuzuncu ve onuncu baskıları –yukarıda da belirttiğimiz gibi- Şubat 1732’de baskıdan çıkar. Mihail Meyer’e göre matbaanın yeniden canlanması Hekimoğlu Ali Paşa (1732–1735)’nın sadrazam makamına tayin edilmesinden yararlanır. Çünkü Rus diplomatlarının raporlarına göre onun sadrazamlığında Patrona Halil isyanı öncesi Lale Devri’nin önde gelen şahısların etkisi yine büyük olur<sup class="calibre3"><a href="ibrahim_split_593.html#footnote-304-564" id="footnote-304-564-backlink" name="footnote-304-564-backlink">[564]</a></sup>.</p>
				<p class="normal">Temmuz 1732’de matbaanın onbirinci baskısı tamamlanırken, onikinci kitap nerede ise bir yıl daha geç, yani Haziran 1733’de baskıdan çıkar. Bu defa matbaanın faaliyetindeki aralığın nedeni Said Efendi’nin I. Mahmud’un yanında görev almasıdır. Aslında Said Efendi’nin matbaadan uzaklaşmasına gösterilen bu sebep formalite olarak nitelendirilebilir, çünkü Furmon’un 1729 tarihli mektubunu hatırlatacak olur isek daha o zamanlarda Said Efendi’nin “nazır” olduğundan dolayı Müteferrika matbaanın tüm işleri ile üstlenmiş bulunur idi. Bunun dışında Ocak-Haziran 1731 Rusya sefareti, akabinde 1732-1733 İsveç sefareti de Said Efendi’yi matbaadan uzak tutar.</p>
				<p class="normal">Durum böyle olunca, Said Efendi’nin müşterek matbaacılık işlerinden vazgeçtiğinden ve bu vazifenin icrasında yalnız kaldığından dolayı Müteferrika bu defa sadece kendisine basmacılık ruhsatı verilmesine dair bir dilekçe sunar. Recep 1145/1732’inin sonu–1733’ün başı tarihli ferman dilekçesine olumlu cevap verir<sup class="calibre3"><a href="ibrahim_split_594.html#footnote-304-565" id="footnote-304-565-backlink" name="footnote-304-565-backlink">[565]</a></sup>. Bu bağlamda Rafikov, sultanın para tazminatı almak için matbaayı mahkemelik ettiği, ancak sonuçta para yerine baskılarından bin tane talep ettiği doğrultusundaki G. Weil’ın iddiasını dile getirdi ise de<sup class="calibre3"><a href="ibrahim_split_595.html#footnote-304-566" id="footnote-304-566-backlink" name="footnote-304-566-backlink">[566]</a></sup>, şu ana kadar bu iddiayı destekleyecek belgeler mevcut değildir. </p>
				<p class="normal">İbrahim Müteferrika’nın tereke defterinde kaydedilen tevabilerinin aylık ücretleri, matbaanın onun ölümüne kadar faaliyette bulunduğunu ima eder. Yani matbaa, son baskısı olan <span class="ideitalik">Ferheng-i Şuuri</span>’nin baskıdan çıktığı Ekim 1742’den sonra da çalışmalarını devam etmiş olabilir. Selim Nüzhet Gerçek, Müteferrika’nın önceki baskılarında kullandığı “Saray müteferrikalarından kadir Rabbinin rahmetine muhtaç olan fakir İbrahim’in elinden” imzası yerine son baskısında sadece “Matbaacılıkta memur olan fakirin elinden” şeklindeki imzayı bu son baskı çalışmalarında Müteferrika’nın artık fiilen katılmadığını olarak değerlendirir. Dahası, Gerçek kaynak göstermeden Müteferrika’nın 1156/1743’te rahatsız olduğu ve bu da matbaanın faaliyetine mani olduğunu yazar<sup class="calibre3"><a href="ibrahim_split_596.html#footnote-304-567" id="footnote-304-567-backlink" name="footnote-304-567-backlink">[567]</a></sup>.</p>
				<p class="normal">Müteferrika basımevi 1743’ten sonra çalışmamış ta olabilir ve 1747 tarihli tereke defterinde kaydedilen aylık ücretleriyle ilgili borçların daha eski zamanlara ait olabilecekleri ihtimalini de ihmal etmemeliyiz. Ancak öyle olsa idi Müteferrika’nın borçlu olduğu kişiler için “tevabi” değil, “sabık tevabi” (<span class="ideitalik">tevabi‛-i sabık</span>) tabiri herhalde kullanılır idi. Burada Müteferrika’nın muhtemelen 1743 yılın sonunda Dağıstan sefaretine gittiğini, Erhan Afyoncu’nun bulduğu belgelere göre Kasım 1744’ten Kasım 1745’e kadar divan-ı hümayun tarihçiliği vazifesi ile üstlendiğini ve aynı zaman Yalova’daki kağıt fabrikasının emini olduğunu hatırlatır isek, o zamanlarda yetmiş yaşını aşmış olan Müteferrika, bayağı enerji dolu ve yeni kitap basma projeleri olan bir yaşlı adam olduğu gerçeği ortaya çıkar. Carleson, 1735 tarihli raporunda İbrahim’in “Asya ve Avrupa’da en çok kullanılan dillerin büyük bir sözlüğü hazırlayacağını” haberi verir<sup class="calibre3"><a href="ibrahim_split_597.html#footnote-304-568" id="footnote-304-568-backlink" name="footnote-304-568-backlink">[568]</a></sup>. Böyle bir şeyin gerçekleştirilmesi için en azından fazla kağıda muhtaç olduklarından dolayı Müteferrika son senelerinde bir kağıt fabrikasının kurulmasına girişir. Zaten tereke defterinde 234 kağıt topu da kaydedilmiştir<sup class="calibre3"><a href="ibrahim_split_598.html#footnote-304-569" id="footnote-304-569-backlink" name="footnote-304-569-backlink">[569]</a></sup>.</p>
				<p class="normal">Matbaanın faaliyetinde 1734 yılın sonundan 1741 yılın başlarına kadar beş yıllık daha bir uzun aralık ta söz konusudur. Erhan Afyoncu’ya göre bu aralıkların nedeni herhalde İbrahim Müteferrika’nın diplomatik misyonlarıdır<sup class="calibre3"><a href="ibrahim_split_599.html#footnote-304-570" id="footnote-304-570-backlink" name="footnote-304-570-backlink">[570]</a></sup>. Hatırlatmak gerekir ise, Müteferrika 1737’de gerçekleşen Osmanlı-Polonya müzakereleri sebebi ile Aralık 1736’da Kiev’e yola koyulur, 2 Şubat 1738’den 25 Ekim 1743’e kadar top arabacıların katibi olur ve 1737-1739 Osmanlı-Avusturya savaşına da katılır. Hüseyin Gazi Topdemir ise bu beş yıllık aralık matbaanın maddi bakımdan sıkıntılarını olduğunun göstergesi olabileceğini tahmin eder<sup class="calibre3"><a href="ibrahim_split_600.html#footnote-304-571" id="footnote-304-571-backlink" name="footnote-304-571-backlink">[571]</a></sup>. </p>
				<p class="normal"><span class="idebold">4. Matbaanın Yasal Statüsü </span></p>
				<p class="normal">İlk Osmanlı matbaası hakkında şu ana kadar yapılan araştırmalarda matbaanın yasal statüsü ile ilgili değişik görüşler öne sürülür. Bunun tam olarak tespiti ve değerlendirilmesi basımevinin başlangıçta İbrahim Müteferrika ve Mehmed Said Efendi gibi iki kişi tarafından müşterek olarak işletilmesinden dolayı daha da zorlaşır. Matbaanın faaliyetine izin veren 1727 tarihli fermandaki “levazım ve masarifin iştiraken görüb” ifadesinin dışında Müteferrika’nın matbaa dilekçesinde de Said Efendi’nin matbaa faaliyetleri ve giderlerinde iki yıldan beri ona yardımcı olduğu bariz bir şekilde dile getirilir. Bu dilekçeden hareket ederek Selim Nüzhet Gerçek, ilk Osmanlı matbaasını çalıştıran Said Efendi ile İbrahim Müteferrika’nın aralarında -genelde biri sermaye temin ederek, diğeri emek vererek- <span class="ideitalik">mudârebe </span>türünde bir şirketin olduğunu düşünür<sup class="calibre3"><a href="ibrahim_split_601.html#footnote-304-572" id="footnote-304-572-backlink" name="footnote-304-572-backlink">[572]</a></sup>. Aynı fikri İsmail Hakkı Uzunçarşılı da paylaşır<sup class="calibre3"><a href="ibrahim_split_602.html#footnote-304-573" id="footnote-304-573-backlink" name="footnote-304-573-backlink">[573]</a></sup>.</p>
				<p class="normal">Ancak Alpay Kabacalı’ya göre mevcut kaynakların ışığında bu değerlendirmeyi temelsiz bulur ve devletin de matbaanın çalışmalarına çeşitli yardımlarda bulunduğunu vurgulayarak gerek söz konusu ferman ve Müteferrika’nın dilekçesi, gerek Çelebizâde Asım Efendi’nin <span class="ideitalik">Tarih</span>’i, ikisinin gerek masrafta, gerek emekte ortak olduklarını ortaya koyduklarını dile getirir<sup class="calibre3"><a href="ibrahim_split_603.html#footnote-304-574" id="footnote-304-574-backlink" name="footnote-304-574-backlink">[574]</a></sup>. Aslında defterhanenin hazırladığı Recep ve 2 Cemâziyelevvel 1140/Kasım-Aralık 1727 tarihli iki belgeye göre <span class="ideitalik">Vankulu Lügati</span> basımında çalışan matbaa elemanlarına tamamlanana kadar her gün fodla, yani ekmek verilmesi uygun görülmüştür<sup class="calibre3"><a href="ibrahim_split_604.html#footnote-304-575" id="footnote-304-575-backlink" name="footnote-304-575-backlink">[575]</a></sup><span class="ideitalik">. </span>Toderini, matbaanın masrafları devlet hazinesinden ayrılan sermaye ile karşılandığı ve orada çalışanların ücretleri gümrük gelirlerinden sağlandığını yazar<sup class="calibre3"><a href="ibrahim_split_605.html#footnote-304-576" id="footnote-304-576-backlink" name="footnote-304-576-backlink">[576]</a></sup>.</p>
				<p class="normal">Kabacalı, Niyazi Berkes’in matbaanın esnafta uygulanan <span class="ideitalik">gedik usulü</span> çerçevesinde çalıştığı doğrultusundaki görüşünü daha doğru olduğunu düşünür<sup class="calibre3"><a href="ibrahim_split_606.html#footnote-304-577" id="footnote-304-577-backlink" name="footnote-304-577-backlink">[577]</a></sup>. Berkes’e göre matbaayı işletenlere devlet tarafından <span class="ideitalik">malikane </span>yada <span class="ideitalik">gedik </span>şeklinde tekel hakları tanınmıştır. Gedik hakkı sahibinin mirasçına geçer ve basılacak kitap sayısını, fiyatını matbaacı değil, hükümet tayin eder<sup class="calibre3"><a href="ibrahim_split_607.html#footnote-304-578" id="footnote-304-578-backlink" name="footnote-304-578-backlink">[578]</a></sup>.</p>
				<p class="normal">Gedik, devletin imalathane veya dükkan sahibi olmak üzere bir zanaatkar yada tüccara verdiği ruhsattır. Genelde ruhsat verilmesi için mukabil esnafın rızası gerekir. Gedik, esnafın ihtiyarları yeni bir ustanın kendi dükkanı açması için verdikleri tezkereye benzer bir uygulamadır. Ancak bu da mutlak bir şart sayılmaz. Vakıflar da kendi akarlarını dükkan kullanılmak üzere <span class="ideitalik">sened</span> diye bilinen bir ruhsat belgesi ile zanaatkarlara verirler. Aynı şekilde kadılar, esnafın görüşünü almadan gedik verebilirler. Gedik <span class="ideitalik">müstakar </span>ve <span class="ideitalik">havai </span>olmak üzere iki tip idi. <span class="ideitalik">Müstakar </span>olan gedik belli dükkan veya imalathane, <span class="ideitalik">havai </span>olan gedik zanaatkarın şehir sınırları içinde kendisi seçtiği yerde çalışması için verilir. Gedik sahibinden mirasçına, mirasçı yok ise kalfasına geçer<sup class="calibre3"><a href="ibrahim_split_608.html#footnote-304-579" id="footnote-304-579-backlink" name="footnote-304-579-backlink">[579]</a></sup>. Osmanlı sahafları, hattatları, tezhipçileri, mücellitleri vs. ayrı esnaflar oluşturmak ile beraber gedik sisteminin kurallarına göre çalışırlar<sup class="calibre3"><a href="ibrahim_split_609.html#footnote-304-580" id="footnote-304-580-backlink" name="footnote-304-580-backlink">[580]</a></sup>.</p>
				<p class="normal">Bu arada, Mouradgea d’Ohsson’un bahsettiği III. Osman (1754–1757)’ın Basmacı İbrahim’in şakirdi (<span class="ideitalik">élève</span>) olan Küçük İbrahim’e kitap basımı için verdiği ruhsat (<span class="ideitalik">privilège</span>)<sup class="calibre3"><a href="ibrahim_split_610.html#footnote-304-581" id="footnote-304-581-backlink" name="footnote-304-581-backlink">[581]</a></sup>, gedik kurallarına uyar gibi görünür. </p>
				<p class="normal">Kabacalı, Berkes’in görüşünü destekleyen 1784’te matbaayı yeniden canlandırmayı arzu eden Raşid Mehmed ve Vasıf Efendilerin isteği üzerine Halil Hamid Paşa’nın sultan I. Abdülhamid’e illetiği takririni referans eder<sup class="calibre3"><a href="ibrahim_split_611.html#footnote-304-582" id="footnote-304-582-backlink" name="footnote-304-582-backlink">[582]</a></sup>. Bu takrirde ikisine, bastıkları kitapların on adet tam tabakadan oluşan her bir cüzünden sultan vakıflarına birer akçe verilmesi ve bu vakıfların kaymakamları tarafından her kitabın mühürlenmesi, mühürsüz kitapların satılmaması, bu matbaanın dışında başka bir basmahane açılmaması ve “iştirak malikane” şartı ile ruhsat veren berat arz edilir<sup class="calibre3"><a href="ibrahim_split_612.html#footnote-304-583" id="footnote-304-583-backlink" name="footnote-304-583-backlink">[583]</a></sup>.</p>
				<p class="normal">Merhum Bulgar araştırmacısı Mihaila Staynova, Macaristan Bilimler Akademisi Kütüphanesi Şarkiyat Bölümü’nde tarihsiz bir fermanın Latince çevirisini keşfederek metni Bulgarca olarak yayımlar. Staynova, söz konusu ferman 1803’ten önce yazıldığını doğru olarak düşünür. Fermanın metni ise Halil Hamid Paşa’nın takriri ile hemen hemen aynıdır<sup class="calibre3"><a href="ibrahim_split_613.html#footnote-304-584" id="footnote-304-584-backlink" name="footnote-304-584-backlink">[584]</a></sup>. Belli ki, söz konusu Latince çeviri I. Abdülhamid’in matbaa işletmek için Raşid Mehmed ve Vasıf Efendilere 11 Mart 1784 tarihli bir beratın verildiğini açıklayan bir fermanıdır. Nitekim aynı fermanın İtalyanca çevirisini 1781–1786 yılları arasında İstanbul’da bulunan Giambatista Toderini de yayımlar<sup class="calibre3"><a href="ibrahim_split_614.html#footnote-304-585" id="footnote-304-585-backlink" name="footnote-304-585-backlink">[585]</a></sup>.</p>
				<p class="normal">Söz konusu fermana göre bu iki şahıs matbaa tekeli karşılığında bir nevi tekel hakkı ödemek zorunda idiler. Ancak İbrahim Müteferrika ile Said Efendi’ye 1727’de ve sadece Müteferrika’ya 1732’inin sonunda yada 1733’ün başında verilen fermanlarda matbaaların dışında başka bir basımevinin açılması yasaklanmaz ve tekel karşılığında da para pul istenilmez. Raşid Mehmed ve Vasıf Efendilere 1784’te koyulan şartlar, III. Osman (1754–1757)’ın kadılardan İbrahim ve Ahmed Efendilere matbaacılık izni tanıyan Rebiülahir 1168/Ocak’ın ortası 1755 tarihli fermanında da eksiktir<sup class="calibre3"><a href="ibrahim_split_615.html#footnote-304-586" id="footnote-304-586-backlink" name="footnote-304-586-backlink">[586]</a></sup>.</p>
				<p class="normal">Görüldüğü gibi tekel hakkı Osmanlı matbaacılığının 1784’teki yenilenmesinde uygulanır. Zaten 1200/1785-86’da basılan Arapça gramer elkitabının<sup class="calibre3"><a href="ibrahim_split_616.html#footnote-304-587" id="footnote-304-587-backlink" name="footnote-304-587-backlink">[587]</a></sup> önsözünden basmahanenin I. Abdülhamid’in arzusu üzerine onun vakıflarından olmak şartı ile açıldığı anlaşılır<sup class="calibre3"><a href="ibrahim_split_617.html#footnote-304-588" id="footnote-304-588-backlink" name="footnote-304-588-backlink">[588]</a></sup>.</p>
				<p class="normal">İlk iki matbaa devlete direkt olarak bağlı olmamak ile beraber, bastıkları kitaplarının fiyatları hükümet tarafından onaylanır. Örneğin İstanbul kadısına hitaben yazılan Evahir-i Şaban 1141/Mart’ın sonu 1729 tarihli bir fermanda İbrahim Müteferrika ile Said Efendi’nin dilekçeleri üzerine ciltsiz olan <span class="ideitalik">Vankulu Lügati</span> basma nüshalarına medrese öğrencilerine uygun olmak için mutedil olarak 35 guruş satış fiyatı biçilir<sup class="calibre3"><a href="ibrahim_split_618.html#footnote-304-589" id="footnote-304-589-backlink" name="footnote-304-589-backlink">[589]</a></sup>.</p>
				<p class="normal">Rafikov’a göre Damad İbrahim Paşa’nın sadareti esnasında ilk Osmanlı matbaası fiilen “devlete yarı mahsus” bir kuruluş idi<sup class="calibre3"><a href="ibrahim_split_619.html#footnote-304-590" id="footnote-304-590-backlink" name="footnote-304-590-backlink">[590]</a></sup>. Ertuğ ise, delil göstermeden Damad İbrahim Paşa’nın matbaaya parasal anlamda yardımcı olduğunu yazar<sup class="calibre3"><a href="ibrahim_split_620.html#footnote-304-591" id="footnote-304-591-backlink" name="footnote-304-591-backlink">[591]</a></sup>. Jeltyakov’un görüşünde, matbaanın bulunduğu yer ve donatımın bir kısmı kişisel malı olduğu halde, kuruluş olarak matbaa ne Müteferrika’nın, ne de Said Efendi’nin mülkinde idi. Çünkü devlet hazinesinden sağlanan para ile başlıca basma donatımı alınır ve işçilerine yemek dağıtılır. Bazı verilere göre matbaa devlet gümrüklerinden ve hazine toprağı gelirlerinden de maddi yardım aldığını vurgulayan Jeltyakov, matbaada basılan kitaplar devlet malı olduğunu iddia eder<sup class="calibre3"><a href="ibrahim_split_621.html#footnote-304-592" id="footnote-304-592-backlink" name="footnote-304-592-backlink">[592]</a></sup>.</p>
				<p class="normal">Ancak 1747 tarihli tereke defterinden hareket edecek olur isek, matbaa donatımı, kağıtları ve basılan kitaplar tamamen İbrahim Müteferrika’nın kişisel malı idi. Tereke kaydına göre basma aletleri satılıp fiyatı mirasına eklenmiştir. Müteferrika’nın da geride bıraktığı miras sadece eşi Hadice ve kızı Ayşe’nin aralarında İslâm miras hukuku şartlarına göre 1:7 nispeti ile paylaşılmıştır<sup class="calibre3"><a href="ibrahim_split_622.html#footnote-304-593" id="footnote-304-593-backlink" name="footnote-304-593-backlink">[593]</a></sup>. Geride kalan matbu kitapları satma hakkı da sadece kızı Ayşe’ye tanınmıştır<sup class="calibre3"><a href="ibrahim_split_623.html#footnote-304-594" id="footnote-304-594-backlink" name="footnote-304-594-backlink">[594]</a></sup>.</p>
				<p class="normal">Aslında matbaanın sadece İbrahim Müteferrika’nın kişisel malı olduğu iddiası kesinlik ile Recep 1145/1732’inin sonu-1733’ün başı tarihli ferman üzerine matbaanın tek işletmecisi kaldıktan sonraki dönem için geçerli olabilir. Matbaa, 1727’de resmi olarak faaliyete devam ettiğinden 1732’inin sonuna kadar İbrahim Müteferrika ile Said Efendi’nin müşterek malı olmalı idi. Zaten Temmuz 1727’de verilen ferman “levazım ve masarifin iştiraken” görmelerini gibi şart koşar. Fakat bu müşterek şirketin, S. N. Gerçek ile İ. Uzunçarşılı’nın düşündükleri gibi bir tarafı sermaye, öteki tarafı emek verdiği <span class="ideitalik">mudârebe </span>türünden mi, yoksa iki taraf ta masrafa katıldığı <span class="ideitalik">akd-i şirket </span>tipinin başka bir türünden olup olmadığı sorusu ortaya çıkar. </p>
				<p class="normal">Bunu doğrulayacak şeyhülislâm Yenişehirli Abdullah Efendi’nin Mehmed İpşirli tarafından yakında yayımlanan, ancak ne kendisi, ne de başkası tarafından değerlendirilen fetvasını aynen aşağıda iktibas etmeyi faydalı olduğu düşüncesindeyiz: </p>
				<p class="normal"><span class="ideitalik">Sual: </span>Zeyd ve Amr basma ile bazı kitab istinsah etmek murad edip mallariyle şu kadar kağıd ve mürekkeb ve basma aleti iştira ettiklerinden sonra basma san’atinde mahareti olan Bekir işbu lugat ve tevarih kitablarından falan ve falan namiyle olan kitabların suretlerini ol evrak üzererine basıp ba’de’l-itmam hasıl olan nüshalar bey’ olundukta semenlerinden evrak ve mürekkeb ve alata sarf olunan meblağ ihrac olunduktan sonra hasıl olan faide beş hisse olup bir hissesini Bekir, ikişer hissesini Zeyd ve Amr almak üzere akd-i şirket edip ba’dehu Bekir vech-i muharrer üzre kitabların suretlerini basıp şu kadar cild hasıl olsa bu vech üzre olan akd-i şirket sahih midir, yoksa fasid midir ve bu babda hükm-i şer’i nedir?</p>
				<p class="normal"><span class="ideitalik">El-cevab:</span> Bu vech üzre olan akd-i şirket fasiddir. Ol kitablar Zeyd ve Amr’ın olur Bekr’in amelinin ecr-i misli mezburlar üzerine lazım olur<sup class="calibre3"><a href="ibrahim_split_624.html#footnote-304-595" id="footnote-304-595-backlink" name="footnote-304-595-backlink">[595]</a></sup>. </p>
				<p class="normal">Bu fetva, ilk Osmanlı matbaası ve onun yasal statüsü ile ilgili olduğunu tahmin edilebilir. Zeyd ve Amr isimlerinin altında muhtemelen Said Efendi ve İbrahim Müteferrika’dan bahsedilir. Fetvada belirtildiği gibi onlar kendileri kitap basmak için gereken donatımı aldıktan sonra, Bekir diye adlandırılan matbaacılık konusunda maharetli olan Yahudi Yona’nın yardımı ile lügat ve tarih kitaplarını basarlar. Ancak Yona muhtemelen kitapların satışından elde edilen gelirlerden beşte biri isteğinde bulunduğundan dolayı ya Müteferrika ile Said Efendi, ya da Yona kendisi bu konuda bir fetva için şeyhülislâm Yenişehirli Abdullah Efendi’ye başvururlar. Şeyhülislâm ise bu şekilde akd-i şirketin sahih olmadığını ve Bekir, yani muhtemelen Yona gelirlerden beşte biri payı değil, ancak emeği karşılığında Zeyd ile Amr’dan, yani Müteferrika ile Said Efendi’den sadece ücret alma hakkı olduğunu hükmeder. Ve Müteferrika’nın tereke defterine göre hurufatçı olan bu Yahudi’ye bir nevi ücret verilir. Söz konusu fetva kesinlik ile Abdullah Efendi’nin meşihat makamından ayrıldığı 30 Eylül 1730 tarihinden önce verilip, Müteferrika ile Said Efendi’nin matbaanın müşterek sahipleri oldukları ve lügat ile tarih kitapları bastıkları zamanı kasteder. </p>
				<p class="normal">Söz konusu fetva ışığında aralarındaki müşterek şirket <span class="ideitalik">akd-i şirket </span>tipinden idi. İslâm hukuku ve Osmanlı hukuki uygulamalarına göre böyle bir şirket imalat yada ticaret amacı ile iki veya daha çok kişiden kurulabilir. Sermaye olarak mal (<span class="ideitalik">еmvâl</span>), emek (<span class="ideitalik">a‘mâl</span>) veya kredi (<span class="ideitalik">vücûh</span>) yatırılabilir. Yatırılan sermaye ve elde edilen kazancın paylaşımına göre bu tip şirketin iki esas türü vardır. <span class="ideitalik">Mufâvada</span> (<span class="ideitalik">eşitlik</span>)<span class="ideitalik"> </span>türü <span class="ideitalik">akd-i şirket</span>te<span class="ideitalik"> </span>kurucular eşit paylar ile sermaye yatırır ve gelirlerden eşit paylar alırlar. <span class="ideitalik">‘İnân </span>türü <span class="ideitalik">akd-i şirket</span>te ise kurucular farklı paylar ile sermaye oluşturur ve anlaştıkları oranda kârdan farklı pay alırlar. Burada şirketin müşterek işletilmesi (<span class="ideitalik">‘inân</span>) ön plana çıkar. Yukarıda da değindiğimiz <span class="ideitalik">mudârebe</span>, <span class="ideitalik">müzâra‘a </span>ve <span class="ideitalik">müsâkât</span> türleri <span class="ideitalik">akd-i şirket</span>in versiyonları olup, <span class="ideitalik">mudârebe</span>de bir taraf sermaye yatırırken, öteki taraf emek verir; <span class="ideitalik">müzâra‘a</span>da hububat yetiştirmesi ve satılması için bir arazi kiralanır; <span class="ideitalik">müsâkât</span>da ise bağ ve meyve bahçeleri kiralanır. Bu son üç türde bir taraf para yatırır yada sahip olduğu malını verir ve kazanç genelde yarı yarıya paylaşılır. Bu konuda arşiv malzemesi ışığında yapılan araştırmalara göre <span class="ideitalik">‘inân </span>şirketleri en yaygın idi. Terzilik, boyacılık, dokumacılık vs. gibi sektörlerde genelde <span class="ideitalik">a‘mâl </span>şirketleri kurulur. <span class="ideitalik">Mudârebe</span> ise daha çok gemi ticaretine has bir uygulamadır, çünkü gereken sermaye de büyüktür<sup class="calibre3"><a href="ibrahim_split_625.html#footnote-304-596" id="footnote-304-596-backlink" name="footnote-304-596-backlink">[596]</a></sup>.</p>
				<p class="normal">Yine iktibas ettiğimiz fetvaya döner isek, Said Efendi ile İbrahim Müteferrika’nın ortak matbaa çalışmaları <span class="ideitalik">mufâvada</span> (<span class="ideitalik">eşitlik</span>)<span class="ideitalik"> </span>türünden olmalı idi. Masrafta eşit oldukları gerek bu fetvadan, gerek Temmuz 1727 tarihli ferman ve Küçükçelebizâde İsmail Asım’ın <span class="ideitalik">Tarih</span>’inden anlaşılır. Bu son zat ilk Osmanlı matbaasının muasırı olup, ikisinin de “sadrazam hazretlerine arz edüb levazım ve mühimmatına iktiza eden masarifi kendüleri iştiraken görmek üzere muradlarını icraya izn-i hümayun-i sultani ısdarını niyaz ve rica” ettiklerini, yani basma donatımı masraflarında müşterek olacaklarını dile getirdiklerini yazar<sup class="calibre3"><a href="ibrahim_split_626.html#footnote-304-597" id="footnote-304-597-backlink" name="footnote-304-597-backlink">[597]</a></sup>.</p>
				<p class="normal">Said Efendi, resmi olarak matbaadan vazgeçtiğinde ortağı İbrahim Müteferrika’dan yatırdığı sermaye karşılığında herhangi bir tazminat talep edip etmediği şimdilik belli değildir. 1732 yılının sonuna yada 1733 yılının başlarına kadar ortak şirket olarak çalışan ilk Osmanlı matbaası bundan sonra sadece İbrahim Müteferrika’nın mülkinde kalıp muhtemelen gedik sistemi çerçevesinde faaliyetini devam eder.</p>
				<p class="normal">Ancak Said Efendi matbaa ortaklığından fiilen daha erken yıllarda vazgeçmiş olmalıdır. Zira Ocak-Haziran 1731 Rusya sefareti ve akabinde 1732-1733 İsveç sefaretinde bulunan Said Efendi’nin matbaa çalışmalarıyla yakından ilgilendiğini düşünülemez. Muhtemelen bu sebepten dolayı da basılan kitapların hatimelerinde sadece İbrahim Müteferrika’nın adı geçer. </p>
				<p class="normal">· · ·</p>
				<p class="normal">İlk Osmanlı matbaasının kuruluşu bir nevi toplumsal ve zihniyet dramı ile gerçekleşir. Klasik antik tiyatro oyununu andırarak matbaanın destekleyeni ve muhalefeti olur ve gelenekler ile yenilikler, önyargılar ile teşvikler arasında boy gösterir. Ve onun hayatta kalması değişik sosyal gruplarına ait çıkarları arasında hükümet tarafından gereken dengenin sağlanmasına borçludur. Bu da tarihin nemlenmiş camından görünemeyen zamanın gerçek dramını gizleyen coşku dolu bir vodvili andırır...</p>
				</body>
</html>