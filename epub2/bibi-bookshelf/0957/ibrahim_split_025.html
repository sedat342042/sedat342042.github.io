<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>ibrahim</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="h2baslik" id="calibre_toc_25">3. İlk Osmanlı Matbaasının Ticari Başarısı veya Başarısızlığı</h2>
				<p class="normal">Müteferrika baskılarının satışı hakkında analize girmeden önce öne sürdüğümüz fikirlerin kesin olamayacağını vurgulamak gerekir. Çünkü bir yandan <span class="ideitalik">Naima Tarihi </span>baskısı sayesinde Müteferrika baskılarının önüçünün toplam baskı adetini bilmekteyse de, son üç baskıların baskı adetinin 500 nüsha olduğu ancak tahmin edilebilir. Öte yandan İbrahim Müteferrika’nın tereke defterinde bu baskıların sadece yarısının satılamayan nüshaların sayısı hakkında bilgiler her bir baskı için ayrı olarak verilirken, diğer yarısının satılamayan nüshaların sayısı hakkında bilgiler iki grup halinde beraber olarak aktarılmıştır. Dolayısı ile <span class="ideitalik">Vankulu Lügati</span>, <span class="ideitalik">Gülşen-i Hukefâ, Cihânnümâ</span>, <span class="ideitalik">Tâkvîmü’t-Tevârîh</span>, <span class="ideitalik">Grammaire turque </span>ile <span class="ideitalik">Naima Tarihi </span>gibi altı Müteferrika baskılarının hem ilk toplam baskı adeti, hem de İbrahim Müteferrika’nın vefatında satılamayan nüshaların adeti bellidir. <span class="ideitalik">Raşid Efendi </span>ve <span class="ideitalik">Küçükçelebizâde Efendi Tarihleri </span>ile <span class="ideitalik">Ferheng-i Şu’ûri </span>baskıların ilk toplam baskı adeti bilinmezken, ancak her biri 500 nüsha basıldığı tahmin edilerek, terekede kalan nüshaların sayısı hakkında fikir sahibi olunur. İki grup halinde olarak<span class="ideitalik"> Tuhfetü’l-Kibâr</span>, <span class="ideitalik">Târîh-i Seyyâh</span>, <span class="ideitalik">Mısır Tarihi</span>, <span class="ideitalik">Târîhü’l-Hindi’l-Garbi </span>(yada <span class="ideitalik">Yeni Dünya</span>), <span class="ideitalik">Timur Tarihi </span>ve <span class="ideitalik">Usûlü’l-Hikem </span>ile <span class="ideitalik">Füyûzât-ı Mıknâtısiyye </span>baskılarının her birinin ilk toplam baskı adeti belliyken, geride kalan nüsha adeti beraber verilmiştir. Ve nihayet, <span class="ideitalik">Bosna Tarihi </span>baskısının ilk toplam baskı adeti bilinmezken, <span class="ideitalik">Usulü’l-Hikem </span>ve <span class="ideitalik">Füyûzât-ı Mıknâtısiyye </span>ile beraber kaydedildiği için terekede kalan nüshaları da tam olarak belli değildir. </p>
				<p class="normal">Doğal olarak 1729–1746 tarihleri arasında satılmakta olan bu baskıların daha erken olanları daha çok satmışlardır. Tereke defterindeki kayıtlardan <span class="ideitalik">Cihânnümâ</span>, <span class="ideitalik">Naima </span>ve <span class="ideitalik">Raşid Tarihleri </span>ile <span class="ideitalik">Ferheng-i Şu’ûri </span>gibi<span class="ideitalik"> </span>bazı daha geç baskıların satılamayan nüshaların satışa uygun bir durumda olmadıkları ortaya çıkar. Bunlar ciltsiz, mühresiz<sup class="calibre3"><a href="ibrahim_split_1060.html#footnote-304-1031" id="footnote-304-1031-backlink" name="footnote-304-1031-backlink">[1031]</a></sup> ve cetvelsizdir. <span class="ideitalik">Tâkvîmü’t-Tevârîh</span>, <span class="ideitalik">Gülşen-i Hulefâ</span>, <span class="ideitalik">Mısır Tarihi</span>, <span class="ideitalik">Timur Tarihi</span>,<span class="ideitalik"> Târîh-i Seyyâh</span>, <span class="ideitalik">Yeni Dünya </span>ve <span class="ideitalik">Tuhfetü’l-Kibâr</span> baskı nüshaları dikilmiş, kesilmiş ve kısmen ciltlenmiş olup, <span class="ideitalik">Grammaire turque</span>, <span class="ideitalik">Bosna Tarihi</span>, <span class="ideitalik">Usûlü’l-Hikem </span>ve <span class="ideitalik">Füyûzat-ı Mıknâtısiyye </span>gibi baskıların satılamayan nüshaların tümü ciltlenmiş (<span class="ideitalik">tamâm mücelled</span>) durumdadır. Aslında bu son dört kitap <span class="ideitalik">Vankulu Lügati </span>başta olmak üzere en iyi satan Müteferrika baskıları idi. Bunları <span class="ideitalik">Mısır Tarihi</span>, <span class="ideitalik">Timur Tarihi</span>,<span class="ideitalik"> Târîh-i Seyyâh</span>, <span class="ideitalik">Yeni Dünya </span>ve <span class="ideitalik">Tuhfetü’l-Kibâr </span>gibi baskılar takip eder. <span class="ideitalik">Naima Tarihi </span>hariç İbrahim Müteferrika’nın bastığı Kâtip Çelebi, Nazmizâde Hüseyin Murteza, Mehmed Raşid ve Küçükçelebizâde İsmail Asım gibi müelliflerin eserlerinin baskıları yarı yarıya satabildiler. </p>
				<p class="normal">De Saussure’ün 1732 tarihli mektubunda, İbrahim Müteferrika’nın bastığı kitapları az sattığını belirtir. 1759 yılından sonra bu mektuba yine De Saussure tarafından yapılan ilaveye göre Müteferrika vefat ettiğinde bir çok matbu kitap bırakır ve varisleri bunları ne yapacakları bilmedikleri için “nefret” edip, matbaayı tamamen terk ederler<sup class="calibre3"><a href="ibrahim_split_1061.html#footnote-304-1032" id="footnote-304-1032-backlink" name="footnote-304-1032-backlink">[1032]</a></sup>. Bu şekilde De Saussure, ilk Osmanlı matbaasının ticari sonuçları oldukça kötü olduğunu ima eder. Osmanlı matbaacılığı hakkında yapılan bazı erken araştırmalarda ise Müteferrika’nın, matbaasından fazla kazanmayıp, başlangıçta varlıklı olmuş ise de hayatın sonuna doğru işçilerinin ücretleri ve ailesinin geçimini sağlayamayacağı kadar fakir olduğu ileri sürülür<sup class="calibre3"><a href="ibrahim_split_1062.html#footnote-304-1033" id="footnote-304-1033-backlink" name="footnote-304-1033-backlink">[1033]</a></sup>.</p>
				<p class="normal">Ancak De Saussure, ilk Osmanlı matbaasının başlangıcının muasırı olmuş ise de, İbrahim Müteferrika’nın vefatında artık İstanbul’da bulunmayıp, vefatı sonrasında matbaa ne durumda olduğunu şahsen göremez. İbrahim Müteferrika’nın tereke defterinde kaydedilen baskılarının satılamayan nüsha sayısı, De Saussure’ün çizdiği karamsar tablodan faklı olarak durumun çok daha iyi olduğunu gözler önüne serer. 16 sayıda olan Müteferrika baskılarının toplam baskı adeti 12 000<sup class="calibre3"><a href="ibrahim_split_1063.html#footnote-304-1034" id="footnote-304-1034-backlink" name="footnote-304-1034-backlink">[1034]</a></sup>, 12 500<sup class="calibre3"><a href="ibrahim_split_1064.html#footnote-304-1035" id="footnote-304-1035-backlink" name="footnote-304-1035-backlink">[1035]</a></sup>, 12 700<sup class="calibre3"><a href="ibrahim_split_1065.html#footnote-304-1036" id="footnote-304-1036-backlink" name="footnote-304-1036-backlink">[1036]</a></sup> yada 13 200<sup class="calibre3"><a href="ibrahim_split_1066.html#footnote-304-1037" id="footnote-304-1037-backlink" name="footnote-304-1037-backlink">[1037]</a></sup> olduğu tahmin edilmiş ise de, kanaatimizce bu tahminler biraz abartılıdır. <span class="ideitalik">Naima Tarihi</span>’nin ikinci cildinin sonuna eklenen listede oniki Müteferrika baskılarının toplam cilt adetlerinin sayısı 8 200’dir<sup class="calibre3"><a href="ibrahim_split_1067.html#footnote-304-1038" id="footnote-304-1038-backlink" name="footnote-304-1038-backlink">[1038]</a></sup>. Ancak bu rakamın içine <span class="ideitalik">Vankulu Lügati </span>ve <span class="ideitalik">Naima Tarihi </span>baskılarının her iki ciltlerinin toplam baskı adeti de girer. Dolayısı ile cilt olarak değil baskı olarak toplam baskı adeti hesaplanmak gerekir ise, o zaman rakam 8 200 değil, 7 200 olacaktır. Bu listede eksik olan <span class="ideitalik">Grammaire turque </span>baskısının 1000 nüsha kadar toplam baskı adetini eklendiği zaman rakam yine 8 200 olur. Matbaanın son üç baskılardan en az 500’er adet basıldığı tahmin edilir ise, tüm baskıların toplam baskı adeti 9 700’e ulaşır. Eğer son üç kitap 500’er değil de, 1000’er nüsha basıldığını düşünülür ise –aslında bu tahmin daha az olasılıklı görünür- o zaman toplam baskı adeti 11 200 gibi bir rakama ulaşır. Yani, on altı sayıda olan Müteferrika baskılarının toplam baskı adeti 10 000 yada 11 000 civarında olması gerekir. İbrahim Müteferrika’nın tereke defterinde kaydedilen vefatına kadar satılamayan nüshaların sayısı ise 2 981’dir. Yani 1729-1746 tarihleri arasındaki onsekiz yıllık dönem içinde Müteferrika baskıları üçte iki yada dörtte üç satabilmişlerdir. Aslında nüshaların bazıları satılmamış, hediye edilmiştir. Örneğin Müteferrika baskıları 1731’de Rus çarına<sup class="calibre3"><a href="ibrahim_split_1068.html#footnote-304-1039" id="footnote-304-1039-backlink" name="footnote-304-1039-backlink">[1039]</a></sup>, 1730’da Avusturya<sup class="calibre3"><a href="ibrahim_split_1069.html#footnote-304-1040" id="footnote-304-1040-backlink" name="footnote-304-1040-backlink">[1040]</a></sup>, 1735’te İsveç� ve 1741-42 tarihinde İbrahim Müteferrika’nın sabık matbaa ortağı Said Efendi’nin sefareti esnasında Fransa krallarına hediye edilir<sup class="calibre3"><a href="ibrahim_split_1070.html#footnote-304-1041" id="footnote-304-1041-backlink" name="footnote-304-1041-backlink">[1041]</a></sup>.</p>
				<p class="normal">Öte yandan el yazma kitaplara kıyasla Müteferrika baskılarının ortalama fiyatı oldukça yüksek görünür. Örneğin İbrahim Müteferrika’nın tereke defterinde kaydedilen el yazma kitaplarının ortalama değeri 383 akçe yada 3 kuruş civarındayken, baskılarının ortalama ilkel fiyatı 11 kuruş civarında, tereke defterinde kaydedilen düşük fiyatların ortalaması 7 kuruş civarındadır. Bu rakamlar ışığında ilk Osmanlı baskıları el yazmalardan en az iki misli daha pahalı olduğu ortaya çıkar. İbrahim Müteferrika‘nın tereke defterinde kaydedilen kır atın değeri <span class="ideitalik">Vankulu Lügati </span>baskısının fiyatı ile aynen olması (4 800 akçe) bugünkü standartlar bakımından şaşırtıcı görülebilir, ancak bir yandan baskıların bazıları hacimli ve iki veya üç ciltlik sözlük yada tarih eserleri olduğu, öte yandan bu eserlerin el yazma kopyaları –örneğin <span class="ideitalik">Vankulu Lügati</span>–<span class="ideitalik"> </span>baskı versiyonundan çok daha pahalı olduğu unutmamak gerekir.</p>
				<p class="normal">Osman Ersoy, ilk Osmanlı baskıların fiyatları satın alınamayacak kadar sadece halk için değil, üst seviyeli devlet adamları için bile oldukça yüksek olduklarını belirtir<sup class="calibre3"><a href="ibrahim_split_1071.html#footnote-304-1042" id="footnote-304-1042-backlink" name="footnote-304-1042-backlink">[1042]</a></sup>. Bu yüksek fiyat kesinlik ile satışlarını etkilemiştir. De Saussure’ün 1732 tarihli mektubunda işaret edildiği gibi ilk Osmanlı baskıları başlangıçta fazla satamadıklarından dolayı İbrahim Müteferrika onlara oldukça yüksek fiyat biçmek zorunda kalır<sup class="calibre3"><a href="ibrahim_split_1072.html#footnote-304-1043" id="footnote-304-1043-backlink" name="footnote-304-1043-backlink">[1043]</a></sup>. Öte yandan, bu zor satışından dolayı olacak ki, dördüncü bölümde referans ettiğimiz Carleson, Holderman ve Müteferrika’nın yazılarından ve muhtelif tereke kayıtlarından anlaşıldığı gibi bazı baskıların fiyatları sonradan düşürülmüştür. <span class="ideitalik">Vankulu Lügati </span>ile <span class="ideitalik">Raşid Tarihi </span>baskıların fiyatlarında ilginç gelişmeler söz konusudur. Bunların birim fiyatı bir ara düşer, ancak 1747–1748 tarihlere doğru yine ilk seviyeye yükselir. Bu fiyat gelişmeleri muhtemelen, İbrahim Müteferrika’nın müşteri kazanmak amacı ile fiyat indirimi ticaret taktiğinin bir sonucudur. Aslında bu indirimler, fermanlar ile belirlenen baskıların resmi fiyatlarının takip edilmemesi anlamına gelir. Bu herhalde yasa dışı bir muamele sayılmaz idi, çünkü Charles White’ın da 1844 tarihli müşahedelerine göre gerek sahafların sattıkları el yazmaların, gerek matbu kitapların fiyatları tam olarak belli olmayıp, matbaacılar başlangıçta bastıkları kitapları belli başlı bir fiyata satıp, sonradan İngiliz kitap müzayedelerinde olduğu gibi bu kitapların fiyatları arz-talep yani piyasa şartları bağlamında belirlenir idi<sup class="calibre3"><a href="ibrahim_split_1073.html#footnote-304-1044" id="footnote-304-1044-backlink" name="footnote-304-1044-backlink">[1044]</a></sup>. </p>
				<p class="normal">Doğal olarak matbu kitapların satış fiyatı, basılması için kullanılan malzemenin ve verilen emeğin değeri ile belli başlı kazancın bir karışımıdır. Fiyatını kaldıran bir etken muhtemelen yurtdışından –genelde Fransa’dan- ithal edilen baskı için uygun kağıttır. İthal kağıdın yüksek değeri İbrahim Müteferrika’yı 1741’de Yalova kağıt fabrikasını açtırma girişimine neden olduğu sanılır. Üç kişi Polonyalı kağıt ustası tarafından çalıştırılan bu fabrika sadece 10-15 yıl faaliyette kalır. Fabrikanın emini de divan katibi olan İbrahim Efendi<sup class="calibre3"><a href="ibrahim_split_1074.html#footnote-304-1045" id="footnote-304-1045-backlink" name="footnote-304-1045-backlink">[1045]</a></sup>, herhalde ikinci bölümde bahsettiğimiz gibi İbrahim Müteferrika kendisi idi<sup class="calibre3"><a href="ibrahim_split_1075.html#footnote-304-1046" id="footnote-304-1046-backlink" name="footnote-304-1046-backlink">[1046]</a></sup>. Müteferrika’nın 13 Recep 1157/22 Ağustos 1744 tarihli bir takrizinde söz konusu üç kişi Polonyalı 3 000 kuruşluk ücret karşılığında bir yıl içinde devletin malı olan Yalova kağıt fabrikasında bin kadar top kağıt imal edip, yerlilerden üç-dört kişiyi bu zanaata öğrettikten sonra kağıt imalini şakirtlerine devredilmeleri söz konusudur<sup class="calibre3"><a href="ibrahim_split_1076.html#footnote-304-1047" id="footnote-304-1047-backlink" name="footnote-304-1047-backlink">[1047]</a></sup>.</p>
				<p class="normal">Nitekim İbrahim Müteferrika’nın tereke defterinde her biri 20 desteden oluşan ve iki kuruş değerinde olan 234 kağıt topu ta kayıtlıdır. Bu kağıdın Yalova fabrikasında imal edildiği de tahmin edilebilir. Ancak burada daha önemlisi kitap basımı için kağıt masrafları hakkında bilgi edinmektir. </p>
				<p class="normal">Müteferrika’nın bastığı kitapların baskı formaları göz önünde bulundurursak, her bir kitapta kullanılan tabakaların sayısı tahmin edilebilir. Aşağıdaki tabloda tahminlerimizi aktarıyoruz. </p>
				<p class="normal1"><span class="ideitalik">Müteferrika Baskılarının Baskı Formaları </span></p>
				<table class="generictable"><tbody class="calibre4"><tr class="calibre5"><td class="calibre6">
								<span class="idebold">№</span>
							</td>
							<td class="calibre6">
								<span class="idebold">Baskı</span>
							</td>
							<td class="calibre6">
								<span class="idebold">Sayfa ve Varak</span>
								<span class="idebold">Sayısı</span>
							</td>
							<td class="calibre6">
								<span class="idebold">Baskı</span>
								<span class="idebold">Forması</span>
							</td>
							<td class="calibre6">
								<span class="idebold">Bir </span>
							</td>
							<td class="calibre6"> 
							</td>
							<td class="calibre6">
								<span class="idebold">Tüm </span>
							</td>
						</tr><tr class="calibre5"><td class="calibre6">
								1
							</td>
							<td class="calibre6">
								<span class="ideitalik">Vankulu Lügati</span>
							</td>
							<td class="calibre6">
								1458 s.
							</td>
							<td class="calibre6">
								Folyo
							</td>
							<td class="calibre6">
								365
							</td>
							<td class="calibre6">
								500
							</td>
							<td class="calibre6">
								182 500
							</td>
						</tr><tr class="calibre5"><td class="calibre6">
								2
							</td>
							<td class="calibre6">
								<span class="ideitalik">Tuhfetü’l-Kibar</span>
							</td>
							<td class="calibre6">
								80 var.
							</td>
							<td class="calibre6">
								Çeyrek
							</td>
							<td class="calibre6">
								20
							</td>
							<td class="calibre6">
								1000
							</td>
							<td class="calibre6">
								20 000
							</td>
						</tr><tr class="calibre5"><td class="calibre6">
								3
							</td>
							<td class="calibre6">
								<span class="ideitalik">Tarih-i Seyyah</span>
							</td>
							<td class="calibre6">
								104 var.
							</td>
							<td class="calibre6">
								Çeyrek
							</td>
							<td class="calibre6">
								26
							</td>
							<td class="calibre6">
								1200
							</td>
							<td class="calibre6">
								31 200
							</td>
						</tr><tr class="calibre5"><td class="calibre6">
								4
							</td>
							<td class="calibre6">
								<span class="ideitalik">Yeni Dünya</span>
							</td>
							<td class="calibre6">
								94 var.
							</td>
							<td class="calibre6">
								Çeyrek
							</td>
							<td class="calibre6">
								24
							</td>
							<td class="calibre6">
								500
							</td>
							<td class="calibre6">
								12 000
							</td>
						</tr><tr class="calibre5"><td class="calibre6">
								5
							</td>
							<td class="calibre6">
								<span class="ideitalik">Timur Tarihi</span>
							</td>
							<td class="calibre6">
								134 var.
							</td>
							<td class="calibre6">
								Çeyrek
							</td>
							<td class="calibre6">
								34
							</td>
							<td class="calibre6">
								500
							</td>
							<td class="calibre6">
								17 000
							</td>
						</tr><tr class="calibre5"><td class="calibre6">
								6
							</td>
							<td class="calibre6">
								<span class="ideitalik">Mısır Tarihi</span>
							</td>
							<td class="calibre6">
								120 var.
							</td>
							<td class="calibre6">
								Çeyrek
							</td>
							<td class="calibre6">
								30
							</td>
							<td class="calibre6">
								500
							</td>
							<td class="calibre6">
								15 000
							</td>
						</tr><tr class="calibre5"><td class="calibre6">
								7
							</td>
							<td class="calibre6">
								<span class="ideitalik">Gülşen-i Hulefa</span>
							</td>
							<td class="calibre6">
								136 var.
							</td>
							<td class="calibre6">
								Folyo
							</td>
							<td class="calibre6">
								68
							</td>
							<td class="calibre6">
								500
							</td>
							<td class="calibre6">
								34 000
							</td>
						</tr><tr class="calibre5"><td class="calibre6">
								8
							</td>
							<td class="calibre6">
								<span class="ideitalik">Grammaire turque</span>
							</td>
							<td class="calibre6">
								220 s.
							</td>
							<td class="calibre6">
								Çeyrek
							</td>
							<td class="calibre6">
								28
							</td>
							<td class="calibre6">
								1000
							</td>
							<td class="calibre6">
								28 000
							</td>
						</tr><tr class="calibre5"><td class="calibre6">
								9
							</td>
							<td class="calibre6">
								<span class="ideitalik">Usulü’l-Hikem</span>
							</td>
							<td class="calibre6">
								48 var.
							</td>
							<td class="calibre6">
								Çeyrek
							</td>
							<td class="calibre6">
								12
							</td>
							<td class="calibre6">
								500
							</td>
							<td class="calibre6">
								6000
							</td>
						</tr><tr class="calibre5"><td class="calibre6">
								10
							</td>
							<td class="calibre6">
								<span class="ideitalik">Füyuzat-ı Mıknatısiyye</span>
							</td>
							<td class="calibre6">
								23 var.
							</td>
							<td class="calibre6">
								Çeyrek
							</td>
							<td class="calibre6">
								6
							</td>
							<td class="calibre6">
								500
							</td>
							<td class="calibre6">
								3000
							</td>
						</tr><tr class="calibre5"><td class="calibre6">
								11
							</td>
							<td class="calibre6">
								<span class="ideitalik">Cihannüma</span>
							</td>
							<td class="calibre6">
								728 var.
							</td>
							<td class="calibre6">
								Folyo
							</td>
							<td class="calibre6">
								182
							</td>
							<td class="calibre6">
								500
							</td>
							<td class="calibre6">
								91 000
							</td>
						</tr><tr class="calibre5"><td class="calibre6">
								12
							</td>
							<td class="calibre6">
								<span class="ideitalik">Tarihler Takvimi</span>
							</td>
							<td class="calibre6">
								260 s.
							</td>
							<td class="calibre6">
								Çeyrek
							</td>
							<td class="calibre6">
								33
							</td>
							<td class="calibre6">
								500
							</td>
							<td class="calibre6">
								16 500
							</td>
						</tr><tr class="calibre5"><td class="calibre6">
								13
							</td>
							<td class="calibre6">
								<span class="ideitalik">Naima Tarihi</span>
							</td>
							<td class="calibre6">
								1472 s.
							</td>
							<td class="calibre6">
								Folyo
							</td>
							<td class="calibre6">
								368
							</td>
							<td class="calibre6">
								500
							</td>
							<td class="calibre6">
								184 000
							</td>
						</tr><tr class="calibre5"><td class="calibre6">
								14
							</td>
							<td class="calibre6">
								<span class="ideitalik">Raşid Tarihi</span>
								<span class="ideitalik">Küçükelebizâde Tarihi </span>
							</td>
							<td class="calibre6">
								610 var.
								164 var.
							</td>
							<td class="calibre6">
								Folyo
							</td>
							<td class="calibre6">
								305
								82
							</td>
							<td class="calibre6">
								500
							</td>
							<td class="calibre6">
								193 500
							</td>
						</tr><tr class="calibre5"><td class="calibre6">
								15
							</td>
							<td class="calibre6">
								<span class="ideitalik">Bosna Tarihi</span>
							</td>
							<td class="calibre6">
								62 var.
							</td>
							<td class="calibre6">
								Çeyrek
							</td>
							<td class="calibre6">
								16
							</td>
							<td class="calibre6">
								500
							</td>
							<td class="calibre6">
								8000
							</td>
						</tr><tr class="calibre5"><td class="calibre6">
								16
							</td>
							<td class="calibre6">
								<span class="ideitalik">Ferheng-i Şu’uri</span>
							</td>
							<td class="calibre6">
								910 var.
							</td>
							<td class="calibre6">
								Folyo
							</td>
							<td class="calibre6">
								455
							</td>
							<td class="calibre6">
								500
							</td>
							<td class="calibre6">
								227 500
							</td>
						</tr><tr class="calibre5"><td class="calibre6" colspan="4">
								<span class="idebold">Toplam</span>
							</td>
							<td class="calibre6">
								2054
							</td>
							<td class="calibre6">
								9700
							</td>
							<td class="calibre6">
								1 069 200
							</td>
						</tr></tbody></table><p class="normal">Değişik kalem odalarına kağıt, edevat ve mürekkebin dağıtılması ile ilgili 3 Şaban 1115/12 Aralık 1703 tarihli bir defterhane belgesinde <span class="ideitalik">abadi </span>tipinden olan bir kağıt destesi 24 tabakadan ibaret olduğu anlaşılır<sup class="calibre3"><a href="ibrahim_split_1077.html#footnote-304-1048" id="footnote-304-1048-backlink" name="footnote-304-1048-backlink">[1048]</a></sup>. Yani Müteferrika’nın tereke defterinde kaydedildiği gibi 20 desteden oluşan bir kağıt topundaki tabakaların sayısı 480’dir. Bir kağıt topu bu kadar tabakadan oluştuğu, <span class="ideitalik">battal </span>kağıt topu 480 tabakadan ibaret olduğunu gösteren<span class="ideitalik"> </span>1843 tarihli bir arşiv belgesinden de anlaşılır<sup class="calibre3"><a href="ibrahim_split_1078.html#footnote-304-1049" id="footnote-304-1049-backlink" name="footnote-304-1049-backlink">[1049]</a></sup>. Dolayısı ile söz konusu tereke defterinde kayıtlı olan 234 sayıda kağıt topunda toplam 112 320 tabaka var idi. Şöyle ki, bu kağıt <span class="ideitalik">Cihânnümâ </span>baskısı gibi bir baskı için tamamen yeterli görülür. </p>
				<p class="normal">Tereke defterinde kaydedilen bir kağıt topunun 240 akçelik yada 2 kuruşluk fiyatından hareket ederek Müteferrika’nın baskı için kullandığı kağıdın fiyatı da bu civarda olduğunu kabul edebiliriz. Bir destenin fiyatı ise 12 akçeye denk düşer. Zaten bahsettiğimiz ve aşağıdaki tabloya aktardığımız 12 Aralık 1703 tarihli belgede belirlenen kağıt fiyatlarına nazaran bu fiyat mantıklı görünür: </p>
				<table class="generictable"><tbody class="calibre4"><tr class="calibre5"><td class="calibre6">
								<span class="idebold">Kağıt Türü</span>
							</td>
							<td class="calibre6">
								<span class="idebold">Akçe olarak bir deste fiyatı</span>
							</td>
						</tr><tr class="calibre5"><td class="calibre6">
								<span class="ideitalik">İstanbul</span>
							</td>
							<td class="calibre6">
								45
							</td>
						</tr><tr class="calibre5"><td class="calibre6">
								<span class="ideitalik">Telhis</span>
							</td>
							<td class="calibre6">
								60
							</td>
						</tr><tr class="calibre5"><td class="calibre6">
								<span class="ideitalik">Abadi</span>
							</td>
							<td class="calibre6">
								80
							</td>
						</tr><tr class="calibre5"><td class="calibre6">
								<span class="ideitalik">Habeşi</span>
							</td>
							<td class="calibre6">
								17
							</td>
						</tr><tr class="calibre5"><td class="calibre6">
								<span class="ideitalik">Battal-i İstanbul</span>
							</td>
							<td class="calibre6">
								150
							</td>
						</tr><tr class="calibre5"><td class="calibre6">
								<span class="ideitalik">Eseri</span>
							</td>
							<td class="calibre6">
								40
							</td>
						</tr><tr class="calibre5"><td class="calibre6">
								Orta boyut
							</td>
							<td class="calibre6">
								30
							</td>
						</tr></tbody></table><p class="normal">İbrahim Müteferrika’nın tereke defterinde kaydedilen bir kağıt destesinin fiyatı 12 akçeyken, 1703 tarihli belgedeki <span class="ideitalik">Habeşi</span> türünden olan en ucuz kağıt destesi 17 akçe değerinde idi. Yani, tereke defterinde kayıtlı olan kağıt oldukça ucuzdur ve bunun muhtemel nedeni bir yandan yerli Yalova kağıt fabrikası malı olması, öte yandan yazı için kullanılan kağıttan farklı olarak baskı için kullanılan kağıdın baskı yapılırken yırtılmaması için daha sert, kaba ve mührelenmemiş olmasıdır. Bu bakımdan 12 akçe gibi bir fiyat şaşırtıcı değildir. Kaba kağıdın değeri zaten daha düşük olduğu Müsli bin Keyvan adında Saraybosnalı bir tüccarın Sofya mahkemesinde hazırlanan 28 Şevval 1083/16 Şubat 1673 tarihli tereke defterinden de anlaşılır. Söz konusu tüccarın malları arasında her biri on akçe değerinde 112 deste kaba kağıt kayıtlıdır<sup class="calibre3"><a href="ibrahim_split_1079.html#footnote-304-1050" id="footnote-304-1050-backlink" name="footnote-304-1050-backlink">[1050]</a></sup>. Aslında enflasyon bu senelerde ne kadar da düşük olsa, herhalde İbrahim Müteferrika’nın vefat ettiği sıralarda kaba kağıdın fiyatı 1673 yılına nazaran biraz daha yüksek olması akla yakın bir şeydir. </p>
				<p class="normal">Her ne ise, şartlı olarak Müteferrika’nın baskı için kullandığı bir kağıt destesinin fiyatı 12 akçe olduğu kabul edilir ise, o zaman <span class="ideitalik">Cihânnümâ </span>gibi bir kitaptan bir nüshanın basılması için gereken 182 tabaka, yani yaklaşık 8 destenin fiyatı sadece 96 akçedir. Yani bir <span class="ideitalik">Cihânnümâ </span>baskı nüshası için bir kuruştan az değerinde kağıt masraf edildiği ortaya çıkar. Oysa bu baskının bir nüshanın satış fiyatı başlangıçta 30 yada 44 kuruş, Müteferrika’nın tereke defterinde ise 16 kuruş olduğunu hatırlatmak gerekir. Ucuz kağıt yerine 1703 tarihli belgeye göre 150 akçe değerinde en pahalı olan <span class="ideitalik">Battal-i İstanbul </span>türü kağıt bile kullanılmış olsa idi, bir <span class="ideitalik">Cihânnümâ </span>nüshası için 1 200 akçelik, yani 10 kuruşluk kağıt sarf edilir idi. Tüm onaltı baskı için kullanılan 1 069 200 tabaka yada 2227.5 kağıt topunun toplam değeri 4 455 kuruş olduğu tahmin edilebilir. </p>
				<p class="normal">Tabii, bir kitabın masraflarında kağıt dışında mürekkep, cilt, emek gibi masraflar da söz konusudur. Masraflara tereke defterinde satış fiyatı 700 kuruş belirlenen basma aletlerini ve matbaada çalışanların ücret masraflarını da eklemek gerekir. Tereke defterinde kaydedilen Müteferrika’nın borçları arasında ona tabi olan kişilerden Mehmed ibn-i Ali’ye 720 akçe, Ahmed ibn-i Osman ile Ahmed ibn-i Mehmed’in her birine 240 akçe aylık ücretleri, Hafız Abdulkerim’e 600 akçe ücret ve Mehmed Çelebi’ye iki borç kayıtlıdır<sup class="calibre3"><a href="ibrahim_split_1080.html#footnote-304-1051" id="footnote-304-1051-backlink" name="footnote-304-1051-backlink">[1051]</a></sup>. Hafız Abdulkerim’e verilen ücret, aylık ücreti ve Mehmed Çelebi’nin aylık ücreti en fazla 720 akçe olduğu düşünülür ise, Müteferrika vefatından önce matbaa işçilerine ayda toplam 2 520 akçe, yani 21 kuruş, ve yılda 252 kuruş ödediği hesaplanabilir. 1727-1746 tarihleri arasında işçilerine aralıksız olarak ücret ödediği tahmin edilir ise, toplam masraf 5 040 kuruşa ulaşır. </p>
				<p class="normal">Bu şekilde basma aletleri, kağıt ve ücretlerin toplam masrafı 10 195 kuruştur. İbrahim Müteferrika’nın, eserlerini basılan Holderman (ö. 1730), Judasz Tadeusz Krusiński (ö. 1756), Küçükçelebizâde İsmail Asım Efendi (ö. 1760) ve muhtemelen Ömer Bosnavi gibi hayatta olan müelliflere telif ücreti ödeyip ödemediği de belli değildir. Nitekim Holderman, kitabı baskıdan çıkmadan önce vefat eder. Krusiński ise basılan eserinde müellif olarak gösterilmemiştir. Yani Müteferrika sadece iki müellife telif ücreti ödemiş olabilir. Tereke defterinde ise bu kişilere herhangi bir borcu kaydedilmemiştir. </p>
				<p class="normal">Öte yandan Müteferrika’nın bastığı kitapların satışından elde ettiği gelirler de tahmin edilebilir. Aşağıdaki tabloda gösterilen satılan nüshaların tahmini sayısı, baskıların ilk ve 1747 tarihli tereke defterinde kaydedilen fiyatları ile çarpıldığında en düşük olan tahmini toplam gelir 27 635 kuruş olabileceği ortaya çıkar. Her halde Müteferrika matbu kitaplarının satışından gerçekten en az buna yakın bir gelir sağlamıştır. </p>
				<p class="normal1"><span class="ideitalik">Müteferrika Baskılarının Tirajları ve Satılan Adeti</span></p>
				<table class="generictable"><tbody class="calibre4"><tr class="calibre5"><td class="calibre6">
								<span class="idebold">Baskı</span>
							</td>
							<td class="calibre6" colspan="2">
								<span class="idebold">Kuruş olarak ilkel fiyatta<br class="chapter"/>asgari tirajın tahmini geliri</span>
							</td>
							<td class="calibre6" colspan="2">
								<span class="idebold">Kuruş olarak 1747 tarihli tereke defterindeki fiyatta asgari tirajın<br class="chapter"/>tahmini geliri </span>
							</td>
							<td class="calibre6" colspan="2">
								<span class="idebold">Kuruş olarak 1747 tarihli tereke defterindeki fiyatta satılan adetin tahmini geliri</span>
							</td>
						</tr><tr class="calibre5"><td class="calibre6">
								<span class="ideitalik">Vankulu Lügati</span>
							</td>
							<td class="calibre6">
								500х35
							</td>
							<td class="calibre6"> 
							</td>
							<td class="calibre6">
								500х35
																(500х20)
							</td>
							<td class="calibre6">
								17500<br class="chapter"/>(10000)
							</td>
							<td class="calibre6">
								499х35<br class="chapter"/>(498х20)
							</td>
							<td class="calibre6">
								17465<br class="chapter"/>(9960)
							</td>
						</tr><tr class="calibre5"><td class="calibre6">
								<span class="ideitalik">Tuhfetü’l-Kibar</span>
							</td>
							<td class="calibre6">
								1000х3
							</td>
							<td class="calibre6">
								3000
							</td>
							<td class="calibre6">
								1000х0,5
							</td>
							<td class="calibre6">
								500
							</td>
							<td class="calibre6" rowspan="5">
								2586х0,5
							</td>
							<td class="calibre6" rowspan="5">
								1293
							</td>
						</tr><tr class="calibre5"><td class="calibre6">
								<span class="ideitalik">Tarih-i Seyyah</span>
							</td>
							<td class="calibre6">
								1200х3
							</td>
							<td class="calibre6">
								3600
							</td>
							<td class="calibre6">
								1200х0,5
							</td>
							<td class="calibre6">
								600
							</td>
						</tr><tr class="calibre5"><td class="calibre6">
								<span class="ideitalik">Yeni Dünya</span>
							</td>
							<td class="calibre6">
								500х3
							</td>
							<td class="calibre6">
								1500
							</td>
							<td class="calibre6">
								500х0,5
							</td>
							<td class="calibre6">
								250
							</td>
						</tr><tr class="calibre5"><td class="calibre6">
								<span class="ideitalik">Timur Tarihi</span>
							</td>
							<td class="calibre6">
								500х3
							</td>
							<td class="calibre6">
								1500
							</td>
							<td class="calibre6">
								500х0,5
							</td>
							<td class="calibre6">
								250
							</td>
						</tr><tr class="calibre5"><td class="calibre6">
								<span class="ideitalik">Mısır Tarihi</span>
							</td>
							<td class="calibre6">
								500х3
							</td>
							<td class="calibre6">
								1500
							</td>
							<td class="calibre6">
								500х0,5
							</td>
							<td class="calibre6">
								250
							</td>
						</tr><tr class="calibre5"><td class="calibre6">
								<span class="ideitalik">Gülşen-i Hulefa</span>
							</td>
							<td class="calibre6">
								500х3
							</td>
							<td class="calibre6">
								1500
							</td>
							<td class="calibre6">
								500х2 
							</td>
							<td class="calibre6">
								1000
							</td>
							<td class="calibre6">
								265х2
							</td>
							<td class="calibre6">
								530
							</td>
						</tr><tr class="calibre5"><td class="calibre6">
								<span class="ideitalik">Grammaire turque</span>
							</td>
							<td class="calibre6">
								1000х3
							</td>
							<td class="calibre6">
								3000
							</td>
							<td class="calibre6">
								1000х0,25
							</td>
							<td class="calibre6">
								250
							</td>
							<td class="calibre6">
								916х0,25
							</td>
							<td class="calibre6">
								229
							</td>
						</tr><tr class="calibre5"><td class="calibre6">
								<span class="ideitalik">Usulü’l-Hikem</span>
							</td>
							<td class="calibre6">
								500х[1]
							</td>
							<td class="calibre6">
								500
							</td>
							<td class="calibre6">
								500х0,25
							</td>
							<td class="calibre6">
								125
							</td>
							<td class="calibre6" rowspan="3">
							</td>
							<td class="calibre6" rowspan="3">
								315
							</td>
						</tr><tr class="calibre5"><td class="calibre6">
								<span class="ideitalik">Füyuzat-ı Mıknatısiyye</span>
							</td>
							<td class="calibre6">
								500х1
							</td>
							<td class="calibre6">
								500
							</td>
							<td class="calibre6">
								500х0,25
							</td>
							<td class="calibre6">
								125
							</td>
						</tr><tr class="calibre5"><td class="calibre6">
								<span class="ideitalik">Bosna Tarihi</span>
							</td>
							<td class="calibre6">
								[500]х[1]
							</td>
							<td class="calibre6">
								500
							</td>
							<td class="calibre6">
								[500]x0,25
							</td>
							<td class="calibre6">
								125
							</td>
						</tr><tr class="calibre5"><td class="calibre6">
								<span class="ideitalik">Tarihler Takvimi</span>
							</td>
							<td class="calibre6">
								500х[3]
							</td>
							<td class="calibre6">
								1500
							</td>
							<td class="calibre6">
								500x2
							</td>
							<td class="calibre6">
								1000
							</td>
							<td class="calibre6">
								274x2
							</td>
							<td class="calibre6">
								548
							</td>
						</tr><tr class="calibre5"><td class="calibre6">
								<span class="ideitalik">Cihannüma</span>
							</td>
							<td class="calibre6">
								500х30
							</td>
							<td class="calibre6"> 
							</td>
							<td class="calibre6">
								500х16
							</td>
							<td class="calibre6">
								8000
							</td>
							<td class="calibre6">
								251х16
							</td>
							<td class="calibre6">
								4016
							</td>
						</tr><tr class="calibre5"><td class="calibre6">
								<span class="ideitalik">Naima Tarihi</span>
							</td>
							<td class="calibre6">
								500х[15]
							</td>
							<td class="calibre6">
								7500
							</td>
							<td class="calibre6">
								500x15
							</td>
							<td class="calibre6">
								7500
							</td>
							<td class="calibre6">
								388x15
							</td>
							<td class="calibre6">
								5820
							</td>
						</tr><tr class="calibre5"><td class="calibre6">
								<span class="ideitalik">Raşid Tarihi</span>
							</td>
							<td class="calibre6">
								[500]x30
							</td>
							<td class="calibre6"> 
							</td>
							<td class="calibre6">
								[500]x16
							</td>
							<td class="calibre6">
								8000
							</td>
							<td class="calibre6">
								194x16
							</td>
							<td class="calibre6">
								3104
							</td>
						</tr><tr class="calibre5"><td class="calibre6">
								<span class="ideitalik">Ferheng-i Şu’uri</span>
							</td>
							<td class="calibre6">
								[500]x[20]
							</td>
							<td class="calibre6"> 
							</td>
							<td class="calibre6">
								[500]x20
							</td>
							<td class="calibre6">
								10000
							</td>
							<td class="calibre6">
								91x20
							</td>
							<td class="calibre6">
								1820
							</td>
						</tr><tr class="calibre5"><td class="calibre6">
								<span class="idebold">Toplam</span>
							</td>
							<td class="calibre6">
								9700
							</td>
							<td class="calibre6"> 
							</td>
							<td class="calibre6">
								9700
							</td>
							<td class="calibre6">
								55475<br class="chapter"/>(47975)
							</td>
							<td class="calibre6"> 
							</td>
							<td class="calibre6">
								35140<br class="chapter"/>(27635)
							</td>
						</tr></tbody></table><p class="normal">Bu en düşük olan tahmini rakamdan daha yukarıda hesapladığımız 10 195 kuruş değerinde masrafları çıkardığımız zaman 17 440 kuruş kadar bir tahmini kazanç ortaya çıkar. Eğer bu tahmini hesaplamalar doğru ise, bastığı kitaplardan yaklaşık yüzde yetmişi satabilen Müteferrika, kazandığı para ile masraflarından iki misli daha çok kazanç sağlamıştır. Aslında böyle bir sonucuna varmamız çok şaşırtıcıdır ki, hata bizde mi, yoksa başka bir yerde mi gibi bir sorun işareti gerektirir. </p>
				<p class="normal">Müteferrika baskılarının 1729–1746 tarihleri arasında 18 yıllık satışından ortalama yıllık kazanç yaklaşık 969 kuruştur. Bu kazanç tabii ki ilk yıllarda çok düşük yada satış zararına olduğu kolay tahmin edilebilir. Üstelik bu kazanç herhalde 1732 yılının sonuna – 1733 yılının başlarına kadar ortak olan Müteferrika ve Said Efendi arasında paylaşılır idi. Nitekim bu yıllık kazancın yarısı olan 484.5 kuruş bile bazı malikane olan mukataaların yıllık kazançlarına çok yakındır. Örneğin Niğbolu, Rusçuk, Hezargrad, Tırnova, Yergöğü, Osman Pazarı ve Şumnu kasabalarında imal edilen yün ve pamuk dokumacılığından alınan damga resminden 1736 yılında kazanç 457.5 kuruş, 1738 yılında 600 kuruş, 1745’te 574 kuruş ve 1746’da 640 kuruştur. Ankara pamuk dokumacılığından alınan tapu resminden 1734 senesinde kazanç 200.8 kuruş, 1755’te ise 319.2 kuruştur<sup class="calibre3"><a href="ibrahim_split_1081.html#footnote-304-1052" id="footnote-304-1052-backlink" name="footnote-304-1052-backlink">[1052]</a></sup>. 1730’lu ve 1740’lı yıllarda gümrük ve pamuk ihracından alınan vergi mukataalarından ortalama yıllık kazançlar 900 ila 20 000 kuruş arasındadır<sup class="calibre3"><a href="ibrahim_split_1082.html#footnote-304-1053" id="footnote-304-1053-backlink" name="footnote-304-1053-backlink">[1053]</a></sup>.</p>
				<p class="normal">Konunun diğer önemli bir tarafı Müteferrika matbaanın faaliyete girdiği dönemde masrafları nasıl karşıladığı sorusudur. Rafikov, Müteferrika saray görevi karşılığında sadece aile masraflarını ve işçilerinin ücretlerini karşılamak için yeterli olan ücret aldığı ve kitaplarının satışından az kazandığından dolayı <span class="ideitalik">Cihânnümâ</span>’nın devamı yada büyük Arapça-Türkçe-Latince sözlüğün basılması için başka birinin parasal yardımına muhtaç olduğunu tahmin eder<sup class="calibre3"><a href="ibrahim_split_1083.html#footnote-304-1054" id="footnote-304-1054-backlink" name="footnote-304-1054-backlink">[1054]</a></sup>. Yine Rafikov, Mouradgea d’Ohsson’un Müteferrika’nın tımarı olduğu ve 99 akçe kadar yevmiye aldığı doğrultusundaki haberini referans eder<sup class="calibre3"><a href="ibrahim_split_1084.html#footnote-304-1055" id="footnote-304-1055-backlink" name="footnote-304-1055-backlink">[1055]</a></sup>. Ahmet Cevdet Paşa (1822–1895) da <span class="ideitalik">Tarih</span>’inde herhalde d’Ohsson’un yazdıklarından hareket ederek, Macarlı olan İbrahim Efendi’nin müteferrika görevi karşılığında 99 akçelik tımara sahip olduğunu yazar<sup class="calibre3"><a href="ibrahim_split_1085.html#footnote-304-1056" id="footnote-304-1056-backlink" name="footnote-304-1056-backlink">[1056]</a></sup>. İkinci bölüm dipnot 45’te referans ettiğimiz 1708 tarihli bir belgeye göre İbrahim Müteferrika gerçekten tımarlı müteferrikalarından da olabilmiş ihtimalini bir tarafa bırakır isek, Erhan Afyoncu’nun bulduğu belgelerin ışığında İbrahim Nisan 1716’ya kadar sipahi bölüğünde, bu tarihten itibaren ise 29 akçe yevmiye ile ulufeli müteferrikalardandır. 1721–1723, 1724, 1725, 1729 ve 1737 yıllarında 29’dan sırası ile 40, 50, 54, 100 ve son olarak 120 akçeye yükselen ücreti vefatına kadar hep aynı ücreti alır<sup class="calibre3"><a href="ibrahim_split_1086.html#footnote-304-1057" id="footnote-304-1057-backlink" name="footnote-304-1057-backlink">[1057]</a></sup>. Dolayısı ile İbrahim Müteferrika’nın 1729–1747 tarihleri arasında aylık ücreti 3000-3600 akçe yani 25-30 kuruş idi. Belli oluyor ki –Rafikov’un tahmin ettiği gibi– Müteferrika’nın aylık ücretinin büyük bir kısmı yukarıda hesapladığımız 21 kuruşluk işçi ücretlerinin ödenmesi için harcandığı ortaya çıkar. </p>
				<p class="normal">Halbuki, bu yıllarda ilk Osmanlı matbaacısı sadece müteferrikalık ücreti değil, aynı zamanda 1720-1735 yılları arasında II. Rákóczi Ferenc’in ve 1735-1738 yılları arasında Macar mültecilerin mihmandarı olarak günde ilk başta 60, sonra ise 50 akçe, yani ayda 1 500 akçe (yada 12-13 kuruş) de alır. Bu şekilde yıllık müteferrikalık ücreti 300-360 kuruş iken, yıllık mihmandarlık ücreti ise 150 kuruş civarında idi. Baskıların satışından da elde ettiği en az 484.5 tahmini yıllık kazancını ekler isek, Müteferrika’nın 1729–1746 tarihleri arasındaki ortalama yıllık gelirleri en az 934.5 kuruş idi. Bu gelir, 252 kuruşa ulaşan matbaa işçilerin yıllık ücretleri ve <span class="ideitalik">Cihânnümâ </span>baskısı gibi hacimli bir kitabın basılması için biraz fazla bile gelen tereke defterinde kaydedildiği gibi 468 kuruş değerinde 234 kağıt topunun sağlanması için tamamen yeterli görünür. </p>
				<p class="normal">Halbuki matbaayı açtığında toplam 450 kuruş müteferrikalık ile mihmandarlık ücretleri dışında henüz başka bir geliri olmayan Müteferrika, <span class="ideitalik">Cihânnümâ</span>’dan daha hacimli olan <span class="ideitalik">Vankulu Lügati</span>’nin basılması için sadece işçi ücretleri ile kağıt masrafları için gerekli olan 720 kuruşa muhtaç olarak -üstelik basma tezgahlarının fiyatı da bu masraflara dahil değildir- kesin başkasının parasal yardımına başvurmak zorunda kalır. Bundan dolayı da sadrazama hitaben yazdığı dilekçesinde matbaayı çalıştırmak için finanssal yardıma muhtaç olduğunu dile getirir. Böyle bir maddi yardım sadece ortağı Said Efendi’den değil, muhtemelen sadrazamın kendisinden de görür, ancak bunu açıklayacak belgeler henüz ışığa kavuşmamıştır. Ancak matbaa yavaş yavaş belli bir tempoya girdiğinde Müteferrika giderek daha nadir maddi yardıma ihtiyaç duymuş olmalıdır, çünkü <span class="ideitalik">Grammaire turque </span>el kitabını basacağı zaman kendisi herhangi paraya muhtaç olmadığını izah eder. Matbaanın ilerleyen yıllarında ise durum daha iyileşir gibi görünür. </p>
				<p class="normal">İbrahim Müteferrika’nın 1747 tarihli tereke defteri matbaasının bilançosu hakkında en sağlam bilgi kaynağıdır. Terekeye göre Müteferrika’nın sahip olduğu menkul ve gayrimenkul kıymetleri şöyledir: </p>
				<p class="normal1"><span class="ideitalik">İbrahim Müteferrika’nın Menkul ve Gayrimenkul Kıymetleri (1747)</span></p>
				<table class="generictable"><tbody class="calibre4"><tr class="calibre5"><td class="calibre6">
								<span class="idebold">Mal ve Eşya</span>
							</td>
							<td class="calibre6">
								<span class="idebold">Akçe Olarak Kıymeti</span>
							</td>
							<td class="calibre6">
								<span class="idebold">Kuruş Olarak Kıymeti</span>
							</td>
						</tr><tr class="calibre5"><td class="calibre6">
								Arap harfli kitap
							</td>
							<td class="calibre6">
								49 938 (50 038)
							</td>
							<td class="calibre6">
								416 kuruş 18 akçe
							</td>
						</tr><tr class="calibre5"><td class="calibre6">
								Eşya<br class="chapter"/>Basma aletleri<br class="chapter"/>234 kağıt topu
							</td>
							<td class="calibre6">
								351 168 (351 980)<br class="chapter"/>84 000 (satılmıştır)<br class="chapter"/>56 160
							</td>
							<td class="calibre6">
								2 926 kuruş 48 akçe<br class="chapter"/>700 kuruş<br class="chapter"/>468 kuruş
							</td>
						</tr><tr class="calibre5"><td class="calibre6">
								Latince kitap
							</td>
							<td class="calibre6">
								21 010
							</td>
							<td class="calibre6">
								175 kuruş 10 akçe
							</td>
						</tr><tr class="calibre5"><td class="calibre6">
								Matbu kitap 
							</td>
							<td class="calibre6"> 
							</td>
							<td class="calibre6">
								20 422 kuruş 
							</td>
						</tr><tr class="calibre5"><td class="calibre6">
								Ev (<span class="ideitalik">menzil</span>)
							</td>
							<td class="calibre6"> 
							</td>
							<td class="calibre6">
								2 500 kuruş
							</td>
						</tr><tr class="calibre5"><td class="calibre6">
								<span class="idebold">Toplam</span>
							</td>
							<td class="calibre6"> 
							</td>
							<td class="calibre6">
								26 439.5 kuruş 16 akçe
							</td>
						</tr></tbody></table><p class="normal">Tabloda görüldüğü gibi İbrahim Müteferrika’nın sahip olduğu kıymetlerin büyük bir kısmı matbaa çalışmalarında yatırılmıştır. Toplam 26 439.5 kuruş 16 akçe değerinde olan mal ve eşyalardan matbu kitaplar, basma aletleri ve kağıdın değeri 21 590 kuruş, yani tüm malından yaklaşık yüzde 82’sini bir kısmı teşkil eder. </p>
				<p class="normal">İbrahim Müteferrika’nın, vefatında bıraktığı borçlar ve vefatı ile ilgili harcamalar aşağıdaki tabloda aktarılmıştır:</p>
				<p class="normal1"><span class="ideitalik">İbrahim Müteferrika’nın Borçları ve Vefatındaki Masraflar</span></p>
				<table class="generictable"><tbody class="calibre4"><tr class="calibre5"><td class="calibre6">
								<span class="idebold">Masraf</span>
							</td>
							<td class="calibre6">
								<span class="idebold">Akçe Olarak Kıymeti</span>
							</td>
							<td class="calibre6">
								<span class="idebold">Kuruş Olarak Kıymeti</span>
							</td>
						</tr><tr class="calibre5"><td class="calibre6">
								Cenaze masrafları
							</td>
							<td class="calibre6">
								16 200
							</td>
							<td class="calibre6"> 
							</td>
						</tr><tr class="calibre5"><td class="calibre6">
								Ödenen Borçlar
							</td>
							<td class="calibre6">
								43 110
							</td>
							<td class="calibre6"> 
							</td>
						</tr><tr class="calibre5"><td class="calibre6">
								Eşine geri verilen evlilik hediyesinin ikinci kısmı (<span class="ideitalik">mehr-i müeccel</span>) 
							</td>
							<td class="calibre6">
								12 000
							</td>
							<td class="calibre6"> 
							</td>
						</tr><tr class="calibre5"><td class="calibre6">
								Mahkeme ücretleri
							</td>
							<td class="calibre6">
								92 200
							</td>
							<td class="calibre6"> 
							</td>
						</tr><tr class="calibre5"><td class="calibre6">
								<span class="idebold">Toplam</span>
							</td>
							<td class="calibre6">
								163 510
							</td>
							<td class="calibre6">
								1362.5 kuruş 10 akçe
							</td>
						</tr></tbody></table><p class="normal">İki tablo kıyaslandığında İbrahim Müteferrika’nın borçları ve vefatı ile ilgili harcamalar sahip olduğu mal ve eşyalarının kıymetinden çok daha az olduğu ortaya çıkar. Nitekim mahkeme ücretleri, muhtelif kişilere ödenen borçlar ve boşanma yada ölüm olayında eşine geri verilen ve Osmanlı hukukunda <span class="ideitalik">mehr-i müeccel</span> diye tabir olunan evlilik borcunun ikinci kısmından nerede ise iki misli daha yüksektir. Aslında 92 200 akçe (yani yaklaşık 768 kuruş) değerinde olan mahkeme ücretleri, Müteferrika’nın toplam menkul ve gayrimenkul kıymetlerinden yüzde 2.9 bir kısmı teşkil ederek, örneğin 18. yüzyılın ilk yarısı Kastamonu ve Çankırı sicillerinde görünen daha varlıklı kişilerin terekelerine konulan mahkeme ücretlerinin oranlarına yakındır<sup class="calibre3"><a href="ibrahim_split_1087.html#footnote-304-1058" id="footnote-304-1058-backlink" name="footnote-304-1058-backlink">[1058]</a></sup>. Dolayısı ile söz konusu ücretlerin değeri tamamen dönemin uygulamalarına göre belirlenmiştir. Bu bağlamda Müteferrika’nın borçları da –özellik ile işçilerine borçlu olduğu aylık ücretleri– fazla görünmez. Borçlar ödendikten ve diğer söz konusu harcamalar yapıldıktan sonra geride kalan 25 077 kuruş 10 akçe mal ve eşya kıymeti varisleri olan eşi Hadice ve kızı Ayşe aralarında paylaşılır. </p>
				<p class="normal">Genel olarak İbrahim Müteferrika’nın tereke defterini değerlendirdiğimizde karşımıza ne iflas eden, ne de zamanın akışı ile zengin olan bir kişinin silueti çıkar. Herhalde Müteferrika’yı orta halli bir insan olarak nitelendirebiliriz. Sonuçta kendisi ölümüne kadar matbaasının faaliyetini zar zor devam ettirir, varlıklı olan müşterilere güvenip nispeten pahalı olan matbu kitaplarını ağır da olsa birçoğunu satabilmiştir. Zaten matbaanın faaliyette bulunduğu dönemde Osmanlı finanssal sistemi ve ekonomisinin durumu iyileşip<sup class="calibre3"><a href="ibrahim_split_1088.html#footnote-304-1059" id="footnote-304-1059-backlink" name="footnote-304-1059-backlink">[1059]</a></sup>, matbaa gibi yeni girişimlere müsait ekonomik şartları sunar. Nitekim ilk Osmanlı matbaacısının kaderi, bankacı Johann Fust’a olan borçlarını ödeyemeyip ilk matbaası haciz olunan ilk Avrupa matbaacısı Johann Gutenberg (1400-1468)’in feleğinden çok daha iyi gibi görünür. Sigfird Steinberg’in vurguladığı gibi, Gutenberg dahil ilk Avrupa matbaacılarının çoğu işadamından daha çok matbaacı rolünde başarılı olmuşlardır. Matbaacılığa ilk başta yatırılan büyük sermayenin sonra kısa süre içinde değil, ancak senelerce gelir ve kazanç sağladığını bilmeyen bu erken matbaacılar ticari anlamda fazla başarılı olamamıştır<sup class="calibre3"><a href="ibrahim_split_1089.html#footnote-304-1060" id="footnote-304-1060-backlink" name="footnote-304-1060-backlink">[1060]</a></sup>. Nitekim De Saussure de 1732 tarihli mektubunda matbaanın bu özelliğini kastetmiş olmalıdır. De Saussure’e göre Müteferrika’nın vefatından sonra matbaa ile kimse uğraşamayacağı doğrultusunda endişeler, matbaanın az gayret ile çok gelir sağlayan bir girişim olmadığını bilen Türklerin genelde hesabını çok iyi yaptıklarından kaynaklanır idi<sup class="calibre3"><a href="ibrahim_split_1090.html#footnote-304-1061" id="footnote-304-1061-backlink" name="footnote-304-1061-backlink">[1061]</a></sup>.</p>
				<p class="normal">Osman Ersoy, Müteferrika baskılarının toplam baskı adeti denize atılan bir avuç kum yada susuzluktan ölen hastaya verilen bir çay kaşığı su kadar duyulan ihtiyaca göre çok az olduğunu vurgular<sup class="calibre3"><a href="ibrahim_split_1091.html#footnote-304-1062" id="footnote-304-1062-backlink" name="footnote-304-1062-backlink">[1062]</a></sup>. Ancak Müteferrika baskılarının tirajları ilk Avrupa baskılarının baskı adetleri ile mukayese edilir ise, ilk Osmanlı matbu kitapların normal sayıda basıldığı ortaya çıkar. 15. Yüzyıl Avrupa matbaaları bir kitaptan 150 ila 1 500 arasında nüsha basarken, 18. yüzyılda genelde 2000-3000 adet basılır. Üstelik erken Avrupa matbaaların birçoğu bir-iki kitap bastıktan sonra iflas ederler<sup class="calibre3"><a href="ibrahim_split_1092.html#footnote-304-1063" id="footnote-304-1063-backlink" name="footnote-304-1063-backlink">[1063]</a></sup>. Bu bakımdan Müteferrika matbaasına fazla eleştirici bakmak mantıksız gibi görünür. Zaten tereke defterinden belli olduğu gibi daha çok adet basmış olsa idi, kesinlik ile tümünü satamaz idi. Üstelik muhtemel okur sayısı da burada önemli bir faktördür. İncelediğimiz 1724/26–1747/48 tarihleri dönemine ait askeri statüsüne sahip olan İstanbul sakinlerinin tereke defterleri arasında üçten fazla kitaba sahip olanların sayısı 335’tir. Bu rakam, tam kitap sahipleri ve okurların gerçek sayısını göstermezken, Osmanlı okur kitlesinin sosyal alanının oldukça sınırlı olduğuna dair bir işarettir. De Saussure, 1732 tarihli mektubunda okumayı bilen Türklerin sayısı az olduğundan Müteferrika baskılarının az sattıklarını belirttir<sup class="calibre3"><a href="ibrahim_split_1093.html#footnote-304-1064" id="footnote-304-1064-backlink" name="footnote-304-1064-backlink">[1064]</a></sup>. Holderman da, 5 Ağustos 1730 tarihli mektubunda aynı şeyi yazar<sup class="calibre3"><a href="ibrahim_split_1094.html#footnote-304-1065" id="footnote-304-1065-backlink" name="footnote-304-1065-backlink">[1065]</a></sup>. Hatta 1840’lı ve 1850’li yıllarda İstanbul sahaflarının siparişi üzerine neşredilen divan ve medrese ders kitapları genelde 1 200 adette ve sadece çok aranan sarf ve nahiv el kitaplarından 2 400 nüsha basılır<sup class="calibre3"><a href="ibrahim_split_1095.html#footnote-304-1066" id="footnote-304-1066-backlink" name="footnote-304-1066-backlink">[1066]</a></sup>. Ancak 19. yüzyılda bile 2000’den fazla adette basılan kitaplar istisnadır<sup class="calibre3"><a href="ibrahim_split_1096.html#footnote-304-1067" id="footnote-304-1067-backlink" name="footnote-304-1067-backlink">[1067]</a></sup>. Bu bağlamda basılan adeti bakımından Müteferrika baskıları denize atılan bir avuç kum olarak nitelendirirsek, bu avuç kumun bile o dönemde gerekenden fazla olduğu kesindir. </p>
				<p class="normal">Özetlemek gerekir ise, basılan kitapların konusu, konu ve içerik itibarı ile bu kitaplara duyulan ihtiyaç, gerçek okur ve pahalı matbu kitabı satın almak imkanlarına sahip olan muhtemel müşteri sayısı ve nihayet el yazma geleneğine alışmış olan kitapseverler tarafından herhalde zihni bir problem yaratan matbu kitapların algılanması gibi faktörler ilk Osmanlı baskılarının satışını etkilemiştir. Bu süreçteki her bir faktörün payı ne kadar olduğu tam olarak tespit edilemeyeceği göz önünde bulundurarak, ilk Osmanlı matbaasının ticari başarısı yada başarısızlığı söz konusu faktörlerinin bir karışımın sonucu olduğu kanaatindeyiz. </p>
				<p class="normal">Sonuç olarak Müteferrika matbaası başarılı mı, yoksa başarısız mı idi sorusuna tercih edilen bakış açısına göre değişik ve hatta birbirine zıt cevaplar verilebilir. Halbuki, ilk Osmanlı matbaasını uzun vadeli bir perspektif açısından değerlendirirsek, İbrahim Müteferrika’nın araştırmamızın bir sonraki son bölümünde ayrıntılar ile ele aldığımız üzere Osmanlı baskı kültürünün teşekkülünde ilk adımlar atan bir yenilikçi olduğu görülür.</p>
				</body>
</html>