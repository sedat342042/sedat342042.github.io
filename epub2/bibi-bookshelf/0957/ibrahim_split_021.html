<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>ibrahim</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="h2baslik" id="calibre_toc_22">2. İbrahim Müteferrika’nın Neşriyat Görüşü</h2>
				<p class="normal">Şüphesiz İbrahim Müteferrika’nın şahsiyeti matbaasında takip ettiği neşriyat politikasına damgasını vurmuştur. Müteferrika’nın Osmanlı olmayan Protestan ve Batılı bir ortamda şekillendirilen zihniyeti baskı için eserlerin seçiminde etkili bir faktördür.</p>
				<p class="normal">Erken modern çağda Avrupa bilginleri Orta Çağ’da gelişen bilim tasnifi geleneklerini devam ettirirler. Bu tasnife göre bilgiler <span class="ideitalik">teorik </span>ile <span class="ideitalik">pratik</span>, <span class="ideitalik">kamusal </span>ile <span class="ideitalik">kişisel</span>, <span class="ideitalik">müsaade edilen </span>ile <span class="ideitalik">yasaklanan</span>, <span class="ideitalik">yüksek </span>ile <span class="ideitalik">alçal</span>, <span class="ideitalik">özgür </span>ile <span class="ideitalik">faydalı </span>olarak ayrılır. Bununla beraber erken modern çağda gelişme kaydeden bazı ilim dalları ve gelişen yeni alanlar Avrupa’daki geleneksel bilim tasnifi ve hiyerarşisinde değişimlere yol açar. Genel öğretimin yerine giderek özel sektöre yönelik ihtisaslaşma gelir. İlimlerin <span class="ideitalik">nitel </span>ile istatistiğe önem veren <span class="ideitalik">nicel </span>olarak yeni bir tasnifi yapılır.</p>
				<p class="normal">Orta Çağ’da olduğu gibi, 16. yüzyılda da ilimler ve dalları bir ilim ağacı olarak düşünülür. Ancak 17. yüzyılda ilim ağacı yerine artık <span class="ideitalik">sistem</span> terimi kullanılmaya başlanır. </p>
				<p class="normal">Bilimlerin hiyerarşisi Orta Çağ ve Erken modern çağda Avrupa’da yaygın olan <span class="ideitalik">gramer </span>okulları ile üniversite müfredat programlarında da takip edilir. Gramer okullarında Latince grameri, edebiyatı ve retoriği ile beraber anadili ile hesap dersleri verilir. Sadece elitli okullarda gramer ve retorik ile beraber diyalektiği de icap ettiren <span class="ideitalik">trivium </span>ders programı uygulanır idi. Üniversitelerdeki öğretim ise iki derecelik idi. Birinci derecede bir yandan <span class="ideitalik">trivium </span>ile <span class="ideitalik">quadrivium </span>olarak <span class="ideitalik">yedi özgür sanatları </span>ve öte yandan ahlak, hikmet ve tabiat felsefesi olarak dönemin üç felsefe dersleri okutulurken, ikinci derecedeki öğretim İlahiyat, Hukuk ve Tıp Fakülteleri olarak üç ayrı fakültede gerçekleşir idi. Bu üç fakültede okutulan ilimler birinci derecede okutulan derslerden daha üstün sayılırken, aralarında Hukuk Fakültesi Tıp Fakültesinden daha üstün, İlahiyat Fakültesi ise ilimlerin kraliçesi olarak rağbet görür idi.</p>
				<p class="normal">Avrupa’da uygulanan bu bilim tasnifi aynı şekilde umumi kütüphanelerde de uygulanır idi. Ancak Osmanlı kütüphane kataloglarından farklı olarak Avrupa kütüphane kataloglarında kitaplar alt seviyeli sayılan ilimlerden başlayarak üst seviyeli sayılan ilimlere doğru dizilir idi.</p>
				<p class="normal">Avrupa’daki üniversitelerin ve İslâm dünyasındaki medreselerin gelişmesi ve sistemi birbirinden çok farklı olduğu halde<sup class="calibre3"><a href="ibrahim_split_908.html#footnote-304-879" id="footnote-304-879-backlink" name="footnote-304-879-backlink">[879]</a></sup>, iki dünyaya ait bilim tasnifleri ve okul müfredat programlarında uygulaması birbirine az çok benzer. Ancak İslâm dünyasından farklı olarak Avrupa’daki üniversitelerin müfredat programına şiir, tarih, coğrafya, fizik gibi erken modern çağda hızla gelişen bazı ilim dalları da alınır. Hukuk, siyaset ve diplomasi alanına faydalı olduğu diye düşünülen tarih ve coğrafya dersleri, 17.-18. yüzyılda üniversite programlarına yerleştirilir. Aynı şekilde üniversitelerin birinci derecesinden ayrılan tabiat felsefesi, fizik, kimya, botanik ve zooloji gibi dalların gelişmesine hız verir. Yine pratik nedenlerden dolayı üniversitelerde artık siyaset ile iktisat dersleri de okutulur<sup class="calibre3"><a href="ibrahim_split_909.html#footnote-304-880" id="footnote-304-880-backlink" name="footnote-304-880-backlink">[880]</a></sup>.</p>
				<p class="normal">İbrahim Müteferrika, mühtedi olmadan önce Protestan bir kolejde eğitim görüp 17. yüzyıl Avrupa’da yaygın olan bilim ve eğitim görüşünü iyi tanıyan bir zat idi. Mühtedi olduktan sonra Osmanlı sarayından diplomatik vazifeleri ile görevlendirildiği ve Batılı diplomatlar ile temasta bulunduğu için Avrupa’daki bilim ve eğitim alanında son gelişmeleri mutlaka takip edebilmiştir. Zaten diplomatik görevleri de tarihe, coğrafyaya ve dillere daha büyük ilgi yarattığı da önemli bir husustur.</p>
				<p class="normal">Gèrald Duverdier, Müteferrika sonuçta matbaasını Batılı ilmin gelişmelerini Osmanlılara tanıtmak için değil, İslâm kültürünü canlandırmak için kurduğunu düşünür<sup class="calibre3"><a href="ibrahim_split_910.html#footnote-304-881" id="footnote-304-881-backlink" name="footnote-304-881-backlink">[881]</a></sup>. Ancak kanaatimizce İbrahim Müteferrika, İslâm kültürünü canlandırma sürecini desteklemek amacı ile Batıdaki müspet ilimlerinin gelişmesini hızlandıran Hümanizme, Protestan ve Aydınlanma fikirlerini kullandığı daha doğru bir yaklaşımdır. Ve bu amacı bakımından tarih ile coğrafya en uygun bilim alanlarıdır.</p>
				<p class="normal">Halbuki, tarihten söz edilirken tarihin objesi ve amacı hakkında olan değişik görüşlerin arasındaki sınırı göz önünde bulundurmalıyız. 17. Yüzyılın sonlarında yada 18. yüzyılın başlarında kaleme alınan anonim bir Osmanlı risalesi gibi bazı kaynaklar en azından Osmanlı toplumunun bazı kesitlerinin hangi tarih eserlerinin okunması uygun olup olmadığı hakkındaki görüşünü aktarırlar. Söz konusu risalede anonim müellifin Müslüman toplumun görgü kuralları ile ilgili görüşüne yer verilir. Müellif, eleştirici bir tarzda yazdığı risalesinde, Kur’an, risale ve Taberi tarihleri yerine <span class="ideitalik">Şâhnâme </span>ve <span class="ideitalik">Hamzanâme </span>gibi eserleri okuyanları <span class="ideitalik">kezzâb</span>, yani çok yalancı olarak nitelendirir<sup class="calibre3"><a href="ibrahim_split_911.html#footnote-304-882" id="footnote-304-882-backlink" name="footnote-304-882-backlink">[882]</a></sup><span class="ideitalik">. </span>Müellif, Taberi tarihleri ifadesi ile tefsir, hadis ve fıkıh uzmanı olan Ebu Cafer Muhammed et-Taberi (840–922)’nin İslâm dünyasında büyük rağbet gören ve İslâm dini ve devleti tarihini anlatan <span class="ideitalik">Târîhü’r-Rüsül ve’l-Mülûk </span>(<span class="ideitalik">Resul ve Melikler Tarihi</span>) adlı eserini<sup class="calibre3"><a href="ibrahim_split_912.html#footnote-304-883" id="footnote-304-883-backlink" name="footnote-304-883-backlink">[883]</a></sup> kasteder. Öte yandan risalenin müellifine göre gerek Firdevsi (ö. 1020)’nin <span class="ideitalik">Şâhnâme</span> başlığı altında<span class="ideitalik"> </span>yazdığı eski Farsların İslâm öncesi inançlarını ve Abbasilere mağlup olana kadar Sasani hanedanı tarihini anlatan eski İran destanı, gerekse Osmanlı müellifi Hamzavi (14. yy. sonu)’nin yazdığı 24 ciltlik <span class="ideitalik">Hamzanâme </span>adlı destanı<sup class="calibre3"><a href="ibrahim_split_913.html#footnote-304-884" id="footnote-304-884-backlink" name="footnote-304-884-backlink">[884]</a></sup> ahlaklı olan Müslümanlar tarafından okunmaya değerli değildir. Bu bakımdan müellif, kitabı Müslüman ahlakı bağlamında değerlendirerek, İslâm değerlerini savunan kitaba daha büyük önem verir. Bu açıdan Kur’an, ahlak yada akait risaleleri ve İslâm dini tarih kitapları okunmaya çok daha uygun görülür. Nitekim, bir yandan yukarıda bahsettiğimiz sahaf, öte yandan başka vefat eden Müslümanların tereke defterlerinde gerek Taberi tarihi, gerekse <span class="ideitalik">Şâhnâme </span>ve <span class="ideitalik">Hamzanâme </span>gibi destanlar rastlanabilir. Bu durum da söz konusu anonim risalede ima edildiği gibi bu tarih yazılarının her iki türü de Osmanlı okurları arasında popüler olduklarına bir delildir. Örneğin, Edirneli olan sahaf Yusuf Çelebi’nin 1155/1742 tarihli tereke defterinde bir <span class="ideitalik">Hamzanâme </span>kitabı kayıtlıdır<sup class="calibre3"><a href="ibrahim_split_914.html#footnote-304-885" id="footnote-304-885-backlink" name="footnote-304-885-backlink">[885]</a></sup>. İstanbullu sahaf Abdullah Efendi’nin 1159/1746 tarihli tereke defterinde ise 2300 akçe değerinde bir <span class="ideitalik">Şâhnâme </span>nüshası mevcuttur<sup class="calibre3"><a href="ibrahim_split_915.html#footnote-304-886" id="footnote-304-886-backlink" name="footnote-304-886-backlink">[886]</a></sup>. Halbuki, <span class="ideitalik">Taberi Tarihi</span> vefat eden İstanbul sakinlerinin tereke defterlerinde daha sık rastlanan bir eserdir. Örneğin, bu eserin bazı kısımları yada tümünü Atike Hatun’un 1147/1734 tarihli tereke defterinde<sup class="calibre3"><a href="ibrahim_split_916.html#footnote-304-887" id="footnote-304-887-backlink" name="footnote-304-887-backlink">[887]</a></sup>, Keresteci Es-Seyyid El-Hac Mehmed ibn Mustafa’nın 1 Zilhicce 1151/12 Mart 1739 tarihli tereke zaptında<sup class="calibre3"><a href="ibrahim_split_917.html#footnote-304-888" id="footnote-304-888-backlink" name="footnote-304-888-backlink">[888]</a></sup>, Bazaristani Es-Seyyid el-Hac Mahmud Efendi’nin 1156/1744 tarihli terekesinde<sup class="calibre3"><a href="ibrahim_split_918.html#footnote-304-889" id="footnote-304-889-backlink" name="footnote-304-889-backlink">[889]</a></sup>, Hatip Hafız Mustafa Efendi’nin 1157/1744 tarihli tereke kaydında<sup class="calibre3"><a href="ibrahim_split_919.html#footnote-304-890" id="footnote-304-890-backlink" name="footnote-304-890-backlink">[890]</a></sup>, Es-Seyyid El-Hac Abdurrahman Efendi’nin 1159/1746 tarihli miras listesinde<sup class="calibre3"><a href="ibrahim_split_920.html#footnote-304-891" id="footnote-304-891-backlink" name="footnote-304-891-backlink">[891]</a></sup> ve El-Hac Süleyman Ağa’nın 1160/1747 tarihli tereke defterinde görürüz<sup class="calibre3"><a href="ibrahim_split_921.html#footnote-304-892" id="footnote-304-892-backlink" name="footnote-304-892-backlink">[892]</a></sup>.</p>
				<p class="normal">Ancak İbrahim Müteferrika, yayımlamak için seçtiği tarih yazısı türü ne anonim risalenin müellifin önerdiği din tarihi, ne de kınadığı destan türüdür. Müteferrika Osmanlı okuyucularına pratikte daha yararlı olacak olan siyasi tarih kitapları arz eder. Zaten –William Watson’un belirttiği gibi- Müteferrika’nın felsefesi tamamen pratiğe yönelik olduğu görünür<sup class="calibre3"><a href="ibrahim_split_922.html#footnote-304-893" id="footnote-304-893-backlink" name="footnote-304-893-backlink">[893]</a></sup>.</p>
				<p class="normal">Şunu belirtmeliyiz ki, Müteferrika neşriyat programında Lale Devri (1718–1730)’nde hakim olan atmosferin avantajını da kullanır. Bu devir entelektüel çalışmaların hızlandırılması ile göze çarpan bir dönemdir. O zamanlarda Osmanlı devleti dünyaya açılan bir devlettir: ilk defa gerek Fransa’ya, gerek İran’a daha uzun vadeli sefaretler gönderilir. Öte yandan iç ve dış siyasetin, kendi yaşam şartlarının iyileşmesi ve tarih ile müspet ilimlere olan ilginin büyümesi de söz konusudur. Ahmet Evin’in belirttiği gibi, bu devirde gelişen pragmatik görüşüne paralel bir yansımalı tarihsel duyarlılık da gelişir<sup class="calibre3"><a href="ibrahim_split_923.html#footnote-304-894" id="footnote-304-894-backlink" name="footnote-304-894-backlink">[894]</a></sup>. Bu ilginin büyümesi üzerine daha geniş okuyucu kitlelere ulaştırılmak için birçok eser Türkçe’ye çevrilir<sup class="calibre3"><a href="ibrahim_split_924.html#footnote-304-895" id="footnote-304-895-backlink" name="footnote-304-895-backlink">[895]</a></sup>.</p>
				<p class="normal">Sadrazam Damad İbrahim Paşa, bir devlet adamı olarak Osmanlı dış siyaseti ve diplomasisine yararlı olacak tarih kitaplarına ilgi duyan bir zat olup, bazı Arapça yada Farsça tarih eserlerinin Türkçe’ye tercüme ettirir. Bu maksat ile 1725 yılında birkaç tercüme komisyonları teşkil edilir. 30 kişiden fazla mütercimden oluşan bir heyet İmam Bedreddin Mahmud Ayni (ö. 1451)’nin Arapça olarak yazdığı <span class="ideitalik">Ikdü’l-Cümân fî Târîh-i Ehli’z-Zamân</span> (<span class="ideitalik">İnsanoğlu Tarihi İnci Gerdanlığı</span>) başlıklı tarih, coğrafya, astronomi, etnografya ve biyoloji alanından bilgiler içeren eserinin çevirisi ile görevlendirilir. Bu heyete sonradan Müteferrika matbaasında musahhih olan sabık İstanbul kadısı İshak Efendi ile sabık Galata kadısı Esad Efendi de dahil idi<sup class="calibre3"><a href="ibrahim_split_925.html#footnote-304-896" id="footnote-304-896-backlink" name="footnote-304-896-backlink">[896]</a></sup>. </p>
				<p class="normal">Matbaaya tayin olunan diğer musahhih Kasım Paşa mevlevihanesi şeyhi Musa Dede dahil sekiz kişiden ibaret başka bir tercüme komisyonu Handmir Gıyaseddin Muhammed (ö. 1535)’in Adem’den şah İsmail’in 1523’te vefat ettiğine kadar tarih olaylarını Farsça olarak anlatan üç ciltlik <span class="ideitalik">Habîbü’s-Siyer fî Ahbâr-i Efrâdi’l-Beşer </span>(<span class="ideitalik">İnsanoğlu Tarihi Hakkında Haberlerin Aktarılmasına Aşık Olan</span>) başlıklı eserinin çevirmesi ile üstlenir. Komşu ülke İran’daki siyasi gelişmelerinden uyandırılan ilgi bu eserin tercümesine neden olur. </p>
				<p class="normal">Sadrazamın emri üzerine saray şairi Nedim 1720–1730 tarihleri arasında Müneccimbaşı Derviş Ahmed Dede ibn Abdullah (ö. 1702)’ın Adem’den 1673 yılına kadar olayları anlatan <span class="ideitalik">Sahâifü’l-ahbâr fî Vakâyi’l-asâr </span>(<span class="ideitalik">Tarih Olayları Hakkında Haber Sayfaları</span>) yada <span class="ideitalik">Câmi‘ü’d-Düvel </span>(<span class="ideitalik">Devletler Meclisi</span>)<sup class="calibre3"><a href="ibrahim_split_926.html#footnote-304-897" id="footnote-304-897-backlink" name="footnote-304-897-backlink">[897]</a></sup> başlıklı tarih eserini Arapça’dan Türkçe’ye çevirir. Yine Damad İbrahim Paşa’nın talebi üzerine 1723’da Tercüman Osman Ağa <span class="ideitalik">Nemçe Tarihi</span>’ni Almanca’dan Türkçe’ye tercüme ederken, 1727’de Küçükçelebizâde İsmail Asım Efendi ise Gıyaseddin Nakkaş’ın 1421–1422 tarihlerinde Çin sefaretini anlatan ‘<span class="ideitalik">Acâibü’l-Letâif </span>(<span class="ideitalik">Latif Acayipler</span>) yada <span class="ideitalik">Hıtâ Sefâretnâmesi </span>(<span class="ideitalik">Çin Sefaretnamesi</span>) başlıklı eserini Farsça’dan Türkçe’ye çevirir. Gerek sultan, gerek sadrazamın emri üzerine 1720’li ve 1730’lu yıllarda daha birçok tarih, tıp, astroloji ve kozmografi eserleri tercüme edilir<sup class="calibre3"><a href="ibrahim_split_927.html#footnote-304-898" id="footnote-304-898-backlink" name="footnote-304-898-backlink">[898]</a></sup>. Hatırlatmak gerekir ise, İbrahim Müteferrika kendisi III. Ahmed’in talebi üzerine 1733’da Hollandalı coğrafyacı ve astronomcu Andreas Cellarius’un 1708’de basılan <span class="ideitalik">Gökler Atlası </span>(<span class="ideitalik">Atlas Coelestis</span>) başlıklı kitabını <span class="ideitalik">Mecmû‘a-i Hey’etü’l-kadîme ve’l-cedîde </span>(<span class="ideitalik">Eski ve Yeni Astronomi Mecmuası</span>) başlığı altında Latince’den Türkçe’ye tercümesini tamamlar. </p>
				<p class="normal">1721 yılında müstakbel Müteferrika matbaası musahhihlerinden biri olan Esad Efendi (ö. 1731)’nin başkanlığında olan bir tercüme heyeti Aristo’nun <span class="ideitalik">Fizika </span>eseri gibi mantık ve felsefe eserlerinin Grekçe ve Latince’den Arapça’ya çevirisi ile görevlendirilir<sup class="calibre3"><a href="ibrahim_split_928.html#footnote-304-899" id="footnote-304-899-backlink" name="footnote-304-899-backlink">[899]</a></sup>. Esad Efendi’nin 20 Şaban 1144/17 Şubat 1732 tarihli tereke defterine kaydedilen 154 kitabın arasında birçok fizik, astronomi, matematik konulu eserler mevcut olduğuna göre kadı görevinde bulunan bu kişinin müspet ilimlere ne kadar büyük ilgi duyduğu anlaşılır<sup class="calibre3"><a href="ibrahim_split_929.html#footnote-304-900" id="footnote-304-900-backlink" name="footnote-304-900-backlink">[900]</a></sup>.</p>
				<p class="normal">Lale Devri’nin diğer önde gelen isimlerinden Yirmisekiz Mehmed Çelebi (ö. 1732) de fiziğe yakın ilgi duymuş olan bir zat idi. Kendisi 18. yüzyılın başlarında Şehrezuri (ö. 1298)’nin Aristo ile İbn Sina’nın görüşleri açısından tabiat ve fiziği açıklayan <span class="ideitalik">Şeceretü’l-İlâhiyye </span>(<span class="ideitalik">İlahi Şecere</span>) başlıklı eserini Arapça’dan Türkçe’ye tercüme eder. Bekir Karlığa’ya göre divan şairi Nevi (ö. 1599)’in bir eserinde Aristo’nun tabiat hakkındaki görüşünü aktarılması hariç Yirmisekiz Mehmed Çelebi’nin bu tercüme eseri Osmanlı okurlarına Türkçe olarak müsait ilk fizik kitabıdır<sup class="calibre3"><a href="ibrahim_split_930.html#footnote-304-901" id="footnote-304-901-backlink" name="footnote-304-901-backlink">[901]</a></sup>. İstanbul Fransız büyükelçisi Marquis de Bonnac (1716–1724)’a göre ise Yirmisekiz Mehmed Çelebi zengin bir kitap koleksiyonuna sahip olup, yüksek tahsilli ve Arapça, Farsça ve Türkçe edebiyatı örneklerini çok iyi tanıyan bir zat idi<sup class="calibre3"><a href="ibrahim_split_931.html#footnote-304-902" id="footnote-304-902-backlink" name="footnote-304-902-backlink">[902]</a></sup>.</p>
				<p class="normal">Oğlu Said Efendi ise 1753 yılında <span class="ideitalik">Feraidü’l-Müfredat </span>başlığı altında<sup class="calibre3"><a href="ibrahim_split_932.html#footnote-304-903" id="footnote-304-903-backlink" name="footnote-304-903-backlink">[903]</a></sup> devaların Arapça, Farsça, Türkçe, Yunanca ve Latince kaynaklara göre isimlerini veren bir katalog hazırlamıştır ki, Aykut Kazancıgil’e göre bu kitap dönemim zihniyetini yansıtan bir eserdir<sup class="calibre3"><a href="ibrahim_split_933.html#footnote-304-904" id="footnote-304-904-backlink" name="footnote-304-904-backlink">[904]</a></sup>.</p>
				<p class="normal">Osmanlı tıbbında giderek İsviçre hekimi Paracelsus (1493–1541) tarafından ilk defa uygulanan ve Osmanlı’da <span class="ideitalik">tıbb-i cedid </span>yani <span class="ideitalik">yeni tıp </span>tabiri ile bilinen kimyasal tıp yöntemi de uygulanır hale gelir. İbn Sellüm (ö. 1670), Ömer Sinan el-İzniki (18. yy.), Ömer Şifai el-Bursavi (ö. 1742) ve şakirdi Ali Münşi el-Bursavi (ö. 1733) gibi bir çok Osmanlı tabipleri bu yeni yöntemi uygular ve hakkında orijinal eser yazar yada Paracelsus’un eserlerini cevirler<sup class="calibre3"><a href="ibrahim_split_934.html#footnote-304-905" id="footnote-304-905-backlink" name="footnote-304-905-backlink">[905]</a></sup>. Keşfettiğimiz Ali Münşi el-Bursavi’nin 28 Muharrem 1147/30 Nisan 1734 tarihli tereke defterinde İbn Sina (<span class="ideitalik">Kânûn fi’t-Tıbb</span>), İbn Nefis (<span class="ideitalik">Mûcez</span>), Hacı Paşa Celaleddin el-Aydıni vs.<sup class="calibre3"><a href="ibrahim_split_935.html#footnote-304-906" id="footnote-304-906-backlink" name="footnote-304-906-backlink">[906]</a></sup> gibi geleneksel eski tıbbı hakkında eser yazan müelliflerin dışında Batılı tıp gelişmelerine yakın ilgi gösteren Latince yada başka yabancı dillerde yazılan tıp kitapları da kayıtlıdır<sup class="calibre3"><a href="ibrahim_split_936.html#footnote-304-907" id="footnote-304-907-backlink" name="footnote-304-907-backlink">[907]</a></sup>.</p>
				<p class="normal">1720’li yıllarda Sadi bin Halil, Ebulfazl el-Yedikulevi, Muhammed Selim Hoca gibi Osmanlı müellifleri tarafından matematik üzerine, Bursalı Esiri Hasan tarafından tarih ve coğrafya konulu, ve Ahmed el-Kostantini tarafından depremler hakkında orijinal eserler kaleme alınıştır<sup class="calibre3"><a href="ibrahim_split_937.html#footnote-304-908" id="footnote-304-908-backlink" name="footnote-304-908-backlink">[908]</a></sup>.</p>
				<p class="normal">Bu bağlamda yukarıda özetlediğimiz 18. yüzyılın ilk yarısındaki Osmanlı entelektüel gelişmeleri daha çok gündelik hayatın ihtiyaçlarına yakın olan müspet bilimlere yönelik idi. B. Karlığa’ya göre bu yöndeki gelişmeler henüz Kâtip Çelebi (ö. 1657)’nin yaşadığı 17. yüzyılın ortalarından başlamış ise de, ancak Lale Devri’nde büyük hız kazanır<sup class="calibre3"><a href="ibrahim_split_938.html#footnote-304-909" id="footnote-304-909-backlink" name="footnote-304-909-backlink">[909]</a></sup>.</p>
				<p class="normal">Tarih ile coğrafyaya yatkın olan ilk Osmanlı matbaacısı sadece dönemin Osmanlı toplumsal ve kültürel ortamı bağlamında değil, aynı zamanda Avrupa’daki bilimsel ve zihniyet gelişmelerin bağlamında da değerlendirilmelidir. Burada 18. yüzyılda Avrupa’daki entelektüel çevrelerde hızla gelişen ve daha sonraları devlet adamları tarafından resmen desteklenen Aydınlanma fikirlerinden bahsetmekteyiz. Zaten A. D. Jeltyakov’un belirttiği gibi “şüphesiz Türkçe dilinde matbaacılığın doğuşu Türk Aydınlanması sürecinin doğuşuna en mühim nedeni olmuştur”<sup class="calibre3"><a href="ibrahim_split_939.html#footnote-304-910" id="footnote-304-910-backlink" name="footnote-304-910-backlink">[910]</a></sup>.</p>
				<p class="normal">18. Yüzyıl Avrupa’da gelişen Aydınlanma sürecinin esas fikirlerinden biri ilim dalı olarak tarihin önemi ve rolüdür. 17. Yüzyılda Batı’da yapılan tabiat tarihi araştırmaları sonucunda <span class="ideitalik">Kitab-ı mukaddes</span>’te iddia edildiği gibi insanoğlu’nun tarihi Peygamber İsa’dan 5508 yıl önce değil, çok daha erken başladı ortaya çıkar. Öte yandan tarih ilminin didaktik vasfına da önem verilir. Çünkü tarih muasırlara geçmişin hatalarını hatırlatan bir ilimdir. O dönemde basılan tarih kitaplarının sayısı oldukça artması tarihe büyüyen ilgiye bağlı olup, özellik ile İngiltere, Almanya ve Hollanda gibi Protestan ülkelerinde tarihe duyulan yakın ilgi çok daha büyük idi. Araştırmacılar, Katolik zihniyetine nazaran Protestan zihniyeti tarihe daha büyük önem verdiğini vurgularlar<sup class="calibre3"><a href="ibrahim_split_940.html#footnote-304-911" id="footnote-304-911-backlink" name="footnote-304-911-backlink">[911]</a></sup>. Ve İbrahim Müteferrika kendisi mühtedi olmadan önce bu gibi zihniyete sahip olan bir Protestan olduğunu hatırlatmak herhalde mantıklıdır. </p>
				<p class="normal">Müteferrika matbaasının onaltı baskısından dokuzu tarih eserleridir. <span class="ideitalik">Tuhfetü’l-Kibâr </span>ve <span class="ideitalik">Târîh-i Hind-i Garbi </span>gibi daha iki baskı da tarih ile coğrafya karışımı olup, matbaanın en görkemli ürünü olan <span class="ideitalik">Cihânnümâ </span>ise hacimli bir coğrafi eserdir. Baskılarından biri fizik alanından mıknatıs hakkında iken, Müteferrika’nın kendi eseri olan <span class="ideitalik">Usûlü’l-Hikem </span>Osmanlı ordusuna Avrupa’dan esinlenen reformları arz eden bir kitaptır. </p>
				<p class="normal">Bu bağlamda Müteferrika, sadece ulusal tarih ve coğrafya hakkında değil, komşu ve daha uzak ülkeler ve hatta kıtalar olmak üzere dünya çapında tarih ve coğrafya hakkında eser basarak Osmanlı okuyucuların ufuklarını genişlemesine katkıda bulunur. Müteferrika, <span class="ideitalik">Halifeler Gül Bahçesi </span>baskısının önsözünde tarihin yararlarını bu şekilde açıklar: </p>
				<p class="normal">Nitekim, tarihi bilmek insanı daha akıllı, idareyi daha iyi, fikri daha sabit, niyeti daha kararlı yapar. Tarihi bilen esir kişi hürriyete kavuşur; hür olan kişiyi düşündürür. Tarih bilgisi onu dışarıdan gelen baskıdan korur. [Tarih] sefalet ve işkence karşısında insana tahammüllük ve dayanaklık, önemli işlerde güç verir; kalbi sağlamlaştırır; zor olanı kolay eder ve devlet erkanları, hakim ve padişahlara, toprak ve halk hükümdarlarına, vezir ve ümeraya ecdatların yaşamöyküleri ve insanoğlu tarihi hakkında bilgi sağlar. Yeni belde fethedilmesine, kulların idaresinde, halkın bakmasında, ülkenin iyi durumunun sağlanmasında, ordunun korunmasında, hazineye gelir toplamasında, savaş ve başka önemli olaylar esnasında devletin yönetiminde doğruluk gösteren ecdatlarının adımlarını takip ettikleri, cahillikten uzak kaldıkları takdirde devletleri uzun zaman sürecek, halkı zengin, hazineleri dopdolu, ülkelerin durumu parlak, orduları güçlü, hasımları ise mağlup olacaktır<sup class="calibre3"><a href="ibrahim_split_941.html#footnote-304-912" id="footnote-304-912-backlink" name="footnote-304-912-backlink">[912]</a></sup>.</p>
				<p class="normal">Başka önemli bir husus <span class="ideitalik">Tarihler Takvimi </span>hariç bütün bu eserler Türkçe olarak basılmıştır ki, bu şekilde daha geniş okur kitlesine ulaşmış olurlar. Müteferrika, ilmi çevrelerde yaygın olan Arapça yada Farsça metin yayımlamazken, bastığı sözlükler ve gramer kitabı ise Türklere yabancı olan Arapça ve Farsça, Fransızlara yabancı olan Türkçe dillerinin öğrenilmesinde yardımcı olurlar. Bu bakımdan Müteferrika, sadece konu itibarı ile değil, aynı zamanda dil itibarı ile Osmanlı kitap piyasasında nispeten boş bir alanı doldurur. Çünkü ulema sınıfına mensup olanlar için genelde Arap dilinde yazılan din ve hukuk konulu el yazmalar satılırken, tarikat mensuplarına birçok Farsça dilinde yazılan mistik eserler arz edilirken, ilk Osmanlı matbaası gündelik işlere yarayacak olan Türk dilinde kitap basar. </p>
				<p class="normal">Ancak İbrahim Müteferrika Türkçe metinler basarken, tarz ve sözcük bakımından daha sade olan metinleri tercih eder. Örneğin Toderini, Müteferrika neden 16. yüzyılda yaşamış olan ünlü Osmanlı tarihçisi Hoca Sadeddin’in güzel ifade tarzında yazmış olduğu <span class="ideitalik">Tâcü’t-Tevârîh</span> (<span class="ideitalik">Tarihler Tacı</span>) eserini basmadığına hayret eder<sup class="calibre3"><a href="ibrahim_split_942.html#footnote-304-913" id="footnote-304-913-backlink" name="footnote-304-913-backlink">[913]</a></sup>. Hüseyin Gazi Topdemir de aynı şekilde Müteferrika’nın baskı seçimi pek “isabetli” olmadığını vurgulayarak, tahminine göre daha büyük ticari başarısına imza atabilecek Hoca Sadeddin’in meşhur eserinin basılmadığı şaşırtıcı olduğunu ifade eder<sup class="calibre3"><a href="ibrahim_split_943.html#footnote-304-914" id="footnote-304-914-backlink" name="footnote-304-914-backlink">[914]</a></sup>. Aslında bu eserin muhtemel baskısı Topdemir’in tahmin ettiği kadar satabileceği biraz tartışmalıdır, çünkü incelediğimiz 1726–1747 tarihleri dönemine ait tereke kayıtlarından hareket ederek yukarıda bahsettiğimiz <span class="ideitalik">Taberi Tarihi</span> Hoca Sadeddin’in eserinden çok daha popüler olduğunu söylenebilir. Bu kayıtlardan sadece El-Hac Hasan Ağa ibn Mustafa Ağa’nın 3 Zilkade 1143/10 Mayıs 1731 tarihli tereke defterinde 8000 akçelik, yani yaklaşık 67 kuruşluk gibi oldukça pahalı fiyatta bir <span class="ideitalik">Tarihler Tacı </span>nüshasını rastlarız<sup class="calibre3"><a href="ibrahim_split_944.html#footnote-304-915" id="footnote-304-915-backlink" name="footnote-304-915-backlink">[915]</a></sup>. Bu bakımdan Hoca Sadedin <span class="ideitalik">Tarihi</span>’ne kıyasla <span class="ideitalik">Taberi</span> <span class="ideitalik">Tarihi</span>’nin muhtemel baskısı çok daha satabileceği mantıklı görünür. Üstelik Topdemir, Hoca Sadeddin’in eserinin zengin dili ve zarif tarzının baskı için avantajlı olduğunu savunur<sup class="calibre3"><a href="ibrahim_split_945.html#footnote-304-916" id="footnote-304-916-backlink" name="footnote-304-916-backlink">[916]</a></sup>, ancak daha geniş bir okur kitlesi tarafından okunması için bu “avantajların” aslında engel olabileceği düşüncesindeyiz. Zaten Toderini, Müteferrika’nın Hoca Sadeddin’in eserinin basmasından vazgeçtiren nedenlerinden biri muasırlarına zaman ve yazılış tarzı olarak daha yakın tarih eserlerinin basılmasını tercih ettiğini tahmin eder<sup class="calibre3"><a href="ibrahim_split_946.html#footnote-304-917" id="footnote-304-917-backlink" name="footnote-304-917-backlink">[917]</a></sup>.</p>
				<p class="normal">Toderini, Hoca Sadeddin’den Müteferrika’nın bastığı <span class="ideitalik">Naima Tarihi</span>’ne gelince bahseder. Nitekim, Osmanlı tarih yazıcılığı geleneği bağlamında bir yandan Hoca Sadeddin’nin, öte yandan Mustafa Naima’nın tarih felsefesi anlayışlarını kıyaslandığında, Naima’nın yazı tarzı çok daha kolay okunur ve tarih olaylarına olan yaklaşımı Müteferrika’nın görüşüne çok daha yakın olduğu ortaya çıkar. Rhoads Murphey’nin belirttiği gibi, 17. yüzyıl ve daha doğrusu I. Ahmed (1603–1617)’in saltanatı sonrası Osmanlı tarihçileri 14.-16. yüzyıl Osmanlı tarihçilerinden faklı olarak Osmanlı hanedanının doğuşu ve tarihi değil, dönemin aktüel vakaları hakkında haber aktarmayı tercih ederler. Yani övgü dolu tarih yazılarının yerine olayları olduğu gibi anlatan eserler gelir. Müellifler, kendileri şahit oldukları olaylarını anlattıkları için aktüellik kazanan tarih eserlerinin kronolojik çerçevesi de daralır. Hakkında bilgi aktardıkları muasır olan olaylara karşı daha özgürce kendi görüşlerini de paylaşan müellifler, yazdıkları tarih eserlerine bir önceki tarihçi tarafından yazılan eserine bir zeyil olarak bakarlar<sup class="calibre3"><a href="ibrahim_split_947.html#footnote-304-918" id="footnote-304-918-backlink" name="footnote-304-918-backlink">[918]</a></sup>. Öte yandan Zeki Arslantürk, 17. yüzyıl ve sonrası Osmanlı tarihçileri İbn Haldun (ö. 1406)’un meşhur <span class="ideitalik">Mukaddime</span>’sinde sunduğu tarih felsefesi anlayışının etkisi altında olduklarını belirtir. Bu anlayışa göre tarih halkların hocasıdır ve tarihteki olaylardan ibret alınabilir<sup class="calibre3"><a href="ibrahim_split_948.html#footnote-304-919" id="footnote-304-919-backlink" name="footnote-304-919-backlink">[919]</a></sup>. Bu bakımdan erken Osmanlı kroniklerine nazaran 17. yüzyıl Osmanlı tarih eserleri bir nevi belgeseldir. Erken Osmanlı kronik yazarlarından farklı olarak 17. yüzyıl tarih yazıcıları olaylara müdahale etmez, kendi görüş ve amaçlarına göre tarihi değiştirmez, ancak iyi yada kötü, uygun olan yada olmayan olayları oldukları gibi anlatırlar. </p>
				<p class="normal">Hoca Sadeddin’e gelince –Bulgar araştırmacısı Maria Kalitsin’in tespit ettiği gibi– o mesela, Osmanlı sultanlarının iyi imajını korumak için bu amacına uygun olmayan bazı tarih olaylarını aktarmaz veya bazı haberleri bilerek değiştirir. Örneğin Hoca Sadeddin, Timur tarafından mağlup edilen I. Bayezid (1389–1402)’in kafese hapsedilmesi gibi Osmanlı gururuna sığdırılamayan olayında kafes ifadesi yerine o kadar aşağılatıcı olmayan sedye kelimesini kullanır<sup class="calibre3"><a href="ibrahim_split_949.html#footnote-304-920" id="footnote-304-920-backlink" name="footnote-304-920-backlink">[920]</a></sup>.</p>
				<p class="normal">Mustafa Naima’nın tarihe olan yaklaşımı tamamen faklı idi. Ona göre bir tarihçi olayları oldukları gibi aktarmalı, çünkü kötü olsalar da onlardan ibret alınır<sup class="calibre3"><a href="ibrahim_split_950.html#footnote-304-921" id="footnote-304-921-backlink" name="footnote-304-921-backlink">[921]</a></sup>. Naima, tarih felsefesi görüşü İbn Haldun’un görüşünün büyük etkisinde olup, olayları oldukları gibi aktarmayan tarih yazılarının <span class="ideitalik">Hamzanâme </span>gibi eserlerden farklı olmadıklarını ve bir tarih eserinin ifade tarzı açısından kolay anlaşılır olmak zorunda olduğunu savunur<sup class="calibre3"><a href="ibrahim_split_951.html#footnote-304-922" id="footnote-304-922-backlink" name="footnote-304-922-backlink">[922]</a></sup>. Nitekim Naima’nın bu görüşü, 1709–1714 tarihleri arasında Osmanlı sarayına tayin olunan ilk vakanüvis<sup class="calibre3"><a href="ibrahim_split_952.html#footnote-304-923" id="footnote-304-923-backlink" name="footnote-304-923-backlink">[923]</a></sup> olduğundan da kaynaklanır ve bu görevde bulunduğu için esas düşüncesi Osmanlı hanedanının geçmişinin övgüsü değil, o dönemdeki aktüel olayları gerçeğe uygun bir şekilde ve sade anlaşılan bir dil ile aktarmak ve varolan sorunların çözülmesi için değişik tekliflerde bulunmaktır<sup class="calibre3"><a href="ibrahim_split_953.html#footnote-304-924" id="footnote-304-924-backlink" name="footnote-304-924-backlink">[924]</a></sup>. İbrahim Müteferrika’nın bastığı diğer 17. yüzyıl Osmanlı tarihçisi Kâtip Çelebi de İbn Haldun’un tarih felsefesini paylaşan bir şahıs idi<sup class="calibre3"><a href="ibrahim_split_954.html#footnote-304-925" id="footnote-304-925-backlink" name="footnote-304-925-backlink">[925]</a></sup>.</p>
				<p class="normal">Aslında –Adil Şen’in belirttiği gibi– Müteferrika’nın <span class="ideitalik">Usûlü’l-Hikem </span>siyasetnamesinde ifade ettiği görüşleri de İbn Haldun’un <span class="ideitalik">Mukaddime</span>’sindeki görüşlere benzer<sup class="calibre3"><a href="ibrahim_split_955.html#footnote-304-926" id="footnote-304-926-backlink" name="footnote-304-926-backlink">[926]</a></sup><span class="ideitalik">. </span>Bu şekilde Müteferrika, İbn Haldun’a ait tarih felsefesini paylaşan Kâtip Çelebi ve Osmanlı sarayında vakanüvis olan Naima, Raşid ve Küçükçelebizâde Asım Efendilerinin tarih eserlerini basar. Aslında Müteferrika ilk üç Osmanlı vakanüvislerinin eserlerini basarken, Osmanlı okur çevrelerinde bu tür eserlere ilgi duyulduğu hakkında haberdar olduğu tahmin edilebilir. En azından üst seviyede Osmanlı devlet adamları arasında böyle bir ilgi olduğunu yukarıda bahsi geçen sadrazam Şehid Ali Paşa’nın ilk önce Edirne’ye istenilen, sonra İstanbul’a nakledilip satılan kitaplarının listesinin 1130/1718 tarihli suretinden anlaşılır. Çünkü bu listede <span class="ideitalik">Naima Tarihi </span>ile İbn Haldun’un<span class="ideitalik"> Mukaddimesi </span>de kayıtlıdır<sup class="calibre3"><a href="ibrahim_split_956.html#footnote-304-927" id="footnote-304-927-backlink" name="footnote-304-927-backlink">[927]</a></sup><span class="ideitalik">.</span></p>
				<p class="normal">Aslında Rhoads Murphy’nin Osmanlı tarih yazıcılığı geleneğinde çizdiği I. Ahmed’in saltanatından sonraki sınırı harfiyen algılamamak lazıÇünkü bazı 16. yüzyıl Osmanlı müellifleri de İbn Haldun’un felsefesini paylaşır idi. Örneğin Taşköprülüzâde (ö. 1561)’nin görüşüne göre coğrafyayı ve biyografi yazı türünü içeren tarih ilmi ibret kaynağı olabilir ve varolan sorunlara çözüm fikri verebilir<sup class="calibre3"><a href="ibrahim_split_957.html#footnote-304-928" id="footnote-304-928-backlink" name="footnote-304-928-backlink">[928]</a></sup>. Bir de erken 15. yüzyıl Osmanlı kronikleri Hoca Sadeddin’in tarih eseri gibi olayların akışına fazla karışmaz. Öte yandan 1563–1600 tarihleri arasındaki olayları ayrıntılı olarak anlatan Selaniki Mustafa Efendi (ö. 1600) gibi 16. yüzyılın ikinci yarısında yaşayan bazı Osmanlı tarihçileri de şahit yada muasır oldukları olayları aktarırlar. Nitekim sadrazam Damad İbrahim Paşa’nın emri üzerine <span class="ideitalik">Selaniki Tarihi</span> istinsah edilip çoğaltılır<sup class="calibre3"><a href="ibrahim_split_958.html#footnote-304-929" id="footnote-304-929-backlink" name="footnote-304-929-backlink">[929]</a></sup>. Yani, dönemin Osmanlı devlet adamları sadece birçok eserlerinin Arapça veya Farsça’dan Türkçe’ye çevrilmesi değil, aynı zamanda Türkçe yazılan bazı tarih eserlerinin daha çok kişilere ulaştırılması için de girişimde bulunur idi. Bu açıdan da ihtiyacı duyulan bir eserin çoğaltmasında bir matbaanın ne kadar devrimci bir rol oynadığı inkar edilmez bir gerçektir. Ve Müteferrika matbaası Osmanlı toplumuna sadece aktüel ve pratik eserler değil, aynı zamanda el yazma kopyalara kıyasla büyük sayıda okuyuculara kısa zaman içinde ulaşabilecek kitap ürünü de arz eder. Hacimli olan eserlere gelince matbaa teknolojisinin avantajı daha da belli olur. Bu bakımdan göze çarpan bir örnek 17. yüzyılda yazılan Evliya Çelebi’nin meşhur <span class="ideitalik">Seyahatnamesi</span>’dir. Bugün nerede ise onu referans etmeyen araştırma bulunmazken muasırları tarafından ve 18. ve 19. yüzyıllarda bile az tanınan bir eser idi<sup class="calibre3"><a href="ibrahim_split_959.html#footnote-304-930" id="footnote-304-930-backlink" name="footnote-304-930-backlink">[930]</a></sup>. İnceleyebildiğimiz tereke defterlerinde de el yazma kopyaları rastlanmaz. Eğer Müteferrika bu eseri basmış olsa idi, herhalde daha erken ve daha çok kişi tarafından bilinen bir eser haline gelirdi. Aslında Müteferrika’nın bu eserden haberdar olduğu da pek kesin değildir. Çünkü seyahatnamenin metni yaklaşık elli yıldır Kahire’de kalıp, 1742’de Kızlar Ağası Hacı Beşir Ağa’ya hediye olarak İstanbul’a getirilir. Hacı Beşir Ağa, bunun istinsah edilmesini emreder ve müstensihlerinden birinin 1745-46’da düşürdüğü bir nota göre o zamanlarda İstanbul’da bu seyahatnameyi bilen sadece Silahdar Baltacızâde’nin hizmetinde bulunan Rakım Efendi isminde biri idi<sup class="calibre3"><a href="ibrahim_split_960.html#footnote-304-931" id="footnote-304-931-backlink" name="footnote-304-931-backlink">[931]</a></sup>. Öte yandan 11 ciltlik bu eser gayet hacimli olmasından dolayı da 1314/1898 baskıya verilir.</p>
				<p class="normal">İbrahim Müteferrika’nın neşretmek için yaptığı kitap seçimi oldukça basiretli idi, çünkü bastığı kitapların birçoğu sonradan ikinci ve hatta üçüncü ve dördüncü baskıları yapılır. Müteferrika’nın 1729’da bastığı <span class="ideitalik">Vankulu Lügati</span>’nin iki cildi<span class="ideitalik"> </span>1169/1755-56 ve 1170/1756-57’de ikinci kez ve 1217/1802 ve 1218/1803’te üçüncü kez basılırken, <span class="ideitalik">Timur Tarihi </span>1277/1860’ta, <span class="ideitalik">Naima Tarihi </span>1259/1843, 1280/1863, 1281/1864-65’te, <span class="ideitalik">Raşid Tarihi </span>ile <span class="ideitalik">Küçükçelebizâde Tarihi </span>1282/1865’te, <span class="ideitalik">Tarihler Takvimi </span>Ali Suavi tarafından Paris’te 1291/1874’te, <span class="ideitalik">Bosna Tarihi </span>1293/1876’da, <span class="ideitalik">Ferheng-i Şu’ûri </span>1314/1896’da, <span class="ideitalik">Târîh-i Seyyah </span>1277/1860’ta, <span class="ideitalik">Târîh-i Hind-i Garbi </span>1292/1875’te ve <span class="ideitalik">Tuhfetü’l-Kibâr </span>1293/1876 ve 1329/1913’te yeniden basılır<sup class="calibre3"><a href="ibrahim_split_961.html#footnote-304-932" id="footnote-304-932-backlink" name="footnote-304-932-backlink">[932]</a></sup>. Mustafa Kemal Atatürk’ün özel kütüphanesinde de <span class="ideitalik">Naima</span>, <span class="ideitalik">Raşid</span>, <span class="ideitalik">Küçükçelebizâde Tarihleri </span>ile <span class="ideitalik">Timur Tarihi </span>ve <span class="ideitalik">Tuhfetü’l-Kibâr</span>’ın ikinci baskılarının dışında Müteferrika matbaasında basılan Yahya Kemal’in hediye ettiği <span class="ideitalik">Cihânnümâ</span>, <span class="ideitalik">Tarihler Takvimi </span>ve <span class="ideitalik">Ferheng-i Şu’ûri </span>baskıları da bulunması dikkate değer bir ayrıntıdır<sup class="calibre3"><a href="ibrahim_split_962.html#footnote-304-933" id="footnote-304-933-backlink" name="footnote-304-933-backlink">[933]</a></sup>.</p>
				<p class="normal">Tarih dışında İbrahim Müteferrika’nın coğrafya, fizik, toplum bilimi gibi diğer alanlara gösterdiği ilgi yine pratik ihtiyaçlara daha büyük hassasiyet duyan zihniyetinden kaynaklanır. Bu bakımdan kendisi yazdığı <span class="ideitalik">Milletlerin Düzeni Hakkında Makul Düşünceler </span>(<span class="ideitalik">Usûlü’l-Hikem fî Nizâmi’l-Ümem</span>) başlıklı siyasetname bize onun görüşlerinden çok şey gösterir. </p>
				<p class="normal">Üç bölümden oluşan risalenin birinci bölümünde toplum düzeni prensipleri hakkında bilgi verilir. Müteferrika, insanlar birbirine muhtaç olduklarından toplum halinde yaşadıklarını vurgulayıp, devlet idaresinin monarşi, aristokrasi ve demokrasi olmak üzere üç ayrı türünü kısaca tanıtır. Daha sonra müellif, devletlerin idare ettikleri toprakları genişletmek yada savunmak amacı ile aralarında savaş ettiklerinden dolayı ordularının disiplinli ve güçlü olmasının önemini kaydeder. Bu bakımdan Müteferrika, Hristiyan halkların savaş alanındaki gelişmelerinin Osmanlılar tarafından benimsenmesi ile yeni bir ordu düzeni (<span class="ideitalik">nizâm-ı cedid</span>) tavsiye eder. Aynı zaman Osmanlıların hasımlarını iyi tanımak zorunda olduklarını vurgulayan Müteferrika, Osmanlıları hasım olan devletlerin sadece ordularını değil, idare prensipleri ile toplum düzenini tanımadıkları için tenkit eder. Öte yandan yazar, Osmanlı toplum düzenini de ele alarak, <span class="ideitalik">asker </span>(<span class="ideitalik">ashâb-ı seyf</span>), <span class="ideitalik">ulem</span>a (<span class="ideitalik">ashâb-ı kalem</span>), çiftçi (<span class="ideitalik">ashâb-ı hars-u-zirâ’at</span>) ve tüccar ile zanaatkar (<span class="ideitalik">erbâb-ı hırfet-u-ticâret</span>) olmak üzere dört sınıfa mensup olan herkesin kendi işi ile meşgul olması ve özellik ile askerler başka iş yapmadan her zaman savaşa hazır olmaları ve ayrı üniforma taşımaları lazım olduğunu kaydeder. </p>
				<p class="normal">Risalenin ikinci bölümünde coğrafyanın devlet idaresi ve askeri işlerin iyileşmesi için önemi hususiyet ile vurgulanır. Müteferrika, hasım ülkelerin coğrafyası ile halkların tutumunu tanınması her Müslüman’ın görevi olan cihadın en önemli safhası olduğunu belirterek, devlet adamlarının yer yüzünde yaşayan halkları tanımaları icap ettiği ve bu bakımdan coğrafya ilmi bir dünya aynası olduğunu yazar. Dahası, coğrafya iyi bilinir ise Müslüman ülkelerin hasımlara karşı işbirliğinde bulunabilecekleri ve düşmanlarını mağlup edebileceklerini ilave eden Müteferrika, coğrafyanın sadece nazari kısmı değil, harita hazırlanması gibi uygulamalı kısmı da aynı derecede önemli olduğunu vurgular. Çünkü matbaa yardımı ile haritalar çoğalır ise, bunlar sadece savaş esnasında değil, savaş sonrası müzakereler esansında uluslar arası sınırların yerini tespit edilmesinde de kullanılabilir<sup class="calibre3"><a href="ibrahim_split_963.html#footnote-304-934" id="footnote-304-934-backlink" name="footnote-304-934-backlink">[934]</a></sup>. Sonuçta Müteferrika, coğrafi bilgileri sayesinde halkların tarihi de daha tanınabileceğini ilave eder<sup class="calibre3"><a href="ibrahim_split_964.html#footnote-304-935" id="footnote-304-935-backlink" name="footnote-304-935-backlink">[935]</a></sup>. Duverdier’in belirttiği gibi, Müteferrika şüphesiz haritalara muhtaç olan bir diplomat olup, matbaası da “jeo-politik bir girişimdir”<sup class="calibre3"><a href="ibrahim_split_965.html#footnote-304-936" id="footnote-304-936-backlink" name="footnote-304-936-backlink">[936]</a></sup>. Gerçekten de, baskı için seçtiği tarih eserlerinde olduğu gibi, matbaasında bastığı coğrafi kitaplar genelde halk arasında popüler olan dini içerikli hac seyahatnameleri<sup class="calibre3"><a href="ibrahim_split_966.html#footnote-304-937" id="footnote-304-937-backlink" name="footnote-304-937-backlink">[937]</a></sup> değil, devlet adamlarına, savaşlarda ve tüccarlara faydalı olacak eserlerdir.</p>
				<p class="normal">Müteferrika, risalesinin üçüncü bölümünde Hristiyanların kullandıkları ateşli silahları tanıtarak, Osmanlı ordusunun düzeni ve uyguladığı savaş taktiğinde ona göre gereken reformları tavsiye eder. Müteferrika, Hristiyan ülkelerinde savaş taktiği gibi özel bir ilim dalı geliştiği ve bu alanda birçok kitap yazıldığını vurgular. Zaten –hatırlatmak gerekir ise- tereke defterinde kaydedilen Latince kitapların arasında <span class="ideitalik">Tertîb-i Ceng </span>başlıklı savaş taktiği hakkında bir kitap ta mevcuttur. Ardından Osmanlının gerilemesi için düşmanı bilmemek, dış dünyadaki gelişmeleri tanımamak, gerilemenin nedenlerinin araştırılmasını ihmal etmek, dini kuralları takip etmemek, adalet prensibini uygulamamak, kötü olarak idare etmek, kabiliyetli olmayan insanlara görev vermek, önceden müzakere edilmeden karar almak, alim ve kabiliyetli insanların görüşlerine danışmamak, silahları ve savaş taktiği doğru olarak kullanmamak, ordunun disiplinsiz olması, rüşvet alınması gibi faktörleri belirten Müteferrika, Hristiyan orduların düzenini örnek alarak Osmanlı ordusunda da gereken reformları ayrıntılar ile izah edip, Rusya’yı da örnek vererek, reformların uygulanmasında tecrübeli Hristiyan askeri uzmanlarının davet edilmesini önerir<sup class="calibre3"><a href="ibrahim_split_967.html#footnote-304-938" id="footnote-304-938-backlink" name="footnote-304-938-backlink">[938]</a></sup>.</p>
				<p class="normal">Coşkun Yılmaz’ın belirttiği gibi, risalede en sık kullanılan ifade <span class="ideitalik">nizâm-ı cedid </span>yani <span class="ideitalik">yeni düzen </span>ifadesi olurken, eski toplum düzeni yerine yeni bir toplum düzeninin kurulması anlamına gelmez. Müteferrika, birinci bölümde özetlediğimiz klasik Osmanlı toplum düzeninin yok edilmesi değil, reformlar sayesinde yenilenmesini arz eder. Ondan önce siyasetname yazan müellifler her değişimi Osmanlı toplum düzenine tehlikeli olarak nitelendirirken, Müteferrika değişimlerin bu düzenin iyileşmesine yardımcı olacağını düşünür. Ayrıca önceki yazarlardan farklı olarak Osmanlıların karşılaştıkları sorunları sadece iç faktörler ile değil, Batının gelişmesi gibi dış faktörler ile de izah eder<sup class="calibre3"><a href="ibrahim_split_968.html#footnote-304-939" id="footnote-304-939-backlink" name="footnote-304-939-backlink">[939]</a></sup>. Aslında İbrahim Müteferrika, siyasetnamesinde herkesin mensup olan sınıfına uygun mesleği ile uğraşmasını her ne kadar tavsiye etmiş ise de, saray görevlerinden dışında bir matbaacı olarak ticaret ile uğraşarak kendisi bile sınıflar arası sınırı aşmış olur.</p>
				<p class="normal">Müteferrika’nın bu siyasetnamesi Osmanlı toplumu tarafından büyük ilgi gördüğünü terekesinde baskısından az sayı kaldığından anlaşılır. Sofya Ulusal Kütüphanesi Şarkiyat Bölümü’nde saklanan bu baskıdan yapılan 18. yüzyıl anonim bir el yazma kopyasının sonuna Osmanlı ordusu ve savaş taktiği için tavsiyeler içeren daha 12 sayfa ilave edilmiştir<sup class="calibre3"><a href="ibrahim_split_969.html#footnote-304-940" id="footnote-304-940-backlink" name="footnote-304-940-backlink">[940]</a></sup>. Demek ki Müteferrika’nın eseri diğer düşünürlere de ilham kaynağı olmuştur. Bu el yazma kopyasının başka ilginç bir tarafı ise başlığı baskı versiyonunda gibi <span class="ideitalik">Usûlü’l-Hikem fî Nizâmi’l-Ümem </span>değil de, <span class="ideitalik">Usûlü’l-Hikem fî Nizâmi’l-Alem</span> olmasıdır. Yani<span class="ideitalik"> ümem </span>(<span class="ideitalik">milletler</span>)<span class="ideitalik"> </span>yerine aynı manada olan <span class="ideitalik">âlem </span>kelimesi kullanılmıştır. Bu şekilde yazılan başlık, Osmanlı müellifi Akhisari (ö. 1616)’nin yazdığı siyasetnamesinin başlığı ile aynıdır. Baskısından el yazma kopyası istinsah edilirken Müteferrika’nın eserinin orijinal başlığı Akhisari’nin eserinin başlığı ile karıştırılması tesadüf olup olmadığı belli olmamak ile beraber, Virginia Aksan’ın vurguladığı gibi iki eserlerinin başlıkları arasında olan benzerlik tesadüf ötesi bir şey olmalıdır. Çünkü Aksan’a göre Müteferrika eserini yazarken önceki müelliflerin siyaset yazılarında ve özellik ile Akhisari’nin yazdığı siyasetnamede öne sürülen Osmanlı toplum düzeninin statükosunun korunması doğrultusunda düşüncelere sadık kalır<sup class="calibre3"><a href="ibrahim_split_970.html#footnote-304-941" id="footnote-304-941-backlink" name="footnote-304-941-backlink">[941]</a></sup>. Coşkun Yılmaz ise bu iki eserin arasındaki sadece bunların ikisinde Osmanlı devleti dışında askeri alanda gelişmelerine dikkat edildiği gibi daha bir benzerliğine işaret eder<sup class="calibre3"><a href="ibrahim_split_971.html#footnote-304-942" id="footnote-304-942-backlink" name="footnote-304-942-backlink">[942]</a></sup>. Bu bağlamda Müteferrika, siyasetnamesini yazarken gerçekten de herhalde Akhisari’nin risalesinden esinlenmiş olabilir.</p>
				<p class="normal">Toderini, 1780’li yılarında basılan kitabında Müteferrika’nın bu eserinin Osmanlı idaresi ve ordu disiplininin iyileşmesinde etkili olmadığını iddia eder<sup class="calibre3"><a href="ibrahim_split_972.html#footnote-304-943" id="footnote-304-943-backlink" name="footnote-304-943-backlink">[943]</a></sup>. 1732’de basılan bu eserin yarattığı bir sonucu ister olsun, ister olmasın, ancak tam siyasetnamede önerildiği gibi Ahmed Paşa ismi altında mühtedi olan Avusturyalı general Marquis de Bonneval, 1735’te Avrupa örneği üzerine humbaracı ocağının yeniden tertiplenmesi ile görevlendirilir. Bundan sonra Humbaracı lakabı da alan paşa 1747’de vefat ettiğine kadar bu ocağın başında kalır<sup class="calibre3"><a href="ibrahim_split_973.html#footnote-304-944" id="footnote-304-944-backlink" name="footnote-304-944-backlink">[944]</a></sup>. Bir de bazı iddialara göre Müteferrika eserini yazarken Humbaracı Ahmed Paşa’dan büyük yardım görür<sup class="calibre3"><a href="ibrahim_split_974.html#footnote-304-945" id="footnote-304-945-backlink" name="footnote-304-945-backlink">[945]</a></sup>. Bu iddia herhalde hakikatten fazla uzak değildir, çünkü zaten Müteferrika kendisi eserin başında siyasetnamenin yazmasında yabancı asıllı askeri uzmanlara danıştığını ifade eder. </p>
				<p class="normal">Avusturya siyasi çevreleri, herhalde Osmanlı askeri sahasındaki pratik anlamda etkisinden dolayı İbrahim Müteferrika’nın bu eserine iyi göz ile bakmazlar. 1737–1739 tarihli Osmanlı-Avusturya savaşı sonucunda Osmanlılar bazı toprakları kazanır. Bu bağlamda 1741 tarihli İstanbul Avusturya elçi raporunda yer alan prensip olarak alkışlara layık olan Osmanlı matbaasının aslında endişe yarattığı doğrultusunda haber<sup class="calibre3"><a href="ibrahim_split_975.html#footnote-304-946" id="footnote-304-946-backlink" name="footnote-304-946-backlink">[946]</a></sup> mantıklı görünür.</p>
				<p class="normal">Bu şekilde İbrahim Müteferrika matbaa çalışmaları ile, İngiliz Aydınlanması figürlerinden Francis Bacon (1561–1626)’ın matbaa, barut ve pusula bütün dünyayı değiştiren üç unsurdur<sup class="calibre3"><a href="ibrahim_split_976.html#footnote-304-947" id="footnote-304-947-backlink" name="footnote-304-947-backlink">[947]</a></sup> diyen fikrine tamamen uyar. </p>
				<p class="normal">Ancak İbrahim Müteferrika neşriyat politikası ile geleneksel İslâm ve Osmanlı bilim ve eğitim anlayışına her ne kadar meydan okumuş ise de, tarih ve coğrafya gibi ilimlerin önemli ve öğrenilmeye değer oldukları düşüncesi Osmanlı toplumsal zihniyetini hemen değiştirmez. Ahret hayatına hazırlık veren geleneksel öğrenim anlayışı ta 19. yüzyılın ortalarına kadar hakim kalır. Fakat –Ubicini’nin belirttiği gibi- matbaanın Osmanlılara gelmesi ile geleneksel ilim ağacında Osmanlı’nın gelişmesine az çok etkili olan birkaç yeni bilim dalları da filizlenir<sup class="calibre3"><a href="ibrahim_split_977.html#footnote-304-948" id="footnote-304-948-backlink" name="footnote-304-948-backlink">[948]</a></sup>. Yahya Akyüz de, Osmanlı’da basılan ilk kitaplar, müspet ve sosyal bilimler alanından olunca Osmanlılara yeni fikirlerin girmesini çabuklaştırdıklarını ifade eder<sup class="calibre3"><a href="ibrahim_split_978.html#footnote-304-949" id="footnote-304-949-backlink" name="footnote-304-949-backlink">[949]</a></sup>. </p>
				<p class="normal">Sultan I. Abdülmecid (1839–1861)’in 1261/1845 tarihli bir hat-ı hümayununda, halk arasında sadece dini konularda değil, aynı zamanda dünyevi konularda olan cahilliği kaldırmak için Osmanlı eğitim sistemi reformlara muhtaç olduğu vurgulanır. Bu anlamda Osmanlı bilim ve eğitim anlayışında sadece ahrete hazırlanmak için değil, dünya hayatı ihtiyaçlarına göre de hazırlanmak gibi önemli bir değişim söz konusudur. Bu hat-ı hümayunun doğrultusunda 1846’da Osmanlı eğitim sistemine reform taslağı hazırlamak görevi ile geçici bir heyet kurulur. Hazırladığı taslağa göre de ilk öğretim derecesi olan sübyan mektepleri ve ikinci derecesi olan rüştiye mekteplerinin<sup class="calibre3"><a href="ibrahim_split_979.html#footnote-304-950" id="footnote-304-950-backlink" name="footnote-304-950-backlink">[950]</a></sup> düzeni iyileştirilip, üçüncü derecesi olarak <span class="ideitalik">Dârü’l-Fünûn </span>(<span class="ideitalik">Fenler Odası</span>) adı altında bir üniversitenin kurulması öngörülür. Aynı taslağın tavsiyesi üzerine de aynı senede daimi bir <span class="ideitalik">Meclis-i Maarif-i Umumiye </span>kurulur<sup class="calibre3"><a href="ibrahim_split_980.html#footnote-304-951" id="footnote-304-951-backlink" name="footnote-304-951-backlink">[951]</a></sup>. Öte yandan Batılı eğitim sisteminin gelişmelerini incelemek amacı ile umumi mekteplerinin nazırı olan Kemal Efendi 1850’de Avrupa’ya gönderilir<sup class="calibre3"><a href="ibrahim_split_981.html#footnote-304-952" id="footnote-304-952-backlink" name="footnote-304-952-backlink">[952]</a></sup>.</p>
				<p class="normal">1850’li yıllarda rüştiye müfredat programında tarih ve coğrafya dersleri de yer alırken<sup class="calibre3"><a href="ibrahim_split_982.html#footnote-304-953" id="footnote-304-953-backlink" name="footnote-304-953-backlink">[953]</a></sup>, 1869 tarihli <span class="ideitalik">Maarif-i Umumiye Nizamnamesi</span>’nde öngörülen müfredat programında bu derslerin yeri tamamen sadık durumuna gelir. Bu nizamnameye göre Fransız eğitim modelini örnek alarak Tanzimat reformları anlayışı bağlamında Müslüman ve gayrimüslim çocuklar bir beş dereceli eğitim sisteminde öğretim görecekler idi. Sübyan, rüştiye, idadiye, sultaniye ve aliye (üniversite) olan bu beş derecede tarih, coğrafya, fizik ve tabiat tarihi de okutulacak idi. Nitekim bu nizamname, 1868’da <span class="ideitalik">Meclis-i Maarif-i Umumiye</span>’nin nazırı olan Saffet Paşa (1814–1883)’nın önerisi üzerine ve katkısı ile hazırlanır<sup class="calibre3"><a href="ibrahim_split_983.html#footnote-304-954" id="footnote-304-954-backlink" name="footnote-304-954-backlink">[954]</a></sup><span class="ideitalik">. </span>1870’de ise sübyan mektepleri için özellik ile tarz olarak kolay anlaşılır bir Türkçe ile orijinal yada tercüme edilip adapte olunan ders kitapların hazırlanması gündeme getirilir<sup class="calibre3"><a href="ibrahim_split_984.html#footnote-304-955" id="footnote-304-955-backlink" name="footnote-304-955-backlink">[955]</a></sup>.</p>
				<p class="normal">Daha geçlerde ise tarih ile coğrafya dersleri medrese müfredat programına da alınır. Şeyh Ali Efendi-zâde Hoca Mühyiddin’in 1897’de sultan II. Abdülhamid (1876–1909)’e sunduğu Osmanlı medrese sistemi reform taslağına göre medrese müfredat programına geleneksel derslerin dışında harita kullanımı da dahil coğrafya, genel tarih, tabiat tarihi, kimya, Türkçe ve Batı dili (Fransızca) dersleri de dahil edilecek idi. Hoca Mühyiddin’in önerileri ancak medreseler ile ilgili 1910 ve 1914 tarihli nizamname ve 1917 tarihli kanun ile hayata geçirilir. Bu yasalara göre medreselerde Osmanlıca ve Farsça gramer, Osmanlı coğrafyası, genel coğrafya, İslâm ve Osmanlı tarihi, genel tarih, tabiat tarihi, “yeni felsefe” (yani 17.-19. yüzyıl Batı felsefesi) dersleri okutulacak idi. Böyle derslerin medreseler gibi ilahiyat ve dini hukuk öğretimi sağlayan eğitim müesseselerinin müfredat programlarına girmesi artık değişen Osmanlı bilim ve eğitim anlayışı ve zihniyetinin bir göstergesidir<sup class="calibre3"><a href="ibrahim_split_985.html#footnote-304-956" id="footnote-304-956-backlink" name="footnote-304-956-backlink">[956]</a></sup>.</p>
				<p class="normal">Saffet Paşa gibi bir kişinin Osmanlı’da çağını yakalamak amacı ile modern genel bir eğitim sistemini kurma çabaları ayrıca dikkate değerdir<sup class="calibre3"><a href="ibrahim_split_986.html#footnote-304-957" id="footnote-304-957-backlink" name="footnote-304-957-backlink">[957]</a></sup>. Haziran 1865 – Ağustos 1866 tarihleri arasında Paris’te Osmanlı elçisi olan Saffet Paşa<sup class="calibre3"><a href="ibrahim_split_987.html#footnote-304-958" id="footnote-304-958-backlink" name="footnote-304-958-backlink">[958]</a></sup>, Fransız eğitim sistemini yakından tanıma şansına sahip olup, yabancı ortamın etkisi altında kalır. Aslında burada vurgulamak istediğimiz bir nokta 19. yüzyılda Osmanlı’ya Batılı fikirleri ve gelişmeleri tanıtan geleneksel mühtedi kişinin yerine yeni bir figürün ortaya çıkmasıdır. Önceki dönemlerde genelde örneğin Fatih döneminde Osmanlılara topu tanıtan Topçu Urban, matbaayı getiren İbrahim Müteferrika, humbaracı ocağını tanzim eden Humbaracı Ahmed Paşa vs. gibi mühtediler Avrupa’dan Osmanlı’ya fikir aktarılmasını kolaylaştıran bir köprü oluştururlar. Çünkü 19. yüzyıla değin Osmanlı devleti içine kapanan bir devlet olup, yabancı topraklarına sadece fetih amacı ile göz atar idi. Ta 18. yüzyılın ilk yarısında Avrupa’ya kısa vadeli, 1793 yılından itibaren de üç yıllık kadar daha uzun vadeli sefaretler gönderilir ve ikamet elçilikler kurulur<sup class="calibre3"><a href="ibrahim_split_988.html#footnote-304-959" id="footnote-304-959-backlink" name="footnote-304-959-backlink">[959]</a></sup>. Bu şekilde Osmanlı devleti artık dış dünyaya açılan bir devlet olup, Türk asıllı temsilcileri de yurtdışında olan gelişmeleri yakından takip ederek, kendi ülkesine tanıtırlar. Dahası, 1830 yılından itibaren Osmanlı devleti Paris, Londra ve Viyana gibi Avrupa’nın önde gelen eğitim merkezlerine masraflarını tamamen karşılayarak öğrenci gönderir. Bu yeni tutumun esas amacı Batı’ya gönderilen öğrencilerin ilk başta askeri sahada, daha sonraları sanayideki Batı’nın teknoloji gelişmelerini yakından tanıyıp, memleketlerine döndükleri zaman bu gelişmeleri taraflarından uygulamaktır. Hatta 1857–1864 tarihleri arasında Paris’te Osmanlı öğrencileri için <span class="ideitalik">Mekteb-i Osmani </span>adı ile bir okul kurulur<sup class="calibre3"><a href="ibrahim_split_989.html#footnote-304-960" id="footnote-304-960-backlink" name="footnote-304-960-backlink">[960]</a></sup>. Böylece 19. yüzyıla kadar Osmanlılar pasif bir şekilde mühtedilerin yardımı ile Batılı gelişmelerin bazılarına tanık olurken, 19. yüzyılda artık aktif bir şekilde şuurlu olarak kendi insanlarını Batı’ya göndererek oradan ihtiyacı duyulan teknolojileri getirttirirler. </p>
				<p class="normal">Bu bağlamda da 19. yüzyıldan önce Türk asıllı bir şahsın Osmanlı’ya matbaayı tanıtmak mümkün gibi görünmez. Herhalde Osmanlı’nın şansı 18. yüzyılın ilk yarısında İbrahim Müteferrika gibi matbaayı yakından tanıyan, mühtedi olarak ve dönemin iyi şartlarını kullanarak müteharrik baskı teknolojisini Osmanlılara getiren bir kişinin var olması idi. Çünkü Müteferrika olmasa idi, matbaa Osmanlı’ya herhalde daha geç gelirdi. Yada Müteferrika gibi bir şahıs Osmanlı’ya daha erken dönemde gelmiş olsa idi, matbaa da muhtemelen daha erken gelirdi. Aynı şekilde 1796–1798 tarihlerinde Alois Senefelder tarafından<sup class="calibre3"><a href="ibrahim_split_990.html#footnote-304-961" id="footnote-304-961-backlink" name="footnote-304-961-backlink">[961]</a></sup> keşfedilen taş baskısı yada litografya baskı teknolojisi de 1831’de yine yabancılar, yanı Fransız asıllı hısımlar Jacques ve Henri Cailloil tarafından Osmanlı’ya tanıtıldı.</p>
				<p class="normal">Ancak İbrahim Müteferrika, matbaası ile geleneksel Osmanlı bilim ve eğitim anlayışı, kitap piyasası ve kitap anlayışı ve estetiğine meydan okurken, toplumun cevabı ne idi sorusu da önemlidir. Başka bir ifade ile Müteferrika baskılarına ne gibi ve kimler gibi tarafından ilgi gösterildi? Bu sorunun cevabını bir sonraki bölümde tespit etmeye çalışacağız. </p>
				</body>
</html>