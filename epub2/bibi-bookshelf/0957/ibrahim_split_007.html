<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>ibrahim</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="h2baslik" id="calibre_toc_12">3. Araştırmanın Kaynakları</h2>
				<p class="normal">Şerafettin Turan’ın müzakere notu, tereke defterlerini inceleyip, Osmanlı okur kitlesinin belirlenmesi hususuna araştırmacıların dikkatini çeker. Nitekim binlerce muhafaza edilen tereke defterleri incelendiği taktirde bilgilerimizin çizgisi o dönemdeki gerçek durum daha çok yaklaşmış olacaktır.</p>
				<p class="normal1"><span class="ideitalik">Araştırma Kaynağı Olarak Tereke Defterleri</span></p>
				<p class="normal">Tereke veya muhallefat defterleri diye Osmanlı dokümantasyonunda geçen tabir, ölülerin vefatından sonra bıraktıkları mal, eşya, borç ve alacakların listesidir. Ölünün hayattayken kitapları oldu ise onlar da deftere tutulur ki, genelde listenin başında yer alırken, bazen listenin sonunda veya diğer eşyalar arasında kaydedilirler. Bu defterler, borç ve alacaklar ile mahkeme ödemeleri göz önünde bulundurarak ölülerin menkul ve gayrimenkul mallarının toplam değerini hesaplayıp varislere düşen payları tespit edilmesi için yapılır. Birçok zaman bazen kitap ta ihtiva eden miras, müzayede yolu ile satılıp, elde edilen para varisler arasında paylaşır ya da mirasçı olmadığı zaman devlet tarafından zapt edilir. Bu vesile ile tereke defterleri, Müslümanların gündelik hayatında kitabın yeri ve rolü, ya da müellif, başlık, konu ve üslup itibari ile hangi kitapların evlerinde bulundurduklarına ışık tutarlar. Öte yandan bu nevi belgeler, cinsiyeti, mal durumu, meslekleri ve aile kavramları hakkında bilgi sağlayıp, kitap sahiplerinin sosyal profilini de tespit edilmesi mümkün kılarlar.</p>
				<p class="normal">Fakat hemen şunu belirtmeliyiz ki, çok sayıda olduklarına rağmen tereke defterleri, kısa bir zaman dilimi zarfında dahi durumun bütün boyutlarını açıklayacak bir kaynak teşkil etmezler. Bu tür miras listeleri kadılıklardaki özel sicillerde, yada normal sicillerdeki diğer belgelerin arasında yer alır. Bu sicillerden sadece bir kısmı günümüze kadar muhafaza edilmiş ve araştırmacılara müsaittir. Ancak belli başlı senelere ait muhafaza edilen siciller o dönemde ölen tüm Müslümanların tereke defterlerini içermezler ve yüzde ne kadarını ihtiva ettikleri konusunda da herhangi bir tahmin yapılamaz. Çünkü İslâm miras hukukuna göre Müslümanların miras meselelerine sadece ölünün küçük yaşta ve buluğa ermemiş (<span class="ideitalik">sagir</span>, <span class="ideitalik">sagire</span>)<span class="ideitalik"> </span>çocukları olduğu durumda, varislerin arasında mirasın paylaşmasında tartışma söz konusu olduğunda meselin çözülmesi için kadıya başvurdukları zaman, ölünün borçlu olduğu kişiler borç olarak verdikleri paralarını geri alabilmek için kadıya arz ettiklerinde ve nihayet bilinen veya tespit edilen varisleri olmayan ölülerin yada senelerdir kayıplara karışan şahısların miraslarının devlet tarafından zapt edilmesi gerektiğinde kadılar ve miras taksimi ile üstlenen diğer memurlar müdahale ederlerdi<sup class="calibre3"><a href="ibrahim_split_194.html#footnote-304-165" id="footnote-304-165-backlink" name="footnote-304-165-backlink">[165]</a></sup>.</p>
				<p class="normal">Bu durumda herhangi bir kazanın belli başlı bir dönem için tutulan sicili o dönemde ölülerin sadece bir kısmının tereke defterlerini ihtiva eder. Muhafaza edilen tereke defterlerinin çoğu adamlara aittir, çünkü daha geç yaşta da çocuk sahibi olabilerlerdi. Fiziksel olarak kadınlar geç yaşta anne olamadıkları için onlara ait tereke defterlerin sayısı nispeten çok daha azdır. Bunun dışında bu tür sicillerde kaza merkezi olan şehir veya kasaba sakinlerinden olmuş olan ölülerin tereke defterlerinin sayısı kazanın köylerinde yaşamış olan ölülerin miras listelerinin sayısından çok daha büyüktür. Hatta tahmin edilebilir ki, çoğu zaman bu nevi defterler daha varlıklı olmuş olan ölülerin miraslarına yapılır, çünkü bu gibi varisler arasında miras paylaşması konusunda tartışmalar daha muhtemel görülür. Üstelik yapılan bazı araştırmalarda, az varlıklı insanların terekelerine konulan mahkeme ücretlerinin nispi oranı daha varlıklı ölülerin terekelerine konulan mahkeme ücretlerine kıyasla daha yüksek olup, fakir ve hatta orta halli varislerin miras paylaşımı için mahkemeye başvurmaktan vazgeçtikleri tahmin edilir<sup class="calibre3"><a href="ibrahim_split_195.html#footnote-304-166" id="footnote-304-166-backlink" name="footnote-304-166-backlink">[166]</a></sup>. Her ne ise, araştırmacı olarak tereke defterlerine dayanan bir incelemenin esas olarak şehir veya kasaba halkı, muhtemelen bu halkın daha varlıklı olan kısmı ve çoğunlukla adamlar ile sınırlı alanı ile yetinmek lazım gelir.</p>
				<p class="normal">Yukarıda yapılan izahat biraz geniş ve sıkıcı görülebilir, fakat elimizde bulunan belgelere dayanarak yaptığımız istatistikleri için kullandığımız dokümantasyon esas olarak seçici olduğundan, durumu tamamen aksettiremez. Neticede bu istatistikler sadece trendleri takip etmemize yardımcı olurlar.</p>
				<p class="normal">Bu eksiklerine rağmen tereke veya muhallefat defterleri, değişik toplumların gündelik hayatları, maddi ve ruhi kültürünü araştırmak için değerli ve elverişli bir kaynak türü teşkil ederler<sup class="calibre3"><a href="ibrahim_split_196.html#footnote-304-167" id="footnote-304-167-backlink" name="footnote-304-167-backlink">[167]</a></sup>. Batılı toplumlardaki kitabın tarihi hakkında incelemelerin birçoğu kaynak olarak miras listelerine dayanırlar<sup class="calibre3"><a href="ibrahim_split_197.html#footnote-304-168" id="footnote-304-168-backlink" name="footnote-304-168-backlink">[168]</a></sup>. Tereke defterlerinin Osmanlı İmparatorluğu sınırlarında yaşamış olan değişik dini cemaatler ve milletlerin sosyo-ekonomik durumlarını araştırmak için senelerdir kullanıldığı<sup class="calibre3"><a href="ibrahim_split_198.html#footnote-304-169" id="footnote-304-169-backlink" name="footnote-304-169-backlink">[169]</a></sup> halde, ancak son yıllarda Osmanlı tereke defterlerinde kaydedilen kitap başlıkları hakkında incelemeler yapılmaya başlanmıştır<sup class="calibre3"><a href="ibrahim_split_199.html#footnote-304-170" id="footnote-304-170-backlink" name="footnote-304-170-backlink">[170]</a></sup>. Tereke defterleri bu açıdan tetkik edildiğinde ise İbrahim Müteferrika’nın bastığı kitapların Osmanlıların gündelik hayatında ne derecede yer aldığı kısmen de olsa tespit edilebilir. </p>
				<p class="normal">Bu araştırmanın amacı doğrultusunda İstanbul Müftülüğü Arşivi’nde<sup class="calibre3"><a href="ibrahim_split_200.html#footnote-304-171" id="footnote-304-171-backlink" name="footnote-304-171-backlink">[171]</a></sup> saklanan ve askeri sınıfına mensup olanların tereke defterlerini içeren toplam 56 sayıda defter gözden geçirilmiştir. 1000/1591-92 – 1342/1924 tarihleri arasındaki döneme ait olan toplam 2144 sayıda günümüze ulaşan bu arşivdeki defterler, o dönemde askeri sınıfına mensup olanların miras meselelerinin çözülmesi için İstanbul’da çalışan <span class="ideitalik">Kısmet-i Askeriye Mahkemesi</span>’nde tabii tutulmuştur<sup class="calibre3"><a href="ibrahim_split_201.html#footnote-304-172" id="footnote-304-172-backlink" name="footnote-304-172-backlink">[172]</a></sup>. İncelediğimiz 56 defter ilk Osmanlı matbaası çalıştığı 1137-38/1724-26 – 1160-61/1747-48 tarihleri arasındaki döneme ait tereke defterleri ihtiva ederler<sup class="calibre3"><a href="ibrahim_split_202.html#footnote-304-173" id="footnote-304-173-backlink" name="footnote-304-173-backlink">[173]</a></sup>. <span class="ideitalik">Kısmet-i Askeriye Mahkemesi </span>koleksiyonundaki defterlerin sayısı oldukça büyük ve onları incelemek için zamanımız gayet kısıtlı olduğundan<sup class="calibre3"><a href="ibrahim_split_203.html#footnote-304-174" id="footnote-304-174-backlink" name="footnote-304-174-backlink">[174]</a></sup> değerlendirmemizi ilk Osmanlı matbaasının çalıştığı dönemi kapsayan bu 56 defter’le sınırlamak zorunda kaldık. Bunun dışında sadece kitapların sayısı üçü aşan tereke defterleri dikkate aldık ki, bu defterler toplam 335 olup gündelik hayatlarındaki kitabın daha önemli yeri ve rolü olan kitap sahiplerine aittir. Söz konusu defterlerde Müteferrika baskılarının toplumda ne şekilde kabul edildiği de tespit edebilmekteyiz. </p>
				<p class="normal">İstanbul okur kitlesinin bir kısmını ışığa kavuşturan bu defterlerin dışında, bu araştırmamızda Sofya Ulusal Kütüphanesi Şarkiyat Bölümü’nde saklanan 18. yüzyıl Sofya ve Rusçuk kadı sicillerindeki tereke kayıtlarına dayanan önceden yaptığımız incelemeler de dikkate alınmıştır<sup class="calibre3"><a href="ibrahim_split_204.html#footnote-304-175" id="footnote-304-175-backlink" name="footnote-304-175-backlink">[175]</a></sup>. Böylece ilk Osmanlı matbaasının sadece o zamanki Osmanlı başkenti İstanbul’da değil, aynı zaman Balkanlardaki Sofya ve Rusçuk gibi önemli Osmanlı taşra merkezlerinde etkisinin tespit edilmesi mümkün olmuştur.</p>
				<p class="normal1"><span class="ideitalik">İbrahim Müteferrika’nın Tereke Defteri</span></p>
				<p class="normal">Aslında Müteferrika kişiliği ve matbaası hakkında önemli bir bilgi kaynağı teşkil eden, ölümünden sonra kayda geçirilen tereke defteridir. Şu ana kadar terekesi hakkında tek bildiğimiz kaynak, 1717-1735 yıllarında Osmanlı ilticasına sığınan Macar prensi II. Rákóczi Ferenc’in adamlarından Macar soylusu César de Saussure’ün mektuplarından birisi idi. Müteferrika Macar prensinin mihmandarı olunca de Saussure onu ve onun matbaa faaliyetlerini mutlaka yakından tanımalıdır. Söz konusu 1732 tarihli mektubun konusu ilk Osmanlı matbaasıdır ve bu mektuba 1759’den sonra ilave edilen de Saussure’ün notuna göre ölümünden sonra Müteferrika yığınlarla basılı kitap bırakmış ki, varisleri hayal kırıklığına uğrayıp matbaadan tamamen vazgeçmişlerdir<sup class="calibre3"><a href="ibrahim_split_205.html#footnote-304-176" id="footnote-304-176-backlink" name="footnote-304-176-backlink">[176]</a></sup>. </p>
				<p class="normal">Bu nota Macar müellifi İmre Karácson ta 1910 yılında basılan makalesinde<sup class="calibre3"><a href="ibrahim_split_206.html#footnote-304-177" id="footnote-304-177-backlink" name="footnote-304-177-backlink">[177]</a></sup> dikkat etmiş ise de, yine Macar araştırmacısı Lajos Hopp<sup class="calibre3"><a href="ibrahim_split_207.html#footnote-304-178" id="footnote-304-178-backlink" name="footnote-304-178-backlink">[178]</a></sup> ve besbelli Karácson’un iktibaslarına dayanarak Türk araştırmacıları Jale Baysal ile Hidayet Nuhoğlu’nun<sup class="calibre3"><a href="ibrahim_split_208.html#footnote-304-179" id="footnote-304-179-backlink" name="footnote-304-179-backlink">[179]</a></sup> dışında, İbrahim Müteferrika hakkında yazılan o kadar zengin literatürün müelliflerinden kimse bu hususa değinmez.</p>
				<p class="normal">Sistematik olarak incelediğimiz İstanbul Müftülüğü Arşivi’nde saklanan 56 defterlerin içinde şansımıza İbrahim Müteferrika’nın kendi tereke defterine rastladık. Tereke kaydı, <span class="ideitalik">Kısmet-i Askeriye Mahkemesi </span>koleksiyonuna ait 98 nolu defterin 39a-40b varaklarında yer alır<sup class="calibre3"><a href="ibrahim_split_209.html#footnote-304-180" id="footnote-304-180-backlink" name="footnote-304-180-backlink">[180]</a></sup>. Çalışmamızın sonunda bunun transkripsiyonunu ve faksimilesini görmek mümkündür. </p>
				<p class="normal">20 Rebiü’l-evvel/1 Nisan 1747 tarihli ve o zamanlarda muasırların arasında müteferrika değil de basmacı niteliği ile tanılan<span class="ideitalik"> bâsmacı merhûm İbrâhîm Efendi</span>’ye ait tereke defteri, Müteferrika’nın özel hayatı ve matbaa çalışmaları ile ilgili şu ana kadar birçok bilinmeyen ayrıntılar hakkında aydınlatıcı mahiyetindedir ve onun sayesinde aşağıdaki sorulara yanıt verilebilmiştir:</p>
				<p class="normal">• İbrahim Müteferrika ne zaman vefat etti?</p>
				<p class="normal">• Ailesi kaç fert ve kimden oluşuyordu?</p>
				<p class="normal">• Müteferrika, evinde ne gibi kitap bulunduruyordu?</p>
				<p class="normal">• Müteferrika’nın günlük hayat koşulları ne idi?</p>
				<p class="normal">• Ölmeden önce Müteferrika’nın varlığı ne idi?</p>
				<p class="normal">• Müteferrika’nın evi ve matbaası İstanbul’un tam neresinde idi?</p>
				<p class="normal">• Matbaasında kimler çalıştı?</p>
				<p class="normal">• Bastığı kitapların ölünceye dek ne kadarı satılamadı?</p>
				<p class="normal">Aslında son sorunun cevabının, bize ilk Osmanlı matbaasının ne derecede başarılı olup olmadığı hakkında en doğru fikiri verecektir.</p>
				<p class="normal1"><span class="ideitalik">Araştırmanın Bazı Metotları Hakkında</span></p>
				<p class="normal">İlk Osmanlı matbaasının başarılı olup olmadığı konusunda değerlendirme sadece uygun kaynaklara değil, aynı zaman vaka ve istatistik verilerinin analiz ve değerlendirilmesi için takip edilen metodolojiye de dayanır. Türk araştırmacıları genelde 18. ve 19. yüzyıllara ait bir yandan Osmanlı, öte yandan Avrupa durumundan hareket ederek Osmanlı matbaacılığı Avrupa’daki matbaacılığa kıyasla geride kaldığı ve yeterli derecede gelişmediğini vurgularlar. Bu <span class="ideitalik">senkronik </span>diye adlandırabileceğimiz mukayeseli yaklaşımın eksik tarafı, iki ayrı bölgede değişik safhalarda bulunan matbaacılık gelişmelerin kıyaslanmasıdır. Çünkü 18. yüzyılda Osmanlı matbaacılığı ilk adımlarını yaparken, Avrupa’da matbaa kültürü artık gelişmiş durumdadır ve dolayısı ile bu şekilde kıyaslanamazlar.</p>
				<p class="normal">Bu bakımdan Osmanlı ve Avrupa matbaacılıkların ilk safhaların kıyaslanması daha mantıklı ve gerçekçi olacağı kanaatindeyiz. Şartlı olarak <span class="ideitalik">diyakronik </span>diye adlandırabileceğimiz mukayeseli yaklaşımın kullanılması bizce daha elverişli olur, çünkü bu şekilde değişik dönemlere ait fakat ilk safhalarında bulunan birbirine benzer süreçlerin kıyaslanması sayesinde Osmanlı matbaacılığın ilk adımları hakkında değerlendirmemizi tarihi gerçeklere daha yakın olur. Dolayısı ile bu araştırmamızda 18. yüzyılın ilk yarısında İbrahim Müteferrika’nın matbaa faaliyetlerini 15. ve 16. yüzyıl Avrupa’daki matbaa faaliyetleri ile mukayese edeceğiz ve bu şekilde daha objektif bir tablo çizmesine dikkat edeceğiz. Genel olarak bu tür yaklaşım, başta değindiğimiz, matbaanın Osmanlı’ya geç gelmesi ve başarısız kalışı ile ilgili olarak oluşan kompleksin bir anlamda ne kadar temelsiz olduğunu da gözler önüne gösterecektir. </p>
				<p class="normal">· · ·</p>
				<p class="normal">Geçmişin dünyasına bakmak bir nevi periskoptan bakmaya benzer. Çünkü geçmiş periskopun iki aynasından bize yansır ve sadece periskopun müsaade ettiği kadarıyla bir kısmını görebiliriz. Ancak ayrı gördüğümüz parçaları birbirine ekleyerek tarihin daha geniş yelkenini açabilir ve tarihe yönelik serüvenimize rüzgarları arkamıza alarak yol alabiliriz. Tarihin sahnesine gerçekten aynı zamanda her açıdan bakılamaz, fakat yine de meraklı seyirci gibi monokl ile tiyatro balkonundan aşağıya sarkmış durumda geçmişin yarı açılmış perdesinin arkasındaki vakaların dramatik gelişmelerini takip edebiliriz. </p>
				</body>
</html>