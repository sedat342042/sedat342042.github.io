<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ana</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_36"><span class="idebold">XXXIII</span></h2>

  <p class="normal">Ana, derin bir uykuya daldı hemen. Sabah, mutfak kapısının gürültüyle çalınmasıyla uyandı; hiç durmadan ısrarla çalınmaktaydı. Henüz hava aydınlanmamış, ortalık sessiz sakin bir haldeyken kapının bu şekilde çalınışı heyecan veriyordu.</p>

  <p class="normal">Çabucak giyinip mutfağa koştu, kapıya yaklaşıp, "Kim o?" diye seslendi.</p>

  <p class="normal">Yabancı bir ses, "Benim!" diye karşılık verdi.</p>

  <p class="normal">"Sen kimsin?"</p>

  <p class="normal">Kapının ardındaki ses yalvarırcasına fısıldadı:</p>

  <p class="normal">"Açın lütfen."</p>

  <p class="normal">Ana sürgüyü çekip kapıyı ayağıyla iterek araladı. İgnati içeri dalarak neşeyle, "Çok şükür! Yanılmamışım!" dedi.</p>

  <p class="normal">İgnati'nin yüzünün rengi kül gibi olmuş, gözleri çukura kaçmış, üstü başı çamur içinde kalmıştı. Şapkasının altından sarkan kıvırcık saçları da darmadağın olmuştu.</p>

  <p class="normal">İgnati kapıyı örttükten sonra fısıltıyla, "Biliyor musunuz?" dedi. "Başımıza çok kötü bir şey geldi."</p>

  <p class="normal">Ana, "Evet, biliyorum," dedi.</p>

  <p class="normal">"Nasıl?" diye sordu İgnati şaşkınlık içinde.</p>

  <p class="normal">Ana olayı özetle, çabucak anlattı.</p>

  <p class="normal">"Peki ya öteki ikisini yakaladılar mı?"</p>

  <p class="normal">"Hayır! Onlar orada değildi. Askerlik zamanı gelmişti, acemi er oldular. Ama, Ribin'le birlikte beş kişiyi götürdüler."</p>

  <p class="normal">İgnati derin bir nefes alarak, "Şimdilik paçayı kurtardım!" dedi. "Ama herhalde benim de peşimdedirler."</p>

  <p class="normal">Ana, "Nasıl kurtuldun ellerinden?" diye sordu. Usulca odaya geçtiler.</p>

  <p class="normal">İgnati kanepeye oturup odaya göz gezdirerek, "Ben mi?" dedi. "Jandarmalardan az önce korucu gelip, ‘Hazır olun çocuklar, sizi ziyarete geliyorlar,' demişti."</p>

  <p class="normal">Sonra güldü, koluyla yüzünü sildi ve anlatmaya devam etti:</p>

  <p class="normal">"Ama, Ribin'i şaşırtmak hiç öyle kolay değildir; bunu da kanıtladı: ‘İgnati, o yaşlı kadını anımsıyor musun?' dedi. ‘Sen şimdi hemen kente gidiyorsun.' Bir de pusula yazıp verdi elime. Çalıların arasından sürünerek giderken onların geldiklerini duydum. Sayıları oldukça fazlaydı, her taraftan sesleri geliyordu alçakların. Fabrikanın çevresini kuşattılar. Çalıların arasına gizlendim, hemen yanımdan geçip gittiler. Onlar gider gitmez fırladım; iki gece bir gün durup dinlenmeden yürüdüm."</p>

  <p class="normal">Halinden memnun görünüyordu. Gözlerinin içi gülüyor, dudakları titriyordu.</p>

  <p class="normal">Ana semavere doğru giderek, "Dur, sana hemen bir çay yapayım," dedi.</p>

  <p class="normal">"Şu pusulayı bir alın hele..."</p>

  <p class="normal">Bacağını, yüzünü buruşturarak güçlükle kaldırıp kanepenin üzerine koydu.</p>

  <p class="normal">Nikolay odanın kapısında belirdi ve gözlerini kısarak, "Merhaba yoldaş!" dedi. "İzninizle yardım edeyim."</p>

  <p class="normal">Sonra eğilip, İgnati'nin ayağına sardığı kirli bezi çözmeye koyuldu.</p>

  <p class="normal">İgnati, ayağını biraz çekerek, şaşkın bir sesle, "Yapmayın!" dedi ve anaya baktı.</p>

  <p class="normal">Ana onun bakışını fark etmeden, "Ayaklarını alkolle iyice ovmalı," dedi.</p>

  <p class="normal">"Doğru," diye onayladı Nikolay.</p>

  <p class="normal">İgnati utangaç bir şekilde yere baktı.</p>

  <p class="normal">Nikolay pusulayı fark etti ve alıp yüzüne iyice yaklaştırarak okumaya başladı:</p>

  <p class="normal"><span class="ideitalik">"Ana, durumla ilgilenin, o bayana da söyle; bizimle ilgili daha çok yazsın ve bizi unutmasın, senden rica ediyorum. Hoşça kal! Ribin"</span></p>

  <p class="normal">Nikolay'ın eli pusulayla birlikte usulca indi ve alçak bir sesle, "Çok etkileyici!.." dedi.</p>

  <p class="normal">İgnati, kirli parmaklarını yavaşça kıpırdatarak çıplak ayaklarına bakıyordu. Ana gözlerindeki yaşları gizlemeye çalışarak elinde bir kova suyla onun yanına geldi ve yere çökerek ellerini adamın ayaklarına doğru uzattı.</p>

  <p class="normal">İgnati ayağını hızla çekti ve çekingen bir sesle, "Ne yapıyorsunuz?" diye bağırdı.</p>

  <p class="normal">"Uzat ayağını hadi..."</p>

  <p class="normal">Nikolay, "Gidip alkol getireyim," dedi.</p>

  <p class="normal">Delikanlı ayağını çekerek durmadan, "Durun, ne yapıyorsunuz? Burası hastane mi yoksa?.." diye söylenip duruyordu.</p>

  <p class="normal">Ama ana, İgnati'nin diğer ayağını çözmeye başlamıştı bile.</p>

  <p class="normal">İgnati ise hızlı hızlı soluk alarak komik bir ifadeyle anaya bakıyordu.</p>

  <p class="normal">Ana onu konuşturarak oyalamaya çalıştı:</p>

  <p class="normal">"Biliyor musun, Ribin'i çok kötü dövdüler."</p>

  <p class="normal">Delikanlı dehşet içinde, "Gerçekten mi!" dedi.</p>

  <p class="normal">"Evet ya! Zaten geldiklerinde de bir hayli hırpalanmış haldeydi. Orada da önce çavuş, sonra emniyet müdürü kötü dövdü, yüzü gözü kan içinde kaldı!"</p>

  <p class="normal">İgnati asık bir suratla, "Onlar bu işi iyi bilirler," dedi. Bir an titredi. "Korkulur o heriflerden. Peki ya köylüler?.. Onlar dövmediler mi?"</p>

  <p class="normal">"Sadece bir köylü emniyet müdürünün emriyle bir defa vurdu. Genelde iyi davrandılar, hatta onu korumaya bile çalıştılar..."</p>

  <p class="normal">"Yaa... Köylüler de artık bir şeylerin farkına vardılar."</p>

  <p class="normal">"Orada da aklı başında insanlar var..."</p>

  <p class="normal">"Elbette, her yerde var. Bu zorunlu bir şey. Asıl zor olan, o aklı başında insanları bulmak."</p>

  <p class="normal">Nikolay elinde bir şişe alkolle odaya döndü, semaverin altına biraz kömür koydu ve tekrar çıktı.</p>

  <p class="normal">Ona meraklı gözlerle bakan İgnati, anaya usulca, "Doktor mu bu beyefendi?" diye sordu.</p>

  <p class="normal">"Bu insanların hiçbiri beyefendi değildir, hepsi yoldaştır."</p>

  <p class="normal">İgnati şaşkın ve şüpheli bir şekilde gülerek, "Şaşılacak şey!" dedi.</p>

  <p class="normal">"Neden şaşırdın?"</p>

  <p class="normal">"Ne bileyim işte... Bir tarafta insanları dövüyorlar, bir tarafta ayaklarını yıkıyorlar, peki bunların ortasındakiler kimler?"</p>

  <p class="normal">"Onlar da; dövenlerle dövülenlerin kanını emenlerin elini öpenler, işte ortadakiler bunlar!"</p>

  <p class="normal">İgnati hayranlıkla anaya bakıp bir süre sustuktan sonra, "Doğru, tastamam öyle!" dedi.</p>

  <p class="normal">Delikanlı ayağa kalkarak, önce bir ayağının sonra diğer ayağının üzerine sıkı sıkı bastı ve "Çok iyi! Çok teşekkür ederim," dedi.</p>

  <p class="normal">Sonra yemek odasına geçip çay içtiler. İgnati kendine güvenen bir ifadeyle konuştu:</p>

  <p class="normal">"Gazeteleri ben dağıtıyorum, oldukça iyi yürürüm."</p>

  <p class="normal">Nikolay sordu:</p>

  <p class="normal">"Gazeteleri okuyanların sayısı fazla mı?"</p>

  <p class="normal">"Okuma bilen herkes okuyor, zenginler bile, ama onlar bizden almıyorlar elbette... Köylülerin, efendilerin ellerindeki toprağı alıp kendi kanlarıyla yıkayıp tertemiz bir şekilde aralarında paylaşacaklarının farkındalar; işte o zaman ne patron kalacak, ne ırgat! İnsan bunun için değilse başka ne için savaşır ki?"</p>

  <p class="normal">İgnati, Nikolay'a hafif gücenmiş, şüpheci ve soran bakışlarla bakıyor, Nikolay ise yüzünde bir tebessümle susuyordu.</p>

  <p class="normal">"Böyle bir savaşa girişip başardıktan sonra, yine kimi zengin kimi fakir olacaksa ben öyle işte yokum! Biz zenginliğin nasıl olduğunu biliriz; yerinde durmaz, akışkan bir kum gibi her yana dağılır. Yok, bana böylesi gerekmiyor!"</p>

  <p class="normal">Ana şakayla, "Sakin ol canım!" dedi.</p>

  <p class="normal">Nikolay düşünceli bir ifadeyle, "Ribin'in tutuklanmasıyla ilgili bildiriyi bir an önce ulaştırmanın bir yolunu bulmalıyız," dedi.</p>

  <p class="normal">İgnati ilgiyle, "Bildiri hazır mı?" diye sordu.</p>

  <p class="normal">"Hazır."</p>

  <p class="normal">Delikanlı keyifle ellerini ovuşturdu.</p>

  <p class="normal">"Verin bana, hemen götüreyim!"</p>

  <p class="normal">Ana delikanlının yüzüne bakmadan gülümsedi:</p>

  <p class="normal">"Sen yorgundun hani? Hem de korkuyordun..."</p>

  <p class="normal">İgnati koca elleriyle sakin sakin kıvırcık saçlarını düzeltti:</p>

  <p class="normal">"Korku başka, iş başka! Niye dalga geçiyorsunuz ki? Siz de hiçbir şeyi kaçırmıyorsunuz yani!"</p>

  <p class="normal">Ana delikanlının kapıldığı sevince ortak olarak, "Ah, sen yok musun," diyerek güldü. İgnati utanarak başını önüne eğdi.</p>

  <p class="normal">Nikolay, ona sevecen gözlerle bakarak, "Siz gitmeyeceksiniz," dedi.</p>

  <p class="normal">Delikanlı tedirgin bir tavırla, "Ya ne yapacağım öyleyse?" diye sordu.</p>

  <p class="normal">"Bir başkasını göndereceğiz, siz de ona bu işi nasıl yapacağını iyice anlatacaksınız, tamam mı?"</p>

  <p class="normal">İgnati gönülsüz bir şekilde, "Tamam," diye karşılık verdi.</p>

  <p class="normal">"Sizin için iyi bir kimlik hazırlayıp, orman korucusu yapalım."</p>

  <p class="normal">İgnati tedirgin bir şekilde başını sallayarak, "Ama, ormana odun kesmeye gelen köylüler ne olacak?" diye sordu. "Beni tanıyabilirler... Hem sonra, benim köylüleri yakalamam gerekir, bu hiç de bana göre bir iş değil..."</p>

  <p class="normal">Nikolay ve ana gülmeye başladılar. İgnati yine şaşırdı ve üzüldü.</p>

  <p class="normal">Nikolay onu teselli etmeye çalışarak, "Üzülmeyin canım," dedi. "İnanın kimseyi yakalamanız gerekmeyecek."</p>

  <p class="normal">İgnati rahatladı ve keyfi yerine geldi. Gülerek, "Tamam, öyle olsun," dedi. "Gerçi ben fabrikada çalışmak isterdim ama... Orada çok aklı başında arkadaşlar varmış..."</p>

  <p class="normal">Ana kalkıp pencerenin yanına gitti ve düşünceli bir halde dışarıya bakarak, "Ee, hayat böyle!" dedi. "Bir güldürür, bir ağlatır. Neyse, yemeğini bitirdin mi İgnati? Hadi artık uyu."</p>

  <p class="normal">İgnati itiraz edecek oldu:</p>

  <p class="normal">"Ama ben daha..."</p>

  <p class="normal">"Hadi, hadi..."</p>

  <p class="normal">"Ne kadar da katısınız! Tamam, gidiyorum. Misafirperverliğiniz için çok teşekkür ederim."</p>

  <p class="normal">Ananın yatağında yatarken kafasını kaşıyarak, "Yatağınız katran kokacak..." diye mırıldandı. "Hiç de uykum yok... Ortadaki insanları nasıl da buluverdi... Cin gibiler..."</p>

  <p class="normal">Ve hemen, ağzı yarı açık, gürültüyle horlayarak uyumaya başladı.</p>

  <p class="normal">İgnati, akşama doğru küçücük bir bodrum katının bir odacığında Vesofçikof'un karşısına oturmuş, ciddi bir yüz ve alçak bir sesle anlatıyordu:</p>

  <p class="normal">"O pencereye dört kere..."</p>

  <p class="normal">Vesofçikof kaygıyla, "Dört kere, değil mi?" diye tekrarladı.</p>

  <p class="normal">"Önce üç kere, bak işte şöyle!"</p>

  <p class="normal">Parmağını kıvırıp masaya sayarak vurdu:</p>

  <p class="normal">"Bir, iki, üç. Sonra biraz durup bir kere daha vuracaksın, anladın mı?"</p>

  <p class="normal">"Evet, anladım."</p>

  <p class="normal">"Kızıl saçlı bir köylü kapıyı açıp: ‘Ebe hanımı mı arıyorsunuz?' diye soracak. Siz de, ‘Evet, beni fabrika müdürü gönderdi,' diyeceksiniz. Hepsi bu. O anlar."</p>

  <p class="normal">Başlarını karşılıklı birbirlerine eğerek oturmuş alçak sesle konuşuyorlar, ana ise masanın başına oturmuş, ellerini göğsüne kavuşturmuş onları izliyordu. Bütün bu önceden belirlenmiş tıklamalar, sorular, cevaplar ona komik geliyor, "İkisi de çocuk bunların..." diye düşünüyordu.</p>

  <p class="normal">Duvarda yanan lamba, yerdeki pek temizlenmiş sayılmayacak kovaları ve döküntüleri aydınlatıyor, oda yağlıboya ve rutubet kokuyordu.</p>

  <p class="normal">İgnati'nin üzerinde tüylü, kalın bir palto vardı ve o paltosundan pek memnun bir halde, avuçlarıyla uzun tüylerini okşuyor, boynunu yavaş yavaş çevirerek aynada kendini süzüyordu. Bu durum ananın gözünden kaçmıyor, "Canım yavrularım..." diye geçiriyordu içinden.</p>

  <p class="normal">İgnati yerinden kalkıp, "Tamam!" dedi. "Hepsini öğrendiniz sanırım, ilk gideceğiniz yer Muratov'un evi, ona gidip dedeyi soracaksınız..."</p>

  <p class="normal">"Evet, hepsi aklımda," dedi Vesofçikof.</p>

  <p class="normal">İgnati buna rağmen kaygıyla, bütün vuruşları, işaretleri ve sözleri tekrarladıktan sonra nihayet elini uzatıp, "Hepsine selam söyleyin," dedi. "Göreceksiniz, çok iyi insanlardır hepsi de..."</p>

  <p class="normal">Sonra avucuyla paltosunu okşayarak kendini bir süzdü ve halinden hoşnut bir şekilde, "Artık gideyim mi?" diye sordu anaya.</p>

  <p class="normal">"Yolu bulabilir misin?"</p>

  <p class="normal">"Elbette, bulurum! Hadi hoşça kalın."</p>

  <p class="normal">Sonra, yeni kalpağını başına biraz eğik bir şekilde yerleştirip ellerini ceplerine soktu, omuzlarını kaldırıp göğsünü kabarttı. Kalpağının altından kıvırcık saçları neşeyle parlıyordu. Çıktı, gitti.</p>

  <p class="normal">Vesofçikof anaya döndü:</p>

  <p class="normal">"İşte ben de eylemin içindeyim sonunda... Sıkılmaya başlamıştım doğrusu... Hapisten niye kaçtım ki? Bir köşede saklanmak için mi? Hapiste bile en azından bir şeyler okuyor, Pavel'i dinleyip bir şeyler öğreniyor, daha zevkli zaman geçiriyordum. Sahi Nilovna, şu kaçırma işiyle ilgili ne karara varıldı?"</p>

  <p class="normal">Ana, "Haberim yok!" diyerek iç geçirdi.</p>

  <p class="normal">Vesofçikof elini ananın omzuna koyarak üzerine doğru eğildi:</p>

  <p class="normal">"Onlarla konuş, seni dinlerler, bu çok basit bir iş. Sen de baksan göreceksin, hapishane duvarı, fener, karşıda boş alan; bir yanda mezarlık, bir yanda şehir ve yol. Fenerci her gün lambaları temizlemek için gelir, merdiveni dayar, tırmanır, ip merdiveni yukarıdaki çengele takıp hapishanenin avlusuna sarkıtır ve gider. Bu iş her gün aynı saatte yapılır ve içerdekiler bunu bilirler. Adi mahkûmlara o sırada bir olay çıkarmalarını söylerler ya da kendileri çıkarırlar ve o curcunada da kim isterse ip merdivene tırmanır, o kadar..."</p>

  <p class="normal">Ananın karşısında elini kolunu sallayarak kaçış planını canlandırmaya çalışıyor, ona göre bu iş çok kolay bir şekilde olup bitiyordu. Ana onun beceriksiz, uyuşuk bir insan olduğunu düşünürdü, gözlerinde önceleri sürekli bir hüzün, öfke ve şüphe görürdü. Şu anda ise bu gözler açık, sıcak bir parıltıyla anaya heyecan veriyordu.</p>

  <p class="normal">"Bir düşünün, bu işler gündüz gözüyle olup bitecek, gündüz vakti hapisten birilerinin kaçacağı kimin aklına gelir?"</p>

  <p class="normal">Ana korkuyla, "Ama arkalarından ateş açacaklardır," dedi.</p>

  <p class="normal">"Kim ateş açacak? Asker yoktur orada, gardiyanlarsa, o tabancalarla ancak çivi çakmayı becerirler..."</p>

  <p class="normal">"Her şey bu kadar kolay mı yani?"</p>

  <p class="normal">"İnan bana, bu kadar kolay. Sen onlarla konuş. Ben her şeyi ayarladım: İp merdiven, kanca, her şey hazır, benim ev sahibi de fenercilik yapacak."</p>

  <p class="normal">Kapının dışından bir ayak sesi geldi, biri öksürdü ve bir metal tıkırtısı duyuldu.</p>

  <p class="normal">Vesofçikof, "Hah, işte o geldi," dedi.</p>

  <p class="normal">Kapı açılarak içeriye bir leğen uzandı:</p>

  <p class="normal">"Girsene yahu!" diye homurdandı bir ses.</p>

  <p class="normal">Ardından saçları ve bıyıkları ağarmış, patlak gözlü, şapkasız, yuvarlak bir kafa göründü.</p>

  <p class="normal">Vesofçikof kalkıp leğenin bir ucundan tutarak yardım ederken kamburluğuna rağmen fazla eğilmeden uzun boylu bir adam içeri girdi, yanaklarını şişirerek öksürdü ve bir tükürük savurduktan sonra, "Selam," dedi.</p>

  <p class="normal">Vesofçikof, "Ona da sor istersen," dedi.</p>

  <p class="normal">"Neyi soracakmış bana?"</p>

  <p class="normal">"Şu kaçırma işini canım."</p>

  <p class="normal">Adam kara eliyle bıyıklarını sıvazlayarak, "Haa, şu iş..." dedi.</p>

  <p class="normal">"Bu bayan, bu işin ne kadar kolay olacağına inanmıyor, Yakov Vasilyeviç!"</p>

  <p class="normal">Ev sahibi sakin sakin, "Demek inanmıyor?" dedi. "Yani bu işi istemiyor. Biz ise yapılmasını istiyoruz, bu yüzden de inanıyoruz." Sonra iki büklüm bir halde, göğsünü ovarak öksürmeye başladı. Ardından hızlı hızlı soluk alarak, kocaman açılmış gözlerle anaya baktı.</p>

  <p class="normal">Ana, "Bu kararı ancak Pavel ve arkadaşları verebilir," dedi.</p>

  <p class="normal">Vesofçikof düşünceli bir ifadeyle gözlerini yere dikti.</p>

  <p class="normal">Yakov oturarak, "Kimmiş bu Pavel?" diye sordu.</p>

  <p class="normal">"Pavel, benim oğlumdur."</p>

  <p class="normal">"Soyadı neydi?"</p>

  <p class="normal">"Vlasov."</p>

  <p class="normal">Adam başını salladı ve tütün kesesiyle piposunu çıkararak pipoya tütün doldurmaya koyuldu ve duraklayarak konuşmaya başladı:</p>

  <p class="normal">"Adını duymuştum. Yeğenim söz etmişti, kendisi hapiste, adı Evçenko'dur, duymuş muydunuz? Benim adım Godun. Biliyor musun, yakında bütün gençleri hapse tıkacaklar, meydan senin benim gibi yaşlılara kalacak. Jandarma bana yeğenimin Sibirya'ya sürüleceğini bile söyledi. Sürsün bakalım itler!"</p>

  <p class="normal">Sürekli yere tükürerek piposunu tüttürmeye koyuldu. Vesofçikof'a bakarak, "İstemiyor demek ki, keyfi bilir," dedi. "Herkes canı ne isterse onu yapar, ister yürür ister oturur. Adamın kanını emerler sesini çıkarmaz, döverler sıkar dişini katlanır, öldürürler düşer yatar. Herkes bilir bunu. Ama ben yeğenimi oradan çıkaracağım."</p>

  <p class="normal">Adam kısa kısa, sanki havlar gibi konuşuyordu. Ana onu dinledikçe şaşırmış ve hatta son söylediklerinin üzerine kıskançlığa kapılmıştı.</p>

  <p class="normal">Dışarda yağmur altında soğuk rüzgâra karşı yürürken Vesofçikof'u düşünüyordu:</p>

  <p class="normal">"Şu işe bak, amma değişmiş!"</p>

  <p class="normal">Sonra Godun'u düşünüp, "Anlaşılan bir tek ben değilim..." diye geçirdi içinden. Ardından da, "Ah, bir kabul etse!" diye, düşüncesi oğluna kaydı.</p>

  <p class="normal">Pazar günü hapishanenin görüşme odasında Pavel'le vedalaşırken avucunda bir kâğıt parçası hissetti. Elindeki sanki bir kâğıt değil de bir ateş parçasıymış gibi irkildi, yalvaran ve soran gözlerle oğluna baktı ısrarla, ama bu gözlerde aradığı yanıta dair hiçbir ize rastlamadı, bu gözler her zamanki sakin sakin gülümseyen mavi gözlerdi.</p>

  <p class="normal">Ana derin bir iç çekip, "Hoşça kal," diye mırıldandı.</p>

  <p class="normal">Pavel ona, "Güle güle anacığım!" derken yüzünde pırıl pırıl bir ışık titreşti.</p>

  <p class="normal">Ana bir süre oğlunun elini bırakmadan durdu.</p>

  <p class="normal">Pavel, "Lütfen kendini üzme ve kızma bana!" dedi.</p>

  <p class="normal">Bu sözler ve alnındaki sert çizgi, ananın soran bakışlarının yanıtıydı.</p>

  <p class="normal">Ana boynunu büküp, "Tamam, ortada ne var ki..." diye mırıldandı.</p>

  <p class="normal">Sonra gözlerinde toplanan yaşları göstermemek için oğlunun yüzüne bakmadan çabucak çıkıp gitti. Yolda, kâğıdı tutan eli sıkmaktan sızlıyordu, tüm kolu sanki ağırlaşmıştı. Eve döndüğünde elindeki kâğıdı hemen Nikolay'a uzattı, yüreğinde yeniden filizlenen bir umutla iyice katlanmış kâğıdı açmasını bekledi.</p>

  <p class="normal">Nikolay, "Evet..." dedi. "Dinle işte ne yazmış: "Yoldaşlar, hiçbirimiz kaçmayacağız. Bunu yaparsak kendimize olan saygımızı kaybederiz. Siz, yeni tutuklanan köylüyle ilgilenin, o ilginize layık bir insan. Burada büyük sıkıntı içinde yaşıyor ve sürekli idarecilerle tartışıyor. Bunu onun adına sizlerden rica ediyoruz. Annemi teselli edin, ona iyi bakın. Bu durumun nedenlerini açıklarsanız eminim anlayacak ve hak verecektir."</p>

  <p class="normal">Ana, Nikolay'a bakarak titreyen bir sesle, "Ne açıklayacaksınız ki bana, zaten her şeyi anlıyorum," dedi.</p>

  <p class="normal">Nikolay cebinden bir mendil çıkararak burnunu sildi.</p>

  <p class="normal">"Nezle oluyorum görüyor musunuz?" diye söylendi.</p>

  <p class="normal">Sonra gözlerini, gözlüğünü düzeltiyormuş gibi bir hareketle gizleyerek odanın içinde dolaşmaya başladı ve "Gördüğünüz gibi, onu ikna edemedik," dedi.</p>

  <p class="normal">Ana asık bir yüzle, "Önemli değil, çıksınlar bakalım mahkemeye," dedi. Ancak içinde şiddetli bir acı duyuyordu.</p>

  <p class="normal">Nikolay, "Ha, bakın, Petersburg'daki bir yoldaştan mektup geldi," dedi.</p>

  <p class="normal">Ana, "Hem zaten Sibirya'dan da kaçabilir, öyle değil mi?" diye sordu.</p>

  <p class="normal">"Elbette! Yoldaşın yazdığına göre, yakında mahkemeye çıkarılacakmış. Karar da belliymiş; hepsi sürgüne gönderilecekmiş. Bu sahtekârların mahkemeyi nasıl bir tiyatro sahnesine çevirdiklerini görüyor musunuz? Karar Petersburg'da verilmiş bile..."</p>

  <p class="normal">Ana kararlı bir sesle, "Bundan vazgeçin Nikolay İvanoviç," dedi. "Beni teselli etmenize, bana bir şeyler açıklamaya çalışmanıza gerek yok. Pavel yanlış bir şey yapmaz, ne kendini ne de başkalarını gereksiz yere üzmez. Beni de sever, düşünür, bunu siz de görüyorsunuz, neler yazdığını okudunuz."</p>

  <p class="normal">Yüreği deli gibi çarpıyor, gözleri kararıyordu.</p>

  <p class="normal">Nikolay zoraki, yüksek perdeden bir sesle, "Oğlunuzun asil bir ruhu var. Onu seviyor ve çok beğeniyorum," dedi.</p>

  <p class="normal">Ana, "Artık biraz da Ribin'den söz edelim isterseniz," dedi.</p>

  <p class="normal">İçinden yorgunluktan bitkin düşene kadar yürümek geliyordu.</p>

  <p class="normal">Nikolay odanın içinde dolaşmaya devam etti:</p>

  <p class="normal">"Haklısınız! Şaşenka'ya bu durumdan söz etmeli..."</p>

  <p class="normal">"Gelmek üzeredir. Ne zaman Pavel'ciğimi görmeye gitsem, hep gelir."</p>

  <p class="normal">Nikolay durgun durgun başını yere eğmiş, dudaklarını kemiriyor, sakallarıyla oynuyordu. Gelip ananın yanına oturdu ve "Keşke kız kardeşim burada olsaydı, Ribin'in kaçış işi ile ilgilenirdi," dedi.</p>

  <p class="normal">Ana, "Bu işi bir an önce, Pavel oradayken gerçekleştirmek çok iyi olurdu," dedi.</p>

  <p class="normal">İkisi de bir süre sustular. Sonra ana birden, "Kaçmaya neden karşı olduğunu anlamıyorum," dedi.</p>

  <p class="normal">Nikolay tekrar ayağa kalkmıştı ki, zil sesi odada çınladı. Bir an birbirlerine baktılar.</p>

  <p class="normal">Nikolay sessizce, "Şaşenka olmalı..." dedi.</p>

  <p class="normal">Ana sesini iyice kısarak, "Bunu ona nasıl söylemeli?" diye sordu.</p>

  <p class="normal">"Ne yapalım?.. Biliyorsunuz..."</p>

  <p class="normal">"Eminim bu onu çok üzecektir."</p>

  <p class="normal">Zil tekrar çaldı, ama bu kez sanki bir kararsızlık içinde kalmış gibi daha yavaş çınladı. İkisi birden kalkıp kapıya doğru gittiler, kapının önüne geldiklerinde Nikolay, "Sanırım sizin yalnız açmanız daha uygun," diyerek çekildi.</p>

  <p class="normal">Kapı açılır açılmaz genç kız asık bir yüzle, "Kabul etmedi değil mi?" diye sordu.</p>

  <p class="normal">"Etmedi."</p>

  <p class="normal">Şaşenka, "Bunu biliyordum," dedi ama rengi sapsarı kesilmişti.</p>

  <p class="normal">Beceriksiz hareketlerle paltosunun düğmelerini açmaya çalıştı, ancak iki tanesi açılmadığı için çıkarmayı başaramadı ve "Hava berbat," dedi. "Rüzgâr, yağmur... Sağlığı iyi mi bari?"</p>

  <p class="normal">"İyi."</p>

  <p class="normal">Genç kız yere bakarak, "Sağlığı iyi, keyfi de yerinde," diye mırıldandı.</p>

  <p class="normal">Ana yüzüne bakmadan genç kıza, "Ribin'in kaçırılmasını istediklerini yazıyor," dedi.</p>

  <p class="normal">"Demek öyle," dedi Şaşenka ve yavaş yavaş ekledi: "Bu plan bir işe yarayacak demek ki."</p>

  <p class="normal">Nikolay yanlarına gelerek, "Haklısın Şaşenka," dedi. "Hoş geldin."</p>

  <p class="normal">Şaşenka, ona elini uzatarak, "Mesele ne?" dedi. "Bu planın başarılı olacağından hepimiz eminiz."</p>

  <p class="normal">"Evet ama herkes bir şeylerle meşgul, bunu kim gerçekleştirecek?"</p>

  <p class="normal">"Benim zamanım var, bu işi bana verin," dedi Şaşenka.</p>

  <p class="normal">"Tamam, ama yardım edecek birilerini bulmalı."</p>

  <p class="normal">"Ben bulurum, hemen gidiyorum."</p>

  <p class="normal">Bu kez incecik parmaklarının kendinden emin hareketleriyle paltosunun düğmelerini tekrar ilikledi.</p>

  <p class="normal">Ana, "Biraz dinlenseydiniz," dedi.</p>

  <p class="normal">Genç kız sesini yumuşattı ve gülümseyerek, "Üzmeyin kendinizi, yorgun değilim," dedi.</p>

  <p class="normal">Sonra ellerini sıkarak kendinden emin bir tavırla sessizce çıkıp gitti.</p>
</body>
</html>
