<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ana</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_11"><span class="idebold">VIII</span></h2>

  <p class="normal">Vlasov'ların küçük evi giderek mahallelinin gözüne daha çok batıyordu. Bu ilginin büyük bir kısmı bilinçsiz düşmanlıklar, kuşkulu dikkatlerle yüklüydü, ancak bunların arasından merak da boy vermeye başlamıştı. Bazen birisi geliyor, dikkatli bakışlarla Pavel'i süzüyor ve "Baksana kardeş, sen çok okuyorsun, herhalde yasaları bilirsin, bana şunu bir açıklasana," diyerek, polisin ya da fabrikadaki idarecilerin yaptığı bir haksızlığı anlatmaya başlıyordu. Pavel, elinden geldiğince kendisi yardımcı oluyor, işin içinden çıkamadığı zamanlarda, bir kâğıt yazarak kentteki tanıdık bir avukata gönderiyordu.</p>

  <p class="normal">Gün geçtikçe mahalle halkında, bu ağırbaşlı genç adama karşı bir saygı uyanmaya başladı. Çünkü o, her şeyi yalın bir şekilde açık açık söylüyor, her olayı dikkatle inceliyor ve hepsinde insanları sıkıca birbirine bağlayan sağlam zincirin bir halkasını bulup çıkarıyordu.</p>

  <p class="normal">Pavel'in saygınlığı özellikle de, "bataklık parası" olayından sonra insanların gözünde iyiden iyiye artmıştı.</p>

  <p class="normal">Fabrikanın arkasında köknar ve kayın ağaçlarıyla dolu büyük bir bataklık bulunmaktaydı. Yazın bu bataklıktan küf kokulu yoğun bir buğu mahalleye yayılıyor ve içindeki bulut gibi sivrisinek sürüleriyle sıtma saçıyordu. Bu bataklık fabrikaya aitti ve yeni gelen müdür, burayı kurutarak yararlanmak istiyordu. İşçilere, bu işin onların yaşam koşullarını olumlu yönde etkileyeceğini anlatarak, ücretlerinden "bataklık kurutma parası" olarak, her ruble için bir kapik kesilmesini emretti.</p>

  <p class="normal">Bu durum işçileri tedirgin etmişti, hele de memurların bu kesintinin dışında tutulmaları iyice canlarını sıkmıştı.</p>

  <p class="normal">Müdürün konuyla ilgili duyurusunun asıldığı cumartesi günü Pavel, hasta olduğu için işe gitmemişti. Olup bitenlerden de hiç haberi yoktu. Ertesi gün, yaşlı dökümcü Sizov ile aksi bir adam olan Makotin kilise dönüşü Pavel'in evine uğrayarak durumu anlattılar.</p>

  <p class="normal">Sizov yavaş yavaş konuşarak, "En yaşlı olanlarımız toplanıp konuyu görüştük ve sana danışmaya karar verdik. Bu iş için arkadaşlar bizi görevlendirdiler. İçimizde en okumuş yazmış adam sensin, senden şunu öğrenmek istiyoruz: Müdürün bataklığı kurutmak için bizim maaşlarımızdan para kesmesi yasalara uygun mu?" dedi.</p>

  <p class="normal">Makotin gözlerinden ateş saçarak, "Hele bir düşünsene!" dedi. "Dört sene önce de bu üçkâğıtçılar bizden hamam parası toplamışlardı, tam üç bin sekiz yüz ruble! Ne oldu bu paralar? Hani, hamam nerede?"</p>

  <p class="normal">Pavel bu yapılanın haksız bir şey olduğunu ve fabrikanın bu durumdan çok açık bir şekilde kâr edeceğini açıkladı. Adamlar da bunun üzerine homurdanarak gittiler.</p>

  <p class="normal">Ana, onları uğurladıktan sonra mutlu bir şekilde, "Görüyor musun, Pavel'ciğim," dedi, "yaşlılar bile artık akıl danışmak için sana geliyorlar!"</p>

  <p class="normal">Pavel bir şey söylemeden, düşünceli bir şekilde masanın başına geçerek bir şeyler yazmaya başladı. Bir süre sonra anasına, "Senden bir ricam var, şunu alıp kente götürmeni istiyorum..." dedi.</p>

  <p class="normal">Ana tedirgin bir sesle sordu:</p>

  <p class="normal">"Bu tehlikeli bir şey mi?"</p>

  <p class="normal">"Evet!" diye karşılık verdi Pavel. "Orada bizim için bir gazete çıkarıyorlar. Bataklık parası olayının bu sayıda yayınlanmasını istiyorum."</p>

  <p class="normal">Ana çabucak yanıtladı:</p>

  <p class="normal">"Tamam, tamam! Ben hemencik..."</p>

  <p class="normal">İlk kez oğlu ona bir görev veriyordu. Meselenin ne olduğunu ona açıkça söylemiş olmasına da çok sevinmişti. Bir taraftan giyinirken, "Pavel'ciğim," dedi, "ben bu işin ne olduğunu anladım! Bu basbayağı soygun! Adı neydi o adamın, İgor İvanoviç mi?"</p>

  <p class="normal">Ana eve akşamın geç saatlerinde döndü. Yorgun ama mutluydu.</p>

  <p class="normal">"Şaşenka'yı gördüm!" dedi oğluna. "Selamı var sana. Şu İgor da pek samimi, şakacı bir adam. Ne komik bir konuşması var."</p>

  <p class="normal">Pavel usulca, "Onlardan hoşlandığına memnun oldum," dedi.</p>

  <p class="normal">"Çok sade insanlar, Pavel'ciğim! Böyle sade olmaları iyi bir şey. Hepsi de sana saygı duyuyorlar."</p>

  <p class="normal">Pavel pazartesi günü de fabrikaya gitmedi, başı hâlâ ağrıyordu. Ama öğle vakti Fedya Mazin evlerine geldi. Heyecan ve sevinç içindeydi, yorgunluktan da nefes nefese kalmıştı.</p>

  <p class="normal">"Hadi Pavel, kalk!" dedi. "Fabrika ayaklandı, beni, seni çağırmaya yolladılar. Sizov'la Makotin bu işi en iyi senin halledeceğini söylüyor. Fabrikanın halini bir görsen..."</p>

  <p class="normal">Pavel konuşmadan, gülerek dinliyordu.</p>

  <p class="normal">"Kadınlar fabrikaya doluştu, bağrışıp duruyorlar!"</p>

  <p class="normal">"Ben de geleyim," dedi ana. "Neler yapıyorlar acaba?"</p>

  <p class="normal">"Tamam, gel!" dedi Pavel anasına.</p>

  <p class="normal">Başka bir şey konuşmadan hemen yola koyuldular. Hiç konuşmadan yürüyorlardı. Ana önemli bir şeylerin yaklaşmakta olduğunu hissediyor ve heyecandan güçlükle nefes alıyordu.</p>

  <p class="normal">Kadınlar fabrikanın önünde toplanmış, bağıra çağıra küfürler savuruyorlardı. Üçü birlikte avluya girdiklerinde, kendilerini öfkeyle homurdanan yoğun bir kalabalığın içinde buldular. Ana, orada bulunan herkesin demir atölyesine doğru bakmakta olduğunu gördü. Orada, bir hurda yığınının üzerinde Sizov, Ribin ve başka birkaç yaşlı işçi, ellerini kollarını sallayarak bir şeyler söylüyorlardı.</p>

  <p class="normal">Bir işçi, "Vlasov geliyor!" diye bağırdı.</p>

  <p class="normal">Başka birisi bağırarak, "Gönderin onu buraya!" diye seslendi.</p>

  <p class="normal">"Susalım!" diye bağıran başka sesler duyuldu.</p>

  <p class="normal">Ve bu gürültünün arasından Ribin'in sesi yükseldi:</p>

  <p class="normal">"Bu direniş para için değil, adalet içindir! Bizim için önemli olan kapikler değildir. Bunlar da diğerlerinden farklı kapikler değil, ancak bizim için daha ağır, çünkü bunlarda daha fazla insan kanı var ve bizim için önemli olan, işte bu kandır. Evet! Bizim için önemli olan adalettir!"</p>

  <p class="normal">Ribin'in sözleri, kalabalığın üzerinde dalgalanan her türlü sesi, sanki bir orak gibi biçerek yayılıyordu.</p>

  <p class="normal">Kalabalıktan yayılan uğultu, gürültüyle çalışan makinelerin sesini bastırıyor, bir kasırga gibi eserek bütün fabrikayı kaplıyordu. Herkes ateşli sözlerle birbirini kızıştırıyor, insanlar heyecan içinde oradan oraya koşturuyorlardı. İçlerinde o ana kadar sinsi bir şekilde uyuklamakta olan öfke, göğüslerini zorluyor, dışarı çıkmaya çalışıyor, sanki insanları daha güçlü bir şekilde kavrayıp zapt ederek yakıcı alevleriyle kavuruyordu. Ter içinde kalmış öfkeli yüzlerde dişler parıldıyor, gözler ateş saçıyordu.</p>

  <p class="normal">Pavel, Sizov ile Makotin'in yanına geldi ve kalabalığa seslendi:</p>

  <p class="normal">"Yoldaşlar!"</p>

  <p class="normal">Ana, oğlunun renginin sarardığını, bıyıklarının titrediğini fark etti ve kendine hâkim olamadan, ona doğru kalabalığı iterek yürümeye başladı.</p>

  <p class="normal">İnsanlar öfkeyle, "Nereye gittiğini sanıyorsun sen!" diye bağırıyorlardı.</p>

  <p class="normal">Ancak onu durdurmayı başaramıyorlardı. Omuzlarıyla, dirsekleriyle kalabalığı yararak içgüdüsel bir tavırla oğluna doğru sokuluyordu.</p>

  <p class="normal">Pavel, kendisi için çok derin bir anlam taşıyan bu sözcüğü ciğerlerinin bütün gücüyle haykırınca, göğsünün sıkıştığını, adalet hayaliyle yanan kalbinin yerinden çıkacak gibi olduğunu hissetti.</p>

  <p class="normal">"Yoldaşlar!" dedi tekrar. Bu söz, onun gücünü ve heyecanını kat kat artırıyordu. "Fabrikaları, kiliseleri, bütün binaları yapan, beşikten mezara kadar tüm insanları besleyip giydiren kuşatan, hayatın dinamik gücü bizler..."</p>

  <p class="normal">Ribin, "Doğru!" diye haykırdı.</p>

  <p class="normal">"Bizler sürekli çalışmakta ilk sırada, yaşamakta ise son sıradayız. Bizim derdimizi dinleyen, bizim sorunlarımızla ilgilenen, bizi insan yerine koyan var mı? Yok!"</p>

  <p class="normal">Bir ses yankı gibi tekrarladı:</p>

  <p class="normal">"Yok! Yok!"</p>

  <p class="normal">Pavel heyecanını bastırarak daha sakin, daha sade konuşmaya başladı. Kalabalık sanki binlerce baş, kocaman, tek bir vücut gibi yavaşça ama uyum içinde ona doğru ilerliyordu. Yüzlerce dikkatli göz, onun yüzüne dikilmiş, söylediklerinin birini bile kaçırmamak isteğiyle bir an olsun oradan ayrılmıyordu.</p>

  <p class="normal">"Bu yoldaşlığı yüreğimizde hissetmediğimiz sürece, ortak çıkarlarımızı ve haklarımızı savunmak için sıkı sıkı kenetlenmedikçe, bu kötü yazgıyı değiştirmemiz mümkün değildir!"</p>

  <p class="normal">Ananın tarafından, "Asıl konuya gel!" diye sesler yükseldi.</p>

  <p class="normal">Başka birisi, "Karışma sen!" diye bağırdı.</p>

  <p class="normal">Bazı yüzler güvensiz, bulanık bir ifadeyle somurtuyor, bazıları ise ciddi, düşünceli bir şekilde Pavel'e bakıyordu.</p>

  <p class="normal">Birisi, "Bu adam bozguncunun biri!" diye bağırdı.</p>

  <p class="normal">Sırtının kamburuna rağmen oldukça uzun sayılabilecek bir adam, ananın sırtına dostça vurarak, "Vay canına! Cesur adam, neler söylüyor!" dedi.</p>

  <p class="normal">"Yoldaşlar! Bize, bizden başka kimsenin yardım edemeyeceğini artık anlamamız gerekiyor. İşçinin dostu sadece işçidir. Düşmanı yenmek için bunu bilip, bir araya gelmeliyiz. Birimiz hepimiz, hepimiz birimiz için! İşte bizim yasamız!"</p>

  <p class="normal">Makotin, "Hey, davadan söz ediyor çocuklar!" diye bağırarak yumruğunu havaya kaldırdı.</p>

  <p class="normal">Pavel konuşmaya devam etti:</p>

  <p class="normal">"Müdürü hemen buraya getirmeliyiz!"</p>

  <p class="normal">Kalabalık bir an dalgalandı ve ardından birçok ağızdan birden, "Müdür, buraya!" sesleri yükseldi.</p>

  <p class="normal">Birileri, "Temsilci yollayalım!" diye bağrıştılar.</p>

  <p class="normal">Ana, oğlunu gururdan göğsü kabararak izliyor, bir yandan da hâlâ ona yaklaşmaya çalışıyordu. Oğlu fabrikanın en yaşlı, en saygın işçilerinin arasında duruyor, herkes onu dinliyordu. Pavel'in başkaları gibi öfkelenmeden, küfürler savurmadan konuşması çok hoşuna gidiyordu.</p>

  <p class="normal">Kesik kesik küfürler, kaba saba sözler, sanki üzerinde durdukları hurda yığını gibi üst üste yığılıyor da, Pavel de bunların üzerinden konuşuyor gibiydi.</p>

  <p class="normal">"Temsilciler nerede?"</p>

  <p class="normal">"Sizov konuşsun!"</p>

  <p class="normal">"Vlasov!"</p>

  <p class="normal">"Ribin konuşsun! Onun dili keskindir!"</p>

  <p class="normal">Aniden kalabalıktan tedirgin sesler duyuldu:</p>

  <p class="normal">"Hey, bakın müdür!"</p>

  <p class="normal">"Müdür geliyor!"</p>

  <p class="normal">"Kendisi geliyor!"</p>

  <p class="normal">Kalabalık aralanarak uzun boylu, kuru yüzlü, avurtları çökük, sivri sakallı bir adama yol açtı.</p>

  <p class="normal">Adam el hareketleriyle işçileri uzaklaştırıyor, onlara hiç dokunmadan, "İzin veriniz lütfen!" diyerek ilerliyor, gözlerini kırpıştırarak, onların yüzlerine, kitleleri çekip çevirmeye alışık kimselere özgü bir dikkatle bakıyordu. Müdür önlerinden geçerken işçiler şapkalarını çıkarıp eğilerek onu selamlıyor, o ise bu selamları karşılıksız bırakarak, insanlara korku ve şaşkınlık saçarak aralarından ilerliyordu. Yüzlerdeki huzursuz gülümsemelerde ve yükselen homurtularda, işlediği kabahatin farkına varmış bir çocuğun pişmanlığı sezilmeye başlamıştı bile.</p>

  <p class="normal">Müdür sert bakışlarını yüzüne dikerek ananın yanından geçti. Birisinin kendine uzattığı eli görmezlikten gelerek çevik bir hareketle yığının tepesine çıkıp, Pavel ile Sizov'un karşısına dikildi:</p>

  <p class="normal">"Bu kalabalık neden burada toplandı, işlerini neden bırakmışlar?" diye sordu.</p>

  <p class="normal">Birkaç saniye çıt çıkmadı. İşçilerin başları rüzgârdaki ekin başakları gibi sallanıyordu. Sizov omuzlarını silkerek başını önüne eğdi.</p>

  <p class="normal">Müdür, "Size soruyorum!" diye bağırdı.</p>

  <p class="normal">Pavel, müdürün karşısına geçip Sizov'la Ribin'i göstererek yüksek bir sesle, "Yoldaşlar tarafından biz üçümüz temsilci seçildik ve ücretlerden kesilecek kapik konusunda kararınızı değiştirmenizi istemekle görevlendirildik," dedi.</p>

  <p class="normal">Müdür, Pavel'e, yüzüne bakmadan, "Neden?" diye sordu.</p>

  <p class="normal">Pavel vurgulara basarak, "Bu kesintiyi haksız buluyoruz!" dedi.</p>

  <p class="normal">"Yani siz, benim bataklığı kurutmakla ilgili kararımı, işçilerin yaşam şartlarını düzeltmek kaygısıyla değil de sadece onları sömürmek niyetiyle mi aldığımı düşünüyorsunuz?"</p>

  <p class="normal">"Evet!" diye yanıt verdi Pavel.</p>

  <p class="normal">Müdür bunun üzerine Ribin'e dönerek sordu:</p>

  <p class="normal">"Siz de mi öyle düşünüyorsunuz?"</p>

  <p class="normal">Ribin, "Hepimiz aynı düşüncedeyiz!" dedi.</p>

  <p class="normal">Müdür bu kez Sizov'a döndü:</p>

  <p class="normal">"Ya siz, azizim?"</p>

  <p class="normal">"Evet, benim de sizden ricam bu. Bu paracıkları bizden almayın!"</p>

  <p class="normal">Sizov bunları söyledikten sonra suçlu suçlu gülümseyerek başını eğdi.</p>

  <p class="normal">Müdür gözlerini yavaş yavaş kalabalığın üzerinde gezdirdi, omuzlarını silkti, sonra dik dik Pavel'i süzerek, "Siz entelektüel biri gibi görünüyorsunuz, söz konusu girişimin işçilere getireceği yararı siz de mi anlamıyorsunuz?" dedi.</p>

  <p class="normal">Pavel yüksek bir sesle yanıt verdi:</p>

  <p class="normal">"Eğer fabrika, bataklığı kendi parasıyla kurutursa bunu herkes anlar!"</p>

  <p class="normal">Müdür soğuk bir ifadeyle, "Fabrikanın işi, düşkünlere yardım etmek değil!" dedi. "Şimdi herkesin hemen işinin başına dönmesini emrediyorum!"</p>

  <p class="normal">Ve müdür hiçbirinin yüzüne bakmadan, basacağı yeri yoklayarak dikkatli bir şekilde demir yığınından inmeye koyuldu.</p>

  <p class="normal">Kalabalık hoşnutsuzlukla homurdanmaya başladı.</p>

  <p class="normal">Müdür, "Ne oluyor?" diye sordu.</p>

  <p class="normal">Bütün sesler kesilmişti. Sadece arkalardan gelen bir tek ses işitildi:</p>

  <p class="normal">"Git, kendin çalış!"</p>

  <p class="normal">Müdür soğuk ve kararlı bir sesle karşılık verdi:</p>

  <p class="normal">"On beş dakika içinde işinin başında olmayan herkesin cezalandırılmasını emredeceğim!"</p>

  <p class="normal">Müdür kısık homurtular arasında işçilerin içinden yürümeye başladı, kalabalığa gömüldükçe homurtular daha da yükseliyordu.</p>

  <p class="normal">"Onunla konuş!"</p>

  <p class="normal">"İşte adalet!.."</p>

  <p class="normal">Pavel'e dönmüş bağırıp duruyorlardı.</p>

  <p class="normal">"Eee, kitap kurdu, şimdi ne olacak?"</p>

  <p class="normal">"Sen bir sürü laf ettin, adam geldi hepsinin üstüne bir sünger çekti, gitti!"</p>

  <p class="normal">"Şimdi ne yapmalı dersin, Vlasov?"</p>

  <p class="normal">Bağrışmalar daha da artınca Pavel şöyle söyledi:</p>

  <p class="normal">"Yoldaşlar, ben, müdür bu kararı geri alıncaya kadar işi bırakmayı öneriyorum."</p>

  <p class="normal">Bu kışkırtıcı sözler etkisiz kalmadı.</p>

  <p class="normal">"Elbette ya! Buldun bir sürü budalayı!"</p>

  <p class="normal">"İşi bırakmak mı!"</p>

  <p class="normal">"Bir kapik için mi?"</p>

  <p class="normal">"Ne yapalım! Grevse grev!"</p>

  <p class="normal">"Kim çalışacak ki zaten!"</p>

  <p class="normal">"Bulunur çalışacak birileri!"</p>

  <p class="normal">"Nereden bulunacakmış?"</p>

  <p class="normal">Pavel hurda yığınından indi ve anasının yanına gidip durdu. Etrafında herkes homurtular içinde birbiriyle tartışıyordu.</p>

  <p class="normal">Ribin, Pavel'in yanına gelerek, "Grev yaparak başarılı olamazsın!" dedi. "Halk parayı sever ama korkaktır. Göreceksin, topu topu üç yüz kişi arkandan gelecek. Bir tek kürekle koca bir gübre yığınını yerinden kaldıramazsın."</p>

  <p class="normal">Pavel sessizce duruyordu. Önündeki kocaman kara yüzlü kalabalık, ısrarla ondan gözlerini ayırmıyordu. Pavel sözlerinin, kurak bir toprağa düşen birkaç damla yağmur gibi iz bırakmadan yitip gittiğini hissediyordu. İşçiler teker teker ona geliyor, konuşmasından dolayı onu kutluyor ve arkadaşlarının onu anlamamasından yakınıyorlardı.</p>

  <p class="normal">Pavel gücünün tükendiğini hissediyordu. Kendisine güvenini kaybetmişti. Başı ağrıyordu. Boşlukta sallanıyormuş gibiydi. Elbette, kendisini her şeyden üstün tuttuğu, gerçeğin temsilcisi saydığı zamanlarda, yüreğindeki heyecan ona ağlama isteği verirdi. Şimdi, inancını halkın önünde açıkladıktan sonra ona her şey, rengini kaybetmiş gibi, güçsüz ve acizmiş gibi görünmeye başlamıştı. Kendi kendini suçluyordu. Hülyaları kara ve yoksul bir kıyafete bürünmüş, bu yüzden de kimse onlardaki güzelliği görememiş gibi geliyordu ona.</p>

  <p class="normal">Pavel eve dönerken kendini üzgün ve bitkin hissediyordu. Anasıyla Sizov, peşinden geliyor, Ribin ise yanından yürüyerek söyleniyordu:</p>

  <p class="normal">"İyi konuşuyorsun da yüreğe hitap edemiyorsun. Kıvılcımı ta yüreğin içine fırlatmalısın. İnsanları elde etmenin yolu akıl ve mantıktan geçmez. Bu ayakkabılar halk için çok ince ve çok dar. Ayağına olmuyor. Ayağa girse bile, bu nazik pabuçlar çabuk yırtılır."</p>

  <p class="normal">Arkada Sizov, anayla konuşuyordu:</p>

  <p class="normal">"Biz yaşlıları artık mezarlık paklar! Şimdi yeni bir nesil yetişiyor. Biz yaşadık bile sayılmaz. Biz sadece süründük, hep toprağı selamladık. Oysa şimdiki insanlar bizden farklı, ya daha akıllılar ya da daha fazla aldanıyorlar, bunu bilemiyorum, ama bizden farklı oldukları kesin. Baksana, gencecik bir delikanlı, koca müdürle, arkadaşıyla konuşuyormuş gibi konuşuyor... Hadi bakalım! Hoşça kal Pavel kardeş, sen yiğit bir çocuksun, halkı savunuyorsun, umarım bir çıkış yolu bulursun!"</p>

  <p class="normal">Uzaklaştı.</p>

  <p class="normal">Ribin homurdandı:</p>

  <p class="normal">"Canınız cehenneme! Size zaten insan demek bile yanlış, macunsunuz siz, sizinle çatlakları sıvamalı. Pavel, senin temsilci olmanı önerenler kimlerdi, dikkat ettin mi? Senin sosyalist, bozguncu olduğunu söyleyen kişilerin ta kendisi! Evet ya! Seni fabrikadan attırmak için iyi bir yol olduğunu düşündüler sanırım."</p>

  <p class="normal">"Kendilerince haklılar!" dedi Pavel.</p>

  <p class="normal">"Birbirlerini parçalayan kurtlar da kendilerince haklıdırlar..."</p>

  <p class="normal">Ribin'in yüzünde üzgün bir ifade, sesinde de garip bir titreşim vardı.</p>

  <p class="normal">"İnsanlar sadece sözlere inanmazlar, acı çekip, sözleri kana bulamak gerekir."</p>

  <p class="normal">Pavel gün boyunca kendini tedirgin, endişeli ve yorgun hissetti, sanki ne olduğunu bilmediği bir şeyini kaybetmiş gibiydi. Annesi de bu durumun farkındaydı, ilgiyle sordu:</p>

  <p class="normal">"Bir derdin mi var Pavel'ciğim?"</p>

  <p class="normal">Pavel durgun bir şekilde, "Biraz başım ağrıyor," dedi.</p>

  <p class="normal">"İstersen doktor çağırayım..."</p>

  <p class="normal">"Hayır, gerek yok!" dedi sakince ve ekledi:</p>

  <p class="normal">"Beni genç ve güçsüz görüyorlar, inanmadılar bana, arkamdan gelmediler. Demek ki yeterince iyi anlatamadım, onları etkileyemedim!.. Başaramadım, kendimden utanıyorum! İşte sorun bu!"</p>

  <p class="normal">Anası yumuşak bir sesle onu avutmaya çalıştı:</p>

  <p class="normal">"Hele biraz bekle bakalım! Bugün anlamadılarsa da yarın anlarlar elbet!.."</p>

  <p class="normal">"Anlamaları gerekiyor!" dedi Pavel.</p>

  <p class="normal">"Bak, ben bile bu cahil kafamla anlıyorum senin adaletini!.."</p>

  <p class="normal">Pavel, anasına sarıldı:</p>

  <p class="normal">"Ne iyi bir insansın sen!" dedi ve bıraktı.</p>

  <p class="normal">Ana, oğlunun bu tatlı sözlerinden ürpererek elini göğsüne bastırarak gitti.</p>

  <p class="normal">Gece anasının uyuduğu, Pavel'in de yatağında kitap okuduğu bir sırada jandarmalar geldiler. Öfkeyle evi, avluyu, tavanarasını didik didik ettiler. Soluk yüzlü subay yine insanları kırmaktan, alay etmekten zevk alıyor, bunun için özellikle çaba gösteriyordu. Ana sessizce bir köşeye oturmuş oğlunu izliyordu. Oğlu heyecanını fark ettirmemeye çalışıyor ama subayın alayları karşısında gergin bir şekilde parmaklarını oynatmaktan kendini alamıyordu. Ana, oğlunun subaya karşılık vermemekte, onun alaylarına katlanmakta zorlandığını hissediyordu. Kendisi ise bu defa daha rahattı, ilk gelişlerindeki kadar korkmuyordu, şu anda hissettiği daha çok iğrenme duygusuydu ve bu iğrenme duygusu korkusunu bastırıyordu.</p>

  <p class="normal">Pavel annesine sessizce fısıldadı:</p>

  <p class="normal">"Beni tutuklayacaklar..."</p>

  <p class="normal">Anası boynunu bükerek usulca karşılık verdi:</p>

  <p class="normal">"Farkındayım..."</p>

  <p class="normal">Oğlunu, bugün işçilere yaptığı konuşmadan dolayı tutuklamaya geldiklerini anlamıştı. Ancak, bütün söyledikleri işçilerin yararınaydı, bu yüzden de hepsinin onu savunması gerektiğini, öyle olunca da oğlunu pek fazla tutamayacaklarını düşünüyordu.</p>

  <p class="normal">İçinden oğluna sarılıp ağlamak geliyordu, ancak subay gözlerini dikmiş kendisine bakıyordu, sanki onun ağlayıp yalvarmasını bekliyordu. Ana kendini toplayarak, olabildiğince soğukkanlı bir şekilde oğlunun elini sıktı ve "Görüşmek üzere Pavel'ciğim, gerekli şeyleri aldın mı yanına?" dedi.</p>

  <p class="normal">"Evet, ne gerekiyorsa aldım. Kendini üzme..."</p>

  <p class="normal">"Tanrı yardımcın olsun yavrucuğum."</p>
</body>
</html>
