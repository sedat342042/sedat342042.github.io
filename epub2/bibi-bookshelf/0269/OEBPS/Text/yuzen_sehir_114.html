<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>14</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block1"></p>

  <p class="block14">14</p>

  <p class="block1">Öğle yemeği sırasında Dean Pitferge’den papazın önündeki metni daha da geliştirerek, yol göstericilerden, koçbaşlarından, zırhlılardan, sualtı torpillerinden ve kendisinin de Amerika kadar yüce olduğundan söz ettiğini öğrendim. Bu şekilde övülmek Amerika’nın hoşuna gidiyorsa söylenecek bir şey yoktu.</p>

  <p class="block1">Büyük salona dönerken, panoya asılan şu yazıyı okudum:</p>

  <p class="block16"><br class="calibre2" /></p>

  <p class="block17">50° 8’ K. Enl.</p>

  <p class="block17">30° 44’ B. Boy.</p>

  <p class="block17">Günlük Seyir: 255 mil.</p>

  <p class="block16"><br class="calibre2" /></p>

  <p class="block1">Geminin hızı hiç değişmiyordu. Liverpool ile Fastnet arasındaki üç yüz on mili de dâhil edersek daha topu topu bin yüz millik bir yolu kat edebilmiştik. Bu, yolculuğun yaklaşık üçte biriydi. Gün boyunca subaylar, tayfalar ve yolcular, “tıpkı Tanrının Amerika’yı yarattıktan sonra yaptığı gibi” dinlenmeye devam ettiler. Sessiz salonlarda tek bir piyano tuşu dahi yankılanmamış, satranç taşları kutularından, iskambil kâğıtları kılıflarından çıkmamıştı. Oyun salonu bomboştu. O gün, Doktor Pitferge’ü Yüzbaşı Corsican’la tanıştırma fırsatı buldum. Bu tatlı kaçık, ona <i class="calibre1">Great Eastern</i>’in gizli tarihini anlatarak yüzbaşıyı çok eğlendirdi. Bunun, batmaya mahkûm, lanetlenmiş bir gemi olduğuna, yakın bir tarihte büyük bir felaketin yaşanacağına onu inandırmaya çalıştı. “Lehimlenmiş makinistin” öyküsü; İskoçyalı olmasından dolayı doğaüstü olaylara meraklı olsa da, yüzbaşının kendisini tutamayarak bir kahkaha atmasına neden oldu.</p>

  <p class="block1">“Görüyorum ki,” diye karşılık verdi Doktor Pitferge, “yüzbaşı söylediklerime pek de inanmışa benzemiyor?”</p>

  <p class="block1">“Pek mi?.. Hiç deseydiniz daha yerinde olurdu!” dedi Corsican.</p>

  <p class="block1">“Eğer size, geceleri bu geminin ziyaretçileri olduğunu kanıtlarsam,” dedi doktor ciddi bir ses tonuyla, “o zaman bana inanacak mısınız?”</p>

  <p class="block1">“Ziyaretçiler mi?” diye haykırdı yüzbaşı. “Nasıl? Şimdi de hortlakların işe karıştığından mı söz ediyorsunuz? Bütün bunlara inanıyor musunuz?”</p>

  <p class="block1">“İnanıyorum,” diye yanıtladı Pitferge, “bunlar güvenilir kişilerden aldığım haberler. Nöbetçi subaylar ve birkaç tayfa, gölgeyi andıran belli belirsiz bir şeklin, gece karanlığında geminin üzerinde dolaştığı konusunda hemfikirler. Ancak nasıl geldiği ve sonra nasıl kaybolduğunu kimse açıklayamıyor.”</p>

  <p class="block1">“Aziz Dunstan’ın inayetiyle!” diye haykırdı Yüzbaşı Corsican, “Onu birlikte gözleyeceğiz.”</p>

  <p class="block1">“Bu gece mi?” diye sordu doktor.</p>

  <p class="block1">“Nasıl isterseniz. Ya siz, bayım,” diye ekledi yüzbaşı bana doğru dönerek, “bize eşlik edecek misiniz?”</p>

  <p class="block1">“Hayır,” diye karşılık verdim, “bu hayaleti kendi haline bırakmayı tercih ederim. Zaten, doktorun şaka yaptığına inanmak istiyorum.”</p>

  <p class="block1">“Şaka yapmıyorum,” diye yanıtladı dik başlı Pitferge.</p>

  <p class="block1">“Söylesenize, doktor,” dedim. “gemi güvertelerinde gezinen ölülerin varlığına cidden inanıyor musunuz?”</p>

  <p class="block1">“Ölülerin dirildiğine inanıyorum,” diye yanıtladı doktor, “ve bu benim doktor olmamdan daha akıl almaz bir olay.”</p>

  <p class="block1">“Doktor!” diye haykırdı Yüzbaşı Corsican, bu sözcük karşısında endişelenmişcesine gerileyerek.</p>

  <p class="block1">“İçiniz rahat olsun, yüzbaşı,” diye karşılık verdi doktor, sevimli bir ifadeyle gülümseyerek, “yolculuk boyunca mesleğimi icra etmeyeceğim!”<br class="calibre3" id="calibre_pb_19" /></p>
</body>
</html>
