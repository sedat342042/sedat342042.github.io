<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>39</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block1"></p>

  <p class="block14">39</p>

  <p class="block1">Birkaç saniye sonra, Kanada tarafındaki dik bir rampayı inmeye başladık. Bu yokuş bizi neredeyse tamamen buzlarla kaplanmış nehrin kıyısına götürüyordu. Orada bizi “Amerika’ya” geçirecek bir kayık bekliyordu. Bir yolcu şimdiden yerini almıştı, ismini ve niteliklerini doktora sıralayan bu kişi Kentuckyli bir mühendisti. Hiç zaman kaybetmeden yola koyulduk, buz kütlelerini kâh iterek, kâh parçalara ayırarak nehrin ortasına ulaştık, orada akıntı sayesinde ilerlemeye elverişli bir geçit vardı. O sırada, bu harika şelaleye son bir kez daha baktık. Yol arkadaşımız da dikkatle onu izliyordu.</p>

  <p class="block1">“Güzel değil mi, bayım,” dedim, “harika bir manzara!”</p>

  <p class="block1">“Evet,” diye yanıtladı, “ancak ne muazzam bir mekanik güç boşa harcanıyor, böyle bir şelaleyle ne değirmenler döndürülebilirdi!”</p>

  <p class="block1">Hiçbir zaman, bir mühendisi suya atmak için bu kadar acımasız bir istek duymamıştım!</p>

  <p class="block1">Karşı kıyıda, neredeyse dikey bir düzlem üzerinde hareket eden küçük bir tren bizi birkaç saniye içinde tepeye ulaştırdı. Bir buçuk ekspresi, ikiyi çeyrek geçe Buffalo’ya vardı. Bu genç ve büyük şehri dolaşıp, Erie Gölü nün suyunu tattıktan sonra, akşam altıda New York Central demiryolu hattının trenlerinden birine bindik. Ertesi gün bir yataklı vagonun konforlu yataklarını terk ettiğimizde Albany’ye varmıştık, ardından nehrin sol kıyısını deniz seviyesinde kat eden Hudson treni birkaç saat içinde bizi New York’a bıraktı. Ertesi gün, 15 Nisan’da, yorulmak bilmeyen doktorla birlikte, şehri, Est nehrini, Brooklyn’i gezdik. Akşam olduğunda yürekli Dean Pitferge’le vedalaştım ve onun yanından ayrılırken bir dostu geride bırakmanın hüznünü yaşadım.</p>

  <p class="block1">16 Mart Salı, <i class="calibre1">Great Eastern</i>’in limandan ayrılacağı gündü, saat on birde, teknenin yolcularını beklediği otuz yedinci iskeleye geldim ve şimdiden yolcular ve kolilerle dolmuş olan tekneye bindim. Tam teknenin hareket edeceği sırada birinin kolumu tutmasıyla geriye döndüm. Dean Pitferge yine karşımdaydı.</p>

  <p class="block1">“Siz!” diye haykırdım. “Avrupa’ya geri mi dönüyorsunuz?”</p>

  <p class="block1">“Evet, sevgili bayım.”</p>

  <p class="block1">“<i class="calibre1">Great Eastern</i>’le mi?”</p>

  <p class="block1">“Kuşkusuz,” diye yanıtladı bu sevimli kaçık gülümseyerek, “düşündüm ve yola çıkmaya karar verdim. Düşünsenize, belki de bu <i class="calibre1">Great Eastern</i>’in son yolculuğu olacak, bir daha geri dönmeyeceği yolculuğu!”</p>

  <p class="block1">Geminin çanı hareket emrini vermek üzere çalmaya başladığı sırada, <i class="calibre1">Fifth Avenue Hotel</i>’in komilerinden biri son hızla koşarak, bana Niagara Falls’dan gönderilen bir telgraf getirdi: “Ellen geri döndü. Bilinci tamamıyla yerine geldi,” diyordu Yüzbaşı Corsican “ve doktorlar iyileşeceğini söylüyorlar.” Bu güzel haberi Dean Pitferge’e ilettim.</p>

  <p class="block1">“İyileşeceğini söylüyorlar!” diye karşılık verdi yol arkadaşım homurdanarak, “Ben de iyileşeceğini söylerim! Ama bu neyi kanıtlar ki? Kim benim, sizin ve herkesin iyi olacağını söylüyorsa, belki de yanılıyordur!..”</p>

  <p class="block1">On iki gün sonra Brest’e ve ertesi gün de Paris’e ulaştım. Dönüş yolunda herhangi bir aksilik yaşanmaması sürekli olarak “geminin batacağı” günü bekleyen Dean Pitferge’ü hayal kırıklığına uğratmıştı.</p>

  <p class="block1">Ve masama oturduğumda, önümde her gün tuttuğum bu notlar olmasaydı, yüzen şehir <i class="calibre1">Great Eastern</i>’de geçirdiğim bir ayın, Ellen ile Fabian’ın yeniden karşılaşmalarının ve o muhteşem Niagara manzaralarının yalnızca bir düşten ibaret olduğuna inanacaktım! Ah! Yolculuklar gerçekten de harikadır, hatta doktorun söylediği gibi “geri dönülebilse bile”.</p>

  <p class="block1">Sekiz ay boyunca bu kaçık dostumdan hiç haber alamadım. Ancak, günün birinde, postayla elime ulaşan çok renkli pullarla kaplı bir mektup şu sözlerle başlıyordu:</p>

  <p class="block1">“<i class="calibre1">Coringuy</i>’ın, güvertesi. Auckland kayalıkları. Nihayet gemimiz karaya oturdu...”</p>

  <p class="block1">Son satırlar ise şöyleydi:</p>

  <p class="block1">“Kendimi hiç bu kadar iyi hissetmemiştim!”</p>

  <p class="block1">“Sizi sevgiyle kucaklayan,”</p>

  <p class="block20">“Dean Pitferge”<br class="calibre3" id="calibre_pb_44" /></p>
</body>
</html>
