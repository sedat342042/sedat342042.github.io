<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>34</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block1"></p>

  <p class="block14">34</p>

  <p class="block1">9 Nisan Salı sabahı, saat on birde demir alan <i class="calibre1">Great Eastern</i> Hudson’a girmeye hazırlanıyordu. Deneyimli kılavuz, inanılmaz bir güvenle yol gösteriyordu. Gece boyunca fırtına durulmuştu. Son bulutlar da ufkun derinliğinde kayboluyordu. Deniz, iki direkli filoların manevralarıyla canlanıyordu.</p>

  <p class="block1">Saat on bir buçuğa doğru, <i class="calibre1">Sante</i> belirdi. Bu, New York sağlık komisyonunu taşıyan küçük bir buharlı gemiydi. Güvertenin üzerinde inip kalkan denge sarkacıyla son süratle yol alırken, bana hepsi aynı modelde üretilmiş bu küçük Amerikan tekneleri hakkında genel bir fikir veriyordu. Zaten birazdan, bu gemilerden yirmi kadarı bize eşlik edecekti.</p>

  <p class="block1">Kısa süre sonra Hudson’un dar geçitlerinin seçilmesini sağlayan yüzen fener, Light-Boat’u geride bıraktık. Yakınından geçtiğimiz Sandy Hook burnunun bir fenerle son bulan kumlu diline sıralanmış bir grup izleyici bizi “hurra”larla selamladı.</p>

  <p class="block1"><i class="calibre1">Great Eastern</i>’in Sandy Hook burnunun oluşturduğu iç körfezi dönmesiyle karşılaştığımız balıkçı filolarının arasından, New Jersey’in yeşil tepelerini, körfezin devasa tabyalarını, ardından tıpkı Rhone ile Saone arasındaki Lyon gibi, Hudson ile Est nehri arasında uzanıp giden büyük şehrin basık çizgisini gördüm.</p>

  <p class="block1">New York rıhtımları boyunca ilerledikten sonra, saat birde, Hudson’a demirleyen <i class="calibre1">Great Eastern</i>’in çapaları nehrin derinliklerindeki telgraf kablolarına sıkıca tutundu, ne yazık ki hareket edeceği zaman onları paramparça edecekti.</p>

  <p class="block1">O sırada yolcuların tahliyesine başlandı. Bir daha göreceğimi hiç tahmin etmediğim Kaliforniyalı, Güneyli, Mormon yol arkadaşlarım ve genç çift, kendilerini götürecek teknelere binmeye hazırlanıyorlardı. Ben, kıyıya götürecek tekneye binmek için Fabian ve Yüzbaşı Corsican’ı bekliyordum.</p>

  <p class="block1">Kaptan Anderson’a düello sırasında yaşananları anlatmak zorunda kalmıştım. Doktorlar raporlarını yazdılar. Harry Drake’in ölümü herhangi bir soruşturmayı gerektirmediği için, cenaze işlemlerinin karada tamamlanması talimatı verildi.</p>

  <p class="block1">O sırada, yolculuk sırasında benimle hiç konuşmamış olan istatistikçi Cockburn yanıma yaklaşarak şunları söyledi:</p>

  <p class="block1">“Çarkların yolculuk boyunca kaç devir yaptığını biliyor musunuz?”</p>

  <p class="block1">“Hayır, bayım.”</p>

  <p class="block1">“Yüz bin yedi yüz yirmi üç devir, bayım.”</p>

  <p class="block1">“Ah! Gerçekten mi, peki ya pervaneninkini de söyleyebilir misiniz?”</p>

  <p class="block1">“Altı yüz sekiz bin yüz otuz devir, bayım.”</p>

  <p class="block1">“Size minnettarım bayım.”</p>

  <p class="block1">Ve istatistikçi Cockburn, hiçbir veda sözcüğü söylemeden yanımdan ayrıldı.</p>

  <p class="block1">O sırada Fabian ve Corsican yanıma geldiler. Fabian coşkuyla elimi sıktı.</p>

  <p class="block1">“Ellen,” dedi, “Ellen iyileşecek! Bilinci yerine gelmeye başladı! Ah! Tanrı adildir, yakında onu sağlığına kavuşturacak!”</p>

  <p class="block1">Fabian bu şekilde konuşarak geleceğe dair umutlarını yansıtıyordu. Yüzbaşı Corsican’a gelince, hiç gösterişe kaçmadan bana sarıldıktan sonra, Fabian ve Ellen, Yüzbaşı Mac Elwin’in kendilerini karşılamaya gelen kız kardeşi Mrs. R... ile birlikte tekneye binerken, biraz kaba bir ifadeyle bağırdı: “Hoşça kalın, hoşça kalın.”</p>

  <p class="block1">Ardından ilk yolcu konvoyunu gümrük rıhtımına götüren tekne açılmaya başladı.</p>

  <p class="block1">Tekne uzaklaşırken, Fabian ile kız kardeşinin arasında oturan Ellen’e baktığımda, biraz ilgi, özveri ve aşkın, acılarla sarsılmış bu zavallı ruhun yaralarını sarmaya yeteceğini düşündüm.</p>

  <p class="block1">O sırada birinin koluma girdiğini hissettim. Bu, Doktor Dean Pitferge’den başkası değildi.</p>

  <p class="block1">“Evet,” dedi, “ne yapmaya karar verdiniz?”</p>

  <p class="block1">“<i class="calibre1">Great Eastern</i> New York’ta yüz doksan iki saat kalacağına göre, bu süreyi Amerika’da geçireceğim demektir. Bu yalnızca sekiz gün etse de, iyi kullanıldığı takdirde, New York’u, Hudson’u, Mohawk Vadisi’ni, Erie Gölü’nü, Niagara’yı ve Cooper’ın şiirlerinde bahsettiği, bu ülkenin belli başlı bölgelerini görmek için yeterli olacaktır.”</p>

  <p class="block1">“Ah! Niagara’ya mı gidiyorsunuz?” diye haykırdı. Dean Pitferge. “İnanın ki onu tekrar görmek beni hiç rahatsız etmeyecek, tabi eğer teklifim size uygun gelmezse o başka...”</p>

  <p class="block1">Değerli doktor çılgınlıklarıyla beni eğlendiriyordu. Zaten böyle bilgili bir rehberi nerede bulacaktım?</p>

  <p class="block1">“Uygun görüldünüz,” diye karşılık verdim.</p>

  <p class="block1">Bir çeyrek saat sonra biz de teknedeki yerimizi aldık ve saat üçte Brodway’e indikten sonra, <i class="calibre1">Fifth Avenue Hotel</i>’deki odalarımıza yerleştik.<br class="calibre3" id="calibre_pb_39" /></p>
</body>
</html>
