<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <link href="style.css" rel="stylesheet" type="text/css"/>

  <title></title>
</head>

<body>
<h1>Ama İki Yüz Otuz İkinci Gece Olunca</h1>
<p><i>Demiş ki:</i></p>
<p>"Ve ince zevkli şairlerimizden birinin çok doğru olan şu sözlerini de unutma:</p>
<p><i>Çağımız, Tanrı'nın dostu İbrahim'in atası, saygın Lut'un yaşadığı narin çağları hatırlatıyor.</i></p>
<p><i>Yaşlı Lut'un güllerin soluduğu genç bir yüzü çevreleyen tuzbeyazı bir sakalı vardı; meleklerin ziyarete geldiği ateşli kentinde, onları konuklar ve karşılığında kızlarını halka sunardı.</i></p>
<p><i>Gökler onu kızgın karısının belasından, kadını soğuk ve yaşamsız bir tuza dönüştürerek kurtardı!</i></p>
<p><i>Gerçekte; şimdiki tatlı çağında küçüklere ve ”zevki incelere”<a id="footnote20" href="bookmark.html#bookmark20"><sup>20</sup></a> ait olduğunu sana söyleyeyim!”</i></p>
<p>Kamerüzzaman bu dizeleri duyunca ve anlamlarını kavrayınca, son kertede şaşırmış ve yanakları bir alev gibi kızarmış ve "Ey Şah, kölen, alışık olmadığı bu şeylerden ötürü zevk noksanı bulunduğunu sana itiraf eder. Ve de dahası, yaşını başını almış bir hamalın sırtının kaldırabileceği ağırlık ve yükü taşıyamayacak kadar küçüğüm!" demiş.</p>
<p>Bu sözleri duyunca, Sitt Budur, pek çok gülmüş; sonra da Ka-merüzzaman'a "Gerçekten, ey hoş çocuk, senin bu ürkekliğinden hiçbir şey anlamıyorum! Bak sana, ister küçük ol ister büyük, bu konuda ne diyeceğim: Eğer hâlâ küçüksen ve sorumluluk yaşına ulaşmamışsan, sana kimsenin sitem etmeye hakkı olamaz; çünkü hiç kimse küçüklerin üzerinde durulmaya değmez davranışlarını ayıplamaz ya da onlara sert ve kızgın bir gözle bakmaz; ama sorumlu bir yaşta isen, ki konuşmandan böyle olduğunu sanıyorum, o zaman, kararsız olmana ya da ürkmene neden yok; çünkü bedenini istediğin gibi kullanmakta özgürsün ve yeğlediğin şekilde onu kullanabilirsin; ve de insanın yazılı bahtının ötesinde başına hiçbir şey gelmez! Özellikle asıl benim ürkmem gerektiğini bir düşünsene! Çünkü yaşça ben senden daha küçüğüm; ama ben şairin şu üstün duyarlı dizelerini uygulamaya koymak istiyorum:</p>
<p><i>Çocuk bana bakarken, zebbim kıpırdadı; bunu görünce: "Ne müthiş! " diye bağırdı; ben de ona "Böyle olarak tanınır!" dedim.</i></p>
<p><i>"Bana, onun yiğitliğini ve dayanıklılığını göster!" diye cevap verdi. Ama ben ona "Bu yasal olmaz" dedim. O ise "Fikrimce pekâlâ yasaldır! Haydi elini çabuk tut!" dedi.</i></p>
<p><i>O zaman, sırf itaat etmiş olmak için ve nezaket icabı onun dediğini yaptım.</i></p>
<p>Kamerüzzaman bu dizeleri ve bu sözleri işitince, yüzünün önünde ışığın karanlığa dönüştüğünü görmüş ve başını eğerek, Sitt Budur'a "Ey şöhretli Şah, senin sarayında pek çok genç kadın ve genç köle ve de çok güzel bakireler var; ve böylelerine bu zamanda hiçbir şah sahip değildir! Sadece beni elde etmek için mi bütün bunları terk ediyorsun? Tüm dileklerini yerine getirmek ya da merakını gidermek veya denemelerini kışkırtmak için bunları kullanmanın elverişli olduğunu bilmiyor musun?" demiş.</p>
<p>Ama Sitt Budur gözlerini yarı kapayarak gülmüş ve ondan yana bakarak "Benim güzel vezirim, söylediklerin kadar hiçbir şey doğru olamaz! Ama zevk arzuyu değiştirir, duygularımız incelir ve şekil değiştirirse ve de mizacımız doğrultu değiştirirse, yapılacak ne kalır ki? Evet, bize yapacak ne kalır ki? Ama hiçbir yere ulaşmayacak bu tartışmayı bir yana bırakalım! Bu konuda en değerli şairlerimiz ne demiştir, ona bakalım! Onların dizelerinden işte bir kaçı:</p>
<p>Biri şöyle demiştir:</p>
<p><i>işte meyveciler çarşısındaki iştah açan tablalar! Bir yanda, hurma dalıyla bezenmiş tablalarda esmer kıçlı ve cana yakın incirler. Oh! Seçkin bir yere konmuş şu büyük tablaya bak! İşte Mısır incirinin meyveleri! Mısır incirinin pembe kıçlı meyveleri!</i></p>
<p>Bir ikinci kişi şöyle demiştir:</p>
<p><i>Genç kıza sor: Neden küçük memeler sertleşir ve de meyvesi olgunlaşır; tatlı karpuzlara ve narlara, ekşi limonları yeğlerler?</i></p>
<p>Bir başkası da şöyle demiştir:</p>
<p><i>Ey benim tek güzelliğim, ey genç çocuk, aşkın inan-cımdır! O, benim için, tüm inançlar arasında yeğlenen bir dindir!</i></p>
<p><i>Senin uğrunda kadınları yüzüstü bıraktığımı gören dostlarım, beni hiç anlamadan bu çekinmemi keşişliğe ve dindarlığa soyunmama yordular!</i></p>
<p>Bir diğeri de şöyle demiştir:</p>
<p><i>Ey esmer memeli Zeynep, ey saç örgüleri ustaca boyanmış Hint, siz benim uzun süredir neden ortadan kaybolduğumu bilemezsiniz!</i></p>
<p><i>Ben, genellikle genç kızların yanaklarında görülen gülleri; hiç de genç kızların yanaklarında bulmadım ve Zeynep, ama dostumun ayva tüylü kıçında buldum.</i></p>
<p><i>İşte bunun içindir ki ey Hint, sen boyalı saçlarınla ve sen Zeynep, ustura tuttuğun ön bahçenle ya da ayva tüyü görülmeyen ve de pütürden arınmış dümdüz arka yanınla beni çekmeyi hiç beceremiyorsunuz!</i></p>
<p>Bir başkası da demiştir ki:</p>
<p><i>Bu genç alageyiği, tüyü çıkmadığı için, düpedüz bir kadınla kıyaslamaktan sakın! Böylesine bir şeye inanmak ve bunu söylemek için vicdansız olmak gerek! Fark vardır pekâlâ!</i></p>
<p><i>Gerçekte, bir kadına yaklaşım yaparken, bunu ön kesimden yaparsın; ve seni yüzünden öper! Ama genç alageyik, yanına yaklaşınca o biçim önünde eğilir, düşünsene! Ve toprağı kucaklar! Fark vardır pekâlâ!</i></p>
<p>Bir başkası da demiştir ki:</p>
<p><i>Şirin çocuk, sen benim kölemdin ve belli bir niyetle, verimsiz saldırılara hizmet etmen için seni özgür bıraktım. Zira sen hiç değilse, böğründe yumurtalarla kuluçka yatmazsın!</i></p>
<p><i>Benim için gerçekten, geniş kalçalı erdemli bir kadına yaklaşmak ne korkunç şeydir; saldırır saldırmaz, ülkenin barındıramayacağı kadar çocuk verir bana!</i></p>
<p>Bir başkası da demiştir ki:</p>
<p><i>Eşim bana o kadar çok anlamlı göz kırpmalarla baktı ve o kadar esneklikle kalçalarını kıvırdı ki, çoktandır boşladığım yatağa sürüklenmeye razı oldum. Ama kendine çektiği değerli yavruyu uyandırmakta başarı sağlayamadı!</i></p>
<p><i>Bunu görünce, kızarak, bana ”Eğer onu, hemen görevini görmek üzere sertleştiremez ve içeri daldıramaz-san, yarın kendini boynuzlanmış görürsen, şaşma! dedi.</i></p>
<p>Bir başkası da şöyle demiştir:</p>
<p>Genellikle, kollar kaldırılarak Tann’dan lütuf ve hayır dilenir! Kadınlarsa bambaşka şekilde! Âşığının lütuflannı sağlamak için, bacaklarını ve kalçalarını kaldırırlar! Bu davranış onların derinliklerine doğru yol gösterdiği için kuşkusuz çok övülmeye değer!</p>
<p>Bir diğeri de son olarak şunu söylemiştir:</p>
<p><i>Kadınlar bazen ne kadar saftırlar! Bir art yanları olduğunu düşünerek gerektiğinde bunu, benzeşim yoluyla, bize sunabileceklerini düşünürler! Onlardan birine ne denli yanıldığını kanıtladım!</i></p>
<p><i>Bu genç kadın, gerçekte, olabildiğince nitelikli tatlı bir ferçle beni bulmaya geldi. Ama ona ”Bu tarzda iş göremem! " dedim.</i></p>
<p><i>Bana "Evet, biliyorum; bu çağda eski tarz terk edildi! Ama hiç önemi yok! İşin farkındayım!" dedi. Ardını dönüp bakışlarıma denizin uçurumu kadar derin bir delik sundu!</i></p>
<p><i>Ona "Gerçekten sağ olasın, ey hanımım, çok teşekkür ederim sana! Konukseverliğin, görüyorum ki çok fazla! Saldırılarak alınmış bir kenttekinden bile müthiş açılmış bir gediğin bulunduğu bir yolda yitip gitmekten korkarım!" dedim.</i></p>
<p>Kamerüzzaman, tüm bu dizeleri işitince, daima şah olarak algıladığı Sitt Budur'un niyetleri hakkında kendini aldatmanın hiç de mümkün olmadığını anlamış ve daha fazla dayatmanın da ona hiçbir yararı olmayacağını görmüş ve sonra şairin sözünü ettiği bu yeni tarzın neye yaradığını öğrenmek merakına kapılmış...</p>
<p><i>Anlatısının burasında Şehrazat, sabahın belirdiğini görerek yavaşça susmuş.</i></p>
</body>
</html>