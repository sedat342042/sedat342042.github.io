<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <link href="style.css" rel="stylesheet" type="text/css"/>

  <title></title>
</head>

<body>
<h1>Ama İki Yüz Altıncı Gece Olunca</h1>
<p><i>Demiş ki: </i>"... Sana biraz çiçek suyuna karıştırılmış gülsuyu içireyim!" demiş. Kamerüzzaman da "Ey Budur, yarından tezi yok babamın rahatsız bulunduğu ülkeme doğru yola çıkmamız gerek! Rüyada bana göründü; orada ağlayarak bekliyor!" diye yanıt vermiş. Budur "İşittim ve itaat ettim!" yanıtını vermiş. Ve daha ortalık iyice ağarmamışken, kalkmış ve hemen hareminde bulunan babası Şah Gayyur'u bulmaya gitmiş ve haremağası aracılığıyla kendisiyle görüşmek istediğini bildirmiş.</p>
<p>Şah Gayyur, böyle bir saatte hadımağasının başını uzatarak kendisini çağırdığını görünce şaşırmış ve hadımağasına "Ey katran suratlı, bu saatte bana acaba nasıl bir felaket haberi vereceksin?" diye sormuş. Hadımağası da "Budur Hatun seninle görüşmek istiyor! " yanıtını vermiş. Şah da "Bekle, kavuğumu başıma geçireyim!" demiş. Bunu izleyerek dışarı çıkıp Budur'a "Kızım, ne tür bir biber yedin ki, bu saatte ayağa firlamışsın?" diye sormuş.</p>
<p>O da "Baba, senden şafak sökerken eşim Kamerüzzaman'ın babasının ülkesi Halidan'a gitmek için izin istemeye geldim!" demiş. Babası da "Buna kesinlikle karşı durmak istemem; yeter ki bir yıl içinde geri dön!" demiş. Kız "Hiç kuşkusuz!" diye yanıt vermiş. Ve izin verdiğinden ötürü babasının elini öperek teşekkür etmiş ve çağırdığı Kamerüzzaman da aynı şekilde teşekkürde bulunmuş.</p>
<p>Ve ertesi gün şafak vakti, hazırlıklar tamamlanmış ve atlar ko-şumlandırılmış ve hecin develerine yük yüklenmiş. Bunun üzerine Gayyur Şah, kızı Budur'a veda ederek onu kocasına emanet etmiş; sonra onlara armağan olarak altın ve elmastan yapılmış çeşitli ziynetler vermiş ve belli bir süre onlara yollarında eşlik etmiş. Sonra kente dönmüş, ama ayrılmadan önce gözyaşları içinde kendilerine son tavsiyelerde bulunmuş ve yollarını sürdürmelerine izin vermiş.</p>
<p>Bunun üzerine Kamerüzzaman ve Sitt Budur, veda gözyaşlarını izleyerek, artık Şah Şehriman'ı görmek sevincinden başka şey düşünmemişler. Ve böylece ilk günün yolculuğunu tamamlamışlar. Günün sonunda çok hoş bir çayır görerek burayı beğendiklerinden, konaklamaya karar vermişler ve burada iki üç gün dinlenmişler. Bir hurmanın gölgesinde kurulan çadırı hazır olunca Sitt Budur, yorgun olduğundan hemen içine girmiş; bir lokma bir şey yemiş ve çok geçmeden uyumuş.</p>
<p>Kamerüzzaman buyruklarını verip öteki çadırları da, kendi başlarına sessiz ve sakin kalmaları için daha uzaklara kurdurduktan sonra; o da çadıra girmiş ve genç karısının uyuyup kaldığını görmüş. Ve bu görünüm, ona, kulede onunla geçirdiği olağanüstü geceyi hatırlatmış.</p>
<p>Gerçekten Sitt Budur, o anda, kıpkırmızı ipekten bir yastığa başını dayamış, çadırın halısının üzerine uzanmış yatıyormuş. Üzerinde de kayısı renkli ince tül bir gömlekten ve Musul kumaşından yapılma bol bir şalvardan başka bir şey yokmuş. Meltem estikçe gömleği, göbek deliği görünecek bir şekilde açılıyormuş; böylece kar gibi beyaz, o güzelim karnı ve narin bölgelerinde bir ölçü<a id="footnote13" href="bookmark.html#bookmark13"><sup>13</sup></a> Hindistan cevizi tozu alacak derinlikte iki çukur görülü-yormuş.</p>
<p>Bunu gören Kamerüzzaman öylesine etkilenmiş ki, şairin şu tatlı şiirlerini hatırlamadan edememiş:</p>
<p><i>Lal renkli yataklarda uyurken, aydınlık yüzün şafak gibidir! Gözlerin de gök mavisi, dudakların gülümser!<a id="footnote14" href="bookmark.html#bookmark14"><sup>14</sup></a></i></p>
<p><i>Nergislere ve güllere bürünmüş bedenin, gerinerek yükselir ya da çözülmüş uzanırken, Arabistan'da yetişen hurma ağacı onun yerini tutamaz!</i></p>
<p><i>Değerli taşlarla süslü siyah saçların ağırlığıyla dökülür ya da hafifçe dağılırken, onların doğal dokusuna ipek bile denklik sağlayamaz!</i></p>
<p>Sonra da aynı şekilde, onu esrimenin<a id="footnote15" href="bookmark.html#bookmark15"><sup>15</sup></a> sınırlarına ulaştıran şu hayranlık verici şiiri hatırlamış:</p>
<p><i>Uyuyan kadın! Yayılan hurma ağaçlarının aydınlığı, içtiği saat şahanedir! Öğle, nefes nefesedir! Bir altın an, kendinden geçmiş bir gülü emer! Sen düş görürsün. Gülersin. Kıpırdama sakın!</i></p>
<p><i>Kıpırdama sakın! Narin ve altın renkli bedenin ince tülden yansır; ve güneşin ışıkları, hurma yapraklarından sızarak, içine işler ey elmas, ve seni saydamlaştı-nr! Ah! Ne olursun kıpırdama!</i></p>
<p><i>Kıpırdama sakın! Ama bırak memelerin denizin dalgaları gibi yükselip alçalsın! Ah o kar gibi memelerin! Onları deniz köpüğü gibi soluyor, beyaz tuz gibi tadıyorum. Ah! Bırak memelerin solusun! Bırak solusun memelerin! Gülen dereler, gülüşünü tutar; çiçek üzerindeki an vızıltısını keser; ve gözlerim göğüslerinin iki Süleymani taşa<a id="footnote16" href="bookmark.html#bookmark16"><sup>16</sup></a> benzer uçlarıyla yanar! Oh! Bırak yansın gözlerim... Bırak yansın gözlerim! Ama yüreğim, mutlu hurmalar altında, güller ve sandal ağacı kokularıyla emişmiş bedeninden, ıssızlığın tüm lütfundan ve sessizliğin tazeliğinden ferahlık duysun!</i></p>
<p>Bu dizeleri okuduktan sonra, Kamerüzzaman, tıpkı susuz kalmışın damağına saydam su nasıl her zaman lezzetli gelirse, öylesine, hiç bıkmadığı uyuyan eşinin arzusuyla içinin yandığını duyumsamış. Ve üzerine eğilerek iç donunu tutan ipek uçkuru çözmüş; elini kalçalarının sıcak gölgeliğine soktuğu sırada parmakları küçük, sert bir cisme takılmış. Onu çekip bakınca, güller vadisinin altına ipek bir iplikle bağlanmış bir akik parçası olduğunu görmüş. Bunu gören Kamerüzzaman son kertede şaşırmış ve kendi kendine "Eğer bu akikin olağanüstü erdemleri yoksa ve</p>
<p>Budur'un gözünde değerli bir nesne olmasa, Budur onu bunca kıskançlıkla saklamazdı ve vücudunun en nazik yerinde gizle-mezdi! Bu, herhalde ayrılmaya hiç kıyamadığı bir şey olsa gerek! Sihirbaz olan kardeşi Marzavan ona bu taşı, kem gözlerden sakınması ve çocuk düşürmekten koruması için vermiş olmalı!" diye düşünmüş.</p>
<p>Sonra Kamerüzzaman, başlattığı okşayışları daha ileri götürmeden önce, taşı daha iyi inceleme merakına öyle kapılmış ki, onu tutan ipliği çözmüş, onu alıp ışıkta bakmak için çadırdan dışarı çıkmış. Ve dörtyüzlü olarak kesilmiş olan bu akike tılsımlı harflerle anlaşılması güç şekiller çizilmiş olduğunu görmüş. Ve onu, ayrıntılarını daha iyi görebilmek için gözünün hizasına kadar kaldırınca, ansızın havada yükseklerde uçan bir kuş yere doğru süzülmüş ve yıldırım gibi bir dalışla taşı elinden kapmış.</p>
<p><i>Anlatısının burasında Şehrazat, sabahın belirdiğini görmüş ve yavaşça susmuş.</i></p>
</body>
</html>