<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <link href="style.css" rel="stylesheet" type="text/css"/>

  <title></title>
</head>

<body>
<h1>Ama İki Yüz Dördüncü Gece Olunca</h1>
<p><i>Demiş ki: </i>... kuşağından bir kâğıt parçası çıkarmış ve aşağıdaki mektubu yazmış:</p>
<p><i>Halidan ülkesindeki İslam ülkelerinde toprakların ve denizlerin hükümdarı Sultan Şehriman'ın oğlu Ka-merüzzaman'ın elinden çıkan bu satırlar: El-Buhur ve El-Kudur'un hükümdarı Gayyur Şah'ın kızı Sitt Bu-dur'a, aşk acılarını anlatmak için kaleme alınmıştır.</i></p>
<p><i>Ey hatun, sana tutulan bu yüreğin tüm yangınını anlatmaya kalksam, yeryüzünde bunca güç bir çabayı kâğıt üzerine dökmeye yarayacak kamış bulunmazdı. Ama ey tapınılası varlık, şunu iyi bil ki, mürekkep kurusa da kanım kurumaz; ve rengini dökerek içimdeki ateşi anlatır; o ateş ki, uykumda bana görünüp sonsuza dek esir kıldığın o büyülü geceden beri beni yiyip bitirmektedir!</i></p>
<p><i>İşte kıvırdığım kâğıdın arasına senin yüzüğünü koyuyorum. Gözlerinle yanıp tutuşan, rengi safrana dönmüş, yanardağ gibi kaynayan, felaketler ve kasırgalarla sarsılmış, senden aman dileyen ve adını Kame-rüzzaman olarak imzalayan kişiden kesin bir delil olsun diye!</i></p>
<p>Bu mektubu yazarak Kamerüzzaman katlamış ve arasına da yüzüğü ustaca yerleştirmiş; sonra mühürleyip hadımağasına vermiş; o da içeri girip hemen "Ey hanımım, şurada, perdenin arkasında genç bir yıldızbilimci var; o kadar gözü pek ki, herkesi görmeden iyi edebileceğini iddia ediyor. İşte bunu da bana senin için verdi" demiş.</p>
<p>Budur Hatun mektubu açar açmaz yüzüğünü tanımış ve büyük bir feryat koparmış; sonra, şaşkın, hadımağasını iterek gidip perdeyi açmış; ve bir bakışta, uykusunda kendini tüm varlığıyla vermiş bulunduğu güzel delikanlıyı tanımış. Sevinci o denli büyük olmuş ki, neredeyse bu kez gerçekten çıldıracakmış. Aşığının boynuna atılmış ve ikisi, çoktandır birbirinden ayrı bulunan iki güvercin gibi öpüşmüşler.</p>
<p>Bunu gören hadımağası, Şah'ın yanına koşup gördüklerini anlatmış ve ona "Bu genç yıldızbilimci tüm yıldızbilimcilerin en bilgilisi! Kızını, onu görmediği halde, perde arkasında durarak ve başka hiçbir şey yapmayarak iyileştirdi!" demiş. Şah da "Bana söylediklerin gerçekten doğru mu?" diye haykırmış. Hadımağası da "Efendimiz, gelip olan biteni gözünle gor!" demiş.</p>
<p>Bunun üzerine Şah, hemen kızının dairesine koşmuş ve kendisine anlatılanın doğru olduğunu görmüş. Buna o kadar sevinmiş ki, kızını iki gözü arasından öpmüş, çünkü onu çok severmiş; aynı şekilde Kamerüzzaman'ı da öpmüş ve ona nereli olduğunu sormuş. Kamerüzzaman da "Halidan adalarından! Ben Şah Şeh-riman'm oğlunun ta kendisiyim!" diye yanıtlamış.</p>
<p>Ve bunu izleyerek Şah Gayyur'a, tapınılası Sitt Budur ile olan uzun öyküsünü baştan sonuna dek anlatmış.</p>
<p>Şah bu öyküyü işitince "Vallahi! Bu öykü öylesine şaşırtıcı ve harika ki, iğnenin ucuyla gözün içine yazılsa, onu dikkatle okuyanlar için bir hayranlık konusu oluşturur!" diye haykırmış. Ve sarayın en usta kâtipleri eliyle, yüzyıldan yüzyıla aktarılarak tüm gelecek kuşakların yararlanması için hemen yıllıklara yaz-dırtmış.</p>
<p>Bundan sonra da, kadı ve tanıkları çağırtmış ve hemen oracıkta Sitt Budur ile Kamerüzzaman'ın evlenme sözleşmesini yazdırt-mış. Kent de yedi gün yedi gece süslenmiş ve ışıklandırılmış; yenilip içilmiş ve eğlenilmiş; ve Kamerüzzaman ile Sitt Budur dileklerine kavuşmuşlar ve uzun bir zaman süresince, sevişerek, şenlikler içinde ve Hayırsever Tanrı'ya şükürler ederek yaşamışlar!</p>
<p>Bir gece, dışardaki ve içerdeki adaların başlıca soylularının çağrılı bulunduğu bir şöleni izleyerek, her zamankinden de daha harika şekilde eşinin güzelliklerini değerlendirdikten sonra, Kame-rüzzaman derin bir uykuya dalmış ve rüyasında babası Şah Şeh-riman'ı, yüzü gözyaşlarıyla ıslanmış olarak ona, kederli bir sesle "Ya Kamerüzzaman, beni böyle terk edip gidecek miydin? Şu halime bak! Çektiğim acıyla ölüyorum!" diye seslenirken görmüş.</p>
<p>Bunun üzerine Kamerüzzaman sıçrayarak uyanmış ve eşini de uyandırmış; ve büyük hıçkırıklar koparmaya başlamış. Sitt Bu-dur da, tedirgin, ona "Neyin var, ey gözümün nuru? Karnın ağrıyorsa, hemen sana anason ve asma yaprağı kaynatayım. Başın ağrıyorsa, başına sirkeye batırılmış bez sarayım. Ve geçen akşam fazlaca yemek yemişsen, sana biraz çiçek suyuyla karıştırılmış gülsuyu içireyim..."</p>
<p><i>Anlatısının burasında Şehrazat, sabah olduğunu görmüş ve yavaşça susmuş.</i></p>
</body>
</html>