<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <link href="style.css" rel="stylesheet" type="text/css"/>

  <title></title>
</head>

<body>
<h1>Ama İki Yüzüncü Gece Olunca</h1>
<p><i>Demiş ki: </i>... Sarayın büyük kapısına kadar yürümüş, oradaki meydanda toplanan kalabalık, muhafızlar ve kapıcılara karşı, yüksek sesle şöyle bağırmış:</p>
<p><i>Ben ünlü bir yıldızbilimciyim ve de unutulmayacak bir sihirbazım! Ben en karanlık perdeleri bile çeken ipim! Dolapları, çekmeceleri açan anahtarım!</i></p>
<p><i>Muskalara ve büyü kitaplarına harfler çizen ka-lem'im!</i></p>
<p><i>Kumdâ fala bakan ve hokkanın dibinden şifa sağlayan el'im! Tılsımlara erdemlerini veren ve sözcüklerle tüm zaferleri elde edenim!</i></p>
<p><i>Hastalıkları salgı kanallarından akıtırım; ne ateş düşürücü, ne kusturucu, ne aksırtıcı, ne kaşlayıcı ne de deri kabartıcı tertiplere baş vururum!</i></p>
<p><i>Sadece kısa ve ateşli dualar okur; çağrıştırıcı sözcükler, Tanrısal cümleler kullanırım ve kesin ve övgüye değer tedavi elde ederim.</i></p>
<p><i>Ben, anılmaya layık, ünlü bir sihirbazım! Hepiniz koşun, beni görün! Ne bahşiş beklerim, ne yarım man-gırlık ödüllerden medet umarım; çünkü yaptığımı şan için yapanm!</i></p>
<p>Kent halkı, muhafızlar ve kapıcılar bu saçma sapan sözleri işitince, şaşırıp kalmışlar; zira kırk kadar hekim idam edildikten sonra artık hekim ve sihirbaz olarak kimseler ortada görünmez olunca, bu tür mütatabbiplerin<a id="footnote11" href="bookmark.html#bookmark11"><sup>11</sup></a> kökünün kuruduğunu sanıyor-larmış.</p>
<p>Bu yüzden hepsi genç yıldızbilimcinin yöresine toplanmış; ve onun güzelliğini ve teninin tazeliğini ve öteki üstün niteliklerini görünce, büyülenmişler ve çok da üzülmüşler; çünkü onun da kendinden öncekilerin başına gelenlere uğramasından korkmuşlar. İçinde oturduğu kadife kaplı arabaya en yakın olanlar kendisinden saray kapısından uzaklaşmasını rica etmişler ve ona "Ey sihirbaz efendi, vallahi! Burada böylece biraz daha oyalanırsan, başına gelecekler var! Şah, senden, mesleğini kızının üzerinde uygulamanı isteyecek! Yazık değil mi sana? Tam başının üstünde gördüklerin gibi kafanı kesip kapının üstüne asacaklar!" demişler.</p>
<p>Ama onların bütün bu uyarılarına karşın Kamerüzzaman, daha yüksek sesle "Ben ünlü bir sihirbazım, anılması gereken! Ne tenkıye<a id="footnote12" href="bookmark.html#bookmark12"><sup>12</sup></a> yaparım, ne askıya alırım, ne de buğu yaparım! Ey siz-ler, hepiniz! Gelin, beni görün!" diyerek haykırıp duruyormuş. Bunun üzerine orada bulunan herkes, bilgisine inanmış olsalar da, bu ümitsiz hastalık karşısında başarısız kalması ihtimaliyle titremekten kendilerini alamamışlar. Ve de ellerini öteki ellerinin ayalarına çarparak "Gençliğine yazık!" diyerek hayıflanmışlar.</p>
<p>Bu sırada, Şah, sarayının önündeki kargaşayı duymuş ve yıldız-bilimcinin yöresindeki kalabalığı görmüş. Vezirine "Git, bana şuradaki kişiyi getir!" demiş. Vezir de hemen buyruğunu yerine getirmiş.</p>
<p>Kamerüzzaman taht salonuna girince, Şah'ın önünde iki eli arasından yeri öpmüş; ilkin "Sende, en bilge kişilerin alnını huzurunda eğdirecek sekiz nitelik birleşmiş: Bilgi, güç, kudret, cömertlik, sözgenlik, incelik, servet ve utku" diyerek övgülerde bulunmuş...</p>
<p>Şah Gayyur bu övgüleri duyunca çok etkilenmiş ve yıldızbilim-ciye dikkatle bakmış. Güzelliği öylesine çarpıcı imiş ki, bir an kamaşan gözlerini kapatmış, sonra yeniden açarak ona "Gel yanıma otur!" demiş. Sonra da ona "Bak, evladım, bu tabip kılığından çıksan senin için daha iyi olur! Ve eğer kendisini iyileştire-bilirsen, seni kızımın kocası olarak görmekten gerçekten çok sevinirim! Ama başaracağından pek kuşkuluyum! Ve Hatun'un yüzünü görüp de evlilik hakkını elde edecek yerde onu iyileştire-meyenlerin hiçbirinin sağ bırakılmaması için yemin ettim! Senden önce kırk kişiye verdiğim cezayı sana da vermek zorunda kalacağım! Haydi bana cevap ver! Konulan koşullara katlanacak mısın?" demiş.</p>
<p>Bu sözleri duyan Kamerüzzaman, ona "Ey bahtıgüzel Şah, bu refah içindeki ülkeye çok uzaklardan sanatımı uygulamak için geldim, susmak için değil! Neyi göze aldığımı biliyorum, ama geriye dönmeyeceğim!" demiş. Bunu duyan Şah, baş hadımağa-sına: "Madem ki ısrar ediyor, onu mahpusun yanına götür!" demiş.</p>
<p>Bunun üzerine ikisi birlikte Hatun'un yanına gitmişler ve ha-dımağası, genç adamın hızlı adımlar attığını görerek, ona "Sefil! Şah'ın senin kayınpederin olacağını mı sanıyorsun?" demiş. Kamerüzzaman da "Bunu ümit etmedeyim! İşimden o denli güven duymadayım ki, bütün cihana becerimi ve hünerimi göstermek için Hatun'u görmeden hemen buracıkta iyi edeceğim" demiş.</p>
<p>Bu sözleri işiten hadımağası, şaşırmanın sınırına ulaşmış ve ona "Nasıl! Gerçekten onu görmeden iyi edebilir misin? Eğer böy-leyse sana ne verilse hakkın ödenmez!" demiş. Kamerüzzaman da "Eşim olabilecek olan Hatun'u görmek arzusu beni onun yanına girmek için âdeta itiyorsa da; ben onun iyileşmesini odasındaki perdenin ardında kalarak yerine getirmeyi yeğlerim!" demiş. Hadımağası da ona "Yapacağın şeye şaşmamak elde değil!" demiş.</p>
<p>Bunun üzerine Kamerüzzaman, Sitt Budur'un odasındaki perdenin ardında yere oturmuş, kuşağından bir kâğıt çıkarmış ve şu mektubu yazmış...</p>
<p><i>Anlatısının burasında Şehrazat, sabahın belirdiğini görmüş ve yavaşça susmuş.</i></p>
</body>
</html>