<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <link href="style.css" rel="stylesheet" type="text/css"/>

  <title></title>
</head>

<body>
<h1>Ama İki Yüz Otuz Dördüncü Gece Olunca</h1>
<p><i>Demiş ki: </i>... şairin sözünü ettiği bu yeni tarzın neye yaradığını öğrenmek merakına kapılmış. Ve "Ey yüzyılın şahı, bu denli ısrar ettiğine göre, bana bu işi ikimiz birlikte ve sadece bir kez yerine getirmeyi vaadetmeni diliyorum. Ve buna rıza göstersem de, bu deneyden sonra sana eski tarza dönmenin çok daha uygun olduğunu kanıtlamış olmak içindir! Her durumda, bana, ilkin merhameti sonsuz olan Yüce Tanrı'nın affına sığınarak, bu eylemin tekrarlanmasının benden asla istenmeyeceğinin kesinlikle vaa-dedilmesini duymak istiyorum" demiş. Sitt Budur da "Bunu sana kesinlikle vaadediyorum! Ben de merhameti sonsuz olan Tanrı'dan, gerçek bilgeliğin ışığı altında bizi bağışlamasını ve hata işlemenin karanlığından ışığa çıkarmasını diliyorum!" demiş; sonra da "Ama gerçekten şöyle söyleyen şaire hak vermiş olmak için bir kez de olsa bunu denemek gerek:</p>
<p><i>Herkes, dostum, bizi bilmediğimiz şeylerden dolayı itham ediyor, düşündükleri tüm kötülükleri bize yüklü-yorlar.</i></p>
<p><i>Gel dostum! Düşmanlarımıza hak vermiş görünmek için yeterince cömert davranalım! Madem ki bizden falan konuda kuşkulanıyorlar; onu bir kez yerine getirelim! İstersen, sonradan, pişman oluruz! Gel yumuşak başlı dost, bizi itham edenleri vicdan yüklerinden kurtarmak için bana yardım et!</i></p>
<p>Ve bunu söyleyerek hemen ayağa kalkmış, onu halılar üzerine serilmiş geniş yatağa doğru sürüklemiş; emir kendini savunmak için biraz çabalamış ve iç çekerek "Tanrı'dan başka sığınılacak varlık yoktur! Her şey onun iradesiyle olur!" diyerek başını olumsuz biçimde sallamış. Ve sabırsız Sitt Budur çabuk davranması için onu sarsınca, ayağındaki geniş şalvarı, sonra da keten donunu çıkarmış ve birdenbire kendisini, genç şahın içine çektiği yatakta, onun yanında ve kollarında yatarken bulmuş. Şah ona "Göreceksin ki, melekler bile sana böylesi bir gece bağışlayamaz!" demiş; sonra da "Ah! Sarıl bana!" diye eklemiş; ve iki bacağını onun kalçalarının üzerine atmış ve "Oh! Elini ver bana! Ve bacaklarımın arasına uzat da, uyuyan küçük çocuğu uyandır! Kim bilir ne zamandan beri uyuyor!" diye eklemiş. Kamerüzza-man, yine de biraz kendine güvensiz "Cesaret edemem!" demiş. Şah "Ben sana yardım edeyim!" demiş ve elini tutup bacaklarının arasına götürmüş.</p>
<p>O zaman Kamerüzzaman, şahın bacaklarının arasına bu dokunuşun çok zevkli ve tereyağına dokunuştan daha yumuşak ve ipekten de tatlı olduğunu duyumsamış. Ve bu onun çok hoşuna gitmiş ve onun, kendi başına, daha yukarılarını ve daha aşağılarını keşfetmeye yöneltmiş; sonunda eli son derecede hareketli ve gerçekten Tanrı'nın lütfu olan bir kubbeye rastlamış. Ama orayı burayı kurcalayarak epeyce aradığı halde bir minareye rastlamamış! Bunun üzerine kendi kendine "Ya Allah! Hikmetinden sual olmaz! Minaresiz nasıl bir kubbe olabilir?" diye düşünmüş. Sonra yine kendi kendine "Anlaşılan bu şah, ne tam kadın ne de tam erkek! Beyaz ırktan bir hünsa<a id="footnote21" href="bookmark.html#bookmark21"><sup>21</sup></a> olsa gerek! Bu da pek ilginç değil!" demiş. Ve de şaha "Ey şah, bilmiyorum nasıl oluyor ama, çocuğu bulamıyorum!" demiş.</p>
<p>Bu sözleri işiten Sitt Budur, öylesine gülmüş ki, neredeyse düşüp bayılıyormuş...</p>
<p><i>Anlatısının burasında Şehrazat, günün doğduğunu görerek yavaşça susmuş.</i></p>
</body>
</html>