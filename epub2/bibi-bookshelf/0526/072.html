<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <link href="style.css" rel="stylesheet" type="text/css"/>

  <title></title>
</head>

<body>
<h1>İki Yüz Yetmişinci Gece Olunca</h1>
<p><i>Küçük Dünyazat Şehrazat'ın Şah Şehriyar ile her zaman yaptığı şeyi bitirmesini beklemiş; sonra başını kaldırarak ”Ey kızkarde-şim, İran'ın ve Arabistan'ın şairlerinin en büyüleyicisi olan Ha-life'nin dostu harika şair Ebu Nuvas'ın yaşamıyla ilgili serüvenleri şimdi anlatmak için ne bekliyorsun?" diye haykırmış. Şeh-razat da, kızkardeşine gülerek bakıp ona "Gerçekten harika bir şair olduğu kadar büyük bir hovarda da olan Ebu Nuvas'ın serüvenlerinden bazılarını anlatmak için Şah'ın izin vermesini bekliyorum!" demiş.</i></p>
<p><i>Bunun üzerine küçük Dünyazat sıçramış ve koşup "Oh! Neler yapmış, rica ederim, hemen anlat bize!” diyerekkızkardeşini kucaklamış.</i></p>
<p><i>Ama Şah Şehriyar, Şehrazat'a dönerek, ona "Gerçekten, Şehra-zat, çok hoş olduğunu düşlediğim bu serüvenlerin birkaçını anlatman bana da zevk verecektir. Ama bu gece kendimi daha yüce düşüncelere doğru yönelmiş buluyorum. Ve de senin ağzından bilgece sözler işitmek istiyorum. Eğer bilgelerin ve bilginlerin tecrübelerinden ruhumun yararlanabileceği ve öğrenmekle beni güçlendirebilecek güzel öğütler içiren öyküler biliyorsan, bunun beni ilgilendirmeyeceğini sanma! Ve de eğer sabrım sonuna erişmemişse Şehrazat, Ebu Nuvas'ın serüvenlerinden de söz edebilirsin! " demiş.</i></p>
<p><i>Şah Şehriyar'ın bu sözlerini duyunca Şehrazat, hemen "Ey bah-tıgüzel Şah, ben de gün boyunca hayranlık uyandıran güzel ve bilgili CANAYAKIN adlı bir genç kızın öyküsünü anlatmayı düşündüm, durdum. Onun davranışları ve bildikleri üstüne ne biliyorsam anlatmaya hazırım!" diye cevap vermiş.</i></p>
<p><i>Şah Şehriyar da "Allah aşkına! Bu açıkladığın konuda beni aydınlatmak için artık daha fazla gecikme! Çünkü, hiçbir şey, güzel genç kızların söylediği bilgece sözleri dinlemek kadar hoşuma gitmez. Ve dilerim ki, vaadettiğin öykü beni tam anlamıyla doyursun ve aynı zamanda yarar sağlasın; ve de her gerçek Müslüman kızın edinmek istediği eğitimin bir örneğini oluştursun!" demiş.</i></p>
<p><i>Bunun üzerine Şehrazat bir an düşünmüş ve bir parmağını havaya kaldırarak demiş ki:</i></p>
<p><i>Beşinci Cildin Sonu</i></p>
</body>
</html>