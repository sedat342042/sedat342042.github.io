<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <link href="style.css" rel="stylesheet" type="text/css"/>

  <title></title>
</head>

<body>
<h1>Ama İki Yüz Altmış İkinci Gece Olunca</h1>
<p><i>Demiş ki: </i>... ve çarşafına bürünmüş, boşanmış olan kadının evine gitmiş; orada ilkin evin girişinde beklemekte olan Ebu Şamat'ı görmüş. Selam vererek ona "Boşanmış olan genç hanımı, her gün yaptığım gibi, tutulduğu cüzamdan sağaltmak için zavallının bedenine merhem sürmek üzere görmeye geldim!" demiş. Ebu Şamat da "Allah beni korusun! Demek ki, ey iyi yürekli anacığım, bu kadın cüzama tutulmuş ha? Ben de kalkıp bu gece onunla çiftle-şecektim! Çünkü ben onun eski kocasının bulduğu hülleciyim!" diye haykırmış. Yaşlı kadın da "Evladım, Allah senin güzel gençliğini korusun! Evet doğrusu, çiftleşmekten kaçınsan iyi olur!" diye yanıt vermiş. Ve onu şaşkın halde bırakıp boşanmış kadının yanına girmiş. Hüllecilik yapacak genç hakkında, ona da aynı şeyleri söyleyerek onu da inandırmış. Ve kadına, hastalığın kendisine de bulaşmaması için dikkat etmesini önermiş. Sonra da çekip gitmiş.</p>
<p>Ebu Şamat'a gelince, yanına girmeden önce genç kadından bir işaret beklemeye başlamış. Ama, uzun zaman beklediği halde, ona, üstü yiyecekle dolu bir tepsi getiren bir köleden başka kimse görünmemiş. Yiyip içmiş, sonra zaman geçirmek için Ku-ran'dan bir sûre okumuş; sonra da genç Davut'un Kral Saul'ün önünde mezmur<a id="footnote43" href="bookmark.html#bookmark43"><sup>43</sup></a> okurken duyulan sesinden de tatlı bir sesle içli dörtlükler okumaya başlamış.</p>
<p>Genç kadın, içerden, bu sesi duyunca, kendi kendine "Bu yaşlı alçak kadın, ne demek istiyordu öyle! Hiç cüzama tutulmuş bir erkek böylesine güzel bir sesle şarkı söyler mi? Vallahi, onu çağırtacak ve bu yaşlı kadının bana yalan söyleyip söylemediğini kendi gözlerimle görüp anlayacağım. Ama ilkin ben de ona ses-lenmeliyim!" diyerek bir Hint udunu eline alıp ustaca düzen tutturmuş ve gökte uçan kuşları göğün derinliklerinde öylece tutacak etkide bir sesle şu şarkıyı okumuş:</p>
<p><i>Baygın güzel gözlü genç bir alageyiği sevdim. Endamı öylesine narindir ki, bükülgen dallar onun salındı-ğını görerek bükülgenliği öğrenirler!</i></p>
<p>Ebu Şamat, bu şarkının daha ilk notalarını işitince, mırıldanmayı bırakmış ve büyülenmiş gibi bir dikkatle dinlemeye koyulmuş. Ve de "Bu yaşlı merhem satıcısı bana ne saçma şeyler söyledi!</p>
<p>Aman yarabbi! Herhalde bana yalan söylemiş olacak! Bu güzel ses, bir cüzamlının sesi olamaz!" diye düşünmüş. Ve işittiği şarkının son notasına uygun düşürerek kayaları bile yerinden oynatacak bir sesle şu şarkıyı söylemiş:</p>
<p><i>Selamım, avcıdan saklanan o ince karacaya doğru akıp gitti ve yanaklarının tarhlarında biten güller saygılarımı iletti!</i></p>
<p>Ve bu dizeler öylesine bir vurgulamayla okunmuş ki, genç kadın, heyecanla sarsılarak onu genç adamdan ayıran perdeleri açmak üzere koşmuş ve kendini tıpkı bir buluttan ansızın çıkan bir mehtap gibi, onun bakışlarına sunmuş. Ve çabucak içeri girmesi için işaret etmiş ve kalçalarını, kudreti tükenmiş bir ihtiyarın bile nefsini uyandıracak biçimde oynatarak önünde yürümüş. Ebu Şamat da onun güzelliği, tazeliği ve gençliği karşısında şaşmış kalmış. Ama, hastalığının bulaşması korkusuyla ona yanaşmaya cesaret edememiş.</p>
<p>Ama birdenbire genç kadın, tek bir söz bile söylemeden, göz açıp kapayasıya kadar geçen bir sürede gömleğini ve donunu çıkarmış ve bir yana fırlatarak çırılçıplak ve gümüş kadar saf, taze bir hurma ağacının gövdesi kadar tığ gibi ve narin görünmüş. Bunu gören Ebu Şamat, bacakları arasında taşıdığı saygıdeğer babasının mirası gönül çekici küçük yavrunun kıpırdadığını duyumsamış. Yavrunun kendisini zorlayan isteminin iyice farkına vardığından, onu, yatıştırmak için, neresine koyacağını bilmesi gereken genç kadına geçirmek istemiş. Ama kadın ona "Bana yaklaşma! Bedenindeki cüzama yakalanmaktan korkuyorum!" demiş.</p>
<p>Bu sözleri duyunca, Ebu Şamat, tek bir söz söylemeden, tüm giysilerinden soyunmuş; sonra da gömleğini ve iç donunu çıkarmış ve uzağa fırlatmış; ve tüm çıplaklığı içinde, kaynak suyu kadar saydam, bir çocuğun gözü kadar tertemiz görünmüş. O zaman genç kadın yaşlı arabulucunun, ilk kocasının kışkırtmasıyla kullandığı düzenden artık kuşku duymamış ve gencin sihriyle gözleri kamaşmış, ona doğru koşmuş ve onu kollarıyla sararak yatağına doğru sürüklemiş ve onunla birlikte yatağa yuvarlanmışlar. Arzudan soluk soluğa kalarak, ona "Kendini kanıtla, ey Şeyh Zekeriye, ey büyük sihirlerin kudretli babası!" demiş. Bu kesin çağrı üzerine, Ebu Şamat, genç kadını kalçalarından kavramış ve büyük tatlı çubuğunu utkular kapısına doğru yönelterek, onu saydam geçide doğru itip, canlı bir şekilde utkular kapısına dayatmış. Sonra ana yoldan saparak kestirmeden binici kapısına şiddetle saldırmış; ama, bu kapının darlığı yüzünden kararsızlığa düşmüş ve çömleğin kapağını delerek geçide dalmış; ve kendini sanki mimarın iki tarafın ölçülerini alarak yapmışça-sına rahat bir ortamda bulmuş. Bundan sonra, yolculuğunu pazartesi çarşısını, salı pazarını, çarşamba pazarını ve perşembe sergisini ziyaret ederek sürdürmüş. Sonra, gevşetilecek ne varsa hepsini gevşeterek, Cuma'ya erişen iyi yürekli bir Müslüman gibi dinlenmeye çekilmiş.</p>
<p>Ebu Şamat'ın ve yavrusunun genç kadının bahçesindeki ilk yolculuğu böyle olmuş...</p>
<p><i>Anlatısının burasında Şehrazat, sabah olduğunu görerek yavaşça susmuş.</i></p>
</body>
</html>