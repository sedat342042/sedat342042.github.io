<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <link href="style.css" rel="stylesheet" type="text/css"/>

  <title></title>
</head>

<body>
<h1>Ama İki Yüz On İkinci Gece Olunca</h1>
<p><i>Demiş ki: </i>... ve tüm narin organlarının artık ne denli hoş işlevleri olduğunun bilincine varmış.</p>
<p>O sırada, ana babanın içeri girme saatleri yaklaştığından, Hayat-ün-Nüfus, Budur'a "Kardeşim, gelip bana durumu ve bekâretimin giderildiğinin kanıtı olan kanı sorunca anneme ne diyeyim?" diye sormuş. Budur da gülmüş ve "Bu iş kolay!" demiş. Ve gizlice gidip bir piliç bulmuş, onu boğazlayıp kanını genç kızın kalçalarına ve mendillerine bulamış ve ona "Onlara bunları göster, yeter! Çünkü âdet orada biter ve daha derinleri araştırmaya izin vermez!" demiş.</p>
<p>Kız ona "Kardeşim, ama onu sen kendin, örneğin parmağını kullanarak niçin gidermiyorsun?" diye sorunca; Budur, "Ama, gözümün nuru, ben seni, daha önce söylediğim gibi, Kamerüzza-man için saklıyorum!" diye yanıt vermiş.</p>
<p>Bu yanıt Hayat-ün-Nüfus'u tam anlamıyla doyurmuş; ve Sitt Budur adalet dağıtmak üzere işinin başına gitmiş.</p>
<p>O sırada kızlarının yanına Şah ile Sultan girmişler; Şah yapılacak şey yerine getirilmemişse, kızına ve eşine öfkeden patlamaya hazırmış. Ama kanı ve kana bulanmış kalçaları görünce, ikisi de ferahlamış, çok sevinmişler ve dairenin tüm kapılarıı açmışlar. Bunu gören bütün saray kadınları içeri girmiş, sevinç çığlıkları atmışlar ve zafer "Lu-lu-lu"ları çığırmışlar; ve annesi, guru-ran sınırına ulaşarak. kanlı mendilleri bir kadife yastık üzerine koymuş ve ardında bir mevkip oluşturarak haremde dönüp durmuş. Böylece herkes mutlu olayı öğrenmiş; Şah da, büyük bir şenlik yaparak fakirler için hatırı sayılır miktarda koyun ve torun deve kurban etmiş.</p>
<p>Sultan hanıma ve çağnlılara gelince, genç Hayat-ün-Nüfus'un yanına dönmüşler ve her biri ağlayarak iki gözünün arasından öpmüşler ve onunla akşama kadar birarada kalmışlar; sonra onu hamama sokup soğuk almasın diye iyice sarıp sarmalamışlar.</p>
<p>Sitt Budur'a gelince, her gün Abanoz Adaları tahtına oturmayı ve onun her zaman erkek olduğunu sanan uyruklarına kendini sevdirmeyi sürdürmüş ve ömrünün uzun olması hakkında dualar almış. Ama, akşam olunca, gidip mutlulukla genç dostu Hayat-ün-Nüfus'u bulur ve onu kollarına alarak birlikte yatağa uzanırmış. Ve ikisi birlikte, sabaha kadar karı koca gibi sarmaşıp her türlü çılgınca eğlenceler ve incelikli oyunlarla oyalanırlar; sevgilileri Kamerüzzaman'ın dönüşünü bekler dururlarmış. Ve işte herkesin durumu böyleymiş.</p>
<p>Kamerüzzaman'a gelince, onun durumu da şöyle: Kendisi, Batı ülkelerinden gelmiş olan konuktan hoşlanmaz ve pasaklı kişilerin işgal ettiği kentin duvarları dışında yapılmış iyi yürekli Müslüman bahçıvanın evinde kalıyormuş. Babası Şehriman Şah da, Halidan ülkesinde, ormanda, kanlı organları gördükten sonra, artık sevgili oğlu Kamerüzzaman'ın yitip gittiğinden kuşku duymamış; ve gerek kendisi, gerekse tüm ülkesi yasa bürünmüş; bir kabir yaptırıp kendini buraya kapatarak çocuğunun ölümüne sessizce ağlar olmuş.</p>
<p>Ve kendi bakımından, Kamerüzzaman da, onu oyalamak için elinden geleni yapan ve onu Abanoz Adaları'na götürecek geminin gelmesini bekleyerek umutlandıran yaşlı bahçıvanın arkadaşlığına karşın, kederle yaşıyor ve geçmiş zamanı acıyla arıyormuş.</p>
<p>Böylece, günün birinde, bahçıvan, âdeti üzre, konuğunu alıp götürmeye razı olacak gemi bulmak maksadıyla liman yöresinde dolaşmaya gitmişken; Kamerüzzaman da bahçede mahzun oturmuş, kuşların oynaşmalarına bakarak şiirler söylerken; dikkatini birdenbire iki büyük kuşun kaba seslerle haykırışı çekmiş, Başını bu seslerin geldiği ağaca doğru kaldırmış ve gagalar, pençeler ve kanatlarla girişilmiş müthiş bir çarpışmaya tanık olmuş. Ama birdenbire tam önüne kuşlardan birinin yaşamını tüketerek düştüğünü görmüş; galip gelen kuş da uçup uzaklaşmış.</p>
<p>Ama, aynı anda, yakındaki bir ağaca tünemiş ve çarpışmayı görmüş olan daha büyük iki kuş, ölen kuşun yanına gelip biri ölü kuşun başına, öteki de ayaklarının olduğu tarafa konmuş; sonra ikisi birlikte başlarını kederle eğmişler ve açıkça ağlamaya başlamışlar.</p>
<p>Bunu gören Kamerüzzaman son kertede duygulanmış ve eşi Sitt Budur'u düşünmüş; ve kuşların gözyaşlarından etkilenerek o da aynı şekilde ağlamaya koyulmuş.</p>
<p>Bir süre geçtikten sonra, Kamerüzzaman, iki kuşun pençeleri ve gagalarıyla bir çukur kazdıklarını ve ölü kuşu buraya gömdüklerini görmüş. Sonra uçup gitmişler ve bir süre geçtikten sonra, yine çukurun olduğu yere gelmişler; ama bu kez biri kanatlarından, öteki ayaklarından tutarak kendilerinden kaçıp kurtulmak için büyük gayret gösteren ve korkunç çığlıklar koparan katil kuşu da birlikte getirmişler. Onu, kaçmasına izin vermeden, ölü kuşun kabrinin üzerine yatırmışlar ve birkaç sert gaga darbesiyle, işlediği cinayetin öcünü almak üzere karnını yarmışlar; bağırsaklarını çıkarmışlar ve onu acıyla toprak üzerinde çırpınırken bırakıp gitmişler...</p>
<p><i>Anlatısının burasında Şehrazat, sabahın belirdiğini görmüş ve yavaşça susmuş.</i></p>
</body>
</html>