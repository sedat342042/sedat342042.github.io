<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2 title="BÖLÜM-005"><img alt="" src="../Images/main-10.jpg" /></h2>

  <p><i><b>“Sonu gördüm ve adlandırıldığını işittim. Kederler Gecesi, Gerçek Issızlık. Dinmezfırtına.”</b></i></p>

  <div>
    <br />
  </div>

  <p><b>— 1172’de Nanes’in birinci günü alınmıştır, ölümden 15 saniye önce. Örnek nereli olduğu bilinmeyen <i>koyugözlü</i> bir gençti.</b></p>

  <div>
    <br />
  </div>

  <p>Shallan, Jasnah Kholin’in bu kadar güzel olmasını beklemiyordu.</p>

  <p>İnsanın tarihe geçmiş bir âlimin portresinde görebileceği türden görkemli, olgun bir güzellikti. Shallan saf saf Jasnah’nın da yıllar önce onu eğitmiş olan katı öğretmenler gibi çirkin bir kız kurusu çıkmasını beklediğini fark etti. Otuzlarının ortasına varmış ve hâlâ bekâr olan bir kâfiri insan başka nasıl hayal ederdi ki?</p>

  <p>Jasnah hiç de öyle değildi. Uzun ve inceydi, beyaz tenli, ince siyah kaşlı ve oniks gibi koyu saçlıydı. Saçının bir kısmını küçük, parşömen şeklinde olan altın bir takının etrafına sararak başının üstünde toplamış ve iki uzun tokayla tutturmuştu. Kalanı ensesinin arkasına küçük, sıkı bukleler hâlinde dökülüyordu. Bu toplanmış ve dolanmış hâliyle bile saçları Jasnah’nın omuzlarına kadar geliyordu; eğer çözülmüş olsalar Shallan’ın saçları kadar uzun olur, sırtının ortasından daha aşağılara kadar uzanırdı.</p>

  <p>Kare şeklinde bir yüzü ve açık eflatun gözleri vardı. Kharbranth kraliyet renkleri olan koyu turuncu ve beyaz cübbeler giymiş olan bir adamı dinliyordu. Berrakhanım Kholin, adamdan birkaç parmak daha uzundu, görünüşe göre meşhur Alethi boyu bir abartı değildi. Jasnah, Shallan’dan tarafa göz atarak orada olduğunu fark etti, sonra da konuşmasına geri döndü.</p>

  <p>Fırtınababa adına! Bu kadın <i>gerçekten de</i> bir kralın kız kardeşiydi. Vakur, heybetli. Kusursuz mavi ve gümüş giysilere bürünmüştü. Shallan’ın kıyafeti gibi, Jasnah’nınki de yanlardan düğmeliydi ve yüksek bir yakası vardı; gerçi Jasnah’nın göğsü Shallan’ınkinden çok daha dolgundu. Eteği bel hizasının altında gevşekti, cömertçe yere dökülüyordu. Kol yenleri uzun ve gösterişliydi ve sol kolu da eminelini saklamak için iliklenerek kapanmıştı.</p>

  <p>Hürelinde belirgin bir ziynet eşyası vardı: elinin arka tarafında üçgen şeklinde bir grup mücevheri tutan ve birkaç zincirle birbirlerine bağlanmış iki yüzük ile bir bilezik. Bir Ruhdökümcüsü, bu söz hem işlemi gerçekleştiren insanlar, hem de bunu mümkün kılan <i>fabrial</i> için kullanılıyordu.</p>

  <p>Shallan büyük, parlayan mücevherlere daha yakından bakmaya çalışarak usul usul odanın içine girdi. Kalbi biraz daha hızlı atmaya başladı. Ruhdökümcüsü, kardeşleriyle birlikte babasının ceketinin iç cebinde bulmuş oldukları ruhdökümcüye tıpatıp benziyordu.</p>

  <p>Jasnah ve cübbelere bürünmüş adam konuşmaya devam ederek Shallan’ın bulunduğu tarafa doğru yürümeye başladılar. Himayesi altına aldığı kız artık ona yetiştiğine göre, Jasnah şimdi nasıl tepki verecekti? Shallan’ın gecikmesi yüzünden kızacak mıydı? Shallan bunun için suçlanamazdı ama insanlar çoğu zaman onlardan daha düşük seviyede olanlardan sıra dışı şeyler beklerdi.</p>

  <p>Dışarıdaki büyük mağara gibi, bu koridor da kayanın içine oyulmuştu ancak Fırtnaışıklı mücevherlerden yapılmış olan şatafatlı avizelerle daha zengin bir şekilde aydınlatılmıştı. Büyük kısmı daha az değerli taşlar olan koyu eflatun lâl taşlarıydı. Yine de, sırf orada eflatun ışıklarıyla pırıldayarak asılı duran mücevherlerin sayısı bile avizelerin değerini minik bir servete ulaştırıyordu. Ancak onun da ötesinde, Shallan tasarımın simetrisinden ve avizenin yanlarında asılı duran kristallerin desenlerinin güzelliğinden etkilenmişti.</p>

  <p>Jasnah yaklaşırken Shallan söylediklerinin bir kısmını duymaya başladı.</p>

  <p>“...bu hareketin vakıflardan olumsuz bir tepki gelmesine neden olabileceğinin farkında mısınız?” dedi kadın Alethçe konuşarak. Shallan’ın kendi dili olan Veden’e çok yakındı ve çocukken iyi Alethçe konuşmayı öğrenmişti.</p>

  <p>“Evet, Berrakhanım,” dedi cübbeli adam. Yaşlıydı, incecik beyaz bir sakalı ve açık gri gözleri vardı. Dürüst, nazik yüzü çok endişeli görünüyordu ve cübbesinin turuncu ve beyazıyla uyumlu silindir şeklinde, bodur bir şapka takıyordu. Zengin cübbeler. Bu belki de bir çeşit kraliyet kâhyasıydı?</p>

  <p>Hayır. O parmaklarındaki mücevherleri, duruşu, diğer <i>açıkgöz</i> hizmetkârların ona riayet etme şekli... <i>Fırtınababa! Bu kralın bizzat kendisi olmalı!</i> diye düşündü Shallan. Jasnah’nın kardeşi olan Elhokar değil elbette, Kharbranth’ın kralı. Taravangian.</p>

  <p>Shallan aceleyle uygun bir reverans yaptı. Jasnah bunu da fark etti.</p>

  <p>“Ardentlerin burada büyük nüfuzu var, Majesteleri,” dedi Jasnah pürüzsüz bir sesle.</p>

  <p>“Benim de var,” dedi kral. “Benim hakkımda endişelenmenize gerek yok.”</p>

  <p>“Peki, o zaman. Koşullarınız kabul edilebilir,“ dedi Jasnah. “Beni olay yerine götürün, ben de ne yapılabileceğine bakayım. Ancak izin verirseniz yürürken ilgilenmem gereken birisi var.” Shallan’a doğru kısa ve sert bir hareket yapan Jasnah onlara katılması için el salladı.</p>

  <p>“Elbette, Berrakhanım,” dedi kral. Jasnah’ya riayet edermiş gibi görünüyordu. Kharbranth çok küçük bir krallıktı, sadece tek bir şehirden ibaretti, öte yandan Alethkar dünyanın en güçlü ülkelerinden biriydi. Bir Alethi prensesi, protokol ne derse desin, gerçek anlamda bir Kharbranth kralından üstün olabilirdi.</p>

  <p>Shallan hizmetkârlarıyla konuşmaya başlayan kralın biraz arkasından yürümekte olan Jasnah’ya yetişmek için hızla yürüdü. “Berrakhanım, ben görüşmek istemiş olduğunuz Shallan Davar,” dedi Shallan. “Size Dumadari’de ulaşamadığım için çok üzgünüm.”</p>

  <p>“Kabahat senin değildi,” dedi Jasnah parmaklarını sallayarak. “Zamanında yetişebilmeni beklemiyordum. Ancak sana o notu gönderdiğimde Dumadari’den sonra nereye gideceğimden emin değildim.”</p>

  <p>Jasnah kızgın değildi. Bu iyi bir işaretti. Shallan kaygılarının biraz azaldığını hissetti.</p>

  <p>“Kararlılığından etkilendim, çocuk,” diye devam etti Jasnah. “Gerçekten de beni bu kadar uzun süre takip etmeni beklemiyordum. Kharbranth’dan sonra vazgeçmiş olacağını varsayarak sana not bırakmayı kesecektim. Çoğu ilk birkaç duraktan sonra öyle yapıyor.”</p>

  <p>Çoğu mu? O zaman bu bir çeşit <i>test</i> miydi? Ve Shallan geçmiş miydi?</p>

  <p>“Evet, gerçekten de,“ diye devam etti Jasnah, sesi düşünceliydi. “Belki de senin himayeme girmeyi talep etmene gerçekten de izin veririm.”</p>

  <p>Shallan şaşkınlıktan neredeyse tökezliyordu. <i>Talep etmek</i> mi? Zaten yapmış olduğu bu değil miydi? “Berrakhanım, düşünmüştüm ki... Yani, mektubunuz...” dedi Shallan.</p>

  <p>Jasnah ona göz attı. “Sana benimle <i>buluşma</i> izni verdim, Shallan Hanım. Himayem altına alacağım sözünü vermedim. Himaye altındaki bir kızın eğitimi ve bakımı şu anda ne sabrımın, ne de zamanımın yeteceği bir şey. Ancak uzun bir yoldan geldin. Talebini değerlendireceğim ama şartlarımın katı olduğunu bil.”</p>

  <p>Shallan yüzünü buruşturmamak için kendini tuttu.</p>

  <p>“Sinir krizi geçirmek yok,” diye belirtti Jasnah. “Bu iyi bir işaret.”</p>

  <p>“Sinir krizi mi, Berrakhanım? <i>Açıkgözlü</i> bir kadından beklenir mi?”</p>

  <p>“Bilsen şaşarsın,” dedi Jasnah duygusuz bir ses tonuyla. “Ama sadece tavrınla başarılı olamazsın. Söyle bana, eğitimin ne kadar yeterli?”</p>

  <p>“Bazı alanlarda yeterli,” dedi Shallan. Sonra da tereddütle “Bazı alanlarda da çok yetersiz.” diye ekledi.</p>

  <p>“Pekâlâ,” dedi Jasnah. İleride kralın acelesi varmış gibi görünüyordu ama aceleyle yürümesinin bile yavaş olacağı kadar yaşlıydı. “O zaman bir değerlendirme yapacağız. Doğru bir şekilde cevap ver ve abartma çünkü kısa süre içinde yalanlarını ortaya çıkarırım. Sahte alçakgönüllülük de yapma. Yapmacıklı davranışlara tahammülüm yok.”</p>

  <p>“Evet, Berrakhanım.”</p>

  <p>“Müzikle başlayacağız. Yeteneğini nasıl değerlendirirsin?”</p>

  <p>“İyi bir kulağım var, Berrakhanım,” dedi Shallan dürüstçe. “En iyi olduğum alan ses ama kanun ve gayda eğitimi de aldım. Kesinlikle duyduklarınızın en iyisi olmaktan çok uzağım ama en kötüsü olmaktan da uzağım. Çoğu tarihi baladı ezbere bilirim.”</p>

  <p><i>“Canlı Adrene’in</i> nakaratını söyle.”</p>

  <p>“Burada mı?”</p>

  <p>“Kendimi tekrarlama huyum yoktur, çocuk.”</p>

  <p>Shallan kızardı ama şarkı söylemeye başladı. En iyi performansı olmasa da, tonu berraktı ve sözlerin hiçbirini de karıştırmadı.</p>

  <p>“Güzel,” dedi Jasnah, Shallan nefes almak için durakladığında. “Diller?”</p>

  <p>Shallan aklını ümitsiz bir şekilde sonraki kıtayı hatırlamaya yorarken bir an için bocaladı. Diller mi? “Sizin anadiliniz olan Alethçeyi konuşabiliyorum, elbette,” dedi Shallan. “Thaylenceyi orta düzeyde okuyabilir ve iyi düzeyde Azişçe konuşabilirim. Selayca’da kendimi ifade edebilirim ama okumam yok.”</p>

  <p>Jasnah hiçbir yorumda bulunmadı. Shallan endişelenmeye başladı.</p>

  <p>“Yazı?” diye sordu Jasnah.</p>

  <p>“Tüm majör, minör ve yerel rünleri biliyorum ve kaligrafik olarak hepsini çizebilirim.”</p>

  <p>“Pek çok çocuk da öyle.”</p>

  <p>“Çizdiğim ründuaları beni tanıyanlar tarafından oldukça etkileyici kabul edilir.”</p>

  <p>“Ründuaları mı?” dedi Jasnah. “Ben senin bâtıl saçmalıkların yayıcısı değil de bir âlim olmak istediğini sanıyordum oysa.”</p>

  <p>“Yazma becerilerimi uygulamak için çocukluğumdan beri bir günlük tutuyorum,” diye devam etti Shallan.</p>

  <p>“Tebrikler,” dedi Jasnah. “Eğer oyuncak bir midilli üzerine bir tez yazacak veya keşfettiği enteresan bir çakıl taşına methiye düzecek birine ihtiyaç duyarsam sana haber göndereceğim. Gerçekten de yeteneğin olduğunu gösteren hiçbir şey sunamıyor musun?”</p>

  <p>Shallan kızardı. “Affınıza sığınıyorum, Berrakhanım ama sizin elinizde benden gelmiş bir mektup var ve o sizin benimle görüşmeyi kabul etmeniz için yeteri kadar ikna ediciydi.”</p>

  <p>“Geçerli bir nokta,” dedi Jasnah başını sallayarak. “Buna işaret etmen de yeteri kadar uzun sürdü. Mantık ve ilgili sanatlardaki eğitimin nasıl?”</p>

  <p>“Temel matematikte başarılıyım ve sık sık babama ufak hesaplarda yardım ederdim,” dedi Shallan, hâlâ telaşlıydı. “Tormas, Nashan, Adaletli Niali ve elbette, Nohadon’un tüm eserlerim okudum.”</p>

  <p>“Pladni?”</p>

  <p>Kim? “Hayır.”</p>

  <p>“Gabrathin, Yustara, Manaline, Syasikk, Hasweth-kızı-Shauka?”</p>

  <p>Shallan tekrar kafasını sallarken sindi. O son isim belli ki Shin’di. Shin halkının mantıkustaları <i>var mıydı ki</i>? Jasnah gerçekten de himayesi altına alacağı birinin böylesine bilinmeyen metinleri incelemiş olmasını mı bekliyordu?</p>

  <p>“Anladım,” dedi Jasnah. “Peki, tarihten ne haber?”</p>

  <p>Tarih. Shallan daha da büzüldü. “Ben... Bu benim özellikle yetersiz olduğum alanlardan biri, Berrakhanım. Babam asla bana uygun bir hoca bulamamıştı. Onun sahip olduğu tarih kitaplarını okudum...”</p>

  <p>“Onlar da..?”</p>

  <p>“Büyük ölçüde Barlesha Lhan’ın tüm <i>Konular</i> dizisi.”</p>

  <p>Jasnah hürelini hor görerek salladı. “Onu yazmaya harcanan zamana ancak değer. En iyi tanımla, tarihi olayların popüler bir incelemesi.”</p>

  <p>“Özür dilerim, Berrakhanım.”</p>

  <p>“Bu utanç verici bir boşluk. Tarih edebi alt sanatların <i>en</i> önemli olanıdır. İnsan ebeveynlerinin, eğer seni benim gibi bir tarihçinin yanına vermeyi umuyorlarsa, bu alanda özellikle dikkatli olacaklarını düşünür.”</p>

  <p>“Benim durumum sıra dışı, Berrakhanım.”</p>

  <p>“Cehalet hiç de sıra dışı değil, Shallan Hanım. Yaşadıkça, bunun insan aklının doğal durumu olduğunu daha da iyi anlıyorum. Cehaletin kutsallığını savunmak için çabalayacak, sonra da çabaları karşısında etkilenmeni bekleyecek pek çok kişi var.”</p>

  <p>Shallan yine kızardı. Bazı eksiklikleri olduğunun farkındaydı ama Jasnah’nın mantıksız beklentileri vardı. Hiçbir şey söylemeyerek, daha uzun boylu kadının yanında yürümeye devam etti. Hem bu koridor daha ne kadar gidecekti? O kadar endişeliydi ki yanından geçtikleri resimlere bile bakmadı. Bir köşeyi dönerek dağın daha da içlerine doğru ilerlediler.</p>

  <p>“Eh, o zaman bilimle devam edelim,” dedi Jasnah, ses tonu sıkkındı. “Bu açıdan kendin hakkında ne söyleyebilirsin?”</p>

  <p>“Benim yaşımda genç bir kadından bekleyebileceğiniz bilimlerde akla uygun derecede bir temelim var,” dedi Shallan, tahmin ettiğinden daha sert bir şekilde.</p>

  <p>“Bunun anlamı da..?”</p>

  <p>“Coğrafya, jeoloji, fizik ve kimya üzerine beceriyle konuşabilirim. Babamın arazilerinde bunları uygun düzeyde bir bağımsızlıkla çalışma fırsatı bulduğum için biyoloji ve botanikte özellikle incelemelerde bulundum. Ancak benden Fabrisan’ın Bilmecesi’ni elimi şöyle bir sallayarak çözmemi bekliyorsanız sanırım hayal kırıklığına uğrayacaksınız.”</p>

  <p>“Potansiyel öğrencilerimden kabul edilebilir taleplerde bulunmaya hakkım yok mu, Shallan Hanım?”</p>

  <p>“Kabul edilebilir mi? Talepleriniz ancak Kanıt Günü’nde On Elçi’den talep edilenler kadar kabul edilebilir! Affınıza sığınarak söyleyeyim, Berrakhanım, potansiyel öğrencilerinizin şimdiden usta âlimler olmasını ister gibi görünüyorsunuz. Şehirde taleplerinizi <i>belki</i> karşılayabilecek olan seksen yaşında bir çift ardent bulabilirim ve <i>onlar</i> bu konum için başvuruda bulunabilir. Gerçi onlar da sorularınıza cevap vermek için sizi yeterince iyi duymakta sorun yaşayabilirler.”</p>

  <p>“Anladım,” diye cevap verdi Jasnah. “Peki, sen ebeveynlerinle konuşurken de bu dili mi kullanıyorsun?”</p>

  <p>Shallan irkildi. Denizcilerle geçirmiş olduğu zaman, dilini çok fazla gevşetmişti. Tüm bu yolu sadece Jasnah’yı kızdırmak için mi gelmişti? Evde bırakmış olduğu yokluk içindeki kardeşlerinin kırılgan bir aldatmacayı devam ettirmeye çalışmalarını düşündü. Onlara bu fırsatı boşa harcamış olarak, yenilgi içinde mi dönecekti? “Onlarla bu şekilde konuşmazdım, Berrakhanım. Ne de sizinle böyle konuşmalıyım. Özür diliyorum.”</p>

  <p>“Eh, en azından hatanı kabul edecek kadar alçakgönüllüsün. Yine de, hayal kırıklığına uğradım. Annen senin bir himaye için hazır olduğuna nasıl hükmedebildi?”</p>

  <p>“Annem ben küçük bir çocukken vefat etti, Berrakhanım.”</p>

  <p>“Ve baban da kısa süre sonra tekrar evlendi. Sanırım Malise Gevelmar ile.”</p>

  <p>Shallan, Jasnah’nın bilgisi karşısında afalladı. Davar Evi çok eskiydi ancak güç ve önem açısından oldukça vasattı. Jasnah’nın üvey annesinin adını biliyor olduğu gerçeği, onun hakkında çok şey söylüyordu. “Üvey annem yakın zamanda vefat etti. Sizin himayeniz altına girmem için beni o yollamadı. Bu benim kendi kendime üstlendiğim şahsi bir teşebbüs.”</p>

  <p>“Taziyelerimi sunarım. Belki de benim zamanımı boşa harcıyor olmak yerine babanla birlikte olmalı, onu teselli ediyor ve onun mal varlığı ile meşgul oluyor olmalısın.”</p>

  <p>Önlerinde yürümekte olan adamlar başka bir yan geçide girdiler. Jasnah ve Shallan takip ederek süslü, sarı kırmızı bir halısı olan ve duvarlara aynalar asılmış daha küçük bir koridora girdiler.</p>

  <p>Shallan, Jasnah’ya döndü. “Babamın bana ihtiyacı yok.” Eh, o kadarı doğruydu. “Ama benim bu görüşmenin kendisinin de kanıtlamış olduğu gibi size çok ihtiyacım var. Eğer cehalet sizi o kadar rahatsız ediyorsa, beni benimkinden kurtarmak için bu fırsattan istifade etmemeyi içinize sindirebilir misiniz?”</p>

  <p>“Bunu daha önce de yapmışlığım var, Shallan Hanım. Sen bu yıl himayeme girmeyi isteyen on ikinci genç hanımsın.”</p>

  <p><i>On iki mi? Hem de bir yıl içinde?</i> diye düşündü Shallan. Hâlbuki o kadınların vakıflara olan düşmanlığı yüzünden Jasnah’dan uzak duracaklarını varsaymıştı.</p>

  <p>Grup dar koridorun sonuna vararak bir köşeyi döndü ve Shallan’ı şaşırtan bir şekilde, tavandan büyük bir parça kayanın düşmüş olduğu bir yere ulaştı. Burada bir düzine kadar hizmetkâr dikiliyordu, bazıları endişeli görünüyordu. Ne oluyordu?</p>

  <p>Görünüşe göre molozun büyük çoğunluğu temizlenmişti ama tavandaki oyuk uğursuz bir şekilde esneyen bir ağıza benziyordu. Gökyüzüne açılmıyordu, aşağı doğru ilerlemişlerdi ve büyük olasılıkla yerin çok altındaydılar. Bir adamdan daha uzun olan devasa bir taş, sol taraftaki kapı ağzının önüne düşmüştü. Bunu geçip de arkadaki odaya girmenin hiçbir yolu yoktu. Shallan öbür taraftan sesler duyduğunu düşündü. Kral taşın yanına yaklaşarak rahatlatıcı bir sesle konuşmaya başladı. Cebinden bir mendil çıkardı ve yaşlı alnını sildi.</p>

  <p>“Doğrudan kayanın içine oyulmuş bir binada yaşamanın tehlikeleri,” dedi Jasnah uzun adımlarla ilerleyerek. “Bu ne zaman oldu?” Görünüşe göre Jasnah şehre özel olarak bu nedenle çağrılmamıştı, kral sadece onun burada olmasından faydalanıyordu.</p>

  <p>“Geçen yücefırtına sırasında, Berrakhanım.” dedi kral. İnce, sarkık beyaz bıyıklarını titreterek başını salladı. “Saray mimarları keserek odanın içine bir yol açabilirler ama bu zaman alacaktır ve sonraki yücefırtınanın da sadece birkaç gün içinde gelmesi bekleniyor. Onun da ötesinde, duvarları kırarak içeri girmek tavanı daha da fazla çökertebilir.”</p>

  <p>“Ben Kharbranth’ın yücefırtınalara karşı korunaklı olduğunu sanıyordum, Majesteleri,” dedi Shallan, Jasnah’nın ona bir bakış atmasına sebep olarak.</p>

  <p>“Şehir korunaklı, genç hanım,” dedi kral. “Ama arkamızdaki dağ oldukça kuvvetli bir şekilde dövülüyor. Bazen bu, o tarafta çığlara sebep oluyor, çığlar da dağın tamamının sallanmasına neden oluyor.” Tavana bir göz attı. “Göçükler çok ender ve biz bu bölgenin oldukça güvenli olduğunu düşünüyorduk ama...”</p>

  <p>“Ama kaya kayadır ve yüzeyin hemen altında zayıf bir damarın gizli olup olmadığını söylemenin bir yolu yoktur,” dedi Jasnah. Tavandan düşmüş olan kocaman kayayı inceledi. “Bu zor olacak. Büyük olasılıkla oldukça değerli bir odak taşını kaybedeceğim.”</p>

  <p>“Ben...” diye başladı kral, tekrar alnını silerek. “Eğer sadece bir Parekılıcı’mız olsaydı...”</p>

  <p>Jasnah elini sallayarak sözünü kesti. “Anlaşmamızı tekrar gözden geçirme amacında değilim, Majesteleri. Palanaeum’a erişim masrafa değer. Islak bezler için birini gönderseniz iyi olur. Hizmetkârların çoğunu koridorun diğer ucuna gönderin. Siz de orada bekleseniz iyi olur.”</p>

  <p>“Ben burada kalacağım,” dedi kral; büyük olasılıkla koruması olan, siyah deri zırhlı iri bir adamın da dâhil olduğu hizmetkârlarının itiraz etmesine yol açarak. Kral kırışmış elini kaldırarak onları susturdu. “Torunum kapana kısılmışken bir korkak gibi saklanmayacağım.”</p>

  <p>Bu kadar endişeli olmasına şaşmamalıydı Jasnah daha fazla itiraz etmedi ve Shallan gözlerinde kralın hayatını tehlikeye atıp atmadığının onun için bir önemi olmadığını görebiliyordu. Görünüşe göre aynısı Shallan için de geçerliydi çünkü Jasnah ona da uzaklaşmasını emretmedi. Hizmetkârlar ıslak bezlerle geldiler ve dağıttılar. Jasnah kendisi için olanı reddetti. Kral ve koruması kendilerininkileri yüzlerine kaldırarak ağız ve burunlarını kapattılar.</p>

  <p>Shallan kendisininkini aldı. Bu ne işe yarayacaktı? Bir çift hizmetkâr kayayla duvar arasındaki bir açıklıktan içeridekilere de birkaç ıslak bez verdi. Sonra bütün hizmetkârlar aceleyle koridordan aşağı giderek uzaklaştı.</p>

  <p>Jasnah parmağıyla kayayı kazıyıp dürttü. “Shallan Hanım, bu taşın kütlesinden emin olmak için hangi yöntemi kullanırdın?”</p>

  <p>Shallan gözlerini kırptı. “Ee, sanırım ben Majesteleri’ne sorardım. Mimarları büyük olasılıkla hesaplamışlardır.”</p>

  <p>Jasnah başını yana eğdi. “Şık bir cevap. Bunu yaptılar mı, Majesteleri?”</p>

  <p>“Evet, Berrakhanım Kholin,” dedi kral, “Yaklaşık on beş bin kaval civarında.”</p>

  <p>Jasnah, Shallan’a bir bakış attı. “Senin lehine bir puan, Shallan Hanım. Bir âlim zaten bilinen bilgileri tekrar keşfederek boşa zaman harcamamayı bilir. Bu benim arada bir unuttuğum bir ders.”</p>

  <p>Shallan bu sözler karsısında gurur duyduğunu hissetti, Jasnah’ın kolay kolay böylesi bir övgüde bulunmayacağını şimdiden sezebiliyordu. Bu, kadının onu hâlâ himayesine alıp almayacağını düşündüğü anlamına mı geliyordu?</p>

  <p>Jasnah hürelini kaldırdı, Ruhdökümcüsü teninin üstünde pırıldıyordu. Shallan kalp atışlarının hızlandığını hissetti. Ruhdöküm yapılışına hiç bizzat şahit olmamıştı. Ardentler kendi <i>fabriallarını</i> kullanırken çok ketumdu ve babasının üzerinde buluncaya kadar <i>bîr fabriala</i> sahip olduğundan haberi bile yoktu. Elbette, onunki artık çalışmıyordu. Shallan’ın burada olmasının ana sebeplerinden biri buydu.</p>

  <p>Jasnah’nın Ruhdökümcüsüne kakılmış olan mücevherler kocamandı; Shallan’ın hayatında gördüğü en büyük mücevherlerdendi. Her biri pek çok küre değerindeydi. Birisi saf siyah cam gibi bir mücevher olan dumantaşıydı. İkincisi elmastı. Üçüncüsü de yakuttu. Üçü de çok façetalı<a href="../Text/DiPNOTLAR.xhtml#a4" id="k4"><sup>[4]</sup></a>, pırıldayan oval şekillerde kesilmişlerdi; kesilmiş bir taş daha fazla Fırtınaışığı tutabiliyordu.</p>

  <p>Jasnah gözlerini kapadı ve düşmüş kayaya elini dayadı. Yavaşça nefesini çekerek kafasını yukarı kaldırdı. Elinin arkasındaki taşlar daha da şiddetle parlamaya başladılar, özellikle dumantaşı o kadar fazla parlıyordu ki bakması zordu.</p>

  <p>Shallan nefesini tuttu. Yapmaya cesaret edebildiği tek şey, gözlerini kırparak sahneyi aklına kazımaktı. Uzun, yavaş bir an boyunca hiçbir şey olmadı.</p>

  <p>Sonra, kısa bir an için, Shallan bir ses duydu. Uzaklarda bir grup sesin birlikte tek bir saf notayı mırıldanmasına benzeyen alçak bir tıngırtı gibiydi.</p>

  <p>Jasnah’nın eli kayanın içine battı.</p>

  <p>Taş kayboldu.</p>

  <p>Bir patlamayla koridora yoğun, kara dumanlar doldu. Shallan’ı kör etmeye yeterliydi; binlerce ateşten çıkan dumanlar gibi görünüyordu ve yanık tahta kokusu vardı. Shallan dizlerinin üstüne çökerken aceleyle ıslak bezi yüzüne kapattı. Garip bir şekilde, sanki çok yüksekten aşağı inmiş gibi kulakları tıkanmış hissediyordu. Kulaklarını açmak için yutkunmak zorunda kaldı.</p>

  <p>Sulanmaya başlayan gözlerini sıkıca kapattı ve nefesini tuttu. Kulakları bir uğultuyla doldu.</p>

  <p>Geçti. Gözlerini kırpıştırarak açtığında, kral ve korumasının yanında, duvarın dibine sinmiş olduklarını gördü. Duman tavanda toplanmıştı, koridor fazlasıyla duman kokuyordu. Jasnah ayaktaydı; gözleri hâlâ kapalı, dumandan habersizmiş gibi duruyordu. Gerçi şimdi yüzü ve elbiseleri islenmişti. Duvarlarda da izler kalmıştı.</p>

  <p>Shallan bunun hakkında yazılar okumuştu ama yine de huşu içindeydi. Jasnah kayayı dumana dönüştürmüştü ve duman da taştan çok daha az yoğun olduğundan değişim, dumanı patlayıcı bir güçle dışarı itmişti.</p>

  <p>Gerçekten de doğruydu, Jasnah’nın çalışan bir Ruhdökümcüsü <i>vardı.</i> Ve güçlüydü de aynı zamanda. On Ruhdökümcünün dokuzu birkaç sınırlı dönüşümü gerçekleştirebiliyordu: tahıl veya taştan su yaratmak; hava veya kumaştan tek odalı yavan taş binalar oluşturmak. Jasnah’nınki gibi daha güçlü bir Ruhdökümcüsü her türlü dönüşümü gerçekleştirebilirdi. Gerçek anlamda herhangi bir maddeyi, herhangi bir başka maddeye çevirebilirdi. Böylesine güçlü, kutsal bir emanetin ardentianın dışındaki birinin elinde olması ardentlerin nasıl da gücüne gidiyor olmalıydı. Hem de bir kâfirin buna sahip olması!</p>

  <p>Shallan bezi ağzında tutup nemli ama tozsuz havayı soluyarak zorlukla ayağa kalktı. Koridorun basıncı normale dönerken yutkunarak kulaklarındaki tıkanıklığı tekrar açtı. Bir an sonra, kral aceleyle artık girilebilen odanın içine doğru fırladı. Öbür tarafta, yanında birkaç dadı ve diğer saray hizmetkârlarıyla öksürerek oturan küçük bir kız vardı. Kral kızı kollarına aldı. Eminelini saklamak amacıyla bir iffet kolluğuna sahip olmak için çok küçüktü.</p>

  <p>Jasnah gözlerini kırpıştırarak açtı; sanki nerede olduğunu bir an için şaşırmıştı. Derin bir nefes aldı ve öksürmedi. Hatta aksine <i>gülümsedi,</i> sanki duman kokusunun tadını çıkarıyordu.</p>

  <p>Jasnah, Shallan’a odaklanarak döndü. “Hâlâ bir cevap bekliyorsun. Korkarım söyleyeceklerim hoşuna gitmeyecek.”</p>

  <p>“Ama beni sınamayı daha bitirmediniz,” dedi Shallan kendini gözü pek olmaya zorlayarak. “Bitirmeden önce karar verecek olamazsınız.”</p>

  <p>“Bitirmedim mi?” diye sordu Jasnah kaşlarını çatarak.</p>

  <p>“Bana dişil sanatların hepsini sormadınız. Resim ve çizim yapmayı atladınız.”</p>

  <p>“Onlar hiçbir zaman pek işime yaramamıştır.”</p>

  <p>“Ama <i>onlar da</i> sanatlardan,” dedi Shallan çaresiz hissederek. Bu onun en başarılı olduğu alandı. “Pek çok kişi görsel sanatların en zarif sanat olduğunu kabul eder. Portföyümü getirdim. Size ne yapabileceğimi göstereyim.”</p>

  <p>Jasnah dudaklarını büzdü. “Görsel sanatlar boş işlerdir. Gerçekleri tarttım, çocuk ve seni kabul edemem. Üzgünüm.”</p>

  <p>Shallan yıkıldı.</p>

  <p>“Majesteleri, Palanaeum’a gitmek istiyorum,” dedi Jasnah krala.</p>

  <p>“Şimdi mi?” dedi kral torununa sarılarak. “Ama bir ziyafet düzenleyecektik...”</p>

  <p>“Öneriniz için teşekkür ediyorum ama zaman <i>dışında</i> her şeye bol miktarda sahibim.”</p>

  <p>“Elbette,” dedi kral. “Sizi bizzat götüreceğim. Yaptıklarınız için teşekkür ediyorum, Giriş talebinde bulunduğunuzu duyduğumda...” Onu tek kelime etmeden izleyen Jasnah’ya boş boş bir şeyler anlatmaya devam ederek koridordan aşağı doğru ilerledi. Shallan arkada bırakılmıştı.</p>

  <p>Ağzındaki bezi indirerek çantasını göğsüne bastırdı. Altı aylık takip bunun için miydi? Parmaklarının arasından isli suyu akıtarak hüsran içinde bezi sıktı. Ağlamak istiyordu. Eğer altı ay önce olduğu aynı çocuk olsaydı, büyük olasılıkla yapacağı şey de bu olurdu.</p>

  <p>Ama işler değişmişti. O değişmişti. Eğer başarısız olursa, Davar Evi yıkılacaktı. Her ne kadar birkaç kızgınlık yaşının gözlerinin kenarlarından süzülmesini engelleyemese de, Shallan kararlılığının ikiye katlandığını hissetti. Jasnah onu zincire vurdurup muhafızlara sürükleterek göndermek zorunda kalana kadar da vazgeçmeyecekti.</p>

  <p>Adımları şaşırtıcı derecede kararlı olarak Jasnah’nın gitmiş olduğu yöne doğru ilerledi. Altı ay önce kardeşlerine çaresiz bir planı açıklamıştı. Çırağı olarak kâfir âlim Jasnah Kholin’in yanına girecekti. Eğitim için değil. Prestij için de değil. Ama Ruhdökümcüsünü nerede sakladığını öğrenmek için.</p>

  <p>Sonra da Shallan onu çalacaktı.</p>
</body>
</html>
