<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2 title="BÖLÜM-065"><img alt="" src="../Images/main-93.jpg" /></h2>

  <p><b><i>“Onları görüyorum. Onlar kayalar. Onlar kinci ruhlar. Kırmızı gözleriyle.”</i></b></p>

  <div>
    <b><br /></b>
  </div>

  <p><b>— Kakakes 1173, ölümden 8 saniye önce. On beş yaşında genç bir <i>kayugözlü</i> kadın. Örneğin çocukluğundan beri zihinsel açıdan sorunlu olduğu bildirilmişti.</b></p>

  <div>
    <br />
  </div>

  <p>Birkaç saat sonra, Dalinar, Sadeas ile birlikte Kuleye yukarıdan bakan bir kayalığın üstünde duruyordu. Zorlu, uzun bir yürüyüş olmuştu. Bu uzak bir platoydu, şimdiye kadar geldikleri en doğudaki yerdi. Bu noktanın ötesindeki platoları almak mümkün değildi. Parshendiler o kadar hızlı gelebiliyordular ki daha Alethiler gelmeden önce mücevherkalbi çıkarmış oluyorlardı. Bazen bu durum Kule’de de yaşanıyordu.</p>

  <p>Dalinar platoyu araştırdı. “Görüyorum,” dedi eliyle işaret ederek. “Daha mücevherkalbi çıkaramamışlar!” Parshendilerden bir halka kozaya darbeler indirmekle meşguldü. Ancak kozanın kabuğu taş gibi sert ve kalındı. Hâlâ dayanıyordu.</p>

  <p>“Benim köprülerimi kullanıyor olduğun için memnun olmalısın, eski dost.” Sadeas yüzünü zırhlı eliyle gölgeledi. “Şu uçurumlar bir Paretaşıyan’ın atlayarak geçmesi için fazla geniş olabilir.”</p>

  <p>Dalinar başını sallayarak onayladı. Kule devasaydı, haritalardaki kocaman boyutu bile hakkını vermekte yetersiz kalıyordu. Diğer platoların aksine, Kule düz değildi. Bunun yerine batı tarafında aşağı doğru eğimli devasa bir kama şeklindeydi, fırtınayönüne doğru ise dik bir yamaç uzanıyordu. Doğudan ya da güneyden yaklaşmak için yüzey fazlasıyla dik ve uçurumlar ela fazlasıyla genişti. Saldırılar için, toplanma bölgesi olarak kullanılabilecek komşuları olan sadece üç tane plato vardı ve hepsi de batı ya da güneybatı tarafındaydı.</p>

  <p>Bu platoların arasındaki uçurumlar alışılmadık bir şekilde büyüktü; neredeyse köprülerin aşması için fazlasıyla geniştiler. Yakındaki toplanma platolarıma üstünde, mavili ve yeşilli olan binlerce ve binlerce asker toplanmıştı; her platoda bir renk vardı. Hepsi birden, Dalinar’ın Parshendilere karşı getirildiğini gördüğü en büyük kuvveti oluşturuyorlardı.</p>

  <p>Parshendilerin sayıları da beklenildiği kadar fazlaydı. Saflarını oluşturmakta olan en azından on bin tanesi vardı. Bu gerçek bir savaş olacaktı, Dalinar’ın beklemekte olduğu türden bir savaş, devasa sayıda Alethi’yi büyük bir Parshendi kuvvetine karşı gönderebilecekleri türden bir savaş.</p>

  <p>İşte burada <i>olabilirdi.</i> Savaşın dönüm noktası. Bugün kazansınlar ve her şey değişecekti.</p>

  <p>Dalinar da, miğferi kolunun altında, gözlerini gölgeledi. Sadeas’ın gözcü ekiplerinin, Parshendilerin takviye birliklerini görebilecekleri komşu platolara geçmekte olduğunu tatminle fark etti. Sadece Parshendilerin ilk bakışta bu kadar adanı getirmiş olması, onları yan taraftan vurmak için bekleyen başka Parshendi kuvvetlerinin de olmadığı anlamına gelmiyordu. Dalinar ve Sadeas bir kere daha gafil avlanmayacaklardı.</p>

  <p>“Benimle gel,” dedi Sadeas. “Hadi onlara birlikte saldıralım! Kırk köprünün üstünden, tek bir devasa saldırı dalgası!”</p>

  <p>Dalinar aşağıdaki köprü ekiplerine baktı, pek çoğunun üyeleri tükenmiş bir şekilde platonun üstünde yatıyordu. Sonraki görevlerini bekliyorlardı, büyük olasılıkla da dehşet içinde. Çok azı Sadeas’ın bahsetmiş olduğu zırhtan giyiyordu. Eğer birlikte saldırırlarsa onların yüzlercesi katledilecekti. Ama bunun Dalinar’ın kendi yaptığı şeyden, platoyu ele geçirmek için adamlarına savaşa gitmelerini emretmesinden bir farkı var mıydı? Hepsi aynı ordunun bir parçası değil miydi?</p>

  <p>Çatlaklar. Dalinar onların daha fazla genişlemesine izin veremezdi. Eğer Navani’yle birlikte olacaksa, kendisine diğer alanlarda katı olabileceğini kanıtlamak zorundaydı. “Hayır,” dedi. “Saldıracağım ama sadece sen benim köprü ekiplerim için korunaklı bir alan oluşturduktan sonra. Bu bile izin vermem gerekenden daha fazlası. Asla adamlarını kendin yapmayacağın bir şeyi yapmaya zorlama.”</p>

  <p>“Ama sen Parshendilere hücum ediyorsun!”</p>

  <p>“Bunu asla o köprülerden birini taşırken yapmazdım,” dedi Dalinar. “Üzgünüm, eski dost. Bu sana karşı bir hüküm değil. Bu benim yapmam gereken şey.”</p>

  <p>Sadeas başını sallayarak miğferini taktı, “Eh, idare etmek gerekecek. Hâlâ bu akşam strateji tartışmak için birlikte yemek yemeyi planlıyor muyuz?”</p>

  <p>“Öyledir diye varsayıyorum. Tabii eğer Elhokar ikimizin de şöleninde olmaması yüzünden kriz geçirmezse.”</p>

  <p>Sadeas homurdandı. “Buna alışmak zorunda kalacak. Altı yıl boyunca her gece şölen yapmak can sıkıcı olmaya başladı. Ayrıca, bugün kazanmamız ve toplam Parshendi askerlerinin üçte birini indirmemizden sonra sevinçten başka bir şey hissedeceğini hiç sanmıyorum. Savaş meydanında görüşürüz.”</p>

  <p>Dalinar başını sallayarak onayladı ve Sadeas kayalıktan atlayarak aşağıdaki zemine indi ve subaylarına katıldı. Dalinar Kule’ye yukarıdan bakarak oyalandı. Sadece çoğu platodan daha büyük değil, daha engebeliydi de; sertleşmiş kremden oluşmuş şekilsiz kayalarla kaplıydı. Desenleri akıcı ve düzgündü ama çok çıkıntılıydı, sanki kısa duvarlarla dolu bir meydanın kardan bir battaniyeyle kaplanmış hali gibiydi.</p>

  <p>Platonun doğu ucu Ovalar’a tepeden bakan bir noktaya doğru yükseliyordu. Onların kullanacakları iki plato batı tarafının ortasındaydı; Sadeas daha kuzeyde olanını alacak ve Dalinar da Sadeas onun için temiz bir bölge açtığı zaman onun hemen altındaki platodan saldıracaktı.</p>

  <p><i>Parshendileri güneydoğuya doğru itmemiz gerekiyor</i>, diye düşündü Dalinar çenesini ovuşturarak. <i>Onları orada köşeye sıkıştırmalıyız.</i> Her şey buna bağlıydı. Koza yukarıya yakın bir yerdeydi, bu yüzden de Parshendiler zaten Dalinar ve Sadeas’ın onları tepenin kıyısına doğru sürüklemeleri için uygun olan bir konumdalardı. Parshendiler de büyük olasılıkla bu onlara daha yüksek konumlu zemini kazandıracağı için planın uygulanmasına izin vereceklerdi.</p>

  <p>Eğer ikinci bir Parshendi ordusu gelirse, diğerlerinden ayrılmış olacaktı. Alethiler yeni gelen Parshendilere karşı bir savunma hattı oluştururken, Kule’nin yukarısında kapana kısılmış olanlara da odaklanabilirlerdi. Bu işe <i>yarayacaktı.</i></p>

  <p>Heyecanlanmaya başladığını hissetti. Daha alçak bir çıkıntıya atladı, sonra da birkaç basamağa benzer çatlağa basarak subaylarının beklemekte olduğu aşağıdaki plato zeminine indi. Sonra kayalığın etrafından dolaşarak Adolin’in durumunu kontrol etti. Genç adam Parezırhı içinde durmuş, Sadeas’ın hareketli küprülerinin üstünden güney toplanma platosuna geçmekte olan birlikleri yönlendiriyordu. Kısa bir mesafe ileride, Sadeas’ın adamları da saldırı için saflarını oluşturuyordu.</p>

  <p>Dizilmiş olan köprü ekiplerinin ortasında hazırlanmakta olan o zırhlı köprücü grubu göze batıyordu. <i>Onların</i> zırh giymesine neden izin verilmişti? Neden diğerlerine de verilmemişti? Parshendi kabuğuna benziyordu. Dalinar başını salladı. Saldırı başladı ve köprü ekipleri Sadeas’ın ordusunun önünde koşarak Kule’ye doğru gitmeye başladılar.</p>

  <p>“Bizim saldırımızı nereden yapmamızı istiyorsun baba?” diye sordu Adolin Parekılıcı’nı çağırıp, keskin tarafı yukarı dönük olarak omuzluğunun üstüne yerleştirirken.</p>

  <p>“Orada,” dedi Dalinar toplanma platolarındaki bir noktaya doğru işaret ederek. “Adamları hazırla.”</p>

  <p>Adolin başını sallayarak onayladı ve bağırarak emirleri verdi.</p>

  <p>İleride, köprücüler ölmeye başladı. <i>Elçiler size yolunuzda eşlik etsin, sizi zavallı adamlar,</i> diye düşündü Dalinar. <i>Ve bana da.</i></p>

  <p style="text-align: center;">♦</p>

  <p style="text-align: center;">♦♦</p>

  <p>Kaladin rüzgârla birlikte dans ediyordu.</p>

  <p>Oklar etrafından akıyor, yakınından geçiyor, neredeyse boyalı çarpıkkabuk çalısından tüyleriyle onu öpüyorlardı. Onların yakına gelmesine izin vermek zorundaydı, Parshendilerin onu öldürmeye yakın olduklarını hissetmesini sağlamak zorundaydı.</p>

  <p>Dikkatlerini çekmeye çalışan diğer dört köprücüye ve arkalarındaki ölü Parshendilerin kemikleriyle zırhlanmış olan Köprü Dört’ün diğer adamlarına rağmen, okçuların çoğu Kaladin’e odaklanıyordu. O bir semboldü. Yok edilmesi gereken canlı bir sancak.</p>

  <p>Kaladin okların arasında dönüyor, kalkanıyla oklara vurarak uzaklaştırıyordu. Sanki kanı çekilip alınmış ve yerine fırtına rüzgârları doldurulmuş gibi içinde bir fırtına kükrüyordu. Bu fırtına parmak uçlarının enerjiyle karıncalanmasına neden oluyordu.</p>

  <p>İleride Parshendiler kızgın, çınlayan şarkılarını söylüyordu. Ölülerine karşı saygısızlıkta bulunmuş olan kişi için olan şarkılarını.</p>

  <p>Kaladin yemlerin önünde kalarak okların yakınına düşmesine izin veriyordu. Onlara meydan okudu. Alay etti. Oklar düşmeyi bırakıp, rüzgâr durulana kadar onu öldürmelerini talep etti.</p>

  <p>Kaladin sonunda durdu; içindeki fırtınayı orada tutmak için nefesini tutmuştu. Parshendiler gönülsüz bir şekilde Sadeas’ın kuvvetleri karşısında geri çekiliyordu. Plato saldırıları düşünüldüğü zaman devasa bir kuvvetti. Binlerce adam ve otuz iki köprü. Kaladin Parshendilerin dikkatini dağıtmış olmasına rağmen, köprülerin beş tanesi devrilmiş, onları taşıyan adamlar katledilmişti.</p>

  <p>Uçurumdan hızla karşıya geçmekte olan askerlerin hiçbirisi Kaladin’i hedef alan okçulara saldırmak için özellikle bir çaba harcamamıştı ama sayılarının fazlalığı onları uzaklaşmaya zorlamıştı. Birkaç tanesi en sonunda geri çekilmeden önce Kaladin’e nefret dolu bakışlar attı ve bir ellerini sağ kulaklarına kapatıp, sonra da ona doğru işaret ederek garip bir hareket yaptılar.</p>

  <p>Kaladin nefesini bıraktı ve Fırtınaışığı titreyerek ondan uzaklaştı. Çok ince bir çizgi üstünde yürümek zorundaydı; hayatta kalmaya yetecek kadar çok Fırtınaışığı çekmeli ama bunun izleyen askerler tarafından görülür olacağı kadar aşırıya kaçmamalıydı.</p>

  <p>Kule ilerisinde yükseliyordu, batı tarafına doğru alçalan taştan bir blok. Uçurum o kadar genişti ki adamlarının yerleştirmeye çalıştıkları köprüyü uçuruma düşüreceğinden endişe etmişti. Diğer tarafta, Sadeas kuvvetlerini dairesel bir şekilde dizmiş, Parshendileri geriye iterek Dalinar için açık bir alan yaratmaya çalışıyordu.</p>

  <p>Belki de bu şekilde saldırmak, Dalinar’ın lekesiz imajını korumaya yarıyordu. O köprücülerin ölmesine neden olmayacaktı. En azından doğrudan değil. Sadeas’ı karşıya geçirmek için ölmüş olan adamların sırtlarında duruyor olduğu bir yana. Dalinar’ın gerçek köprüsü onların cesetleriydi.</p>

  <p>“Kaladin!” diye seslendi birisi arkasından.</p>

  <p>Kaladin hızla döndü. Adamlarından birisi yaralanmıştı. <i>Fırtına, kapsın</i>! diye düşündü Köprü Dört’e doğru fırlarken. Damarlarında hâlâ yorgunluğu savuşturmaya yetecek kadar Fırtınaışığı atıyordu. Fazla rahatlamıştı. Tek kayıp olmaksızın altı köprü turu. Bunun devam edemeyeceğini fark etmiş olması gerekirdi. Toplanmış olan köprücüleri itip geçerek parmaklarının arasından kırmızı kan sızmakta olan ayağını tutan Skar’ı yerde buldu.</p>

  <p>“Ayaktan ok,” dedi Skar sıkılmış dişlerinin arasından. “Fırtına götüresi ayaktan! Ayağından kim vurulur be?”</p>

  <p>“Kaladin!” diye seslendi Moash aceleci bir şekilde. Moash kabuktan göğüs zırhı ile kol koruyucusunun arasındaki omzundan bir ok çıkmakta olan Teft’i getirirken köprücüler açıldı.</p>

  <p>“Fırtına kapsın!” dedi Kaladin Moash’ın Teft’i yere yerleştirmesine yardım ederken. Yaşlı köprücü sersemlemiş gibi görünüyordu. Ok başı kaslara derince gömülmüştü. “Birisi ben bakana kadar Skar’in ayağını sarsın ve basınç uygulasın. Teft, beni duyabiliyor musun?”</p>

  <p>“Üzgünüm evlat,” dedi Teft, gözleri donuk şekilde. “Ben...”</p>

  <p>“Sen iyisin,” dedi Kaladin hızla Lopen’den biraz bandaj alıp, sonra da üzüntüyle başını sallarken. Lopen dağlama için bir bıçak ısıtacaktı. “Başka kim?”</p>

  <p>“Diğer herkes burada,” dedi Drehy. “Teft yarasını saklamaya çalışıyordu. Köprüyü karşıya ittiğimiz sırada yara almış olmalı.”</p>

  <p>Kaladin gazlı bezi yaraya bastırdı, sonra da Lopen’e ısıtılmış bıçağı hazırlamakta acele etmesi için işaret etti. “Gözcülerimiz izlemede kalsın. Parshendilerin yine birkaç hafta önce yaptıkları gibi bir numara çevirmesini istemiyorum! Eğer Köprü Dört’e saldırmak için o platodan karşıya atlarlarsa öldük.”</p>

  <p>“Değil sorun,” dedi Kaya gözlerini gölgeleyerek. “Sadeas adamlarını bu bölgede tutuyor. Parshendiler aralarından geçmeyecek.”</p>

  <p>Bıçak geldi ve Kaladin de tereddütlü bir şekilde eline aldı, ucundan yükselen bir duman kıvrımı vardı. Teft çok fazla kan kaybetmişti, dikiş atmak gibi bir riske giremezdi. Ama bıçağın bir hareketiyle Kaladin kötü bir yara izi bırakma riskine girecekti. Bu ise yaşlı köprücüde mızrak kullanma becerisine zarar verecek bir ağrazın ortaya çıkmasına neden olabilirdi.</p>

  <p>Gönülsüz bir şekilde Kaladin bıçağı yaraya bastırdı, et tısladı ve kan kuruyarak siyah lekelere dönüştü. Turuncu ve kirişe benzeyen acısprenleri kımıldanarak zeminden dışarı çıktılar. Bir ameliyathanede dikiş atabilirdin. Ama sahada çoğu zaman tek yol buydu.</p>

  <p>“Üzgünüm Teft.” Çalışmaya devam ederken başını salladı.</p>

  <p style="text-align: center;">♦</p>

  <p style="text-align: center;">♦♦</p>

  <p>Adamlar çığlık atmaya başladı. Oklar uzaklardaki oduncuların salladığı baltalar gibi sesler çıkararak tahtaya ve ete isabet etti.</p>

  <p>Dalinar adamlarının yanında bekliyor, Sadeas’ın askerlerinin dövüşmesini izliyordu. Bize <i>bir açıklık yaratsa iyi olur,</i> diye düşündü. <i>Bu plato için açlık duymaya başlıyorum.</i></p>

  <p>Neyse ki, Sadeas Kule’nin üstünde hızla bir dayanak noktası oluşturdu ve Dalinar için de bir giriş noktası oluşturmak üzere bu yöne doğru bir yan kuvvet gönderdi. Dalinar hareket etmeye başladığında daha tam olarak yerlerini almamışlardı.</p>

  <p>“Siz, köprülerden biri, benimle gelin!” diye kükredi öne doğru hızla atılarak. Sadeas’ın ona ödünç vermiş olduğu sekiz, köprü ekibinden biri onu takip etti.</p>

  <p>Dalinar’ın o platonun üstüne çıkması gerekiyordu. Parshendiler neler olduğunun farkına varmışlardı ve Sadeas’ın onun giriş bölgesini korumak üzere göndermiş olduğu küçük yeşil ve beyazlı birliğin üstüne baskı uygulamaya başlamışlardı. “Köprü ekibi, oraya!” dedi Dalinar eliyle işaret ederek.</p>

  <p>Köprücüler hızla yerlerine gittiler, köprülerini ok yağışı altında yerleştirmeleri istenmediği için rahatlamış gibi görünüyorlardı. Onlar yerlerini alır almaz, Dalinar arkasından gelen Kobalt Muhafızlarda karşıya geçti. Hemen ilerilerinde Sadeas’ın adamları dağıldı.</p>

  <p>Kılıç sisten belirirken Dalinar zırhlı ellerini Oathbringer’ın kabzasının etrafında kapatarak kükredi. Kabarmakta olan Parshendi hattına dört adamı indiren geniş, iki elle savrulan bir darbeyle bindirdi. Parshendiler garip dillerinde şarkı söylemeye başladılar; savaş şarkılarını söylüyorlardı. Dalinar bir cesedi kenara doğru tekmeleyerek azimli bir şekilde saldırmaya başladı; Sadeas’ın adamlarının onun için ele geçirmiş olduğu dayanak noktasını hummalı bir şekilde savunuyordu. Dakikalar içinde askerleri etrafına doluşmuştu.</p>

  <p>Kobalt Muhafızları sırtını kollarken, Dalinar savaşa dört elle sarılarak düşman hatlarını sadece bir Paretaşıyan’ın yapabileceği bir şekilde yardı. Parshendilerin ön sıralarında delikler açtı, nehirde sıçrayan bir balık gibi bir o yana, bir bu yana atılarak düşmanlarının tekrar düzene girmelerini engelledi. Yanık gözlü ve kesik giysili cesetler arkasında bir yol oluşturuyordu. Gittikçe daha da fazla Alethi askeri boşlukları doldurdu. Adolin de yakınlardaki bir grup Parshendiye daldı; onun kendi Kobalt Muhafız mangası da güvenli bir mesafe arkasındaydı. Bütün ordusunu karşıya geçirdi; hızla yukarı çıkması, Parshendileri kaçamamaları için geriye doğru sürmesi gerekiyordu. Sadeas Kule’nin kuzey ve batı kenarlarını kontrol edecekti.</p>

  <p>Savaşın ritmi Dalinar’a şarkı söylüyordu. Parshendiler şarkılarını söylüyor, askerler homurdanıyor ve bağırıyor, ellerindeki Parekılıcı’nın ve üstündeki Zırh’ın gücü kabarıyordu. İçinde heyecan yükseldi. Mide bulantısı üstüne çökmediği için, Dalinar dikkatli bir şekilde Karadiken’i serbest bıraktı ve bir savaş meydanına hükmetmenin coşkusunu ve değerli bir düşmanın eksikliğine karşı duyduğu hayal kırıklığını hissetti.</p>

  <p>Parshendi Paretaşıyanları neredeydi? Haftalar önceki savaşta bir tane görmüştü. O neden tekrar ortaya çıkmamıştı? Bir Paretaşıyan göndermeden bu kadar adamı Kule’de savaşa çıkarırlar mıydı?</p>

  <p>Ağır bir şeyler zırhına gürültüyle çarpıp sekti ve üst kolu boyunca giden eklemlerden ufak bir Fırtınaışığı huzmesinin sızmasına neden oldu. Dalinar lanet ederek yüzünü korumak için bir kolunu kaldırırken etrafını kolaçan etti. <i>Orada,</i> diye düşündü yakınlardaki bir kaya oluşumunu fark ederek. Bir grup Parshendi iki elleriyle devasa taş sapanları savurarak orada duruyorlardı. Kafa büyüklüğündeki taşlar hem Alethilerin, hem de Parshendilerin üstüne iniyordu ama belli ki hedef Dalinar’dı.</p>

  <p>Başka bir tanesi daha önkoluna isabet edip, Parezırhı boyunca hafif bir titreme yaratırken Dalinar homurdandı. Darbe sağ kolçağı boyunca küçük bir çatlaklar dizisinin oluşmasına yetecek kadar şiddetliydi.</p>

  <p>Dalinar hırladı ve Zırh destekli bir koşuyla fırladı. Heyecan içinde daha da güçle kabardı ve omzuyla bir grup Parshendiye girişerek onları dağıttı, sonra da Kılıç’ını döndürerek yolundan çekilmekte fazla yavaş kalanları biçti. Durmakta olduğu yere taşlardan bir dolu yağarken yan tarafa kaçtı, sonrada alçak bir kayanın üstüne sıçradı. İki adım attı ve taş atanların durmakta olduğu çıkıntıya doğru zıpladı.</p>

  <p>Bir eliyle kenarı yakaladı, diğerinde Kılıç’ı tutuyordu. Küçük çıkıntının üstündeki adamlar tökezleyerek geri çekildiler ama Dalinar kendini ancak Kılıç savurmaya yetecek kadar yukarı çekti. Oathbringer bacaklarını biçti ve dört adam ayakları hissizleşmiş olarak yere devrildi. Dalinar Kılıç’ı bıraktığı zaman silah kayboldu ve kendini yukarı çekmek için iki elini de kullandı.</p>

  <p>Zırh’ı tıngırdayarak yukarı çıktı. Geride kalan Parshendilerin birkaç tanesi sapanlarını savurmaya kalktılar ama Dalinar taş yığınından kafa büyüklüğünde bir çift taşı kaptı, zırhlı eldivenlerinin içinde kolayca avcuna oturuyorlardı ve bunları Parshendilere fırlattı. Taşlar sapancıları kayalığın üstünden fırlatmaya yetecek kadar hızla çarparak göğüslerini ezdi.</p>

  <p>Dalinar gülümsedi, sonra da daha fazla taş atmaya başladı. Son Parshendi de çıkıntıdan aşağı düşerken Dalinar hızla döndü ve Oathbringer’ı çağırarak savaş meydanına yukarıdan baktı. Mavi ve parlak çelikten bir mızrak duvarı siyah ve kırmızı Parshendilere karşı mücadele ediyordu. Dalinar’ın adamları iyi dövüşüyor, Parshendileri kapana kısılacakları güneydoğuya doğru bastırıyordu. Bu çabanın başında Parezırhı pırıldayan Adolin vardı.</p>

  <p>Şimdi Heyecan yüzünden derin nefes almakta olan Dalinar Parekılıcı’nı başının üstüne kaldırarak güneş ışığını yakaladı. Aşağıda adamları Parshendi savaş şarkısını bastıran seslerle tezahürat yaptılar. Etrafında şansprenleri belirdi.</p>

  <p>Fırtınababa adına, tekrar kazanıyor olmak iyi geliyordu. Kendini kayalığın tepesinden aşağı fırlattı; bir kez olsun aşağı yavaş ve dikkatli yoldan inmemişti. Bir grup Parshendinin arasında yere düşerek taşlara çarptı, zırhından mavi Fırtınaışığı yükselmişti. Kılıcını savurup öldürerek döndü; Gavilar’ın yanında savaşarak geçen yılları hatırlıyordu. Kazanarak, fethederek.</p>

  <p>O ve Gavilar o yıllar sırasında bir şey yaratmışlardı. Parçalanmış olan bir şeyden sağlamlaştırılmış, birleşmiş bir ulus. Yere düşürülmüş güzel bir porseleni tekrar oluşturan usta çömlekçiler gibi. Dalinar kükreyerek Kobalt Muhafızlar’ın ona yetişmeye çalışarak dövüşmekte olduğu yere doğru, Parshendi saflarını biçerek ilerledi. “Bastıracağız!” diye kükredi. “Haberi yayın! Bütün birlikler Kule’nin yan tarafından yukarı!”</p>

  <p>Askerler mızraklarını kaldırdı ve haberciler de emirlerini bildirmek için gittiler.</p>

  <p>Dalinar hızla döndü ve Parshendilere saldırdı; kendisini ve ordusunu ileri itiyordu. Kuzeyde Sadeas’ın kuvvetleri hızını kaybetmişti. Eh, Dalinar’ın kuvveti onun yerine işini yapacaktı. Eğer Dalinar buradan ileri doğru yararak geçebilirse, Parshendileri ikiye bölmüş olurdu, sonra da kuzey kısmını Sadeas’a doğru ve güney kısmını da tepenin kenarına bastırarak ezebilirdi.</p>

  <p>Ordusu arkasında kabardı ve Heyecan da içinde köpürdü. Bu güçtü. Parezırhı’ndan daha büyük kuvvet. Gençlikten daha büyük canlılık. Bir ömürlük antrenmandan daha büyük beceri. Bir kuvvet ateşi. Kılıç’ının önünde Parshendi üstüne Parshendi düştü.</p>

  <p>Onların etini kesemiyordu ama sıralarını biçiyordu. Onların kendi saldırılarının momentumu çoğu zaman daha gözleri yanarken cesetlerini Dalinar’ın arkasına doğru itiyordu. Parshendiler dağılmaya başladı, kaçıyor ya da geri çekiliyorlardı. Neredeyse şeffaf olan siperliğinin içinde sırıttı.</p>

  <p>Hayat buydu. Kontrol buydu. Zaferlerinin momentumu ve özü Gavilar’ın liderliğinde olabilirdi. Ama savaşçı olan Dalinar’dı. Düşmanları Gavilar’ın iktidarına teslim olmuşlardı ama onları dağıtmış olan adam, onların liderleriyle düello yapmış olan ve en iyi Paretaşıyanlarını öldürmüş olan adam Karadiken’di.</p>

  <p>Dalinar Parshendilere çığlık attı ve bütün safları büküldü, sonra da parçalandı. Alethiler tezahürat yaparak ileri atıldı. Dalinar da adamlarına katılarak önlerinde kuzeye ya da güneye kaçarak oralarda tutunmakta olan daha büyük gruplara katılmaya çalışan Parshendi savaş çiftlerini kovalamaya haşladı.</p>

  <p>Bir çifte yetişti. Bir tanesi dönerek onu bir çekiçle durdurmaya çalıştı ama Dalinar geçerken onu biçti, sonra da diğer Parshendiyi yakaladı ve kolunu savurarak onu yere fırlattı. Dalinar sırıtarak Kılıç’ını başının yukarısına doğru kaldırdı ve askerin tepesinde yükseldi.</p>

  <p>Parshendi zorlanarak döndü, şüphesiz ki yere fırlatıldığı zaman paramparça olmuş olan kolunu tutuyordu. Başını kaldırarak dehşet içinde Dalinar’a baktı, etrafında korkusprenleri beliriyordu.</p>

  <p>Bu sadece bir delikanlıydı.</p>

  <p>Dalinar dondu, Kılıç başının yukarısında kaldı; kasları gergindi. O gözler... O yüz... Parshendiler insan olmayabilirlerdi ama yüz hatları, yüz ifadeleri aynıydı. Mermer gibi derisi ve üzerinde büyümüş olan garip kabuk zırh dışında, bu oğlan Dalinar’ın ahırındaki bir seyis olabilirdi. O tepesinde ne görüyordu? Aşılamaz zırh içindeki yüzsüz bir canavar mı? Bu gencin hikâyesi neydi? Gavilar’a suikast düzenlendiği zaman sadece bir çocuk olmalıydı.</p>

  <p>Dalinar tökezleyerek geriye gitti; Heyecan kaybolmuştu. Kobalt Muhafızları’ndan birisi yanından geçerken üstünkörü bir şekilde Parshendi oğlanın boynuna kılıcını sapladı, Dalinar bir elini kaldırdı ama onun durdurması için her şey fazlasıyla çabucak olup bitmişti. Asker Dalinar’ın hareketini fark etmedi.</p>

  <p>Dalinar elini indirdi. Adamları etrafından hızla geçiyor, kaçmakta olan Parshendileri kovalıyorlardı. Parshendilerin büyük bir kısmı hâlâ savaşıyor; bir tarafta Sadeas’a, diğer tarafta da Dalinar’ın kuvvetlerine karşı direniyorlardı. Platonun doğu kenarı Dalinar’ın hemen biraz ilerisinde sağdaydı; Parshendi kuvvetini bir mızrak gibi deşerek ortasından geçmiş, kuzeye ve güneye doğru ikiye ayırmıştı.</p>

  <p>Etrafında ölüler yatıyordu. Pek çoğu yüzüstü düşmüş, Dalinar’ın kuvvetlerinden gelen oklar ya da mızraklarla sırtlarından vurulmuşlardı. Parshendilerin bazıları hayattaydı ama ölüyorlardı. Garip, akıldan çıkmayan bir şarkıyı fısıldayarak ya da mırıldanarak kendi kendilerine söylüyorlardı. Ölmeyi beklerken söyledikleri şarkıydı.</p>

  <p>Fısıltılı şarkıları Ruh’un Yürüyüşü’ndeki hayaletlerin lanetleri gibi yükseliyordu. Dalinar’ın Parshendilerden duyduğu tüm şarkıların arasında en çok beğendiği ölüm şarkısıydı. Yakınlardaki savaşın bağırışları, tangırtıları ve çığlıklarının içinden geçerek duyuluyormuş gibiydi. Her zaman olduğu gibi, her Parshendinin şarkısı diğerlerinin söylediği şarkılarla mükemmel bir şekilde uyumlu gidiyordu. Sanki her birisi çok uzak bir yerlerden gelen aynı melodiyi duyabiliyormuş ve kanlı, köpüklü dudaklarının arasından hırıltılı nefesleriyle ona eşlik ediyormuş gibiydiler.</p>

  <p><i>Kurallar,</i> diye düşündü Dalinar, savaşmakta olan adamlarına doğru dönerken. <i>Asla kendin yapamayacağın bir fedakârlığı adamlarından isteme. Asla adamlarını savaşmayı reddedeceğin koşullarda savaşmaya zorlama. Asla kendin yaparak ellerini kirletmeyeceğin bir hareketi yapmasını adamlarından isteme.</i></p>

  <p>Kendisini berbat hissediyordu. Bu iyi değildi. Bu şanlı değildi. Bu güç, kuvvet ya da hayat değildi. Bu iğrenç, tiksindirici ve korkunçtu.</p>

  <p><i>Ama onlar Gavilar’ı öldürdü</i>! diye düşündü bir anda hissetmeye başladığı rahatsızlığın üstesinden gelmek için bir yol arayarak.</p>

  <p><i>Onları birleştir...</i></p>

  <p>Roshar birleşmişti, bir zamanlar. Bu Parshendileri de içermiş miydi?</p>

  <p><i>Görülere güvenip güvenemeyeceğini bilmiyorsun,</i> dedi kendi kendine şeref muhafızları arkasında sıraya girerlerken. <i>Onlar Gecegözcüsü’nden ya da Yokelçilerden ya da bambaşka bir yerden geliyor olabilir.</i></p>

  <p>O anda itirazları zayıf göründü. Görüler ondan ne yapmasını istiyordu? Alethkar’a barış getirmesini, halkını birleştirmesini, şerefli ve adaletli bir şekilde davranmasını. Görüleri bunu temel alarak yargıya varamaz mıydı?</p>

  <p>Parekılıcı’nı omzuna dayayarak ciddi bir şekilde ölülerin arasından yürüdü. Parshendiler, onun adamlarıyla Sadeas’ınkiler arasında kısılı kalmış oldukları kuzey hattına doğru gidiyordu. Rahatsızlığı daha da güçlendi.</p>

  <p>Ona ne <i>oluyordu</i>?</p>

  <p>“Baba!” Adolin’in bağırışı telaşlıydı.</p>

  <p>Dalinar ona doğru koşmakta olan oğluna döndü. Genç adamın Zırh’ına Parshendi kanları bulaşmıştı ama her zaman olduğu gibi Kılıç’ı parlıyordu.</p>

  <p>“Ne yapacağız?” diye sordu Adolin nefes nefese.</p>

  <p>“Ne hakkında?” diye sordu Dalinar.</p>

  <p>Adolin güneydoğuya dönerek Dalinar’ın ordusunun bir saatten daha uzun bir süre önce saldırıya başlamış olduğu platonun güneyindeki platoya doğru işaret etti. Orada, geniş uçurumdan sıçrayarak karşıya geçmekte olan devasa, ikinci bir Parshendi ordusu vardı.</p>

  <p>Dalinar sertçe siperliğini kaldırdı, temiz hava terli yüzü boyunca esti. İleri doğru adım attı. Bu olasılığı önceden görmüştü ama birilerinin haber vermiş olması gerekirdi. Gözcüler neredeydi? Sadeas ne...</p>

  <p>Bir ürperti hissetti.</p>

  <p>Titreyerek Kule’nin üstünde bolca bulunan pürüzsüz, kabarık kaya oluşumlarından birine doğru zar zor ilerledi.</p>

  <p>“Baba?” dedi Adolin arkasından koşarak.</p>

  <p>Dalinar Parekılıcı’nı atıp, kayalığın tepesine tırmanmaya başladı. Zirveye ulaştı ve ayağa kalkarak kuzeye doğru, kendi askerlerinin ve Parshendilerin ötesine doğru baktı. Kuzeye, Sadeas’a doğru. Adolin de tırmanarak yanına geldi ve zırhlı eli hızla siperliğini yukarı itti.</p>

  <p>“Ah, hayır...” diye fısıldadı.</p>

  <p>Sadeas’ın ordusu uçurumun üstünden geçerek kuzeydeki toplanma platosuna doğru geri çekiliyordu. Yarısı karşıya geçmişti bile. Dalinar’a ödünç vermiş olduğu sekiz köprücü grubu de geri çekilmişti ve ortada yoklardı.</p>

  <p>Sadeas, Dalinar’ı ve askerlerini terk ediyor, üç taraftan Parshendilerle çevrelenmiş olarak Harap Ovalar’da onları tek başlarına bırakıyordu. Ve bütün köprülerini de yanında götürüyordu.</p>
</body>
</html>
