<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2 title="BÖLÜM-056"><img alt="" src="../Images/main-81.jpg" /></h2>

  <p><b><i>“Işık ne kadar uzak. Fırtına hiç durmuyor. Ben kırıldım ve etrafımdaki her şey öldü. Her şeyin sonu için ağlıyorum. O kazandı. Ah, o bizi yendi.”</i></b></p>

  <div>
    <b><br /></b>
  </div>

  <p><b>— Palahakev, 1173 tarihli, ölümden 16 saniye önce, Örnek: Thaylenli bir denizci.</b></p>

  <div>
    <br />
  </div>

  <p>Dalinar içinde atan Heyecan ile dövüşüyor, Gallant’ın sırtında Parekılıcı’nı savuruyordu. Etrafında Parshendiler yanan siyah gözlerle devriliyordu. Dalinar’ın üstüne çiftler halinde geliyorlardı; her ekip ona farklı bir yönden saldırmaya, onu meşgul etmeye çalışıyor ve dikkatini dağıtmayı umuyorlardı. Eğer bir çift dikkati başka taraftayken üstüne atılabilirlerse, onu atının üstünden itmeyi başarabilirdi. O baltalar ve topuzlar da tekrar tekrar savruldukları zaman Zırh’ını çatlatabilirdi. Bu epey pahalıya patlayan bir taktikti, cesetler Dalinar’ın etrafına dağılmış yatıyordu. Ama bir Paretaşıyan’a karşı savaşırken her taktik pahalıya patlardı.</p>

  <p>Dalinar Kılıç’ını geniş savuruşlarla kullanırken Gallant’ı bir yandan öbür yana sıçratıyor ve hareket halinde tutuyordu. Adamlarının hattından sadece biraz ileride kalıyordu. Bir Paretaşıyan’ın savaşmak için alana ihtiyacı vardı; Kılıçlar o kadar uzundu ki insanın yandaşlarından birine zarar vermesi gayet olası bir tehlikeydi. Şeref muhafızları sadece eğer düşerse ya da başı derde girerse ona yaklaşacaktı.</p>

  <p>Heyecan onu tahrik ediyor, güç veriyordu. Haftalar önceki o günde savaş meydanında hissetmiş olduğu mide bulantısı ve zayıflığı tekrar hissetmemişti. Belki de boşu boşuna endişe etmişti.</p>

  <p>Hafifçe şarkı söyleyerek arkasından saldırmakta olan iki Parshendi çiftiyle yüzleşmek için Gallant’ı tam zamanında çevirdi. Yan tarafa ustaca bîr darbe indirerek Kılıç’ı iki Parshendinin boyunları ve bir üçüncünün de kolunun içinden geçirirken Gallant’ı dizleriyle yönlendirdi. İlk ikisinin gözleri yandı ve devrildiler. Üçüncü bir anda cansız hale gelerek hişsizleşen elindeki silahı düşürdü; tüm sinirleri kopmuştu.</p>

  <p>O ekibin dördüncü üyesi Dalinar’a dik dik bakarak tökezleyip uzaklaştı. Bu sakalı olmayan Parshendiler den biriydi ve yüzünde garip bir şeyler varmış gibi görünüyordu. Yanak yapısı biraz farklıydı...</p>

  <p>O <i>bir kadın mıydı</i>? diye düşündü Dalinar şaşkınlık içinde. <i>Olamaz. Olabilir mi?</i></p>

  <p>Büyük bir grup Parshendi tekrar toparlanmak için dağılarak uzaklaşırken arkasında adamları tezahürat yaptı. Dalinar metali pırıldayan Parekılıcı’nı indirdi, etrafındaki havada titreşerek şansprenleri beliriyordu. Adamlarının önünde kalması için bir diğer sebep de buydu. Bir Paretaşıyan sadece yıkıcı bir kuvvet değildi, bir moral ve motivasyon kaynağıydı. Adamlar berrakbeylerinin düşman üstüne düşman devirdiğini gördükleri zaman daha coşkulu bir şekilde savaşırdı. Parekılıcı savaşların seyrini değiştirirdi.</p>

  <p>Şu anda Parshendiler püskürtülmüş olduğu için, Dalinar Gallant’ın sırtından aşağı indi ve kayalara atladı. Her tarafında kansız cesetler yatmaktaydı ama adamlarının dövüşmüş olduğu yere yaklaştıkça, taşlarda turuncu-kırmızı kan lekelerini gördü. Yerde sıvıları içerek etrafta gezinen kremcikler vardı ve onların arasında da acısprenleri kımıldanıyordu. Yaralı Parshendiler yatmış havaya bakıyor, yüzlerinde acıdan maskelerle kendi kendilerine sessiz, akılda kalıcı bir şarkı söylüyorlardı. Çoğu zaman sadece fısıltılarla. Ölürken asla bağırmıyorlardı.</p>

  <p>Dalinar şeref muhafızlarına katılırken Heyecan’ın geri çekildiğini hissetti. “Gallant’a çok fazla yaklaşıyorlar,” dedi Dalinar, Teleb’e dizginleri verirken. Devasa Ryshadium’un postu köpüklü terlerle beneklenmişti. “Onu riske atmak istemiyorum. Bir adam onu arka saflara götürsün.”</p>

  <p>Teleb başını sallayarak onayladı ve bir askere emre uyması için elini salladı. Dalinar Parekılıcı’nı kaldırarak savaş meydanını taradı. Parshendi kuvveti tekrar toplanıyordu. Her zaman olduğu gibi, stratejilerinin odağı iki kişilik ekiplerdi. Her çiftin farklı silahları vardı ve çoğu zaman bir tanesi temiz tıraşlıyken, diğerinin mücevherlerle örülmüş sakalları vardı. Alimleri bunun bir çeşit ilkel çıraklık olabileceğini düşünüyordu.</p>

  <p>Dalinar temiz tıraşlı olanlarını kesilmiş sakal izleri arayarak inceledi. Hiç yoktu ve birkaç tanesinden daha fazlasının yüzlerinde hafifçe dişil bir şekil vardı. Sakalsız olanlarının hepsi kadın olabilir miydi? Göğüs namına pek bir şeyleri varmış gibi görünmüyordu ve yapıları da erkek olanlarına oldukça benziyordu ama garip Parshendi zırhları bir şeyleri maskeliyor olabilirdi. Sakalsız olanları gerçekten de birkaç parmak daha kısaymış gibi görünüyorlardı ve yüzlerinin şekilleri... Onları incelediği zaman bu mümkünmüş gibi göründü. Çiftler birlikte savaşan karı kocalar olabilir miydi? Bu ona garip bir şekilde büyüleyici geldi. Altı yıllık savaşa rağmen, hiç kimsenin savaştıkları kişilerin cinsiyetini incelemek için zaman harcamamış olması mümkün olabilir miydi?</p>

  <p>Evet. Çatışmaların olduğu platolar o kadar uzaktı ki, hiç kimse asla Parshendi cesetlerini geri getirmiyordu, sadece sakallarındaki mücevherleri çıkarmaları ve silahlarını toplamaları için adam gönderiyorlardı. Gavilar’ın ölümünden beri, Parshendileri incelemek için çok az çaba harcanmıştı. Herkes sadece onları öldürmek istiyordu ve Alethilerin iyi olduğu bir tek şey varsa, bu da öldürmekti.</p>

  <p><i>Ve</i> senin <i>de şu anda onları öldürüyor olman gerek, kültürlerini analiz ediyor olman değil,</i> dedi Dalinar kendi kendine. Ama askerlerine âlimler için birkaç ceset toplatmaya da karar vermişti.</p>

  <p>Parekılıcı’nı iki eliyle önünde tutup, askerlerini geride bırakmamak için çaba harcayarak savaş meydanının başka bir bölgesine doğru atıldı. Güneye doğru, kendi tümenine oradaki Parshendilere karşı önderlik etmekte olan Adolin’in sancağının dalgalandığını görebiliyordu. Oğlan son zamanlarda alışılmadık derecede içine kapanıktı. Sadeas hakkında yanılmış olmak onu daha düşünceli hale getirmiş gibi görünüyordu.</p>

  <p>Batı tarafında, Sadeas’ın kuvvetlen Parshendilerin kozaya ulaşmasına engel oluyor, Sadeas’ın kendi sancağı da gururlu bir şekilde dalgalanıyordu. Daha önce olduğu gibi yine ilk o gelmiş ve Dalinar’ın bölüklerinin yetişebilmesi için Parshendilere çarpışmaya girmişti. Dalinar Alethilerin geri çekilebilmesi için mücevherkalbi kesip çıkarmayı düşünmüştü ama neden çatışmayı o kadar çabuk sona erdireceklerdi ki? O ve Sadeas’ın ikisi de ittifaklarının gerçek amacının mümkün olduğu kadar çok sayıda Parshendiyi ezmek olduğunu hissediyordu.</p>

  <p>Ne kadar çoğunu öldürürlerse, bu savaş da o kadar hızlı biterdi. Ve şimdiye kadar Dalinar’ın planı işe yaramıştı. İki ordu birbirini tamamlıyordu. Dalinar’ın saldırıları fazla yavaştı ve Parshendilerin kendilerini fazla iyi konumlandırmalarına izin veriyordu. Sadeas ise hızlıydı (şimdi adamları geride bırakarak tamamen hıza odaklanabildiğine göre daha da hızlanmıştı) ve adamlarını dövüşmeleri için platonun üstüne çıkarmakta korkutucu derecede etkiliydi ama onun adamları Dalinar’ınkiler kadar iyi eğitimli değildi. Yani Sadeas ilk önce ulaşabilir, sonra da Dalinar’ın adamlarını karşıya geçirmesine yetecek kadar uzun süre dayanabilirse, onun kuvvetlerinin daha üstün eğitimi (ve daha üstün Pareleri) Parshendilerin üstüne bir çekiç gibi iniyor ve Sadeas’ın örsünde eziyordu.</p>

  <p>Yine de kesinlikle kolay değildi. Parshendiler uçurumşeytanları gibi dövüşüyordu.</p>

  <p>Dalinar Kılıç’ını savurarak onlara bindirdi ve etrafındaki Parshendileri öldürdü. İstemeyerek de olsa Parshendilere saygı duymadan edemiyordu. Çok az adam bir Paretaşıyan’a doğrudan saldırmaya cüret edebilirdi, en azından ordularının bütün ağırlığı onları arkadan iterek neredeyse kendi iradeleri dışında onları ileri gitmeye zorlamadığı zamanlarda.</p>

  <p>Bu Parshendiler cesaretle saldırıyordu. Dalinar dönerek etrafına darbeler indirdi; Heyecan içinde kabarıyordu. Sıradan bir kılıçla, bir savaşçı vurur ve geri tepmeyi bekleyerek darbelerini kontrol etmeye odaklanırdı. Küçük yaylar şeklinde hızlı, çabuk darbeler isterdin. Bir Parekılıcı farklıydı. Kılıç devasaydı ancak dikkate değer şekilde hafifti. Asla geri tepme olmazdı, bir darbe indirdiği zaman neredeyse kılıcı havanın içinden geçirmiş gibi hissederdin. İşin sırrı momentumu kontrol altında tutmak ve kılıcı hareket ettirmeye devam etmekteydi.</p>

  <p>Dört Parshendi kendilerini üstüne fırlattı; onu indirmek için en iyi yollardan birinin yakın mesafede birlikte çalışmak olduğunu biliyormuş gibi görünüyorlardı. Eğer fazla yakınına gelirlerse, Kılıç’ının kabzasının uzunluğu ve zırhının doğası dövüşmeyi onun için daha zor hale getirirdi. Dalinar dönerek bel hizasından bir saldırı yaptı ve göğüslerinin içinden geçtiği sırada Kılıç’taki hafif takılma sayesinde Parshendilerin öldüklerini fark etti. Dördüne birden isabet ettirmişti ve içinde kabaran bir tatmin dalgası hissetti.</p>

  <p>Bunu ise anında bir mide bulantısı takip etti.</p>

  <p><i>Cehennem!</i> diye düşündü. <i>Yine mi?</i> Ölenlerin gözleri yanar ve dumanlar tüttürürken diğer bir grup Parshendiye doğru döndü.</p>

  <p>Başka bir saldırı için atılarak Kılıç’ını burgulu bir savuruşla başının üstüne kaldırdı, sonra da yere paralel olarak aşağı indirdi. Altı Parshendi öldü. Bir pişmanlık duygusunun yanında Heyecan’a karşı bir memnuniyetsizlik hissetti. Muhakkak ki katledilmekte olan bu Parshendiler, bu askerler, neşe değil saygıyı hak ediyordu.</p>

  <p>Heyecan’ın en güçlü olduğu zamanları hatırladı. Gençlikleri sırasında yüceprenslere boyun eğdirmiş, Vedenleri püskürtmüş, Herdazlılarla savaşmış ve Akak Reshilerini yok etmişlerdi. Bir defasında, savaş açlığı onun neredeyse Gavilar’ın kendisine saldırmasına neden olacaktı. Dalinar yaklaşık on yıl önce Gavilar’a, görebildiği tek değerli rakibe, Navani’nin elini kazanmış olan o adama saldırmak için duyduğu açlığın neredeyse onu yuttuğu o günkü kıskançlığını hatırladı.</p>

  <p>Düşmanları düşerken şeref muhafızları tezahürat yaptı. Kendini içi boş hissediyordu ama Heyecan’ı yakaladı ve duygularını ve hislerini sıkı sıkı kontrol altına aldı. Heyecan’ın içinde atmasına izin verdi. Yaradan’a şükür ki hastalık kayboldu; bu da iyiydi çünkü başka bir grup Parshendi yan taraftan üstüne saldırdı. Bir Rüzgârduruşu dönüşü yaparak ayaklarını kaydırdı, omzunu indirdi ve savururken ağırlığını Kılıç’ının arkasına verdi.</p>

  <p>Savuruşuyla üç tanesini avladı ama dördüncü ve sonuncu Parshendi yaralı yandaşlarının yanından iterek geçip Dalinar’in kol menziline girdi ve çekicini savurdu. Gözleri kızgınlık ve kararlılıkla genişlemişti ama bağırmadı ya da kükremedi. Sadece şarkısına devam ediyordu.</p>

  <p>Darbesi Dalinar’in miğferine çatırtıyla indi. Başını yan tarafa itti ama Zırh darbenin çoğunluğunu emmişti, miğfer boyunca birkaç minik örümcek ağı gibi çatlak belirdi. Dalinar bunların hafifçe parladığını ve görüş açısının kıyılarından Fırtınaışığı saçılmakta olduğunu görebiliyordu.</p>

  <p>Parshendi fazda yakınındaydı. Dalinar Kılıç’ını attı. Dalinar zırhlı kolunu kaldırarak sonraki çekiç darbesini engellerken silah sise dönüşüp kayboldu. Sonra diğer kolunu savurdu ve yumruğunu Parshendinin omzuna indirdi. Darbe adamı yere savurdu. Parshendinin şarkısı kesildi. Dalinar dişlerini sıkarak ileri adım attı ve adamı göğsünden tekmeleyerek gövdesini havada en azından bir yirmi ayak öteye uçurdu. Tam olarak hareketsiz hale gelmemiş olan Parshendilere karşı temkinli olmayı öğrenmişti.</p>

  <p>Dalinar ellerini indirdi ve Parekıhcı’nı tekrar çağırmaya başladı. Tekrar güçlü hissediyordu, savaş arzusu ona geri dönüyordu. <i>Parshendileri öldürdüğüm için kötü hissetmemem gerekir,</i> diye düşündü. <i>Bu doğru bir şey.</i></p>

  <p>Bir şeyi fark ederek durakladı. Şu komşu platonun üstündeki şey neydi? Görünüşe göre bu sanki bir...</p>

  <p>İkinci bir Parshendi ordusuydu.</p>

  <p>Gözcülerinden birkaç grup ana savaş hatlarına doğru koşarak gelmekteydi ama Dalinar getirmekte oldukları haberleri tahmin edebiliyordu. “Fırtına baba!” diye lanet etti Parekılıcı ile işaret ederek. “Haberi iletin! İkinci bir ordu yaklaşıyor!”</p>

  <p>Birkaç adam emrine uyarak dağıldı. <i>Bunu tahmin etmiş olmamız gerekirdi,</i> diye düşündü Dalinar. <i>Biz bir platoya iki ordu getirmeye başladık, o yüzden onlar da aynısını yaptı.</i></p>

  <p>Ama bu onların daha önce kendilerini sınırlıyor oldukları anlamına gelirdi. Bunu savaş meydanlarının çok az manevra alanı bıraktığının farkında oldukları için mi yapmışlardı? Yoksa hız için miydi? Ama bu da mantıklı değildi; Alethilerin tıkanma noktaları olarak köprülerden endişe etmesi gerekiyordu, bunlar daha fazla asker getirdikçe onları gitgide daha fazla yavaşlatırdı. Ama Parshendiler uçurumları zıplayarak aşabiliyordu. O zaman neden sahip oldukları bütün askerlerden daha azını savaş meydanına çıkarıyorlardı?</p>

  <p><i>Lanet olsun her şeye,</i> diye düşündü kızgınlıkla. <i>Onlar hakkında ne kadar az şey biliyoruz!</i></p>

  <p>Parekılıcı’nın kaybolmaması için kasten yanında kayalara sapladı. Emirler vermeye başladı. Şeref muhafızları gelen gözcülere eşlik ederek ve haberciler göndererek etrafında dizildi. Kısa bir süre için, bir öncü savaşçı yerine taktisyen bir generale dönüşmüştü.</p>

  <p>Savaş meydanında stratejilerini değiştirmek zaman alıyordu. Bir ordu zaman zaman hantalca ilerleyen, tepki vermekte yavaş olan devasa bir chul gibiydi. Daha verilen emirler uygulanmadan, yeni Parshendi kuvvetleri kuzey tarafından karşıya geçmeye başladılar. Burası Sadeas’ın savaşmakta olduğu yerdi. Dalinar net bir şekilde göremiyordu ve gözcü raporlarının gelmesi de çok fazla zaman alıyordu.</p>

  <p>Yan tarafına göz attı, orada yakınlarda bir kaya oluşumu vardı. Düzgün olmayan kenarları yüzünden birbiri üstüne dizilmiş tahtalardan bir yığın gibi görünüyordu. Bir raporun ortasında Parekılıcı’nı kavradı ve birkaç kayafilizini zırhlı botlarının altında ezerek taşlık zemin üstünde koştu. Kobalt Muhafızları ve haberciler hızla onu takip ettiler.</p>

  <p>Kaya oluşumunda Dalinar Kılıç’ını bir kenara fırlatarak çözülüp dumana dönüşmesine izin verdi. Kendini yukarı fırlattı ve kayaları kavrayarak çıkıntıya tırmandı. Saniyeler içinde kendisini kayalığın düz tepesine çekmişti bile.</p>

  <p>Savaş meydanı aşağıda uzanıyordu. Ana Parshendi ordusu, şimdi Alethilerin iki tarafından bastırmakta olduğu platonun merkezindeki kırmızı ve siyahtan bir yığındı. Sadeas’ın şimdi unutulmuş olan köprü ekipleri batıdaki bir platonun üstünde bekliyorlardı, diğer yandan ise yeni Parshendi kuvveti kuzeyden uçurumu geçerek savaş meydanına giriyordu.</p>

  <p><i>Fırtınababa adına, ama zıplayabiliyorlar,</i> diye düşündü Dalinar Parshendilerin aralığı güçlü sıçramalarla aşmasını izlerken. Altı yıllık savaş Dalinar’a insan askerlerinin, özellikle de hafif zırhlılarsa, birkaç düzine metreden daha uzun bir mesafe gitmeleri gerekiyorsa Parshendilerden daha hızlı koşabildiğini göstermişti. Ama o kalın, güçlü Parshendi bacakları zıpladıkları zaman onları uzaklara gönderebiliyordu.</p>

  <p>Uçurumu aşarken tek bir Parshendinin bile ayağı kaymadı. Uçuruma koşarak yaklaşıyorlar, sonra da yaklaşık on ayak boyunca bir hız patlamasıyla öne atılarak kendilerini ileri savuruyorlardı. Yeni kuvvet güneye doğru, doğrudan Sadeas’ın ordusunun içine bastırdı. Parlak beyaz güneş ışığına karşı bir elini kaldıran Dalinar, Sadeas’ın kişisel sancağını seçebiliyordu.</p>

  <p>Yaklaşmakta olan Parshendi kuvvetinin tam yolunun üstündeydi; Sadeas ordularının arkasında, güvenli bir konumda kalmaya meyilliydi. Şimdi o konum bir anda ön saflar haline gelmişti ve Sadeas’ın diğer askerleri de çatışmadan ayrılarak tepki vermekte fazla yavaş kalıyorlardı. Sadeas’ın hiç desteği yoktu.</p>

  <p>Sadeas! diye düşündü Dalinar pelerini rüzgârla arkasında dalgalanırken taşın tam kıyısına adımını atarak. Ona kendi yedek mızrakçılarımı göndermeliyim...</p>

  <p>Ama hayır, bu fazla yavaş olurdu.</p>

  <p>Mızrakçılar ona ulaşamazdı. Ama atlı birisi ulaşabilirdi.</p>

  <p>“Gallant!” diye kükredi Dalinar kendisini kayalığın tepesinden aşağı atarak. Aşağıdaki kayalara düştüğünde Zırh’ı çarpmanın şokunu emdi ve taşlar çatladı. Etrafında zırhından yükselen Fırtınaışığı toplandı ve dizlikleri hafifçe çatladı.</p>

  <p>Gallant Dalinar’ın seslenmesiyle bakıcılarından kurtularak taşlar boyunca dörtnala geldi. At yaklaşırken Dalinar eyerin tutacaklarını kavradı ve kendini yukarı çekerek yerine yerleştirdi. “Eğer başarabilirseniz takip edin,” diye kükredi şeref muhafızlarına. “Ve oğluma bir haberci gönderip şimdi ordumuza onun komuta ettiğini söyleyin!”</p>

  <p>Dalinar Gallant’ı şahlandırdı ve dörtnala savaş meydanının kenarı boyunca sürdü. Muhafızları atlan için seslendiler ama bir Ryshadium’a ayak uydurmakta zorlanırlardı.</p>

  <p>Öyle de oldu.</p>

  <p>Dalinar’ın sağ tarafında savaşmakta olan askerler bir bulanıklığa dönüştü. Eyerin üstünde iyice eğildi; rüzgâr Parezırhı’nın üstünden eserken tıslıyordu, Bir elini açtı ve kılıcı Oathbringer’ı çağırdı. O Gallant’ı savaş meydanının batı ucundan döndürürken, buz tutmuş ve duman tüterek eline düştü. Kendi planladıkları gibi, birinci Parshendi ordusu onun ve Sadeas’ın kuvvetlerinin arasında duruyordu. Etraflarından dolaşmak için vakti yoktu. O yüzden, derin bir nefes alan Dalinar ortalarına daldı. Dövüşme yöntemleri yüzünden hatları genişti.</p>

  <p>Gallant dörtnala aralarından geçti ve Parshendiler melodik dillerinde lanet ederek kendilerini devasa aygırın yolundan uzağa fırlattılar. Nallar bir fırtına gibi kayaların üstünde gümbürdedi; Dalinar Gallant’ı dizleriyle koşmaya teşvik ediyordu. Momentumu korumak zorundaydılar. Sadeas’ın kuvvetinin ön hatlarına karşı dövüşmekte olan bazı Parshendiler dönüp ona doğru koştular. Fırsatı görmüşlerdi. Eğer Dalinar düşerse yalnız başına yere inecek, etrafı binlerce düşmanla çevrilmiş olacaktı.</p>

  <p>Dalinar Kılıç’ını açıkta tutarak fazla yaklaşan Parshendilere savurmaya çalışırken kalbi küt küt atıyordu. Dakikalar içinde kuzeybatı Parshendi hattına yaklaşmıştı. Burada, düşmanları saf tutarak mızraklarını kaldırdılar ve yere dayadılar.</p>

  <p><i>Lanet!</i> diye düşündü Dalinar. Parshendiler daha önce hiç ağır süvarilere karşı mızraklarını böyle yerleştirmemişlerdi. Öğrenmeye başlıyorlardı.</p>

  <p>Dalinar hatlarına doğru atıldı, sonra da son anda Gallant’ı çevirerek Parshendi mızrak duvarına paralel olarak döndü. Parekılıcı’nı yan tarafına doğru savurarak mızrakların uçlarını biçti ve birkaç kola vurdu. Hemen ilerideki bir Parshendi grubu bocaladı ve Dalinar derin bir nefes alıp birkaç mızrak ucunu biçerek Gallant’ı doğrudan onlara doğru sürdü. Bir diğeri zırhlı omzundan sekti ve Gallant da sol yanında uzun bir yarık oluşturan bir mızrak darbesi aldı.</p>

  <p>Momentumları Parshendileri çiğneyerek onları ileri taşıdı ve Gallant kişneyerek Sadeas’ın ana kuvvetinin düşmanla çatışmakta olduğu yerin yan tarafında hattı yararak kurtuldu.</p>

  <p>Dalinar’ın kalbi küt küt atıyordu. Sadeas’ın kuvvetini bir bulanıklık halinde geçerek yeni Parshendi kuvvetine tepki vermeye çalışan adamlardan oluşan, çalkalanan bir kargaşanın olduğu geri hatlara doğru dörtnala gitti. Adamlar çığlık atıyor ve ölüyordu, orman yeşili Alethiler ile kırmızı ve siyah Parshendilerden oluşan bir kümeydiler.</p>

  <p><i>Orada</i>! Dalinar düşmeden önce bir an Sadeas’ın sancağının dalgalandığını gördü. Kendini Gallant’ın eyerinden fırlatarak taşlara indi. At anlayarak geri döndü. Yarası kötüydü ve Dalinar da onu daha fazla riske atmayacaktı.</p>

  <p>Katliamın tekrar başlamasının zamanı gelmişti.</p>

  <p>Bir yandan Parshendi kuvvetinin içine daldı ve bazıları çoğu zaman soğukkanlı olan siyah gözlerinde şaşkınlık dolu bakışlarla ona döndü. Bazı zamanlar Parshendiler yabancı görünüyordu ama duyguları gayet insanîydi. Heyecan yükseldi ve Dalinar da onu bastırmadı. Ona çok fazla ihtiyacı vardı. Bir müttefik tehlike içindeydi.</p>

  <p>Karadiken’i özgür bırakmanın zamanı gelmişti.</p>

  <p>Dalinar Parshendi hatlarını yararak geçti. Parshendileri yemekten sonra masanın üstündeki kırıntıları süpüren bir adam gibi devirdi. Burada kontrollü bir hassasiyet yoktu; arkasındaki şeref muhafızları ile birkaç mangayla dikkatli bir şekilde çarpışmıyordu. Bu Pareler tarafından güçlendirilmiş olan bir ömürlük kasaplığın bütün gücü ve ölümcül kuvvetiyle yapılan gerçek bir saldırıydı. Dalinar bir fırtına gibiydi; kılıcı bacakların, gövdelerin, kolların, boyunların içinden geçiriyor, öldürüyor, öldürüyor, öldürüyordu. O ölüm ve çelikten bir girdaptı. Silahlar zırhından sekiyor, minik çatlaklar oluşturuyordu. Düzinelerce Parshendi öldürdü; sürekli hareket ediyor, Sadeas’ın sancağının düşmüş olduğu yere doğru zorlayarak yolunu açıyordu.</p>

  <p>Gözler yandı, kılıçlar gökyüzünde parladı ve Parshendiler şarkı söyledi. Sadeas’ın hatlarına bindirirlerken bir araya toplanan kendi askerlerinin yoğun baskısı onlara engel oluyordu. Ama Dalinar’a değil. Onun ne dostlara vurmaktan endişe etmesine ne de silahının ete ya da zırha takılıp kalmasından endişe etmesine gerek yoktu. Ve eğer cesetler yolunu tıkarsa onları da biçip geçiyordu; cansız et de çelik ya da tahta gibi kesilirdi.</p>

  <p>Dalinar baskının arasından yolunu açarak geçerken Parshendi kanlarını havaya saçarak onları öldürdü, sonra kesti, sonra da ittirdi. Kılıç’ı omzunun çevresinde, bir ileri bir geri gidip geliyor, arada bir de ona arkadan saldıranları savuşturmak için geriye dönüyordu.</p>

  <p>Karşısına kocaman yeşil bir kumaş parçası çıktı. Sadeas’ın sancağı. Dalinar hızla dönerek etrafı taradı. Arkasında ona odaklanmış olan Parshendiler tarafından hızla ancak dikkatli bir şekilde çiğnenmeden geçilen cesetlerden bir yol bırakmıştı. Sol tarafı hariç. Oradaki Parshendilerin hiçbirisi ona doğru dönmedi.</p>

  <p><i>Sadeas!</i> diye düşündü Dalinar ileri atılarak Parshendileri arkadan biçerken. Bu bir halka halinde toplanmış, aşağılarındaki bir şeye darbeler indirmekte olan bir grup Parshendiyi ortaya çıkardı. Fırtınaışığı sızdıran bir şey.</p>

  <p>Hemen yan tarafta, görünüşe göre Sadeas’ın düşmüş olduğu yerde yatan büyük bir Paretaşıyan çekici vardı. Dalinar öne atıldı, Kılıç’ını bırakarak çekici kaptı. Bunu gruba gömüp bir düzine Parshendiyi kendinden uzağa fırlatırken kükredi, sonra da döndü ve diğer tarafına doğru tekrar savurdu. Vücutlar geriye doğru fırlayarak havaya savruldular.</p>

  <p>Çekiç böylesine kısa mesafelerde daha iyi iş çıkarıyordu; Kılıç sadece adamları öldürerek cesetlerini yere düşürür ve onu baskı altından ve sıkışmış durumundan kurtarmazdı. Ancak çekiç vücutları uzağa savuruyordu. Az önce temizlemiş olduğu bölgenin ortasına atlayarak birer ayağını yerdeki Sadeas’ın yanlarına yerleştirerek konum aldı. Tekrar Kılıç’ını çağırmaya başladı ve çekici etrafında savurarak düşmanlarını dağıttı.</p>

  <p>Kalbinin onuncu atışında, çekici bir Parshendinin yüzüne fırlattı sonra da Oathbringer tekrar ellerinde oluştu. Aşağıya doğru göz atarak anında Rüzgârduruşu’na geçti. Sadeas’ın zırhı bir düzine farklı kırık ve çatlaktan Fırtınaışığı sızdırıyordu. Göğüs zırhı tamamen parçalanmıştı; çıkıntı yapan kırık, sivri metal parçaları altındaki üniformayı gözler önüne seriyordu. Deliklerden parlayan duman demetleri tütüyordu.</p>

  <p>Hâlâ hayatta olup olmadığını kontrol etmek için zaman yoktu. Parshendiler şimdi avuçlarının içinde olan bir değil, iki Paretaşıyan görüyordu ve kendilerini Dalinar’ın üstüne attılar. Dalinar çevresindeki boşluğu koruyarak onları katlederken savaşçı üstüne savaşçı devrildi.</p>

  <p>Hepsini durduramazdı. Zırhı çoğunlukla kollardan ve arkadan darbeler alıyordu. Zırhı çok fazla gerilim altındaki bir kristal gibi çatladı.</p>

  <p>Dalinar kükreyerek dört Parshendi daha öldürürken, iki tanesi ona arkadan vurarak zırhını titretti. Hızla dönerek onların birini öldürdü, diğeri ise sıçrayarak zar zor menzilinin dışına çıktı. Dalinar nefes nefese kalmaya başlamıştı ve hızlı hareket ettiği zaman da havada mavi Fırtınaışığı izleri bırakıyordu. Aynı anda bin tane farklı avcı yaratığı savuşturmaya çalışan kana bulanmış bir av hayvanı gibi hissediyordu kendini.</p>

  <p>Ama o tek savunması saklanmak olan bir chul değildi. O öldürüyordu ve Heyecan da içinde bir kreşendo ile yükseldi. Gerçekten, de tehlikede hissetti, düşme olasılığı vardı; bu da Heyecan’ın kabarmasına neden oluyordu. Bu neredeyse nefesini kesecekti, sevinç, zevk, arzu. Tehlike. Gittikçe daha da fazla darbe aldı. Gittikçe daha da fazla Parshendi Kılıç’ının önünden çekilmeyi ya da kaçmayı başardı.</p>

  <p>Sırtındaki zırhın arasından bir esinti hissetti. Serinletici, berbat, korkutucu. Çatlaklar genişliyordu. Eğer göğüs zırhı patlarsa...</p>

  <p>Çığlık atarak Kılıç’ını bir Parshendinin boydan boya içinden geçirip gözlerini yaktı ve derisi üstünde bir iz bırakmadan adamı devirdi. Dalinar Kılıç’ını yukarı kaldırarak bir diğer düşmanın bacaklarını biçti. İçi bir duygular fırtınasıydı ve miğferin altındaki alnından terler akıyordu. Eğer hem o hem de Sadeas burada düşerse Alethi ordusuna ne olurdu? Aynı savaşta iki tane yüceprens ölürse, iki takım Zırh ve bir Kılıç kaybedilirse?</p>

  <p>Bu gerçek olamazdı. O burada düşmeyecekti. Daha delirmiş olup olmadığını bilmiyordu. Bunu öğrenmeden ölemezdi!</p>

  <p>Bir anda, onun saldırmış olmadığı bir grup Parshendi öldü. Pırıldayan mavi Parezırhı içinde bir şekil aralarından fırlayarak geçti. Adolin metali ışıldayan devasa Parekılıcı’nı tek elinde tutuyordu.</p>

  <p>Adolin tekrar kılıcını savurdu ve Kobalt Muhafızları da öne atılarak Adolin’in yaratmış olduğu boşluğu doldurdu. Parshendi şarkısı temposunu değiştirerek hummalı bir hale geldi ve gittikçe daha da çok asker araya girdikçe geri çekildiler; bazıları yeşilli, bazıları miviliydi.</p>

  <p>Dalinar tükenmiş bir şekilde diz çökerek Kılıç’ının kaybolmasına izin verdi, Muhafızları etrafını çevrelemişti ve Adolin’in ordusu hepsinin üstünü kaplayıp, Parshendileri püskürterek geriye itti. Birkaç dakika içinde, bölge güvendeydi.</p>

  <p>Tehlike geçmişti.</p>

  <p>“Baba,” dedi Adolin yanında eğilerek miğferini çekip çıkarırken. Gencin sarı ve siyah saçları dağınık ve terle ıslaktı. “Fırtınalar adına! Beni çok korkuttun! İyi misin?”</p>

  <p>Dalinar kendi miğferini çıkardı, hava nemli yüzüne çarparken teri soğuyordu. Derin bir nefes aldı, sonra da başını sallayarak onayladı. “Zamanlaman... Oldukça iyi, oğlum.”</p>

  <p>Adolin Dalinar’ın ayağa kalkmasına yardım etti. “Bütün Parshendi ordusunu yararak ortasından geçmem gerekti. Saygısızlıktan değil baba, ama fırtınalar adına böyle bir halt etmene ne sebep oldu?”</p>

  <p>“Eğer ben düşersem orduyu senin yönetebileceğin düşüncesi,” dedi Dalinar Zırhlar’ını tıngırdatarak oğlunun omzuna vurup.</p>

  <p>Adolin Dalinar’ın Parezırhı’nın sırtını fark etti ve gözleri kocaman açıldı.</p>

  <p>“Kötü mü?” diye sordu Dalinar.</p>

  <p>“İğne iplikle bir arada duruyormuş gibi görünüyor,” dedi Adolin. “Okçu antrenmanında kullanılmış bir şarap tulumu gibi Işık sızdırıyorsun.”</p>

  <p>Dalinar içini çekerek başıyla onayladı. Zırh’ı şimdiden hantal hissetmeye başlamıştı. Büyük ihtimalle üstünde donmasın diye kampa dönmeden önce çıkarmak zorunda kalacaktı.</p>

  <p>Yan tarafta, birkaç asker Sadeas’ı Zırh’ından çekip kurtarmakla meşguldü. O kadar fazla hasar görmüştü ki birkaç minik tutam dışında Işık tamamen bitmişti. Tamir edilebilirdi ama pahalıya mal olacaktı; Parezırhı yenilemek, genellikle Işık çektiği mücevherleri parçalardı.</p>

  <p>Askerler Sadeas’ın miğferini çıkardı ve Dalinar eski dostunun gözlerini kırpıştırmakta olduğunu gördüğü için rahatladı. Zihni bulanmış ama büyük ölçüde yaralanmamış gibi görünüyordu. Parshendilerden birinin ona bir kılıçla vurabilmiş olduğu uyluğunda bir kesik ve göğsünde de birkaç yara vardı.</p>

  <p>Sadeas başını kaldırarak Adolin ve Dalinar’a baktı. Dalinar suçlama bekleyerek gerginleşti; bu sadece Dalinar aynı platonun üstünde iki orduyla savaşmakta ısrar etmiş olduğu için gerçekleşmişti. Bu da Parshendileri bir diğer ordu getirmeleri için kışkırtmıştı. Dalinar’ın buna karşı uygun gözcüler dikmiş olması gerekirdi.</p>

  <p>Ancak Sadeas geniş bir gülümsemeyle sırıttı. “Fırtınababa, bu çok yakındı! Savaş nasıl gidiyor?”</p>

  <p>“Parsilendiler bozguna uğradı,” dedi Adolin. “Son direnen kuvvet senin etrafındakiydi. Adamlarımız şu anda mücevherkalbi kesip çıkarıyorlar. Bugün bizim.”</p>

  <p>“Tekrar kazandık!” dedi Sadeas muzaffer bir şekilde. “Dalinar, görünüşe göre arada bir senin o bunamış yaşlı beynin bir ya da iki iyi fikir bulabiliyor!”</p>

  <p>“Biz aynı yaştayız, Sadeas,” diye söylendi Dalinar haberciler savaş meydanının kalanından raporları getirmek için yaklaşırlarken.</p>

  <p>“Haberi yayın,” diye ilan etti Sadeas. “Bu akşam, bütün askerlerim <i>açıkgözlermiş</i> gibi ziyafet çekecekler!” Askerleri ayağa kalkmasına yardım ederken gülümsedi ve Adolin de gözcü raporlarını toplamak için ilerledi. Sadeas yarasına rağmen ayakta durabileceğinde ısrar ederek yardım önerilerini elini sallayıp reddetti ve subaylarına seslenmeye başladı.</p>

  <p>Dalinar, Gallant’ı aramak ve atın yarasıa bakıldığından emin olmak için döndü. Ancak bunu yaparken, Sadeas kolunu yakaladı.</p>

  <p>“Ölmüş olmam gerek,” dedi Sadeas yumuşak bir şekilde.</p>

  <p>“Belki.”</p>

  <p>“Fazla bir şey görmedim. Ama seni yalnız gördüğümü sanıyorum. Şeref muhafızların neredeydi?”</p>

  <p>“Onları geride bırakmak zorunda kaldım,” dedi Dalinar. “Sana zamanında yetişmenin tek yolu buydu.”</p>

  <p>Sadeas kaşlarını çattı. “Bu korkunç bir riskti Dalinar. Neden?”</p>

  <p>“Savaş meydanında müttefiklerini terk etmezsin. Başka hiçbir yol kalmadığı sürece olmaz. Bu Kurallar’dan bir tanesi.”</p>

  <p>Sadeas başını salladı. “Seni bu şerefin seni öldürtecek, Dalinar.” Şaşırmış gibi görünüyordu. “Bugün bu yüzden şikâyet edecek değilim ama!”</p>

  <p>“Eğer ölmüş olsaydım, o zaman hayatımı doğru şekilde yaşamış olarak ölürdüm,” dedi Dalinar. “Önemli olan hedef değil, kişinin oraya nasıl ulaştığıdır.”</p>

  <p>“Kurallar’dan mı?”</p>

  <p>“Hayır. <i>Kralların Yolu.</i>”</p>

  <p>“O fırtına götüresi kitap.”</p>

  <p>“O fırtına götüresi kitap bugün senin hayatını kurtardı, Sadeas,” dedi Dalinar. “Sanırım Gavilar’ın onda ne gördüğünü anlamaya başlıyorum.”</p>

  <p>Sadeas buna kaşlarını çattı ama yakınlarda parçalar halinde yatmakta olan zırhına bir göz attı. Başını salladı. “Belki de sana, bana ne demek istediğini anlatman için izin veririm. Seni tekrar anlamayı isterim, eski dost. Hiç anlamış olup olmadığımı merak etmeye başlıyorum.” Dalinar’ın kolunu bıraktı. “Biri bana fırtına götüresi atımı getirsin! Subaylarım nerede?”</p>

  <p>Dalinar uzaklaştı ve hızla Gallant’la ilgilenmekte olan muhafızlarından birkaçını buldu. Onlara katılırken yerdeki cesetlerin sayısı Dalinar’ı hayrete düşürdü. Sadeas’a ulaşmak için Parshendi hatlarını yardığı yol boyunca bir çizgi halinde yatıyorlardı, bir ölüm patikası.</p>

  <p>Dönüp Sadeas’ın yatmış olduğu yere baktı, Düzinelerce ölü. Belki de yüzlerce.</p>

  <p><i>Babalarımın kanı,</i> diye düşündü Dalinar. <i>Bunu ben mi yaptım</i>? Gavilara Alethkar’ı birleştirmesinde yardımcı olduğu ilk günlerden beri bu kadar çok sayıda adam öldürmemişti. Ve gençliğinden beri ölümün görüntüsü karşısında kendini bu kadar hasta hissetmemişti.</p>

  <p>Ancak şimdi kendisini tiksinirken buldu, midesini zar zor kontrol altında tutabiliyordu. Savaş meydanında kusmayacaktı. Adamları bunu görmemeliydi.</p>

  <p>Bir eli başında, diğeri miğferini taşıyarak tökezleyip uzaklaştı. Sevinç içinde olması gerekirdi. Ama yapamıyordu... Olmuyordu işte.</p>

  <p><i>Beni anlamak için şansa ihtiyacın olacak, Sadeas,</i> diye düşündü. <i>Çünkü ben kendim bile bunu başarmakta güçlük çekiyorum.</i></p>
</body>
</html>
