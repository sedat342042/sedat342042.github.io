<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2 title="BÖLÜM-064"><img alt="" src="../Images/main-91.jpg" /></h2>

  <p><b><i>“Çukurdan geliyorlar, iki ölü adam, ellerinde bir kalp ile. Ve ben biliyorum ki gerçek şanı gördüm.”</i></b></p>

  <div>
    <b><br /></b>
  </div>

  <p><b>— Kakashah 1173, ölümden 13 saniye önce. Bir araba hamalı.</b></p>

  <div>
    <br />
  </div>

  <p>Navani, yumuşak bir sesle, “İlgili olup olmadığına karar veremiyordum,” dedi Dalinar’a, Elhokar’ın yükseltilmiş saray bahçelerinin etrafında yavaş yavaş yürürlerken. “Zaman zaman kur yaparmış gibi ipuçları gösterip sonra da geri çekilerek bir zampara gibi görünüyordun. Diğer zamanlarda ise seni yanlış okuduğumdan emindim. Gavilar ise o kadar doğrudandı. Her zaman istediği şeye doğru atılmayı tercih ederdi.”</p>

  <p>Dalinar düşünceli bir şekilde başını salladı. Mavi üniformasını giymişti, Navani ise kalın etekli ve solgun kestane renkli bir elbise içindeydi. Elhokar’ın bahçıvanları burada bitkiler yetiştirmeye başlamışlardı. Sağ taraflarında, bir parmaklık gibi uzayıp giden kıvrımlı sarı bir şistkabuk vardı. Taşa benzeyen bitki, nefes alırlarken inci gibi kabukları yavaşça açılıp kapanan küçük kopçacık demetleriyle doluydu. Sessiz bir ritimle birbirleriyle konuşan minik ağızlar gibi görünüyorlardı.</p>

  <p>Dalinar ve Navani’nin patikası tepenin eteğinden yukarı doğru tatlı bir eğimle tırmanıyordu, Dalinar elleri arkasında kavuşturulmuş olarak yürüyordu. Onun şeref muhafızları ve Navani’nin kâtipleri de arkalarından takip ediyordu. Birkaç tanesinin Dalinar ve Navani’nin birlikte geçirdikleri zamanın miktarı yüzünden kafası karışmış gibi görünüyordu. Kaç tanesi gerçekten şüphe ediyordu? Hepsi mi? Bir kısmı mı?</p>

  <p>Hiçbiri mi? Bunun önemi var mıydı? “Yıllar önce senin kafanı karıştırmayı istememiştim,” dedi; sesi misafir olabilecek kulaklara engel olmak için yumuşaktı. “Sana kur yapmaya niyetim vardı ama Gavilar sana dair bir meyli olduğunu belirtti. O yüzden de eninde sonunda kenara çekilmem gerektiğim hissettim.”</p>

  <p>“Öylece mi?” diye sordu Navani. Sesi gücenmiş gibi gelmişti.</p>

  <p>“Benim de ilgili olduğumu fark etmemişti. Seni kendisiyle tanıştırarak, onun sana kur yapması gerektiğini ima ediyor olduğumu düşünmüştü. Bizim ilişkimiz çoğu zaman o şekilde yürürdü; ben Gavilar’ın taraması gereken insanları keşfeder, sonra da onları ona getirirdim. Çok geç olana kadar seni ona verirken ne yapmış olduğumu fark etmedim.”</p>

  <p>“Beni ona ‘verirken’ mi? Alnımda benim farkında olmadığını bir köle damgası mı var?”</p>

  <p>“Demek istediğim ...”</p>

  <p>“Aman sus,” dedi Navani, sesi bir anda sevgiyle doldu. Dalinar iç çekişini bastırdı; her ne kadar Navani gençliklerinden bu yana olgunlaşmış olsa da, havası her zaman mevsimler kadar hızlı değişiyordu. Gerçekte, bu onun çekiciliğinin bir parçasıydı. “Onun için sık sık kenara çekilir miydin?” diye sordu Navani.</p>

  <p>“Her zaman.”</p>

  <p>“Bu yorucu hale gelmiyor muydu?”</p>

  <p>“Bunun hakkında fazla düşünmezdim,” dedi Dalinar. “Düşündüğüm zaman ise... Evet, kızıyordum. Ama o Gavilar’dı. Onun nasıl olduğunu biliyorsun. O irade kuvveti, o doğal haklılık havası. Birileri onu reddettiği zaman ya da dünyanın kendisi onun istediği şekilde davranmadığı zaman, her zaman şaşırıyormuş gibi görünürdü. Beni ona riayet etmeye zorlamıyordu, sadece hayatın doğal durumu öyleydi.”</p>

  <p>Navani anlayışla başını salladı.</p>

  <p>“Her neyse,” dedi Dalinar. “Senin kafanı karıştırmış olduğum için özür dilerim. Ben... Şey, vazgeçmekte zorluk çekiyordum. Korkuyorum ki, arada bir, gerçek hislerimin fazlasıyla açığa çıkmasına izin veriyordum.”</p>

  <p>“Eh, sanırım bunu affedebilirim,” dedi. “Gerçi sonraki yirmi yılı, senin benden nefret ettiğinden emin olmamı sağlayarak geçirdin.”</p>

  <p>“Hiç de öyle bir şey yapmadım!”</p>

  <p>“Ya? Peki, senin soğukluğunu başka ne şekilde yorumlayacaktım? Sık sık ben içeri girdiğim zaman odadan çıkmanı?”</p>

  <p>“Kendime hâkim oluyordum,” dedi Dalinar. “Kararımı vermiştim.”</p>

  <p>“Eh, epey bir nefrete benziyordu,” dedi Navani. “Gerçi birkaç sefer o taş gibi gözlerinin arkasında ne saklıyor olduğunu merak etmiştim. Elbette, sonra <i>Şşşş</i> geldi.” Her zaman olduğu gibi, karısının adı söylendiği zaman Dalinar’a sanki hafifçe esen rüzgârın sesi gibi gelmiş, sonra da anında alından kayıp gitmişti. Adını duyamıyor ya da hatırlayamıyordu.</p>

  <p>“O her şeyi değiştirdi,” dedi Navani. “Onu gerçekten de seviyor gibi görünüyordun.”</p>

  <p>“Öyle,” dedi Dalinar. Muhakkak ki onu sevmişti. Değil mi? Hiçbir şey hatırlayamıyordu. “O nasıl biriydi?” Hızla ekledi, “Yani, senin görüşüne göre. Sen onu nasıl görüyordun?”</p>

  <p>“Herkes <i>Şşşş’i</i> seviyordu,” dedi Navani. “Ondan nefret etmeye çalıştım ama sonunda sadece hafifçe kıskançlık duyabildim.”</p>

  <p>“Sen mi? Onu kıskandın? Niye?”</p>

  <p>“Çünkü sana o kadar iyi uyuyordu ki,” dedi Navani. “Asla uygunsuz yorumlar yapmıyor, asla etrafındakileri itip kakmıyordu, her zaman olabildiğince sakindi.” Navani gülümsedi. “Geçmişe bakınca, gerçekten de ondan nefret etmeyi başarmış olmam gerekirdi. Ama o kadar iyiydi ki. Gerçi o pek... Şey...”</p>

  <p>“Ne?” diye sordu Dalinar.</p>

  <p>“Zeki değildi,” dedi Navani. Kızardı ki bu onda ender görülen bir durumdu. “Üzgünüm Dalinar ama değildi işte. Bir aptal değildi ama... Şey... Herkes kurnaz olamaz. Belki bu da onun çekiciliğinin bir parçasıydı.”</p>

  <p>Dalinar’ın güceneceğinden korkuyor gibi görünüyordu. “Önemli değil,” dedi Dalinar. “Onunla evlendiğim için şaşırmış mıydın?”</p>

  <p>“Kim şaşırabilirdi? Dediğim gibi, o senin için mükemmeldi.”</p>

  <p>“Çünkü aklen denk miydik?” dedi Dalinar kuru kuru.</p>

  <p>“Hiç de değil. Ama mizaç olarak <i>denktiniz.</i> Ondan nefret etmeye çalışmayı bıraktıktan sonra, bir süre dördümüzün oldukça yakın olabileceğimizi düşündüm. Ama sen bana karşı o kadar katıydın ki.”</p>

  <p>“Benim seninle hâlâ ilgili olduğumu düşünmene neden olabilecek daha fazla... Hataya izin veremezdim.” Bu son kısmı beceriksizce söylemişti. Ne de olsa, şu anda yapıyor olduğu şey bu değil miydi? Hata?</p>

  <p>Navani ona dik dik baktı. “İşte yine başladın.”</p>

  <p>“Ne?”</p>

  <p>“Suçlu hissetmeye. Dalinar sen harika, şerefli bir adamsın ama gerçekten de kendini pohpohlamaya fazla meyillisin.”</p>

  <p>Suçluluk mu? Kendini pohpohlama olarak mı? “Daha önce bunu asla o açıdan düşünmemiştim.”</p>

  <p>Navani içten bir şekilde gülümsedi.</p>

  <p>“Ne?” diye sordu Dalinar.</p>

  <p>“Sen gerçekten de samimisin, değil mi Dalinar?”</p>

  <p>“Olmaya çalışıyorum,” dedi. Omzunun üstünden geriye baktı. “Gerçi ilişkimizin doğası bir çeşit yalanı sürdürmeye devam ediyor.”</p>

  <p>“Biz kimseye yalan söylemedik. Bırak ne isterlerse düşünsünler ya da tahmin etsinler.”</p>

  <p>“Sanırım haklısın.”</p>

  <p>“Çoğu zaman öyleyimdir.” Bir an için sessizleşti. “Bunun için pişmanlık duyuyor...”</p>

  <p>“Hayır,” dedi Dalinar sert bir şekilde, itirazının kuvveti kendisini de şaşırtmıştı. Navani ise sadece gülümsedi. “Hayır,” diye devam etti Dalinar daha nazik bir şekilde. “Bunun için pişmanlık duymuyorum, Navani. Bunun nasıl devam edeceğini bilmiyorum ama bırakacak <i>değilim.</i>”</p>

  <p>Navani sarmaşıkları uzun, yeşil diller gibi dışarı çıkmış olan, yumruk büyüklüğündeki bir kayafilizi yığınının yanında durakladı. Neredeyse bir buket gibi toplanmışlardı, patikanın yan tarafına yerleştirilmiş olan büyük, oval bir taşın yanından çıkmışlardı.</p>

  <p>“Sanırım senden suçluluk hissetmemeni istemek çok fazla olur,” dedi Navani, “Kendine eğilme izni veremez misin, sadece birazcık?”</p>

  <p>“Yapabileceğimden emin değilim. Özellikle de şimdi. Neden olduğunu açıklamak zor olur.”</p>

  <p>“Deneyemez misin? Benim için.”</p>

  <p>“Ben... Ben aşırılıkların adamıyım, Navani. Bunu daha gençken keşfettim. Tekrar tekrar öğrendim ki, bu aşırılıkları kontrol etmenin tek yolu hayatımı bir şeylere adamak ilk önce bu Gavilar’dı. Şimdi ise Kurallar ve Nohadon’un öğretileri. Onlar kendimi bağlama yöntemim. Kontrol etmek ve sınırlandırmak için bir ateşin etrafının çevrelenmesi gibi.”</p>

  <p>Derin bir nefes aldı. “Ben zayıf bir adamım Navani. Gerçekten de öyle. Eğer kendime birkaç adım gitme izni verirsem, bütün sınırlarımı delip geçiyorum. Beni güçlü tutan şey, Gavilar’ın ölümünün ardından geçen bu yıllarda Kurallar’ı takip etmenin etkisi. Eğer bu zırhta birkaç çatlak, oluşmasına izin verirsem, yine bir zamanlar olduğum adama dönüşebilirim. Bir daha asla olmak istemediğim adama...”</p>

  <p>Taht için kardeşiyle evlenmiş olan kadın uğruna öz kardeşini katletmeyi düşünmüş olan bir adam. Ama bunu açıklayamazdı; Navani için olan arzusunun bir zamanlar onu neredeyse yapmaya itmiş olduğu şeyi bilmesine izin vermezdi.</p>

  <p>O gün, Dalinar asla tahta kendisi çıkmamaya yemin etmişti. Bu onun bağlarından biriydi. Navani’ye, özellikle uğraşıyor olmadığı hâlde, bu bağlarını nasıl zorlamakta olduğunu açıklayabilir miydi? Onun için duyduğu yıllanmış aşk ile en sonunda uzun zaman önce kardeşi için vazgeçmiş olduğu şeyi kendisine aldığı için duyduğu suçluluğunu bağdaştırmanın ne kadar zor olduğunu?</p>

  <p>“Sen zayıf bir adam değilsin, Dalinar,” dedi Navani.</p>

  <p>“Öyleyim. Ama zayıflık uygun şekilde bağlandığı zaman güce benzeyebilir, tıpkı korkaklığın kaçacak hiç yer kalmadığı zaman kahramanlığa benzeyebilmesi gibi.”</p>

  <p>“Ama Gavilar’ın kitabında bize yasaklama getiren hiçbir şey yok. Bu sadece geleneklerden kaynaklanan ...”</p>

  <p>“Yanlış gibi hissediyorum,” dedi Dalinar. “Ama lütfen, sen endişelenme; ben ikimize yetecek kadar endişeleniyorum. Bunu devam ettirmenin bir yolunu bulacağım. Sadece senin anlayışlı olmam rica ediyorum. Zaman alacak. Kızgınlık gösterdiğim zaman, bu sana karşı değil, duruma karşı olacak.”</p>

  <p>“Sanırım bunu kabul edebilirim. Senin söylentilerle birlikte yaşayabileceğini varsayarsak tabii. Şimdiden başlıyorlar bile.”</p>

  <p>“Başıma bela olan ilk söylentiler olmayacaklar,” dedi. “Onlar hakkında değil de, daha çok Elhokar hakkında endişelenmeye başlıyorum. Bunu ona nasıl açıklayacağız?”</p>

  <p>“Fark edeceğinden şüpheliyim,” dedi Navani hafifçe homurdanarak yürümeye tekrar başlarken, Dalinar onu takip etti. “Parshendilere ve arada bir de, kamptaki birilerinin onu öldürmeye çalıştığı fikrine o kadar takılıyor ki.”</p>

  <p>“Bu da ona destek olabilir,” dedi Dalinar. “İkimizin bir ilişkiye başlamasından bir dizi entrika çıkarması mümkün.”</p>

  <p>“Eh, o...”</p>

  <p>Aşağıdan yüksek sesle borular ötmeye başladı. Dalinar ve Navani durup haberleri anlamak için dinlediler.</p>

  <p>“Fırtınababa,” dedi Dalinar. “Bir uçurumşeytanının görüldüğü yer <i>Kale’nin ta kendisi.</i> Sadeas’ın izlemekte olduğu platolardan biri oydu.” Dalinar bir heyecan dalgası hissetti. “Orada bir mücevher kalp kazanmakta yüceprensler her seferinde başarısız oldular. Eğer o ve ben bunu birlikte başarabilirsek, bu büyük bir zafer olur.”</p>

  <p>Navani sıkıntılı görünüyordu. “Onun hakkında haklısın, Dalinar. Ülkümüz için ona <i>gerçekten de</i> ihtiyacımız var. Ama gözünü onun üstünden ayırma.”</p>

  <p>“Bana rüzgârların lütfunu dile.” Dalinar ona doğru uzandı ama sonra kendini durdurdu. Ne yapacaktı? Burada toplum içinde ona sarılacak mıydı? Bu söylentilerin bir yağ birikintisi üstünde alevler gibi yayılmasına neden olurdu. Daha bunun için hazır değildi. Bunun yerine Navani’ye eğildi, sonra da aceleyle çağrıya cevap vermek ve Parezırhı’nı almak için uzaklaştı.</p>

  <p>Durup da Navani’nin seçtiği kelimeleri düşünmeden önce patikadan yolun yarısını inmişti bile. “Ülkümüz için” ona “ihtiyacımız” olduğunu söylemişti.</p>

  <p>Ülküleri neydi? Navani’nin de bildiğinden şüphe ediyordu. Ama Navani şimdiden onları çabalarında bir arada düşünmeye başlamıştı bile.</p>

  <p>Ve farkına vardı ki, kendisi de öyleydi.</p>

  <p style="text-align: center;">♦</p>

  <p style="text-align: center;">♦♦</p>

  <p>Borular öttü, savaşın yakınlığına işaret ediyor olmak için fazlasıyla saf ve güzel bir sesti. Kereste deposunda bir kargaşa çıktı. Emirler yukarıdan gelmişti. Kule’ye tekrar saldırılacaktı, Köprü Dört’ün başarısızlığa uğramış, Kaladin’in bir felâkete neden olmuş olduğu yerin ta kendisi. Platoların en büyüğü. En çok arzu edileni.</p>

  <p>Köprücüler yeleklerini almak için bir o yana, bir bu yana koşturdu. Marangozlar ve çırakları hızla yollarından çekildiler. Matal bağırarak emirler verdi, bunu Hashal olmaksızın yaptığı tek zaman gerçek bir tur sırasındaydı. Köprücübaşları bir parça liderlik göstererek takımlarına sıraya girmeleri için bağırdılar.</p>

  <p>Rüzgâr tahta kıymıklarını ve kurumuş çimen parçalarını göğe savurarak havayı dalgalandırıyordu. Adamlar bağırıyor, çanlar çalıyordu. Ve bu kargaşanın içine başlarında Kaladin ile Köprü Dört çıktı. Aceleye rağmen askerler durdu, köprücüler bakakaldı, marangozlar ve çırakları durakladı.</p>

  <p>Otuz beş adam Leyten tarafından ustaca deri yeleklere ve şapkalara oturtulmak için tasarlanmış olan paslı turuncu kabuk zırhlarıyla uygun adım yürüyordu. Göğüs zırhlarını tamamlaması için kol ve bacak koruyucuları da kesmişlerdi. Miğferleri çeşitli farklı parçalar bir araya getirilerek oluşturulmuş ve Leyten’in ısrarıyla bir yengecin kabuğundaki minik boynuzlar ya da köşeler gibi kesikler ve çıkıntılarla süslenmişti. Göğüs zırhları ve koruyucular da süslenmiş, her biri bir testerenin ağzına benzer şekilde dişi andıran desenlerle kesilmişti. Kulaksız Jaks mavi ve beyaz boyalar satın almış ve turuncu zırhlar boyunca semboller çizmişti.</p>

  <p>Köprü Dörtün her üyesi üstünde artık sağlam bir şekilde tutturulmuş kırmızı Parshendi kemikleri olan büyük tahta birer kalkan taşıyordu. Çoğu sarmal desenler şeklinde dizilmiş olan kaburga kemikleriydi. Adamların bazıları kalkanlarının ortalarına tıkırdamaları için parmak kemikleri bağlamıştı ve diğerleri de miğferlerinin yan taraflarından onlara uzun, sivri diş ya da çene görüntüsü vererek çıkıntı yapan sivri kaburga kemikleri takmıştı.</p>

  <p>Seyirciler şaşkınlık içinde izliyordu. Zırhı ilk görüşleri değildi ama bu Köprü Dört’teki her adamın zırhının olduğu ilk tur olacaktı. Hepsi birlikte, etkileyici bir görüntü oluşturuyorlardı.</p>

  <p>Altı köprü turuyla geçen on gün Kaladin ve ekibinin yöntemlerini kusursuz hale getirmesini sağlamıştı. Yem olarak beş adam ve köprüye tek kollarıyla destek olarak önlerinde kalkan tutan ön sıradaki beş diğer adam. Sayılarını kurtarmış oldukları diğer ekiplerden gelen ve şimdi köprü taşımaya yardım edecek kadar iyileşmiş olan adamlarla artırmışlardı.</p>

  <p>Şimdiye kadar, altı köprü turuna rağmen, tek bir kayıp vermemişlerdi. Diğer köprücüler fısıldayarak bir mucizeden bahsediyordu. Kaladin bunun hakkında bir şey bilmiyordu. O sadece her zaman yanında içini dolu kürelerle doldurmuş olduğu bir kesenin olduğundan emin oluyordu. Parshendi okçularının çoğu ona odaklanıyormuş gibi görünüyordu. Bir şekilde, bütün bunların arkasında Kaladin’in olduğunu anlayabiliyormuş gibiydiler.</p>

  <p>Köprülerine ulaştılar ve sıraya girdiler, kalkanları kullanılacakları zamana kadar yan taraflardaki tutacaklara asmışlardı. Onlar köprüyü kaldırırlarken bir anda diğer ekiplerden bir tezahürat yükseldi.</p>

  <p>“Bu yeni,” dedi Teft Kaladin’in sol tarafından.</p>

  <p>“Sanırım sonunda bizim ne olduğumuzu fark ettiler,” dedi Kaladin.</p>

  <p>“Neymiş o?”</p>

  <p>Kaladin köprüyü omuzlarının üstüne yerleştirdi. “Bizler onların koruyucusuyuz. Köprü ileri!”</p>

  <p>Toplanma alanından aşağı doğru başı çekerek koşmaya başladılar, tezahüratlar onlara eşlik ediyordu.</p>

  <p style="text-align: center;">♦</p>

  <p style="text-align: center;">♦♦</p>

  <p><i>Babam deli değil,</i> diye düşündü Adolin, zırhçıları Parezırhı’nı üstüne geçirirken enerji ve heyecanla kendini canlı hissederek.</p>

  <p>Adolin günler boyunca Navani’nin söylediklerini dert edinmişti. Ne kadar korkunç bir şekilde yanılmıştı. Dalinar Kholin zayıflıyor <i>değildi.</i> Bunuyor <i>değildi.</i> Bir korkak <i>değildi.</i> Dalinar haklıydı ve Adolin de haksızdı. Uzun iç hesaplaşmalardan sonra, Adolin bir karara varmıştı.</p>

  <p>Yanılmış olduğu için <i>memnundu.</i></p>

  <p>Zırhçılar diğer tarafına geçerlerken sırıtarak Zırhlı elinin parmaklarını esnetti. Görülerin ne anlama geldiğini ya da bu görülerin sonuçlarının ne olacağını bilmiyordu. Babası bir çeşit peygamberdi ve bu ise düşünmesi bile göz korkutucu olan bir şeydi.</p>

  <p>Ama şu an için, Dalinar’ın deli olmaması onun için yeterliydi. Adolin’in ona güvenmesinin zamanı gelmişti. Fırtınababa biliyordu ki Dalinar’ın oğullarından bunu görmeye hakkı vardı.</p>

  <p>Zırhçılar Adolin’in Parezırhı’yla işlerini bitirdiler. Onlar geri çekilirken Adolin aceleyle zırh odasından fırlayarak güneş ışığına çıktı; Parezırhı’nın gücü, hızı ve ağırlığının hepsine birden alışmaya çalışıyordu. Niter ve Kobalt Muhafızlar’ın diğer beş üyesi hızla yaklaştı, bir tanesi ona Sureblood’ı getiriyordu. Adolin dizginleri aldı ama ilk başta Ryshadium’un yanında yürüdü. Zırh’ına uyum sağlamak için biraz daha zamana ihtiyacı vardı.</p>

  <p>Kısa süre sonra toplanma alanına girdiler. Parezırhı’nın içindeki Dalinar, Teleb ve Ilamar ile görüşmekteydi. Doğuya doğru işaret ederken onların üstünde yükseliyor gibi görünüyordu. Şimdiden asker birlikleri Ovalar’ın kıyısına doğru hareket etmeye başlamışlardı bile.</p>

  <p>Adolin uzun adımlarla babasının yanına gitti, hevesliydi. Kısa bir mesafe ileride, savaş kamplarının doğu kenarı boyunca at sünnekte olan birini fark etti. Şekil pırıldayan kırmızı Parezırhı giyiyordu.</p>

  <p>“Baba?” dedi Adolin işaret ederek. “O burada ne yapıyor? Kendi kampında bizim gelmemizi bekliyor olması gerekmez mi?”</p>

  <p>Dalinar başını kaldırdı. Bir seyise Gallant’ı getirmesi için elini salladı ve ikisi de atlarına bindiler. Arkalarından gelen Kobalt Muhafızlar’ın bir düzine üyesiyle Sadeas’ın önünü kesmek için at sürdüler. Sadeas saldırıyı iptal etmek mi istiyordu? Tekrar Kule’nin önünde başarısız olmaktan mı endişe ediyordu?</p>

  <p>Bir kere yaklaştıkları zaman Dalinar dizginlerini çekti. “Harekete geçmiş olman gerekir, Sadeas. Eğer Parshendiler müeevherkalbi alıp gitmeden platoya ulaşmak istiyorsak, hız önemli olacak.”</p>

  <p>Yüceprens başını salladı. “Kısmen katılıyorum. Ama ilk önce görüşmemiz gerekiyor. Dalinar, bu saldırdığımız yer Kule!” Hevesli gibi görünüyordu.</p>

  <p>“Evet. Ve?”</p>

  <p>“Cehennem adına be adam!” dedi Sadeas. “Bana büyük bir Parshendi kuvvetini bir platonun üstünde kıstırmak için bir yol bulmamız gerektiğini söyleyen sendin. Kule <i>kusursuz.</i> Oraya ber zaman büyük bir kuvvet getiriyorlar ve iki tarafından da geçiş yok.”</p>

  <p>Adolin kendini başını sallayarak onaylarken buldu. “Evet,” dedi. “Baba, o haklı. Eğer onları orada kıstırıp sağlam bir darbe indirebilirsek...” Parshendiler normalde büyük kayıplar verdikleri zaman kaçardı. Bu savaşın bu kadar uzamasına neden olan şeylerden birisiydi.</p>

  <p>“Bu savaşta bir dönüm noktası anlamına gelebilir,” dedi Sadeas gözleri parlayarak. “Kâtiplerim onların yirmi ya da otuz binden daha fazla askerinin kalmamış olduğunu tahmin ediyorlar. Parshendiler buraya on bin gönderecekler, her zaman öyle yapıyorlar. Ama eğer onları köşeye sıkıştırıp hepsini öldürebilirsek, onların bu Ovalar üstünde savaşmaya devam edebilme becerilerini <i>yok edebiliriz.</i>”</p>

  <p>“İşe yarayacak baba,” dedi Adolin hevesle. “Bu bizim, <i>senin</i> beklemekte olduğun şey olabilir. Savaşı çevirmenin bir yolu, Parshendilere daha fazla savaşmaya devanı edemeyecekleri kadar fazla zarar vermenin bir yolu!”</p>

  <p>“Askerlere ihtiyacımız, var, Dalinar,” dedi Sadeas. “Bir sürü askere. En fazla kaç adamı sahaya sürebilirsin?”</p>

  <p>“Kısa süre içinde mi?” dedi Dalinar. “Belki sekiz bin.”</p>

  <p>“Yeterli olması gerekir,” dedi Sadeas. “Ben yaklaşık yedi bin kadarını silah altına alabildim. Hepsini getireceğiz. Senin sekiz binini benim kampıma getir ve sahip olduğum bütün köprü ekiplerini alıp birlikte yola çıkalım. Oraya Parshendiler önce gelecek, onların tarafına bu kadar yalcın olan bir platoda bu kaçınılmaz ama eğer yeteri kadar hızlı olabilirsek onları platonun üstünde sıkıştırabiliriz. Ondan sonra da onlara <i>gerçek</i> bir Alethi ordusunun ne yapabileceğini göstereceğiz!”</p>

  <p>“Köprülerindeki hayatları riske atmayacağım, Sadeas,” dedi Dalinar. “Tam olarak birleşik bir saldırıyı kabul edebileceğimden emin değilim.”</p>

  <p>“Hah,” dedi Sadeas. “Köprücüleri kullanmak için yeni bir yöntemim var, hiç de o kadar fazla hayata mâl olmuyor. Köprücü kayıpları neredeyse sıfıra indi,”</p>

  <p>“Gerçekten mi?” dedi Dalinar. “Bu o zırhlı köprücüler yüzünden mi? Fikrini değiştirmene ne sebep oldu?”</p>

  <p>Sadeas omzunu silkti, “Belki de sen beni ikna etmeye başlamışsındır. Her neyse, hemen gitmek zorundayız. Birlikte. Onların getireceği asker sayısı düşünülünce, onlarla savaşa tutuşup da senin yetişmeni bekleme riskine giremem. Birlikte gitmek ve saldırıyı başarabildiğimiz kadar yakın olarak başlatmak istiyorum. Eğer hâlâ köprücülerin hayatları hakkında endişe ediyorsan, ben önce saldırıp bir dayanak noktası elde edebilir, sonra da senin köprücülerin hayatlarını tehlikeye atmadan geçmeni sağlayabilirim.”</p>

  <p>Dalinar düşünceli görünüyordu.</p>

  <p><i>Hadi baba,</i> diye aklından geçirdi Adolin. <i>Parshendilere ağır bir darbe indirmek için fırsat kolluyordun. İşte burada!</i></p>

  <p>“Pekâlâ,” dedi Dalinar. “Adolin, Dördüncü’den Sekizinci Tümenlere kadar askerlerin silah başına geçmeleri için haberciler gönder. Adamları savaşa gitmeleri için hazırla. Bu savaşı bitirelim artık.”</p>
</body>
</html>
