<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2 title="BÖLÜM-035"><img alt="" src="../Images/main-52.jpg" /></h2>

  <p><b><i>“Her ne kadar pek çoğu Urithiru’nun Alethela’da inşa edilmesini istese de, bunun olamayacağı aşikârdı. Ve böylece biz de onun batı tarafına yerleştirilmesini rica ettik, Şeref’e en yakın olan yere.”</i></b></p>

  <div>
    <b><br /></b>
  </div>

  <p><b>— Şehirden bahseden belki de en eski orijinal kaynak. <i>Vavibrar,</i> 1804. satırda tekrar alıntılanıyor. Şafakdili’ni tercüme etmenin bir yolunu bulmak için neler vermezdim.</b></p>

  <div>
    <br />
  </div>

  <p>Fırtına duvarının gücü neredeyse Kaladin’i bayıltıyordu ama ani soğukluğu onu şok ederek zihnini açtı.</p>

  <p>Bir an için, Kaladin o soğukluktan başka hiçbir şey hissedemedi. Üstünde patlayan su tarafından kışlanın duvarına iyice bastırılmıştı. Kayalar ve dal parçaları etrafında taşlara çarptı, kaç tanesinin derisine çarptığını ya da kestiğini anlayamayacak kadar hissizleşmişti bile.</p>

  <p>Gözlerini sıkıca kapattı ve nefesini tutarak buna dayandı; sersemlemişti. Sonra fırtına duvarı gümbür gümbür ilerlemeye devam ederek geçti. Bir sonraki rüzgâr patlaması yan taraftan geldi, şimdi hava her yönden esiyor ve girdap gibi dönüyordu. Rüzgâr sırtını taşa sürterek onu yan tarafa doğru savurdu ve yukarı fırlattı. Rüzgârın esiş yönü kararlı hâle geldi, yine doğudan esiyordu. Kaladin karanlığın içinde asılı duruyordu ve aniden ayakları ipe takıldı. Bir panik hâlinde, şimdi kışlanın eğimli çatısındaki halkaya bağlı bir uçurtma gibi rüzgârla dalgalanmakta olduğunu fark etti.</p>

  <p>Sadece o ip onun da diğer çer çöple birlikle fırlatılıp yuvarlanarak bütün Roshar boyunca savrulup götürülmesini engelliyordu. O birkaç kalp atışı durdu, düşünemedi. Sadece paniği ve soğuğu hissedebiliyordu; biri göğsünün içinden kaynayarak çıkmaya, öbürü de derisinden içeri doğru girerek onu dondurmaya çalışıyordu. Sanki bir can simidiymiş gibi tek küresine yapışarak çığlık attı. Çığlık bir hataydı çünkü soğukluğun ağzından içeri girmesine neden olmuştu. Sanki, zorla kolunu gırtlağından aşağı sokan bir ruh gibi.</p>

  <p>Rüzgâr dev bir girdap gibiydi, düzensiz, farklı yönlerde esiyordu. Bir esinti onu tokatladı, sonra geçti ve o da bir gümlemeyle kışlanın çatısının üstüne düştü. Neredeyse anında, korkunç rüzgârlar derisini buz gibi su dalgalarıyla döverek onu tekrar kaldırmaya çalıştı. Gök gürledi, onu yutmuş olan yaratığın kalp atışı. Yıldırım gecenin içindeki beyaz dişler gibi karanlığı yardı. İnleyen ve uluyan rüzgârın sesi o kadar yüksekti ki neredeyse gök gürültüsünün sesini boğuyordu.</p>

  <p>“Çatıyı yakala, Kaladin!”</p>

  <p>Syl’in sesi. Öylesine yumuşak, öylesine alçak. Kaladin onu nasıl duyabiliyordu ki?</p>

  <p>Uyuşmuş bir şekilde, eğimli çatının üstünde yüzükoyun yatmakta olduğunu fark etti. Çatı anında kayıp gideceği kadar dik yapılmamıştı ve rüzgâr da genel olarak onu geriye doğru itiyordu. Syl’in söylediği gibi yaparak soğuk, kaygan parmaklarla çatının kenarını yakaladı. Sonra kafasını kollarının arasına sokarak yüzükoyun yattı. Taştan çatıya bastırmakta olduğu küreyi hâlâ elinde tutuyordu. Parmakları kaymaya başladı. Rüzgâr çok sert esiyor, onu batıya doğru itmeye çalışıyordu. Eğer ellerini bırakırsa yine havada sallanmaya başlardı. Bağlandığı ip, hafif eğimli çatının korunaklı olan diğer tarafına ulaşmasına yetecek kadar uzun değildi.</p>

  <p>İri bir kaya çatıya çarptı, fırtınanın karanlığında göremiyor ya da darbesini duyamıyordu ama binanın titrediğini <i>hissedebilmişti.</i> Kaya ileri doğru yuvarlandı ve gümbürtüyle yere düştü. Fırtınanın her anı o kadar kuvvetli değildi ama arada bir patlak veren rüzgârlar büyük cisimleri kaldırıp savurarak yüzlerce ayak öteye fırlatabiliyordu.</p>

  <p>Parmakları daha da fazla kaydı.</p>

  <p>“Halka,” diye fısıldadı Syl.</p>

  <p>Halka. İp bacaklarını arkasındaki çatının yan tarafındaki çelik bir halkaya bağlıyordu. Kaladin ellerini bıraktı, sonra da geriye doğru savrulurken halkayı yakaladı. Sıkı sıkı yapıştı. İp gövdesi boyunca bileklerine kadar uzanıyordu. Bir an için ipleri çözmeyi düşündü ama halkayı bırakmaya cesaret edemedi. Orada halkayı iki eliyle tutarak rüzgârda bir bayrak gibi sallanarak asılı durdu, küre bir elinin içinde saklı ve çeliğe bastırılmıştı.</p>

  <p>Her saniye bir mücadeleydi. Rüzgâr onu sola doğru çekti, sonra sağa doğru fırlattı. Bunun ne kadar uzun sürdüğünü bilemezdi, bu öfke ve kargaşa âleminde zamanın bir anlamı yoktu. Hissizleşmiş, hırpalanmış zihni bir kâbusun içinde olduğunu düşünmeye başladı. Kafasının içindeki siyah, canlı rüzgârlarla dolu korkunç bir rüya. Yankılanan çığlıklar, korkunç ve çarpık bir kargaşa ve korku dünyasını açığa çıkaran şimşeklerin parlak ve bembeyaz ışıkları. Binaların kendileri bile savruluyormuş gibi görünüyordu; bütün dünya yan yatmış, fırtınanın korkunç gücü tarafından çarpılmıştı.</p>

  <p>Bakmaya cesaret edebildiği o kısa aydınlık anlarında, önünde ayakta duran Syl’i gördüğünü düşündü; yüzünü rüzgâra dönmüş, minik ellerini ileri uzatmıştı. Sanki fırtınayı geride tutmaya ve hızlı bir nehrin sularını yaran bir taş gibi rüzgârları bölmeye çalışıyordu.</p>

  <p>Yağmur suyunun soğuğu vücudundaki kesikleri ve bereleri uyuşturmuştu. Ama parmaklarını da uyuşturmuştu. Kaydıklarını hissetmedi. Tek fark ettiği yine havada savruluyor olduğuydu, yana doğru fırlatılarak kışlanın çatısına gümleyerek indi.</p>

  <p>Kötü çarpmıştı. Görüşü birbirine karışan parıltılı ışıklarla yanıp söndü ve bunun arkasından da siyahlık geldi.</p>

  <p>Bilinçsizlik değil, siyahlık.</p>

  <p>Kaladin gözlerini kırptı. Her şey durgundu. Fırtına sessizdi ve her şey saf karanlıktı. <i>Öldüm,</i> diye düşündü anında. Ama neden altındaki ıslak taşı hissedebiliyordu? Başını sallayarak yüzünden aşağı yağmur sularını silkeledi. Şimşek yoktu, rüzgâr yoktu, yağmur yoktu. Sessizlik doğal değildi.</p>

  <p>Tökezleyerek ayağa kalktı, hafifçe eğimli çatının üstünde ayakta durmayı başarabilmişti. Ayak parmaklarının altındaki taş kaygandı. Yaralarını hissedemiyordu. Acı gitmişti.</p>

  <p>Karanlığın içinde seslenmek için ağzını açtı ama tereddüt etti. O sessizlik bozulacak gibi değildi, Havanın kendisinin hile ağırlığı azalmış gibiydi, onun da öyle. Neredeyse uçup gidebilirmiş gibi hissediyordu.</p>

  <p>O karanlığın içinde hemen karşısında devasa bir yüz belirdi. Siyahlıktan bir yüzdü fakat karanlığın içinde hatları hafif de olsa belliydi. Genişti, kocaman bir fırtına bulutununki kadar genişliği vardı ve iki yönde de uzaklara kadar gidiyordu ama yine de bir şekilde hâlâ Kaladin onu görebiliyordu. İnsani değildi. Gülümsüyordu.</p>

  <p>Kaladin omurgasından aşağı inen ve bütün vücudunun içinden geçen, yuvarlanan bir buz iğnesi gibi derin bir soğuk hissetti. Küre aniden elinde patlayarak canlandı, safir bir ışıltıyla alevlenmişti. Yumruğunun mavi ateşle parlamasına neden olan ışık altındaki taş çatıyı aydınlattı. Gömleği paramparça olmuştu, derisi yırtılmıştı. Başını eğerek kendisine baktı, afallamıştı, sonra da tekrar başını kaldırarak yüze baktı.</p>

  <p>Gitmişti. Geride sadece karanlık vardı.</p>

  <p>Şimşek çaktı ve Kaladin’in acıları geri döndü. Nefesi kesilerek yağmur ve rüzgârın karşısında dizlerinin üstüne düştü. Kayarak devrildi, yüzü çatının üstüne çarptı.</p>

  <p>O neydi? Bir görü mü? Bir sanrı mı? Gücü onu terk ediyordu, düşünceleri tekrar bulanıklaşıyordu. Rüzgârlar şimdi o kadar da güçlü değillerdi ama yağmur hâlâ çok soğuktu. Halsiz, kafası karışık ve neredeyse acısına teslim olmuş bir şekilde elini yan tarafına getirdi ve küreye baktı. Parlıyordu. Kanıyla lekelenmiş ve parlıyordu.</p>

  <p>Canı çok yanıyordu ve gücü solup gitti. Gözlerini kapatarak ikinci bir karanlık tarafından üstünün kaplandığını hissetti. Bilinçsizliğin karanlığı.</p>

  <p style="text-align: center;">♦</p>

  <p style="text-align: center;">♦♦</p>

  <p>Yücefırtına yatıştığı zaman kapıya ilk giden Kaya oldu. Teft kendi kendine inleyerek daha yavaş bir şekilde onu takip etti. Dizleri acıyordu. Dizleri bir fırtına yakınken <i>her zaman</i> acırdı. Büyükbabası son yıllarında bundan şikâyet ederdi ve Teft de ona aptal derdi. Şimdi ise o da aynı durumdaydı.</p>

  <p><i>Cehennem fırtınaları,</i> diye düşündü yorgun bir şekilde dışarı adımını atarken. Elbette hâlâ yağmur yağıyordu. Bunlar bir yücefırtınanın peşinden giden artçı yağmur serpintileriydi: riddens. Mavi mumlar gibi birkaç yağmurspreni havuzcukların içinde oturuyordu ve birkaç rüzgârspreni de fırtına rüzgârlarında dans ediyordu. Yağmur soğuktu ve çarıklı ayaklarını sırılsıklam ederek doğrudan deri ve kaslarına kadar donduran birikintilerin içinden şapırtıyla geçti. Islak olmaktan nefret ediyordu. Ama öte yandan, o pek çok şeyden nefret ediyordu.</p>

  <p>Bir süre için, hayat iyiye gidiyormuş gibiydi. Şimdi de değildi.</p>

  <p><i>Nasıl her şey bu kadar hızlı kötüye gitti</i>? diye düşündü kollarını bağlayarak. Yavaş yavaş yürüyor ve bastığı yere bakıyordu. Bazı askerler kışlalarını terk etmişlerdi ve yağmur pelerinleri giyerek yakınlarda dikilmiş izliyorlardı. Büyük olasılıkla kimsenin dışarı sızıp Kaladin’i erken indirmediğinden emin olmak için. Ama Kaya’yı durdurmaya çalışmadılar. Fırtına geçmişti.</p>

  <p>Kaya hızla binanın köşesini döndü. Teft Kaya’yı takip ederken diğer köprücüler de arkasından kışlayı terk ettiler. Fırtına götüresi Boynuzyiyenli. Büyük ve hantal bir chul gibiydi. Gerçekten de inanıyordu. O aptal genç köprücübaşını canlı bulacaklarını düşünüyordu. Büyük ihtimalle onu gölgede oturmuş, Fırtınababa’nın kendisiyle birlikte birer bardak çay içerlerken bulacaklarını zannediyordu.</p>

  <p><i>Ve sen inanmıyor musun</i>? diye sordu Teft kendisine, hâlâ yere bakıyordu. <i>Eğer inanmıyorsan niye takip ediyorsun? Ama eğer inansaydın, bakardın. Gözünü ayaklarına dikmezdin. Başını kaldırır ve görürdün.</i></p>

  <p>Bir adam aynı anda hem inanıp hem de inanmayabilir miydi? Teft Kayanın yanında durdu ve kendini hazırlayarak başını kaldırıp kışlanın duvarına baktı.</p>

  <p>Orada beklediği ve de korktuğu şeyi gördü. Ceset bir parça mezbaha eti gibiydi, derisi soyulmuş ve kanlı. Bu bir insan mıydı? Kaladin’in derisi yüz yerinden kesilmişti, kan sızıntıları binanın yan tarafından akan yağmur sularına karışıyordu. Oğlanın vücudu hâlâ ayak bileklerinden asılıydı. Gömleği yırtılıp gitmiş, köprücü pantolonu lime lime olmuştu. İronik bir şekilde yüzü şimdi onu bıraktıkları zaman olduğundan daha temizdi, fırtına ile yıkanmıştı.</p>

  <p>Teft savaş meydanında neye bakıyor olduğunu bilmeye yetecek kadar ölü adam görmüştü. <i>Zavallı oğlan,</i> diye düşündü Köprü Dört’ün kalan kısmı o ve Kaya’nın etrafında toplanırken başını sallayarak. Sessiz ve dehşet içindeydiler. <i>Neredeyse beni kendine inandıracaktın.</i></p>

  <p>Kaladin’in gözleri bir anda açıldı.</p>

  <p>Toplanmış olan köprücülerin solukları kesildi, birkaç tanesi küfretti ve yağmur suyu havuzlarında şapırdayarak yere düştü. Kaladin hırıltılı bir nefes aldı. Yoğun bakışları ve görmeyen gözleri doğrudan ileriye bakıyordu. Dudaklarından dışarı kanlı tükürük zerreleri savrularak nefesini verdi. Aşağı doğru sarkmakta olan eli yavaşça açıldı.</p>

  <p>Taşlara bir şey düştü. Teft’in ona vermiş olduğu küre. Şapırtıyla bir havuzcuğun içine düştü ve orada durdu. Sönüktü, içinde hiç Fırtınaışığı yoktu.</p>

  <p><i>Kelek adına bu da ne?</i> diye düşündü Teft eğilerek. Bir küreyi fırtınada dışarı bırakırdın ve Fırtınaışığı toplardı. Kaladin’in elinde, bu kürenin tamamen dolmuş olması gerekirdi. Yanlış giden neydi?</p>

  <p><i>“Umalakai’ki!</i>” diye kükredi Kaya parmağını uzatarak. “<i>Kama mohoray namavau...</i>” Yanlış dilde konuşmakta olduğunu fark ederek durdu. “Birisi bana yardım etsin onu indirmeye! Hayatta hâlâ! Bıçak ve merdiven lâzım bize! Çabuk!”</p>

  <p>Köprücüler fırladı. Askerler mırıldanarak yaklaştılar ama köprücüleri durdurmadılar. Sadeas’ın kendisi Kaladin’in kaderini Fırtınababa’nın seçeceğini ilan etmişti. Herkes bunun ölüm anlamına geldiğini bilirdi.</p>

  <p>Ancak... Tef’t sönük küreyi kavrayarak ayağa kalktı. <i>Bir fırtınadan sonra boş olan bir küre,</i> diye düşündü. <i>Ve ölmüş olması gerekirken hâlâ hayatta olan bir adam. İki imkânsızlık.</i></p>

  <p>İkisi birlikte, <i>daha da</i> imkânsız olan bir şeye işaret ediyorlardı.</p>

  <p>“Nerede o merdiven!” diye bağırırken buldu kendini Teft. “Lanet olsun hepinize, çabuk, çabuk! Onu sardırmamız gerek. Biriniz gidip hep o yaraların üstüne sürdüğü merhemi getirin!”</p>

  <p>Tekrar Kaladin’e doğru göz attı, sonra da çok daha yumuşak bir sesle konuştu. “Ve sen de sağ kalsan <i>iyi olur</i>, evlat. Çünkü ben bazı cevaplar istiyorum. ”</p>
</body>
</html>
