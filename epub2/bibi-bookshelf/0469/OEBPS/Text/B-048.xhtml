<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2 title="BÖLÜM-048"><img alt="" src="../Images/main-68.jpg" /></h2>

  <p><b><i>“Nerede pusuya yatarlarsa ışığı alıyorlar. Yanmış olan derileri ile.</i></b></p>

  <div>
    <b><br /></b>
  </div>

  <p><b>— Cormsheu, sayfa 104.</b></p>

  <div>
    <br />
  </div>

  <p>Shallan, Kharbranth’ın pek çok hastanesinden birindeki steril, beyaz çarşaflı bir yatakta arkasına yaslanmış oturuyordu. Kolu düzgün, yeni bir bandajla sarılmıştı ve çizim tahtasını da önünde tutuyordu. Hemşireler isteksizce “kendini zorlamadığı” sürece çizim yapmasına izin vermişlerdi.</p>

  <p>Kolu ağrıyordu, niyetli olduğundan daha derin kesmişti. Yarayı sürahinin kırılmasından kaynaklanmış gibi göstermeye çalışmış, bunun aslında ne kadar çok bir intihar teşebbüsü gibi algılanabileceğini düşünememişti. Her ne kadar sadece yataktan düştüğünü söyleyerek itiraz etmiş olsa da, hemşirelerin ve ardentlerin bunu kabul etmediğini görebiliyordu. Onları suçlayamazdı.</p>

  <p>Sonuç utanç vericiydi ama en azından kimse onun kanı Ruhdökerek yaratmış olabileceğini düşünmüyordu. Şüphe altında kalmaktansa utanç duymak tercih edilebilirdi.</p>

  <p>Çizimine devam etti. Bir Kbarbranth hastanesindeki büyük, koridor gibi bir odanın içindeydi; duvarların yanına pek çok yatak sıralanmıştı. Bazı can sıkıcı şeyler haricinde, hastanedeki iki günü nispeten iyi geçmişti. Hayaletleri gördüğü, camı kana dönüştürdüğü ve bir ardentin onunla olabilmek için ardentiayı bırakmayı teklifi ettiği o tuhaf gün hakkında düşünecek bol bol zamanı olmuştu.</p>

  <p>Hastane odasının birkaç resmini çizmişti. Yaratıklar çizimlerinde gizleniyor, odanın uzak uçlarında kalıyorlardı. Onların varlığı uyumasını güçleştiriyordu ama yavaş yavaş onlara alışmaya başlamıştı.</p>

  <p>Havada sabun ve lister yağı kokusu vardı; düzenli olarak banyo yaptırılıyor ve çürüksprenlerini korkulup kaçırmak için kolu da antiseptikle yıkanıyordu. Yatakların yaklaşık yarısında hasta kadınlar yatıyordu ve mahremiyeti sağlamak için yatağın etrafına çekilebilecek olan tekerlekli tahta paravanlar vardı. Shallan eminelini gizlemek için ucundan bağlanmış uzun bir sol kol yeni olan ve ön taraftan kapanan basit, beyaz bir cübbe giyiyordu.</p>

  <p>Eminkesesini cübbeye aktararak sol kol yeninin içine iliklenmişti. Kimse kesenin içine bakmamıştı. Banyo yaptırıldığı zamanlarda, olağandışı ağırlığına rağmen bir kelime etmeden çıkarıp ona veriyorlardı. Kimse bir kadının eminkesesinin içine bakmazdı. Yine de, mümkün olduğunca elinde tutuyordu.</p>

  <p>Hastanede her ihtiyacı karşılanıyordu ama oradan ayrılamıyordu. Bu ona babasının arazilerindeki evinde geçirdiği zamanları hatırlatıyordu. Gittikçe daha da fazlasıyla, bu durum onu sembol kafalar kadar korkutmaya başlamıştı. Bağımsızlığın tadına varmıştı ve eskiden yaşadığı şeyleri tekrar etmek istemiyordu: üstüne titrenen, el üstünde tutulan, sergilenen Shallan’a dönüşmek istemiyordu.</p>

  <p>Ne yazık ki tekrar Jasnah ile çalışmaya başlaması pek olası değildi. Sözde intihar teşebbüsü ona eve dönmek için mükemmel bir sebep veriyordu. Gitmesi gerekliydi. Ruhdökümcüyü tek başına göndererek geride kalmak, şu anda ele geçirdiği şüphe uyandırmadan ayrılma fırsatı göz önüne alındığında bencilce olurdu. Dahası, Ruhdokümcüyü kullanmıştı. Uzun eve dönüş yolculuğu boyunca bunu nasıl başardığını keşfedebilir, sonra da ailesine yardım etmeye hazır olabilirdi.</p>

  <p>İçini çekti ve birkaç tarama ile çizimini bitirdi. O uzak ufuk ve güçlü ancak soğuk olan güneşiyle, gitmiş olduğu garip yerin bir resmiydi. Yukarıda güneşe doğru ilerleyen bulutlar, aşağıda sonsuz okyanus ile güneş, sanki uzun bir tünelin sonundaymış gibi görünüyordu. Okyanusun üstünde yüzlerce alev asılı duruyordu, cam denizinin üstündeki bir ışık denizi gibi.</p>

  <p>Resmi yukarı kaldırarak altındaki çizime baktı. Bu çizim, onu etrafı garip yaratıklarla çevrili olarak yatağının üstünde büzülmüş haldeyken tasvir ediyordu. Ruhdökmüş olduğunu ve dolayısıyla da hırsızlık yapmış olduğunu açığa çıkarmasın diye, Jasnah’ya ne gördüğünü söylemeye <i>cesaret</i> edemiyordu.</p>

  <p>Sonraki resim de oydu, kanların içinde yerde yatıyordu. Çizim tahtasından başını kaldırdı. Beyaz giysili bir kadın ardent yakınlardaki bir duvara yaslanmış oturuyor, aslında Shallan tekrar kendine zarar vermeye teşebbüs ederse diye onu izleyerek, dikiş dikermiş gibi yapıyordu. Shallan dudaklarını ince bir çizgi şeklinde büzdü.</p>

  <p><i>Bu iyi bir kılıf,</i> dedi kendi kendine. <i>Kusursuz bir şekilde işliyor. Bu kadar utanmayı kes.</i></p>

  <p>O günkü resimlerinin sonuncusuna döndü. Sembol kafalardan bir tanesini tasvir ediyordu. Göz yoktu, yüz yoktu, sadece uçları kesilmiş kristal gibi olan acayip köşeli sembol vardı. Ruhdökmeyle bir ilgileri olması <i>gerekliydi.</i> Değil mi?</p>

  <p><i>Başka bir yeri ziyaret ettim,</i> diye düşündü. <i>Sanırım... Sanırım kadehin ruhuyla konuştum.</i> Her şey bir yana, <i>kadehin</i> bir ruhu mu vardı? Ruhdökümcüyü kontrol etmek için kesesini açtığı zaman, Kabsal’ın ona vermiş olduğu kürenin artık parlamıyor olduğunu keşfetmişti. Belirsiz bir ışık ve güzellik hissini, içinde kükreyen bir fırtınayı hatırlayabiliyordu.</p>

  <p>Küreden ışığı almış ve onu kadehe, kadehin <i>sprenine</i> dönüşmesi için bir rüşvet olarak vermişti. Ruhdöküm bu şekilde mi işliyordu? Yoksa o sadece bir bağlantı kurabilmek için mi çabalıyordu?</p>

  <p>Odaya ziyaretçiler girmiş ve hastaların arasında dolanmaya başlamışlarken, Shallan çizim tahtasını indirdi. Kadınların pek çoğu turuncu cübbesi ve nazik, yaşlı havasıyla Kral Taravangian’ı gördükleri zaman heyecanla doğrulup oturdular. Her yatağın yanında laflamak için duraklıyordu. Onun sık sık ziyarete geldiğini duymuştu, en azından haftada bir kere.</p>

  <p>Sonunda, Shallan’ın yatağının yanına ulaştı. Ona gülümseyerek pek çok eşlikçisinden birinin onun için koyduğu minderli tabureye oturdu. “Ve genç Shallan Davar. Kazanı duyduğum için korkunç derecede üzgünüm. Daha erken gelemediğim için özür dilerim. Devletin işleri beni meşgul ediyordu.”</p>

  <p>“Hiç önemli değil, Majesteleri.”</p>

  <p>“Hayır, hayır, öyle değil,” dedi. “Ama bu şekilde olması gerekiyor. Zamanımın çok fazlasını burada geçirdiğimden şikâyet edenler var.”</p>

  <p>Shallan gülümsedi. O şikâyetler asla yüksek sesli değildi. Sarayda politik oyunlarını oynayan arazi sahipleri ve ev beyleri, onların entrikalarını görmezden gelerek zamanının büyük bir kısmını sarayın dışında geçiren bir kraldan oldukça memnundular.</p>

  <p>“Bu hastane hayret verici, Majesteleri,” dedi. “Herkese ne kadar iyi bakıldığına inanamıyorum.”</p>

  <p>Kral genişçe gülümsedi. “Benim büyük zaferim. <i>Açıkgöz</i> ya da <i>koyugöz</i> olsun, hiç kimse geri çevrilmiyor, ne dilenci, ne fahişe ne de uzaklardan gelen denizciler. Bunların hepsi Palanaeum tarafından ödeniyor, biliyor musun? Bir açıdan, en önemsiz ve işe yaramaz kayıt bile hastaları iyileştirmeye yardım ediyor.”</p>

  <p>“Burada olduğum için mutluyum.”</p>

  <p>“Bundan şüpheliyim, çocuğum. Bunun gibi bir hastane, belki de bir adamın bu kadar para döküp de asla kullanılmazsa sevinç duyacağı tek şey. Senin bir misafirim olmak zorunda kalman büyük bir trajedi.”</p>

  <p>“Demek istediğim başka bir yerde olmaktansa, burada hasta olmayı tercih edeceğim. Gerçi sanırım bu biraz bulaşık suyu yerinde şarapta boğulmanın daha iyi olacağını söylemek gibi.”</p>

  <p>Kral güldü. “Sen ne tatlı bir şeysin,” dedi ayağa kalkarak. “Misafirliğini kolaylaştırmak için yapabileceğim bir şey var mı?”</p>

  <p>“Sona erdirebilirsiniz?”</p>

  <p>“Korkarım buna izin veremem,” dedi gözleri yumuşayarak. “Hekimlerimin ve hemşirelerimin bilgeliğine riayet etmem gerekiyor. Onlar senin hâlâ risk altında olduğunu söylüyorlar. Sağlığını düşünmek zorundayız.“</p>

  <p>“Beni burada tutmak, bana iyiliğim pahasına sağlık veriyor, Majesteleri.”</p>

  <p>Başını salladı. “Başka bir kaza geçirmene izin verilmemeli.”</p>

  <p>“Ben... Anlıyorum. Ama çok daha iyi hissettiğime emin olabilirsiniz. Başımdan geçen olay aşırı çalışma nedeniyle olmuştu. Şimdi rahatlamış olduğuma göre, artık daha fazla bir tehlike içinde değilim.”</p>

  <p>“Bu iyi,” dedi. “Ama yine de seni birkaç gün daha tutmak zorundayız.”</p>

  <p>“Peki, Majesteleri. Ama en azından ziyaretçi kabul edemez miyim?” Şimdiye dek, hastane personeli onun rahatsız edilmemesi konusunda ısrarcı olmuşlardı.</p>

  <p>“Evet... Bunun sana nasıl yardımcı olabileceğini görebiliyorum. Ardentlerle konuşacağım ve birkaç ziyaretçinin gelmesine izin verilmesini önereceğim.” Tereddüt etti. “Tekrar iyi olduğun zaman, eğitimini askıya alman senin için en iyisi olabilir.”</p>

  <p>Aldatmaca yüzünden kendini kötü hissetmemeye: çalışarak, yüzüne bir kaş çatış yerleştirdi. “Bunu yapmaktan nefret ediyorum, Majesteleri. Ama ailemi çok fazla özlüyordum. Belki de onlara geri dönmeliyim.”</p>

  <p>“Mükemmel bir fikir. Eminim ki ardentler eve gideceğini bilirlerse, seni bırakmaları olası olacaktır.” Bir elini omzuna koyarak nazik bir şekilde gülümsedi. “Bu dünya, bazen bir fırtınadır. Ama hatırla, güneş her zaman tekrar yükseliyor.”</p>

  <p>“Teşekkür ederim, Majesteleri.”</p>

  <p>Kral uzaklaştı ve diğer hastalan da ziyaret etti, sonra da sessizce ardentlerle konuştu. Jasnah karakteristik sırtı, dik yürüyüşüyle kapıdan içeri girerken henüz beş dakika geçmemişti. Altın işlemeleri olan, güzel, koyu mavi bir elbise giyiyordu. Gösterişli siyah saçı örgülüydü ve altı tane ince, altın iğne ile tutturulmuştu; yanakları allıkla parlıyor, dudakları da rujla kan kırmızısıydı. Beyaz odanın içinde çorak bir tarlada açmış bir çiçek gibi göze çarpıyordu.</p>

  <p>İpek eteğinin katları altında gizlenmiş olan ayaklarıyla Shallan’a doğru süzüldü; kolunun altında kalın bir kitap taşıyordu. Bir ardent ona bir tabure getirdi ve o da az önce kralın oturmuş olduğu yerde oturdu.</p>

  <p>Jasnah Shallan’ı inceledi; yüzü katı ve hissizdi. “Bana vesayetimin talepkâr, belki de sert olduğu söylenmişti. Çoğu zaman kimseyi himayem altına almayı kabul etmememin bir sebebi bu.”</p>

  <p>“Zayıflığımdan dolayı özür diliyorum, Berrakhanım,” dedi Shallan başını öne eğerek.</p>

  <p>Jasnah hoşnutsuz göründü. “Sende bir kusur olduğuna işaret etmeyi amaçlamıyordum, çocuk. Tam tersini yapmaya çalışıyordum. Ne yazık ki ben... Bu türdeki davranışlara alışkın değilim.”</p>

  <p>“Özür dilemeye mi?”</p>

  <p>“Evet.”</p>

  <p>“Ee, biliyorsun ki,” dedi Shallan, “Özür dilemekte ustalaşmak için, ilk önce hata yapman gerekiyor. Senin sorunun bu, Jasnah. Sen hata yapma konusunda kesinlikle berbatsın.”</p>

  <p>Kadının yüz ifadesi yumuşadı. “Kral bana ailene geri dönecek olduğundan bahsetti.”</p>

  <p>“Ne? Ne zaman?”</p>

  <p>“Dışarıdaki koridorda benimle karşılaştığı zaman ve en sonunda bana seni ziyaret etme izni verdikten sonra,” dedi.</p>

  <p>“Bunu sanki dışarıda bekliyormuşsun gibi söylüyorsun.”</p>

  <p>Jasnah cevap vermedi.</p>

  <p>“Ama araştırman!”</p>

  <p>“Hastanenin bekleme odasında da yapılabilir.” Tereddüt etti. “Bu son birkaç gün içerisinde, odaklanmak benim için biraz zor oldu.”</p>

  <p>“Jasnah! Bu neredeyse <i>insancıl!</i>”</p>

  <p>Jasnah sitem ederek ona baktı ve Shallan da anında sözlerinden pişman olarak irkildi. “Üzgünüm. İyi öğrenememişim, değil mi?”</p>

  <p>“Ya da belki de sadece özür dileme sanatının antrenmanını yapıyorsundur. Böylece ihtiyaç olduğu zaman benim gibi tedirgin olmayacaksın.”</p>

  <p>“Ne kadar da zekiymişim.”</p>

  <p>“Gerçekten de.”</p>

  <p>“O zaman artık durabilir miyim?” diye sordu Shallan. “Sanırım yeteri kadar antrenman yaptım.”</p>

  <p>“Benim düşünceme göre, özür dileme sanatı birkaç ustaya daha sahip olabilir,” dedi Jasnah. “Bunda beni bir model olarak kullanma. Gurur çoğu zaman kusursuzluk olarak yanlış anlaşılır.” Öne doğru eğildi. “Üzgünüm, Shallan Davar. Seni aşırı çalıştırarak, dünyaya bir kötülük yapmış ve yetişmekte olan neslin büyük âlimlerinden birini çalmış olabilirim.”</p>

  <p>Shallan kendisini daha da aptal ve suçlu hissederek kızardı. Shallan’ın gözleri hanımının eline doğru kaydı. Jasnah sahte Ruhdökümcüyü gizleyen siyah eldiveni giyiyordu. Eğer Jasnah bunu bilseydi...</p>

  <p>Jasnah kolunun altından kitabı çekti ve bunu Shallan’ın yanında yatağın üstüne koydu. “Bu senin için.”</p>

  <p>Shallan kitabı aldı. Ön sayfasını açtı ama boştu. Sonraki de öyleydi ve içindeki bütün diğer sayfalar da. Kaşlarını daha da çattı ve başını kaldırarak Jasnah’ya baktı.</p>

  <p>“Buna <i>Sonsuz Sayfalar Kitabı</i> denilir,” dedi Jasnah.</p>

  <p>“Şey, sonsuz olmadığından oldukça eminim, Berrakhanım.” Son sayfasını çevirerek kaldırdı.</p>

  <p>Jasnah gülümsedi. “Bu bir mecaz, Shallan. Uzun yıllar önce, benim için kıymetli olan birisi beni Vorinizm’e döndürmek için oldukça iyi bir deneme yapmıştı. Onun kullandığı yöntem buydu.”</p>

  <p>Shallan başını bir yana yatırdı.</p>

  <p>“Sen gerçeği arıyorsun ama inancına da tutunuyorsun,” dedi Jasnah. “Bunda hayran olunacak çok şey var. İçtenlik Vakfı’nı ara. Onlar vakıfların en küçüklerinden biri ama bu kitap onların kılavuzu.”</p>

  <p>“Sayfaları boş bir kitap mı?”</p>

  <p>“Evet. Yaradan’a tapıyorlar ama her zaman keşfedilecek daha çok cevap olduğu inancı onlara yol gösteriyor. Kitap doldurulamaz çünkü her zaman öğrenecek bir şeyler var. Bu vakıf kişinin asla sorular yüzünden cezalandırılmadığı bir yer, Vorinizm’in kendi öğretilerini sorgulayanların bile.” Başını salladı. “Onların yollarını ben açıklayamam. Kharbranth’ta hiç yoklar ama onları Vedenar’da bulabilmen gerekir.”</p>

  <p>“Ben...” Jasnah’nın dinin nasıl sevgili bir şekilde kitabın üstünde durduğunu fark eden Shallan’ın sesi solarak kesildi. Bu onun için kıymetliydi. “Kendi inançlarını sorgulamaya gönüllü olan ardentler olacağını düşünmezdim.”</p>

  <p>Jasnah bir kaşını kaldırdı. “Her dinde bilge insanlar bulabilirsin, Shallan ve her ülkede iyi insanlar. Bilgeliği <i>gerçekten</i> de arayanlar, muhaliflerdeki erdemleri kabul edenler ve kendilerindeki hatalara işaret edenlerden ders alan kişilerdir. Tüm diğerleri; kâfir, Vorin, Ysperci ya da Maakiyan, eşit derecede dar görüşlü.”</p>

  <p>“O yanılıyor,” dedi Shallan aniden bir şeyin farkına vararak.</p>

  <p>Jasnah ona döndü.</p>

  <p>“Kabsal,” dedi Shallan kızararak. “O senin Vorinizm’in sahte olduğunu kanıtlamak istediğin için Yokelçileri araştırdığını söylüyor.”</p>

  <p>Jasnah hor görerek burnunu çekti. “Hayatımın dört yılını bu kadar boş bir arayışa adamazdım. Bir olumsuzluğu kanıtlamaya çalışmak aptallıktır. Bırak Vorinler neye isterlerse inansınlar; aralarında akıllı olanlar inançlarında iyilik ve teselli bulacak, aptallar ise neye inanırlarsa inansınlar aptal olacaklar.”</p>

  <p>Shallan kaşlarını çattı. O zaman Jasnah <i>neden</i> Yokelçileri araştırıyordu?</p>

  <p>“Ah, Fırtınayı an, rüzgâr esmeye başlasın,” dedi Jasnah odanın girişine doğru dönerek.</p>

  <p>Shallan bir irkilmeyle Kabsal’ın her zamanki gri cübbelerini giymiş olarak az önce gelmiş olduğunu fark etti. Yumuşak bir şekilde taşımakta olduğu sepete işaret eden bir hemşireyle tartışıyordu. En sonunda, hemşire ellerini havaya savurarak yürüyüp gitti ve Kabsal’ı muzaffer bir şekilde yaklaşması için bıraktı. “En sonunda!” dedi Shallan’a. “Yaşlı Mungam gerçekten de bir despot olabiliyor.”</p>

  <p>“Mungam kim?” diye sordu Shallan.</p>

  <p>“Bu yeri işleten ardent,” dedi Kabsal. “Derhâl içeri girmeme izin verilmiş olması gerekirdi. Ne de olsa, seni iyi etmek için neyin gerekli olduğunu ben biliyorum!” Geniş bir şekilde gülümseyerek bir kavanoz reçel çıkardı.</p>

  <p>Jasnah yatağın diğer tarafından Kabsal’ı inceleyerek taburesinde kaldı. “İlginin onu nasıl çaresizliğe sürüklemiş olduğu göz önüne alınırsa, ben Shallan’a rahat bir soluk alma izni vereceğini düşünürdüm,” dedi kuru kuru.</p>

  <p>Kabsal kızardı. Shallan’a baktığında onun da gözlerindeki yalvarmayı görebiliyordu.</p>

  <p>“Bu senin yüzünden değildi, Kabsal,” dedi Shallan, “Ben sadece.... Ben ailemin arazilerinden uzaktaki hayat için hazır değildim. Hâlâ bana ne oldu bilmiyorum. Daha önce asla böyle bir şey yapmamıştım.”</p>

  <p>Kabsal gülümseyerek kendisine bir tabure çekti, “Sanırım, insanları bu kadar uzun süre hasta tutan şey buralardaki renk eksikliği,” dedi. “Ayrıca düzgün yemek eksikliği.” Göz, kırparak kavanozu Shallan’a doğru çevirdi. Koyu, derin bir kırmızıydı. “Çilek.”</p>

  <p>“Hiç duymadım,” dedi Shallan.</p>

  <p>“Son derece enderdir,” dedi Jasnah kavanoza uzanarak. “Shinovar’dan olan pek çok bitki gibi, başka yerlerde yetişemiyor.”</p>

  <p>Jasnah kapağını açarken ve kavanozun içine parmağını daldırırken Kabsal şaşırmış gibi görünüyordu. Jasnah tereddüt etti, sonra da bir parça reçeli koklamak için burnuna doğru kaldırdı.</p>

  <p>“Ben sizin reçelden hoşlanmadığınızı sanıyordum, Berrakhanım Jasnah,” dedi Kabsal.</p>

  <p>“Öyle,” dedi. “Sadece kokusunu merak etmiştim. Çileğin kokusunun çok belirgin olduğunu duymuştum.” Kapağını kapadı, sonra da parmağını kumaş mendiline sildi.</p>

  <p>“Ekmek de getirdim,” dedi Kabsal. Küçük bir somun pofuduk ekmek çıkardı. “Beni suçlamaman kibarca, Shallan, ama ilgimin fazla cüretkâr olduğunu görebiliyorum. Düşündüm ki belki de, sana bunu getirebilir ve...”</p>

  <p>“Ve ne?” diye sordu Jasnah. “Kendini temize mi çıkaracaktın? Seni intihara sürüklediğim için üzgünüm. Al biraz ekmek.”</p>

  <p>Kabsal kızararak yere baktı.</p>

  <p>“Elbette bir parça alacağım,” dedi Shallan Jasnah’ya ters ters bakarak. “Ve o da alacak. Bu çok nazikçe bir hareket, Kabsal.” Ekmeği alarak bir parça Kabsal için, bir parça kendisi için, sonra da bir parça Jasnah için kopardı.</p>

  <p>“Hayır,” dedi Jasnah. “Teşekkür ederim.”</p>

  <p>“Jasnah,” dedi Shallan. “Lütfen en azından bir parça dener misin?” İkisinin aralarının bu kadar kötü olması onu rahatsız ediyordu.</p>

  <p>Kadın içini çekti. “Aman, tamam.” Ekmeği alarak, Shallan ve Kabsal yerlerken elinde tuttu. Ekmek nemli ve lezzetliydi ama Jasnah ekmeği ağzına koyup çiğnerken yüzünü buruşturdu.</p>

  <p>“Gerçekten de reçelin tadına bakmalısın,” dedi Kabsal Shallan’a. “Çilek bulmak zor. Epey bir araştırma yapmak zorunda kaldım.”</p>

  <p>“Şüphesiz ki tüccarlara kralın parasıyla rüşvet vererek,” diye söylendi Jasnah.</p>

  <p>Kabsal içini çekti. “Berrakhanım Jasnah, benden pek hoşlanmadığınızın farkındayım. Ama ben kibar olmak için çok uğraşıyorum. Siz de en azından öyle <i>yaparmış</i> gibi davranamaz mısınız?”</p>

  <p>Jasnah büyük bir ihtimalle Kabsal’ın onun araştırmasının hedefinin Vorinizm’i çürütmek olduğu yönündeki tahminini hatırlayarak Shallan’a dik dik baktı ama bir karşılık da vermedi.</p>

  <p><i>Bu da bir şeydir,</i> diye düşündü Shallan.</p>

  <p>“Reçel, Shallan,” dedi Kabsal ona bir dilim ekmek uzatarak.</p>

  <p>“Ah, doğru.” Hürelini kullanarak kavanozun kapağını çıkardı ve dizlerinin arasında tuttu.</p>

  <p>“Gemini kaçırdın diye tahmin ediyorum,” dedi Kabsal.</p>

  <p>“Evet.”</p>

  <p>“Ne gemisi?” diye sordu Jasnah.</p>

  <p>Shallan büzüldü. “Ayrılmayı planlıyordum, Berrakhanım. Üzgünüm. Size söylemiş olmam gerekirdi.”</p>

  <p>Jasnah arkasına yaslandı. “Sanırım, her şey göz önüne alındığında, bu beklenmesi gereken bir şey.”</p>

  <p>“Reçel?” diye dürtükledi Kabsal tekrar.</p>

  <p>Shallan kaşlarını çattı. Reçel hakkında özellikle ısrarcıydı. Kavanozu kaldırarak kokladı, sonra da geri çekildi. “Berbat kokuyor! Bu reçel mi?” Sirke ve balçık gibi kokuyordu.</p>

  <p>“Ne?” dedi Kabsal paniğe kapılarak. Kavanozu alarak kokladı, sonra da midesi bulanmış gibi görünerek geri çekildi.</p>

  <p>“Görünüşe göre kötü bir kavanoz almışsın,” dedi Jasnah. “O şekilde kokuyor olması gerekmiyor mu?”</p>

  <p>“Hiç de değil,” dedi Kabsal. Tereddüt etti, sonra da yine de parmağını reçelin içine daldırdı ve büyük bir topağını ağzına tıktı.</p>

  <p>“Kabsal!” dedi Shallan. “Bu iğrenç!”</p>

  <p>Kabsal öksürdü ama kendini zorlayarak yuttu. “O kadar da kötü değil, gerçekten. Sen de denemelisin.”</p>

  <p><i>“Ne?</i>”</p>

  <p>“Gerçekten,” dedi zorla ona uzatarak. “Yani, bunun özel olmasını istemiştim, senin için. Ve sonunda bu kadar korkunç oldu.”</p>

  <p>“Onun tadına <i>bakmıyorum,</i> Kabsal.”</p>

  <p>Tereddüt etti, sanki ona zorla yedirmeyi düşünüyormuş gibiydi. Neden bu kadar garip davranıyordu ki? Kabsal bir elini başına kaldırdı, ayağa kalktı ve tökezleyerek yataktan uzaklaştı.</p>

  <p>Sonra da koşarak odadan çıkmaya çalıştı. Yere yıkılmadan önce sadece yolun yarısına gelmişti; vücudu lekesiz taşın üstünde birazcık kaydı.</p>

  <p>“Kabsal?” dedi Shallan üstünde sadece beyaz cübbe ile yataktan fırlayarak aceleyle yanına giderken. Kabsal titriyordu. Ve... ve...</p>

  <p>Ve o da titriyordu. Oda dönüyordu. Bir anda kendini çok ama çok yorgun hissetti. Ayağa kalkmaya çalıştı ama ayağı kaydı, başı dönüyordu. Yere çarpışını neredeyse hissetmedi bile.</p>

  <p>Tepesinde küfreden birisi vardı.</p>

  <p>Jasnah. Sesi uzaktan geliyordu. “Zehirlendi. Bir lâl taşına ihtiyacım var. Bana bir lal taşı getirin?”</p>

  <p><i>Kesemde bir tane var,</i> diye düşündü Shallan. Eminelinin kol ağzındaki düğümü el yordamıyla açmayı başardı. <i>Neden... Neden bir lâl taşı...</i></p>

  <p><i>Ama hayır, ona gösteremem. Ruhdökümcü!</i></p>

  <p>Aklı öylesine bulanıktı ki.</p>

  <p>“Shallan,” dedi Jasnah’nın sesi; çok yumuşaktı, endişeliydi. “Kanını temizlemek için Ruhdökmek zorunda kalacağım. Tehlikeli olacak. Aşırı <i>derecede</i> tehlikeli. Kan ya da ette iyi değilim. Benim yeteneklerim o yönde değil.”</p>

  <p><i>Ona ihtiyacı var. Beni kurtarmak için.</i> Zayıf bir şekilde sağ eliyle içeri uzanarak eminkesesini dışarı çıkardı. “Sen... Olmaz...”</p>

  <p>“Sus, çocuk. Nerede o lâl taşı!”</p>

  <p>“Sen Ruhdökemezsin,” dedi Shallan zayıf bir şekilde kesesinin bağcıklarını çekerek açarken. Keseyi ters çevirerek Kabsal’ın ona vermiş olduğu lâl taşının yanında bulanık altın bir nesnenin de yere düştüğünü zar zor gördü.</p>

  <p>Fırtınababa! Oda neden bu kadar çok dönüyordu?</p>

  <p>Jasnah’nın nefesi kesildi. Uzaklardan.</p>

  <p>Soluyordu...</p>

  <p>Bir şey oldu. Shallan’ın içinden kavuran bir sıcaklık şimşeği geçti, derisinin <i>içinde</i> bir şeyler, sanki dumanı tüten sıcak bir kazanın içine atılmış gibiydi. Çığlık atarak kamburunu çıkardı, kasları spazm geçiriyordu.</p>

  <p>Her şey karardı.</p>
</body>
</html>
