<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2 title="A-008"><img alt="" src="../Images/main-74.jpg" /></h2>

  <p>Ashir arkasından, “Çağrı’mı değiştirmeyi düşünüyorum,” dedi.</p>

  <p>Geranid eşitlikleri üstünde çalışırken aklı başka yerde, başını salladı. Küçük taş odada keskin baharat kokuları vardı. Ashir yeni bir deney yapıyordu. Bir tür köri tozu ve karamelleştirmiş olduğu nadir bir Shin meyvesini içeren bir şey. Ashir’in yeni fabrial ısıtıcısının üstünde cızırdayışını duyabiliyordu.</p>

  <p>“Yemek pişirmekten yoruldum,” diye devam etti Ashir. Yumuşak, nazik bir sesi vardı. Geranid bunun yüzünden onu seviyordu. Kısmen Ashir konuşmayı sevdiği için ve eğer sen düşünmeye çalışırken birisi konuşacaksa, o zaman yumuşak, nazik bir sesi olsa daha iyiydi.</p>

  <p>“Buna karşı bir zamanlar duyduğum <i>tutkuyu</i> hissetmiyorum,” diye devam etti. “Ayrıca, bir aşçının Ruhsal Alem’de ne faydası olacak?”</p>

  <p>“Elçiler’in de yemeğe ihtiyacı var,” dedi Geranid dalgın bir şekilde. Yazı tahtasından bir satırın üstünü çizdi, sonra da altına numaralardan bir diğer satır yazdı.</p>

  <p>“Var mı?” diye sordu Ashir. “Hiçbir zaman ikna olmadım. Tabii, spekülasyonları okudum ama bu bana hiç de mantıklı gelmiyor. Fiziksel Alem’de vücudun beslenmesi gerekiyor ama ruh tamamen farklı bir durumda varlığını sürdürüyor.”</p>

  <p>“Bir idealler durumu,” diye cevap verdi. “Böylece belki de ideal yemekler yaratabilirsin.”</p>

  <p>“Hım... Bunun ne eğlencesi olur ki? Deney olmadan.”</p>

  <p>“Ben bunu kabul edebilirim,” dedi Geranid, iki alevspreninin kütüklerin ateşinde dans ettiği odanın şöminesini incelemek için öne eğilerek. “Eğer bu bir daha asla o geçen ay yaptığın yeşil çorba gibi bir şey yemek zorunda kalmayacağım anlamına gelecekse.”</p>

  <p>“Ah,” dedi Ashir, sesi özlemli geliyordu. “O da ne çorbaydı ama değil mi? Tümüyle leziz malzemelerden yapılmış olduğu hâlde kesinlikle iğrençti.” Ashir bunu kişisel bir zafer olarak görüyormuş gibiydi. “Bilinçsel Alem’de yemek yiyip yemediklerini merak ediyorum. Orada bir yiyecek kendisinin olduğunu düşündüğü şey mi? Shadesmar’ı ziyaret ederken kimse bir şeyler yemiş mi bulmak için okuyup bakmam gerekecek.”</p>

  <p>Geranid pergelini çıkarıp, alevsprenlerini ölçmek için eğilerek ısıya daha da yaklaşırken tarafsız bir homurdanmayla karşılık verdi. Kaşlarını çattı, sonra da başka bir not aldı.</p>

  <p>“Al, hayatım,” dedi Ashir yürüyerek gelirken, sonra yanında diz çöktü ve ufak bir kâse uzattı. “Bunu bir dene. Sanırım bundan hoşlanacaksın.”</p>

  <p>Geranid içeriğine göz gezdirdi. Kırmızı bir sosla kaplanmış olan ekmek parçaları.</p>

  <p>Bu bir erkek yemeğiydi ama ikisi de ardentti, bu yüzden de bunun bir önemi yoktu.</p>

  <p>Dışarıdan kayalara hafifçe vuran dalgaların sesleri geliyordu. Minik bir Reshi adasındaydılar, teknik olarak herhangi bir Vorin ziyaretçinin dinsel ihtiyaçlarını karşılamak üzere gönderilmişlerdi. Bazı yolcular onlara bunun için gerçekten de geliyordu, hatta arada bir birkaç Reshi bile. Ama gerçekte, bu uzaklaşmak ve deneyleri üstüne odaklanmaları için bir yoldu. Geranid’in spren araştırmaları. Ashir’in de elbette ki onun sonuçları yemesine olanak sağlıyor olduğu için yemek pişirme şeklinde olan kimyası.</p>

  <p>Tombul adam cana yakın bir şekilde gülümsedi; başı tıraşlı, sakalı düzgün bir kare şeklindeydi. İkisi de inzivalarına rağmen konumlarının kurallarına uyuyorlardı. İnsan inançla dolu bir ömrün finalini özensiz bir son bölüm ile yazmazdı.</p>

  <p>“Yeşil yok,” diye belirtti kâseyi alarak, “Bu iyi bir işaret.”</p>

  <p>“Hımm,“ dedi, eğildi ve Geranid’in notlarını incelemek için gözlüğünü düzeltti.</p>

  <p>“Evet. O Shin sebzesinin karamelleşme şekli gerçekten de hayret vericiydi. Gom onu bana getirmiş olduğu için o kadar memnunum ki. Notlarıma göz atman gerekecek. Sanırım sayıları tutturdum ama hatalı olabilirim.” Matematikte teoride olduğu kadar iyi değildi. Uyumlu bir şekilde, Geranid de tam tersiydi.</p>

  <p>Bir kaşık aldı ve yemeği denedi. Eminelini kol yeniyle kapatmıyordu, bir ardent olmanın avantajlarından bir başkası. Yemek aslında oldukça iyiydi. “Bunu sen <i>denedin</i> mi, Ashir?”</p>

  <p>“Yok,” dedi, bir yandan Geranid’in sayılarına göz, atmayı sürdürürken. “Cesur olan sensin, canım.”</p>

  <p>Geranid burnunu çekti. “Berbat.”</p>

  <p>“Bunu şu anda büyük bir lokma daha alıyor olmandan görebiliyorum.”</p>

  <p>“Evet, ama sen nefret ederdin. Meyve yok. Bu eklediğin şey balık mı?”</p>

  <p>“Bu sabah dışarıda yakaladığım küçük golyanlardan kurutulmuş bir avuç. Hâlâ hangi türden olduklarını bilmiyorum. Lezzetliler ama.” Tereddüt etti, sonra da şömineye ve içindeki sprenlere baktı. “Geranid, bu <i>ne?”</i></p>

  <p>”Sanırım bir buluş yaptım,” dedi yumuşak bir şekilde.</p>

  <p>“Ama sayılar,” dedi Ashir yazı tahtasına hafifçe vurarak. “Düzensiz olduklarını söylüyordun ve hâlâ düzensizler.”</p>

  <p>“Evet,” diye cevapladı Geranid gözlerini kısarak alevsprenlerine bakarken. “Ne zaman düzensiz olup, ne zaman düzensiz olmayacaklarını önceden söyleyebiliyorum.”</p>

  <p>Ashir kaşlarını çatarak ona baktı.</p>

  <p>“Sprenler onları ölçtüğüm zaman değişiyorlar, Ashir,” dedi. “Ben ölçmeden önce, dans ediyor ve boyut, parlaklık ve şekil değiştiriyorlar. Ama bir not aldığım zanan, anında o andaki durumlarında donuyorlar. Sonra da görebildiğim kadarıyla kalıcı olarak o şekilde kalıyorlar.”</p>

  <p>“Bu ne demek?” diye sordu Ashir.</p>

  <p>“Senin bana söyleyebileceğini umuyorum. Hayal gücü olan sensin, canım.”</p>

  <p>Ashir sakalını kaşıyarak geri oturdu ve kendisi için bir kâse ve kaşık çıkardı. Kendi porsiyonunun üstüne kurutulmuş meyve serpiştirmişti; Geranid onun ardentiaya tatlı düşkünlüğü yüzünden katılmış olduğundan yarı yarıya emindi. “Sayıları silersen ne oluyor?” diye sordu.</p>

  <p>“Sprenler değişken olmaya geri dönüyorlar,” dedi. “Boy, şekil, parlaklık.”</p>

  <p>Ashir lapasından bir lokma aldı. “Diğer odaya git.”</p>

  <p>“Ne?”</p>

  <p>“Git hadi. Yazı tahtanı da al.”</p>

  <p>Geranid içini çekip, eklemleri çıtırdayarak ayağa kalktı. O <i>kadar</i> yaşlanmış mıydı? Yıldız ışığı adına; ama bu adada çok uzun bir zaman geçirmişlerdi. Yürüyerek karyolalarının olduğu diğer odaya geçti.</p>

  <p>“Şimdi ne olacak?” diye seslendi.</p>

  <p>“Ben spreni senin pergelinle ölçeceğim,” diye geri seslendi. “Sırayla üç ölçüm yapacağım. Sana söylediğim sayıların sadece bir tanesini yaz. Bana hangisini yazdığını söyleme.”</p>

  <p>“Pekâlâ,” diye seslendi Geranid. Pencere açıktı ve dışarıdaki kararmakta olan, cam gibi engin sulara baktı. Reshi Denizi, Safgöl kadar sığ değildi ama çoğu zaman oldukça ılıktı, tropik adalarla ve arada bir de canavar gibi koca kabuklarla benekleniyordu.</p>

  <p>“Yedi onda bir,” diye seslendi Ashir.</p>

  <p>Geranid sayıyı yazmadı.</p>

  <p>“Sekiz onda bir.”</p>

  <p>Bu sefer de sayıyı umursamadı ama mümkün olduğunca sessiz bir şekilde söyleyeceği sonraki sayıyı yazmak için tebeşirini hazırladı.</p>

  <p>“Üç onda... Vay.”</p>

  <p>“Ne?” diye seslendi Geranid.</p>

  <p>“Boyunu değiştirmeyi kesti. O üçüncü sayıyı yazdığını varsayıyorum?”</p>

  <p>Geranid kaşlarını çatarak tekrar oturma odalarına girdi. Ashir’in ısıtıcısı sağ tarafındaki alçak bir masanın üstünde duruyordu. Reshi tarzına uygun olarak hiç sandalye yoktu, sadece minderler vardı ve bütün mobilyalar yüksek değil, düz ve uzundu.</p>

  <p>Şömineye yaklaştı. İki alevspreninden biri alevlerin kendileri gibi şekli değişerek ve boyu titreyerek bir kütüğün üstünde dans ediyordu. Diğeri ise çok daha kararlı bir şekil almıştı. Şekli hafifçe değişiyor olsa da, artık: boyu değişmiyordu.</p>

  <p>Bir şekilde <i>kilitlenmiş</i> gibi görünüyordu. Ateşin üstünde dans ederken neredeyse küçük bir insan gibiydi. Geranid uzandı ve notunu sildi. Anında yanıp sönmeye ve diğerleri gibi düzensiz bir şekilde, değişmeye başladı.</p>

  <p>“Vay,” diye tekrarladı Ashir. “Sanki bir şekilde ölçülmüş olduğunu biliyormuş gibi. Sanki sadece şeklini tanımlamak onu hapsediyor gibi. Bir sayı yaz.”</p>

  <p>“Ne sayısı?”</p>

  <p>“Herhangi bir sayı,” dedi. “Ama bir alevspreninin boyu olabilecek olan bir şey.”</p>

  <p>Geranid öyle yaptı. Hiçbir şey olmadı.</p>

  <p>“Gerçekten de ölçmen gerekiyor,” dedi Ashir kaşığını hafifçe kâsesinin yan tarafına vurarak. “Numara yapmak yok.”</p>

  <p>“Aletin hassasiyetini merak ediyorum,” dedi Geramd. “Eğer daha az hassas olan bir alet kullanırsam, bu sprene daha mı fazla esneklik sağlayacak? Yoksa aşıldığı zaman kendisini bağlanmış bulduğu bir hassasiyet değeri, bir eşiği mi var?” Gözü korkmuş hissederek oturdu. “Bunu daha fazla incelemem gerekiyor. Bunu parlaklık için denemeli, sonra da etrafında dans etmeye çekildikleri ateşin parlaklığına kıyasla alevspreni parlaklığı genel denklemimle kıyaslamalıyım.”</p>

  <p>Ashir yüzünü buruşturdu. “Bu, canım, kulağa çok fazla matematik gibi geliyor.”</p>

  <p>“Öyle.”</p>

  <p>“O zaman ben de sana, yeni hesaplama ve deha harikaları yaratırken seni meşgul edecek bir aperatif yapacağım.” Gülümseyerek onu alnından öptü. “Az önce harika bir şey buldun,” dedi daha yumuşakça. “Daha bunun ne anlama geldiğini bilmiyorum ama sprenler hakkında anladığımız her şeyi değiştirmesi gayet mümkün. Ve hatta belki fabriallar bakında da.”</p>

  <p>Geranid gülümseyerek eşitliklerine geri döndü. Ve Ashir malzemeleri hakkında çene çalmaya başlamışken ve onun bayılacağından <i>emin</i> olduğu bir tür şekerli karışım formülü üstünde çalışırken ona bir kez olsun aldırmadı.</p>
</body>
</html>
