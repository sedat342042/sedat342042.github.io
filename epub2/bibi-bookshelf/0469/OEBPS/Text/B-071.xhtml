<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2 title="BÖLÜM-71"><img alt="" src="../Images/main-100.jpg" /></h2>

  <p>Vallano-oğlu-oğlu-Szeth, Shinovar’ın Hakikatsizi, sırtını eğmiş, bir tahıl çuvalını gemiden indirerek Kharbranth limanına doğru götürüyordu. Çanlar Şehri’nde huzurlu ancak heyecanlı olan taze bir okyanus sabahının kokusu vardı, balıkçılar ağlarını hazırlarken arkadaşlarına sesleniyorlardı.</p>

  <p>Szeth diğer hamallara katılarak çuvalını dönemeçli sokaklar boyunca taşıdı. Belki başka bir tüccar olsa bir chul arabası kullanırdı ama Kharbranth kalabalıkları ve dik yollarıyla meşhurdu. Bir dizi hamal da etkili bir seçenekti.</p>

  <p>Szeth gözlerini yerde tuttu. Kısmen bir işçinin görüntüsünü taklit etmek için. Kısmen de bakışlarını onu izlemekte olan ve utancını gören yukarıdaki alev alev güneşten, tanrıların tanrısından kaçırmak için. Szeth’in gündüz dışarıda olmaması gerekirdi. O korkunç yüzünü gizlemesi gerekirdi.</p>

  <p>Her adımının geride kanlı bir ayak izi bırakması gerektiğini hissediyordu. Bu aylar boyunca gizli efendisi için çalışarak yapmış olduğu katliamlar... Gözlerini her kapattığında ölülerin çığlık attığını duyabiliyordu. Ruhunu hırpalıyor ve ufalayarak yok ediyorlar, peşini bırakmıyorlar, onu tüketiyorlardı.</p>

  <p>Çok fazla ölü. Çok ama çok fazla ölü.</p>

  <p>Aklını mı kaybediyordu? Her suikastı gerçekleştirdiğinde, kendisini kurbanları suçlarken buluyordu. Ona karşı savaşabilecek ve onu öldürebilecek kadar güçlü olmadıkları için onlara lanet ediyordu.</p>

  <p>Katliamlarının her biri sırasında tıpkı emredildiği gibi beyaz giymişti.</p>

  <p><i>Bir ayak öbürünün önüne. Düşünme. Yapmış olduğun şeylere odaklanma. Yapacak olduğun şeylere de...</i></p>

  <p>Listedeki son isme gelmişti: Kharbranth kralı Taravangian. Şehrinde inşa etmiş ve işletmekte olduğu pek çok hastaneyle ünlü, sevilen bir hükümdar. Azir kadar uzaklarda bile, eğer hastaysan Taravangian’ın sana kollarını açacağı bilinirdi. Kharbranth’a gel ve iyileş. Kral bütün insanları seviyordu.</p>

  <p>Ve Szeth de onu öldürecekti.</p>

  <p>Şehrin tepesinde, Szeth çuvalını diğer hamallarla birlikte saray binasının arka tarafına taşıyarak loş bir taş koridora girdi. Taravangian çok akıllı olmayan bir adamdı.</p>

  <p>Bunun kendini daha da suçlu hissetmesine neden olması gerekirdi ama Szeth nefretin onu yuttuğunu fark etmişti. Taravangian, Szeth için hazırlanacak kadar zeki değildi. Aptal. Salak. Szeth asla kendisini öldürebilecek kadar güçlü bir düşmanla karşılanamayacak mıydı?</p>

  <p>Szeth şehre önceden gelmiş ve bir hamal olarak iş bulmuştu. Araştırması ve gözlem yapması gerekiyordu çünkü ilk kez, talimatları ona bu suikastı gerçekleştirirken başka hiç kimseyi öldürmemesini emrediyordu. Taravangian’ın cinayeti sessizce işlenecekti.</p>

  <p>Fark neydi? Talimatlar Szeth’in bir mesaj iletmesi gerektiğini belirtiyordu. “Diğerleri öldü. İşi bitirmek için geldim.” Talimatlar açıktı: Taravangian’ın kelimeleri duyduğu ve anladığından emin olmadan ona zarar verilmeyecekti.</p>

  <p>Bu bir intikam işi gibi görünüyordu. Birileri Szeth’i ona yanlış yapmış olan adamları bulup yok etmesi için göndermişti. Szeth çuvalını sarayın kilerinde yere koydu. Koşullanmış gibi döndü ve koridordan aşağıya ayaklarını sürüyerek gitmekte olan hamallar sırasına katıldı. Hizmetçilerin tuvaletine doğru başıyla işaret etti ve hamalbaşı da ona girmesi için elini sallayarak izin verdi. Szeth bunu daha önce de birkaç sefer yapmıştı ve büyük olasılıkla, hamalbaşı işini görüp diğerlerine yetişebileceği konusunda ona güveniyordu.</p>

  <p>Tuvalet onun beklediğinin yarısı kadar bile pis kokmuyordu. Yeraltı mağarasına oyulmuş karanlık bir odaydı ve işeme oluğunun yanında dikilmekte olan bir adamın yanında yanan bir mum vardı. Adam Szeth’e başıyla selam verdi, pantolonunun ön tarafını bağladı ve kapıya doğru yürürken parmaklarını pantolonuna sildi. Mumunu aldı ama iyiliksever bir şekilde çıkmadan önce küçük bir parçasını geride bırakmıştı.</p>

  <p>O gider gitmez, Szeth içini kesesinden Fırtınaışığıyla doldurdu ve elini kapının üstüne koyarak kapıyla pervaz arasına bir tam Çivileme yaparak kilitledi. Sonra Parekılıcı belirdi. Sarayda her şey aşağı doğru inşa edilmişti. Satın almış olduğu haritalara güvenerek eğildi ve zeminden alt tarafı daha geniş olan kare şeklinde bir kaya kesti. Blok aşağı kaymaya başlarken Szeth bunu Fırtınaışığıyla doldurdu ve yukarı doğru yarım bir Temel Çivileme yaparak kayayı ağırlıksız hale getirdi.</p>

  <p>Sonra kendisini incelikli bir şekilde yukarı doğru Çivileyerek ağırlığını normalde olduğunun onda birine indirdi. Kayanın üstüne sıçradı ve azalmış ağırlığı kayayı yavaşça aşağı doğru itti. Bunun üstünde aşağıdaki odaya indi. Gümüşten güzel aynaların altında duran üç tane lüks kanepe duvarların yanına dizilmişti. <i>Açıkgözlerin</i> tuvaleti. Bir aplikte küçük bir alevle yanan bir lamba vardı ama Szeth yalnızdı.</p>

  <p>Taş hafifçe yere çarptı ve Szeth de üstünden atladı. Üstünden çıkardığı giysilerinin altından siyah beyaz bir başhizmetkâr kıyafeti ortaya çıktı. Kıyafete uyan bir şapkayı saklamış olduğu cepten çıkardı ve başına geçirdi, gönülsüz bir şekilde Kılıç’ını bıraktı, sonra da koridora süzülüp hızla kapıyı Çivileyerek kapattı.</p>

  <p>Bu günlerde taşların üstünde yürüdüğü gerçeğini düşünmeye nadiren zahmet ediyordu. Bir zamanlar olsa, bunun gibi kayadan bir koridora hürmet ederdi. Gerçekten de bir zamanlar Szeth o adam mıydı? Bir şeylere hiç hürmet etmiş miydi?</p>

  <p>Szeth acele ederek ilerledi. Zamanı azdı. Neyse ki, Kral Taravangian programına titizlikle uyardı. Yedinci çan: çalışma odasında tek başına tefekkür. Szeth ileride iki asker tarafından korunmakta olan çalışma odasının kapısını görebiliyordu.</p>

  <p>Szeth, Shin gözlerini gizlemek için başını eğdi ve onlara doğru hızla gitti. Adamlardan biri engelleyici bir şekilde elini uzattı, bu yüzden de Szeth eli yakalayıp bükerek bileğini kırdı. Dirseğini adamın yüzüne gömerek arkasındaki duvara fırlattı.</p>

  <p>Adamın afallamış yoldaşı bağırmak için ağzını açtı ama Szeth onu karnından tekmeledi. Parekılıcı olmadan da tehlikeliydi, Fırtınaışığıyla doluydu ve kammarda eğitim görmüştü. İkinci muhafızı saçından yakaladı ve alnından taş zemine vurdu. Sonra kalktı ve kapıyı tekmeleyerek açtı.</p>

  <p>Sol taraftaki çift sıra lambalarla iyice aydınlatılmış olan bir odanın içine girdi. Sağ duvar zeminden tavana kadar tıklım tıklım dolu olan kitaplıklarla kaplıydı. Bir adam Szeth’in doğrudan karşısındaki küçük bir halının üstünde bağdaş kurarak oturmuştu. Adam kayaya açılmış olan devasa bir pencereden dışarı bakıyordu; gözlerini ötedeki okyanusa dikmişti.</p>

  <p>Szeth hızlı adımlarla ilerledi. “Sana öbürlerinin öldüğünü söylemem için talimat verildi. İşi bitirmek için geldim.” Parekılıcı belirirken ellerini kaldırdı.</p>

  <p>Kral ona dönmedi.</p>

  <p>Szeth tereddüt etti. Adamın söylenen şeyleri anlamış olduğundan emin olmak zorundaydı. “Beni duydun mu?” diye hesap sordu Szeth ileri çıkarak.</p>

  <p>“Muhafızlarımı öldürdün mü, Vallano-oğlu-oğlu-Szeth?” diye sordu kral alçak sesle.</p>

  <p>Szeth dondu. Küfretti ve geriye çekilerek Kılıç’ını savunmacı bir duruşla kaldırdı. Bir tuzak daha mı?</p>

  <p>“İşini iyi yaptın,” dedi kral ona dönmeden, “Liderler öldü, hayatlar söndü. Panik ve kargaşa. Bu senin kaderin miydi? Bunu merak ediyor musun? Halkın tarafından sürgün edilmen ve efendilerinin senden talep edebileceği tüm günahlar affedilerek sana o canavar gibi Parekılıcı’nın verilmesi?”</p>

  <p>“Ben affedilmiş değilim,” dedi Szeth, hâlâ temkinliydi. “Bu Taşta Yürüyenler’in sık sık yaptığı bir hata. Aldığım her hayatın yükü ruhumu aşındırarak omuzlarımda.”</p>

  <p><i>Sesler... Çığlıklar... Aşağıdaki ruhlar, onların uluduğunu duyabiliyorum...</i></p>

  <p>“Ama yine de öldürüyorsun.”</p>

  <p>“Bu benim cezam,” dedi Szeth. “Öldürmek, seçenek sahibi olmamak ama yine de günahları taşımak. Ben Hakikatsiz’im.”</p>

  <p>“Hakikatsiz,” dedi düşünceli bir şekilde kral. “Ben olsam senin hakikat hakkında çok şey bildiğini söylerdim. Şimdi vatandaşlarından daha fazla.” En sonunda Szeth’e doğru döndü ve Szeth de bu adam hakkında yanılmış olduğunu gördü. Kral Taravangian ahmak bir adam değildi. Keskin gözleri ve bembeyaz bir sakalla çevrelenen bilge, bilgili bir yüzü vardı; bıyıkları oklar gibi aşağı sarkıyordu. “Ölüm ve cinayetin bir adama ne yapabileceğini gördün. Diyebilirsin ki, Vallano-oğlu-oğlu-Szeth, sen halkın için büyük günahlar taşıyorsun. Sen onların anlayamayacağı şeyi anlıyorsun. Ve bu yüzden de senin hakikatin var.”</p>

  <p>Szeth kaşlarını çattı. Ve sonra her şey yerine oturmaya başladı. Kral kat kat kol yeninin içine uzanırken bile bundan sonra ne olacağını biliyordu . İki düzine lambanın ışığıyla pırıldayan küçük bir kaya parçası çıkardı. “O hep sendin. Gizli efendim,” dedi Szeth..</p>

  <p>Kral kayayı aralarında yere koydu. Szeth’in Yemintaşı.</p>

  <p>“Kendi adını da listeye koydun,” dedi Szeth.</p>

  <p>“Olur da yakalanırsan diye,” dedi Taravangian, “Şüpheye karşı en iyi savunma kurbanların arasında olmaktır.”</p>

  <p>“Peki ya seni öldürmüş olsaydım?”</p>

  <p>“Talimatlar açıktı,” dedi Taravangian. “Ve bizim de belirlemiş olduğumuz gibi, sen talimatlara uymakta <i>epey</i> iyisin. Büyük olasılıkla bunu söylememe gerek yoktur ama sana bana zarar <i>vermemeni</i> emrediyorum. Şimdi, muhafızlarımı öldürdün mü?”</p>

  <p>“Bilmiyorum,” dedi Szeth Kılıç’ını bırakarak kendini bir dizinin üstüne çökmeye zorlarken. Yüksek sesle konuşuyor, odanın yukarısındaki saçaklardan geliyor olduklarından kesinlikle emin olduğunu düşündüğü çığlıkları bastırmaya çalışıyordu. “İkisini de bayılttım. Sanıyorum bir adamın kafatasını çatlattım.”</p>

  <p>Taravangian içini çekerek nefes verdi. Ayağa kalkarak kapı ağzına doğru gitti. Szeth omzunun üstünden baktığı zaman yaşlı kralın muhafızları incelediği ve yaralarını kontrol ettiğini fark etti. Taravangian yardım çağırdı ve adamlarla ilgilenmek için başka muhafızlar geldi.</p>

  <p>Szeth duygulardan oluşan korkunç bir fırtına hissediyordu. Bu nazik, düşünceli adam mı onu katletmeye ve öldürmeye yollamıştı? Çığlıklara o mu neden olmuştu? Taravangian geri döndü.</p>

  <p>“Neden?” diye sordu Szeth, sesi boğuktu. “İntikam mı?”</p>

  <p>“Hayır.” Taravangian’ın sesi çok yorgunmuş gibi geliyordu. “Öldürdüğün o adamların bazıları benim çok iyi arkadaşlarımdı, Vallano-oğlu-oğlu-Szeth.”</p>

  <p>“Kendini şüphelerden uzak tutmayı garantilemek için mi?” diye tısladı Szeth.</p>

  <p>“Kısmen. Ve kısmen de onların ölümleri gerekli olduğu için.”</p>

  <p>“Neden?” diye sordu Szeth. “Bunun ne faydası olmuş olabilir?”</p>

  <p>“İstikrar. O öldürdüklerin Roshar’daki en güçlü ve nüfuzlu adamların arasındaydılar.”</p>

  <p>“Bu istikrara nasıl faydalı oluyor?”</p>

  <p>“Bazen duvarları daha güçlü olan yeni bir bina inşa etmek için eski binayı yıkman gerekir,” dedi Taravangian. Dönerek okyanusa doğru baktı.“Ve önümüzdeki yıllarda güçlü duvarlara ihtiyacımız olacak. Çok, çok güçlü duvarlara.”</p>

  <p>“Sözlerin yüz kumrular gibi.”</p>

  <p><i>“Bırakması kolay, tutması zor,</i>” dedi Taravangian kelimeleri Shince söyleyerek. Szeth sertçe başını kaldırdı. Bu adam Shin dilini konuşuyor ve halkının deyimlerini mi biliyordu? Bir taşta yürüyende bunu görmek garipti. Bir katilde görmek daha da garipti.</p>

  <p>“Evet, sizin dilinizi konuşabiliyorum. Bazı zamanlar seni bana Yaşamkardeş’in kendisi mi gönderdi diye düşünüyorum.”</p>

  <p>“Sen yapmak zorunda kalmayasın diye kendimi kana bulamam için,” dedi Szeth. “Evet, bu sizin o Vorin tanrılarınızın yapacağı türden bir şeye benziyor.”</p>

  <p>Taravangian sessizleşti. “Kalk,” dedi en sonunda.</p>

  <p>Szeth itaat etti. O her zaman efendisine itaat ederdi. Taravangian onu çalışma odasının yan tarafına yerleştirilmiş bir kapıya doğru götürdü. Yaşlı adam duvardaki bir küre lambasını alarak derin, dar basamaklardan oluşan bir merdiven boşluğunu aydınlattı. Buradan aşağı indiler ve en sonunda bir sahanlığa ulaştılar. Taravangian bir diğer kapıyı daha itti ve Szeth’in satın almış ya da bir bakmak için birilerine rüşvet yedirmiş olduğu saray haritalarının hiçbirinde olmayan büyük bir odaya girdi. Yan taraflarında geniş parmaklıkların bir teras havası vermekte olduğu uzun bir odaydı. Her şey beyaza boyanmıştı.</p>

  <p>Oda yataklarla doluydu. Yüzlerce ve yüzlerce. Pek çoğu doluydu.</p>

  <p>Szeth kaşlarını çatarak kralı takip etti. Meclis taşlarına oyulmuş olan devasa bir gizli oda mı? Beyaz önlükler giymiş, etrafta koşuşturan insanlar vardı. “Bir hastane mi?” dedi Szeth. “Hayırsever çabalarını bana emretmiş olduğun şeyler için bir kefaret olarak, kabul etmemi mi bekliyorsun?”</p>

  <p>“Bu hayırseverlik işi değil,” dedi Taravangian turuncu ve beyaz cübbeleri hışırdayarak yavaş yavaş yürürken. Yanından geçtikleri saygıyla onun önünde eğiliyordu. Taravangian Szeth’i her birinde hasta bir insanın yattığı yatakların yerleştirilmiş olduğu bir köşeye götürdü. Onların üstünde çalışan şifacılar vardı. Kollarına bir şey yapıyorlardı.</p>

  <p>Kanlarını alıyorlardı.</p>

  <p>Elinde bir yazı tahtasıyla yatakların yanında duran bir kadın vardı, kalemi elinde hazır bekliyordu. Neyi?</p>

  <p>“Anlamıyorum,” dedi Szeth hastalardan dört tanesinin rengi solarken dehşet içinde onları izleyerek. “Onları öldürüyorsun, değil mi?”</p>

  <p>“Evet. Kana ihtiyacımız yok. Bu sadece yavaş yavaş ve kolayca öldürmenin bir yolu.”</p>

  <p>“Her birini mi? Bu odadaki bütün insanları mı?”</p>

  <p>“Buraya aktarmak için sadece en kötü vakaları seçmeye çalışıyoruz çünkü bir kere bu yere getirildikten sonra, eğer iyileşmeye başlarlarsa onların gitmelerine izin veremeyiz.” Szeth’e döndü, gözleri kederliydi. “Bazen, ölümcül durumdaki hastalardan elde edebileceğimizden daha fazla vücuda ihtiyacımız oluyor. Ve bu yüzden de unutulmuş ve düşük seviyeli olanları getirmek zorunda kalıyoruz. Kayıpları hissedilmeyecek olanları.”</p>

  <p>Szeth konuşamıyordu. Dehşetini ve tiksintisini dile getiremiyordu. Önünde kurbanlardan bir tanesi, daha genç yaşlarında olan bir adam öldü. Geride kalanların iki tanesi çocuktu. Szeth öne bir adım attı. Bunu durdurmak zorundaydı. Buna bir dur dernek...</p>

  <p>“Kendini sakinleştireceksin,” dedi Taravangian. “Ve yanıma geri döneceksin.”</p>

  <p>Szeth efendisinin emrettiği gibi yaptı. Birkaç fazladan ölüm daha neydi ki? Sadece onun yakasına yapışacak birkaç çığlık daha. Şimdi onları da duyabiliyordu, yatakların altından, mobilyaların arkasından geliyorlardı.</p>

  <p><i>Ya da onu öldürebilirim,</i> diye düşündü. <i>Bunu durdurabilirim.</i></p>

  <p>Neredeyse yapıyordu da. Ancak o an için şerefi üstün geldi.</p>

  <p>“Görüyorsun, Vallano-oğlu-oğlu-Szeth,” dedi Taravangian. “Seni kendi kanlı işimi yapman için göndermedim. Ben onu burada kendim yapıyorum. Ben kendim kişisel olarak bıçağı tutarken çok kişinin kanlarını damarlarından akıttım. Tıpkı senin gibi, ben de günahlarımdan kaçamayacağımı biliyorum. Biz ikimiz kalbi benzer adamlarız. Bu seni aramış olmamın sebeplerinden biri.”</p>

  <p>“Ama <i>neden?</i>” dedi Szeth.</p>

  <p>Yataklarda, ölmekte olan bir çocuk konuşmaya başladı. Yazı tahtaları olan kadınlardan bir tanesi hızla öne çıkarak sözlerini kaydetti.</p>

  <p>“Gün bizimdi ama onlar bunu aldı,” diye haykırdı oğlan. “Fırtınababa! Onu alamazsınız. Gün bizim. Geliyorlar kulak tırmalayan seslerle ve ışıklar sönüyor. Ah, Fırtınababa!” Oğlan sırtı bükülerek kasıldı, sonra da bir anda hareketsizleşti; gözleri cansızdı.</p>

  <p>Kral Szeth’e döndü. “Bir adamın günah işlemesi bir halkın yok olmasından daha iyidir, sence de öyle değil mi, Vallano-oğlu-oğlu-Szeth?”</p>

  <p>“Ben...”</p>

  <p>“Neden bazıları konuşurken bazılarının konuşmadığını bilmiyoruz,” dedi Taravangian. “Ama ölenler bir şeyler görüyorlar. Bu yedi yıl önce başladı, yaklaşık Kral Gavilar’ın ilk defa Harap Ovalar’ı inceliyor olduğu zamanlarda.” Gözleri uzaklara dikildi. “Geliyor ve bu insanlar da bunu görüyor. O yaşam ile ölümün sonsuz okyanusu arasındaki köprünün üstünde bir şeyleri görüyorlar. Onların sözleri bizi kurtarabilir.”</p>

  <p>“Sen bir canavarsın.”</p>

  <p>“Evet,” dedi Taravangian. “Ama ben bu dünyayı kurtaracak olan canavarım.” Szeth’e baktı. “Listene eklemek için yeni bir ismim var. Bunu yapmaktan kaçınmayı ummuştum ama yakın zamanlarda gerçekleşen olaylar bunu kaçınılmaz kıldı. Onun kontrolü ele geçirmesine izin veremem. Bu her şeyin temelini çürütür.”</p>

  <p>“Kim?” diye sordu Szeth, artık onu daha da fazla dehşete düşürebilecek herhangi bir şeyin olup olmadığını merak ederek.</p>

  <p>“Dalinar Kholin,” dedi Taravangian. “Korkarım ki bu işin hızla, o Alethi yüceprenslerini birleştiremeden yapılması gerekiyor. Harap Ovalar’a gidecek ve onu öldüreceksin.” Tereddüt etti. “Korkarım ki bunun vahşi bir şekilde yapılması gerekiyor.”</p>

  <p>“Başka türlü çalışma lüksüne nadiren sahip olabildim,” dedi Szeth gözlerini kapatarak.</p>

  <p>Çığlıklar onu karşıladı.</p>
</body>
</html>
