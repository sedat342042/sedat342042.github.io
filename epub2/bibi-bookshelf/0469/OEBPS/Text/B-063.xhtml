<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2 title="BÖLÜM-063"><img alt="" src="../Images/main-90.jpg" /></h2>

  <p><b><i>“Uyumak istiyorum. Şimdi yaptığınız şeyi neden yaptığınızı biliyorum ve bunun için de sizden nefret ediyorum. Gördüğüm gerçeklerden bahsetmeyeceğim.</i>”</b></p>

  <div>
    <b><br /></b>
  </div>

  <p><b>— Kakashah 1173, ölümden 142 saniye önce. Mürettebatı tarafından onlara kötü şans getirdiği söylenerek geride bırakılmış olan bir Shin denizci. Örnek büyük ölçüde işe yaramaz.</b></p>

  <div>
    <br />
  </div>

  <p>Leyten kabuk parçasını ellerinde çevirerek, “Anlıyor musunuz?” dedi. “Eğer bu şekilde köşesinden kesersek bir kılıcın ya da şu durumda bir okun yönünü yüzden uzağa doğru çevirir. Sizin o güzel gülümsemenizi bozmak istemeyiz.” Kaladin zırh parçasını geri alırken gülümsedi. Leyten deri yeleğe takmak için kayışların geçeceği delikler açarak kabuğu ustaca bir şekilde oymuştu. Uçurum geceleyin soğuk ve karanlıktı. Gökyüzü de görünmüyorken, bir mağaraya dönüşüyordu. Sadece arada bir yukarılarındaki bir yıldızın yanıp sönmesi öyle olmadığını hatırlatıyordu. “Hepsini ne kadar çabuk bitirebilirsin?” diye sordu Leyten’e.</p>

  <p>“Beşini birden mi? Büyük ihtimalle bu gece bitmeden. Esas numara kabuğun nasıl işleneceğini keşfetmekti.” Elinin tersiyle kabuğun üstüne vurdu. “İnanılmaz bir malzeme. Neredeyse çelik kadar sert ama onun yarısı kadar ağır. Kesmesi ya da kırması zor. Ama eğer oyarsan, kolayca şekilleniyor.”</p>

  <p>“İyi,” dedi Kaladin. “Çünkü beş tane istemiyorum. Ekipteki her adam için bir tane istiyorum.”</p>

  <p>Leyten bir kaşını kaldırdı.</p>

  <p>“Eğer bizim zırh giymemize izin vermeye başlayacaklarsa, herkesin zırhı olacak,” dedi Kaladin. “Shen hariç elbette.” Matal köprü turlarına çıkarken onu geride bırakmalarına izin vermişti; Shen artık Kaladin’e bakmıyordu bile.</p>

  <p>Leyten başını sallayarak onayladı, “Pekâlâ, o zaman. Ama bana biraz yardım edecek birilerini bulsanız iyi olur.”</p>

  <p>“Yaralı adamları kullanabilirsin. Bulabildiğimiz kadar çok kabuk çıkaracağız.”</p>

  <p>Kaladin’in başarısı Köprü Dört için durumun iyiye gitmesi anlamına gelmişti. Adamlarının kabuk bulmak için zamana ihtiyacı olduğunu bahane etmişti ve Hashal da işin doğrusunu bilmediği için mal toplama kotalarını azaltmıştı. Şimdiden (oldukça pürüzsüz bir şekilde) zırhın ilk baştan beri kendi fikri olduğu numarasını yapmaya başlamıştı bile ve zırhın en başta nereden geldiği sorusunu duymazdan geliyordu.</p>

  <p>Ancak Kaladin onun gözlerinin içine baktığı zaman endişeyi görüyordu. Kaladin daha başka ne deneyecekti? Şimdiye dek, Hashal onu ortadan kaldırmaya cüret edememişti. Kaladin ona Sadeas’tan bu kadar övgü getirirken olmazdı.</p>

  <p>“Bir zırh imalatçısının çırağı nasıl oldu da köprücü oldu ki?” diye sordu Kaladin.</p>

  <p>Leyten işine geri dönmek için tekrar otururken. Kalın kollu, iri bir adamdı ve açık renk saçlarıyla oval bir yüzü vardı. “Zanaatkarlar çoğu zaman boşa harcanmaz.”</p>

  <p>Leyten omzunu silkti. “Bir zırhın parçası kırıldığı ve <i>açıkgözün</i> biri omzuna bir ok yediği zaman, kabahatin birilerinin üstüne kalması gerek. Ben ustamın özellikle böyle durumlar için fazladan bir çırak bulundurduğuna ikna oldum.”</p>

  <p>“Eh, onun kaybı bizim büyük kazancımız. Sen bizi hayatta tutacaksın.”</p>

  <p>“Elimden gelenin en iyisini yapacağını, komutanım.” Gülümsedi. “Gerçi sizin kendi yaptığınız zırhtan daha beterini yapamam. O göğüs zırhının meydanın ortasında düşüp gitmemiş olması bile hayret verici!”</p>

  <p>Kaladin köprücünün omzuna hafifçe vurdu, sonra da onu işiyle baş başa bıraktı.</p>

  <p>Topaz çentiklerden küçük bir halka ile çevrelenmişti, Kaladin adamlarının zırh üstünde çalışmak için ışığa ihtiyacı olduğunu açıklayarak bunları getirme izni almıştı. Yakınlarda Lopen, Kaya ve Dabbid bir diğer eşya yığınıyla geri dönüyordu. Syl de önlerinden uçuşarak onlara yol göstermekteydi.</p>

  <p>Kaladin uçurum boyunca ilerledi; ışık için kemerindeki küçük bir deri kancaya geçirilmiş lâl taşından bir küre vardı. Uçurum burada ikiye ayrılarak büyük, üçgen şeklinde bir kavşak oluşturuyordu. Mızrak eğitimi için mükemmel bir yerdi. Adamların antrenman yapmaları için yetecek kadar geniş ama kalıcı köprülerden de gözcülerin yankıları duymasının mümkün olmayacağı kadar uzaktı.</p>

  <p>Kaladin her gün ilk açıklamaları yapıyor, sonra da antrenmanı yönetmeyi Teft’e bırakıyordu. Adamlar kavşağın köşelerindeki küçük elmas çentik yığınlarından gelen küre ışığında çalışıyordu; görmeye ancak yetecek kadardı. <i>Hiç Amaram’ın ordusunda güneşin altında çalışarak geçirdiğim o günlere imreneceğim aklıma gelmezdi,</i> diye düşündü.</p>

  <p>Aralık dişli Hobber’ın yanına gitti ve duruşunu düzeltti, sonra da ona nasıl mızrak darbelerinin arkasına kendi ağırlığını koyacağını gösterdi. Köprücüler hızla gelişiyordu ve temel dersler değerlerini kanıtlamaktaydı. Bazıları kalkan yukarıda ve daha hafif cins mızrakların başların yanına kaldırıldığı duruşun antrenmanını yaparak mızrak ve kalkanla çalışıyordu.</p>

  <p>En becerikli olanları Skar ve Moash’tı. Aslında Moash şaşırtıcı derecede iyiydi.</p>

  <p>Kaladin şahin yüzlü adamı izleyerek yan tarafa doğru yürüdü. Odaklanmıştı, bakışları ciddi, çenesi sıkılıydı. Saldırı üstüne saldırı yaparak hareket ediyor, bir düzine küre de onun bir o kadar gölgesini yaratıyordu.</p>

  <p>Kaladin böyle bir kararlılık hissettiğini hatırlıyordu. Bu şekilde bir yıl geçirmiş, Tien’in ölümünden sonra her gün kendini tüketene kadar çalışmıştı. Daha iyi olmaya kararlıydı. Bir daha asla beceri, eksikliği yüzünden başka birisinin ölmesine izin vermemeye kararlıydı. Mangasının en iyisi o olmuştu, sonra da bölüğünün. Bazıları onun Amaram’ın ordusundaki en iyi mızrakçı olduğunu söylerdi.</p>

  <p>Tarah onu inatçı azimliliğini bir kenara bırakması için ikna edememiş olsa Kaladin’e ne olurdu? Onun iddia etmiş olduğu gibi kendini tüketip bitirir miydi?</p>

  <p>“Moash,” diye seslendi Kaladin.</p>

  <p>Moash duraklayarak Kaladin’e doğru döndü. Duruşunu bozmamıştı.</p>

  <p>Kaladin ona yaklaşması için elini salladı ve Moash da gönülsüz bir şekilde geldi. Lopen onlar için kayışlarından bir demet kopçacığa asarak birkaç su tulumu bırakmıştı. Kaladin bir tulumu çekip alarak bunu Moash’a fırlattı. Adam bir yudum aldı, sonra da ağzını sildi.</p>

  <p>“İyileşiyorsun,” dedi Kaladin. “Büyük ihtimalle elimizdekilerin en iyisi sensin.”</p>

  <p>“Teşekkürler,” dedi Moash.</p>

  <p>“Teft’in diğer adamların mola vermelerine izin verdiği zamanlarda da çalışmaya devam ettiğini fark ettim. Kararlılık iyidir ama kendini çalışarak paralama. Senin de yemlerden biri olmanı istiyorum.”</p>

  <p>Moash geniş bir şekilde gülümsedi. Adamların her birisi Kaladin’e Parshendilerin dikkatini dağıtırken katılacak dört kişiden birisi olmak için gönüllü olmuşlardı. Bu inanılmaz bir şeydi. Aylar önce Moash da, diğerleriyle birlikte, hevesli bir şekilde yenileri ya da zayıfları ok yemeleri için köprünün en önüne koyuyordu. Şimdi ise, en tehlikeli işler için her birisi gönüllü oluyordu.</p>

  <p><i>Eğer onları nasıl öldürteceğini düşünmekle bu kadar meşgul olmasaydın, bu adamlar ile neye sahip olabileceğinin farkında mısın, Sadeas?</i> diye düşündü Kaladin.</p>

  <p>“Peki, senin için neden ne?” dedi Kaladin loş antrenman alanına doğru başıyla işaret ederek. “Neden bu kadar sıkı çalışıyorsun? Peşinde olduğun şey ne?”</p>

  <p>“İntikam,” dedi diğer adam kasvetli bir yüzle.</p>

  <p>Kaladin başını salladı. “Bir seferinde birisini kaybetmiştim. Çünkü mızrakta yeteri kadar iyi değildim. Antrenman yapmaktan neredeyse kendimi öldürüyordum.”</p>

  <p>“Kimdi?”</p>

  <p>“Kardeşim.”</p>

  <p>Moash başını salladı. Diğer köprücüler, Moash da dâhil, Kaladin’in “gizemli” geçmişine huşu ile bakıyormuş gibiydi.</p>

  <p>“Çalışmış olduğum için memnunum,” dedi Kaladin. “Ve sen kararlı olduğun için de memnunum. Ama dikkatli olmak zorundasın. Eğer ben o kadar fazla çalışarak kendimi öldürmüş olsaydım, bunun hiçbir anlamı olmazdı.”</p>

  <p>“Tabii. Ama bizim aramızda bir fark var, Kaladin.”</p>

  <p>Kaladin bir kaşını kaldırdı.</p>

  <p>“Sen birilerini kurtarabilmeyi istiyorsun. Ama ben, ben birilerini öldürmeyi istiyorum.”</p>

  <p>“Kimi?”</p>

  <p>Moash tereddüt etti, sonra da başını salladı. “Belki bir gün söylerim.” Uzanarak Kaladin’in omzunu kavradı. “Planlarımdan vazgeçmiştim ama sen onları bana geri verdin. Seni hayatım pahasına koruyacağım, Kaladin. Babalarımın kanı adına sana yemin ediyorum.”</p>

  <p>Kaladin Moash’ın ciddi gözlerine baktı ve başıyla onayladı. “Pekâlâ, o zaman. Git Hobber ve Yake’e yardım et. Onların teknikleri hâlâ düzgün değil.”</p>

  <p>Moash söylenildiği gibi yapmak için hızla yürüyüp gitti. O Kaladin’e “komutanım” demiyor ve ona diğerleri gibi, aynı dile getirilmeyen huşu ile bakmıyordu. Bu Kaladin’in ona daha rahat davranmasını sağlıyordu.</p>

  <p>Kaladin sonraki saati her bir adama yardım ederek geçirdi. Çoğu fazla hevesliydi, saldırırken kendilerini öne fırlatıyorlardı. Kaladin kaotik hevesten daha fazla dövüş kazanan kontrol ve hassasiyetin önemini açıkladı. Onu dinlediler. Gittikçe daha da fazla, Kaladin’e eski mızrakçı mangasını hatırlatmaya başlamışlardı.</p>

  <p>Bu da onu düşünmeye itti. Kaçma planını adamlara ilk kez anlatığı anda nasıl hissetmiş olduğunu hatırladı. Yapacak bir şeyler arıyordu, ne kadar riskli olursa olsun karşı koymak için bir yol. Bir fırsat. İşler değişmişti. Şimdi gurur duyduğu bir ekibi vardı, sevdiği arkadaşları ve belki de bir istikrar olasılığı.</p>

  <p>Zırhları sayesinde oklardan kurtulmayı becerebilirlerse, makul bir derecede güvende olabilirlerdi. Belki de eski mızrakçı mangasının olduğu kadar güvende. Kaçmak hâlâ en iyi seçenek miydi?</p>

  <p>“Bu endişeli bir yüz,” diye belirtti gürleyen bir ses. Kaya yürüyerek. gelip güçlü kollarını kavuşturarak yanındaki duvara yaslanırken Kaladin ona doğru döndü. “Diyorum ki ben, bir liderin yüzü. Her zaman dertli.” Kaya kalın kızıl kaşlarından birini kaldırdı.</p>

  <p>“Sadeas asla gitmemize izin vermez, özellikle de şimdi bu kadar öne çıkmış olduğumuz için,” Alethi <i>açıkgözler</i> bir adamın kölelerin kaçmasına izin vermesini büyük bir ayıp olarak görüyordu; bu durum onları aciz gösterirdi. Kaçmış olan köleleri yakalamak, görüntüyü kurtarmak için hayati bir önem taşıyordu.</p>

  <p>“Bu şeyi daha önce de söylemiştin,” dedi Kaya, “Bizim arkamızdan gönderdiği adamlarla savaşacağız, kölelerin olmadığı Kharbranth’a gideceğiz. Oradan da halkımın bizi kahramanlar olacak karşılayacağı Tepelere!”</p>

  <p>“Eğer aptallık eder ve sadece birkaç düzine adam gönderirse, ilk grubu yenebiliriz. Ama ondan sonra daha da fazlasını gönderecek. Peki ya yaralılarımıza ne olacak? Onları burada ölmeye mi terk edeceğiz? Yoksa onları da yanımıza alıp bir o kadar daha mı yavaş gideceğiz?”</p>

  <p>Kaya yavaşça başını salladı. “Diyorsun ki bir plana ihtiyacımız var.”</p>

  <p>“Evet,” dedi Kaladin. “Sanırım söylediğim şey bu. Ya bu ya da burada kalırız... Köprücü olarak.”</p>

  <p>“Ha!” Kaya bunu bir şaka olarak kabul etmiş gibi göründü. “Yeni zırha rağmen, kısa süre sonra ölürüz. Kendimizi hedef yapıyoruz!”</p>

  <p>Kaladin tereddüt etti. Kaya haklıydı. Köprücüler her gün ölümüne kullanılacaktı. Kaladin ölü sayısını bir ayda iki ya da üç adama indirmeyi başarabilse bile (ki bu onun bir zamanlar imkânsız kabul edeceği bir şeydi ama şimdi ulaşılabilir bir hedefmiş gibi görünüyordu), şu anda olduğu şekliyle Köprü Dört bir yıl içinde yok olmuş olurdu.</p>

  <p>“Sigzil ile bu şey hakkında konuşacağız,” dedi Kaya sakallarının arasındaki çenesini kaşıyarak. “Düşüneceğiz. Bu tuzaktan kaçmak için bir yol olması gerekir, kaybolmak için bir yol. Sahte bir iz belki? Dikkati başka yöne çevirecek bir şey? Belki de Sadeas’ı köprü turu sırasında öldüğümüze inandırabiliriz.”</p>

  <p>“Bunu nasıl yapacağız?”</p>

  <p>“Bilmem,” dedi Kaya. “Ama düşüneceğiz.” Kaladin’e başını salladı ve ağır ağır yürüyerek Sigzil’e doğru gitti. Azish adam da diğerleriyle birlikte pratik yapıyordu. Kaladin onunla Hoid hakkında konuşmaya çalışmıştı ama tipik bir şekilde ağzı sıkı olan Sigzil bunu tartışmak istememişti.</p>

  <p>“Hey Kaladin!” diye seslendi Skar. Teft’in çok dikkatli bir şekilde denetlemekte olduğu, birbirleriyle antrenman yapmakta olan ileri düzeydeki bir grubun arasındaydı. “Gel bizimle antrenman yap. Bu taş kafalı aptallara işin doğrusunu göster.” Diğerleri de ona seslenmeye başladı.</p>

  <p>Kaladin elini sallayarak bunu reddetti.</p>

  <p>Teft bir omzunun üstünde ağır bir mızrakla ona doğru geldi. “Evlat,” dedi sessiz bir şekilde. “Sanırım sen bizzat onlara bir iki şey göstersen moral için iyi olur.”</p>

  <p>“Onlara zaten açıklama yaptım.”</p>

  <p>“Başını söktüğün bir mızrakla. Çok yavaş hareket ederek, bol bol konuşarak. Bunu görmeye ihtiyaçları var evlat. Seni görmeye.”</p>

  <p>“Bunun üstünde daha önce de geçtik, Teft.”</p>

  <p>“Eh, öyle yaptık.”</p>

  <p>Kaladin gülümsedi. Teft kızgın ya da tartışmacı görünmemek için dikkat ediyordu, sanki Kaladin’le normal bir konuşma yapıyormuş gibi görünüyordu. “Sen daha önce de çavuşluk yaptın, değil mi?”</p>

  <p>“Boş ver onu. Gel hadi, sadece onlara birkaç basit hareket göster.”</p>

  <p>“Hayır, Teft,” dedi Kaladin daha ciddi bir şekilde.</p>

  <p>Teft ona dik dik baktı. “Sen de tıpkı o Boynuzyiyenli gibi savaş meydanında dövüşmeyi kabul etmeyecek misin?”</p>

  <p>“Öyle değil.”</p>

  <p>“Ee, nasıl o zaman?”</p>

  <p>Kaladin bir açıklama arayarak çabaladı. “Zamanı geldiğinde dövüşeceğim. Ama eğer şimdi kendime dövüşme izni verirsem, fazla hevesli olurum. Şimdi saldırmak için sabırsızlanırım. Adamların hazır olacağı güne kadar beklemekte sorun yaşarım. Güven bana Teft.”</p>

  <p>Teft onu inceledi. “Korkuyorsun, evlat.”</p>

  <p>“Ne? Hayır. Ben...”</p>

  <p>“Bunu görebiliyorum,” dedi Teft. “Ve bunu daha önce de gördüm. Son sefer birisiyle dövüştüğün zaman başarısız oldun, hı? O yüzden de şimdi tekrar başlamakta tereddütediyorsun.”</p>

  <p>Kaladin durakladı. “Evet,” diye itiraf etti. Ama bundan daha fazlası vardı. Tekrar dövüştüğü zaman, o uzun zaman önceki adama dönüşmesi gerekecekti, insanların Stormblessed dediği adama. Gücü ve kendine güveni olan adama. Artık o adam olup olamayacağından emin değildi, Onu korkutan şey buydu.</p>

  <p>Bir kere o mızrağı eline aldığı zaman, geri dönüşü olmayacaktı.</p>

  <p>“Hım.” Teft çenesini ovuşturdu. “Zamanı geldiğinde, umarım hazır olursun. Çünkü bu garibanların sana ihtiyacı olacak.”</p>

  <p>Kaladin başını sallayarak onayladı ve Teft de aceleyle diğerlerinin yanına dönüp onların gönlünü almak için anlatacak bir şeyler buldu.</p>
</body>
</html>
