<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h1 style="text-align: center;">TEŞEKKÜRLER</h1>

  <p><i>Kralların Yolu’nun</i> ilk müsveddesini 2003’te bitirdim ama kitabın bölümleri üzerinde çalışmaya 90’ların sonlarında başlamıştım. Bu romanın temaları beynimde daha da gerilere gitmekte. Hiçbir kitabım daha uzun süre pişmedi; bu romanı inşa etmek için on yıldan fazla zaman harcadım. Bu nedenle de bana pek çok kişinin yardımcı olmuş olması bir sürpriz değil. Her birine değinmek imkânsız olur; hafızam o kadar iyi değil. Ancak en derin teşekkürlerimi sunmak istediğim bazı önemli kişiler var.</p>

  <p>İlk başta bu kitabın adanmış olduğu karım Emily geliyor. Bu romanın gerçekten tamamlandığını görmek için kendinden çok büyük fedakârlıklarda bulundu. Bu sadece taslağı okuyup önerilerde bulunmakla sınırlı değil, uzun yazma zamanları boyunca kocasından feragat etmeyi de içeriyor. Eğer siz okuyucularım onunla karşılaşma şansını bulursanız, biraz minnettarlık göstermeniz yerinde olabilir. (Çikolata seviyor.)</p>

  <p>Her zamanki gibi, mükemmel editörüm ve temsilcim -Moshe Feder ve Joshua Bilmes- bu roman üzerinde oldukça çok çalıştılar. Özel olarak belirtmek gerekir ki, yazarları 400 bin kelimelik canavarlar teslim ettiği zaman Moshe’ye fazladan ödeme yapılmıyor. Ama tek kelime şikâyet etmeksizin romanı yayına hazırladı; şu anda elinizde olan kitaba dönüşmesindeki yardımına paha biçilemez. Ayrıca F. Paul Wilson’ın da tıbbi sahnelere göz atmasını sağlayarak, kitaba büyük bir katkıda bulundu.</p>

  <p>Ayrıca özel teşekkürler sırf iyiliğinden dolayı bu kitabı okuyarak satır editörlüğü yapmış olan zamanımızın en büyük editörlerinden biri Harriet McDougal’a gidiyor. Zaman Çarkı hayranları onu Robert Jordan’ı keşfeden, editörlüğünü yapan ve sonra da onunla evlenen kişi olarak tanıyacaktır. Bu günlerde Zaman Çarkı dışında pek editörlük yapmıyor, bu yüzden burada onun yardım ve görüşlerini almış olmaktan dolayı onur ve şeref duyuyorum. Onunla çalışan Alan Romanczuk’a da yayına hazırlama işini kolaylaştırmış olduğu için teşekkür etmek gerek.</p>

  <p>Tor Yayıncılık’taki Paul Stevens’ın çok büyük yardımları oldu. Kitaplarım için kurum içindeki irtibat noktamız olmuş ve hayret verici bir iş çıkarmıştır. Moshe ve ben onun yardımına sahip olabildiğimiz için şanslıyız. Benzer şekilde sanat yönetmeni Irene Gallo da, kitaptaki resimler ile bir takım çılgın şeyler yapmak isteyen müdahaleci bir yazarla muhatap olurken mükemmel derecede yardımcı ve sabırlı olmuştur. Irene, Justin Golenbock, Greg Collins, Karl Gold, Nathan Weaver, Heather Saunders, Meryl Gross ve Tor Yayıncılık’taki tüm ekibe çok teşekkür ediyorum. Bu kitabın yayımlanmasına kadar halkla ilişkiler uzmanım olan (ve şimdilerde ise isminin sonuna fazladan birkaç harf eklemeye çalışmakta olan) Dot Lin’in de sadece tanıtımda değil, bana New York’tan önerilerde bulunarak ve beni teşvik ederek müthiş bir yardımı olmuştur. Hepinize teşekkür ediyorum.</p>

  <p>Resimden bahsetmişken, bu kitabın iç resimlerinin bir epik fantezide normalde bulacağınızdan çok daha geniş olduğunu fark edebilirsiniz. Bu Greg Call, Isaac Stewart ve Ben McSweeney’nin olağanüstü çabaları sayesinde oldu. Resimleri doğru yapabilmek için taslakları tekrar tekrar çizerek çok çalıştılar. Ben’in Shallan’ın eskiz defteri sayfaları resmen güzel; benim en iyi hayallerim ile onun sanatsal yorumunun bir birleşimi. Mistborn romanlarının da iç resimlerini yapmış olan Isaac, ondan mantık sınırları içinde beklenebilecek olanın çok ötesine geçti. Bu roman için çetin teslim tarihleri ve gece geç saatler standarttı. Övülmeyi hak ediyor. (Eğer merak ediyorsanız bölüm simgeleri, haritalar, renkli dış sayfalar ve Navani’nin not defteri sayfaları ondan geldi.)</p>

  <p>Her zaman olduğu gibi, yazım grubumun da inanılmaz faydası oldu. Üyeleri arasına birkaç alfa ve beta okuyucular da katılmıştır. Herhangi bir sıralama olmaksızın bunlar: Karen Ahlstrom, Geoff ve Rachel Biesinger, Ethan Skarstedt, Nathan Hatfield, Dan Wells, Kaylynn ZoBell, Alan ve Jeanette Layton, Janci Olds, Kristina Kugler, Steve Diamond, Brian Delambre, Jason Denzel, Michelle Trammel, Josh Walker, Chris King, Austin ve Adam Hussey, Brian T. Hill ve şu adını düzgün yazamadığım Ben denilen adam. Eminim ki bazılarınızı unuttum. Hepiniz muhteşem insanlarsınız ve yapabilseydim sizlere birer Parekılıcı<a href="../Text/DiPNOTLAR.xhtml#a1" id="k1"><sup>[1]</sup></a>&nbsp;verirdim.</p>

  <p>Of. Bu epik bir teşekküre dönüşüyor. Ama hâlâ anılması gereken birkaç kişi var. Bu kelimelerin yazılışı tam olarak Kaçınılmaz Peter Ahlstrom’u kişisel asistanım, yazınsal yardımcım ve fazladan beynim olarak tutmamın birinci yıldönümüne denk geliyor. Eğer daha önceki kitaplarımın teşekkür sayfalarına bakarsanız onun her zaman orada olduğu göreceksiniz. Yıllardır çok sevgili bir arkadaşım ve işlerimin yandaşı olmuştur. Bugün kitabın son prova okumasını halletmek için sabah saat üçte kalktı. Bir daha onu bir toplantıda görürseniz ona bir kalıp peynir alın.</p>

  <p>Ayrıca eğer Tom Doherty’e bu kitabı yazmanın yanıma kâr kalmasına izin verdiği için teşekkür etmezsem ihmalkârlık etmiş olurum. Bu romanın bu kadar uzun olmasını mümkün kılan Tom’un bu projeye olan inancıydı ve Michael Whelan’ın kapağı yapmasını sağlayan da Tom’dan gelen kişisel bir telefondu. Tom burada bana büyük olasılıkla hak ettiğimden daha fazlasını verdi; bu roman (övündüğü uzunluğu ve içerdiği çizim ve resimlerin sayısı ile) pek çok yayıncının son hızla koşarak kaçmasına neden olacak türden. Tor’un sürekli olarak böyle müthiş kitaplar yayımlamasının sebebi bu adam.</p>

  <p>Son olarak, Michael Whelan’ın muhteşem kapağı hakkında birkaç söz. Hikâyeyi duymamış olanlarınız için, fantezi romanları okumaya (ve hatta ilk başta bir kitap okuyucusu olmamın nedeni de aynı) gençliğimde güzel bir Michael Whelan kapak resmi sayesinde başlamıştım. Bir kitabın gerçek ruhunu bir resim ile yakalamada eşsiz bir yeteneği var; her zaman onun kapağına sahip olan bir romana güvenebileceğimi biliyordum. Hep bir gün kendi kitaplarımdan birinin üstünde onun resminin olmasını hayal ettim. Bu asla elde edemeyeceğim bir şeye benziyordu.</p>

  <p>Bunun en sonunda gerçek olmuş olması (hem de bu kadar uzun zamandır üzerinde çalışmakta olduğum kalbimin romanında) inanılmaz bir şeref.</p>
</body>
</html>
