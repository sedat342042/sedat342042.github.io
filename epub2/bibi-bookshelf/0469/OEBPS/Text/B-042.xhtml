<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2 title="BÖLÜM-042"><img alt="" src="../Images/main-61.jpg" /></h2>

  <p><b><i>“Bir yücefırtına gibi, gelişleri düzenli ancak her zaman beklenmedik.</i>”</b></p>

  <div>
    <b><br /></b>
  </div>

  <p><b>— Issızlık kelimesi ortaya çıkışlarına ilişkin olarak iki kere kullanılıyor. Bakınız: <i>Ateş Işığında Hikâyeler’</i>in 57, 59 ve 64. sayfaları.</b></p>

  <div>
    <br />
  </div>

  <p>Shallan, “Kararımı verdim,” diye ilan etti.</p>

  <p>Jasnah araştırmasından başını kaldırdı. Olağandışı bir saygı belirtisiyle kitaplarını bir kenara koydu ve Shallan’a bakarak, sırtı Peçe’ye dönük bir şekilde oturdu. “Pekâlâ.”</p>

  <p>“Yaptığınız şey kelimelerin en katı anlamlarıyla hem yasal hem de doğruydu,” dedi Shallan. “Ama ahlaki değildi ve <i>kesinlikle</i> etik de değildi.”</p>

  <p>“O zaman ahlak ve yasallık birbirlerinden ayrı mı?”</p>

  <p>“Neredeyse bütün felsefeler ayrı olduklarında anlaşıyorlar.”</p>

  <p>“Ama <i>sen</i> ne düşünüyorsun?”</p>

  <p>Shallan tereddüt etti. “Evet. Yasalara uymadan ahlaki davranabilirsin ve yasalara uyarak ahlak dışı davranabilirsin.”</p>

  <p>“Ama yaptığım şeyin ‘doğru’ ancak ‘ahlaki’ olmadığını da söyledin. Bu ikisinin arasındaki ayrılığı tanımlamak daha az kolay.”</p>

  <p>“Bir hareket doğru olabilir,” dedi Shallan. “Bu sadece niyet göz önüne alınmaksızın yapılan bir şeydir. Dört adamı kendini korumak için öldürmek doğru.”</p>

  <p>“Ama ahlaki değil mi?”</p>

  <p>“Ahlak niyetin ve durumun daha geniş koşulları için geçerlidir. Öldürmek için birilerini aramak ahlak dışı bir davranıştır, Jasnah, sonuç ne olursa olsun.”</p>

  <p>Jasnah masasının üstüne bir tırnağıyla vuruyordu. Eldivenini giymişti. Kırık Ruhdökümcünün mücevherleri eldivenin altından şişkinlik yapıyordu. İki hafta olmuştu. Mutlaka çalışmadığını fark etmiş olmalıydı. Nasıl bu kadar sakin olabiliyordu?</p>

  <p>Gizlice tamir etmeye mi çalışıyordu? Belki de eğer kırılmış olduğunu açığa çıkarırsa politik güç kaybedeceğinden korkuyordu. Yoksa onunkinin başka bir Ruhdökümcü ile değiştirilmiş olduğunu fark etmiş miydi? Shallan’ın fazla uzun zaman geçmeden gitmesi gerekiyordu. Ama eğer Jasnah değişimi keşfetmeden önce ayrılırsa, Shallan kaybolur kaybolmaz kadının Ruhdökümcüsünü denemesi riskine girmiş olurdu ve şüpheleri doğrudan üstüne çekerdi. Endişeli bekleyiş Shallan’ı neredeyse deliliğe sürüklüyordu.</p>

  <p>En sonunda Jasnah başını salladı ve araştırmasına geri döndü.</p>

  <p>“Söyleyecek hiçbir şeyin yok mu?” dedi Shallan. “Az önce seni cinayetle suçladım.”</p>

  <p>“Hayır,” dedi Jasnah. “Cinayet yasal bir tanım. Sen benim etik olmayan bir şekilde öldürdüğümü söyledin.”</p>

  <p>“Benim haksız olduğumu düşünüyorsundur, sanırım?”</p>

  <p>“Öylesin,” dedi Jasnah. “Ama söylemekte olduğun şeye inandığını ve bunun üstünde mantıklı bir şekilde düşünmüş olduğunu kabul ediyorum. Notlarına göz attım ve çeşitli felsefeleri anladığına inanıyorum. Bazı noktalarda, bunlara getirdiğin yorumların da epey sezgili olduğunu düşünüyorum. Ders eğitici oldu.” Kitabını açtı.</p>

  <p>“Yani bu kadar mı?”</p>

  <p>“Tabii ki hayır,” dedi Jasnah. “Gelecekte felsefe üstünde daha fazla çalışacağız. Şu an için ise, konu hakkında sağlam bir temel edinmiş olduğuna emin oldum.”</p>

  <p>“Ama yine de haksız olduğuna karar verdim. Hâlâ oralarda bir yerlerde mutlak bir Gerçek’in olduğuna inanıyorum.”</p>

  <p>“Evet,” dedi Jasnah. “Ve bu sonuca varmak için iki hafta mücadele ettin.” Jasnah başını kaldırarak Shallan’ın gözlerine baktı. “Kolay olmadı, değil mi?”</p>

  <p>“Hayır.”</p>

  <p>“Ve hâlâ merak ediyorsun, değil mi?”</p>

  <p>“Evet.”</p>

  <p>“Bu yeterli.” Jasnah gözlerini hafifçe kıstı, dudaklarında teselli edici bir gülümseme belirdi. “Eğer bu senin duygularınla boğuşmana yardım edecekse, çocuk, bil ki ben iyilik yapmaya <i>çalışıyordum.</i> Bazen Ruhdökümcümle daha çok şey yapıp yapmamam gerektiği konusunu merak ediyorum.” Okumasına geri döndü. “Günün geri kalanı boyunca serbestsin.”</p>

  <p>Shallan gözlerini kırpıştırdı. “Ne?”</p>

  <p>“Serbest,” dedi Jasnah, “Gidebilirsin. Ne istiyorsan yap. Şüphem o ki günü dilenciler ve garson kızları çizerek geçireceksin ama seçim senin. Hadi git.”</p>

  <p>“Peki, Berrakhanım! Teşekkür ederim.”</p>

  <p>Jasnah elini kovalamasına salladı ve Shallan dosyasını kaparak aceleyle locadan çıktı. Kendi kendine bahçelere çizim yapmaya gittiği günden beri hiç boş zamanı olmamıştı. Bunun için nazik bir şekilde azarlanmıştı; Jasnah onu konutlarında dinlenmesi için bırakmıştı, çıkıp resim çizmesi için değil.</p>

  <p>Parshmen taşıyıcılar asansörü Peçe’nin zemin katına indirirken Shallan sabırsız bir şekilde bekledi, sonra da aceleyle mağaraya benzeyen merkezi salona çıktı. Uzun bir yürüyüşten sonra orada hizmet eden başhizmetkârlara başıyla selam vererek misafir konutlarına yaklaştı. Yarı muhafız, yarı kapıcı olarak kimin gelip kimin gittiğini izliyorlardı.</p>

  <p>Jasnah’nın konutunun kapısını açmak için kalın pirinç anahtarını kullandı, sonra da içeri süzülerek kapıyı arkasından kilitledi. Bir halı ve ateşin yanındaki iki sandalyeyle döşenmiş olan ufak oturma odası topazlar ile aydınlatılmıştı. Jasnah’nın önceki gece geç saatlere kadarki çalışmasından kalmış olan yarı dolu turuncu şarap kadehi ile yanındaki tabağın üstünde ekmek kırıntıları hâlâ masanın üstünde duruyordu.</p>

  <p>Shallan aceleyle kendi odasına gitti, sonra da kapıyı kapatıp Ruhdökümcüyü eminkesesinden dışarı çıkardı. Mücevherlerin sıcak parlaklığı yüzünü beyaz ve kırmızı ışıkla yıkadı. Bunlar büyük ve dolaysıyla da doğrudan bakmanın zor olacağı kadar parlaktı. Her birisi on ya da yirmi broam ederdi.</p>

  <p>Bunları doldurmak için son yücefırtınada dışarıya gizlemek zorunda kalmış ve bu da kendi başına ayrı bir endişe kaynağı olmuştu. Derin bir nefes aldı, sonra da çömelerek yatağın altından ufak tahta bir çubuk çıkardı. Bir buçuk haftalık uğraş ve hâlâ Ruhdökümcüye işe yarar bir şeyler... Şey, doğrusu herhangi bir şey yaptırmayı başaramamıştı. Mücevherlere dokunmayı, çevirmeyi, elini sallamayı ve Jasnah’yı tam olarak taklit ederek elini esnetmeyi denemişti. Sürecin çizmiş olduğu resimlerine tekrar ve tekrar bakmıştı. Konuşmayı, odaklanmayı ve hatta yalvarmayı denemişti.</p>

  <p>Ancak önceki gün görünüşe göre faydalı bir ipucu sunarmış gibi görünen bir kitap bulmuştu. Mırıldanmanın bir Ruhdökümünü daha etkili kılabileceğini iddia ediyordu. Bu sadece öylesine bir bilgiydi ama başka herhangi bir yerde bulabildiğinden daha fazlasıydı. Yatağının üstüne oturdu ve kendini konsantre olmaya zorladı. Sopayı elinde tutup kuvarsa dönüştüğünü hayal ederek gözlerini kapattı. Sonra da mırıldanmaya başladı.</p>

  <p>Hiçbir şey olmadı. Ama o farklı notalar deneyerek, başarabildiği kadar yoğun bir şekilde konsantre olarak mırıldanmaya devam etti. Dikkatini yaklaşık yarım saat boyunca buna odakladı ama eninde sonunda aklı başka yerlere kaymaya başladı. Yeni bir endişe içini kemirmeye başlamıştı. Jasnah dünyadaki en zeki, en sezgili âlimlerden birisiydi. Ruhdökümcüyü alınabileceği şekilde ortalık yere bırakmıştı. Bilerek Shallan’ı bir sahtesiyle mi kandırmıştı?</p>

  <p>Bu katlanmak için çok fazla bir zahmetmiş gibi görünüyordu. Neden basitçe tuzağını ortaya çıkarıp Shallan’ı bir hırsız olarak ifşa etmemişti? Shallan’ın Ruhdökümcüyü çalıştıramaması gerçeği, onu makul bir açıklama bulmak için kendini paralamaya zorluyordu.</p>

  <p>Mırıldanmayı kesti ve gözlerini açtı. Sopa değişmemişti. <i>O ipucu da buraya kadarmış</i>, diye düşündü sopayı bir kenara koyarken içini çekerek. Hâlbuki o kadar da umutlanmıştı.</p>

  <p>Dinlenerek sırtüstü yatağa uzandı, gözlerini Meclis’in diğer her yeri gibi doğrudan dağın içinden kesilmiş olan yukarıdaki kahverengi tavana dikmişti. Burada taş bir mağaranın tavanını çağrıştıracak şekilde kasten kaba bırakılmıştı. Daha önce hiç fark etmediği incelikli bir şekilde oldukça güzeldi, kayanın renkleri ve konturları rahatsız edilmiş bir gölet gibi dalgalanıyordu.</p>

  <p>Dosyasından bir kâğıt aldı ve kaya desenlerini çizmeye başladı. Kendisini sakinleştirmek için bir çizim ve sonra da Ruhdökümcüye geri dönecekti. Belki de tekrar diğer elinde denemeliydi.</p>

  <p>Katmanların renklerini karakalemle tutturamazdı ama büyüleyici bir şekilde birbirlerinin içine örülme şekillerini kaydedebilirdi. Bir sanat eseri gibiydi. Bir taş işçisi bu tavanı özellikle keserek mi bu incelikli eseri yaratmıştı, yoksa bu doğanın bir kazası mıydı? Fazla çalışmış bir taş ustasının kayadaki güzel dokuyu fark ederek, kendi kişisel zevki ve güzellik hissi için bir dalga deseni oluşturmaya karar verişini hayal ederek gülümsedi.</p>

  <p>“Sen nesin?”</p>

  <p>Shallan çizim tahtası kucağından fırlayıp giderken ufak bir çığlıkla doğrulup oturdu. Birisi o kelimeleri fısıldamıştı. Bunu belirgin bir şekilde duymuştu!</p>

  <p>“Kim var orada?” diye sordu.</p>

  <p>Sessizlik.</p>

  <p>“Kim var orada!” dedi daha yüksek bir sesle; kalbi hızla atıyordu.</p>

  <p>Kapının dışından, oturma odasından bir ses geldi. Kapı kırışık yüzlü bir saray hizmetçisini ortaya çıkaracak şekilde aralanırken, Shallan sıçrayarak Ruhdökümcüyü takan elini bir yastığın altına sakladı. <i>Koyugözlüydü</i> ve beyaz turuncu bir üniforma giyiyordu.</p>

  <p>“Amanın!” diye haykırdı kadın. “Burada olduğunuza dair hiçbir fikrim yoktu, Berrakhamm.” İyice eğildi.</p>

  <p>Bir saray hizmetçisi. Odayı temizlemek için buradaydı, her gün gerçekleşen bir olay. Meditasyonuna odaklanmış haldeyken Shallan onun içeri girdiğini duymamıştı.</p>

  <p>“Neden benimle konuştun?”</p>

  <p>“Sizinle mi konuştum, Berrakhanım?”</p>

  <p>“Sen...” Hayır, ses bir fısıltıydı ve oldukça belirgin bir şekilde Shallan’ın odasının <i>içinden</i> gelmişti. Bu hizmetçi olamazdı.</p>

  <p>Shallan titredi ve etrafına bakındı. Ama bu aptalcaydı. Minik oda kolaylıkla gözden geçirilebiliyordu. Köşelerde ya da yatağın altında saklanan Yokelçiler yoktu.</p>

  <p>Peki, o zaman ne duymuştu? <i>Kadının temizlik yapışının sesleri belli ki</i> Shallan’ın aklı sadece o rastgele sesleri kelimeler olarak yorumlamıştı.</p>

  <p>Kendini rahatlamaya zorlayarak Shallan hizmetçinin arkasındaki oturma odasına baktı. Kadın şarap kadehini ve ekmek kırıntılarını temizlemişti. Duvara dayalı duran bir süpürge vardı. Bunun yanında, Jasnah’nın odasının kapısı aralıktı. “Berrakhanım Jasnah’nın odasında mıydın?” diye hesap sordu Shallan.</p>

  <p>“Evet, Berrakhanım,” dedi kadın. “Masayı topladım, yatağı yaptım...”</p>

  <p>“Berrakhanım Jasnah insanların odasına girmesinden <i>hoşlanmaz.</i> Hizmetçilere orada temizlik yapmamaları söylenmişti.” Kral hizmetçilerinin çok dikkatli bir şekilde seçildiğine teminat vermişti ve asla hırsızlık sorunları olmamıştı ama Jasnah hâlâ hiç kimsenin yatak odasına girmemesinde ısrar ediyordu.</p>

  <p>Kadının rengi soldu. “Üzgünüm, Berrakhanım. Ben duymadım! Bana söylenmedi...”</p>

  <p>“Tamam, önemli değil,” dedi Shallan, “Gidip ona ne yaptığını söylemen gerekecek. Eşyaları oynatıldığı zaman hep fark eder. Ona gidip açıklama yaparsan senin için daha iyi olur.”</p>

  <p>“E-evet, Berrakhanım.” Kadın tekrar eğildi.</p>

  <p>“Hatta” dedi Shallan aklına bir şey gelerek. “Şimdi gitmelisin. Geciktirmenin bir anlamı yok.”</p>

  <p>Yaşlı hizmetçi içini çekti. “Evet, elbette Berrakhanım.” Çekildi. Birkaç saniye sonra, dış kapı kapandı ve kilitlendi.</p>

  <p>Shallan ayağa fırlayarak Ruhdökümcüyü çıkarttı ve eminkesesine geri tıktı. Kalbi küt küt atarak aceleyle dışarı çıktı; Jasnah’nın odasına bakma fırsatını yakalamışken garip sesi unutmuştu. Shallan’ın Ruhdökümcü hakkında işe yarar bir şey bulma olasılığı pek yoktu ama eşyaların hareket etmiş olmasını hizmetçinin üstüne yıkabilecekken bu fırsatı kaçıramazdı.</p>

  <p>Bunun için sadece suçluluğun bir kırıntısını hissediyordu. Yaptığı hırsızlıkla kıyaslandığı zaman, odasını kurcalamak hiçbir şeydi.</p>

  <p>Yatak odası Shallan’ınkinden daha genişti ama kaçınılmaz bir şekilde pencere olmadığı için yine de sıkışık gibi geliyordu. Jasnah’nın yatağı olan dört direkli bir canavar odanın yarısını kaplıyordu. Makyaj masası uzak duvara dayalıydı ve onun yanında da Shallan’ın Ruhdökümcüyü ilk başta üstünden çalmış olduğu tuvalet masası vardı. Bir şifonyerin dışında, odadaki diğer tek şey kitapların yüksek bir yığın halinde sol tarafına dizilmiş olduğu masaydı.</p>

  <p>Shallan asla Jasnah’nın not defterlerine bakmak için bir fırsat bulamamıştı. Bir ihtimalle Ruhdökümcü hakkında not tutmuş olabilir miydi? Shallan masaya oturarak aceleyle üst çekmeceyi açıp fırça kalemler, kurşun kalemler ve kâğıt sayfalarını karıştırdı. Hepsi düzenli bir şekilde dizilmişlerdi ve sayfalar da boştu. Sağ alt çekmece mürekkep ve boş defterleri içeriyordu. Sol alt çekmecede de ufak bir referans kitapları topluluğu vardı.</p>

  <p>Bu da geriye masanın üstündeki kitapları bırakıyordu. Jasnah çalıştığı sırada not defterlerinin büyük bir kısmını yanında bulundururdu. Ama... Evet, hâlâ burada olan birkaç tane vardı, Shallan kalbi titreşerek üç ince cildi aldı ve önüne yerleştirdi.</p>

  <p>Urithiru Üzerine Notlar, yazıyordu birincinin içinde. Defter görünüşe göre Jasnah’nın bulmuş olduğu çeşitli kitaplardan alınmış alıntılar ve notlarla doluydu. Hepsi bu yerden bahsediyorlardı, Urithiru. Jasnah daha önce Kabsal’a bu konudan bahsetmişti.</p>

  <p>Shallan defteri kenara koyup, Ruhdökümcü hakkında bir şeyler bulmayı umarak bir sonrakine baktı. Bu defter de ağzına kadar doluydu ama üzerinde bir başlık yoktu. Shallan girişlerden bazılarını okuyarak defteri karıştırdı.</p>

  <p><i>“Bir böcek sürüsü gibi öldüren, kül ve ateşten olanlar, Elçiler’in karşısında amansızdılar...” Masly, sayfa 337’de geçmekte. Coldwin ve Hasavah tarafından doğrulanmıştır.</i></p>

  <p><i>“Nerede pusuya yatarlarsa ışığı alıyorlar. Yanmış olan derileri ile.” Cormshen, sayfa 104.</i></p>

  <p><i>İnnia, kaydetmiş olduğu çocukların halk hikâyelerinde Yokelçileri “Bir yücefırtına gibi, gelişleri düzenli ancak her zaman beklenmedik,” olarak tarif ediyor. Issızlık kelimesi ortaya çıkışlarına ilişkin olarak iki kere kullanılıyor. Bakınız:</i> Ateş Işığında Hikâyeler <i>57, 59 ve 64. sayfalar.</i></p>

  <p><i>“Değiştiler, biz onlarla savaşırken bile. Dans ettikçe gölgelere dönüşen alev gibiydiler. Asla ilk önce gördüğün şey yüzünden onları hafife alma.” Taşmuhafazalar Tarikatı’ndan bir Parlayan olan Talatin’den olduğu iddia edilen bir alıntı. Kaynağı, Guvlow’un</i> Cisimlenme, <i>genel olarak güvenilir kabul ediliyor; gerçi bu kayıp olan</i> “Yedinci Sabahın Şiiri”<i>’nden kopyalanmış bir parça.</i></p>

  <p>Bu şekilde sürüp gidiyorlardı. Sayfalar ve sayfalar boyunca. Jasnah onu bu not tutma yönteminde eğitmişti; bir kere not defteri dolduğu zaman, her madde güvenilirlik ve işe yararlık için bir kere daha değerlendirilecek ve farklı, daha özel konulu defterlere kopyalanacaktı.</p>

  <p>Shallan kaşlarını çatarak son not defterini gözden geçirdi. Natanatan, Sahipsiz Tepeler ve Harap Ovalar üzerine odaklanıyordu. Avcılar, kâşifler ya da Yeni Natanatan’a giden bir nehir geçidi arayan tüccarlar tarafından yapılmış olan keşiflerin kayıtlarını tutuyordu. Üç not defterinin içinde en kalın olanı Yokelçiler üzerine odaklananıydı.</p>

  <p>Yine Yokelçiler. Kırsal yerlerdeki pek çok insan fısıldayarak onlardan ve karanlığa ait diğer canavarlardan bahsederdi. Raspingler ya da fırtınafısıltıları ve hatta korkunç gecesprenleri. Shallan’a sert hocalar tarafından bunların bâtıl inançlar, insanoğlu üstündeki egemenliklerini haklı göstermek için canavar hikâyelerini kullanan Kayıp Parlayanlar’ın uydurmaları olduğu öğretilmişti.</p>

  <p>Ardentler başka bir şey anlatıyordu. Onlar, o zamanlar Parlayan Şövalyeler olarak adlandırılan, Kayıp Parlayanlar’ın, Roshar’ı elde tutmak için yapılan savaş sırasında Yokelçilerle savaşmalarından bahsediyorlardı. Bu öğretilere göre, Parlayanlar sadece Yokelçilerin yenilmesi ve Elçiler’in gidişlerinden sonra düşmüşlerdi.</p>

  <p>İki grup da Yokelçilerin gitmiş olduğunda hemfikirdi. Uydurmalar ya da çoktan yenilmiş düşmanlar, sonuç aynıydı. Shallan bazı insanların (hatta bazı âlimlerin bile) Yokelçilerin insanlığın yakasını bırakmayarak hâlâ var olduğuna inandığına inanabilirdi. Ama kuşkucu Jasnah mı? Yaradan’ın varlığını reddeden Jasnah? Kadın gerçekten de Tanrı’nın varlığını reddedip, onun mitolojik düşmanlarının varlığını <i>kabul</i> edecek kadar çarpık düşünceli olabilir miydi?</p>

  <p>Dış kapıdan bir tıklama geldi. Shallan elini göğsüne kaldırarak, sıçradı. Aceleyle not defterlerini masanın üstüne aynı sıra ve şekilde geri yerleştirdi. Sonra da, telaşlanmış bir şekilde kapıya doğru seyirtti. Kapının kilidini açıp biraz aralarken <i>Jasnah kapıyı çalmazdı seni sersem, aptal,</i> dedi kendi kendine.</p>

  <p>Dışarıda Kabsal duruyordu. Yakışıklı, <i>açıkgöz</i> ardent bir sepeti kaldırdı. “Gününün boş olduğuna dair raporlar aldım.” Cezbedici bir şekilde sepeti salladı. “Biraz reçel ister misin?”</p>

  <p>Shallan kendini sakinleştirdi, sonra da Jasnah’nın açık odasına doğru tekrar göz attı. Gerçekten de daha fazla incelemesi gerekirdi. Ona hayır demeyi amaçlayarak Kabsal’a döndü ama gözleri o kadar davetkârdı ki. O yüzündeki gülümsemenin ipucu, o iyi huylu ve rahat duruşu.</p>

  <p>Eğer Shallan Kabsal ile birlikte giderse, belki de ona Ruhdökümcüler hakkında ne bildiğini sorabilirdi. Ancak Shallan’ın kararını vermesini sağlayan şey bu değildi. İşin doğrusu, onun rahatlamaya <i>ihtiyacı</i> vardı. Beyni felsefeyle dolup taşmış ve her boş anını da Ruhdökümcüyü çalıştırmak için harcayarak son zamanlarda o kadar gerilmişti ki. Sesler duyuyor olmasında şaşırılacak bir şey var mıydı?</p>

  <p>“Biraz reçel çok iyi olur,” dedi.</p>

  <p style="text-align: center;">♦</p>

  <p style="text-align: center;">♦♦</p>

  <p>“Hakikatdutu reçeli,” dedi Kabsal küçük yeşil kavanozu kaldırarak. “Azish’ten. Efsaneler diyor ki dutu yiyenler sonraki güneş doğuşuna kadar sadece doğruyu söyleyebilir.”</p>

  <p>Shallan bir kaşını kaldırdı. Meclis bahçelerinde bir battaniyenin üstündeki yastıklarda oturuyorlardı, Ruhdökümcüyü ilk kez çalıştırmayı denediği yerin çok da uzağında değillerdi. “Peki, bu doğru mu?”</p>

  <p>“Pek değil,” dedi Kabsal kavanozu açarak. “Dutlar zararsız. Ama hakikatdutu bitkisinin yaprakları ve dalları yakılırlarsa insanları sarhoş ve neşeli yapan bir duman yayıyor. Görünüşe göre insanlar sık sık dalları ateş yakmak için topluyorlarmış. Dutları kamp ateşinin etrafında yiyorlar ve oldukça... ilginç bir gece geçiriyorlarmış.”</p>

  <p>“O zaman adlarının...” diye başladı Shallan, sonra da dudağını ısırdı.</p>

  <p>“Ne?” diye kışkırttı Kabsal.</p>

  <p>İçini çekti. “O zaman adlarının doğumdutu olmamış olması hayret verici, ne de olsa...” Kızardı.</p>

  <p>Kabsal güldü. “Bu iyi bir nokta!”</p>

  <p>“Fırtınababa,” dedi Shallan daha da kızararak. “Görgülü olmada çok kötüyüm. Hadi, bana o reçelden biraz ver.”</p>

  <p>Kabsal gülümseyerek ona üstüne yeşil reçelden bol bol sürülmüş bir dilim ekmek verdi. Meclis içinden el koymuş oldukları donuk bakışlı bir parshman, doğaçlama bir eşlikçi olarak bir şistkabuk duvarının yanında yerde oturuyordu. Sadece bir parshmanın eşliğinde yanında kendi yaşına yakın bir erkekle dışarıda olmak ona çok garip geliyordu. Özgür hissediyordu. Neşelendirici. Veya belki de bu sadece açık hava ve güneş ışığıydı.</p>

  <p>“Ayrıca âlim olmakta da çok kötüyüm,” dedi gözlerini kapatıp derin derin nefes alarak. “Dışarıyı çok fazla seviyorum.”</p>

  <p>“En büyük âlimlerden pek çoğu hayatlarını seyahat ederek geçirmiştir.”</p>

  <p>“Ve onların her bir tanesine karşılık, kitapların içine gömülmüş olarak, oyuk gibi bir kütüphanede kısılı kalmış yüz tane daha vardı,” dedi Shallan.</p>

  <p>“Ve onlar da başka türlüsünü asla kabul etmezlerdi. Araştırmacılığa meyilli olan çoğu kişi oyuklarını ve kütüphanelerini <i>tercih</i> ederler. Ama sen etmiyorsun. Bu ise seni ilgi çekici yapıyor.”</p>

  <p>Gözlerini açarak Kabsal’a gülümsedi, sonra da reçelli ekmeğinden lezzetli bir lokma aldı. Bu Thaylen ekmeği o kadar pofuduktu ki daha çok kek gibiydi.</p>

  <p>“Ee,” dedi lokmasını çiğnerken. “Şimdi reçeli yemiş olduğuna göre kendini daha dürüst hissediyor musun?”</p>

  <p>“Ben bir ardentim,” diye cevap verdi. “Her zaman dürüst olmak benim görevim ve Çağrım.”</p>

  <p>“Elbette,” dedi Shallan. “Ben de her zaman dürüstüm. Hatta dürüstlükle o kadar doluyum ki bazen yalanlar dudaklarımdan dışarı itiliveriyor. Ne de olsa içeride onlar için hiç yer yok.”</p>

  <p>Uzun uzun güldü. “Shallan Davar. Senin kadar tatlı herhangi bir kişinin ağzından tek bir yalanın çıktığını hayal bile edemiyorum.”</p>

  <p>“O zaman senin akıl sağlığının hatırına, çifter çifter çıkaracağım.” Gülümsedi. “Korkunç bir zaman geçiriyorum ve bu yemek de berbat.”</p>

  <p>“Şimdi hakikatdutunun tüketilmesinin etrafındaki tüm ilmi ve mitolojik esasını çürütmüş oldun!”</p>

  <p>“İyi,” dedi Shallan. “Reçelin ilmi ya da mitolojisi olmamalı. Reçel tatlı, renkli ve lezzetli olmalı.”</p>

  <p>“Genç hanımlar gibi sanırım.”</p>

  <p>“Birader Kabsal!” Shallan tekrar kızardı. “Bu <i>hiç de</i> uygun değildi.”</p>

  <p>“Ancak yine de gülümsüyorsun.”</p>

  <p>“Elimde değil,” diye cevap verdi. “Ben tatlı, renkli ve lezzetliyim.”</p>

  <p>“Renkli kısmında haklısın,” dedi Kabsal, belli ki iyice kızarmış olmasından dolayı eğlenmişti. “Ve tatlı kısmında da. Ama lezzetli olman konusunda bir şey diyemem...”</p>

  <p>“Kabsal!” diye haykırdı; gerçi tamamen şok olmamıştı. Bir defasında kendi kendine onun kendisiyle sadece ruhunu korumak için ilgilenmekte olduğunu söylemişti ama buna inanmak gittikçe daha da güç bir hale geliyordu. En azından haftada bir kere uğruyordu.</p>

  <p>Kabsal onun utangaçlığına güldü ama bu onun sadece daha da kızarmasına neden oldu.</p>

  <p>“Kes şunu!” Ellini gözlerinin önüne kapattı. Yüzüm saçımla aynı renge gelmiş olmalı! Böyle şeyler söylememelisin; sen bir din adamısın.”</p>

  <p>“Ama aynı zamanda bir adamım, Shallan.”</p>

  <p>“Bana karşı olan ilgisinin tamamen akademik düzeyde olduğunu söylemiş olan bir adam.”</p>

  <p>“Evet, akademik,” dedi avare bir şekilde. “Pek çok deneyi ve bol miktarda da birinci elden saha araştırmasını içeriyor.”</p>

  <p><i>“Kabsal</i>!”</p>

  <p>Kabsal içten bir şekilde gülerek ekmeğinden bir lokma aldı. “Affedersiniz, Berrakhanım Shallan. Ama öyle bir tepki veriyorsun ki!”</p>

  <p>Shallan homurdanarak elini indirdi ama biliyordu ki Kabsal bunları kısmen o cesaret verdiği için söylüyordu. Elinde değildi. Hayatında hiç kimse ona Kabsal’ın (gittikçe artan bir şekilde) göstermekte olduğu türde bir ilgi göstermemişti. Ondan hoşlanıyordu; onunla konuşmaktan hoşlanıyordu, onu dinlemekten hoşlanıyordu. Çalışmanın monotonluğundan kurtulmak için harika bir yoldu.</p>

  <p>Elbette, bir birliktelik için hiçbir olasılık yoktu. Ailesini korumayı başarabildiği varsayılırsa, iyi bir politik evlilik yapması gerekecekti. Khrabranth’ın kralına ait olan bir ardentle gönül eğlendirmesinin kimseye bir faydası olmazdı.</p>

  <p><i>Kısa süre içinde ona gerçeği ima etmeye başlamam gerekecek,</i> diye düşündü. <i>Bunun herhangi bir yere varmayacağını bilmesi gerekiyor. Değil mi?</i></p>

  <p>Ona doğru eğildi. “Sen gerçekten de göründüğün gibisin, değil mi Shallan?”</p>

  <p>“Yetenekli? Zeki? Çekici?”</p>

  <p>Kabsal gülümsedi. “İçten.”</p>

  <p>“Ben öyle söylemezdim,” dedi Shallan.</p>

  <p>“Öylesin. Bunu senin içinde görebiliyorum.”</p>

  <p>“İçten olduğumdan değil. Ben safım. Bütün çocukluğum boyunca ailemin malikânesinin içinde yaşadım.”</p>

  <p>“Sende bir münzevi havası yok. Konuşurken o kadar rahatsın ki.”</p>

  <p>“Öyle olmak zorunda kaldım. Çocukluğumun büyük kısmını kendi kendimin eşliğinde geçirdim ve sıkıcı konuşma arkadaşlarından <i>nefret ederim.</i>”</p>

  <p>Kabsal gülümsedi ama gözlerinde endişe görünüyordu. “Senin gibi birisinin ilgiye muhtaç bırakılması, büyük bir haksızlıkmış gibi görünüyor. Bu güzel bir resmi duvara, dönük olarak asmaya benziyor.”</p>

  <p>Shallan emin elinin üstüne yaslanarak ekmeğini bitirdi. “İlgiye hasret kalmış olduğumu söyleyemem, en azından <i>niceliksel</i> olarak. Babam bana bol bol ilgi gösterirdi.”</p>

  <p>“Onun adını duymuştum. Sert bir adammış, ününe bakılırsa.”</p>

  <p>“O...” Shallan babası hâlâ hayattaymış gibi davranması gerekiyordu. “Babam tutku ve erdem sahibi bir adam. Sadece asla aynı anda değil.”</p>

  <p>“Shallan? Bu söylediğini duyduğum en nüktedan şey olabilir.”</p>

  <p>“Ve belki de en doğrusu. Maalesef.”</p>

  <p>Kabsal bir şeyler arayarak onun gözlerinin içine baktı. Ne görüyordu? “Babanı pek seviyormuşsun gibi görünmüyor.”</p>

  <p>“Bir diğer doğru ifade. Görüyorum ki dutlar ikimizin de üstünde işe yarıyor.”</p>

  <p>“Anladığım kadarıyla o kırıcı bir adam?”</p>

  <p>“Evet, gerçi asla bana karşı değil. Ben fazla kıymetliyim. Onun ideal, kusursuz kızıyım. Görüyorsun, babam tam olarak bir resmi ters yöne dönük asacak türden bir adam. O şekilde, değersiz gözler tarafından lekelenemez ya da değersiz eller tarafından dokunulamaz.”</p>

  <p>“Bu çok yazık. Çünkü bana oldukça dokunulabilir görünüyorsun.”</p>

  <p>Shallan ters ters baktı. “Dediğim gibi, artık bu takılmaları bırak.”</p>

  <p>“Bu takılma değildi,” dedi onu derin, mavi gözleriyle inceleyerek. Samimi gözler. “Benim ilgimi çekiyorsun, Shallan Davar.”</p>

  <p>Kalbinin küt küt atmakta olduğunu fark etti. Garip bir şekilde, aynı anda içinde bir panik yükseliyordu. “Ben ilgi çekici olmamalıyım.”</p>

  <p>“Neden olmayasın?”</p>

  <p>“Mantık bulmacaları ilgi çekicidir. Matematiksel hesaplamalar ilgi çekici olabilir. Politik oyunlar ilgi çekicidir. Ama kadınlar... Onlar şaşırtıcıdan azı olmamalıdır.”</p>

  <p>“Peki ya ben seni anlamaya başladığımı düşünüyorsam?”</p>

  <p>“O zaman büyük bir dezavantajla karşı karşıyayım demektir.” diye cevap verdi Shallan. “Çünkü ben kendimi anlamıyorum.”</p>

  <p>Kabsal gülümsedi.</p>

  <p>“Bu şekilde konuşuyor olmamamız gerekir, Kabsal. Sen bir ardentsin.”</p>

  <p>“Bir adam ardentiadan ayrılabilir, Shallan.”</p>

  <p>Beyninden vurulmuşa döndü. Kabsal gözlerini kırpmadan doğrudan ona bakıyordu. Yakışıklı, tatlı dilli, nüktedan. <i>Bu çok hızla çok tehlikeli bir hale gelebilir,</i> diye düşündü Shallan.</p>

  <p>“Jasnah onun Ruhdökümcüsünün peşinde olduğun için bana yakınlaşmakta olduğunu düşünüyor,” diye fazla düşünmeden söyleyiverdi. Sonra da irkildi. <i>Salak! Bir adam seninle birlikte olabilmek için Yaradan’ın hizmetini terk edebileceğini ima ettiği zaman cevabın</i> bu <i>mu?</i></p>

  <p>“Berrakhanım Jasnah oldukça zeki,” dedi Kabsal kendisine bir dilim ekmek daha keserek.</p>

  <p>Shallan gözlerini kırpıştırdı. “Ee, yani onun <i>haklı</i> olduğunu mu söylüyorsun?“</p>

  <p>“Haklı ve haksız,” dedi Kabsal. “Vakıf o fabrialı eline geçirmeyi çok ama çok isteyecektir. Eninde sonunda bunun için senin yardımını istemeyi planlıyordum.”</p>

  <p>“Ama?”</p>

  <p>“Ama üstlerim bunun <i>berbat</i> bir fikir olduğunu düşündü.” Yüzünü buruşturdu.</p>

  <p>“Alethkar kralının bunun yüzünden Kharbranth’a savaş açmak için ordusunu getirecek kadar uçarı olduğunu düşünüyorlar. Rubdökümcüler Parekılıcı değiller ama onlar da eşit derecede önemli olabilirler.” Başını sallayarak ekmeğinden bir lokma aldı. “Elhokar Kholin kardeşinin o fabrialı kullanmasına izin verdiği için utanç duymalı, özellikle de bu kadar önemsiz bir şekilde. Ama eğer onu çalacak olsaydık... Eh, bunun etkileri Roshar’ın Vorin olan her yerinde hissedilebdir.”</p>

  <p>“Öyle mi?” dedi Shallan kendini çok kötü hissederek.</p>

  <p>Kabsal başını sallayarak onayladı. “Çoğu insan bunun hakkında düşünmez. Ben de düşünmemiştim. Krallar Pareleri ile yönetiyor ve savaşıyor olabilir ama orduları Ruhdökümcüler sayesinde varlıklarını sürdürüyor. Ruhdökümcülerin nasıl bir destek personelinin ve ikmal hattının yerini doldurduğu hakkında en ufak bir fikrin var mı? Onlar olmadan, savaş resmen <i>imkânsız.</i> Her ay yiyecekle doldurulmuş yüzlerce yük arabasına ihtiyacın olurdu!”</p>

  <p>“Sanırım... Bu bir sorun olurdu,” Derin bir nefes aldı. “Beni büyülüyorlar bu Ruhdökümcüler. Her zaman onlardan bir tanesini kullanmanın nasıl bir şey olduğunu merak etmişimdir.”</p>

  <p>“Ben de öyle.”</p>

  <p>“O zaman sen hiç kullanmadın mı?”</p>

  <p>Başını salladı. “Kharbranth’da hiç yok.“</p>

  <p><i>Tabii,</i> diye düşündü Shallan. <i>Elbette. O yüzden kralın torununa yardım etmesi için Jasnah’ya ihtiyacı vardı.</i> “Hiç kimsenin bir Ruhdökümcü kullanmak hakkında konuştuğunu duydun mu?” Cesur lafından çekindi. Bu onu şüphelendirir miydi?</p>

  <p>O ise sadece başıyla onayladı. “Bunun bir sırrı var, Shallan.”</p>

  <p>“Öyle mi?“ diye sordu yüreği ağzına gelerek.</p>

  <p>Kabsal bir sır verirmiş gibi görünerek ona baktı. “Gerçekten de o kadar zor değil.”</p>

  <p>“Değil... Ne?”</p>

  <p>“Bu doğru,” diye cevap verdi. “Bunu birkaç ardentten duydum, Ruhdökümcüleri çevreleyen o kadar çok gölge ve ayin var ki. Gizemli tutuluyorlar, insanların görebileceği yerlerde kullanılmıyorlar. Ama işin doğrusu, Ruhdökümcü kullanmakta pek bir şey yok. Sadece birini takıyorsun, elini bir şeyin üstüne bastırıyorsun ve parmağınla bir mücevhere dokunuyorsun. O kadar basit çalışıyor.”</p>

  <p>“Jasnah o şekilde kullanmıyor,” dedi Shallan, belki biraz fazla savunmacı bir şekilde.</p>

  <p>“Evet, bu benim de aklımı karıştırmıştı ama söylentilere göre eğer bir tanesini yeteri kadar uzun süre kullanırsan, Ruhdökümcüleri daha iyi kontrol etmeyi öğreniyormuşsun.” Başını salladı. “Onların etrafında türemiş olan gizemden hoşlanmıyorum. Fazlasıyla eski Hiyerokrasi’nin gizemciliği gibi kokuyor. Kendimizi tekrar <i>o</i> yoldan giderken bulmasak iyi olur. İnsanların Ruhdökümcüleri kullanmanın ne kadar kolay olduğunu bilmesinin neden bir önemi var? Yaradan’ın ilkeleri ve hediyeleri çoğu zaman basittir.”</p>

  <p>Shallan o son kısmı neredeyse dinlememişti bile. Ne yazık ki, görünüşe göre Kabsal da onun kadar cahildi. Hatta daha bile fazla. Shallan onun bahsettiği yöntemin aynısını denemişti ve işe yaramıyordu. Belki de onun tanıdığı ardentler sırrı korumak için yalan söylemişti.</p>

  <p>“Her neyse,” dedi Kabsal. “Sanırım bu konuyla ilgili değil. Bana Rubdökümcüyü çalma konusunu sormuştun ve emin ol ki, seni o duruma sokmazdım. Bunu düşünmem aptalcaydı ve bunu denemem de hemen yasaklandı. Ancak senin ruhunla ilgilenmem ve Jasnah’nın öğretileri tarafından bozulmadığından emin olmam <i>emredildi</i> ve belki Jasnah’nın ruhunu da geri kazanmayı denemem.”</p>

  <p>“Eh, o sonuncusu zor olacak.”</p>

  <p>“Hiç fark etmemiştim,” diye cevap verdi kuru kuru.</p>

  <p>Shallan gülümsedi ama nasıl hissedeceğine tam olarak karar veremiyordu. “Biraz önce yaşanan o anı öldürdüm, değil mi? Aramızdakini?”</p>

  <p>“Öyle yaptığın iyi oldu,” dedi Kabsal ellerindeki tozu silkerek. “Kapılıp gidiyorum, Shallan. Bazı zamanlar benim de bir ardent olmakta, senin görgülü olma konusunda olduğun kadar kötü olup olmadığımı merak ediyorum. Fazla cüretkâr olmak istemiyorum. Sadece o konuşma şeklin, benim aklımı kurcalamaya başlıyor ve dilim de ucuna gelen her şeyi söylemeye başlıyor.”</p>

  <p>“Ve bu yüzden de...”</p>

  <p>“Ve bu yüzden de bugünlük bu kadar dememiz gerek,” dedi Kabsal ayağa kalkarak. “Düşünmek için zamana ihtiyacım var.”</p>

  <p>Shallan da hürelini yardım etmesi için uzatarak ayağa kalktı; süslü bir Vorin elbisesinin içindeyken ayağa kalkmak zordu. Bahçelerin şistkabuğun o kadar da yüksek olmadığı bir bölümündeydiler, bu yüzden de ayağa kalktığı zaman Shallan kralın kendisinin uzun ince yüzlü, orta yaşlı bir ardentle konuşarak yakınlarından geçmekte olduğunu görebildi.</p>

  <p>Kral çoğu zaman gün ortası yürüyüşü sırasında bahçelerde dolaşmaya çıkardı. Shallan ona el salladı ama nazik kral onu görmedi. Ardent ile derin bir konuşmaya dalmıştı. Kabsal dönerek kralı fark etti, sonra da eğildi.</p>

  <p>“Ne var?” dedi Shallan.</p>

  <p>“Kral ardentlerini dikkatle takip eder. O ve Birader İxil bugün benim kataloglama görevinde olduğumu düşünüyorlar.”</p>

  <p>Shallan kendini gülümserken buldu. “Benimle pikniğe çıkabilmek için bugünkü işini mi savsaklıyorsun?”</p>

  <p>“Evet.”</p>

  <p>“Benimle zaman geçiriyor olman <i>gerektiğini</i> zannediyordum,” dedi Shallan kollarını kavuşturarak. “Ruhumu korumak için.”</p>

  <p>“Öyleydi. Ama ardentlerin arasında seninle biraz <i>fazla</i> ilgilendiğimi düşünenler var.”</p>

  <p>“Haklılar.”</p>

  <p>“Yarın gelip seni göreceğim,” dedi şistkabuğun üstünden gizlice bakarak. “Ceza olarak bütün günü katalogların dizinini yapmakla geçirmek zorunda kalmadığımı varsayarsak tabii.” Ona gülümsedi. “Eğer ardentiayı terk etmeye karar verirsem bu benim seçimim olur ve bunu yasaklayamazlar, gerçi aklımı çelmeyi deneyebilirler.” Shallan kendini onun fazla cüret gösteriyor olduğunu söylemeye hazırlarken sıvışıp gitti.</p>

  <p>Sözleri ağzından çıkaramamıştı. Belki de gittikçe <i>kendisinin</i> ne istediğinden daha az emin hale geliyordu. Ailesine yardım etmeye odaklanmış olması gerekmez miydi?</p>

  <p>Şimdiye kadar, büyük olasılıkla Jasnah Ruhdökümcüsünün çalışmadığını keşfetmiş olmalıydı ama bunu açığa çıkarmakta bir yarar görmüyordu. Shallan’ın gitmesi gerekiyordu. Jasnah’ya gidebilir ve ara sokaktaki korkunç olayı gitmek için bir bahane olarak kullanabilirdi.</p>

  <p>Ancak öte yandan, korkunç derecede gönülsüzdü. Kabsal da bunun bir parçasıydı ama gerçek sebep o değildi. İşin doğrusu, arada sırada şikâyet ediyor olmasına rağmen, Shallan bir âlim olmayı öğrenmeyi <i>seviyordu.</i> Jasnah’nın felsefe eğitiminden sonra bile, kitap üstüne kitap okuyarak harcadığı günlerden sonra bile. Kafa karışıklığı ve strese rağmen, Shallan çoğunlukla daha önce asla olmadığı kadar tatmin olmuş hissediyordu. Evet, Jasnah o adamları öldürmekte haksızdı ama Shallan bunun neden böyle olduğunu doğru sebepleri göstererek açıklayabilecek kadar felsefe bilmek istiyordu. Evet, tarihi kayıtları eşelemek sıkıcı olabiliyordu ama Shallan öğrenmekte olduğu becerilerin ve sabrın değerini biliyordu; gelecekte kendi derin araştırmalarını yaparken faydalı olacakları kesindi.</p>

  <p>Günler öğrenmekle, öğle yemekleri Kabsal ile birlikte gülmekle, akşamlar da Jasnah ile konuşup tartışmakla geçiyordu. Onun istediği şey işte <i>buydu.</i> Ve hayatının tamamen yalan olan kısımları da bunlardı.</p>

  <p>Sıkkın bir şekilde reçel ve ekmek sepetini aldı, sonra da Meclis’e ve Jasnah’nın süitine geri döndü. Ona yazılmış olan bir mektup, mektup kutusuna atılmış onu bekliyordu. Shallan kaşlarını çatarak mektubun mührünü kırdı ve içine baktı.</p>

  <p><i>Kızım</i>, yazıyordu. <i>Mesajını aldık.</i> Rüzgârın Keyfi <i>kısa süre sonra tekrar Kharbranth limanına gelmiş olacak. Elbette seni aile arazilerine geri götürürüz</i>. <i>Senin gemide olman benim için bir zevk olacak. Bizler harbi Davar adamlarıyız. Ailene borcumuz var.</i></p>

  <p><i>Anakaraya kısa bir yolculuk yapıyoruz ama ondan sonra hemen Kharbranth’a geleceğiz.</i> <i>Bir haftaya kadar seni almamızı bekleyebilirsin.</i></p>

  <p><i>Kaptan Tozbek</i></p>

  <p>Tozbek’in karısı tarafından yazılmış olan dipnot daha da okunaklıydı.</p>

  <p><i>Eğer yolculuk sırasında bizim için biraz kâtiplik yapmaya gönüllü olursanız, sizi ücretsiz olarak götürmekten mutluluk duyarız, Berrakhanım. Hesap defterlerinin tekrar yazılmasına çok ihtiyaçları var.</i></p>

  <p>Shallan uzun bir süre boyunca nota baktı. Kaptanın nerede olduğunu ve ne zaman dönmeyi planladığını sormak istemişti ama görünüşe göre o, Shallan’ın mektubunu gelip onu alması için bir istek olarak anlamıştı.</p>

  <p>Uygun bir zaman sınırı gibi görünüyordu. Bu ayrılışını, Nan Balat’a beklemesini söylemiş olduğu gibi, Ruhdokümcüyü çalışının üç hafta sonrasına denk getirirdi. Eğer Jasnah o zamana kadar Ruhdökümcüye tepki vermemişse, Shallan bunun şüphe altında olmadığı anlamına geldiğini varsaymak zorunda kalacaktı.</p>

  <p>Bir hafta. Shallan o gemide <i>olacaktı.</i> Bunun farkına varmak onun içini parçalıyordu ama bu yapılmak zorundaydı. Kâğıdı indirdi ve misafir koridorundan ayrıldı, adımları onu dönemeçli koridorlardan Peçe’nin içine götürüyordu.</p>

  <p>Kısa süre sonra, Jasnah’nın locasının dışında dikiliyordu. Prenses kalemi bir not defterinin üstünde hışırdatarak masasında oturuyordu. Başını kaldırdı. “Sana bugün ne istersen onu yapabileceğini söylediğimi sanıyordum.”</p>

  <p>“Söylediniz,” dedi Shallan. “Ve ben de yapmak istediğim şeyin çalışmak olduğunu fark ettim.”</p>

  <p>Jasnah sinsi, anlayışlı bir şekilde gülümsedi. Neredeyse <i>kendinden memnun</i> bir şekilde. Eğer işin aslını bilseydi. “Eh, bunun için seni azarlayacak değilim,” dedi Jasnah araştırmasına geri dönerek.</p>

  <p>Shallan oturdu ve ekmekle reçeli başını sallayarak reddedip araştırmasına devam eden Jasnah’ya da önerdi. Shallan kendisine bir dilim daha kesip üstüne reçel sürdü. Sonra da bir kitap açtı ve tatminle içini çekti.</p>

  <p>Bir hafta sonra, gitmek zorunda kalacaktı. Ama o zamana kadar, kendisine bir süre daha rol yapma izni verecekti.</p>
</body>
</html>
