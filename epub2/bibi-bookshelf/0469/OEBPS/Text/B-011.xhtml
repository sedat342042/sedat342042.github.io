<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2 title="BÖLÜM-011"><img alt="" src="../Images/main-18.jpg" /></h2>

  <p><b><i>“On altının üçü yönetiyordu ama artık Kırık Olan hâkim.”</i></b></p>

  <div>
    <b><br /></b>
  </div>

  <p><b>— Derleme: 1173, Chachanan, ölümden 84 saniye önce. Örnek: yıpratıcı hastalıktan muzdarip bir yankesici, kısmen İriali kökenli.</b></p>

  <div>
    <br />
  </div>

  <p>Yücefırtına en sonunda yatıştı. Oğlanın ölmüş, Syl’in de onu terk etmiş olduğu günün batımıydı. Kaladin ilk gün kösele suratlı adamdan almış olduğu o çarıkları ayağına geçirdi ve ayağa kalktı. Yürüyerek kalabalık kışlanın içinden geçti.</p>

  <p>Yatak yoktu, sadece her köprücü için bir tane ince battaniye vardı. İnsanın bunu örtü olarak mı, yoksa minder olarak mı kullanacağını seçmesi gerekiyordu. Donabilir ya da suçlayabilirdin. Bir köprücünün seçenekleri bunlardı, gerçi koprücülerden birkaçı battaniyeler için üçüncü bir kullanım yöntemini de bulmuştu. Battaniyelerini sanki sesi, görüntüyü ve kokuyu engellemek içinmiş gibi kafalarının etrafına sarıyorlardı. Dünyadan saklanmak için.</p>

  <p>Dünya yine de onları bulacaktı. Bu tür oyunlarda iyiydi.</p>

  <p>Dışarıda yağmur perdeler hâlinde iniyordu, rüzgâr hâlâ sertti. Fırtınanın merkezinin ilerlemeye devam etmekte olduğu batı ufkunu şimşekler aydınlatıyordu. Bu riddensin yaklaşık bir saat kadar öncesiydi ve insanın bir yücefırtınada dışarı çıkmayı isteyebileceği en erken zamandı.</p>

  <p>Eh, insan bir yücefırtınada <i>asla</i> dışarı çıkmak istemezdi. Ama bu dışarı çıkmanın <i>güvenli</i> olduğu yaklaşık en erken zamandı. Yıldırımlar geçmişti, rüzgârlar dayanılabilir gibiydi.</p>

  <p>Loş kereste deposunun içinden rüzgâra karşı kamburunu çıkarmış olarak geçti. Bir aksırt inindeki kemikler gibi etrafa saçılmış dallar vardı. Yapraklar yağmur suyu tarafından kışlanın pürüzlü yan duvarlarına yapıştırılmıştı. Kaladin ayaklarını dondurup hissizleştiren su birikintilerinin içinden şapırtılarla geçti. Bu iyi gelmişti, ayakları hâlâ o günkü köprü turu yüzünden acıyordu.</p>

  <p>Buz gibi yağmur dalgaları üstünden aşıyor, saçlarını ıslatarak yüzünün yan tarafından akıyor ve dağınık sakalının içine gidiyordu. Sakallı olmaktan nefret ediyordu, özellikle de bıyıkların ağzının köşelerini kaşındırmasından. Sakallar da baltatazısı enikleri gibiydi. Oğlanlar asla ne kadar rahatsız edici olabileceklerinin farkına varmaksızın bir gün bir tanesine sahip olmanın hayaliyle yaşardı.</p>

  <p>“Gezintiye mi çıktınız, Beyzade?” dedi bir ses.</p>

  <p>Kaladin başını kaldırdığında yakınlardaki iki kışlanın arasındaki boşluğa sığınmış olan Gaz’ı buldu. Neden yağmurda dışarıdaydı ki?</p>

  <p>Hah, Gaz kışlalardan birinin rüzgâryönüne küçük metal bir sepet tutturmuştu ve içinden hafif bir parlayan ışık geliyordu. Kürelerini fırtınada dışarıda bırakmış sonra da geri almak için erkenden dışarı çıkmıştı.</p>

  <p>Bu bir riskti. Korunaklı bir sepet bile kopup gidebilirdi. Bazı insanlar Kayıp Parlayanlar’ın hayaletlerinin küreleri çalarak fırtınalarda gezdiğine inanırdı. Belki bu doğruydu. Ama orduda geçirdiği zaman boyunca Kaladin, fırtına sırasında dışarıda gizli gizli dolaşıp küre ararken yaralanan birden fazla adamla karşılaşmıştı. Bâtıl inançların daha dünyevi hırsızlar nedeniyle ortaya çıkmış olduğuna şüphe yoktu.</p>

  <p>Küreleri doldurmanın daha güvenli yolları vardı. Para sarrafları sönük küreleri dolu kürelerle değiştirirdi ya da onlara kendi korunaklı yuvalarında senin kürelerini de doldurmaları için ödeme yapabilirdin.</p>

  <p>“Ne yapıyorsun?” diye hesap sordu Gaz, Kısa, tek gözlü adam sepeti göğsüne bastırdı. “Eğer birilerinin kürelerini çaldıysan seni sallandırırım.”</p>

  <p>Kaladin ona sırtını döndü.</p>

  <p>“Fırtına kapsın seni! Seni yine de sallandıracağım! Kaçabileceğini düşünme, hâlâ nöbetçiler var. Seni...”</p>

  <p>“Şeref Uçurumu’na gidiyorum,” dedi Kaladin sessizce. Sesi fırtınanın üstünden zar zor duyulabilirdi.</p>

  <p>Gaz sesini kesti. Şeref Uçurumu. Metal sepeti indirdi ve daha fazla bir itirazda bulunmadı. O yoldan giden adamlara gösterilen belirli bir saygı vardı.</p>

  <p>Kaladin avluda yürümeye devam etti.</p>

  <p>“Beycik,” diye seslendi Gaz. Kaladin döndü.</p>

  <p>“Çarıklarla yeleği bırak,” dedi Gaz. “Arkandan onları aldırmak için birini göndermek zorunda kalmak istemiyorum. ”</p>

  <p>Kaladin yeleği başının üstünden çıkararak bir şapırtıyla yere attı, sonra da çarıkları bir su birikintisinin içinde çıkardı. İkisi de ölü bir adamdan alınmış olan kirli bir gömlek ve katılaşmış kahverengi bir pantolonla kalmıştı.</p>

  <p>Kaladin fırtınanın içinden yürüyerek kereste deposunun doğu tarafına geldi. Batıdan alçak bir gökgürültüsü duyuldu. Artık aşağıdaki Harap Ovalar’a giden yol onun için tanıdıktı. Bu yoldan köprü ekipleriyle bir düzine defa koşmuştu. Her gün bir savaş olmuyordu, belki iki ya da üç günde bir vardı ve her köprü ekibi her tura çıkmak zorunda değildi. Ama turların pek çoğu o kadar tüketici, o kadar dehşet vericiydi ki köprücüler aradaki günlerde bile afallamış, neredeyse tepkisiz kalıyordu.</p>

  <p>Pek çok köprücü karar vermekte sorun yaşıyordu. Aynısı savaşta şok geçiren adamlara da olurdu. Kaladin o etkileri kendisinde de hissetmişti. Uçuruma gelme kararı bile zor olmuştu.</p>

  <p>Ama isimsiz oğlanın kanayan gözleri onun peşini bırakmıyordu. Kendini bir kere daha bunun gibi bir şeyle karşı karşıya kalmaya zorlayamazdı. <i>Yapamazdı.</i></p>

  <p>Yamacın eşiğine vardı, rüzgârın savurduğu yağmur yüzünü döverek sanki onu kampa doğru geri itmeye çalışıyordu. En yakındaki uçuruma doğru yürüyerek ilerlemeye devam etti. Köprücüler buna Şeref Uçurumu diyordu, çünkü burası onlara bırakılmış olan tek seçimi yapabilecekleri yerdi. “Şerefli” seçimi.</p>

  <p>Doğal değildi bu uçurumlar. Bu uçurum dar olarak başlıyor ama doğuya doğru ilerledikçe inanılmaz bir hızla daha geniş ve daha derin hâle geliyordu. Sadece on ayak ilerlediğinde çatlak karşıya atlamanın zor olacağı kadar genişliyordu. Burada köprü turları sırasında uçurumlara düşenlerin cesetlerindeki eşyaları toplamak için aşağı gönderilen köprücülerin kullandığı, kayalara çakılmış kazıklara takılı olan tahta basamaklı altı tane ip merdiven asılı duruyordu.</p>

  <p>Kaladin ovalara baktı. Karanlık ve yağmurdan pek bir şey göremiyordu. Hayır, bu yer doğal değildi. Arazi kırılmıştı. Ve şimdi de kendisine gelen insanları kırıyordu. Kaladin merdivenlerin yanından geçerek uçurumun kıyısı boyunca biraz daha ileri gitti. Sonra bacaklarını aşağı sarkıtıp, yağmur etrafına dökülürken aşağı bakarak oturdu; damlacıklar karanlık derinliklere düşüyordu.</p>

  <p>Etrafında daha maceraperest olan kremcikler şimdiden inlerinden ayrılmış, ortalıkta gezinerek yağmur suyunu emmekte olan bitkilerle besleniyorlardı. Lirin bir defasında yücefırtına yağmurlarının besleyici maddeler açısından zengin olduğunu anlatmıştı, Kholinar ve Vedenar’daki Fırtınabekçileri, fırtına suyu verilen bitkilerin göl veya nehir suyu verilenlere göre daha iyi geliştiğini kanıtlamıştı. Neden bilim kadınları çiftçilerin nesiller ve nesiller boyunca haberdar olduğu gerçekleri keşfettikleri için bu kadar heyecanlanmışlardı ki?</p>

  <p>Kaladin su damlalarının yarığın içinde yokluğa doğru çizgi çizgi inmelerini seyretti. Minik intiharlar. Binlerce ve binlercesi. Milyonlarca ve milyonlarcası. Onları karanlıkta neyin beklediğini kim bilirdi? Onlara katılmazsan bunu göremezdin, bilemezdin. Boşluğun içine atlayıp rüzgârın seni aşağı taşımasına izin vermeden...</p>

  <p>“Haklıydın, Baba,” diye fısıldadı Kaladin. “Bir fırtınayı daha güçlü üfleyerek durduramazsın. İnsanları başkalarını öldürerek koruyamazsın. Hepimizin hekim olması gerek. Hem de her birimizin...”</p>

  <p>Saçmalıyordu. Ama garip bir şekilde zihnini haftalardır olduğundan daha açık hissediyordu. Belki de perspektifin berraklığıydı. Çoğu insan bütün hayatlarını, geleceklerini merak ederek geçirirdi. Eh, artık onun geleceği boştu. Böylece o da geriye dönmüş, babası hakkında, Tien hakkında, kararlar hakkında düşünüyordu.</p>

  <p>Bir zamanlar, hayat basit gibi görünüyordu. Bu, kardeşini kaybetmeden önce, Amaram’ın ordusunda ihanete uğramadan önceydi. Eğer yapabilse Kaladin o masum günlere geri döner miydi? Her şey basitmiş gibi yapmayı tercih edebilir miydi?</p>

  <p>Hayır. Onun bu damlalarınki gibi kolay bir düşüşü olmamıştı. O yaralarını kazanmıştı. Duvarlardan sekmiş, ellerini ve yüzünü çarpmıştı. Kazara masum adamları öldürmüştü. Kalpleri kararmış kömür gibi olanların yanında yürümüş, onlara tapar olmuştu. Tökezlemiş ve tırmanmış ve düşmüş ve mücadele etmişti.</p>

  <p>Ve şimdi de işte buradaydı. Her şeyin sonunda. Çok daha fazla şeyi anlıyor ama her nedense hiç de daha bilge gibi hissetmiyordu. Uçurumun kenarında ayaklarının üzerinde doğruldu; babasının hayal kırıklığın m tepesindeki fırtına bulutları gibi üzerinde yükseldiğini hissedebiliyordu.</p>

  <p>Bir ayağını boşluğun üstüne koydu.</p>

  <p>“Kaladin!”</p>

  <p>Yumuşak ama delici sesle dondu. Zayıflamakta olan yağmurun içinden yaklaşarak, havada aşağı yukarı salınarak gelen şeffaf bir şekil vardı. Şekil ileri atıldı, sonra çöktü, sonra tekrar daha yükseğe fırladı, sanki ağır bir şey taşıyor gibiydi. Kaladin ayağını geri çekti ve elini ileri uzattı. Syl teklifsizce elinin üstüne kondu, ağzında koyu bir şey tutan bir gökyılanı şeklindeydi.</p>

  <p>Daha tanıdık olan, elbisesi bacaklarının etrafında uçuşan genç bir kadın şekline geçti. Ellerinde ucu üçe ayrılan ince, koyu yeşil bir yaprak vardı. Karabela.</p>

  <p>“Bu ne?” diye sordu Kaladin.</p>

  <p>Syl tükenmiş gibi görünüyordu. “Bu şeyler ağır!” Yaprağı kaldırdı. “Senin için getirdim!”</p>

  <p>Kaladin yaprağı iki parmağı arasına aldı. Karabela. Zehir. “Neden bunu bana getirdin?” dedi sert bir şekilde.</p>

  <p>“Düşündüm ki...” dedi Syl ürkekçe geri çekilerek. “Şey... O diğer yaprakları çok dikkatle saklıyordun. Sonra köle kafesindeki o adama yardım etmeye çalıştığın zaman onları kaybettin. Başka bir tanesine sahip olursan mutlu olacağını düşündüm.”</p>

  <p>Kaladin neredeyse güldü. Onu mutlu etmek istediği için ona Roshar’ın en ölümcül doğal zehirlerinden birinin bir yaprağını getirerek ne yapmış olduğu hakkında hiçbir fikri yoktu. Bu saçmalıktı. Ama tatlıydı.</p>

  <p>“Sen o yaprağı kaybettikten sonra her şey ters gitmeye başladı,” dedi Syl yumuşak bir sesle. “Ondan önce mücadele ediyordun.”</p>

  <p>“Başarısız oldum.”</p>

  <p>Syl avcunda diz çökerek sindi; sisli eteği bacaklarının etrafındaydı, yağmur damlaları içinden geçerken şeklini dalgalandırıyordu. “Yani beğenmedin mi? O kadar uzaklara uçtum ki... Neredeyse kendimi unutuyordum. Ama geri geldim. <i>Geri</i> geldim, Kaladin.”</p>

  <p>“Neden?” diye yalvardı Kaladin. “Neden umursuyorsun?”</p>

  <p>“Çünkü umursuyorum,” dedi Syl başını yana yatırarak. “Seni izliyordum, biliyorsun. O orduda olduğun zaman. Her zaman genç, eğitimsiz adamları buluyor ve bu seni tehlikeye atsa bile onları koruyordun. Hatırlayabiliyorum. Zar zor ama hatırlıyorum.”</p>

  <p>“Onları başarısızlığa uğrattım. Artık onlar öldü.”</p>

  <p>“Sen olmasan çok daha çabuk ölürlerdi. Onların orduda bir aileye sahip olmalarını sağladın. Onların şükranını hatırlıyorum. Beni en başta çeken de buydu. Onlara yardım ediyordun.”</p>

  <p>“Hayır,” dedi Kaladin karabelayı parmakları arasında sıkarak. “Dokunduğum her şey kuruyup ölüyor.” Uçurumun kıyısında sallandı. Uzaklarda fırtına gürledi.</p>

  <p>“Köprü ekibindeki o adamlar,” diye fısıldadı Syl. “Onlara yardım edebilirsin.”</p>

  <p>“Çok geç.” O günün daha erken saatlerdeki ölü oğlanı düşünerek gözlerini kapadı. “Artık çok geç. Başarısız oldum. Onlar ölü. Hepsi ölecekler ve hiçbir kaçış yolu yok.”</p>

  <p>“O zaman bir denemeden daha ne çıkar?” Sesi yumuşaktı ama bir şekilde fırtınadan daha güçlüydü. “Ne zararı olabilir?”</p>

  <p>Kaladin durakladı.</p>

  <p>“Bu sefer başarısız olamazsın Kaladin. Sen de söyledin. Onlar zaten her halükârda ölecek.”</p>

  <p>Ölü gözleri yukarı bakan Tien’i düşündü.</p>

  <p>“Çoğu zaman konuştuğunda ne demek istediğini anlamıyorum,” dedi. Syl. “Aklım çok bulutlu. Ama görünüşe göre eğer insanlara zarar vereceğinden endişe ediyorsan, köprücülere yardım etmekten korkmaman gerekir. Onlara daha kötü ne yapabilirsin ki?”</p>

  <p>“Ben...”</p>

  <p>“Bir deneme daha, Kaladin,” diye fısıldadı Syl. “Lütfen.”</p>

  <p>Bir deneme daha...</p>

  <p>Adamlar kendilerine ait diyebilecekleri tek şey olan bir battaniyeleriyle, kışlada dertop olmuş bir şekilde duruyorlardı. Fırtınadan korkarak. Birbirlerinden korkarak. Sonraki günün ne getireceğinden korkarak.</p>

  <p>Bir deneme daha...</p>

  <p>Tanımadığı bir oğlanın ölümüne ağlayan hâlini düşündü. Yardım etmeye bile çalışmamış olduğu bir oğlan.</p>

  <p>Bir deneme daha.</p>

  <p>Kaladin gözlerini açtı. Üşüyordu ve ıslaktı ama içinde minik bir kararlılık mumunun alevinin tutuştuğunu hissetti. Elini yumruk yaparak içindeki karabela yaprağını ezdi, sonra da uçurumun kıyısından aşağı attı. Syl’i tutmakta olan diğer elini aşağı indirdi.</p>

  <p>Syl endişeli bir şekilde havaya fırladı. “Kaladin?”</p>

  <p>Uzun adımlarla uçurumdan uzaklaştı, çıplak ayakları su birikintilerinde şapırdıyor ve umursamazca kayafilizi sarmaşıklarının üstüne basıyordu. Aşağı inmiş olduğu yamaç düz, yazı tahtası gibi bitkilerle kaplanmıştı. İki yarısı dalgalanan yeşil ve kırmızı dantel gibi yapraklarla birleşen, yağmura doğru açık kitaplara benziyorlardı. Syl’den daha parlak ama sporlar kadar küçük, yeşil ışık noktaları olan hayatsprenleri bitkilerin arasında yağmur damlalarından kaçınarak dans ediyordu.</p>

  <p>Kaladin etrafından minik nehirler gibi akan sularla ilerledi. Yukarı ulaştığında köprü avlusuna geri dönmüştü. Hâlâ yırtılmış bir tenteyi yerine bağlamaya çalışmakta olan Gaz dışında kimse yoktu.</p>

  <p>Kaladin, Gaz onun farkına varmadan önce adamla arasındaki mesafenin çoğunu aşmıştı. Cılız çavuş kaşlarını çattı. “Becerebilmek için fazla mı korkak çıktın, Beyzade? Eh, eğer sana yelekle çarıkları geri vereceğimi sanıyorsan...”</p>

  <p>Kaladin ileri atılarak Gaz’ı gırtlağından yakalarken bir böğürme sesiyle sustu. Gaz, şaşkınlıkla bir kolunu kaldırdı ama Kaladin vurarak kolu uzaklaştırdı, adama çelme takarak ayaklarını yerden kesti ve etrafa sular saçarak kayalık zemine vurdu. Gaz’ın gözü şaşkınlık, ve acıyla kocaman açıklı ve Kaladin’in elinin boğazındaki kavrayışının basıncı altında boğulmaya başladı.</p>

  <p>“Dünya az önce değişti, Gaz,” dedi Kaladin yakına eğilerek. “Ben aşağıdaki o uçurumda öldüm. Şimdi benim intikam peşindeki hayaletimle uğraşmak zorundasın.”</p>

  <p>Gaz kıvranarak çılgınca yakınlarda olmayan yardımı aradı. Kaladin onu yerde tutmakta zorlanmıyordu. Köprü turlarıyla ilgili bir şey vardı: Eğer yeterince uzun süre sağ kalırsan kasları geliştiriyordu.</p>

  <p>Kaladin, Gaz’ın boğazına azıcık hareket etme şansı vererek zar zor bir nefes almasına izin verdi. Sonra da Kaladin daha da yakınına eğildi. “Baştan, tekrar başlayacağız, sen ve ben. Yeni bir sayfa. Ve bir şeyi en baştan anlamanı istiyorum. Ben <i>zaten</i> ölüyüm. Bana bir zarar veremezsin. Anladın mı?”</p>

  <p>Gaz yavaşça başını sallayarak onayladı ve Kaladin de buz gibi, nemli havadan bir nefes daha çekmesine izin verdi.</p>

  <p>“Köprü Dört benim,” dedi Kaladin. “Bize görevleri verebilirsin ama köprücübaşı benim. Diğeri bugün öldü, o yüzden zaten yeni bir lider seçmek zorundasın. Anladın mı?”</p>

  <p>Gaz tekrar başıyla onayladı.</p>

  <p>“Hızlı öğreniyorsun,” dedi Kaladin adamın rahat rahat nefes almasına izin vererek. Geri çekildi ve Gaz da tereddütle ayağa kalktı. Gözlerinde nefret vardı ama perdelenmişti. Bir şeyler hakkında endişeli gibiydi, Kaladin’in tehditlerinden, daha fazla bir şeylerden.</p>

  <p>“Köle borcumu ödemeyi kesmek istiyorum,” dedi Kaladin. “Köprücüler ne kadar kazanıyor?”</p>

  <p>“Günde iki berrakmarka,” dedi Gaz ona yüzünü asıp boynunu ovarak.</p>

  <p>O zaman bir köle bunun yarısını kazanırdı. Bir elmas marka. Sadaka gibi bir şeydi ama Kaladin’in ona ihtiyacı olacaktı. Ayrıca Gaz’ı da hizaya getirmesi gerekiyordu. “Ücretimi almaya başlayacağım ama beş markadan biri sana kalacak,” dedi Kaladin.</p>

  <p>Gaz şaşkınlıkla loş, bulutlu ışığın altında ona baktı.</p>

  <p>“Çabaların için,” dedi Kaladin.</p>

  <p>“Hangi çabalanın için?”</p>

  <p>Kaladin bir adım atarak yaklaştı. “Ayağımın altından <i>Cehennem</i> olup gitme çabaların için. Anladın mı?”</p>

  <p>Gaz tekrar başıyla onayladı. Kaladin yürüyüp gitti. Bir rüşvetle parayı boşa harcamaktan nefret ediyordu ama Gaz’ın Kaladin’i öldürtmekten neden kaçınması gerektiğini hatırlatacak sürekli, tekrarlayan bir sebebe ihtiyacı vardı. Her beş günde bir marka pek de hatırlatıcı bir şey değildi ama kürelerini korumak için bir yücefırtınanın ortasında dışarı çıkma riskine girmeye gönüllü olan bir adam için yeterli olabilirdi.</p>

  <p>Kaladin yürüyerek Köprü Dört’ün küçük kışlasına geri döndü ve kalın tahta kapıyı çekerek açtı. Adamlar aynı onları bırakmış olduğu gibi, içeride dertop olmuş bir şekilde duruyorlardı. Ama bir şeyler değişmişti. Her zaman bu kadar zavallı görünmüşler miydi?</p>

  <p>Evet. Görünmüşlerdi. Değişmiş olan onlar değil, Kaladin’di. Garip bir yersizlik hissetti, sanki kendine -kısmen de olsa- son dokuz ayı unutma izni vermiş gibi. Zaman boyunca geriye doğru uzanarak, bir zamanlar olmuş olduğu adamı inceledi. Hâlâ mücadele etmekte olan ve iyi de mücadele eden adam.</p>

  <p>Tekrar o adam olamaz, yaralarını silemezdi ama yeni bir manga komutanının geçmişin başarılı generallerinden ders alması gibi, o adamdan <i>ders alabilirdi.</i> Kaladin Stormblessed ölmüş olabilirdi ama Köprücü Kaladin de onunla aynı soydandı. Potansiyeli olan bir torundu.</p>

  <p>Kaladin ilk dertop olmuş şeklin yanına geldi. Adam uyumuyordu, kim bir yücefırtına sırasında uyuyabilirdi ki? Adam Kaladin onun yanında eğilirken büzüldü.</p>

  <p>“Senin adın ne?” diye sordu Kaladin. Syl uçuşarak aşağı indi ve adamın yüzünü inceledi. O Syl’i göremezdi.</p>

  <p>Adam yaşlıcaydı; yanakları sarkık, kahverengi gözlü ve kısa kesilmiş, beyazla karışık saçları vardı. Sakalı kısaydı ve bir köle damgası da yoktu.</p>

  <p>“Adın?” diye tekrarladı Kaladin metanetle.</p>

  <p>“Fırtına kapsın seni,” dedi adam öbür yöne dönerek.</p>

  <p>Kaladin tereddüt etti, sonra da öne eğilerek alçak bir sesle konuştu. “Bak arkadaş. Ya bana adını söylersin ya da seni rahatsız etmeye devam ederim. Reddetmeye devam et ve seni sürükleyerek o fırtınaya çıkarır ve bana söyleyene kadar da bir bacağından tutarak uçurumun üstünde sallandırırım.”</p>

  <p>Adam omzunun üstünden geriye göz. attı. Kaladin adamın gözlerini yakalayarak yavaşça başını salladı.</p>

  <p>“Teft,” dedi adam en sonunda. “Benim adım Teft.”</p>

  <p>“O kadar da zor değilmiş,” dedi Kaladin elini uzatarak, “Ben Kaladin. Köprücübaşınım.”</p>

  <p>Adam bocaladı, sonra da alnı şaşkınlıkla kırışarak elini tuttu. Kaladin adamı hayal meyal hatırlıyordu. Bir süredir ekipteydi, en azından birkaç haftadır. Ondan önce ise başka bir köprü ekibindeydi. Kamp kurallarını çiğneyen köprücülere verilen cezalardan biri Köprü Dört’e transfer edilmekti.</p>

  <p>“Biraz dinlen,” dedi Kaladin Teft’in elini bırakarak, “Yarın zor bir gün olacak.”</p>

  <p>“Nerden biliyorsun?” diye sordu Teft sakallı çenesini ovarak.</p>

  <p>“Çünkü biziler köprücüyüz,” dedi Kaladin ayağa kalkarak. <i>“Her</i> gün zor.”</p>

  <p>Teft tereddüt etti, sonra da hafifçe gülümsedi. “Kelek biliyor ki bu doğru.”</p>

  <p>Kaladin onu bırakarak yatan şekiller sırasından aşağı ilerledi. Her adamı ziyaret etti ve adam ona ismini verene kadar ısrar ya da tehdit etti. Her biri de direnç gösterdi. Sanki sahip oldukları son şeyleri isimleriydi ve ucuza verilmemeliydi ama birilerinin soracak kadar umursuyor olmasına şaşırmış, hatta belki de cesaretlenmiş gibi göründüler.</p>

  <p>Kaladin o isimlere sarıldı, onları kıymetli mücevherlermiş gibi kavrayarak her birini aklında tekrarladı. İsimler önemliydi. Adamlar önemliydi. Belki Kaladin bir sonraki köprü turunda ölecek, belki de baskının altında iradesi kırılarak. Amaram’a son bir zafer verecekti. Ama plan yapmak için yere otururken içindeki o minik ateşin devamlı bir şekilde yanıyor olduğunu hissetti.</p>

  <p>Bu verilen kararların ve kabul edilen amaçların sıcaklığıydı. Bu sorumluluktu.</p>

  <p>O adamların isimlerini kendi kendine fısıldayarak otururken, Syl bacağının üstüne kondu. Syl cesaretlenmiş gibi görünüyordu. Parlak. Mutlu. Kaladin bunların hiçbirini hissetmiyordu. O tatsız, yorgun ve ıslak hissediyordu. Ama kendini üstüne almış olduğu sorumluluğa, bu adamların sorumluluğuna odakladı. Buna uçurumun kıyısından sallanan bir tırmanıcının son dala yapışması gibi tutundu.</p>

  <p>Onları korumanın bir yolunu <i>bulacaktı.</i></p>

  <p class="baslik5">BİRİNCİ KISMIN SONU</p>
</body>
</html>
