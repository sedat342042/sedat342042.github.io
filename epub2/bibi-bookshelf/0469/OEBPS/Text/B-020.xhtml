<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2 title="BÖLÜM-020"><img alt="" src="../Images/main-31.jpg" /></h2>

  <p class="baslik5">YEDİ YIL ÖNCE</p>

  <p>Kal gömleğini çıkarıp, “Onu kurtarabilirim,” dedi.</p>

  <p>Çocuk sadece beş yaşındaydı. Yüksekten düşmüştü.</p>

  <p>“Onu kurtarabilirim.” Mırıldanıyordu. Bir kalabalık toplanmıştı. Berrakbey Wistiow’un ölümünden bu yana iki ay geçmişti ve hâlâ onun yerine bir şehirbeyi atanmamıştı. Tüm bu zaman boyunca Laral’ı neredeyse hiç görmemişti.</p>

  <p>Kal sadece on üç yaşındaydı ama iyi eğitilmişti. İlk tehlike kan kaybıydı, çocuğun bacağı kırılmıştı, açık kırıktı ve kemiğin deriyi yardığı yerden kıpkırmızı kan fışkırıyordu. Kal parmaklarını yaraya bastırırken ellerinin titremekte olduğunu fark etti. Kırık kemik kaygandı, çentikli ucu bile kanla ıslanmıştı. Hangi arterler kopmuş olabilirdi?</p>

  <p>“Kızıma ne yapıyorsun?” Kalın omuzlu Harl kalabalığın arasından onları ite kaka geçti. “Seni kremcik, seni fırtına süprüntüsü! Miasal’a dokunma! Sakın...”</p>

  <p>Birkaç adam onu tutup geri çekerken Harl sustu. Onlar şans eseri oradan geçmekte olan Kal’ın kızın tek şansı olduğunu biliyorlardı. Alim çoktan Kal’ın babasını çağırması için gönderilmişti.</p>

  <p>“Onu kurtarabilirim,” dedi Kal. Kızın yüzü solgundu ve hareket etmiyordu. O kafa yarası, belki onu...</p>

  <p>Onu düşünemem. Alt bacak arterlerinden biri kopmuştu. Kanı durdurmak için bir turnike yapmak üzere gömleğini kullanmıştı ama kayıp duruyordu. Parmaklarını yaraya bastırarak seslendi, “Ateş! Bana ateş lâzım. Acele edin! Ve biriniz bana gömleğini versin!”</p>

  <p>Kal bacağı yükseltirken birkaç adam aceleyle fırladı. Adamlardan biri apar topar gömleğini verdi. Kal arteri engellemek için nereden çimdiklemesi gerektiğini biliyordu; turnike kayıyor ama parmakları kaymıyordu. Gömleği yaranın kalan kısmının üstüne bastırarak, Valama bir mumun alevi ile gen dönene kadar o arteri kapalı tuttu.</p>

  <p>Şimdiden bir bıçağı ısıtmaya başlamışlardı. İyi. Kal bıçağı aldı ve kavrulmuş etin keskin kokusunu etrafa saçarak bıçağı yaraya bastırdı. Üzerlerine serin bir rüzgâr eserek kokuyu götürdü.</p>

  <p>Kal’ın elleri titremeyi kesti. Ne yapılacağını <i>biliyordu.</i> Kendisini bile şaşırtan bir beceriyle hareket etti ve eğitimi kontrolü ele alırken kusursuz bir şekilde yarayı dağladı. Halâ arteri bağlaması gerekiyordu; bu kadar büyük bir arteri bir dağlama tutamayabilirdi ama ikisinin bir arada işe yaraması gerekirdi.</p>

  <p>İşini bitirdiğinde kanama durmuştu. Gülümseyerek arkasına yaslandı. Ve ondan sonra Miasal’ın kafa yarasının da kanamıyor olduğunu fark etti. Göğsü hareket etmiyordu.</p>

  <p>“Yo!” Harl dizlerinin üstüne düştü. “Hayır! Bir şeyler yap!”</p>

  <p>“Ben...” dedi Kal. Kanamayı durdurmuştu. O...</p>

  <p>Onu kaybetmişti.</p>

  <p>Ne diyeceğini, nasıl cevap vereceğini bilmiyordu. Derin, berbat bir mide bulantısı Kal’ı kapladı. Harl inleyerek onu kenara itti, Kal sırtüstü arkaya düştü. Harl cesede sarılırken Kal tekrar kendini titrerken bulmuştu.</p>

  <p>Etraflarında kalabalık sessizdi.</p>

  <p style="text-align: center;">♦</p>

  <p style="text-align: center;">♦♦</p>

  <p>Bir saat sonra, Kal ameliyat odasının önündeki basamaklarda oturmuş, ağlıyordu. Onun yas tutuşu böyle hafif bir şeydi. Şurada bir titreme. Yanaklarından aşağı sızan birkaç ısrarcı gözyaşı.</p>

  <p>Dizleri yukarıda, kolları bacaklarına sarılmış bir şekilde oturuyor, acıyı nasıl durdurabileceğini çözmeye çalışıyordu. Bu acıyı geçirecek bir merhem var mıydı? Gözlerindeki akışı durduracak bir bandaj? Onu <i>kurtarabilmiş</i> olması gerekirdi.</p>

  <p>Ayak sesleri yaklaştı ve üstüne bir gölge düştü. Lirin yanında çömeldi. “Yaptıklarını inceledim, oğlum. İyi iş çıkarmışsın. Seninle gurur duyuyorum.”</p>

  <p>“Başarısız oldum,” diye fısıldadı Kal. Giysileri kan lekesi içindeydi. Elleri kanı yıkayarak temizlemeden önce kızıldı. Ama giysilerinin içine işledikten sonra şimdi daha soluk, kırmızımsı bir kahverengiydi.</p>

  <p>“Saatler ve saatler boyunca pratik yapmış olduğu hâlde yaralı bir insanla karşı karşıya kaldıklarında yine de donakalan adamlar biliyorum. Seni gafil avladığı zaman daha zordur. Sen <i>donakalmadın,</i> sen kıza gittin, yardım ettin. Ve iyi de yaptın.”</p>

  <p>“Ben bir hekim olmak istemiyorum,” dedi Kal. “Ben çok kötüyüm.”</p>

  <p>Linin içini çekerek basamakların etrafından dolaşıp oğlunun yanında yere oturdu. “Kal, bu olur. Üzücü bir şey ama yapabileceğin daha fazla bir şey yoktu. O küçük vücut fazla hızlı kan kaybetti.”</p>

  <p>Kal cevap vermedi.</p>

  <p>“Ne zaman umursayacağını öğrenmek zorundasın, oğlum,” dedi Lirin yumuşakça. “Ve ne zaman vazgeçmen gerektiğini. Göreceksin. Benim de daha gençken benzer sorunlarım vardı. Nasır tutacaksın.”</p>

  <p><i>Ve bu da iyi bir şey mi?</i> diye düşündü Kal yanağından aşağı bir gözyaşı daha süzülürken. <i>Ne zaman umursayacağını öğrenmek zorundasın... ve. ne zaman vazgeçmen gerektiğini...</i></p>

  <p>Uzaklarda, Harl ağlamaya devam ediyordu.</p>
</body>
</html>
