<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2 title="A-005"><img alt="" src="../Images/main-42.jpg" /></h2>

  <p>Sırtüstü yatmakta olan Koleksiyoncu Axies inledi, kafatası baş ağrısıyla güm güm ötüyordu. Gözlerini açtı ve kafasını kaldırarak vücudu boyunca gözlerini gezdirdi. Çıplaktı.</p>

  <p><i>Felaket çöksün hepsine,</i> diye düşündü.</p>

  <p>Ah, çok kötü yaralanmış olup olmadığına bakıp kontrol etmek en iyisiydi. Ayak parmakları göğe doğru işaret ediyordu. Tırnaklar koyu mavi bir renkteydi, onun gibi bir Aimian adam için az görülen bir şey değildi. Parmaklarını kımıldatmaya çalıştı ve memnuniyet verici bir şekilde gerçekten de hareket ettiler.</p>

  <p>“Eh, bu da bir şeydir,” dedi başını tekrar yere yatırarak. Yumuşak bir şeye dokunurken ıslak bir ezilme sesi çıkardı, büyük olasılıkla çürümüş bir parça çöptü.</p>

  <p>Evet, bu gerçekten de çöptü. Şimdi kokusunu alabiliyordu, keskin ve ekşi. Burnuna odaklanarak artık koku alamayana kadar vücudunu şekillendirdi. <i>Ah,</i> diye düşündü. <i>Çok daha iyi.</i></p>

  <p>Şimdi eğer sadece kafasının içindeki gümlemeyi defedebilseydi. Gerçekten de, yukarıdaki güneşin bu kadar da parlak olması gerekiyor muydu? Gözlerini kapattı.</p>

  <p>"Hâlâ benim sokağımdasın,” dedi huysuz bir ses arkasından. Onu ilk başta uyandıran şey de o sesti.</p>

  <p>“Az sonra tahliye edeceğim,” diye söz verdi Axies.</p>

  <p>“Bana kira borcun var. Bir gecelik uyku.”</p>

  <p>“Bir ara sokakta mı?”</p>

  <p>“Kasitor’un en iyi ara sokağı.”</p>

  <p>“Ah. O zaman oradayım, öyle mi? Mükemmel.”</p>

  <p>Birkaç kalp atışlık zihinsel odaklanma en sonunda baş ağrısını defetti. Gözlerini açtı ve bu sefer güneş ışığını oldukça hoş buldu. İki tarafında da kabuklu kırmızı bir yosunla kaplanmış olan tuğla duvarlar göğe doğru yükseliyordu. Çürümekte olan ufak yumrukök bitki yığınları etrafına saçılmıştı.</p>

  <p>Hayır. Saçılmamıştı. Dikkatli bir şekilde dirilmişler gibi görünüyorlardı. Garipti bu. Az önce fark etmiş olduğu, kokuların kaynağı büyük olasılıkla bunlardı. Koku duyusunu körelmiş olarak bırakması en iyisiydi.</p>

  <p>Doğrulup oturarak gerindi, kaslarını kontrol etti. Hepsi çalışır durumdaymış gibi görünüyordu; gerçi epey bir bere vardı. Biraz sonra onlarla da ilgilenecekti. “Şimdi, fazladan bir pantolonun yoktur değil mi?” dedi dönerek.</p>

  <p>Sesin sahibinin ara sokağın sonunda bir kutunun üstünde oturmakta olan kaba sakallı bir adam olduğunu gördü. Axies onu tanımıyordu, ne de bulunduğu konum tanıdıktı. Bu şaşırtıcı değildi; özellikle de dövülmüş, soyulmuş ve ölü diye bırakılmış olduğu da göz önüne alındığı zaman. Yine.</p>

  <p><i>Bilim adına yaptığım şeyler,</i> diye düşündü iç çekerek.</p>

  <p>Hafızası geri dönüyordu. Kasitor büyük bir İriali şehriydi, büyüklük olarak sadece Rall Elorim’in ardından ikinciydi. Buraya gelmeyi planlamıştı. Ayrıca sarhoş oluşu da planlıydı. Belki içki arkadaşlarını daha dikkatli seçmiş olmalıydı.</p>

  <p>“Fazladan bir pantolonun olmadığını varsayıyorum,” dedi Axies ayağa kalkarak kolundaki dövmeleri incelerken. “Ve eğer varsa da, bunu kendin giymeni öneririm. O üstündeki bir lavis çuvalı mı?”</p>

  <p>“Bana kira borcun var,” diye homurdandı adam. “Ve kuzey tanrısının tapınağını yok ettiğin için de borçlusun.”</p>

  <p>“Garip,” dedi Axies omzunun üstünden ara sokağın girişine doğru göz atarak. Ötesinde kalabalık bir sokak vardı. Kasitor’un iyi vatandaşları büyük olasılıkla çıplaklığını iyi karşılamayacaktı. “Herhangi bir tapınağı yok ettiğimi <i>hatırlamıyorum.</i> Normalde o tür şeyler konusunda oldukça idrak sahibiyimdir.”</p>

  <p>“Hapron Sokağı’nın yarısını götürdün,” dedi dilenci. “Bir grup evi de. Onu görmezden geleceğim.”</p>

  <p>“Çok müşfik bir hareket.”</p>

  <p>“Son zamanlarda günahkârlardı.”</p>

  <p>Axies kaşlarını çatarak tekrar dilenciye baktı. Adamın bakışlarını takip ederek aşağıdaki zemine baktı. Çürük sebze yığınları çok belirgin bir şekilde yerleştirilmişti. Sanki bir şehir gibi.</p>

  <p>“Ah,” dedi Axies küçük sebzeden karenin üstüne yerleştirilmiş olan ayağını kenara çekti.</p>

  <p>“O bir fırındı,” dedi dilenci.</p>

  <p>“Korkunç derecede üzgünüm.”</p>

  <p>“Aile dışarıdaydı.”</p>

  <p>“Bu rahatlatıcı.”</p>

  <p>“Tapınakta ibadet ediyorlardı.”</p>

  <p>“O benim...”</p>

  <p>“Kafanla ezdiğin mi? Evet.”</p>

  <p>“Eminim ki ruhlarına iyi davranacaksın.”</p>

  <p>Dilenci kısılmış gözlerle ona baktı. “Hâlâ senin resme nasıl dâhil olduğuna karar vermeye çalışıyorum. Bir Yokelçi misin, yoksa bir Elçi mi?”</p>

  <p>“Korkarım ki Yokelçi,” dedi Axies. “Yani, orada bir tapınağı yok <i>ettim.</i>”</p>

  <p>Dilencinin gözleri daha da şüpheci bir hâle geldi.</p>

  <p>“Beni sadece kutsal kumaş defedebilir,” diye devam etti Axies. “Ve madem sende hiç... Dur bakayım, o elinde tuttuğun şey ne?”</p>

  <p>Dilenci aşağıdaki elinde tuttuğu, pasaklı kutularından birinin üstüne örtülmüş olan aynı derecede pasaklı battaniyelerden birine baktı. Bunların üstünde tünemişti, tıpkı... Şey, tıpkı yukarıdan insanlarına bakan bir tanrı gibi.</p>

  <p><i>Zavallı aptal,</i> diye düşündü Axies. Gerçekten de yoluna devam etmenin zamanı gelmişti. Çılgın adamın üstüne herhangi bir kötü şans getirmek istemezdi.</p>

  <p>Dilenci battaniyeyi kaldırdı, Axies geri çekilerek ellerini kaldırdı. Bu hareket birkaç dişi daha olsa fena olmayacak dilencinin sırıtarak gülümsemesine neden oldu. Battaniyeyi bir kalkan gibi kaldırıp kutusundan atlayarak indi, Axies geri çekildi. Dilenci kıkırdadı ve battaniyeyi ona doğru fırlattı. Axies bunu havada kaptı ve dilenciye bir yumruğunu salladı. Sonra da battaniyeyi belinin etrafına sararken geri çekilerek ara sokaktan çıktı.</p>

  <p>“Ve işte bakın,” dedi dilenci arkasından, “Menfur yaratık defedilmişti!”</p>

  <p>“Ve işte bakın,” dedi Axies battaniyeyi yerine yerleştirerek, “Menfur yaratık topluma açık yerde ahlaka aykırı davranma suçundan hapse atılmaktan kurtuldu.” İrialiler kendi ahlak kanunları konusunda son derece garipti. Bir sürü şey hakkında son derece gariplerdi. Elbette, bu pek çok halk için söylenebilirdi; tek fark hakkında garip davrandıkları şeylerdeydi.</p>

  <p>Koleksiyoncu Axies payına düşen bakışları üstüne çekiyordu. Sıra dışı giysileri yüzünden değildi bu bakışlar. İri, Roshar’ın kuzeydoğu ucundaydı ve bu nedenle de havası Alethkar ve hatta Azir gibi yerlerden çok daha sıcak olmaya meyilliydi. Çok sayıda altın saçlı İriali erkeği sadece bellerinde peştamallarla dolaşıyordu; derileri çeşitli renk ve desenlerde boyanmıştı, Axies’in dövmeleri bile burada o kadar da dikkate değer değildi.</p>

  <p>Belki de mavi tırnakları ve kristal gibi koyu mavi gözleri yüzünden bakışları üstüne çekiyordu, Aimianlar, Siah Aimianları bile, ender bulunurdu. Ya da belki de gölgesinin yanlış tarafa düşüyor olması yüzüudendi. Işıktan uzağa doğru değil, ışığa doğru. Bu ufak bir şeydi ve güneş bu kadar yüksekteyken gölgeler de uzun değildi. Ama fark edenler mırıldanıyor ya da sıçrayarak yolundan çekiliyorlardı. Büyük olasılıkla onun türünü duymuşlardı. Onun anavatanının yok olmasının üstünden <i>o kadar da</i> uzun bir zaman geçmemişti. Hikâye ve efsanelerin çoğu halkın genel kültürüne sızmasına ancak yetecek kadar zaman önce.</p>

  <p>Belki önemli birileri ona kızar ve yerel bir yargıcın önüne çıkarılmasına neden olurdu. İlk sefer olmazdı bu. Uzun zaman önce endişelenmemeyi öğrenmişti. Cinsin Laneti seni takip ettiği zamanlarda, olaylarla oldukları zaman ilgilenmeyi öğrenirdin. Kendi kendine hafifçe ıslık çalmaya başladı; dövmelerini inceliyor ve aval aval bakacak kadar dikkatli olanları da görmezden geliyordu. <i>Bir yerlere bir şeyler yazdığımı hatırlıyorum</i>... diye düşündü bileğini kontrol ederek, sonra da arka tarafında yeni dövmeler olup olmadığını görmeye çalışarak kolunu ters çevirdi. Tüm Aimianlar gibi, o da derisinin rengi ve desenlerini istediği şekilde değiştirebiliyordu. Bu da elverişli bir durumdu çünkü düzenli bir şekilde sahip olduğun her şey gasp edilirken doğru düzgün bir defter tutmak felaket zordu, Ve bu yüzden de, notlarını derisinin üstünde tutuyordu, en azından güvenli bir konuma geri dönüp onların kopyasını çıkarabileceği bir zamana kadar.</p>

  <p>Umuyordu ki gözlemlerini elverişsiz bir yerlere yazmış olacak kadar çok sarhoş olmamıştı. Bunu bir defasında yapmıştı ve notları okumak için iki aynaya ve kafası son derece karışmış bir tellağa ihtiyaç duymuştu.</p>

  <p><i>Ah,</i> diye düşündü sol dirseğinin içine yakın yeni bir yazıyı keşfederek. Yokuştan aşağı ayaklarını sürüyerek inerken beceriksizce okumaya çalıştı.</p>

  <p><i>Test başarılı. Kişi sadece aşırı derecede alkollü iken ortaya çıkan sprenler gözlemlendi. Yakınlardaki nesnelere yapışan küçük kahverengi köpükler şeklinde ortaya çıkıyorlar. Bunların sarhoş bir yanılsamadan fazlası olduğunu kanıtlamak için daha fazla test gerekli olabilir.</i></p>

  <p>“Çok güzel,” dedi yüksek sesle. “Gerçekten de çok güzel. Acaba bunlara ne isim vermeliyim?” Duyduğu hikâyeler onları köpüksprenleri olarak adlandırıyordu ama bu saçma görünüyordu. Alkollülükspreni? Hayır, fazla kullanışsız. Biraspreni? Bir heyecan kabarması hissetti. Bu özel spren türünün yıllardır peşindeydi. Eğer gerçek oldukları ortaya çıkarsa büyük bir zafer olurdu.</p>

  <p>Neden sadece İri’de ortaya çıkıyorlardı? Ve neden bu kadar ender olarak? Kendisini bir düzine kere çılgınca sarhoş etmişti ve onları sadece bir kere bulmuştu. Tabii eğer, onları gerçekten de bulduysa.</p>

  <p>Sprenler çok bulunmaz olabiliyordu. Bazen en sık bulunan türler bile, örneğin alevsprenleri, ortaya çıkmayı reddederdi. Bu da işleri Roshar üzerindeki her bir spren türünü gözlemlemeyi, listelemeyi ve incelemeyi hayatının amacı edinmiş olan bir adam için özellikle sinir bozucu bir hâle getiriyordu.</p>

  <p>Şehir boyunca limana doğru giderken ıslık çalmaya devam etti. Altın saçlı İrialiler etrafından kalabalıklar hâlinde akıyordu. Safkan saçlar -Alethi saçları gibi siyah saçlar- nesilden nesile doğrudan geçerdi, kanın ne kadar safsa, o kadar fazla altın buklen olurdu. Ve bu sadece sarışın değil, gerçekten de altındı; güneşte ışıl ışıl parlardı.</p>

  <p>İrialilere karşı bir düşkünlüğü vardı. Hiç de doğudaki Vorin halkları gibi aşırı erdemlilik taslamıyorlardı ve nadiren didişmeye ya da savaşmaya meyilli olurlardı. Bu spren avlamayı daha kolay hâle getiriyordu. Elbette, sadece savaş sırasında bulabileceğin sprenler de vardı.</p>

  <p>Bir grup insan iskelelerde toplanmıştı. <i>Ah, mükemmel,</i> diye düşündü. <i>Çok geç kalmamışım.</i> Çoğunluğu özellikle inşa edilmiş olan bir izleme platformunda toplanmıştı. Axies kendine duracak bir yer buldu, kutsal battaniyesini düzeltti ve beklemek için parmaklığa yaslandı.</p>

  <p>Fazla uzun sürmedi. Tam olarak sabah saat yedi kırk altıda (şehir sakinleri bunu saatlerini kurmak için kullanabilirdi) devasa, deniz mavisi bir spren körfezin sularından yükseldi. Şeffaftı ve her ne kadar yükselirken etrafa dalgalar saçıyormuş gibi görünse de, bu gerçek değildi. Körfezin gerçek yüzeyi durumdan etkilenmiyordu.</p>

  <p><i>Büyük bir su fıskiyesi şeklini alıyor,</i> diye düşündü Axies bacağının açıktaki bir kısmı boyunca bir dövme yaratarak kelimeleri yazarken. <i>Merkezi okyanusun derinlikleri gibi en koyu maviden ancak dış kenarları daha açık bir tonda. Yakınlarındaki gemilerin yelkenlerine bakılırsa, sprenin en azından yüz ayaklık bir yüksekliğe ulaşmış olduğunu söyleyebilirim.</i> <i>Şimdiye kadar gördüklerimin en büyüklerinden biri.</i></p>

  <p>Sütundan dört kol filizlenerek körfezin etrafına indi, bir elin parmakları hâlini aldılar. Şehir halkı tarafından buralara yerleştirilmiş olan altın kaidelerin üstüne indiler. Spren hiç şaşmaksızın her gün aynı saatte geliyordu.</p>

  <p>Ona isim veriyorlardı: Cusieesh, Koruyucu. Bazıları ona bir Tanrı olarak tapıyordu. Pek çoğu bunu sadece şehrin bir parçası olarak kabul ediyordu. Bu eşsiz bir sprendi. Axies’in bildiği sadece tek bir üyesi varmış gibi görünen çok az sayıdaki birkaç türden biriydi.</p>

  <p><i>Ama bu hangi</i> türden <i>bir spren?</i> diye yazdı Axies büyülenmiş bir şekilde. <i>Doğu tarafına bakan bir yüz oluşturdu. Doğrudan Köken’e doğru. O yüz değişiyor; baş döndürecek kadar hızlı. Kütüğe benzer boynunun ucunda farklı insan yüzleri birbiri ardına bulanık bir şekilde beliriyorlar.</i></p>

  <p>Gösteri tam on dakika sürdü. Yüzlerden herhangi birisi tekrar etmiş miydi? O kadar hızlı değişiyorlardı ki Axies emin olamıyordu. Bazıları erkek, bazıları kadın gibi görünmüştü. Gösteri bittiğinde, Cusicesh tekrar hayalet dalgalar üreterek körfezin içine geri çekildi.</p>

  <p>Axies sanki bir şeyler ondan emilmiş gibi bitkin hissediyordu. Bunun sık gözlenen bir tepki olduğu bildiriliyordu. Bunu beklenen bir şey olduğu için hayal mi ediyordu? Yoksa gerçek miydi?</p>

  <p>O bunu düşünürken, bir sokak çocuğu koşturarak yanından geçti ve örtüsünü kaparak çekip elinden kurtardı ve gülmeye başladı. Battaniyeyi birkaç arkadaşına doğru fırlattı ve koşturarak uzaklaştılar.</p>

  <p>Axies başını salladı. “Ne can sıkıcı,” dedi etrafındaki insanlar mırıldanıp nefeslerini tutarlarken. “Muhafızların yakınlarda olduğunu sanıyorum? Ah evet. Dört tanesi. Harika.” Dördü altın saçları omuzlarına düşmüş, yüz ifadeleri sert bir şekilde şimdiden ona doğru geliyorlardı.</p>

  <p>“Eh,” dedi kendi kendine muhafızlardan biri onu omzundan kavrarken son bir not alarak. “Görünüşe göre esaretsprenlerini aramak için bir şansım daha olacak.” Garip, Avies çok kez hapse girmiş olmasına rağmen bunlar tüm bu yıllar boyunca ondan kaçınabilmişlerdi. Onların mitolojik olduğunu düşünmeye başlıyordu.</p>

  <p>Muhafızlar onu sürükleyerek şehir zindanlarına doğru götürdüler ama o umursamadı. İki gün içinde bir o kadar yeni spren! Bu hızla giderse, araştırmasını tamamlaması sadece birkaç yüzyıl daha sürebilirdi.</p>

  <p>Gerçekten de müthiş. Kendi kendine ıslık çalmaya devam etti.</p>
</body>
</html>
