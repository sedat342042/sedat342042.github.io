<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2 title="BÖLÜM-010"><img alt="" src="../Images/main-17.jpg" /></h2>

  <p class="baslik5">DOKUZ YIL ÖNCE</p>

  <p>Kal beyaz güneş ışığının içeri girmesine izin veren açık kapıdan tökezleyerek ameliyat odasına girdi. Daha on yaşında uzun ve ince olacağının işaretlerini veriyordu. Tam ismi Kaladin olsa da o her zaman Kal’ı tercih etmişti. Kısa isim ona daha uygundu. Kaladin kulağa bir <i>açıkgözün</i> ismiymiş gibi geliyordu.</p>

  <p>“Affedersin, baba,” dedi.</p>

  <p>Kal’ın babası Lirin dar ameliyat masasına bağlanmış olan genç kadının kolu etrafındaki kayışı sıktı. Gözleri kapalıydı; Kal uyku ilacının uygulanışını kaçırmıştı. “Geç kalmanı sonra konuşacağız,” dedi Lirin kadının diğer elini de bağlarken. “Kapıyı kapat.”</p>

  <p>Kal sindi ve kapıyı kapattı. Pencereler karanlık, kepenkler sıkıca kapalıydı ve bu yüzden tek ışık kürelerle doldurulmuş büyük bir fanustan saçılan Fırtınaışığıydı. O kürelerin her biri birer broamdı; Hearthstone’un arazi sahibi tarafından kalıcı borç olarak verilmiş, toplamda inanılmaz bir miktardı. Fenerler titreşirdi ama Fırtınaışığı her zaman düzgündü. Bu hayat kurtarabilir demişti Kal’ın babası.</p>

  <p>Kal endişeyle masaya yaklaştı. Genç kadının, Sani’nin, ipek gibi siyah saçları vardı; tek bir tel kahverengi veya sarıyla bile bölünmüyordu. On beş yaşındaydı ve hüreli kanlı, perişan bir bandajla sarılmıştı. Kal beceriksiz bandajlamaya yüzünü buruşturdu; görünüşe göre kumaş birinin gömleğinden yırtılarak aceleyle bağlanmıştı.</p>

  <p>Sani’nin kafası yan tarafa devrildi ve uyuşturulmuş bir şekilde mırıldandı. Üstünde sadece beyaz keten bir kombinezon vardı ve emineli açıktaydı. Kasabadaki daha büyük oğlanlar kızları kombinezonları içinde görmek için buldukları veya bulduklarını <i>iddia ettikleri,</i> fırsatlar hakkında kıs kıs gülüşürdü ama Kal tüm bu heyecanın ne için olduğunu anlamıyordu. Ama Sani hakkında <i>endişeliydi.</i> Birisi yaralandığı zaman her zaman endişeli olurdu.</p>

  <p>Neyse ki, yara korkunç görünmüyordu. Eğer yara hayati tehlike taşıyor olsaydı, babası Kal’ın annesi Hesina’yı asistan olarak kullanarak şimdiden üstünde çalışmaya başlamış olurdu.</p>

  <p>Lirin odanın yan tarafına yürüdü ve birkaç küçük, şeffaf şişe aldı. Kısa bir adamdı, genç olmasına rağmen kelleşmekteydi. Hayatında almış olduğu en değerli hediye olduğunu söylediği gözlüğünü takmıştı. Ameliyatlar dışında çok nadiren takardı çünkü gözlüğü günlük olarak takarak riske atmak için fazlasıyla değerliydi. Ya çizilir ya da kırılırsa? Hearthstone büyük bir kasabaydı ama kuzey Alethkar’daki ücra konumu yüzünden gözlükleri yenilemek zor olurdu.</p>

  <p>Oda düzenli tutulurdu, raflar ve masa her sabah yıkanarak temizlenirdi, her şey yerli yerindeydi. Lirin çalıştığı yere bakarak bir adamın hakkında pek çok şeyi öğrenebileceğini söylerdi. Özensiz miydi, düzenli mi? Mesleğinin aletlerine saygı duyuyor muydu, yoksa rastgele bir şekilde ortalıkta mı bırakıyordu? Kasabanın tek fabrial saati burada tezgâhın üzerinde dururdu. Küçük aletin merkezinde tek bir kadranı ve kalbinde de tek bir parlayan Dumantaşı vardı; zamanı göstermesi için doldurulması gerekirdi. Kasabadaki başka hiç kimse dakikalar ve saatlere Lirin kadar önem vermezdi.</p>

  <p>Kal daha iyi bir bakış açısı edinebilmek için bir tabure çekti. Kısa süre sonra bu tabureye ihtiyacı kalmayacaktı, boyu her gün daha da uzuyordu. Sani’nin elini inceledi, <i>İyileşecek,</i> dedi kendi kendine, babasının ona öğretmiş olduğu gibi. <i>Bir hekimin sakin olması gerekir. Endişe sadece zamanı hoşa harcar.</i></p>

  <p>Bu uyması zor bir öğüttü.</p>

  <p>“Eller,” dedi Lirin, aletlerini toplamaya devam ederken.</p>

  <p>Kal içini çekerek taburesinden aşağı atladı ve aceleyle kapının oradaki ılık, sabunlu su kâsesine gitti. “Ne gereği var?” Sani’ye yardım etmek için çalışıyor olmayı istiyordu.</p>

  <p>“Elçiler’in bilgeliği,” dedi Lirin dalgın dalgın, daha önce de pek çok kereler anlattığı bir dersi tekrarlayarak. “Ölümsprenleri ve çürüksprenleri sudan nefret eder. Onları uzak tutacak.”</p>

  <p>“Hammie bunun saçma olduğunu söylüyor,” dedi Kal. “Diyor ki olümsprenleri milleti öldürmekte epey iyi, birazcık sudan niye korkacaklar?”</p>

  <p>“Elçiler bizim anlayışımızın ötesinde bilgeydi.”</p>

  <p>Kal yüzünü buruşturdu. “Ama onlar <i>iblis,</i> baba. Geçen bahar öğretmeye gelen o ardentten duydum.”</p>

  <p>“Onun dediği Parlayanlar,” dedi Lirin kesin bir şekilde, “Yine birbirine karıştırıyorsun.”</p>

  <p>Kal içini çekti.</p>

  <p>“Elçiler insanlığı eğitmek için gönderilmişti.” dedi Lirin. “Cennetten sürülmemizden sonra bize Yekelçilere karşı önderlik ettiler. Parlayanlar onların kurmuş olduğu şövalye tarikatlarıydı.”</p>

  <p>“Onlar da iblisti.”</p>

  <p>“Onlar bize ihanet etti,” dedi Lirin, “Elçiler gittikten sonra.” Lirin bir parmağını kaldırdı. “Onlar iblis değillerdi, sadece çok fazla gücü ve yeteri kadar aklı olmayan insanlardı. Ne olursa olsun, <i>her zaman</i> ellerini yıkayacaksın. Her ne kadar ölümsprenleri görülemese de bunun çürüksprenleri üzerindeki etkisini kendi gözlerinle görebilirsin.”</p>

  <p>Kal yine içini çekti ama söylenildiği gibi yaptı, Lirin bıçaklar ve küçük cam şişelerin dizilmiş olduğu bir tepsiyi taşıyarak tekrar masanın yanına geldi, Lirin’in âdetleri garipti; her ne kadar oğlunun Elçilerle Kayıp Parlayanlar’ı birbirine karıştırmadığından emin olmaya çalışsa da, Kal babasının Yokelçilerin aslında gerçek olduğunu düşünmediğini söylediğini duymuştu. Ne saçma. Geceleyin bir şeyler kaybolduğu zaman ya da bir ürüne kazıcı-solucanlar dadandığı zaman başka kimi suçlayabilirdin?</p>

  <p>Kasabadaki diğerleri Lirin’in kitaplar ve hasta insanlarla çok fazla zaman geçirdiğini ve bunun da onu acayip yaptığını düşünüyordu. Lirin’in ve bununla bağlantılı olarak da Kal’ın yanında rahat edemiyorlardı. Kal farklı olmanın ne kadar acı verici olabileceğini fark etmeye ancak yeni yeni başlıyordu.</p>

  <p>Eller yıkanmış olarak tekrar taburenin üstüne sıçradı. Hiçbir şeyin yanlış gitmemesini umarak tekrar endişeli hissetmeye başlamıştı. Babası kürelerin ışığını Sani’nin dine odaklamak için bir ayna kullandı. Büyük bir dikkatle bir cerrah bıçağı kullanarak eğreti bandajı kesip çıkardı. Yara hayati tehlike taşımıyordu ama el epey kötü ezilmişti. İki yıl önce babası Kal’ı eğitmeye başladığı zamanlar, bunun gibi görüntüler onu hasta ederdi. Şimdi ise parçalanmış insan etine alışıktı.</p>

  <p>Bu iyiydi. Kal bunun bir gün yüceprensi ve <i>açıkgözler</i> için çarpışmak üzere savaşa gittiği zaman işe yarayacağını fark etmişti.</p>

  <p>Sani’nin üç parmağı kırılmıştı, elinin derisi soyulmuş ve kazınmıştı, pislik içindeydi ve kıymıklar yüzünden yara darmadağın bir hâldeydi. Üçüncü parmak en kötüsüydü; parçalanmış, fena bir şekilde dönmüştü ve kemik parçaları deriyi delerek dışarı çıkıyordu. Kal eliyle uzunluğunu kontrol etti; derinin kararmasını ve kırılmış kemikleri fark etti. Islak bir kumaş ile dikkatle kurumuş kan ve toprağı sildi, babası dikiş için ip keserken taşları ve kıymıkları çıkardı.</p>

  <p>“Üçüncü parmağın gitmesi gerekecek, değil mi?” dedi Kal, parmağın dibine kanamasını önlemek için bir bandaj sararken.</p>

  <p>Babası yüzünde bir gülümsemenin iziyle başını sallayarak onayladı. Kal’ın bunun farkına varacağını ummuştu. Lirin sık sık akıllı bir hekimin neyi kesip neyi kurtaracağını bilmesi gerektiğini söylerdi. Eğer o üçüncü parmak en baştan doğru şekilde oturtulmuş olsaydı... Ama hayır, artık kurtarılmanın ötesindeydi. Geri dikerek bir araya getirmek parmağı çürüyüp ölmeye terk etmek anlamına gelirdi.</p>

  <p>Kesme işlemini babası yaptı. Son derece dikkatli, titiz elleri vardı. Bir hekim olarak eğitilmek on yıldan uzun sürerdi ve Lirin’in Kal’ın bıçağı tutmasına izin vermesine daha çok zaman vardı. Bunun yerine Kal kanı sildi, babasına bıçakları verdi ve babası dikerken dolanmaması için kirişi tuttu. Dikkatli bir hızla çalışarak eli yapabilecekleri kadarıyla tamir ettiler.</p>

  <p>Kal’ın babası dikişi bitirdi; belli ki parmakların dördünü kurtarmayı başarabilmiş olduğu için memnundu. Sani’nin ebeveynleri ise bunu bu şekilde görmeyecekti. Onlar güzel kızlarının artık sakat bir eli olacağı için hayal kırıklığına uğrayacaktı. Neredeyse her zaman öyle olurdu; ilk yaralanmada dehşet, sonra ise Lirin’in mucize yaratamamasına karşı öfke. Lirin bunun kasaba sakinlerinin bir hekime sahip olmaya alışkın hâle gelmiş olmasına bağlıyordu. Onlara göre tedavi bir ayrıcalık değil, bir beklentiydi.</p>

  <p>Ama Sani’nin ebeveynleri iyi insanlardı. Ufak bir bağış yapacaklardı ve Kal’ın ailesi, anne ve babası, o ve küçük kardeşi Tien, karınlarını doyurabilmeye devam edeceklerdi. Başkalarının talihsizliği sayesinde geçiniyor olmaları garipti. Belki de kasaba sakinlerinin onlara düşman olmasının sebebi biraz da buydu.</p>

  <p>Lirin dikişlerin yeterli olmayacağını hissettiği yerleri dağlamak için küçük bir ısıtılmış çubuğu kullanarak işini bitirdi. En sonunda, enfeksiyonu önlemek için elin üstüne kesitin kokulu lister yağı sürdü. Yağ çürüksprenlerini su ve sabundan bile daha fazla korkuturdu. Kal dikişleri bozmamak için dikkat göstererek temiz bandajlarla eli sardı.</p>

  <p>Lirin parmağı imha etti ve Kal rahatlamaya başladı. Sani iyi olacaktı.</p>

  <p>“Hâlâ o sinirler üzerinde çalışman gerek, oğlum,” dedi Lirin yumuşakça ellerindeki kanı yıkarken.</p>

  <p>Kal yere baktı.</p>

  <p>“Umursamak iyidir,” dedi Lirin. “Ama umursamak da herhangi bir başka şey gibi, eğer hekimlik yapma becerine engel oluyorsa sorun olabilir.”</p>

  <p><i>Fazla umursamak mı sorun olabilir?</i> diye babasına cevap düşündü Kal. <i>Peki ya asla işin için ücret istemeyecek kadar fazla özverili olmaktan ne haber?</i> Bu sözleri söylemeye cesaret edemiyordu.</p>

  <p>Bundan sonra odayı temizlemek geliyordu. Sanki Kal’ın hayatının yarısı temizlik yapmakla geçiyormuş gibi görünüyordu ama Lirin işleri bitene kadar gitmesine izin vermezdi. En sonunda kepenkleri açarak güneş ışığının içeri dolmasına izin verdi. Sani uyuklamaya devam etti; kış otu onu daha saatlerce bilinçsiz tutacaktı.</p>

  <p>“Peki, neredeydin?” diye sordu Lirin, yağ ve alkol şişelerini yerlerine geri koyarken tıngırdıyordu.</p>

  <p>“Jamleydim.”</p>

  <p>“Jam senden iki yaş daha büyük,” dedi Lirin. “Onun zamanını kendinden çok daha küçüklerle geçirmeyi tercih etmesi beni şüpheye düşürüyor.”</p>

  <p>“Babası ona sopa eğitimi vermeye başlamış,” dedi Kal aceleyle. “Tien ve ben ne öğrenmiş olduğunu görmeye gittik.” Kal atılacak fırçayı bekleyerek büzüldü.</p>

  <p>Babası ise sadece işine devam etti; eski adetlerin emrettiği gibi her bir cerrah bıçağını önce alkol, sonra da yağ ile siliyordu. Kal’dan tarafa dönmedi.</p>

  <p>“Jam’in babası Berrakbey Amaram’ın ordusunda bir askerdi,” dedi Kal deneme amaçlı olarak. Berrakbey Amaram! Kuzey Alethkav’ı koruyan asil <i>açıkgöz</i> general. Kal sıkıcı, yaşlı Wistiow’u değil de <i>gerçek</i> bir <i>açıkgözü</i> görmeyi o kadar çok istiyordu ki. Bir asker, tıpkı herkesin bahsettiği, hakkında hikayeler anlatılanlar gibi.</p>

  <p>“Jam’in babasından haberim var,” dedi Lirin. “Onun o topal bacağı üstünde şimdiye kadar üç kere çalışmak zorunda kaldım. Bir asker olarak geçen ihtişamlı zamanlarının bir hediyesi.”</p>

  <p>“Askerlere <i>ihtiyacımız</i> var, baba. Thaylenler sınırlarımızı çiğneseler daha mı iyi?”</p>

  <p>“Thaylenah bir ada krallığı,” dedi Lirin sakince. “Bizimle bir sınırları yok.”</p>

  <p>“E o zaman denizden saldırabilirler!”</p>

  <p>“Onlar çoğunlukla esnaf ve tüccar. Karşılaştıklarımın her biri beni dolandırmaya çalıştı ama bu hiç de işgal etmekle aynı şey değil.”</p>

  <p>Bütün oğlanlar çok uzak yerler hakkında hikâyeler anlatmayı severdi. Kasabadaki ikinci Nan’dan olan tek adam Kal’ın babasının gençliğinde ta Kharbranth’a kadar gitmiş olduğunu hatırlamak zordu.</p>

  <p>“E <i>birileriyle</i> savaşıyoruz,” diye devam etti Kal yeri silmek için harekete geçerek.</p>

  <p>“Evet,” dedi babası bir an durakladıktan sonra. “Kral Gavilar her zaman savaşmamız için bize birilerini buluyor. O kadarı doğru.”</p>

  <p>“Yani dediğim gibi askerlere ihtiyacımız var.”</p>

  <p>“Hekimlere daha çok ihtiyacımız var.” Lirin duyulabilir bir şekilde içini çekti ve dolabından yüzünü çevirdi. “Oğlum, ne zaman bize birisi getirilse ağlıyor, en basit prosedürlerde bile endişeyle dişlerini gıcırdatıyorsun. Birisine gerçekten de <i>zarar</i> verebileceğini sana düşündüren ne?”</p>

  <p>“Güçleneceğim.”</p>

  <p>“Bu aptallık. Bu fikirleri kafana kim sokuyor? Neden diğer oğlanlara sopayla vurmayı öğrenmek isteyesin?”</p>

  <p>“Şeref için, baba,” dedi Kal. “Elçiler adına, kim <i>hekimler</i> hakkında hikâyeler anlatıyor?”</p>

  <p>“Hayatlarını kurtardığımız adam ve kadınların çocukları,” dedi Lirin sakin bir şekilde Kal’ın bakışına karşılık vererek. “Hekimlerin hikâyelerini onlar anlatıyor.”</p>

  <p>Kal kızardı ve büzülerek geri çekildi, sonra da nihayet yeri fırçalamaya geri döndü.</p>

  <p>“Bu dünyada iki çeşit insan var, oğlum,” dedi babası sert, bir şekilde. “Can kurtaranlar. Ve can alanlar.”</p>

  <p>“Peki ya koruyan ve savunanlar? Can <i>alarak</i> can kurtaranlar?”</p>

  <p>Babası homurdandı. “Bu bir fırtınayı daha güçlü üfleyerek durdurmak gibi. Saçmalık. Öldürerek koruyamazsın.”</p>

  <p>Kal fırçalamaya devam etti.</p>

  <p>En sonunda babası içini çekti, yürüyerek yanına geldi ve eğilip fırçalamada ona yardım etti. “Kış otunun özellikleri neler?”</p>

  <p>“Acı tat,” dedi Kal hemen, “Bu da onu bulundurmayı güvenli kılar çünkü insanlar kazara yemez. Ezilip toz hâline getirilir, yağ ile karıştırılır, uyutulacak kişinin her on tuğlaağırlığı için bir kaşık dolusu kullanılır. Yaklaşık beş saat kadar derin bir uykuya sebep olur.”</p>

  <p>“Peki, bir kişide kavalçiçeği olup olmadığını nasıl anlarsın?”</p>

  <p>“Asabi enerji, susuzluk, uyku güçlüğü ve kolların alt taraflarında şişmeler,” dedi Kal.</p>

  <p>“Çok iyi bir hafızan var, oğlum,” dedi Lirin yumuşak bir şekilde. “Senin aylar içinde öğrendiklerini öğrenmem benim yıllarımı aldı. Para biriktiriyorum. Seni on altı yaşına geldiğin zaman gerçek hekimlerden eğitim alman için Kharbranth’a yollamak istiyorum.”</p>

  <p>Kal bir heyecan dürtüsü hisetti. Kharbranth mı? Orası bambaşka bir krallıktı! Kal’ın babası oraya bir kurye olarak gitmiş ama orada bir hekim olarak eğitim almamıştı. Hekimliği yakınlardaki elle tutulur tek kasaba olan Shorsebroon’daki yaşlı Vathe’den öğrenmişti.</p>

  <p>“Elçiler’in kendisinden bir hediyen var,” dedi Lirin bir elini Kal’ın omzuna koyarak.. “Benim olduğumun on katı bir hekim olabilirsin. Diğer adamların küçük düşlerini önemseme. Atalarımız çalışıp bedelini ödeyerek bizi ikinci Nan’a çıkardılar ki tam vatandaşlığa ve seyahat etme hakkına sahip olabilelim. Bunu öldürmek için boşa harcama.”</p>

  <p>Kal tereddüt etti ama kısa süre sonra kendini başını sallayarak onaylarken buldu.</p>
</body>
</html>
