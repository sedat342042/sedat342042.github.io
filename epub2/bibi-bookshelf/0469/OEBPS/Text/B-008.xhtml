<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2 title="BÖLÜM-008"><img alt="" src="../Images/main-14.jpg" /></h2>

  <p><b><i>“Zafer! Dağın tepesinde duruyoruz! Önümüzde dağılıyorlar! Evleri bizim inlerimiz oluyor, arazileri artık bizim çiftliklerimiz! Ve yanacaklar, boş ve ümitsiz olan bir yerde bizim de bir zamanlar yandığımız gibi. ”</i></b></p>

  <div>
    <br />
  </div>

  <p><b>— 1172, lshashan’da alınmıştır, ölümden 18 saniye önce. Örnek sekizinci Dan’dan <i>açıkgözlü</i> evlenmemiş bir kadındı.</b></p>

  <div>
    <br />
  </div>

  <p>Shallan’ın korkuları Jasnah girer girmez doğrudan ona bakıp sonra da eminelini bir sinir işaretiyle yan tarafına indirdiğinde doğrulanmış oldu. <i>“Buradasın</i> demek.”</p>

  <p>Shallan sindi. “Hizmetkârlar size söyledi o zaman?”</p>

  <p>“Birini locamda bırakıp da bana haber vermeyeceklerini mi düşündün?” Jasnah’nın arkasındaki her biri bir kucak dolusu kitap taşımakta olan küçük bir grup parshman tereddüt ederek durakladı.</p>

  <p>“Benakhanım Kholin,” dedi Shallan, “Ben sadece...”</p>

  <p>“Seninle yeteri kadar zaman kaybettim,” dedi Jasnah gözleri öfke dolu. “Çekileceksin, Shallan Hanım. Ve burada olduğum süre boyunca bir daha seni görmeyeceğim. <i>Anlaşıldı mı?</i>”</p>

  <p>Shallan’ın umutları yıkıldı. Büzüldü. Jasnah Kholin’de bir ağırlık vardı. Kimse ona itaatsizlik etmezdi. İnsanın, bunu anlamak için sadece o gözlere bakması yeterdi.</p>

  <p>“Sizi rahatsız ettiğim için özür dilerim,” diye fısıldadı Shallan, çantasını kavrayıp başarabildiği kadar ağırbaşlılıkla ayrıldı. Tam bir aptal gibi hissederek koridordan aşağı aceleyle ilerlerken utanç ve hayal kırıklığı gözyaşlarına zar zor engel olabiliyordu.</p>

  <p>Taşıyıcıların oyuğuna ulaştı ama onlar Jasnah’yı yukarı getirdikten sonra geri aşağı inmişlerdi bile. Shallan onları çağırmak için çıngırdağın ipini çekmedi. Bunun yerine sırtını duvara dayadı ve yere çöktü, dizleri göğsüne dayalı, çantası kucağındaydı. Hüreliyle kol yeninin kumaşının üstünden eminelini kavrayarak kollarını bacaklarının etrafına sardı. Sessiz sessiz nefes alıyordu.</p>

  <p>Kızgın insanlar onu rahatsız ediyordu. Babasını tiradlarından birini atarken düşünmeden, çığlıkları, bağırışları ve sızlanmaları duymadan edemiyordu. Yüzleşme onu bu kadar rahatsız ettiği için zayıf mıydı? Öyleymiş gibi hissediyordu.</p>

  <p><i>Aptal, sersem kız,</i> diye düşündü, birkaç acıspreni kafasının yakınında sürünerek duvardan çıkarken. <i>Bunu yapabileceğini sana düşündüren neydi? Hayatın boyunca ailenin arazilerinin dışına ancak yarım düzine kere ayak bastın. Aptal, aptal,</i> aptal!</p>

  <p>Kardeşlerini ona güvenmeye, saçma sapan planına umut bağlamaya ikna etmişti. Ve şimdi ne başarmıştı? Etraflarını çevirmiş düşmanları gittikçe daha da yaklaşırken altı ayı boşa harcamıştı.</p>

  <p>“Berrakhanım Davar?” diye sordu bir ses tereddüt ile.</p>

  <p>Shallan ızdırabına kapılmışken hizmetkârın yaklaştığını görmemiş olduğunu fark ederek yukarı baktı. Tamamen siyah üniforma giyen daha genç bir adamdı; göğsünde arma yoktu. Bir başhizmetkâr değildi ama belki de bunun eğitimini alıyordu.</p>

  <p>“Berrakhanım Kholin sizinle konuşmak istiyor.” Genç adam koridordan geriye doğru işaret etti.</p>

  <p><i>Biraz daha fırça atmak için mi?</i> diye düşündü Shallan bir yüz buruşturmayla. Ama Jasnah gibi yüce bir leydi istediğini alırdı. En azından Shallan gözyaşlarına engel olmayı başarabilmiş, makyajını mahvetmemişti. Hizmetkârı aydınlık locaya doğru takip etti; çantasını sıkı sıkı kavramış, sanki savaş alanında bir kalkanmış gibi önünde tutuyordu.</p>

  <p>Jasnah Kholin, Shallan’ın kullanmış olduğu sandalyede oturuyordu, kitap yığınları masanın üstündeydi. Jasnah hüreliyle alnını ovuyordu. Ruhdökümcüsü elinin arkasında duruyordu, dumantaşı karanlık ve çatlamıştı. Her ne kadar Jasnah yorgun görünse de otururken duruşu kusursuzdu. Güzel ipek elbisesi ayaklarını örtüyordu, emineli kucağına yatırılmıştı.</p>

  <p>Jasnah, Shallan’a odaklanarak hürelini indirdi. “Sana öyle öfkeli bir şekilde davranmamalıydım, Shallan Hanım,” dedi yorgun bir sesle. “Sadece normalde desteklediğim bir özellik olan kararlılık gösteriyordun. Aydınlık fırtınalar, ben kendim de çok zamanlar inatçılıkla suçlanmışımdır. Bazen dört elle sarıldığımız özellikleri başkalarında kabullenmek bize zor gelir. Tek mazeretim son zamanlarda olağandışı miktarda bir yükün altına girmiş olduğum olabilir.”</p>

  <p>Shallan şükranla başını salladı ama korkunç derecede beceriksiz hissediyordu.</p>

  <p>Jasnah Peçe’nin karanlık boşluğuna bakmak için döndü. “İnsanların hakkımda neler dediğini biliyorum. Bazılarının söylediği kadar sert olmadığımı umuyorum, gerçi bir kadın sertlikten çok daha beter ünlere sahip olabilir. Ancak bunun insana epey faydası da olabilir.”</p>

  <p>Shallan’ın yerinde kıpırdanmamak için kendini zorlaması gerekti. Çekilmeli miydi?</p>

  <p>Jasnah kendi kendine başını salladı, gerçi hangi düşüncelerin bu bilinçsiz harekete neden olduğunu tahmin edemiyordu. En sonunda Shallan’a geri döndü ve masanın üstündeki büyük, kadeh gibi kâseyi işaret etti. Shallan’ın kürelerinden bir düzinesi içindeydi.</p>

  <p>Shallan şaşkınlıkla hürelini ağzına kapattı. Parayı tamamen unutmuştu. Jasnah’ya teşekkür ederek eğildi, sonra aceleyle küreleri topladı. “Berrakhanım, unutmadan, ben burada beklerken sizi görmek için Birader Kabsal adlı bir ardentin gelmiş olduğunu söylemeliyim. Sizinle konuşma arzusunda olduğunu size iletmemi isledi.”</p>

  <p>“Şaşırtıcı değil,” dedi Jasnah. “Küreler konusunda şaşırmış gibisin, Shallan Hanım. Ben dışarıda onları geri almak için beklediğini varsaymıştım. Bu yüzden o kadar yakında değil miydin?”</p>

  <p>“Hayır, Berrakhamm. Sadece sinirlerimi yatıştırıyordum.”</p>

  <p>“Ah.”</p>

  <p>Shallan dudağını ısırdı. Prenses ilk sinirini aşmış gibi görünüyordu. Belki de... “Berrakhamm,” dedi Shallan, arsızlığına şaşırarak, “Mektubum için ne düşündünüz?”</p>

  <p>“Ne mektubu?”</p>

  <p>“Ben...” Shallan masaya göz attı. “Şu kitap yığınının altında, Berrakhamm.”</p>

  <p>Bir hizmetkâr hızla kitap yığınını kenara itti; parshmanlar fark etmeden kâğıdın üstüne koymuş olsalar gerekti. Jasnah bir kaşını kaldırarak mektubu aldı ve Shallan aceleyle çantasını açıp küreleri para kesesine yerleştirdi. Sonra kendine bu kadar hızlı olduğu için lanet etti çünkü şimdi Jasnah’ın okumayı bitirmesini beklerken dikilip durmak dışında yapabileceği hiçbir şey yoktu.</p>

  <p>“Sen kendi kendini mi yetiştirdin?” dedi Jasnah kâğıttan başını kaldırarak. “Bu doğru mu?”</p>

  <p>“Evet, Berrakhamm.”</p>

  <p>“Bu dikkate değer.”</p>

  <p>“Teşekkür ederim, Berrakhamm.”</p>

  <p>“Ve bu mektup da akıllıca bir manevra. Doğru bir şekilde yazılı bir ricaya cevap vereceğimi varsaydın. Bu bana kelimelerdeki yeteneğini gösteriyor ve mektubun retoriği de mantıklı olarak düşünebildiğin ve iyi bir savunma ortaya koyabildiğinin kanıtı.”</p>

  <p>“Teşekkür ederim, Berrakhamm,” dedi Shallan, yorgunlukla karışık başka bir umut dalgası hissederek. Duyguları bir halat çekme yarışındaki halat gibi bir ileri, bir geri gidip geliyordu.</p>

  <p>“Notu bana bırakıp ben gelmeden önce çekilmiş olmalıydın.”</p>

  <p>“Ama o zaman not o kitap yığınının altında kaybolmuş olurdu.”</p>

  <p>Jasnah ona sanki düzeltilmeyi takdir etmediğini göstermek ister gibi bir kaşını kaldırdı. “Pekâlâ. Bir insanın hayatını geçirmiş olduğu çevre <i>önemli.</i> Şartların tarih ve felsefe eğitiminin eksikliğini bağışlatmaz ama müsamahaya yer var. Daha ileri bir tarihte benden tekrar talepte bulunmana izin vereceğim, bu daha önce himaye talebinde bulunan hiç kimseye tanımadığım bir ayrıcalık. Bu iki konu üzerine yeterli bir temelin olduğunda, tekrar bana gel. Eğer uygun bir derecede ilerlemişsen, seni kabul edeceğim.”</p>

  <p>Shallan’ın umutları yine çöktü. Jasnah’nın önerisi gerçekten de merhametliydi ama onun istediği şeyi başarmak yıllarca çalışmasını gerektirirdi. O zamana kadar Davar Evi düşmüş, arazileri alacaklılar arasında bölüştürülmüş, kardeşlerinin ve onun unvanları ellerinden alınmış ve belki de köle olmuş olacaklardı.</p>

  <p>“Teşekkür ederim, Berrakhanım,” dedi Shallan başını eğerek.</p>

  <p>Jasnah sanki konuyu çözüme bağlamış olduğunu kabul etmiş gibi başıyla onayladı. Shallan çekildi, sessizce koridordan aşağı yürüdü ve taşıyıcıları çağırmak için çıngırağın ipini çekti.</p>

  <p>Jasnah resmen daha sonraki bir tarihte onu kabul etmeye söz vermişti. Pek çok kişi için bu büyük bir zafer olurdu. Bazıları tarafından yaşayan âlimlerin en büyüğü olarak kabul edilen Jasnah Kholin tarafından eğitilmek, parlak bir geleceği garantilerdi. Shallan aşırı derecede iyi bir evlilik yapardı, büyük olasılıkla bir yüceprensin oğluyla ve yeni sosyal çevrelerin önünde açıldığını görürdü. Ve hatta, eğer Shallan, Jasnah tarafından eğitilecek zamana sahip olsaydı, sırf bir Kholin ilişkisinin getireceği saygınlık bile evini kurtarmak için yeterli olabilirdi.</p>

  <p>Keşke.</p>

  <p>En sonunda Shallan Meclis’ten çıktı; ön tarafta kapı yoktu, sadece açık mağara ağzının önüne dikilmiş olan sütunlar vardı. Dışarının ne kadar kararmış olduğunu fark ettiğinde şaşırdı. Büyük merdivenlerden aşağı indi, sonra da ayakaltında olmayacağı daha ufak, daha zarif bir yan yola saptı. Bu yol boyunca küçük şistkabuk sırtları yetiştirilmişti ve birkaç tür yelpazeye benzer sarmaşıklarını akşam melteminde dalgalanmaları için dışarı çıkarmıştı. Parlayan yeşil toz zerrecikleri gibi birkaç tembel hayatspreni bir yapraktan diğerine uçuşuyordu.</p>

  <p>Shallan taşa benzer bitkiye sırtını dayadığında sarmaşıkları içeri çekilip saklandı. Bu noktadan, aşağıdaki ışıkları dağın etekleri boyunca akan bir ateş şelalesi gibi parlayan Kharbranth’a bakabiliyordu. O ve kardeşleri için diğer tek seçenek kaçmaktı. Jah Keved’deki aile arazilerini terk edip sığınak aramak. Ama nereye? Babasının arasını açmamış olduğu <i>herhangi</i> bir eski müttefiki kalmış mıydı?</p>

  <p>Babasının çalışma odasında buldukları garip harita yığını meselesi de vardı. Onlar ne anlama geliyordu? Planlarından çocuklarına nadiren bahsederdi. Babasının danışmanları bile çok az şey biliyordu. En büyük kardeşi Helaran daha çok bilirdi ama o bir yıldan daha uzun süre önce ortadan kaybolmuş ve babası da onun ölmüş olduğunu ilan etmişti.</p>

  <p>Her zaman olduğu gibi, babasını düşünmek Shallan’ın hasta hissetmesine sebep oldu ve acı göğsünü sıkıştırmaya başladı. Bir anda Davar Evi’nin durumu, onun bundaki rolü ve şimdi kendisinin taşımakta olduğu on kalp atışı ötede gizlenmiş olan sırrın ağırlığı altında ezilerek Hürelini başına dayadı.</p>

  <p>“Hey, genç hanım!” diye seslendi bir ses. Shallan döndü ve Yalb’ın Meclis girişinden kısa bir mesafe uzaktaki bir kayalık sırtın üzerinde ayakta durduğunu gördüğünde afalladı. Etrafında üniformalı bir grup adam taşın üstünde oturuyorlardı.</p>

  <p>“Yalb?” dedi şaşkınlık içinde. Saatler önce gemisine dönmüş olmalıydı. Kısa taş çıkıntının altında durmak için hızla ilerledi. “Neden hâlâ buradasın?”</p>

  <p>“Eh,” dedi sırıtarak, “Kendime şehir muhafızlarından olan bu sayın centilmenlerle bir kaber oyunu buldum. Dedim ki kanun adamlarının beni kazıklıycak hâli yok ya, sonra da ben beklerken beraber dostça bi oyuna giriştik.”</p>

  <p>“Ama beklemene <i>gerek</i> yoktu.”</p>

  <p>“Bu arkadaşlardan seksen çentik kazanmama da gerek yoktu,” dedi Yalb gülerek. “Ama ikisini de yaptım!”</p>

  <p>Yalb’ın etrafında oturan adamlar ise çok daha az neşeli görünüyordu. Üniformaları ortaya yakın bir yerden beyaz kuşaklarla bağlanmış turuncu cübbeler şeklindeydi.</p>

  <p>“Eh, o zaman sanırım sizi gemiye geri götürmem gerekir şimdi,” dedi Yalb ayağının dibinde birikmiş olan küreleri isteksizce toplayarak. Işıkları küçüktü, her biri sadece birer çentikti ama etkileyici bir kazançtı.</p>

  <p>Yalb kaya sırttan aşağı atlarken Shallan geriye adım attı. Ahbapları gidişini protesto ettiler ama Yalb Shallan’ı işaret etti. “Onun mevkiinde bi <i>açıkgöz</i> kadını gemiye tek başına yürüsün diye mi bırakıyım? Ben de sizi şerefli adamlar sandıydım!”</p>

  <p>Bu sözler protestolarını kesti.</p>

  <p>Yalb kendi kendine kıkırdayarak Shallan’a eğildi ve onu yoldan aşağı doğru götürmeye başladı. Gözlerinde bir pırıltı vardı. “Fırtınababa, kanun adamlarını ütmek pek bi eğlenceli. Bi kere bu yayılınca limanda bana beleş içki ısmarlıycaklar.”</p>

  <p>“Kumar oynamamalısın,” dedi Shallan. “Geleceği tahmin etmeye çalışmamalısın. Sana o küreyi bunun gibi amaçlarla boşa harcaman için vermedim.”</p>

  <p>Yalb güldü. “Kazanıcağını biliyosan kumar değildir, genç hanım.”</p>

  <p><i>“Hile</i> mi yaptın?” diye tısladı Shallan, dehşete düşmüştü. Arkada oyunlarına devam etmek için tekrar yerlerine yerleşmiş olan önlerindeki taştaki kürelerin aydınlattığı muhafızlara bir göz attı.</p>

  <p>“Yavaş!” dedi Yalb alçak bir sesle. Ama durumundan çok memnun görünüyordu. “Dört muhafızı birden kazıklamak, bak işte bu iyi numara. Kıvırdığıma zor inanıyom!”</p>

  <p>“Beni hayal kırıklığına uğrattın. Bu uygun bir davranış <i>değil.</i>”</p>

  <p>“Eğer bi denizciysen öyle, genç hanım.” Omzunu silkti. “Onların da benden beklediği buydu. Var ya, beni zehirli gökyılanı terbiyecileri gibi izlediler. Oyun kartlar üstüne değildi; onlar benim nasıl hile yaptığımı çakmaya çalışırken, benim de onların beni kodese atmalarını nasıl engelliyeceğimi kıvırmaya çalışmam üzerineydi. Eğer siz gelmeseydiniz sanırım bu işten yakayı kurtarmayı başaramıyçaktım!” Bu onu fazla endişelendirirmiş gibi görünmüyordu.</p>

  <p>Limanlara inen anayol hiç de daha önce olduğu kadar kalabalık değildi ama yine de etrafta şaşırtıcı miktarda çok insan vardı. Sokak yağ lambaları tarafından aydınlatılıyordu (küreler olsa sonları ancak birilerinin para kesesi olurdu) ama etraftaki pek çok kişi yol boyunca gökkuşağı gibi renkli ışıklar saçan küre fenerler taşıyordu. İnsanlar neredeyse sprenler gibiydi; her biri farklı bir renkteydi ve bir oraya, bir buraya gidiyorlardı.</p>

  <p>“Ee, genç hanım,” dedi Yalb onu dikkatle kalabalığın arasından geçirirken. “Gerçekten de geri gitmek istiyo musun? Orda sırf kendimi oyundan sıyırabilmek için öyle dediydim.”</p>

  <p>“Evet, gerçekten de geri dönmek istiyorum, lütfen.”</p>

  <p>“Ya sizin prenses?”</p>

  <p>Shallan yüzünü buruşturdu. “Görüşme... verimsiz geçti.”</p>

  <p>“Seni kabul etmedi mi? Ne derdi varmış?”</p>

  <p>“Tahmin ediyorum ki kronik beceri. Hayatta o kadar başarılı olmuş ki, başkalarından gerçekçi olmayan beklentileri var.”</p>

  <p>Yalb yüzünü astı ve Shallan’ı anayol boyunca sarhoş sarhoş yalpalayarak ilerleyen bir grup eğlence düşkününün etrafından dolaştırırdı. Bu tür bir şey için biraz erken değil miydi? Yalb birkaç adım ilerisine çıktı, sonra dönüp ona bakarak geri geri yürümeye başladı. “Bu mantıklı değil, genç hanım. Senden daha fazla ne istiyebilir?”</p>

  <p>“Görünüşe göre çok daha fazlasını.”</p>

  <p>“Ama sen kusursuzsun! Fazla ileri gittiysem affet.”</p>

  <p>“Geri geri gidiyorsun.”</p>

  <p>“Geri gidişimi affet o zaman. Var ya, sen hem önden hem arkadan iyi görünüyosun genç hanım.”</p>

  <p>Shallan kendini gülümserken buldu. Tozbek’in denizcilerinin onun hakkındaki izlenimi fazlasıyla iyiydi.</p>

  <p>“Himaye altına almak için ideal bir hanımsın,” diye devam etti. “Nazik, güzel, kültürlü filan. Kumar hakkındaki görüşlerini pek beğenmiyom ama o kadar da olur. Terbiyeli bir hanımın adamı kumar oynadığı için azarlamaması doğru olmazdı. Güneşin yükselmeyi reddetmesi veya denizin beyaza dönmesi gibi bi şey olur.”</p>

  <p>“Veya Jasnah Kholin’in gülümsemesi.”</p>

  <p>“Aynen öyle! Her neyse, sen kusursuzsun.”</p>

  <p>“Böyle demen çok nazikçe.”</p>

  <p>“E, doğru ama,” dedi durup ellerini beline dayayarak. “Yani bu kadar mı? Vaz mı geçiyon?”</p>

  <p>Shallan ona şaşkın bir bakış attı. Orada yukarısındaki sarı-turuncu yanan fenerin ışığıyla aydınlatılmış, elleri belinde, Thaylen kaşları yüzünün yanlarına düşmüş, yeleğinin altında göğsü çıplak bir şekilde işlek anayolun ortasında dikiliyordu. Bu babasının malikânesindeki hiçbir vatandaşın, ne kadar yüksek mertebede olursa olsun, asla Shallan’ın karşısında almış olduğu bir duruş şekli değildi.</p>

  <p>“Onu ikna etmeye: <i>çalıştım,</i>” dedi Shallan kızararak. “İkinci bir defa yanına gittim ve beni yine reddetti.”</p>

  <p>“İki kere, he? Kartlarda üçüncü eli her zaman denemen gerekir. En çok o kazanır.”</p>

  <p>Shallan kaşlarını çattı. “Ama bu gerçekte doğru değil. Olasılık ve istatistik kuralları...”</p>

  <p>“Rüzgâr alası matematiği pek bilmem,” dedi Yalb kollarını kavuşturarak. “Ama tutkuları bilirim. En çok ihtiyacın olduğu zaman kazanırsın, anlarsın ya?”</p>

  <p>Tutkular. Putperest bâtıl inançları. Elbette, Jasnah da ründualarından bâtıl inanç olarak bahsetmişti, belki de hepsi bakış açısına bağlıydı.</p>

  <p>Üçüncü bir defa denemek... Shallan onu bir kere daha rahatsız ederse Jasnah’nın öfkesini düşünerek titredi. Büyük olasılıkla ileride onunla çalışması için olan önerisini geri çekerdi.</p>

  <p>Ama Shallan’ın asla o öneriyi değerlendirme şansı olmayacaktı. Merkezinde hiç mücevher olmayan bir cam küre gibiydi. Güzel ama değersiz. İhtiyacı olan konumu kazanmak için son bir şansı <i>şimdi</i> denemesi daha iyi değil miydi?</p>

  <p>İşe yaramazdı. Jasnah, Shallan’ın henüz yeteri kadar eğitimli olmadığını oldukça açık bir şekilde ortaya koymuştu.</p>

  <p>Henüz yeteri kadar eğitimli olmadığı...</p>

  <p>Shallan’ın kafasında bir fikir kıvılcımı çaktı. Eminelini göğsüne kaldırdı; o anayolda durmuş, fikrin cüretkârlığını değerlendiriyordu. Büyük olasılıkla Jasnah’nın emriyle kendini şehirden kovulmuş olarak bulacaktı.</p>

  <p>Ama eğer eve her yolu denemeden geri dönerse, kardeşlerinin yüzüne bakabilir miydi? Ona umut bağlamışlardı. Hayatında ilk kez, birilerinin Shallan’a <i>ihtiyacı</i> vardı. Bu sorumluluk onu heyecanlandırıyordu. Ve dehşete düşürüyordu.</p>

  <p>Kendini, “Bana bir kitap tüccarı lâzım,” derken buldu, sesi hafifçe titriyordu.</p>

  <p>Yalb bir kaşını kaldırdı.</p>

  <p>“Üçüncü el en çok kazanır. Bana bu saatte açık olan bir kitap tüccarı bulabilir misin?”</p>

  <p>“Kharbranth büyük bi liman, genç hanım,” dedi Yalb gülerek. “Dükkânlar geç saate kadar açık olur. Sen burda dur.” Fırlayarak akşam kalabalığına karıştı; Shailan’ı dudaklarında endişeli bir itirazla geride bırakmıştı.</p>

  <p>Shallan içini çekti, sonra da bir fener direğinin taştan tabanına ağırbaşlı bir duruşla yerleşti. Güvende olması gerekirdi. Başka <i>açıkgöz</i> kadınların da sokaktan geçtiğini görmüştü ama onlar çoğunlukla tahtırevanlarda veya o küçük, elle çekilen araçlarda taşınıyordu. Hatta arada bir gerçek bir at arabası bile görüyordu ama ancak en zenginlerin at sahibi olmaya parası yeterdi.</p>

  <p>Birkaç dakika sonra Yalb kalabalığın içinden beliriverdi ve onu takip etmesi için el salladı. Shallan ayağa kalktı ve hızla onun yanına gitti.</p>

  <p>“Bir hamal tutmalı mıyız?” diye sordu Yalb onu dağın eteklerine paralel olarak ilerleyen geniş bir ara sokağa doğru götürürken. Adımları dikkatliydi, eteğinin ucu taşlara takılıp yırtılabilecek kadar uzun olduğu için onu endişelendiriyordu. En alttaki şerit kolayca değiştirilebilecek şekilde tasarlanmıştı ama Shallan’ın hiç de böyle şeyler için boşa harcayacak küresi yoktu.</p>

  <p>“Yok yav,” dedi Yalb. “İşte burada.” Başka bir yan sokağa doğru işaret etti. Dik bir eğimi olan bu sokakta bir sıra dükkân yan yana diziliydi ve her birinin önünde <i>kitap</i> anlamındaki rünçiftinin bulunduğu tabelalar asılıydı. Bu rünler çoğu zaman bir kitap şeklinde stilize edilmişti. Okuması olmayan hizmetkârlar bir dükkâna gönderildikleri zaman kapısındaki rünleri tanıyabilimeleri gerekirdi.</p>

  <p>“Aynı türdeki tüccarlar bi araya yığılmayı sever,” dedi Yalb çenesini ovarak. “Bana salakça görünüyo ama herhalde tüccarlar da balıklar gibi. Birini bulduğun yerde, öbürlerini de bulursun.”</p>

  <p>“Aynı şey fikirler için de söylenebilir,” dedi Shallan sayarak. Altı farklı dükkân. Hepsi de pencerelerindeki düz ve titremeyen Fırtınaışığı ile aydınlatılmıştı.</p>

  <p>“Soldan üçüncü,” dedi Yalb işaret ederek. “Tüccarın adı Artmyrn. Kaynaklarım en iyisinin o olduğunu söylüyo.” Bu bir Thaylen adıydı. Büyük olasılıkla Yalb kendi memleketinden başkalarına sormuş, onlar da onu buraya yönlendirmişti.</p>

  <p>Shallan ona başını salladı ve dik taş sokaktan yukarı doğru tırmanarak dükkâna geldiler. Yalb onunla birlikte içeri girmedi; Shallan pek çok erkeğin kitaplar ve okuma konusunda rahatsızlık hissettiğini fark etmişti, Vorin olmayanlarının bile.</p>

  <p>İki kristal panosu olan kalın tahta kapıyı iterek içeri girdi ve ne umduğundan emin olmadan sıcak bir odaya girdi. Herhangi bir şey satın almak için daha önce bir dükkâna girmemişti; ya hizmetkârları gönderir ya da tüccarlar ona gelirdi.</p>

  <p>İçerideki oda oldukça hoş görünüyordu; bir şöminenin yanında geniş, rahat sandalyeler vardı. Yanan odunların üstünde alevsprenleri dans ediyordu ve yer de ahşaptandı. Kesintisiz ahşap; büyük olasılıkla aşağıdaki taştan direk Ruhdökülerek bu şekilde yapılmıştı. Son derecede savurgancaydı.</p>

  <p>Odanın, arka tarafındaki tezgâhın arkasında bir kadın duruyordu. Shallan’ın giymekte olduğu gibi gösterişli, tek parça ipek elbise yerine işlemeli bir etek ve bluz giyiyordu. <i>Koyugözlüydü</i> ama belli ki varlıklıydı. Vorin krallıklarında büyük olasılıkla birinci ya da ikinci Nan’dan olurdu. Thaylenlerin kendi mevki sistemleri vardı. En azından tamamen putperest değillerdi, göz rengine önem veriyorlardı ve kadının eminelinde de bir eldiven vardı.</p>

  <p>Ortalıkta pek fazla kitap yoktu. Tezgâhın üstünde birkaç tane, sandalyelerin yanındaki kanepede bir tane. Duvarda bir saat vardı, alt tarafına bir düzine pırıldayan gümüş çan asılmıştı. Burası bir dükkândan çok birinin evine benziyordu.</p>

  <p>Kadın Shallan’a gülümseyerek kitabının içine bir ayraç yerleştirdi. Pürüzsüz, hevesli bir gülümsemeydi. Neredeyse yırtıcı. “Lütfen, Berrakhanım, oturun,” dedi sandalyelere doğru elini sallayarak. Kadın uzun beyaz Thaylen kaşlarını bukle yapmıştı ve yüzünün yanlarında kâküller gibi asılı duruyorlardı.</p>

  <p>Shallan, kadın tezgâhın alt tarafındaki bir çanı çalarken tereddüt içinde oturdu. Kısa süre sonra, göbeğini içeride tutmanın stresi yüzünden patlamaya hazır gibi görünen bir yelek giymiş şişman bir adam paytak paytak yürüyerek odaya girdi. Saçları grileşiyordu ve kaşlarını kulaklarının üstünden geriye taranmış bir şekilde tutuyordu.</p>

  <p>“Ah,” dedi geniş ellerini çırparak, “Sevgili genç hanım. Hoş bir roman için mi gelmiştiniz? Kayıp bir aşktan ayrı kaldığınız zalim saatleri geçirmek için okuyacak hafif bir şeyler mi? Veya belki de egzotik yerlerin detaylarını içeren coğrafya üzerine bir kitap?” Hafifçe küçümseyen bir tonu vardı ve Shallan’ın anadili Vedence konuşuyordu.</p>

  <p>“Ben... Hayır, teşekkür ederim. Tarih üzerine geniş bir kitap serisine ve felsefe üzerine de üç taneye ihtiyacım var.” Jasnah’nın kullanmış olduğu isimleri hatırlamaya çalışarak konuşmalarını düşündü. “Placini, Gabrathin, Yustara, Manabne ya da Hasweth-kızı-Shauka’dan bir şeyler.”</p>

  <p>”Bu kadar genç birisi için ağır kitaplar,” dedi adam, büyük olasılıkla karısı olan kadına başını sallayarak. Kadın arka odaya girdi. Adam kendisi okuma biliyor olsa bile, okuması için karısını kullanacaktı; önlerinde okuyarak müşterilerini gücendirmek istemezdi. O parayla ilgilenecekti, çoğu durumda ticaret erkeksi bir sanattı.</p>

  <p>“Şimdi, neden sizin gibi genç bir çiçek kendini böyle konularla sıkıntıya sokuyor?” dedi tüccar, karşısındaki sandalyeye rahat rahat kurularak. “Hoş, duygusal bir romanla ilgilenmez miydiniz? Benim uzmanlık alanım onlar, anlıyorsunuz ya? Tüm şehirden genç hanımlar bana gelir ve ben de her zaman en iyilerini bulundururum.”</p>

  <p>Ses tonu Shallan’ın asabını bozuyordu. Dünyadan uzak bir çocukluk geçirmiş olduğunu <i>bilmek</i> yeteri kadar sinirlendiriciydi. Ona bunu hatırlatmaya gerçekten de gerek var mıydı? “Duygusal bir roman,” dedi, çantasını göğsüne yakın tutarak. “Evet, belki de olabilir. Bir ihtimal elinizde <i>Ateşe Daha Yakın</i>’ın bir kopyası var mı?”</p>

  <p>Tüccar gözlerini kırptı. <i>Ateşe Daha Yakın</i> çocuklarının açlıktan ölmesini izledikten sonra yavaş yavaş deliren bir adamın ağzından yazılmıştı.</p>

  <p>“Gerçekten de o kadar şey, yani hırslı bir şey istediğinize emin misiniz?”</p>

  <p>“Hırs genç bir kadın için o kadar da münasebetsiz bir özellik mi?”</p>

  <p>”Eh, hayır, sanırım değil.” Tekrar gülümsedi, bir müşteriyi rahatlatmaya çalışan bir tüccarın geniş, dişlek gülümsemesi. “Ağzının tadını bilen bir hanım olduğunuzu görebiliyorum.”</p>

  <p>“Öyleyim,” dedi Shallan, kalbi heyecandan küt küt atıyor olsa da sesi sertti. Karşısına çıkan herkesle tartışmaya girmek kaderi miydi? “Yemeklerimin son derece dikkatli bir şekilde hazırlanmış olmasını isterim çünkü damağım gayet hassastır.”</p>

  <p>“Pardon. Demek istedim ki <i>kitaplar</i> konusunda seçici bir zevkiniz var.”</p>

  <p>“Aslına bakarsanız hiç kitap yemedim.”</p>

  <p>“Berrakhanım, inanıyorum ki benimle eğleniyorsunuz.”</p>

  <p>“Yok hayır, daha değil. Henüz başlamadım bile.”</p>

  <p>“Ben...”</p>

  <p>“Şimdi,” diye lafını kesti, “Akıl ve mideyi karşılaştırırken haklıydınız.”</p>

  <p>“Ama...”</p>

  <p>“Pek çoğumuz,” dedi Shallan yine araya girerek, “ağızlarımız ile tükettiğimiz şeylere son derece dikkat ederken, göz ve kulaklarımızla tükettiğimiz şeylere çok daha az özen gösteriyoruz. Sizce de öyle değil mi?”</p>

  <p>Adam başını salladı, belki de Shallan’ın lafını kesmeden konuşmasına izin vereceğine güvenmiyordu. Shallan aklının gerilerinde bir yerlerde kendine fazla ileri gitme izni verdiğini, Jasnah ile olan görüşmelerinden sonra gergin ve sinirli olduğunu hissediyordu.</p>

  <p>O anda umurunda değildi. “Seçici,” dedi, kelimeyi test ederek. “Kelime seçiminize katıldığımdan emin değilim. Seçici olmak, bir şeye karşı olan önyargıyı sürdürmektir. Dışlayıcı olmaktır. Bir kişi tükettiği şeylerde dışlayıcı olmayı göze alabilir mi? Bahsettiğimiz şey yemek de olsa, düşünce de?”</p>

  <p>“Sanırım olması gerekir,” dedi tüccar. “Demin söylediğiniz de bu değil miydi?”</p>

  <p>“Ben ne okuduğumuz veya yediğimiz konusunda düşünceli olmamız gerektiğini söyledim. Dışlayıcı olmamız gerektiğini değil. Söyleyin bana, sadece tatlı yiyen bir insana sizce ne olur?”</p>

  <p>“Onu iyi biliyorum,” dedi adam. “Öyle yaptığından sık sık midesi rahatsızlanan bir baldızım var.”</p>

  <p>“İşte bakın, <i>o fazla</i> dışlayıcıymış. Vücudun sağlıklı kalmak için pek çok gıdaya ihtiyacı vardır. Ve aklın da keskin kalmak için pek çok farklı fikre ihtiyacı vardır. Siz de buna katılmaz mısınız? Ve bu yüzden de eğer ben sadece sizin hırsımın kaldırabileceğini varsaymış olduğunuz aptal aşk romanlarını okuyor olsaydım, aklım da kesinlikle baldızınızın midesi kadar hasta olurdu. Evet, sanıyorum ki benzetmeniz oldukça doğru. Siz epey akıllısınız, Artmyrn Üstat.”</p>

  <p>Adam tekrar gülümseyebildi.</p>

  <p>“Elbette,” diye devam etti Shallan, gülümseyişine karşılık vermeyerek, “Tepeden bakarak konuşmak hem aklı <i>hem de</i> mideyi rahatsız eder. Parlak benzetmenize eşlik etmesi için etkili bir ders de vermeniz ne kadar hoş. Tüm müşterilerinize bu şekilde mi davranıyorsunuz?”</p>

  <p>“Berrakhanım... inanıyorum ki iğneleyici olmaya başlıyorsunuz.”</p>

  <p>“Ne komik. Ben de avazım çıktığı kadar bağırarak, koşup içine atlamış olduğumu düşünmüştüm.”</p>

  <p>Adam kızararak ayağa kalktı, “Gidip karıma yardım edeyim.” Aceleyle çekildi.</p>

  <p>Shallan arkasına yaslandı ve hüsranının dışarı taşmasına izin verdiği için kendine kızgın olduğunu fark etti. Bu tam da dadılarının onu uyarmış olduğu şeydi. Genç bir hanımın kelimelerine dikkat etmesi gerekirdi. Babasının ölçüsüz dili evlerine rezil bir ün kazandırmıştı, Shallan da bunu artıracak mıydı?</p>

  <p>Kendini sakinleştirdi, tüccar ve karısı birkaç kitap yığını taşıyarak dönene kadar sıcaklığın tadını çıkararak dans eden alevsprenlerini izledi. Tüccar yine sandalyesine oturdu ve karısı da kendine bir tabure çekip kitapları yere koydu, sonra da kocası konuşurken kitapları birer birer gösterdi.</p>

  <p>“Tarih için iki seçeneğimiz var,” dedi tüccar, küçümseme (ve güler yüzlülük) kaybolmuştu. “Rencalt’tan <i>Zaman ve Akışı,</i> Hiyerokrasi’den beri Roshar tarihinin tek ciltlik bir incelemesi.” Karısı kırmızı, kumaşla bağlanmış bir cildi kaldırdı. “Karıma sizin büyük olasılıkla bu kadar sığ bir seçimden alınacağınızı söyledim ama ısrar etti.”</p>

  <p>“Teşekkür ederim,” dedi Shallan. “Alınmadım ama daha detaylı bir şeylere ihtiyacım var.”</p>

  <p>“O zaman belki de <i>Eternatkis</i>’in size faydası olur,” dedi karısı dört ciltlik mavi-gri bir seti kaldırırken. ”Aynı zaman dilimini sadece beş Vorin krallığının etkileşimleri üzerine odaklanarak inceleyen felsefi bir çalışma. Görebildiğiniz gibi, incelemesi kapsamlı.”</p>

  <p>Dört cilt de kalındı. <i>Beş</i> Vorin krallığı mı? Shallan dört tane olduğunu zannediyordu. Jah Keved, Alethkar, Kharbranth ve Natanatan, Hıyanet’in ardından gelen yıllarda din tarafından birleştirilen güçlü müttefikler olmuşlardı. Beşinci krallık neydi?</p>

  <p>Ciltler ilgisini çekmişti. “Bunları alacağım.”</p>

  <p>“Harika,” dedi tüccar, gözüne biraz parlaklık geri dönmüştü. “Saymış olduğunuz felsefi eserlerden, elimizde Yustara’dan olan hiçbir şey yok. Placini ve Manaline’in eserlerinden elimizde birer tane var; ikisi de en ünlü yazılarından alıntıların derlenmiş olduğu kitaplar. Placini kitabını kendime okutmuştum, oldukça iyi. ”</p>

  <p>Shallan başını sallayarak onayladı.</p>

  <p>“Gabrathin’de ise dört farklı cildimiz var,” dedi. “O da pek verimli bir yazarmış! Ha, bir de Hasweth-kızı-Shauka’dan tek bir kitabımız var.” Karısı ince yeşil bir cildi kaldırdı. “İtiraf etmeliyim ki, onun eserlerinden hiçbirini okutmadım. Dikkate değer Shin filozoflarının olduğundan bile haberim yoktu.”</p>

  <p>Shallan, Gabrathin’in dört kitabına baktı. Hangisini alması gerektiğine dair hiçbir fikri yoktu, bu yüzden sorudan kaçınarak tüccarın ilk önce bahsettiği iki derlemeye ve Hasweth-kızı-Shauka’nın tek kitabına işaret etti. Uzak Shin’den, insanların çamur içinde yaşayıp, kayalara taptığı yerden bir filozof mu? Neredeyse altı yıl önce Jasnah’nın babasını öldürmüş ve Natanatan’da Parshendilere karşı olan savaşı başlatmış olan adam bir Shin’di. Ona Beyazlı Suikastçi diyorlardı.</p>

  <p>“Tarihlerle birlikte şu üçünü alacağım,” dedi Shallan.</p>

  <p>“Harika?” diye tekrarladı tüccar. “Bu kadar çok aldığınız için, size iyi bir indirim yapacağım. Diyelim ki, on zümrüt broam?”</p>

  <p>Shallan neredeyse tıkanıyordu. Bir zümrüt broam en büyük para birimiydi; bin tane elmas çentik değerindeydi. On tane zümrüt broam Kharbranth’a olan yolculuğunun fiyatının birkaç mertebe üzerindeydi.</p>

  <p>Çantasını açarak para kesesine baktı. Sekiz zümrüt broamı kalmıştı. Belli ki kitapların birkaçını bırakması gerekecekti ama hangilerini?</p>

  <p>Birden kapı çarparak açıldı. Shallan sıçradı ve Yalb’ın şapkası elinde endişeli bir şekilde orada durduğunu görerek şaşırdı. Fırlayarak sandalyesinin yanına geldi ve bir dizi üstüne çöktü. Shallan bir şey söyleyebilmek için fazlasıyla afallamıştı. Neden bu kadar endişeliydi?</p>

  <p>“Berrakhanım,” dedi kafasını eğerek. “Efendim geri dönmenizi rica ediyo. Teklifini yeniden değerlendirdi. Gerçekten de, önermiş olduğunuz fiyatı kabul edebiliriz.”</p>

  <p>Shallan ağzını açtı ama kendini aptallaşmış olarak buldu.</p>

  <p>Yalb tüccara göz attı. “Berrakhanım, bu adamdan almayın. O bi yalancı ve kazıkçı. Efendim çok daha iyi kitapları size çok daha iyi bi fiyata satacak.”</p>

  <p>“Bu da ne böyle?” dedi Artmyrn ayağa kalkarak. “Sen ne cüretle! Efendin kim senin?”</p>

  <p>“Barmest,” dedi Yalb kendini savunarak.</p>

  <p>“Vay fare. <i>Benim</i> dükkânıma <i>benim</i> müşterimi çalmaya çalışarak bir oğlan mı gönderiyor? Kepazelik!”</p>

  <p>“İlk önce bizim dükkânımıza geldi!” dedi Yalb.</p>

  <p>Shallan en sonunda aklını topladı. <i>Fırtınababa! Epey iyi aktörmüş.</i> “Siz şansınızı kullandınız,” dedi Yalb’a. “Git ve efendine dolandırılmayı reddettiğimi söyle. Eğer makul birini bulmak için gereken buysa şehirdeki bütün kitap dükkânlarını dolaşacağım.”</p>

  <p>“Artmyrn makul değil,” dedi Yalb, yan tarafına tükürerek. Tüccarın gözleri öfkeyle açıldı.</p>

  <p>“Göreceğiz,” dedi Shallan.</p>

  <p>“Berrakhanım,” dedi Artmyrn, kızarmış bir suratla. “Muhakkak ki bu iddialara inanmıyorsunuz!”</p>

  <p>“Peki, ondan kaç para alıcaktın?”</p>

  <p>“Şu yedi kitap için on zümrüt broam,” dedi Shallan.</p>

  <p>Yalb güldü. “Ve siz de anında kalkıp gitmediniz! Efendim resmen emrinize amadeydi ve size bundan iyi bi fiyat önerdi! Lütfen, Berrakhanım, benimle geri gelin. Size en...”</p>

  <p>“On sadece açılış fiyatıydı,” dedi Artmyrn. “Bunu kabul etmesini beklememiştim.” Shallan’a baktı. “Elbette, <i>sekiz...”</i></p>

  <p>Yalb tekrar güldü. “Eminim ki bizde de o kitapların aynıları vardır, Berrakhanım. Var ya, efendim kesin size bunları ikiye verir.”</p>

  <p>Artmyrn’in yüzü daha da kızararak homurdandı. “Berrakhanım, muhakkak ki başka birinin dükkânına bir hizmetkâr göndererek müşterilerini çalmaya çalışacak kadar görgüsüz birinin müşterisi olmayacaksınız!”</p>

  <p>“Belki de olurum,” dedi Shallan. “En azından o benim zekâma hakaret etmedi.”</p>

  <p>Artmyrn’in karısı kocasına ters ters baktı ve adamın yüzü daha da kızardı. “İki zümrüt, üç safir, inebileceğim son fiyat bu. Eğer bundan daha ucuzunu istiyorsanız o serseri Barmest’ten alın. Gerçi büyük olasılıkla kitapların sayfalan eksik olacaktır.”</p>

  <p>Shallan tereddüt ederek Yalb’a göz attı. O rolüne kaptırmış, yalvarıp yakarıyordu, Göz göze geldiler ve Yalb sadece bir çeşit, omuz silkiş yaptı.</p>

  <p>“Alacağım,” dedi Shallan Yalb’dan gelen bir sızlanmayla Artmyrn’e. Yalb Artmyrn’in karısından bir lanet yiyerek sıvışıp gitti. Shallan ayağa kalktı ve zümrüt broamları eminkesesinden çıkararak küreleri saydı.</p>

  <p>Kısa süre sonra, elinde ağır bir kumaş torbayla dükkândan dışarı çıkıyordu. Dik sokaktan aşağı yürüdü ve Yalb’ı bir fener direğinin yanında tembel tembel dikilirken buldu. O çantayı elinden alırken Yalb’a gülümsedi. “Bir kitap için adil bir fiyatın ne olduğunu nereden biliyordun?”</p>

  <p>“Adil fiyat mı?” dedi torbayı omzunun üstünden geriye atarak. “Bir kitap için mi? Hiç bi fikrim yok. Sadece senden alabileceği kadar çoğunu almaya çalışacağını tahmin ettim. O yüzden etrafa en büyük rakibinin kim olduğunu sordum sonra da daha uygun olmasına yardım etmek için geri geldim.”</p>

  <p>“Beni dolandırmasına izin vereceğim o kadar da belli miydi?” diye sordu kızararak, ara sokaktan çıkarlarken.</p>

  <p>Yalb kıkırdadı. “Sadece birazcık. Neyse, onun gibi adamları kandırmak nerdeyse muhafızları kazıklamak kadar eğlenceli. Büyük olasılıkla hakkaten benlen birlikte çıkıp, sonra da ona ikinci bi şans vermek için geri gelerek daha da fiyatını indirebilirdin.”</p>

  <p>“Bu kulağa karmaşık geliyor.”</p>

  <p>“Tüccarlar paralı askerler gibidir derdi hep benim kocakarı. Tek fark tüccarların önce kafanı kesip, sonra da hep arkadaşınmış gibi davranması.”</p>

  <p>Bu sözler, akşamını bir grup muhafızı kartlarda kazıklayarak geçirmiş olan bir adamın sözleriydi. “Eh, ne olursa olsun, teşekkür ediyorum.”</p>

  <p>“Bişey değil. Eğlenceliydi, gerçi o parayı verdiğine inanamıyom. Alt tarafı bi tutam ahşap. Kıyıya vurmuş biraz odun bulup üstüne komik işaretler de koyabilirim. Bana onun için de saf küreler öder misin?”</p>

  <p>“Onun için ödeme yapamam,” dedi çantasını karıştırarak. Çizmiş olduğu Yalb ve hamalın resmini çıkardı. “Ama lütfen, teşekkürlerimle birlikte bunu da al.”</p>

  <p>Yalb resmi aldı ve bakmak için yakındaki bir fenerin altına geçti. Güldü, genişçe gülümseyerek kafasını yana yatırdı. “Fırtınababa! Vay anasını be. Var ya, sanki kendimi parlatılmış bi tabakta görür gibiyim. Bunu alamam, Berrakhanım!”</p>

  <p>“Lütfen. Israr ediyorum.” Ancak Shallan gözlerini kırparak Yalb’ın orada dikilmiş, bir eli çenesinde kendi resmini incelerken bir Hatıra’sını aldı. Onu daha sonra tekrar çizecekti. Shallan kendisi için yapmış olduklarından sonra, onun koleksiyonunda olmasını gerçekten de istiyordu.</p>

  <p>Yalb dikkatle resmi bir kitabın sayfalan arasına koydu, sonra da torbayı yüklenerek devam etti. Tekrar anayola çıktılar. Orta ay Nomon yükselmeye başlamış, şehri soluk mavi ışığıyla yıkıyordu. Bu kadar geç saatlere kadar oturmak babasının evinde onun için ender bulunan bir ayrıcalıktı ama etrafındaki bu şehir insanları geç saati sanki fark etmiyor gibiydi. Bu şehir ne kadar da garip bir yerdi.</p>

  <p>“Şimdi gemiye geri mi dönüyüz?” diye sordu Yalb.</p>

  <p>“Hayır,” dedi Shallan derin bir nefes alarak. “Meclis’e dönüyoruz.”</p>

  <p>Yalb bir kaşını kaldırdı ama onu geri götürdü. Bir kere vardıklarında Shallan Yalb’a resmini almasını hatırlatarak veda etti. Yalb ona şans dileyerek hızla Meclis’ten uzaklaşmadan önce resmi aldı. Büyük olasılıkla akşam kazıkladığı muhafızlarla tekrar karşılaşmaktan endişeleniyordu.</p>

  <p>Shallan kitaplarını bir hizmetkâra taşıtarak koridordan aşağı ilerleyip Peçe’ye ulaştı. Süslü demir kapıların hemen içinde bir başhizmetkârın dikkatini çekti.</p>

  <p>“Buyrun, Berrakhanım?” diye sordu adam. Artık locaların çoğu kararmıştı ve sabırlı hizmetkârlar kitapları kristal duvarların ötesindeki güvenli yerlerine geri götürüyordu.</p>

  <p>Yorgunluğunu üzerinden atarak Shallan sıraları saydı, Jasnah’nın locasında hâlâ bir ışık vardı. “Şuradaki locayı kullanmak istiyorum,“ diyerek bir sonraki balkonu işaret etti.</p>

  <p>“Bir kabul pusulanız var mı?”</p>

  <p>“Korkarım ki hayır.”</p>

  <p>“O zaman eğer düzenli olarak kullanmak istiyorsanız locayı kiralamanız gerekecek. İki gökmarka.”</p>

  <p>Shallan fiyattan irkilerek uygun küreleri çıkarıp ödedi. Para keseleri acıklı bir şekilde hafif görünüyordu. Parshmen taşıyıcıların onu istediği seviyeye çıkarmalarına izin verdi ve sonra da sessizce locasına yürüdü. Orada aşırı büyük kadeh lambayı doldurmak için geride kalan tüm kürelerini kullandı. Yeteri kadar ışık alabilmek için tüm dokuz renkteki ve her üç boydaki kürelerini kullanmak zorunda kalmıştı; bu yüzden de aydınlatması düzensiz ve değişkendi.</p>

  <p>Shallan locasının yan tarafının üstünden ilerideki komşu balkona kaçamak bir bakış attı. Jasnah oturmuş saati umursamadan çalışıyordu; kadehi ağzına kadar saf elmas broamlarla doldurulmuştu. Işık için en iyisi onlardı ama Ruhdökümde daha az işe yarıyorlardı, bu nedenle de o kadar değerli değillerdi.</p>

  <p>Shallan geri yaslanarak saklandı, locanın masasının tam kenarında duvar sayesinde Jasnah’dan saklanarak oturabileceği bir yer vardı, o yüzden o da oraya oturdu. Belki de başka bir seviyedeki bir loca seçmiş olmalıydı ama gözünü kadının üstünde tutmak istiyordu. Umuyordu ki Jasnah burada çalışarak haftalar geçirecekti. Shallan’ın kendini şiddetle ineklemeye adamasına yetecek kadar zaman. Resim ve sahneleri ezberleme becerisi metin üstünde o kadar da iyi işlemiyordu ama listeler ve maddeleri hocalarının dikkate değer bulmuş olduğu bir hızda öğrenebiliyordu.</p>

  <p>Sandalyeye yerleşerek kitapları çıkardı ve dizdi. Gözlerini ovuşturdu. Gerçekten de oldukça geç olmuştu ama boşa harcayacak zamanı yoktu. Jasnah, Shallan’ın bilgisindeki boşluklar dolduğu zaman tekrar başvurabileceğini söylemişti. Eh, Shallan’ın o boşlukları rekor zamanda doldurmaya, sonra da tekrar himaye istemeye niyeti vardı. Bunu Jasnah Kharbranth’dan ayrılmaya hazır olduğu zaman yapacaktı.</p>

  <p>Bu son, çaresiz bir umuttu; o kadar zayıftı ki kaderin tek bir cilvesi tarafından yıkması olası görünüyordu. Derin bir nefes alarak Shallan tarih kitaplarının ilkini açtı.</p>

  <p>“Senden hiç kurtulamayacağım, değil mi?” diye sordu hafif, dişi bir ses.</p>

  <p>Shallan sıçradı, hızla kapıya doğru dönerken neredeyse kitaplarını deviriyordu. Jasnah Kholin ipeksi parlaklığı Shallan’ın kürelerinin ışığını yansıtmakta olan, gümüş işlemeli koyu mavi elbisesi içinde orada duruyordu. Ruhdökümcüsü parlak mücevherleri örtmek için parmaksız siyah bir eldivenle kapanmıştı.</p>

  <p>“Berrakhanım,” dedi Shallan ayaklanarak sakar bir hızla reverans yaparken. “Sizi rahatsız etmek istememiştim, Ben...”</p>

  <p>Jasnah elinin bir hareketiyle onu susturdu. Sandalye taşımakta olan bir parshman Shallan’ın locasına girerken kenara çekildi. Sandalyeyi Shallan’ın masasının yanına yerleştirdi ve Jasnah da süzülerek gelip oturdu.</p>

  <p>Shallan Jasnah’nın ruh hâlini kavramaya çalıştı ama orta yaşlı kadının duygularını okumak imkânsızdı. “Gerçekten de sizi rahatsız etmek istemedim.”</p>

  <p>“Eğer Peçe’ye geri dönersen bana haber vermeleri için hizmetkârlara para verdim,” dedi Jasnah kayıtsızca, Shallan’ın ciltlerinden birini alıp başlığını okudu. “Tekrar çalışmamın bölünmesini istemiyordum.”</p>

  <p>“Ben...” Shallan bakışlarını yere indirdi; şiddetle kızarıyordu.</p>

  <p>“Özür dilemeye zahmet etme,” dedi Jasnah. Yorgun görünüyordu, Shallan’ın hissediyor olduğundan daha yorgun. Jasnah kitapları karıştırdı. “Güzel bir grup, iyi seçim yapmışsın.”</p>

  <p>“Pek bir seçim değildi,” dedi Shallan. “Tüccarın elinde olanların hepsi buydu.”</p>

  <p>“İçeriklerini hızla incelemeye niyetin vardı sanıyorum?” dedi Jasnah düşünceli bir şekilde. Kharbranth’tan ayrılmadan önce beni son bir kez etkilemeye çalışacaktın?”</p>

  <p>Shallan tereddüt etti, sonra da başını salladı.</p>

  <p>“Akıllıca bir numara. Tekrar başvuruna bir zaman sınırlaması koymuş olmalıydım.” Shallan’a bakarak onu inceledi. “Çok kararlısın. Bu iyi. Ve neden bu kadar çaresiz bir şekilde himayem altına girmek istediğini biliyorum.”</p>

  <p>Shallan irkildi. <i>Biliyor</i> muydu?</p>

  <p>“Evinin pek çok düşmanı var,” diye devam etti Jasnah, ”Ve baban da münzevi. Taktiksel açıdan sağlam bir ittifak olmaksızın düzgün bir evlilik yapman zor olacak.” Shallan rahatladı ama bunu belli etmemeye çalıştı.</p>

  <p>“Bana çantanı göster,” dedi Jasnah.</p>

  <p>Shallan çantasını daha yakına çekme dürtüsünü bastırarak kaşlarını çattı. “Berrakhanım?”</p>

  <p>Jasnah elini uzattı. “Kendimi tekrarlama hakkında ne dediğimi hatırlıyor musun?”</p>

  <p>İsteksizce Shallan çantasını verdi. Jasnah dikkatle içindekileri çıkararak düzenli bir şekilde fırçaları, kurşun kalemleri, kalem uçlarını, vernik şişesini, mürekkebi ve solventi dizdi. Kâğıt tomarlarını, defterleri ve bitmiş resimleri bir sıra hâlinde dizdi. Sonra hoşluklarına dikkat ederek Shallanin para keselerini çıkardı. Kadeh lambaya içeriğini sayarak göz attı. Bir kaşını kaldırdı.</p>

  <p>Sonra, Shallan’ın resimlerine bakmaya başladı. Shallanın Jasnah’nın kendisini çizmiş olduğu sayfanın üstünde oyalanarak ilk önce kâğıtlarda olanlara baktı. Shallan kadının yüzünü izledi. Memnun mu olmuştu? Şaşırmış mıydı? Shallan’ın denizcileri ve garson kızları çizerek ne kadar çok zaman harcadığına mı sıkılmıştı?</p>

  <p>En sonunda Jasnah, Shallan’ın yolcuğu boyunca gözlemlemiş olduğu bitki ve hayvan çizimlerinin olduğu eskiz defterine geçti. Jasnah her bir notu okuyarak en çok zamanı bunun üzerinde harcadı. “Neden bu çizimleri yaptın?” diye sordu sonunda Jasnah.</p>

  <p>“Neden mi, Berrakhanım? Ee, çünkü çizmek istemiştim.” Shallan yüzünü buruşturdu. Daha derin bir şeyler mi söylemiş olmalıydı?</p>

  <p>Jasnah yavaşça başını sallayarak onayladı. Sonra ayağa kalktı. “Meclis’te bana kral tarafından verilmiş olan odalarım var. Eşyalarını topla ve oraya git. Tükenmiş görünüyorsun.”</p>

  <p>“Berrakhanım?” diye sordu Shallan ayağa kalkarak, içinden bir heyecan dalgası geçerken.</p>

  <p>Jasnah kapı ağzında tereddüt etti. “İlk görüşmede, senin sırf daha fazla zenginliğe ulaşmak için adımı kullanmak isteyen fırsatçı bir köylü olduğunu varsaymıştım.”</p>

  <p>“Fikrinizi değiştirdiniz mi?”</p>

  <p>“Hayır,” dedi Jasnah, “Sende şüphesiz ki ondan biraz var. Ama her birimiz farklı insanlarız ve yanında taşıdığı şeylere bakarak bir kişi hakkında çok şey söyleyebilirsin. Eğer o defter bir şeyi gösteriyorsa, o da senin kendi boş zamanlarında sadece öğrenmek için öğrenimin peşinden koştuğun. Bu cesaret verici. Bu, belki de, kendi adına ortaya koyabileceğin en iyi savunma.”</p>

  <p>“Eğer senden kurtulamayacaksam, o zaman en iyisi senden faydalanayım. Git uyu. Yarın erken başlayacağız ve zamanını eğitimin ile bana araştırmalarımda yardım etmek arasında bölüştüreceksin.”</p>

  <p>Bununla birlikte Jasnah çekildi.</p>

  <p>Shallan sersemlemiş bir şekilde gözlerini kırpıştırarak oturdu. Bir kâğıt sayfası çıkardı ve hızlı bir teşekkür duası yazdı, daha sonra yakacaktı. Sonra aceleyle kitaplarını topladı ve sandığı için <i>Rüzgârın Keyfi</i>’ne haber gönderecek bir hizmetkâr aramaya çıktı.</p>

  <p>Çok, <i>çok</i> uzun bir gün olmuştu. Ama Shallan kazanmıştı. İlk adım tamamlanmıştı.</p>

  <p>Şimdi gerçek görevi başlıyordu.</p>
</body>
</html>
