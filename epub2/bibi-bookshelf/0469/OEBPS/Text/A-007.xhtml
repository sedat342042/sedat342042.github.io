<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2 title="A-007"><img alt="" src="../Images/main-73.jpg" /></h2>

  <p>Baxil elinde hantal alet torbasıyla müsrifçe döşenmiş saray koridoru boyunca ilerledi. Arkasından yere inen bir ayak sesine benzeyen bir ses geldi ve o da sıçrayarak hızla döndü. Hiçbir şey göremedi. Zemini kaplayan altın bir halı, duvarlarda aynalar ve detaylı mozaiklerle işlenmiş kemerli tavanı ile koridor boştu.</p>

  <p>“Şunu yapmayı <i>kesecek</i> misin?” dedi yanında yürümekte olan Av. “Her sıçradığında şaşkınlıktan neredeyse sana bir tane geçirecek gibi oluyorum.”</p>

  <p>“Elimde değil,” dedi Baxil. “Bunu gece yapıyor olmamız gerekmez mi?”</p>

  <p>"Hanım ne yaptığını biliyor,” dedi Av. Baxil gibi, Av da koyu derisi ve saçlarıyla Emuliydi. Ama ondan daha uzun olan adamın kendine güveni çok daha fazlaydı. Kalın bıçaklı kılıcı kınının içinde, omzunun üstüne asılmış, koridorlardan aşağıya sanki davet edilmiş gibi elini kolunu sallayarak gidiyordu.</p>

  <p><i>Birinci Kadasix esirgesin de, Av o silahı hiç çekmek zorunda kalmasın,</i> diye düşündü Baxil. <i>Teşekkür ederim.</i></p>

  <p>Hanımları ilerilerinde yürüyordu, koridorda başka kimse yoktu. O bir Emuli değildi; her ne kadar koyu derisi ve uzun, güzel siyah saçları olsa da, bir Makabaki gibi bile görünmüyordu. Bir Shin gibi gözleri vardı ama bir Alethi gibi uzun ve inceydi. Av onun karışık bir melez olduğunu düşünüyordu. Ya da böyle şeylerden bahsetmeye cesaret edebildikleri zamanlarda öyle diyordu. Hanımın kulakları iyi işitirdi. Garip derecede iyi.</p>

  <p>Hanım bir sonraki yol ayrımında durdu. Baxil kendisini tekrar omzunun üstünden geriye bakarken yakaladı. Av onu dirsekledi ama o bakmadan edemiyordu. Evet, hanım saray hizmetkârlarının yeni misafir kanadını hazırlamakla meşgul olacaklarını iddia etmişti ama burası bizzat Bilgelerin Ashno’sunun eviydi. Bütün Emul’daki en zengin ve en kutsal adamlardan biri. Yüzlerce hizmetkârı vardı. Ya onlardan bir tanesi bu koridordan geçecek olursa?</p>

  <p>İki adam yol ayrımında hanımlarına katıldılar. Omzunun üstünden arkaya bakıp durmasın diye gözlerini zorla ileriye çevirdi ama o zaman da kendisini gözünü dikip hanıma bakarken buldu. Beline kadar özgürce inen uzun, açık siyah, saçlarıyla, onun kadar güzel bir kadın için çalışmak tehlikeliydi. Asla düzgün bir kadın cübbesi, hatta bir elbise ya da etek bile giymezdi. Her zaman pantolon giyerdi, çoğunlukla şık ve dar, belinde de ince uçlu bir kılıç. Gözleri o kadar soluk eflatundu ki neredeyse beyazdılar.</p>

  <p>O inanılmazdı. Muhteşem, heyecan verici, karşı konulmaz.</p>

  <p>Av tekrar onun kaburgalarını dirsekledi. Baxil sıçradı, sonra da göbeğini ovarak ters ters kuzenine baktı.</p>

  <p>“Baxil,” dedi hanım. “Aletlerim.”</p>

  <p>Baxil torbayı açarak alet kemerini ona verdi. Hanım aletleri şıngırdatarak kemeri alırken ona bakmadı, sonra da geniş adımlarla sol taraflarındaki koridordan ilerledi.</p>

  <p>Baxil rahatsız bir şekilde onu izledi. Burası zengin bir adamın hürmetini göstermek için Kadasix’lerini betimleyen eserler koyduğu yer olan Kutsal Koridor’du. Hanım birinci sanat eserine doğru yürüdü. Resim, Rüyaların Leydisi Epan’ı betimliyordu. Çok güzeldi, siyah tuval üzerinde altın yapraklardan işlenmiş bir başyapıttı.</p>

  <p>Hanım destesinden bir bıçak aldı ve resmin yüzeyini baştan aşağı yardı. Baxil irkildi ama bir şey söylemedi. Hanımın sıradan bir şekilde sanat eserlerini yok etme şekline neredeyse alışmıştı ama bunun nedeni hakkında hâlâ bir fikri yoktu, ikisine de çok iyi para veriyordu ama.</p>

  <p>Av bir tırnağıyla dişlerini karıştırarak duvara yaslandı. Baxil de onun sakin duruşunu taklit etmeye çalıştı. Büyük koridor güzel avizelere yerleştirilmiş olan topaz çentiklerle aydınlatılıyordu ama onları almak için herhangi bir harekette bulunmadılar. Hanım hırsızlığı tasvip etmiyordu.</p>

  <p>“Eski Büyü’yü aramayı düşünüyordum,” dedi Baxil, kısmen hanım hoş bir büstün gözlerini oymak üzere ilerlerken kendini irkilmekten alıkoymak için.</p>

  <p>Av homurdandı. “Neden?”</p>

  <p>“Bilmiyorum,” dedi Baxil. “Bu kendi kendime yapabileceğim bir şey gibi görünüyor. Biliyorsun, ben hiç aramadım ve her adamın Gecegözcüsü’nden bir lütuf istemek için bir şansı olduğunu söylüyorlar. Sen kendininkini kullandın mı?”</p>

  <p>“I-ıh,” dedi Av. “Vadi’ye kadar olan bütün yolu gitmeye niyetim yok. Hem kardeşim gitti. İki hissiz elle geri döndü. Bir daha asla elleriyle bir şey hissedemedi.”</p>

  <p>“Lütfu neydi?” diye sordu Baxil, hanım bir vazoyu bir kumaşa sarıp sonra da sessizce bunu yerde kırarak parçalarını ezerken.</p>

  <p>“Bilmem,” dedi Av. “Hiç söylemedi. Utanıyormuş gibi görünüyordu. Büyük ihtimalle salakça bir şey istemiştir, iyi bir saç şekli gibi.” Av sırıttı.</p>

  <p>“Ben kendimi daha işe yarar hale getirmeyi düşünüyordum,” dedi Baxil. “Cesaret istemeyi, bilirsin?”</p>

  <p>“Eğer istersen,” diye cevap verdi Av. “Bence Eski Büyü’den daha iyi yollar vardır. Asla sonunda üstüne nasıl bir lanet çökeceğini bilemezsin.”</p>

  <p>“Dileğimi kusursuz bir şekilde ifade edebilirim,” dedi Baxil.</p>

  <p>“Öyle olmuyor işte,” dedi Av, “Hikâyeler bunu nasıl göstermeye çalışırsa çalışsın, bu bir oyun değil. Gecegözcüsü seni kandırmaz ya da kelimelerini çarpıtmaz. Sen bir lütuf istersin. O da sana <i>onun</i> hak ettiğini düşündüğü şeyi verir, sonra yanında bir de lanet verir. Bazen birbirleriyle ilişkili, bazen de ilişkisiz.”</p>

  <p>“Ve sen de işin uzmanı mısın?” diye sordu Baxil. Hanım başka bir resmi kesiyordu. “Hiç gitmediğini söylediğini sanıyordum.”</p>

  <p>“Gitmedim,” dedi Av. “Babam gittiği, annem gittiği ve bütün kardeşlerim de gittiği için biliyorum. Birkaç tanesi istedikleri şeyi aldılar. Neredeyse hepsi de başlarına gelen lanetle pişman oldular, babam hariç. O bir yığın güzel kumaş almıştı, on yıllar önceki lurp kıtlığı sırasında açlıktan ölmemize engel olmak için sattı.”</p>

  <p>“Laneti neydi?” diye sordu Baxil.</p>

  <p>“O günden sonra dünyayı baş aşağı gördü.”</p>

  <p>“Gerçekten mi?”</p>

  <p>“Evet,” dedi Av. “Her şey ters dönük. Sanki insanlar tavanda yürüyormuş ve gökyüzü de ayağının altındaymış gibi. Gerçi oldukça çabuk alışmış olduğunu söylerdi ve öldüğü zamana kadar da gerçekten de bunu bir lanet olarak görmez olmuştu.”</p>

  <p>O laneti düşünmek bile Baxil’i hasta etmişti. Başını eğerek alet torbasına baktı. Eğer böylesine bir korkak olmasaydı; Baxil’in hanımını (belki de) onu sadece kiralık bir fedaiden fazla bir şey olarak görmeye ikna etmesi mümkün olabilir miydi?</p>

  <p><i>Eğer Birinci Kadasix izin verirse</i>, <i>yapılacak doğru şeyi bilebilsem çok iyi olurdu,</i> diye düşündü. <i>Teşekkür ederim.</i></p>

  <p>Hanım geri döndü, saçı biraz dağılmıştı. Bir elini uzattı. “Kaplamalı tokmak, Baxil. Arka tarafta bütün bir heykel var.”</p>

  <p>Baxil tokmağı torbadan çıkarıp ona verdi.</p>

  <p>“Belki de kendime bir Parekılıcı bulmalıyım,” dedi hanım aklı başka bir yerde aleti omzunun üstüne yerleştirirken. “Ama o zaman bu fazla kolay olabilirdi.”</p>

  <p>“Ben fazla kolay olsa aldırmazdım, hanımım,” diye belirtti Baxil.</p>

  <p>Hanım burnunu çekerek tekrar koridordan aşağı ilerledi. Kısa süre sonra uzak uçtaki heykele vurmaya başlamış ve kollarını kırıp düşürmüştü. Banxil irkildi. “Birileri bunu <i>duyacak.</i>”</p>

  <p>“Evet,” dedi Av. “Büyük ihtimalle o yüzden en sona bıraktı.”</p>

  <p>En azından kaplama darbelerin sesini boğuyordu. Hiçbir şey almadan gizli gizli zengin adamların evlerine giren tek hırsızlar onlar olmalıydı.</p>

  <p>“Bunu <i>neden</i> yapıyor, Av?” diye sorarken buldu kendini Baxil.</p>

  <p>“Bilmem. Belki de ona sormalısın.”</p>

  <p>“Bunu asla yapmamam gerektiğini söylediğini sanıyordum!”</p>

  <p>“Belli olmaz,” derli Av. “Kollarına ne kadar bağlısın?”</p>

  <p>“Epey bağlıyım.”</p>

  <p>“Eh, eğer bir gün bu durumun değişmesini istersen, hanıma meraklı sorular sormaya başlarsın. O zaman kadar, kes sesini.”</p>

  <p>Baxil daha fazla bir şey söylemedi. <i>Eski Büyü,</i> diye düşündü.O <i>beni</i> değiştirebilir. <i>Onu aramaya gideceğim.</i></p>

  <p>Gerçi şansı düşünüldüğü zaman, herhâlde bulamayacaktı. İçini çekip, hanımın olduğu taraftan boğuk gümlemeler gelmeye devam ederken sırtını duvara dayadı.</p>
</body>
</html>
