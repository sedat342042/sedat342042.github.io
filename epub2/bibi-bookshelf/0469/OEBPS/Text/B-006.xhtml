<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2 title="BÖLÜM-006"><img alt="" src="../Images/main-12.jpg" /></h2>

  <p><b><i>“Üşüyorum. Anne</i>, <i>üşüyorum. Anne? Neden hâlâ yağmuru duyabiliyorum? Duracak mı?</i>”</b></p>

  <div>
    <br />
  </div>

  <p><b>— 1172, Vevishes’te alınmıştır, ölümden 32 saniye önce. Örnek yaklaşık altı yaşında olan <i>açıkgözlü</i> bir kız çocuğuydu.</b></p>

  <div>
    <br />
  </div>

  <p>Tvlakv tüm köleleri kafeslerinden aynı anda çıkardı. Bu defa arkalarında vahşi doğadan başka hiçbir şey yoktu ve az ileride de yüz binden fazla silahlı asker varken, kaçaklardan ya da bir köle ayaklanmasından korkmuyordu.</p>

  <p>Kaladin vagondan aşağı indi. Kratere benzeyen oluşumlardan birinin içindeydiler; çıkıntılı taş duvarı hemen doğu taraflarında yükseliyordu. Zemin bitkilerden temizlenmişti ve kayalar prangalanmamış ayaklarının altında kaygandı. Hava canlı ve temiz, güneş de tepelerinde güçlüydü; gerçi bu Doğu neminde Kaladin kendini her zaman ıslak hissediyordu.</p>

  <p>Etraflarında uzun zamandır yerleşik olan bir ordunun izleri vardı; bu savaş neredeyse altı yıl önce eski kralın ölümünden beri sürüp gitmekteydi. Herkes o gecenin hikâyelerini anlatırdı; Parshendi kabilelerinin Kral Gavilar’ı katletmiş olduğu gece.</p>

  <p>Asker mangaları uygun adım yanlarından geçiyordu. Eler kavşakta boyanmış dairelerin işaret ettiği yönler vardı. Kamp uzun taş sığınaklarla doluydu ve Kaladin’in yukarıdan fark etmiş olduğundan daha fazla çadır vardı. Ruhdökümcüler tüm binaları yaratmak için kullanılamazdı. Köle kervanının rezil kokusundan sonra yağlanmış silahlar ve işlenmiş deri gibi tanıdık kokularla dolu olan buranın havası güzel geliyordu. Ancak askerlerin pek çoğunun düzensiz bir görünümü vardı. Rezil hâlde değillerdi ama tam anlamıyla düzen içinde gibi de görünmüyorlardı. Ceketlerinin önü açık, gruplar hâlinde kampta aylak aylak geziniyorlardı. Bazıları kölelere işaret ederek alay etti. Bir yüceprensin ordusu bu muydu? Alethkar’ın şerefi için savaşan elit kuvvet; Kaladin’in katılmayı arzulamış olduğu şey bu muydu?</p>

  <p>Kaladin diğer kölelerle birlikte sıraya girerken Bluth ve Tag onu dikkatle izledi ama o bir şey yapmaya yeltenmedi. Şimdi onları tahrik etmenin sırası değildi, Kaladin paralı askerlerin vatandaş askerlerin yanında nasıl davrandığını önceden görmüştü. Bluth ve Tag göğüslerini kabartıp elleri silahlarında yürüyerek rollerini oynadılar. Kölelerin birkaçını itekleyerek ve bir adamın karnına sopayla vurup ona hırçınca küfrederek sıraya soktular.</p>

  <p>Kaladin’in yanına yaklaşmadılar.</p>

  <p>“Kralın ordusu,” dedi yanındaki köle. Kaladin’le kaçmak hakkında konuşmuş olan koyu derili köleydi. “Ben bizi maden işleri için götürdüklerini sanıyordum. Ama bu hiç de o kadar kötü olmayacak. Tuvaletleri temizliyor ya da yolların bakımını yapıyor olacağız.”</p>

  <p>Tuvalet temizliğini ya da güneşin altında ter dökmeyi hevesle beklemek garipti. Kaladin başka bir şeyler umuyordu. Umuyordu. Evet, hâlâ umut edebildiğini keşfetmişti. Ellerinde bir mızrak. Karşısında bir düşman. Öyle yaşayabilirdi.</p>

  <p>Tvlakv önemli görünüşlü bir <i>açıkgöz</i> kadınla konuşuyordu. Kadın doldurulmuş ametistlerle pırıldayan koyu saçım karmaşık bir örgüyle başının üstünde toplamıştı ve elbisesi de koyu bir kırmızıydı. Laral’ın en sonunda olduğu gibi görünüyordu. Büyük olasılıkla dördüncü ya da beşinci Dan’dı; kampın subaylarından birinin karısı ve kâtibi.</p>

  <p>Tvlakv malları hakkında övünmeye başladı ama kadın narin elini kaldırdı. “Ne satın aldığımı görebiliyorum, köle tüccarı,” dedi pürüzsüz, aristokratik bir şiveyle. “Onları kendim inceleyeceğim.”</p>

  <p>Birkaç askerin eşliğinde sıradan aşağı doğru ilerlemeye başladı. Elbisesi Alethi asillerinin kesimindeydi; ipekten sert bir kundak gibiydi. Üst kısmı dardı ve vücuduna yapışıyordu, altı ise gösterişli bir etekti. Elbise belden boyuna kadar gövdenin yanlarından düğmeliydi ve küçük, altın işlemeli bir yaka ile son buluyordu. Daha uzun olan sol kol eminelini saklıyordu. Kaladin’in annesi her zaman ona çok daha pratik gibi, gelen bir şekilde sadece bir eldiven takardı.</p>

  <p>Yüzüne bakılırsa, gördüklerinden pek de etkilenmemişti. “Bu adamlar hastalıklı ve yarı yarıya açlıktan ölüyor,” dedi genç bir hizmetli kadından ince bir çubuk alarak. Bunu bir adamın alnındaki saçı kaldırarak damgasını incelemek için kullandı. “Kafa başına iki zümrüt broam mı istiyorsun?”</p>

  <p>Tvlakv terlemeye başladı. “Belki de bir buçuk?”</p>

  <p>“Ve bunları ne için kullanacağım? Bu kadar kirli adamı yemeklerin yanına yaklaştırmam ve diğer işlerin çoğunu yapmaları için de parshmanlarımız var.”</p>

  <p>“Eğer Hanımefendi memnun kalmadılarsa, diğer yüceprenslere gidebilirim...”</p>

  <p>“Hayır, ” dedi incelemekte olduğu köle ürkerek geri çekilince bir tokat atarak. “Bir ve çeyrek. Bize kuzey ormanlarında odun keserken yardım edebilirler...” Kaladin’i fark ederken sesi azaldı, “Bak şimdi. Bu diğerlerinden çok daha iyi bir mal.”</p>

  <p>“Sizin bunu beğenebileceğinizi düşünmüştüm,“ dedi Tvlakv yanına yaklaşarak. “O oldukça...”</p>

  <p>Kadın çubuğu kaldırarak Tvlakv’ı susturdu. Bir dudağının üstünde ufak bir yara vardı. Biraz toz hâline getirilmiş küfürotu kökünün buna faydası olabilirdi.</p>

  <p>“Üstünü çıkar köle,” diye emretti.</p>

  <p>Kaladin mavi gözlerinin tam içine baktı ve neredeyse karşı konulamaz bir yüzüne tükürme dürtüsüne kapıldı. Hayır. Hayır, buna cesaret edemezdi. Bir şans varken değil. Çuvala benzer giysiden kollarını çıkarıp göğsünü açığa çıkararak giysinin beline düşmesine izin verdi.</p>

  <p>Köle olarak geçen sekiz aya rağmen, Kaladin diğerlerinden çok daha kaslıydı. “Bu kadar genç biri için çok fazla yara izi,” dedi soylu kadın düşünceli bir şekilde, “Asker misin?”</p>

  <p>“Evet.” Rüzgârspreni yüzünü incelemek için kadına doğru uçtu.</p>

  <p>“Paralı asker mi?”</p>

  <p>“Amaram’ın ordusu,” dedi Kaladin. “Vatandaş, ikinci Nan.”</p>

  <p><i>“Eski</i> vatandaş,” diye araya girdi Tvlakv hızla. “O...”</p>

  <p>Kadın Tvlakv’a dik dik bakarak tekrar çubuğuyla susturdu. Sonra çubuğu Kaladin’in saçını kenara itmek için kullandı ve alnını inceledi.</p>

  <p><i>“Shash</i> rünü,” dedi dilini şaklatarak. Yakınlardaki askerlerin birkaçı elleri kılıçlarının üstünde bir adım yaklaştı. “Benim geldiğim yerde bunu hak eden köleleri doğrudan idam ederler.”</p>

  <p>“Onlar şanslı,” dedi Kaladin.</p>

  <p>“Peki, sen nasıl bu hâle düştün?”</p>

  <p>“Birini öldürdüm,” dedi Kaladin yalanlarını dikkatle hazırlayarak. <i>Lütfen,</i> diye dua etti Elçilere. <i>Lütfen.</i> Herhangi bir şey için dua etmesinin üstünden uzun zaman geçmişti.</p>

  <p>Kadın bir kaşını kaldırdı.</p>

  <p>“Ben bir katilim, Berrakhanım,” dedi Kaladin. “Sarhoş oldum, bazı hatalar yaptım. Ama herhangi bir adam kadar iyi mızrak kullanabilirim. Beni berrakbeyinizin ordusuna koyun. Tekrar savaşmama izin verin.” Bu söylemek için garip bir yalandı ama kadın eğer Kaladin’in bir firari olduğunu düşünürse asla savaşmasına izin vermezdi.Şu durumda kaza eseri cinayet işlemiş olarak bilinmek daha iyiydi.</p>

  <p><i>Lütfen...</i> diye düşündü. Tekrar bir asker olmak. Bir an için, hayatı boyunca istemiş olabileceği en muhteşem şeymiş gibi göründü. Savaş alanında ölmek, lazımlıkları boşaltarak çürüyüp gitmekten ne kadar da iyi olurdu.</p>

  <p>Yan taraftan bir adım atarak Tvlakv <i>açıkgözlü</i> kadının yanına geldi. Kaladin’e bir göz attı, sonra içini çekti. “O bir firari, Berrakhanım. Onu dinlemeyin.”</p>

  <p><i>Hayır!</i> Kaladin alevli bir öfke patlamasının umudunu yuttuğunu hissetti. Ellerini Tvlakv’a doğru kaldırdı. Fareyi boğazlayacaktı ve...</p>

  <p>Sırtı boyunca bir şey şakladı. Hırlayarak tökezledi ve bir dizi üzerine düştü, Asil kadın telaş içinde eminelini göğsüne kaldırarak geri adını attı. Ordunun askerlerinden biri Kaladin’i yakaladı ve çekerek tekrar ayağa kaldırdı.</p>

  <p>“Eh,” dedi kadın en sonunda. “Bu çok yazık.”</p>

  <p>“Savaşabilirim,” diye hırladı Kaladin acıya karşı. “Bana bir mızrak verin. Kendimi...”</p>

  <p>Kadın çubuğunu kaldırarak sözünü kesti.</p>

  <p>“Berrakhanım,” dedi Tvlakv, Kaladin’in gözlerine bakmayarak. “Ona bir silah verecek kadar güvenmezdim. Bir katil olduğu doğru ama ayrıca itaatsizlik etmesi ve efendilerine karşı ayaklanmalar başlatmasıyla da bilinir. Onu size bir köle asker olarak satamam. Vicdanım buna el vermez.” Tereddüt etti. “Vagonundaki adamlar, onların hepsini kaçmaktan bahsederek yoldan çıkarmış olabilir. Şerefim size bunu söylememi talep ediyor.”</p>

  <p>Kaladin dişlerini gıcırdattı. Arkasındaki askeri indirip o mızrağı kapmak ve son anlarını da mızrağı Tvlakv’ın şişman göbeğine saplayarak geçirmeye çalışmak çok cezbediciydi. Neden? Bu ordunun Kaladin’e nasıl davrandığı neden Tvlakv’ın umurundaydı?</p>

  <p>O <i>haritayı hiç yırtmamalıydım,</i> diye düşündü Kaladin. <i>Kötülük iyilikten çok daha sık geri ödenir.</i> Babasının deyişlerinden biriydi.</p>

  <p>Kadın başını sallayarak onayladı ve devam etti. “Bana hangileri olduğunu göster,” dedi. “Dürüstlüğün yüzünden onları yine de alacağım. Yeni köprücülere de ihtiyacımız var.”</p>

  <p>Tvlakv hevesle başını salladı. Devam etmeden önce duraksadı ve Kaladin’e doğru eğildi. “Uslu duracağına güvenemem. Bu ordudaki insanlar, onlar bir tüccarı bildiği her şeyi açıklamadığı için suçlarlar. Ben... Üzgünüm.” Bundan sonra tüccar sıvışıp gitti.</p>

  <p>Kaladin boğazının arkasından hırladı, sonra da silkinerek kendini askerlerden kurtardı ama sırada kaldı. Öyle olsun. Ağaç kesmek, köprü inşa etmek, orduda savaşmak. Hiçbirinin önemi yoktu. O sadece yaşamaya devam edecekti. Özgürlüğünü, ailesini, arkadaşlarını ve en kıymetlisi olan rüyalarını elinden almışlardı. Ona yapabilecekleri daha fazla hiçbir şey yoktu.</p>

  <p>İncelemesini bitirdikten sonra, asil kadın yardımcısından bir yazı tahtası aldı ve kâğıda hızla birkaç işaret çizdi. Tvlakv ona her kölenin köle borçları için ne kadar ödeme yaptığını ayrıntılı olarak gösteren bir hesap defteri verdi. Kaladin bir an için defteri görebilmişti, adamların bir tekinin bile herhangi bir şey ödememiş olduğunu söylüyordu. Belki Tvlakv sayılar hakkında yalan söylüyordu. Olmayacak şey değildi.</p>

  <p>Kaladin büyük olasılıkla bu sefer tüm maaşının borcuna gitmesine izin verecekti. Bırakacaktı onların blöflerini görürken kıvransınlar. Eğer borcunun tamamını ödemeye yaklaşırsa ne yaparlardı? Büyük olasılıkla Kaladin bunu asla öğrenemeyecekti; bu köprücülerin ne kadar kazandığına bağlı olarak o duruma ulaşması on yıldan elli yıla kadar sürebilirdi!</p>

  <p><i>Açıkgözlü</i> kadın kölelerin çoğunu orman görevine verdi. Kadının Tvlakv’a dediklerine rağmen, daha alız olanların yarım düzine kadarı mutfaklarda çalışmaya gönderildi. “Şunları,” dedi asil kadın çubuğunu kaldırıp Kaladin ve onun vagonundaki diğerlerine işaret ederek. “Şu on tanesini köprü ekiplerine götürün. Lamaril ve Gaz’a uzun olana özel muamele edileceğini söyleyin.”</p>

  <p>Askerler güldü ve biri Kaladin’in grubunu yol boyunca ite kaka götürmeye başladı. Kaladin sineye çekti; bu adamların nazik olmak için hiçbir sebepleri yoktu ve o da onlara daha sert olmaları için bahane vermeyecekti. Vatandaş askerlerin paralı askerlerden daha çok nefret ettiği bir grup varsa, o da firarilerdi.</p>

  <p>Yürürken kampın üstünde dalgalanmakta olan sancağı fark etti. Askerlerin üniformalarının ceketlerini süsleyen sembolün aynısını taşıyordu: koyu yeşil bir tarla üstünde bir kule ve çekiç şeklinde sarı bir rünçifti. Bu, Kaladin’in kendi bölgesinin esas yöneticisi olan Yüceprens Sadeas’ın sancağıydı. Kader Kaladin’i buraya getirerek alay mı ediyordu?</p>

  <p>Askerler tembel tembel duruyordu, hatta nöbet tutmakta olanları bile ve kamp sokakları çöplerle kaplıydı. Kamp takipçileri pek çoktu: fahişeler, işçi kadınlar, şarap satıcıları, mum satıcıları ve çobanlar. Yarı yarıya kamp, yan yarıya da şehir olan bu yerleşimin sokaklarında koşturan çocuklar bile vardı.</p>

  <p>Aynca parshmanlar de vardı. Su ve çuval taşıyor, siperlerde çalışıyorlardı. Bu Kaladin’i şaşırttı. Parshmenlerle savaşmıyorlar mıydı? Bunların da ayaklanacağından endişe duymuyorlar mıydı? Görünüşe göre hayır. Buradaki parshmanlar da memleketi Hearthstone’dakilerle<a href="../Text/DiPNOTLAR.xhtml#a5" id="k5"><sup>[5]</sup></a>&nbsp;aynı uysallık içinde çalışıyorlardı. Belki de mantıklıydı. Memleketindeki ordularda Aletin Alethi’ye karşı savaşıyordu, o zaman neden bu savaşın da iki tarafında birden parshmanlar olmasın?</p>

  <p>Askerler Kaladin’i tüm kampın etrafından dolaştırarak kuzeydoğu kısmına getirdiler; uzun bir yürüyüştü. Her ne kadar Ruhdöküm taş kışlaların her biri tamamen aynı görünüyor olsa da, kampın kıyısı çıkıntılı dağlar gibi belirgin bir şekilde kırık kırıktı. Eski alışkanlıkları ona yolu ezberletti. Burada, üzerlerinde yükselen daire şeklindeki duvar sayısız yücefırtına tarafından aşındırılmıştı, doğu yönüne doğru net bir görüş sağlıyordu. O açık arazi, yokuştan aşağı inerek Harap Ovalar’a çıkmalarından önce: ordunun bir araya gelmesi için iyi bir toplanma alanıydı.</p>

  <p>Alanın kuzey kıyısı, merkezinde marangozlarla dolu bir kereste deposu olan birkaç düzine kışladan oluşan bir alt kampı içeriyordu. Kaladin’in dışarıda ovalarda görmüş olduğu kalın ağaçlardan bazılarını kırıyorlardı; tel gibi kabuklarını soyuyor, testereleyerek kalas hâline getiriyorlardı. Başka bir grup marangoz da kalasları garip görünen büyük bir mekanizma oluşturacak şekilde birleştiriyordu.</p>

  <p>“Ağaç işçisi mi olacağız?” diye sordu Kaladin.</p>

  <p>Askerlerden biri kabaca güldü. “Köprü ekiplerine katılıyorsunuz.” Bir grup gariban görünüşlü adamın bir kışlanın gölgesinde oturmuş, parmaklarıyla tahta kapların içinden yemek yedikleri bir yere doğru işaret etti. İç karartıcı bir şekilde, Tvlakv’ın onlara yedirmiş olduğu lapaya benziyordu.</p>

  <p>Askerlerden biri tekrar Kaladin’i ileri itti ve o da tökezleyerek alçak yokuştan indi ve alanı geçti. Diğer dokuz köle de askerler tarafından güdülerek onu takip etti. Kışlanın etrafında oturan adamların hiçbiri kafasını kaldırıp onlara bakmadı bile. Deri yelekler ve basit pantolonlar giyiyorlardı. Bazılarında kirli bağcıklı gömlekler vardı, diğerlerinin ise göğsü çıplaktı. Asık suratlı, gariban grup kölelerden çok da iyi değildi; gerçi fiziksel olarak biraz daha iyi durumda gibi görünüyorlardı.</p>

  <p>“Yeni acemiler, Gaz,” diye seslendi askerlerden biri.</p>

  <p>Yemek yiyen adamlardan biraz uzakta duran, gölgede tembelce yayılmış başka bir adam vardı. Döndü ve sakalının parça parça çıkmasına sebep olacak kadar fazla yara iziyle kaplanmış olan yüzünü gösterdi. Bir gözü eksikti ve bir göz bandıyla uğraşmaya da zahmet etmemişti. Kalan gözü kahverengiydi. Omuzlarındaki beyaz düğümler onun bir çavuş olduğunu gösteriyordu ve Kaladin’in savaş alanında ne yapacağını bilen birisiyle ilişkilendirmeyi öğrenmiş olduğu göstermelik kabadayılığa sahipti.</p>

  <p>“Bu cılız şeyler mi?” dedi Gaz, yürüyerek yaklaşırken bir şey çiğniyordu. “Bunlar bir oku zor durdurur.”</p>

  <p>Kaladin’in yanındaki asker onu bir kere daha ileri iterken omzunu silkti. “Berrakhanım Hashal bununla özel bir şeyler yapmanı söyledi. Diğerleri sana kalmış.” Asker arkadaşlarına başıyla işaret etti ve hızla yürüyerek uzaklaşmaya başladılar.</p>

  <p>Gaz köleleri gözden geçirdi. En son Kaladin’e odaklandı.</p>

  <p>“Askeri eğitimim var,” dedi Kaladin. “Yücebey Amaram’ın ordusunda.”</p>

  <p>“Çok umurumda değil,” diye lafını kesti Gaz yan tarafa koyu renkli bir şeyi tükürerek.</p>

  <p>Kaladin tereddüt etti. “Amaram’ın...”</p>

  <p>“O ismi söyleyip duruyorsun,” diye tersledi Gaz. “Önemsiz bir arazi sahibinin ordusundaydın, öyle mi? Etkilenmemi mi bekliyorsun?”</p>

  <p>Kaladin içini çekti. Bu tür adamlarla daha önce de karşılaşmıştı; hiçbir yükselme umudu olmayan önemsiz bir çavuş. Hayattaki tek mutluluğu ondan bile daha zavallı durumda olanlar üzerindeki otoritesinden kaynaklanıyordu. Eh, öyle olsundu.</p>

  <p>“Bir kölenin damgasını taşıyorsun,” dedi Gaz homurdanarak. “Hayatında eline mızrak aldığından şüpheliyim. Her halükârda, artık bizlere katılmaya tenezzül edeceksiniz, Bey Hazretleri.”</p>

  <p>Kaladin’in rüzgârspreni uçuşarak belirdi ve Gaz’ı inceledi, sonra onu taklit ederek gözlerinden birini kapattı. Her nedense onu görmek Kaladin’i gülümsetmişti. Gaz bu gülümsemeyi yanlış yorumladı. Kaşları çatıldı ve parmağını uzatarak ileri bir adım attı.</p>

  <p>O anda kamp boyunca borulardan oluşan yüksek sesli bir koro yankılandı. Marangozlar kafalarını kaldırdı ve Kaladin’e yol göstermiş olan askerler geriye kampın merkezine doğru fırladılar. Kaladin’in arkasındaki köleler endişeyle etrafa bakındılar.</p>

  <p>“Fırtınababa!” diye lanet etti Gaz. “Köprücüler! Kalkın, kalkın sizi hödükleri!” Yemek yemekte olan adamların bazılarını tekmelemeye başladı. Kaplarını etrafa saçarak aceleyle ayaklandılar. Gerçek botlar yerine basit çarıklar giyiyorlardı.</p>

  <p>“Sen, Bey Hazretleri,” dedi Gaz Kaladin’e işaret ederek.</p>

  <p>“Ben öyle bir şey demedim...”</p>

  <p>“Ne dediğinin cehenneme kadar yolu var! Sen Köprü Dört’tesin.” Bir grup uzaklaşan köprücüye doğru işaret etti. “Kalanlarınız, gidin şurada bekleyin. Sizi daha sonra bölüştüreceğim. Yürüyün, yoksa sizi topuklarınızdan sallandırırım!”</p>

  <p>Kaladin omzunu silkti ve yavaş yavaş koşarak köprücü grubunun arkasından gitti. Bu grup, kışlalardan dışarı boşalan veya ara sokaklarda toplanan pek çok gruptan birisiydi. Görünüşe göre epey fazla köprücü vardı. Elli civarında kışla, içlerinde ise belki de yirmişer veya otuzar adam... Bu da bu orduda neredeyse Amaram’ın bütün kuvvetindeki askerler kadar çok sayıda köprücü var demekti.</p>

  <p>Kaladinin takımı tahtaların ve talaş yığınlarının arasından dolanarak alanı geçerek tahtadan, büyük bir aparata doğru yaklaştı. Birkaç yücefırtına ve bazı savaşlar atlatmış olduğu belliydi. Nesnenin uzunluğu boyunca saçılmış olan delik ve çentikler okların saplanmış olduğu yerler gibi görünüyordu.</p>

  <p><i>Evet,</i> diye düşündü Kaladin. Bu sekiz ayak genişliğinde ve otuz ayaktan daha uzun, tahtadan bir köprüydü. Ön ve arka tarafları eğimliydi ve korkuluğu yoktu. Ahşabı kalındı, en kalın kalaslar da desteklemek için ortasından geçiyordu. Burada dizilmiş yaklaşık kırk ya da elli köprü vardı. Acaba kamptaki her kışla için bir köprü ve her köprü için de bir ekip mi vardı? Şu anda yaklaşık yirmi köprü ekibi toplanmaktaydı.</p>

  <p>Gaz kendine tahta bir kalkan ve parlayan bir topuz bulmuştu ama başka kimse için hiçbir şey yoktu. Hızla tüm ekipleri inceledi. Köprü Dört’ün yanında durdu ve tereddüt etti. “Köprücübaşınız nerede?” diye sordu.</p>

  <p>“Öldü,” dedi köprücülerden biri. “Dün gece kendini Şeref Uçurumu’ndan aşağı attı.”</p>

  <p>Gaz küfretti. “Bir hafta için bile bir köprücübaşına sahip çıkamıyor musunuz? Fırtına kapsın sizi! Sıraya girin, ben sizin yakınınızda koşacağım. Benim emirlerimi dinleyin. Kimin sağ kaldığını gördükten sonra başka bir köprücübaşı ayarlarız.” Gaz, Kaladin’e işaret etti. “Sen arkadasın, Beyzade. Kalanlarınız, kımıldayın! Fırtına kapsın sizi, siz sersemlerin yüzünden bir azar daha işitmeyeceğim! Kımılda, kımılda!”</p>

  <p>Diğerleri köprüyü kaldırıyordu. Kaladin’in köprünün kuyruğundaki boş yere gitmek dışında bir seçeneği yoktu. Tahmini biraz düşük kalmıştı, görünüşe göre köprü başına yaklaşık otuz beş ila kırk adam düşüyordu. Üçü köprünün altında, ikisi de yarılarda olmak üzere yan yana beş adam için yer vardı ve sekiz sıraydı; gerçi bu ekibin her nokta için bir adamı yoktu.</p>

  <p>Kaladin köprüyü havaya kaldırmalarına yardım etti. Büyük olasılıkla köprüler için çok hafif bir ahşap kullanıyorlardı ama fırtınanın belası şey yine de ağırdı. Kaladin köprüyü yukarıya kaldırıp sonra da altına girerken ağırlıkla mücadele ederek homurdandı. Adamlar yapının ortası boyunca boş yerleri doldurmak için fırladılar ve yavaşça hepsi birden köprüyü omuzlarının üzerine yerleştirdi. En azından köprünün altında tutacak olarak kullanmaları için kollar vardı.</p>

  <p>Diğer adamların yeleklerinin omuzlarında ağırlığı yumuşatmak ve boylarını desteklere uyacak şekilde ayarlamak için omuzluklar vardı, Kaladin’e bir yelek verilmemişti, bu yüzden de tahta destekler doğrudan derisine gömülüyordu. Hiçbir şey göremiyordu; kafası için bir oyuk vardı ama tahtalar tüm görüşünü kapatıyordu. Kenarlardaki adamların daha iyi manzarası vardı, Kaladin o noktaların daha çok arzu edildiğinden şüphelendi.</p>

  <p>Tahtalar yağ ve ter kokuyordu.</p>

  <p>“Yürüyün!” dedi Gaz dışarıdan, sesi boğuk geliyordu.</p>

  <p>Ekip koşmaya başlarken Kaladin homurdandı. Nereye gittiğini göremiyordu ve köprü ekibi doğu yamacından aşağı Harap Ovalar’a doğru ilerlerken takılıp düşmemek için çabalıyordu. Kısa süre sonra, Kaladin tahtalar omuzlarındaki deriye sürtünüp keserken terlemeye ve alçak sesle küfretmeye başladı. Omuzları şimdiden kanamaya başlamıştı.</p>

  <p>“Zavallı ahmak,” dedi yan taraftan bir ses.</p>

  <p>Kaladin sağ tarafa baktı ama tahta tutacaklar görüşünü kapatıyordu. “Sen...” dedi Kaladin nefes nefese, “Sen bana mı dedin?”</p>

  <p>“Gaz’ı kızdırmamalıydın,” dedi adam. Sesi yankılanıyordu. “Gaz bazen yeni gelenlerin dış sıralardan birinde koşmasına izin verir. Bazen.”</p>

  <p>Kaladin cevap vermeye çalıştı ama şimdiden zar zor nefes alıyordu. Kendisinin bundan daha iyi durumda olduğunu sanıyordu ama sekiz ayını lapayla beslenerek, dayak yiyerek ve sızdıran mahzenlerde, çamurlu ağıllarda ya da kafeslerde yücefırtınaların geçmesini bekleyerek geçirmişti. Artık hiç de aynı adam değildi.</p>

  <p>“Derin derin nefes alıp ver,” dedi boğuk ses. “Adımlara yoğunlaş. Adımlarını say. Faydası olur.”</p>

  <p>Kaladin öneriye uydu. Yakınlarda diğer köprü ekiplerinin koştuğunu duyabiliyordu. Arkalarından ilerleyen piyadelerin ve taşların üstündeki toynak seslerinin tanıdık gürültüsü geliyordu. Bir ordu tarafından takip edilmekteydiler.</p>

  <p>Altında, ayağına takılan taşta yetişmiş kayafilizleri ve küçük şistkabuk sırtları vardı. Harap Ovalar’ın arazisi kırıklı, eğimli ve parçalanmış gibi görünüyordu; kaya çıkıntıları ve şelflerle kaplıydı. Bu neden köprülerde tekerlek kullanmadıklarını açıklıyordu; büyük olasılıkla taşıyıcılar böylesine bozuk bir zemin üzerinde çok daha hızlıydı.</p>

  <p>Kısa süre sonra, ayakları paralanmış ve yıpranmıştı. Ona ayakkabı veremezler miydi? Acıya karşı çenesini sıkarak ilerlemeye devam etti. Sadece bir başka iş. Devam edecekti ve hayatta kalacaktı.</p>

  <p>Bir gümleme sesi. Ayakları ahşap üzerine çarptı. Harap Ovalardaki platoların arasındaki uçurumlardan birini geçen bir köprü; kalıcı bir tane. Saniyeler içinde köprü ekibi köprüyü geçmişti ve Kaladin’in ayakları tekrar taşların üzerindeydi.</p>

  <p>“Kımıldayın! Kımıldayın!” diye kükredi Gaz. “Fırtına kapsın sizi, devam edin!”</p>

  <p>Arkalarında ordu köprüyü geçerken koşmaya devam ettiler. Yüzlerce bot tahtanın üzerinde çınlıyordu. Fazla zaman geçmeden, Kaladin’in omuzlarından aşağı kan akmaya başladı. Nefes almak işkence gibiydi; yan tarafı acılı bir şekilde ağrıyordu. Diğerlerinin de nefesinin kesildiğini duyabiliyordu; köprünün altındaki kapalı alanda ses taşınıyordu. Demek ki sadece o değildi. Hedeflerine çabucak varmayı umuyordu.</p>

  <p>Ama boşuna...</p>

  <p>Sonraki saat işkenceydi. Bir köle olarak çektiği tüm dayaklardan daha kötüydü, savaş alanındaki tüm yaralardan daha kötüydü. Gidişlerinin sonu yokmuş gibi görünüyordu. Kaladin hayal meyal köle arabasından aşağıdaki ovalara baktığı zaman kalıcı köprüleri görmüş olduğunu hatırlıyordu. Seyahat etmekte olanlar için en verimli yerlerde değil, uçurumları geçmenin en kolay olduğu yerlerde platoları birleştiriyorlardı. Bu da çoğu zaman doğuya doğru devam etmeden önce kuzeyden veya güneyden dolanmaları anlamına geliyordu.</p>

  <p>Köprücüler söylendi, küfretti, inledi, sonra da sessizleşti. Köprü üstüne köprü, plato üstüne plato geçtiler. Kaladin uçurumlardan birine iyice bir bakmadı hiç. Sadece koşmaya devam etti. Ve koştu. Artık ayaklarını hissedemiyordu. Koşmaya devam etti. Bir şekilde biliyordu ki, eğer durursa dayak yerdi. Omuzları kemiğe kadar soyulmuş gibi hissediyordu. Adımları saymaya çalıştı ama onun için bile fazlasıyla tükenmişti.</p>

  <p>Ama koşmayı kesmedi.</p>

  <p>En sonunda, insafa gelen Gaz durmalarını emretti. Kaladin gözlerini kırptı, tökezleyerek durdu ve neredeyse yıkılıyordu.</p>

  <p>“Kaldır!” diye kükredi Gaz.</p>

  <p>Adamlar kaldırdı, Kaladin’in kolları köprüyü sabit bir konumda tutarak bu kadar uzun zaman geçirdikten sonra hareket etmekte zorlanıyordu.</p>

  <p>“Bırak!”</p>

  <p>Yana adım attılar, aşağıdaki koprücüler yan taraflardaki tutacakları aldılar. Hantaldılar ama görünüşe göre bu adamlar işe alışkın gibiydiler. Köprüyü yere koyarlarken devrilmesine engel oldular.</p>

  <p>“İt!”</p>

  <p>Kaladin adamlar köprünün yanında veya arkasındaki tutacaklarından iterlerken kafası karışık bir şekilde tökezleyerek geri çekildi. Kalıcı köprüsü olmayan bir uçurumun kıyısındaydılar. Yanlarda, diğer köprü ekipleri de kendi köprülerini ileri itiyordu.</p>

  <p>Kaladin omzunun üstünden arkaya göz attı, Ordu orman yeşili ve saf beyazlar içinde iki bin adamdı. Bin iki yüz <i>koyugözlü</i> mızrakçı, birkaç yüz tane ender bulunan kıymetli atın üstünde süvari. Onların da arkasında, kalın zırhlı ve büyük topuzlar ile kare şeklinde çelik kalkanlar taşıyan <i>açıkgözlü</i> adamlardan oluşan büyük bir grup ağır piyade.</p>

  <p>Görünüşe göre uçurumun dar ve ilk platonun ikinciden biraz daha yüksek olduğu bir noktayı özel olarak seçmişlerdi. Burada köprünün boyu uçurumun genişliğinden iki kat daha uzundu. Gaz ona küfretti, bu yüzden Kaladin de köprüyü bozuk zemin üzerinde bir kazınma sesiyle ileri itmekte olan diğerlerine katıldı. Köprü uçurumun öbür tarafında gümleyerek yerine oturduğunda, köprü ekibi geri çekildi ve süvarilerin tırısla karşıya geçmesine izin verdi.</p>

  <p>Kaladin izlemek için fazlasıyla tükenmişti Taşlara yıkıldı ve köprüden karşıya geçen piyadelerin seslerini dinleyerek sırtüstü uzandı. Kafasını yana çevirdi. Diğer köprücüler de yere yatmışlardı. Gaz kalkanı sırtında çeşitli ekiplerin arasında yürüyor, kafasını sallayarak değersizlikleri hakkında homurdanıyordu.</p>

  <p>Kaladin dünyayı umursamadan gökyüzüne bakarak orada yatmayı arzuluyordu. Ancak eğitimi onu bunun kramp girmesine neden olabileceğine dair uyardı. Bu geri dönüş yolculuğunu daha da beter yapardı. O eğitim... O başka bir zamanda, başka bir adama aitti. Sanki gölgegünlerden kalmaydı. Ama her ne kadar Kaladin artık o adam <i>olmasa</i> da, onun <i>sözünü dinleyebilirdi.</i></p>

  <p>Ve boy1ece, bir inlemeyle, Kaladin kendini oturmaya zorladı ve kaslarını ovalamaya başladı. Askerler köprüyü dörderli sıralar hâlinde geçiyordu; mızraklar yukarı kaldırılmış, kalkanlar öndeydi. Gaz bariz, bir imrenmeyle onları izliyordu ve Kaladin’in rüzgârspreni adamın kafasının etrafında dans ediyordu. Yorgunluğuna rağmen, Kaladin bir an kıskançlık hissetti. Neden Kaladin yerine o palavracıyı rahatsız ediyordu?</p>

  <p>Birkaç dakika sonra, Gaz Kaladin’i fark etti ve ona kaşlarını çattı.</p>

  <p>“Neden yatmadığını merak ediyor,” dedi tanıdık bir ses. Kaladin’in yanında koşmuş olan adam kısa bir mesafe ileride yere yatmış, gökyüzüne bakıyordu. Daha yaşlıydı, saçları ağarıyordu ve nazik sesine eşlik eden uzun, kösele gibi bir yüzü vardı. Kaladin’in hissettiği kadar tükenmiş gibi görünüyordu.</p>

  <p>Kaladin, Gaz’ı özellikle görmezden gelerek bacaklarını ovmaya devam etti. Sonra çuval gibi kıyafetinden birkaç parça yırttı ve ayaklarıyla omuzlarını sardı. Neyse ki bir köle olarak çıplak ayakla yürümeye alışkındı, bu yüzden de zarar çok kötü değildi.</p>

  <p>O bu işi bitirirken piyadelerin sonuncuları da köprünün üstünden geçti. Arkalarından birkaç parlak zırhlı atlı <i>açıkgöz</i> geliyordu. Ortalarında görkemli, parlatılmış kırmızı bir Parezırhı giymiş bir adam at sürüyordu. Kaladin’in görmüş olduğu diğer zırhtan farklıydı; her takım zırhın ayrı bir sanat eseri olduğu söylenirdi ama aynı <i>hissi</i> veriyordu. Süslü, birbirine kenetlenen plakalardan oluşmuş, tepesinde açık bir siperliği olan güzel miğferli.</p>

  <p>Zırh bir şekilde <i>yabancı</i> bir his veriyordu. Başka bir çağda imal edilmişti, tanrıların Roshar üzerinde yürüdüğü bir zamanda.</p>

  <p>“Bu kral mı?” diye sordu Kaladin.</p>

  <p>Kösele suratlı köprücü yorgun bir şekilde güldü. “Ancak rüyanda.”</p>

  <p>Kaladin ondan tarafa dönüp kaşlarını çattı.</p>

  <p>“Eğer o kral olsaydı, bunun anlamı bizim Berrakbey Dalinar’ın ordusunda olduğumuz olurdu,” dedi köprücü.</p>

  <p>İsim Kaladin’in kulağına daha önceden çalınmıştı. “O bir yüce prens, değil mi? Kralın amcası?”</p>

  <p>“Evet. Çok büyük bir adam, kralın ordusundaki en şerefli Paretaşıyan. Diyorlar ki asla sözünden dönmemiş.”</p>

  <p>Kaladin hor görerek burnunu çekti. Amaram hakkında da hemen hemen ayın şeyler söylenmişti.</p>

  <p>“Yüceprens Dalinar’ın kuvvetinde olmayı dilemelisin, evlat,” dedi daha yaşlı adam. “O köprü ekipleri kullanmıyor. En azından bunlar gibi değil.”</p>

  <p>“Pekâlâ, sizi kremcikler!” diye kükredi Gaz. “Kalkın ayağa!”</p>

  <p>Köprücüler tökezleyerek ayaklanırken inlediler. Kaladin içini çekti. Kısa mola ancak ne kadar tükenmiş olduğunu göstermeye yetmişti. “Geri döndüğüm için memnun olacağım,” diye mırıldandı.</p>

  <p>“Geri mi?” dedi kösele suratlı köprücü.</p>

  <p>“Geri dönmüyor muyuz?”</p>

  <p>Arkadaşı kuru kuru kıkırdadı. “Evlat, daha <i>yaklaşmadık</i> bile. Yaklaşmadığımıza şükret. Varmak en kötü kısım.”</p>

  <p>Ve böylece kâbusun ikinci safhası başladı. Köprüyü geçtiler, arkalarından çektiler, sonra bir kere daha kaldırarak ağrıyan omuzlarının üstüne koydular. Koşarak platoyu geçtiler. Öbür tarafta başka bir uçurumu geçmek için köprüyü tekrar indirdiler. Ordu karşıya geçti, sonra yine köprüyü taşımaya devam ettiler.</p>

  <p>Bunu en az bir düzine kere tekrarladılar. Taşımaların arasında dinlenmesine dinleniyorlardı ama Kaladin o kadar ağrılı ve yorgundu ki kısa molalar yeterli değildi. Her defasında tekrar köprüyü kaldırmaya zorlanmadan önce ancak nefesini toplayabiliyordu.</p>

  <p>Hızlı da olmaları bekleniyordu. Ordu karşıya geçerken köprücüler dinleniyordu ama asker saflarını geçerek sonraki uçuruma ordudan önce varabilmek için, platolardan koşarak ilerleyerek zaman kazanmak zorundaydılar. Bir defasında, kösele suratlı arkadaşı eğer köprülerini yeterince hızlı yerine yerleştiremezlerse kampa geri döndükleri zaman kamçılanarak cezalandırılacaklarına dair Kaladin’i uyardı.</p>

  <p>Gaz köprücülere küfrederek emirler verdi; fazla yavaş hareket ettikleri zaman onları tekmeliyor, asla gerçek bir iş yapmıyordu. Kaladin’in cılız, yara suratlı adama karşı kaynayan bir nefret geliştirmesi uzun sürmedi. Bu garipti, diğer çavuşlarına karşı nefret hissetmemişti. Adamlara küfretmek ve onları harekete geçirmek çavuşların <i>işiydi.</i></p>

  <p>Kaladin’i kızdıran bu değildi. Gaz onu bu yolculuğa bir yelek veya çarıklar olmadan göndermişti. Bandajlarına rağmen, Kaladin bu gün yapılan işin yaralarını taşıyacaktı. Sabah olduğunda o kadar bereli ve tutuk olacaktı ki yürüyemeyecekti bile.</p>

  <p>Gaz’ın yapmış olduğu şey adi bir zorbanın işaretiydi. Bir taşıyıcıyı kaybederek görevi riske atmıştı, hem de aceleci bir kin yüzünden.</p>

  <p><i>Fırtına götüresi herif,</i> diye düşündü Kaladin, Gaz’a karşı olan nefretini çilesi boyunca kendisini desteklemesi için kullanarak. Birkaç seferinde köprüyü ittikten sonra Kaladin bir daha asla ayağa kalkamayacağından emin hissederek yıkılmıştı. Ama Gaz kalkmalarını emrettiği zaman Kaladin bir şekilde ayağa kalkıyordu. Ya kalkacak ya da Gaz’ın kazanmasına izin verecekti.</p>

  <p>Neden tüm bunlarla uğraşıyorlardı? Amaç neydi? Neden bu kadar çok koşuyorlardı? Köprülerini, kıymetli yüklerini, kargolarını korumak zorundaydılar. Gökyüzünü sırtlamak ve koşmak zorundaydılar, bunu yapmak zorundaydılar...</p>

  <p>Hezeyan geçiriyordu. Ayak, koş. Bir ki, bir ki, bir ki.</p>

  <p>“Dur!”</p>

  <p>Durdu.</p>

  <p>“Kaldır!”</p>

  <p>Ellerini yukarı kaldırdı.</p>

  <p>“Bırak!”</p>

  <p>Geriye adım attı, sonra da köprüyü aşağı indirdi.</p>

  <p>“İt!”</p>

  <p>Köprüyü itti.</p>

  <p><i>Geber.</i></p>

  <p><i>O</i> son emir ona aitti; her defasında ekleniyordu. Tekrar taşın üstüne düştü; o dokunurken bir kayafilizi aceleyle sarmaşıklarını geri çekti. Gözlerini kapattı, artık krampları umursayabilecek durumda değildi. Bir transa girdi, bir çeşit yarı uyku. Görünüşe göre bir kalp atışı kadar sürmüştü.</p>

  <p>“Kalk!”</p>

  <p>Kanlı ayaklar üstünde tökezleyerek ayağa kalktı.</p>

  <p>“Geç!”</p>

  <p>İki. yanındaki ölümcül düşüşe bakmaya zahmet etmeden karşıya geçti.</p>

  <p>“Çek!”</p>

  <p>Bir tutacağı kavradı ve uçurumun üzerinden köprüyü çekti.</p>

  <p>“Değiş!”</p>

  <p>Kaladin aptal aptal dikildi. Bu emri anlamadı, Gaz daha önce hiç bu emri vermemişti. Askerler sıralar oluşturuyor, insanların sık sık bir savaştan önce geçirdikleri ürkeklik ve zorlama bir rahatlığın karıştım olan duygularla hareket ediyorlardı. Kırmızı flamalar gibi yerden çıkan ve rüzgarda savrulan birkaç bcklentispreni askerlerin arasında kayalardan çıkıp dalgalanmaya başladı.</p>

  <p>Bir savaş mı?</p>

  <p>Gaz, Kaladin’i omzundan yakaladı ve köprünün ön tarafına itti. “Yeni gelenler bu kısımda önden giderler, Beyzâde.” Çavuş pis pis sırıttı.</p>

  <p>Kaladin aptal aptal diğerleriyle birlikte köprüyü aldı ve başının yukarısına kaldırdı. Tutacaklar burada aynıydı ama bu ön sırada yüzünün önünde dışarıyı görmesine izin veren çentikli bir açıklık vardı, Bütün köprücüler konumlarını değiştirmişlerdi; önden, koşmakta olan adamlar arkaya geçti, Kaladin ve kösele yüzlü köprücü de dâhil olmak üzere arkada olanlar da ön tarafa.</p>

  <p>Kaladin bunun anlamını sorgulamadı. Umurunda değildi. Gerçi ön tarafı sevmişti, şimdi karşısında ne olduğunu görebildiğine göre koşmak daha kolaydı.</p>

  <p>Platoların üstündeki arazi sert fırtına diyarlarına uygundu; dağınık olarak çimenli kısımlar vardı ama buradaki taş, tohumların tam olarak oyabilmesi için fazlasıyla sertti. Kayafilizleri daha boldu, yaklaşık bir adamın kafası büyüklüğünde kayaları taklit ederek bütün plato boyunca köpükler gibi çıkmışlardı. Filizlerin çoğu yarılmış, kalın yeşil diller gibi olan sarmaşıklarını dışarı salmışlardı. Hatta birkaçı çiçek bile açıyordu.</p>

  <p>Bu kadar çok saat köprünün altındaki bunaltıcı oyukların havasını teneffüs ettikten sonra, önden koşmak neredeyse rahatlatıcıydı. Neden bu kadar harika bir konumu bir acemiye vermişlerdi?</p>

  <p>“Tüm ıstırapların taşıyıcısı Talenelat’Elin,” dedi sağ tarafındaki adam, sesi dehşet içindeydi. “Kötü bir tane olacak. Şimdiden dizilmişler bile! Çok kötü bir tane olacak!”</p>

  <p>Kaladin yaklaşmakta olan uçuruma odaklanarak gözlerini kırptı. Yarığın diğer tarafında kırmızı siyah mermer gibi derileri olan adamlardan bir sıra duruyordu. Önkollarını, göğüslerini, kafalarını ve bacaklarını kapatan garip, paslı turuncu bir zırh giyiyorlardı, Anlamak uyumuş aklının bir saniyesini aldı.</p>

  <p>Parshendiler.</p>

  <p>Sıradan parshman işçiler gibi değillerdi. Çok daha kaslı, çok daha <i>sağlamdılar.</i> Askerler gibi iri yapılıydılar ve her biri sırtına asılmış bir silah taşıyordu. Bazılarının kaya parçalarıyla bağlanmış koyu siyah ve kırmızı sakalları vardı, diğerleri tıraşlıydı.</p>

  <p>Kaladin bakarken, ön Parshendi sırası dizleri üstüne çöktü. Okları gerilmiş olan kısa yaylar tutuyorlardı. Okları yükseğe ve uzağa fırlatmak için yapılmış olan uzun yaylar değildi bunlar. Düz, hızlı ve güçlü bir şekilde atış yapmak için tasarlanmış kısa, geriye doğru eğilmiş yaylardı. Bir grup köprücüyü köprülerini yerleştiremeden önce öldürmek için kullanmak üzere kusursuz yaylar.</p>

  <p><i>Varmak en kötü kısım...</i></p>

  <p>Şimdi, en sonunda, gerçek kâbus başladı.</p>

  <p>Gaz köprü ekiplerine ilerlemeye devam etmeleri için kükreyerek arkalarda kaldı. Kaladin’in içgüdüleri ona ateş hattından çıkması için çığlık attı ama köprünün momentumu onu ileri doğru gitmeye zorluyor, tam da canavarın üzerlerine kapanmak için bekleyen çenesine doğru itiyordu.</p>

  <p>Kaladin’in acısı ve tükenmişliği kayboldu. Şok edici derecede tetikteydi. Köprüler ileri atıldı, altlarındaki adamlar koşarken çığlık atıyorlardı. Ölüme doğru koşuyorlardı.</p>

  <p>Okçular ateş açtı.</p>

  <p>İlk dalga Kaladin’in kösele suratlı arkadaşını üç ayrı okla vurarak düşürüp öldürdü. Kaladin’in sol tarafındaki adam da düştü, Kaladin onun yüzünü bile görmemişti. O adam düşerken çığlık attı, anında ölmemişti ama köprü ekibi onu çiğnedi. Adamlar öldükçe köprü hissedilir şekilde ağırlaşıyordu.</p>

  <p>Parshendi sakin bir şekilde ikinci bir salvoyu gerdi ve ateş etti. Kaladin yan tarafta köprü ekiplerinden bir başkasının debelenmekte olduğunu hayal meyal fark etti, Parshendiler oklarını belli ekipler üzerinde odaklıyormuş gibi görünüyordu. O ekip düzinelerce okçudan bütün bir ok dalgasını yedi, ilk üç köprücü sırası düştü ve arkalarındakilerin ayaklarına takıldı. Köprüleri yalpaladı, vücutlardan oluşan kütle birbiri üzerine devrilirken yerde patinaj yaparak iğrenç bir çatırtı sesi çıkardı.</p>

  <p>Oklar vızıldayarak Kaladin’in yanından geçti ve onunla ön sırada olan diğer iki adamı öldürdü. Birkaç başka ok onun etrafındaki tahtalara saplandı, biri de yanağının derisini keserek onu yaraladı.</p>

  <p>Çığlık attı. Dehşetle, şokla, panikle, acıyla, saf şaşkınlıkla. Daha önce asla bir savaşta bu kadar güçsüz hissetmemişti. Düşman tahkimatlarına saldırmıştı, ok dalgalarının altından koşmuştu ama her zaman bir derece kontrol hissetmişti. Mızrağı vardı, kalkanı vardı, karşı koyması mümkündü.</p>

  <p>Bu sefer böyle değil. Köprü ekipleri mezbahaya koşan domuzlar gibiydi.</p>

  <p>Üçüncü bir salvo uçtu ve yirmi köprü ekibinden bir başkası daha düştü. Alethi tarafından da Parshendileri vurarak düşüren ok dalgaları geliyordu. Kaladin’in köprüsü neredeyse uçuruma varmıştı. Diğer taraftaki Parshendilerin siyah gözlerini görebiliyor, ince mermer gibi yüzlerinin hatlarını seçebiliyordu. Etrafında köprücüler oklar onları köprülerinin altından söküp atarken acı içinde çığlık atıyordu. Köprücüleri katledilmiş olan başka bir köprü çatırtıyla düştü.</p>

  <p>Arkalarında Gaz seslendi, “Kaldırın ve bırakın sizi salaklar!”</p>

  <p>Parshendiler bir salvo daha ateşlerken köprü ekibi sarsılarak durdu. Kaladin’in arkasındaki adamlar çığlık attılar. Parshendilerin ateşi Alethi ordusundan gelen bir karşılık ateşiyle kesildi. Her ne kadar o şoktan hissizleşmiş olsa da, Kaladin’in refleksleri ne yapacağını biliyordu. Köprüyü indir, itebilecek bir konuma geç.</p>

  <p>Bu hareket arka sıralardaki güvende olan köprücüleri de ateşe açık hâle getiriyordu. Parshendi okçuları belli ki bunun olacağını biliyordu, son bir salvo hazırlayarak ateşlediler. Oklar bir dalga hâlinde köprüyü vurdu, yarım düzine adamı düşürerek koyu ahşabın üzerine kan saçtı. Kımıldanan sarı korkusprenleri ahşabın içinden fışkırdı ve havada titreştiler. Köprü sarsıldı, aniden bu adamları da kaybettikleri için itmek çok daha zorlaştı.</p>

  <p>Kaladin elleri kayarak tökezledi. Dizleri üzerine düştü ve öne savrularak uçurumun kenarına devrildi. Tutunmayı zar zor başardı.</p>

  <p>Bir eli boşluğun üzerinde sallanır, öbürü ise kıyıyı kavrarken bocaladı. Fazla gerilmiş olan zihni bu dik yardan aşağıdaki karanlığa bakarken baş dönmesi ile sendeledi. Yükseklik güzeldi; Tien’le birlikte yüksek kaya oluşumlarına tırmanmayı her zaman sevmişti.</p>

  <p>Refleks ile kendini geriye doğru itekleyerek platonun üzerine çıkardı. Kalkanlarla korunan bir grup piyade köprüyü itmek için konum almışlardı. Askerler köprüyü yerine iterken ordunun okçuları Parshendilerle karşılıklı ok alışverişi yapıyordu. Ağır süvariler gök gürültüsü gibi karşıya geçti ve Parshendilere çarptılar. Dört köprü düşmüştü ama etkili bir süvari hücumuna izin verecek şekilde on altısı bir sıra hâlinde yerleştirilmişti.</p>

  <p>Kaladin hareket etmeye, sürünerek köprüden uzaklaşmaya çalıştı. Ama olduğu yere yığıldı, vücudu ona itaat etmeyi reddediyordu. Dönerek karnının üstüne bile yalamıyordu.</p>

  <p><i>Gitmeliyim</i>... diye düşündü tükenmiş bir şekilde. O <i>kösele suratlı adam hâlâ hayatta mı bakmalıyım</i>... <i>Yaralarını sarmalı... Kurtarmalı...</i></p>

  <p>Ama yapamadı. Hareket edemiyordu. Düşünemiyordu. Utanç ile gözlerini kapattı ve kendisini bilinçsizliğe teslim etti.</p>

  <p style="text-align: center;">♦</p>

  <p style="text-align: center;">♦♦</p>

  <p>“Kaladin.”</p>

  <p>Gözlerini açmak istemiyordu. Uyanmak o korkunç acı dünyasına geri dönmek dernek olurdu. Savunmasız, tükenmiş adamların okçu saflarının üzerine gönderildiği bir dünya.</p>

  <p>O dünya kâbustu.</p>

  <p>“Kaladin!” Dişi ses yumuşaktı, bir fısıltı gibiydi ama yine de ısrarcıydı. “Seni bırakacaklar. Kalk! Öleceksin!”</p>

  <p><i>Geri... geri gidemem...</i></p>

  <p><i>Beni rahat bırak.</i></p>

  <p>Bir şey yüzüne çarptı, sızlatan enerjiden oluşmuş hafif bir <i>tokat.</i> Sindi. Diğer acılarına kıyasla bu hiçbir şeydi ama bir şekilde çok daha ısrarcıydı. Bir elini kaldırdı ve salladı. Hareket sersemliğinin son izlerini de ortadan kaldırmaya yetmişti.</p>

  <p>Gözlerini açmaya çalıştı. Gözlerinden biri bunu reddetti; yanağındaki kesikten gelen kan akarak göz kapağının etrafında pıhtılaşmıştı. Güneşin yeri değişmişti. Saatler geçmişti. Kaladin gözündeki kurumuş kanı ovalayarak oturdu ve inledi. Etrafında yer vücutlarla doluydu. Havada kan ve daha beterinin kokusu vardı.</p>

  <p>Bir çift zavallı köprücü her adamı sırayla sarsıyor, sonra da vücutların üzerinde beslenen kremcikleri kovalayarak, giydikleri yelek ve çarıklarını çıkarıyordu. Adamlar asla Kaladin’i kontrol etmezdi. Onun, alabilecekleri herhangi bir şeyi yoktu. Onu cesetlerle birlikte platonun üzerinde terk etmişlerdi.</p>

  <p>Kaladin’in rüzgârspreni yukarısındaki havada uçuşuyordu, hareketleri endişeliydi. Kaladin çenesindeki onun vurduğu yeri ovuşturdu. Onun gibi büyük sprenler küçük cisimleri hareket ettirebilir ve minik enerji çimdikleri atabilirdi. Bu onları sadece daha da sinir bozucu yapıyordu.</p>

  <p>Bu defa ise büyük olasılıkla Kaladin’in hayatını kurtarmıştı. Acıyan her yeriyle inledi. “Bir adın var mı, ruh?” diye sordu kendini paralanmış ayaklarının üstüne kalkmaya zorlarken.</p>

  <p>Ordunun geçmiş olduğu platoda askerler bir şeyler arayarak Parshendi cesetlerini karıştırıyordu. Teçhizat mı topluyorlardı acaba? Görünüşe göre Sadeas’ın kuvveti kazanmıştı. En azından hâlâ hayatta olan herhangi bir Parshendi görünmüyordu. Ya öldürülmüş ya da kaçmışlardı.</p>

  <p>Üstünde savaşmış oldukları plato tüm diğer geçtikleri platolar gibi görünüyordu. Burada farklı olan tek şey ise platonun merkezindeki büyük bir... şey yığınıydı. Dev gibi bir kayafilizine benziyordu, en azından yirmi ayak boyunda olan, belki bir çeşit kabuk veya kozaydı. Bir tarafı parçalanarak açılmış, sümüksü iç organlarını açığa çıkarmıştı, İlk saldırı sırasında onu fark etmemişti; okçular tüm dikkatini meşgul etmekteydi.</p>

  <p>“Bir isim,” dedi rüzgârspreni, sesi uzaktı. “Evet, benim bir ismim <i>var.</i>” Kaladin’e bakarken şaşırmış gibi görünüyordu. “Neden bir ismim var?”</p>

  <p>“Ben nereden bileyim?” dedi Kaladin kendini hareket etmeye zorlayarak. Ayakları acıyla kavruluyordu. Zar zor topallayabiliyordu.</p>

  <p>Yakınlardaki köprücüler ona şaşkınlıkla baktılar ama o onları görmezden gelerek hâlâ yeleği ve çarıklarına sahip olan bir köprücünün cesedini bulana kadar plato boyunca topallayarak ilerledi. Bulduğu ilk ceset ona o kadar nazik davranmış olan boynundaki bir okla ölmüş kösele suratlı adamın cesediydi. Kaladin boş boş gökyüzüne bakan şok içindeki gözleri görmezden gelerek adamın giysilerini aldı, deri yelek, deri çarıklar, kanla lekelenmiş bağcıklı gömlek. Kaladin kendinden tiksindiğini hissetti ama Gaz’ın ona giysi vereceğini hiç sanmıyordu.</p>

  <p>Kaladin oturdu ve gömleğin daha temiz kısımlarını bandajlarını değiştirmek için kullandı, sonra da fazla hareket etmemeye çalışarak yelek ve çarıkları giydi. Şimdi kanın kokusunu ve birbirlerine seslenen askerlerin seslerini uzağa taşıyan bir esinti başlamıştı. Süvariler şimdiden sıraya giriyordu; sanki geri dönmek için hevesliydiler.</p>

  <p>“Bir isim,” dedi rüzgârspreni, havada yürüyerek yüzünün yanında dikilmek için geldi. Dalgalanan etek ve narin ayaklarla tam bir genç kadın şeklindeydi, “Sylphrena.”</p>

  <p>“Sylphrena,” diye tekrarladı Kaladin çarıkları bağlayarak.</p>

  <p>“Syl,“ dedi ruh. Kafasını bir yana yatırdı. “Bu eğlenceli. Görünüşe göre bir lakabım var.”</p>

  <p>“Tebrikler,” Kaladin sendeleyerek ayağa kalktı.</p>

  <p>Yan tarafta kalkanı sırtına bağlanmış olan Gaz elleri belinde dikiliyordu, “Sen,” dedi Kaladin’e işaret ederek. Sonra köprüye doğru işaret etti.</p>

  <p>“Ciddi olamazsın,” dedi Kaladin köprünün etrafında toplanmış olan köprü ekibinden geride kalanlara bakarak; önceki sayılarının yarısından daha az kalmışlardı.</p>

  <p>“Ya taşı ya da geride kal,” dedi Gaz. Bir şeylere kızmış gibiydi.</p>

  <p><i>Ölmem gerekiyordu,</i> diye farkına vardı Kaladin. <i>Bir yeleğimin veya çarıklarımın olmamasını o yüzden umursamıyordu. Ben öndeydim.</i> İlk sırada olup da hayatta kalan sadece Kaladin vardı.</p>

  <p>Kaladin neredeyse yere oturup onu bırakmalarına izin verecekti. Ama bir platonun üstünde, yalnız başına susuzluktan ölmek, gitmeyi seçeceği bir yol değildi. Tökezleyerek köprüye doğru ilerledi.</p>

  <p>“Merak etme,” dedi diğer köprücülerden biri. “Bu sefer yavaş gitmemize izin verecekler, bir sürü mola vereceğiz. Ve yardım edecek birkaç asker olacak; bir köprüyü kaldırmak için en az yirmi beş adam gerekir. ”</p>

  <p>Kaladin içini çekerek bazı şanssız askerler onlara katılırken yerine geçti. Birlikte köprüyü havaya kaldırdılar. Korkunç derecede ağırdı ama bir şekilde kaldırmayı başardılar.</p>

  <p>Kaladin hissizleştiğini hissederek yürüdü. Hayatın ona yapabileceği daha fazla hiçbir şey olmadığını düşünmüştü; <i>shask</i> ile bir köle damgasından daha beterinin, sahip olduğu her şeyi savaş yüzünden kaybetmekten daha kötüsünün, korumaya yemin etmiş olduklarını hayal kırıklığına uğratmış olmaktan daha korkuncunun olamayacağını.</p>

  <p>Görünüşe göre yanılmıştı. Ona yapabilecekleri daha fazla bir şey <i>vardı.</i> Dünyanın sırf Kaladin için ayırmış olduğu son bir eziyet.</p>

  <p>Ve adına da Köprü Dört deniliyordu.</p>
</body>
</html>
