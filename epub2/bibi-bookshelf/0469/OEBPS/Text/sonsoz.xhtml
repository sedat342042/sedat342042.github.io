<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2 title="SON SÖZ"><img alt="" src="../Images/main-105.jpg" /></h2>

  <p>Gecenin karanlığına, “Hissedebiliyor musunuz?” diye sordu Akıl. “Demin bir şeyler değişti. İnanıyorum ki bu dünya altına ettiği zaman çıkan ses.” Üç muhafız Kholinar’ın kalın tahta şehir kapılarının hemen içinde dikiliyorlardı. Adamlar Akıl’ı endişe içinde izliyordu.</p>

  <p>Kapılar kapalıydı ve bu üç adam gece gözcülerindendi, bir şekilde yaptıkları şeye uygun olmayan bir unvan. Zamanlarını “gözlemekten” çok çene çalarak, esneyerek ve kumar oynayarak ya da bu gece için, rahatsız bir şekilde dikilmiş, deli bir adamı dinleyerek geçiriyorlardı.</p>

  <p>Bu deli adamın tesadüf eseri mavi gözleri vardı ve bu da onun pek çok beladan sıyrılmasını sağlıyordu. Belki de Akıl’ın bu insanların göz rengi kadar basit bir şeye önem veriyor olmasından dolayı şaşırmış olması gerekirdi ama o pek çok yerde bulunmuş ve bir sürü yönetim şekli görmüştü. Bu durum diğerlerinin pek çoğundan daha saçmaymış gibi görünmüyordu.</p>

  <p>Ve elbette, bu insanların böyle yapıyor olmasının da bir sebebi vardı. Eh, çoğu zaman bir sebep olurdu. Onların durumunda ise tesadüf eseri bu iyi bir sebepti.</p>

  <p>“Berrakbey?” diye sordu muhafızlardan bir tanesi Akıl’ın kutularının üstünde oturmakta olduğu yere bakarak. Bunlar hiçbir şeyin çalınmayacağından emin olmak için muhafızlara bahşiş vermiş olan bir tüccar tarafından oraya yığılmış ve bırakılmışlardı. Akıl için, bunlar sadece elverişli bir tünek idi. Çantası yanında oturuyordu ve dizlerinin üstünde de akort etmekte olduğu kare şeklindeki telli bir çalgı olan enthiri duruyordu. Bu enstrümanı kucağına koyup tellerine dokunarak yukarıdan çalardın. “Berrakbey?” diye tekrarladı muhafız. “Burada ne yapıyorsunuz?”</p>

  <p>“Bekliyorum,” dedi Akıl, Başını kaldırarak doğuya doğru baktı. “Fırtınanın gelmesini bekliyorum.”</p>

  <p>Bu muhafızların daha da rahatsız olmalarına neden oldu. Bu gece bir yücefırtına beklenmiyordu.</p>

  <p>Akıl enthirini çalmaya başladı. “Hadi zaman geçirmek için biraz muhabbet edelim. Söyleyin bana. İnsanların başkalarında değer verdiği şey nedir?</p>

  <p>Müzik sessiz binalar, ara sokaklar ve yıpranmış kaldırım taşlarından oluşan bir dinleyici kitlesine doğru çalınmaktaydı. Muhafızlar ona cevap vermedi. Şehre tam akşam çökmeden önce girmiş, sonra da kapıların yanındaki kutuların üstüne oturarak müzik yapmaya başlamış olan siyah giysili <i>açıkgöz</i> bir adam hakkında ne düşüneceklerini bilemiyorlardı.</p>

  <p>“Ee?” diye sordu Akıl, müziği keserek. “Ne düşünüyorsunuz? Eğer bir adam ya da kadının her türlü yeteneği olsaydı; en çok saygı duyulanı, en iyi gözle bakılanı, en çok değerli olduğu düşünüleni hangisi olurdu?”</p>

  <p>“Ee... Müzik mi?” dedi adamlardan birisi en sonunda.</p>

  <p>“Evet, sık bulunan bir cevap,” dedi Akıl birkaç pes notaya dokunarak. “Bir keresinde bu soruyu bazı çok bilge âlimlere sormuştum. İnsan yeteneklerin hangisini en değerli olarak kabul eder? Bir tanesi senin de bu kadar kurnazca bir şekilde tahmin etmiş olduğun gibi sanatsal yetenekten bahsetmişti. Bir diğeri büyük zekâyı seçmişti. En sonuncusu ise icat etme yeteneğini, fevkalâde araçları tasarlama ve yaratma becerisini seçti.”</p>

  <p>Enthirde belirli bir ezgi çalmıyordu, sadece orada burada dokunuşlar, arada bir de bir dizi ya da bir beşli aralığı. Sanki havadan sudan konuşmanın müzik formunda olanı gibiydi çaldıkları.</p>

  <p>“Estetik dehâ, yaratıcılık, kavrayış, sezgi,” dedi Akıl. “Gerçekten de asil fikirler. Çoğu insan eğer seçim şansı verilirse onlardan bir tanesini seçecek ve becerilerin en büyüğü olduğunu söyleyecektir.” Bir tele dokundu. “Bizler ne kadar da güzel yalancılarız.”</p>

  <p>Muhafızlar birbirlerine göz attılar; duvardaki yerlerinde yanmakta olan meşaleler onları turuncu bir ışıkla koyuyordu.</p>

  <p>“Benim bir kötümser olduğumu düşünüyorsunuz,” dedi Akıl. “Size insanların bu ideallere değer verdiklerini iddia ettiklerini ama gizli gizli daha adi becerileri tercih ettiklerini söyleyeceğimi düşünüyorsunuz. Para kazanma ya da kadınları etkileme becerisi gibi. Eh, ben gerçekten de bir kötümserim ama şu durumda o âlimlerin aslında dürüst olduklarını düşünüyorum. Onların cevapları insanların ruhları adına veriliyor. Kalbimizin derinliklerinde, erdemliliğe ve büyük başarılara inanmayı ve onları seçmeyi istiyoruz. İşte bu yüzden yalanlarımız, özellikle de kendi kendimize söylediklerimiz, bu kadar güzel.”</p>

  <p>Bir şarkıyı çalmaya başladı. İlk başta basit bir melodi, yumuşak, hafif. Bütün dünyanın değişeceği sessiz bir gece için bir şarkı.</p>

  <p>Askerlerden bir tanesi boğazını temizledi. “Peki, bir adamın sahip olabileceği en değerli beceri nedir?” Sesi gerçekten de merak ediyormuş gibiydi.</p>

  <p>“En ufak bir fikrim yok,” dedi Akıl. “Neyse ki, soru bu değildi. En değerli olanın ne olduğunu sormadım, <i>insanların en değerli gördüğünün</i> ne olduğunu sordum. Bu soruların arasındaki fark aynı anda hem minicik hem de dünyanın kendisi kadar kocaman.”</p>

  <p>Şarkısını çalarak tellere birer birer dokunmaya devam ediyordu. Kimse bir enthirin tellerini tıngırdatamazdı. Bu asla yapılacak şey değildi; en azından birazcık bile olsa adap sahibi olan herhangi biri böyle davranmazdı.</p>

  <p>“Bunda da, her şeyde olduğu gibi, hareketlerimiz bizi ele veriyor,” dedi Akıl. “Eğer bir sanatçı, yeni ve çığır açıcı teknikler kullanarak müthiş bir güzelliğe sahip bir eser yaratırsa, usta olarak yüceltilecek ve sanatta yeni bir akım başlatacaktır. Ancak ya başka bir tanesi, tam olarak aynı seviyede olan yeteneğiyle, öbüründen bağımsız olarak çalışarak aynı başarıyı bir ay sonra gösterirse ne olacak? O da benzer bir şekilde övgü alacak mı? Hayır. Ona taklitçi denilecek.</p>

  <p>“Zekâ. Eğer büyük bir düşünür matematikte, bilimde ya da felsefede yeni bir teori geliştirecek olursa, biz ona bilge diyeceğiz. Onun ayaklarının dibinde oturarak dinleyeceğiz ve binlerce ve binlerce kişinin saygı duyması için onun adım tarihe geçireceğiz. Ama ya başka bir adam, o aynı teoriyi kendi başına belirleyecek, sonra da bulgularını yayınlamakta sadece tek bir hafta gecikecek olursa ne olacak? O da büyüklüğü için hatırlanacak mı? Hayır. O unutulacak.</p>

  <p>“Yaratıcılık. Bir kadın büyük değeri olan yeni bir şey inşa ediyor, bir mühendislik abidesi ya da bir tür fabrial. O bir mucit olarak bilinecek. Ama ya aynı yeteneğe sahip olan bir başkası, bunun zaten üretilmiş olduğunun farkında olmaksızın bir yıl sonra aynı şeyi yaratırsa, <i>o</i> yaratıcılığı için ödüllendirilecek mi? Hayır. Ona bir kopyacı ve bir sahtekâr denilecek.”</p>

  <p>Tellerine dokunarak melodinin devam etmesine izin verdi, çarpıcı, akıldan çıkmayan türdendi ama hafiften alay eder bir havası da vardı. “Ve bu yüzden, sonuç olarak ne karara varmalıyız?” dedi. “Saygı duyduğumuz şey bir dâhinin <i>zekâsı</i> mı? Eğer sebep becerisi, aklının güzelliği olsaydı; ürününü daha önceden görmüş olup olmamız bir fark yaratmadan bunu övmez miydik?</p>

  <p>“Ama övmeyiz. Diğer açılardan denk olarak iki mükemmel sanat eserini düşündüğümüz zaman, daha büyük övgüyü <i>ilk</i> önce yapanına vereceğiz. Ne yarattığının bir önemi yok. <i>Başka birinden daha önce</i> yaratmış olmanın önemi var.</p>

  <p>“Yani bizim takdir ettiğimiz şey güzelliğin kendisi değil. Zekânın gücü değil. Yaratıcılık, sanatsallık ya da becerinin kendisi değil. Bir adamın sahip olabileceğini düşündüğümüz en büyük yetenek mi?” Son bir tele dokundu. “Bana öyle görünüyor ki, bu orijinallikten başka hiçbir şey değil.”</p>

  <p>Muhafızların akılları karışmış gibi görünüyordu.</p>

  <p>Kapılar sarsıldı. Bir şey dışarıdan kapılara çarpmıştı.</p>

  <p>“Fırtına geldi,” dedi Akıl ayağa kalkarak.</p>

  <p>Muhafızlar duvara dayanmış olarak bıraktıkları mızraklarına doğru atıldılar. Bir muhafız karakolları vardı ama bu boştu, gece havasını tercih ediyorlardı.</p>

  <p>Sanki dışarıda devasa bir şey varmış gibi kapı tekrar sarsıldı. Muhafızlar bağırarak duvarın üstündeki adamlara seslendiler. Kapı üçüncü bir defa daha güçlü sarsılıp, sanki büyük bir kaya vuruyormuş gibi titreyerek gümbürderken kargaşa büküm sürmekteydi.</p>

  <p>Ve sonra da parlak, gümüşi bir kılıç devasa kapıların arasına saplanarak yukarı doğru fırladı ve kapıyı kapalı tutan sürgüyü kesti. Bir Parekılıcı.</p>

  <p>Kapılar savrularak açıldı. Muhafızlar tökezleyerek geri kaçtılar. Akıl çantası omzunun üstünde, enthiri bir elinde, kutuların üstünde bekliyordu.</p>

  <p>Kapıların dışındaki karanlık taş yolda durmakta olan koyu derili tek bir adam vardı. Saçları uzun ve keçeleşmişti, giysisi beline dolanmış çuvala benzer perişan bir kumaş parçasından başka bir şey değildi. Başı eğilmiş olarak duruyordu; ıslak, şekilsiz saçları yüzünü örtmüş, dal ve yaprak parçaları takılmış olan bir sakala karışıyordu.</p>

  <p>Kasları pırıldıyordu, sanki az önce çok uzun bir mesafeyi yüzerek gelmiş gibi ıslaktı. Eli yan tarafındaki kabzanın üstünde, ucu yere dönük olan devasa bir Parekılıcı taşıyordu; yaklaşık bir parmak kadarı taşın içine girmişti. Kılıç meşale ışığını yansıtıyordu; uzun, dar ve düzdü, devasa bir diken şeklindeydi.</p>

  <p>“Hoş geldin, kayıp olan,” diye fısıldadı Akıl.</p>

  <p>“Sen kimsin!” diye seslendi muhafızlardan bir tanesi endişeyle, diğer ikisinden biri alarm vermek için koşarak giderken.</p>

  <p>Şekil soruyu umursamadı. Parekılıcı’nı sanki çok büyük bir ağırlığı varmış gibi sürükleyerek öne doğru bir adım attı. Arkasında yeri keserek kayalarda ince bir oyuk bırakıyordu. Şekil dengesiz bir şekilde yürüyordu ve neredeyse düşecek gibi oldu. Kapıya dayanarak kendini düzeltti ve bir saç buklesi yüzünün yan tarafına kayarak gözlerini açığa çıkardı. Koyu kahverengi gözler, düşük sınıflı bir adamınkiler gibi. O gözler vahşi ve sersemlemişti.</p>

  <p>Adam en sonunda dehşet içinde dikilmiş, mızraklarını ona doğru tutmakta olan iki muhafızı fark etti. Boş elini onlara doğru kaldırdı. “Gidin,” dedi perişan bir şekilde. Alethçeyi mükemmel konuşuyordu; bir şivenin izi bile yoktu. “Koşun! Haber verin! Uyarın!”</p>

  <p>“Sen kimsin?” diye zar zor sordu muhafızlardan bir tanesi. “Ne uyarısı? Kim saldırıyor?”</p>

  <p>Adam duraksadı. Bir elini başına doğru kaldırdı, sallanıyordu. “Ben mi kimim? Ben... Ben Talenel’Elin’im, Taşkiriş, Yaradan’ın Elçisi, Issızlık geldi. Ah, Tanrım... Geldi. Ve ben başarısız oldum.”</p>

  <p>Öne doğru devrilerek taşlık zemine düştü, Parekılıcı da arkasında tangırtıyla devrildi. Kaybolmadı. Muhafızlar azıcık ilerledi. Bir tanesi adamı mızrağının ucuyla dürtükledi.</p>

  <p>Bir Elçi olduğunu iddia etmiş olan adam kımıldamadı.</p>

  <p>“Değer verdiğimiz şey nedir?” diye fısıldadı Akıl, “Yaratıcılık. Orijinallik. Yenilik. Ama en önemlisi... Vaktindelik. Korkarım ki sen çok geç kalmış olabilirsin benim şanssız, kafası karışık dostum.”</p>

  <div>
    <br />
  </div>

  <div>
    <br />
  </div>

  <p class="baslik5">FIRTİNAIŞIĞI ARŞİVİ</p>

  <p class="baslik5">BİRİNCİ CİLDİN SONU</p>
</body>
</html>
