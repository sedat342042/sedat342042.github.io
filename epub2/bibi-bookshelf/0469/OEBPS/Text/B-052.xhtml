<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2 title="BÖLÜM-052"><img alt="" src="../Images/main-76.jpg" /></h2>

  <p><b><i>“Bir kardeşin cesedinin yanında duruyorum. Ağlıyorum. Bu onun kanı mı, yoksa benim mi? Ne yaptık biz?”</i></b></p>

  <div>
    <b><br /></b>
  </div>

  <p><b>-— Vevanev, 1173 tarihli, ölümden 107 saniye önce. Örnek: işsiz bir Veden denizci.</b></p>

  <div>
    <br />
  </div>

  <p>Adolin, “Ama baba,” dedi Dalinar’ın oturma odasını arşınlarken. “Bu <i>delilik.</i>”</p>

  <p>“Bu uygun,” diye cevap verdi Dalinar kuru kuru. “Çünkü görünüşe göre ben de öyleyim.”</p>

  <p>“Ben asla senin deli olduğunu iddia etmedim.”</p>

  <p>“Aslında, iddia ettiğine inanıyorum.” dedi Renarin.</p>

  <p>Adolin kardeşine bir göz attı. Renarin şöminenin yanında oturmuş, sadece birkaç gün önce oraya yerleştirilmiş olan yeni fabrialı inceliyordu. Metal bir çerçevenin içine yerleştirilmiş olan doldurulmuş yakut hafifçe parlıyor ve rahatlatıcı bir sıcaklık yayıyordu. Bu pratik bir şeydi ama Adolin’e orada çıtırdayan bir ateşin olmaması uygun değilmiş gibi geliyordu.</p>

  <p>Üçü Dalinar’ın oturma odasında yalnızlardı; o günkü yücefırtınanın gelmesini bekliyorlardı. Dalinar oğullarına bir yüceprens olarak tahtından inmeye niyetinin olduğunu haber vereli bir hafta olmuştu.</p>

  <p>Adolin’in babası büyük, yüksek arkalı sandalyelerinden birinde oturuyordu, ellerini önünde kavuşturmuş, metin görünüyordu. Savaş kamplarının daha onun kararından haberi yoktu -Elçiler’e şükür- ama kısa süre içinde ilan etmeyi planlıyordu. Belki de bu geceki şölende.</p>

  <p>“Tamam, pekâlâ,” dedi Adolin. “Belki demiş olabilirim. Ama bunu demek istemedim. Ya da en azından senin üstünde bu etkiyi yaratmış olmasını istemedim.”</p>

  <p>“Bu tartışmayı bir hafta önce de yaptık, Adolin,” dedi Dalinar yumuşak bir şekilde.</p>

  <p>“Evet ve sen de kararını tekrar düşünmeye söz vermiştin!”</p>

  <p>“Düşündüm. Kararım değişmedi.”</p>

  <p>Adolin odada volta atmaya devam etti. Renarin doğrularak ayağa kalkıp onun geçişini izledi. <i>Ben bir aptalım,</i> diye düşündü Adolin. Elbette <i>ki babamın yapacağı şey buydu. Bunu tahmin etmiş olmam gerekirdi.</i></p>

  <p>“Bak, sadece bazı sorunların var diye bu tahttan feragat etmen gerektiği anlamına gelmiyor,” dedi Adolin.</p>

  <p>“Adolin, düşmanlarımız zayıflığımı bize karşı kullanacaklar. Hatta sen onların <i>zaten</i> öyle yapıyor olduklarını düşünüyorsun. Eğer prenslikten şimdi vazgeçmezsem, işler şu anda olduğundan çok daha kötüye gidebilir.”</p>

  <p>“Ama ben yüceprens olmak <i>istemiyorum,“</i> diye şikâyet etti Adolin. “En azından henüz değil.”</p>

  <p>“Liderlik nadiren bizim ne istediğimiz ile ilgilidir, oğlum. Ben Alethi seçkinlerinin arasında fazlasıyla az sayıdaki kişinin bu gerçeğin farkında olduğunu düşünüyorum.”</p>

  <p>“Peki ya sana ne olacak?” diye sordu Adolin kederle. Durdu ve babasına doğru baktı.</p>

  <p>Dalinar orada oturmuş, kendi deliliğini düşünürken bile öylesine <i>kararlıydı</i> ki. Kholin mavisi sert bir ceket ile üniforma giymişti, gümüş saçlar şakaklarını lekeliyordu, elleri önünde kavuşturulmuştu. Elleri kalın ve nasırlı, yüz ifadesi de kararlıydı. Dalinar bir karar verir ve buna uyardı; tereddüt etmez ya da tartışmazdı.</p>

  <p>Deli ya da değil, Alethkar’ın ihtiyacı olan şey oydu. Ve Adolin de, acelesi yüzünden, savaş meydanındaki hiçbir savaşçının asla yapmayı başaramadığı şeyi yapmıştı: Dalinar Kholin’i yere devirmiş ve yenilgi içinde göndermişti.</p>

  <p><i>Ah, Fırtınababa,</i> diye düşündü Adolin midesi acıyla burularak. <i>Jezerezeh, Kelek ve İshi, yukarıdaki Elçiler. Bunu düzeltmek için bir yol bulmama izin verin. Lütfen.</i></p>

  <p>“Alethkar’a geri döneceğim,” dedi Dalinar. “Gerçi buradaki ordumuzu bir Paretaşıyan’dan mahrum bırakmaktan nefret ediyorum. Belki de ben... Ama hayır, onlardan vazgeçemem.”</p>

  <p>“Tabii ki hayır!” dedi Adolin dehşet içinde. Bir Paretaşıyan Parelerinden vaz mı geçecekti? Bu durum, sahibi onları kullanmak için fazlasıyla zayıf ve hasta olmadığı sürece neredeyse asla olmazdı.</p>

  <p>Dalinar başını sallayarak onayladı. “Uzun zamandır Paretaşıyanların herbirinin burada, Ovalar’da savaşıyor olmasından dolayı vatanımızın tehlike içinde olduğundan endişe ediyorum. Eh, belki de rüzgârların bu değişimi bir nimettir. Kholinar’a geri dönecek ve kraliçeye yardımcı olacak, kendimi sınır çatışmalarında işe yarar kılacağım. Belki de eğer Reshiler ve Vedenler karşılarında tam bir Paretaşıyan bulacaklarını bilirlerse, bize karşı saldırıda bulunmaya istekli olmazlar.”</p>

  <p>“Bu mümkün,” dedi Adolin. “Ama onlar da işi büyütüp, akınlara kendileri de birer Paretaşıyan göndermeye başlayabilirler.”</p>

  <p>Bu babasını endişelendirirmiş gibi göründü. Jah Keved, Roshar’da kayda değer sayıda Pareye sahip olan diğer tek krallıktı, neredeyse Alethkar’daki kadar çok. Aralarında yüzlerce yıldır doğrudan bir savaş olmamıştı. Alethkar fazla bölünmüştü ve Jah Keved’in durumu da onlardan azıcık daha iyiydi. Ama eğer iki krallık tüm güçleriyle çatışırlarsa, bu Hiyerokrasi’nin günlerinden beri, benzeri görülmemiş bir savaş olurdu.</p>

  <p>Dışarıda uzaklardan fırtına gürledi ve Adolin hemen Dalinar’a doğru döndü. Babası gözlerini batıya doğru, fırtınadan uzağa dikerek sandalyesinde kaldı. “Bu tartışmaya daha sonra devam edeceğiz,” dedi Dalinar. “Şu an için, siz ikinizin kollarımı sandalyeye bağlamanız gerekiyor.”</p>

  <p>Adolin yüzünü astı ama şikâyet etmeden ona denileni yaptı.</p>

  <p style="text-align: center;">♦</p>

  <p style="text-align: center;">♦♦</p>

  <p>Dalinar gözlerini kırpıştırarak etrafına bakındı. Tek duvarlı bir hisarın burcunda duruyordu. Koyu kırmızı taş bloklar kullanılarak inşa edilmiş olan duvar dik ve düzdü. Geniş bir taş ovasına yukarıdan bakan yüksek bir kaya oluşumunun rüzgâryönü tarafında kalan bir yarığın içine boylu boyunca inşa edilmişti; bir kayanın üstündeki bir çatlağa takılmış olan ıslak bir yaprağa benziyordu.</p>

  <p><i>Bu görüler ne kadar da gerçek gibi geliyor,</i> diye düşündü önce elinde tuttuğu mızrağa, sonra da üstündeki antika üniformaya bakmak için aşağı göz atarken. Kumaş bir etek ve deri yelek. Gerçekte kolları bağlanmış olarak sandalyesinde oturuyor olduğunu hatırlamakta zorlanıyordu. İpleri hissedemiyor ya da yücefırtınayı duyamıyordu.</p>

  <p>Hiçbir şey yapmayarak görünün bitmesini beklemeyi düşündü. Eğer bu gerçek değilse, neden iştirak edecekti ki? Ama bu sanrıları kendi başına uydurduğuna tam olarak inanmıyor, <i>inanamıyordu.</i> Tahtı Adolin’e bırakıp çekilme kararının arkasındaki şey şüpheleriydi. Deli miydi? Yanlış mı yorumluyordu? En azından, artık kendi kendisine güvenemezdi. Neyin gerçek olduğunu, neyin olmadığını ayırt edemiyordu. Böyle bir durumda bir adamın konumundan vazgeçmesi ve durumu gözden geçirmesi gerekirdi.</p>

  <p>Ne olursa olsun, bu görüleri görmezden gelmesi değil, yaşaması gerektiğini hissediyordu. Çaresiz bir parçası, hâlâ resmi olarak tahtından feragat etmek zorunda kalmadan önce bir çözüm bulmayı umuyordu. O parçanın çok fazla kontrolü ele geçirmesine izin vermiyordu; bir adamın doğru olan şeyi yapması gerekirdi. Ama Dalinar ona şu kadarını verecekti: Onların bir parçası olduğu sürece, bu görülere gerçekmiş gibi muamele edecekti. Eğer burada keşfedilecek sırlar varsa, bunları sadece rolünü oynayarak bulabilirdi.</p>

  <p>Etrafına bakındı. Bu sefer ona ne gösterilmekteydi ve neden? Silahındaki mızrak başı iyi çeliktendi ama başlığı bronzdanmış gibi görünüyordu. Onunla birlikte duvarın üstünde olan altı adamdan birisinin bronz bir göğüs zırhı vardı, diğer ikisi ise kötü bir şekilde yamanmış, yarılmış ve geniş dikişlerle tekrar dikilmiş olan deri üniformalar giyiyordu.</p>

  <p>Diğer adamlar aylak aylak duruyorlar, duvarın üstünden boş boş bakıyorlardı. <i>Nöbet tutuyoruz,</i> diye düşündü Dalinar ileri çıkıp dışarıdaki manzarayı gözleriyle tarayarak. Bu kaya oluşumu devasa, bir ovanın sonundaydı; bunun gibi bir hisar için mükemmel bir konumdu. Hiçbir ordu buraya çok önceden görülmeden yaklaşamazdı.</p>

  <p>Hava, gölgeli köşelerde buzun taşlara tutunmasına yetecek kadar soğuktu. Güneş ışığı soğuğu dağıtmak için pek bir şey yapmıyordu ve hava da otların eksildiğini açıklıyordu; çimenler deliklerine çekilmiş, bahar havasının geri dönüşünü bekliyorlardı.</p>

  <p>Dalinar pelerinini iyice kapatarak, yoldaşlarından birinin de aynı şeyi yapmasına neden oldu.</p>

  <p>“Fırtına götüresi hava,” diye mırıldandı adam. “Daha ne kadar sürecek? Sekiz hafta oldu bile.”</p>

  <p>Sekiz hafta mı? Bir defada kırk gün kış? Bu enderdi. Soğuğa rağmen, diğer üç asker nöbet görevleriyle ilgileniyormuş gibi görünmek dışında her şeyi yapıyorlardı. Bir tanesi uyukluyordu bile.</p>

  <p>“Uyanık olun,” diye fırça attı Dalinar onlara.</p>

  <p>Ona baktılar, uyuklamakta olanı gözlerini kırpıştırarak uyandı. Üçü de inanmamış görünüyordu. Uzun, kızıl saçlı olan adamlardan bir tanesi kaşlarını çattı. “Bunu sen mi diyorsun Leel?”</p>

  <p>Dalinar karşılık vermemek için kendini tuttu. Onu kim olarak görüyorlardı acaba?</p>

  <p>Soğuk hava nefesinin buharlaşmasına neden oluyordu ve arkasından aşağıdaki ocak ve örslerde çalışan adamlardan gelen metal seslerini duyabiliyordu. Hisarın kapıları kapalıydı, sağında ve solundaki okçu kuleleri doluydu. Savaştaydılar ama nöbet tutmak her zaman sıkıcı bir işti. Saatler boyunca dikkatli kalmak için iyi eğitilmiş askerler gerekirdi. Belki de bu yüzden burada o kadar fazla asker vardı; eğer izleyen gözlerin niteliğinden emin olunamıyorsa, o zaman niceliğinden medet umulurdu.</p>

  <p>Ancak Dalinar’ın bir avantajı vardı. Görüler ona asla sakin bir barış dönemini göstermiyor, onu çatışma ve değişim zamanlarına atıyorlardı. Dönüm noktaları. Bu yüzden de, izleyen diğer düzinelerce göze rağmen, ilk fark eden o oldu.</p>

  <p>“Orada!” dedi kaba taş mazgalın yan tarafından eğilerek. “O ne?”</p>

  <p>Kızıl kafalı adam bir elini kaldırarak gözlerini gölgeledi. “Hiçbir şey. Bir gölge.”</p>

  <p>“Hayır, hareket ediyor,“ dedi diğerlerinden bir tanesi, “İnsanlara benziyorlar. İlerliyorlar.”</p>

  <p>Kızıl saçlı adam alarm verirken Dalinar’ın kalbi beklentiyle çarpmaya başladı. Daha fazla okçu mazgallara koşarak yaylarının tellerini bağlamaya başladı. Aşağıdaki kırmızı avluda askerler toplandı. Her şey o aynı kayadan inşa edilmişti ve Dalinar adamlardan birinin bu yerden “Hummataşı Kalesi” olarak bahsettiğini duydu. Adını hiç duymamıştı.</p>

  <p>Gözcüler atlar üstünde dörtnala kaleden çıktılar. Hem neden dışarıda atlı gözcüler yoktu?</p>

  <p>“Bu artçı savunma kuvveti olmalı,” diye mırıldandı askerlerden bir tanesi. “Hatlarımızı geçmiş olamazlar. Parlayanlar savaşırken değil...”</p>

  <p>Parlayanlar mı? Dalinar dinlemek için daha yakına geldi ama adam ona kaşlarını çatarak sırtını döndü. Dalinar her kim idiyse, diğerleri ondan pek hoşlanmıyordu.</p>

  <p>Görünüşe göre, bu kale savaşın ön hatlarından geri çekilmek için kullanılan bir konumdaydı. Yani ya o yaklaşan kuvvet dosttu ya da düşman, hatlarını yarmış ve kaleyi kuşatması için öncü bir grup göndermişti. O zaman bunlar ihtiyat birlikleriydi ki büyük olasılıkla az sayada atlarının olmasının sebebi de buydu. Ama yine de dışarıda atlı gözcülerinin olması gerekirdi.</p>

  <p>Gözcüler en sonunda dörtnala kaleye geri dönerlerken beyaz bayraklar taşıyorlardı. Dalinar yoldaşlarına göz attı ve onların rahatlaması şüphelerini doğruladı. Beyaz renk dost anlamına geliyordu. Ama eğer bu kadar basit olsaydı, o buraya gönderilmiş olur muydu? Eğer bu sadece kendi <i>aklıysa,</i> daha önce hiç yapmadığı hâlde şimdi basit, sıkıcı bir görü üretir miydi?</p>

  <p>“Bir tuzak için hazır olmamız gerekir,” dedi Dalinar. ”Birileri o gözcülerin ne gördüğünü öğrenmeli. Sadece sancakları mı tanımışlar, yoksa daha yakından bakmışlar mı?”</p>

  <p>Şimdi duvarın tepesini doldurmuş olan okçuların bazıları da dâhil, diğer askerler ona garip bakışlar attılar. Dalinar hafifçe lanet ederek yaklaşmakta olan gölgeli kuvvete tekrar baktı. Kafasının arkasında tekinsiz bir kaşıntı vardı. Garip bakışları görmezden gelerek, mızrağını kavradı ve duvarın üstündeki yoldan koşarak bir merdivene ulaştı. Basamaklar zikzak şeklinde inşa edilmişti, uzun duvardan aşağıya ileri geri yaparak iniyordu. Dalinar daha önce de böyle tahkimatlar da bulunmuştu ve baş dönmesini engellemek için gözlerini nasıl adımlarına odaklanmış olarak tutması gerektiğini biliyordu.</p>

  <p>Aşağıya ulaştı ve mızrağını omzunun üstüne dayayarak, sorumlu birilerini bulmak üzere yola koyuldu. Hummataşı Kalesinin binaları köşeli ve pratikti, doğal yarığın duvarları boyunca birbirlerine dayanarak inşa edilmişlerdi. Çoğunun tepesinde yağmur tutucuları vardı. İyi yiyecek stoklarıyla ya da eğer şanslılarsa bir Ruhdökümcüyle, bunun gibi bir tahkimat yıllarca bir kuşatmaya direnebilirdi.</p>

  <p>Rütbe nişanlarını okuyamıyordu ama bir subayı gördüğü zaman tanıyabilirdi. Yanında bir grup şeref muhafızıyla, kan kırmızı bir pelerin içinde dikiliyordu. Takım zırhı yoktu, sadece deri üstünde parlak bronz bir göğüs zırhı vardı ve gözcülerden bir tanesiyle görüşüyordu. Dalinar aceleyle yaklaştı.</p>

  <p>Ancak o zaman adamın gözlerinin koyu kahverengi olduğunu gördü. Dalinar bu gördüğüne inanamayarak şaşkınlık içinde bakakaldı. Etrafındakiler adama bir berrakbeymiş gibi davranıyorlardı.</p>

  <p>“... Taşmuhafazalar Tarikatı, lordum,” diyordu hâlâ atının üstünde olan gözcü.</p>

  <p>“Ve büyük bir sayıda da Rüzgârkoşucu. Hepsi yaya.”</p>

  <p>“Ama neden?” diye hesap sordu <i>koyugözlü</i> subay. “Neden Parlayanlar buraya geliyor? Ön saflarda o şeytanlarla savaşıyor olmaları gerek!”</p>

  <p>“Lordum, emirlerimiz onların kimliğini belirler belirlemez geri dönmekti,” dedi gözcü.</p>

  <p>“Eh, geri git ve niye burada olduklarını öğren!” diye kükredi subay gözcünün irkilmesine neden olarak. Gözcü hemen sonra uzaklaşmak için atını çevirdi.</p>

  <p>Parlayanlar. Çoğu zaman şu ya da bu şekilde Dalinar’ın görüleriyle bağlantıları vardı. Subay şövalyeler için boş sığınakları hazırlamalarını söyleyerek eşlikçilerine emirler vermeye başlarken, Dalinar gözcüyü duvara doğru takip etti. Oradaki okçu yarıklarında adamlar toplanmış, dışarıdaki ovaya bakıyorlardı. Yukarıdakiler gibi, bunlar da çeşitli parçalardan bir araya getirilmiş gibi görünen uyumsuz üniformalar giyiyordu. Pejmürde bir grup değillerdi ama belli ki ikinci el fazlalıkları giyiyorlardı.</p>

  <p>Dalinar devasa duvarın gölgesinde duran bir asker kalabalığının arkasına doğru yürürken, gözcü atını bir geçidin içinden sürdü. “Ne var?” diye sordu.</p>

  <p>“Parlayanlar,” dedi adamlardan bir tanesi. “Koşmaya başladılar.”</p>

  <p>“Sanki neredeyse saldıracaklarmış gibi görünüyorlar,” dedi bir diğeri.. Bunun kulağa ne kadar saçma geldiğine kıkırdadı, gerçi sesinde bir belirsizlik izi de vardı.</p>

  <p><i>Ne?</i> diye düşündü Dalinar endişeyle. “Bana yol açın.”</p>

  <p>Şaşırtıcı bir şekilde, adamlar ayrıldılar. Dalinar aralarından geçerken şaşkınlıklarını hissedebiliyordu. Emri bir yüceprens ve <i>açıkgözün</i> otoritesiyle vermişti, ve onlar da içgüdüsel olarak itaat etmişlerdi. Şimdi onu gördüklerinde ise emin olamamışlardı. Bu sıradan nöbetçi onlara emir yağdırarak ne yaptığını sanıyordu?</p>

  <p>Onlara sorgulamaları için bir şans tanımadı. Duvarın içinden ovaya doğru bakan dikdörtgen şeklinde bir okçu yarığının olduğu duvara dayanmış platformun üstüne çıktı. Bir adamın geçmesi için çok küçüktü ama okçuların dışarı ateş etmesine yetecek kadar genişti. Buradan, Dalinar yaklaşmakta olan askerlerin belirgin bir hat oluşturmuş olduğunu gördü. Işıldayan Parezırhları içindeki adam ve kadınlar koşarak geliyordu. Omuz omuza koşuyorlardı, tek bir tanesi bile hattı bozmuyordu. Kristalden bir dalga gibi. Yaklaşırlarken, Dalinar Zırhları’nın boyanmamış olduğunu gördü ama görülerinde görmüş olduğu diğer Parlayanlar gibi, eklem yerleri ve ön taraflarındaki rünler mavi ya da kehribar renkte parlıyordu.</p>

  <p>“Parekılıcı’nı çekmemişler,” dedi Dalinar. “Bu iyiye işaret.”</p>

  <p>Dışarıdaki gözcü atını durdurdu. Dışarıda en azından iki yüz tane Paretaşıyan varmış gibi görünüyordu. Alethkar’ın yaklaşık yirmi kadar Kılıç’ı vardı, Jah Keved’in de benzer bir sayıdaydı. Eğer dünyanın geri kalanındakilerin hepsini bir araya getirecek olursan, toplamda iki güçlü Vorin krallığından birininki kadar ederlerdi. Bunun anlamı ise, Dalinar’ın bildiği kadarıyla, bütün dünyada yüz taneden daha az Kılıç vardı. Ve burada tek bir orduda toplanmış olan <i>iki yüz</i> tane Paretaşıyan görüyordu. Bu hayal bile edilemeyecek bir şeydi.</p>

  <p>Parlayanlar koşmayı bırakıp, önce hızlı, sonra da normal hızda yürümeye başladılar. Dalinar’ın etrafındaki askerler sessizleşti. En öndeki Parlayanlar sıra olup hareketsizce durdu. Bir anda, başkaları da gökyüzünden düşmeye başladı. Etraflarına Fırtınaışığı püskürterek çatlayan kaya sesleriyle yere indiler. Bunların hepsi mavi parlıyordu.</p>

  <p>Kısa süre sonra, dışarıdaki alanda yaklaşık üç yüz tane Parlayan vardı. Kılıçlar’ını çağırmaya başladılar. Silahları yoktan beliren ve katılaşan sis gibi ellerinde belirdi. Bu sessizlik içinde yapılmıştı. Siperlikleri aşağıdaydı.</p>

  <p>“Eğer kılıçsız koşmaları iyiye işaretse, o zaman bu ne anlama geliyor?” diye fısıldadı Dalinar’ın yanındaki adamlardan biri.</p>

  <p>Dalinar’ın içinde bir şüphe yükselmeye başladı, bu görünün ona ne göstermek üzere olduğunu biliyor olabileceğinin dehşeti. Sinirleri en sonunda bozulan gözcü atını çevirdi ve ona kapıyı açmaları için çığlık atarak dörtnala kaleye doğru geri geldi. Sanki birazcık tahta ve taş yüzlerce Paretaşıyan’a karşı bir korunma sağlayabilirmiş gibi, Kılıç ve Zırh sahibi olan tek bir adam neredeyse kendi başına bir orduydu ve o bu insanların sahip oldukları garip güçleri dikkate almasan bile öyleydi.</p>

  <p>Askerler gözcü için geçidin kapısını açtılar. Ani bir karar vererek, Dalinar aşağı atladı ve kapıya doğru koştu. Arkada, Dalinar’ın önceden görmüş olduğu subay, okçu aralığına doğru kendine yol açıyordu.</p>

  <p>Dalinar açık kapıya ulaşarak, tam gözcü dörtnala avluya geri girerken dışarı fırladı. Adamlar dehşet içinde Dalinar’ın arkasından seslendiler. Onları duymazdan geldi ve koşarak düz ovaya çıktı. Geniş, düz duvar sanki güneşin kendisine giden bir yol gibi tepesinde yükseliyordu. Parlayanlar hâlâ uzaktaydı ama yay menzilinin içinde durmuşlardı. Şekillerin güzelliğine kapılan Dalinar yavaşladı, sonra da yaklaşık yüz ayak uzaklarında durdu.</p>

  <p>Parlak pelerini zengin bir mavi renkte olan bir şövalye yoldaşlarının arasından bir adım öne çıktı. Dalgalı çelikten Parekılıcı’nın ortası boyunca incelikli oymaları vardı. Bir an boyunca bunu kaleye doğru tuttu.</p>

  <p>Sonra da ucunu taşa sapladı. Dalinar gözlerini kırptı. Paretaşıyan sarı saçlı ve solgun derili, yakışıklı bir başı gözler önüne sererek miğferini çıkardı. Shinovar’lı bir adam gibi açık tenliydi. Miğferi Kılıç’ının yanına, yere attı. Paretaşıyan kolları yanlarında, zırhlı ellerini yumruk yaparken miğfer yerde biraz yuvarlandı. Avuçlarını iyice açtı ve zırh eldivenleri kurtularak kayalık zemine düştü.</p>

  <p>Parezırhı vücudundan dökülürken döndü, göğüs zırhı kurtulup düşüyor, dizlikleri kayıp gidiyordu. Altında kılışmış mavi bir üniforma giymekteydi. Adım atarak bota benzeyen solleretlerin içinden çıktı ve yürüyerek uzaklaşmaya devam etti; Parekılıcı ve Parezırhı, herhangi bir adamın sahip olabileceği en kıymetli hazineler, çöp gibi yere atılarak terk edilmişti.</p>

  <p>Diğerleri de onu takip etmeye başladılar. Yüzlerce adam ve kadın Parekılıcı’nı taşın içine saplıyor, sonra da Zırhlar’ını çıkarıyorlardı. Taşa düşen metal sesleri yağmur gibi geldi. Sonra da fırtına gibi.</p>

  <p>Dalinar kendini ileri doğru koşarken buldu. Arkasındaki kapı açıldı ve bazı meraklı askerler kaleden dışarı çıktılar. Dalinar Parekılıcı’na ulaştı. Pırıldayan gümüş ağaçlar gibi kayalardan çıkıyorlardı, silahlardan bir orman gibiydi. Kendi Parekılıcı’nın asla yapmamış olduğu bir şekilde hafifçe parlıyorlardı ama o aralarından koşarak geçerken, ışıkları solmaya başladı.</p>

  <p>Üstüne korkunç bir his çöktü. Acı ve ihanet ile dolu engin bir trajedi hissi. Olduğu yerde kalarak, nefes nefese elini göğsüne koydu. Ne oluyordu? O tüyler ürpertici his, o neredeyse duyabildiğine yemin edebileceği çığlık <i>neydi</i>?</p>

  <p>Parlayanlar. Attıkları silahlarından yürüyerek uzaklaşıyorlardı. Şimdi hepsi bağımsız bireyler gibi görünüyorlardı, her biri kalabalığa rağmen yalnız başına yürüyordu. Dalinar terk edilmiş göğüslükler ve zırh parçalarının üstünde tökezleyerek arkalarından fırladı. En sonunda tökezleyerek hepsinin arasından sıyrılmıştı.</p>

  <p>“Bekleyin!” diye seslendi.</p>

  <p>Hiçbirisi dönüp bakmadı.</p>

  <p>Şimdi ileride, çok uzaklarda başkalarını da görebiliyordu. Parezırhı giymeyen kalabalık bir asker grubu Parlayanlar’ın geri dönmesini bekliyordu. Onlar kimdi ve neden öne çıkmamışlardı? Dalinar Parlayanlar’a yetişti, çok hızlı yürümüyorlardı ve bir tanesini kolundan kavradı. Adam döndü, bir Alethi gibi derisi bronzlaşmış ve saçları koyuydu. Gözleri en solgunundan maviydi. Hatta doğal olmayan bir şekilde solgundu; irisleri neredeyse beyazdı.</p>

  <p>“Lütfen,” dedi Dalinar. “Bana bunu neden yaptığınızı söyleyin.”</p>

  <p>Eski Paretaşıyan kolunu çekip kurtardı ve yürüyerek uzaklaşmaya devam etti. Dalinar küfretti ve sonra da koşarak Paretaşıyanların ortasına daldı. Her ırktan ve millettendiler, koyu ve açık derili, bazılarının beyaz Thaylen kaşları vardı, diğerlerinin ise kırışık Selay derileri. Gözleri ileride, birbirleriyle konuşmadan yürüyorlardı, adımları yavaş ancak kararlıydı.</p>

  <p>“Birileri bana neden olduğunu söyleyecek mi?” diye gürledi Dalinar. “Bu o, değil mi? Hıyanet Günü, insanoğluna ihanet ettiğiniz gün. Ama neden?” Hiçbirisi konuşmadı. Sanki Dalinar orada yokmuş gibi davrandılar.</p>

  <p>İnsanlar ihanetten, Parlayan Şövalyeler’in insanlığa sırtını döndüğü günden bahsederdi. Neyle savaşıyorlardı ve neden durmuşlardı? <i>İki şövalye tarikatından bahsedilmişti,</i> diye düşündü Dalinar. <i>Ama on tarikat vardı. Ya diğer sekizi ne oldu</i>?</p>

  <p>Dalinar ciddi bireyler denizinin ortasında dizlerinin üstüne düştü. “Lütfen. Bilmek zorundayım.” Yakınlarda, kalenin askerlerinden bazıları Parekılıcı’na ulaşmışlardı ama bu adamlar Parlayanlar’ın peşinden koşmak yerine, ihtiyatlı bir şekilde Kılıçlar’ı çekip çıkarıyorlardı. Birkaç subay koşturarak kaleden dışarı fırladı, Kılıçlar’ı yere bırakmaları için onlara sesleniyorlardı. Kısa süre sonra ise yan kapılardan dışarı taşan ve silahlara doğru koşan adamların sayıları onları geçmişti.</p>

  <p>“Onlar ilk,” dedi bir ses.</p>

  <p>Dalinar yukarı baktığında şövalyelerden bir tanesinin yanında durmuş olduğunu gördü. Bu Alethi gibi görünen adamdı. Omzunun üstünden Kılıçlar’ın etrafında toplanmış olan kalabalığa baktı. Adamlar birbirlerine bağırmaya başlamıştı, herkes hepsine el konulmadan önce bir Kılıç kapmak için mücadele ediyordu.</p>

  <p>“Onlar ilk,” dedi Parlayan Dalinar’a doğru dönerek. Dalinar o sesin derinliğini tanıdı. Bu görülerinde her zaman onunla konuşan o sesti. “Onlar ilkti ve onlar sonuncuydu da.”</p>

  <p>“Bu Hıyanet Günü mü?” diye sordu Dalinar.</p>

  <p>“Bu olaylar tarihe geçecek,” dedi Parlayan. “Adları çıkacak. Burada olanlar için pek çok isminiz olacak.”</p>

  <p>“Ama neden?”diye sordu Dalinar. “Lütfen. Neden görevlerini terk ettiler?”</p>

  <p>Şekil onu inceliyormuş gibi göründü. “Sana fazla yardım edemeyeceğimi söyledim. Kederler Gecesi gelecek ve Gerçek Issızlık. Dinmezfırtına.”</p>

  <p>“O zaman sorularıma cevap ver!” dedi Dalinar.</p>

  <p>“Kitabı oku. Onları birleştir.”</p>

  <p>“Kitap mı? <i>Kralların Yolu</i> mu?”</p>

  <p>Şekil döndü ve yürüyerek ondan uzaklaştı, bilinmez yerlere doğru yürüyen diğer Parlayanlar’a katılarak taş ovayı geçmeye koyuldu.</p>

  <p>Dalinar dönerek Kılıçlar için koşuşan askerlerin yarattığı arbedeye baktı. Pek çoğuna şimdiden el konulmuştu. Herkese yetecek kadar çok Kılıç yoktu ve bazıları kendilerininkileri kaldırmaya başlamış, kendilerine yaklaşanları savuşturmak için kullanıyorlardı. Olanları izlerken, elinde bir Kılıç’la kükremekte olan bir subay arkasındaki iki adamın saldırısına uğradı.</p>

  <p>Silahların içinden gelen parıltı tamamen kaybolmuştu.</p>

  <p>O subayın öldürülmesi diğerlerini de cesaretlendirdi. Başka çatışmalar başladı, askerler bir tanesini ele geçirmeyi umarak Kılıç’ı olanlara saldırmak için atıldılar. Gözler yanmaya başladı. Çığlıklar, bağırışlar, ölüm. Dalinar kendisini tekrar sandalyesine bağlanmış olarak odasında bulana kadar izledi. Yakınlarında, Adolin ve Renarin gergin bir halde onu izliyorlardı.</p>

  <p>Dalinar geçmekte olan yücefırtınanın çatıdaki sesini dinlerken gözlerini kırptı. “Geri döndüm,” dedi oğullarına. “Sakinleşebilirsiniz.” Adolin ipleri çözmesine yardım ederken, Renarin Dalinar’a bir kupa turuncu şarap getirmek için ayağa kalktı.</p>

  <p>Dalinar çözüldüğü zaman Adolin geri çekildi. Genç kollarını kavuşturdu. Renarin geri geldi, yüzü solgundu. Zayıflık nöbetlerinden birini geçiriyormuş gibi görünüyordu; hatta bacakları da titriyordu. Dalinar kupayı alır almaz, genç adam bir sandalyeye oturdu ve başını ellerinin arasına aldı.</p>

  <p>Dalinar tatlı şarabı yudumladı. Daha önce görülerinde savaşlar görmüştü. Ölümler ve canavarlar, koc.akabuklar ve kâbuslar görmüştü. Ama yine de, her nedense bu görü onu öncekilerin hepsinden daha fazla rahatsız etmişti, ikinci bir yudum için kupayı kaldırırken, elinin de titremekte olduğunu fark etti.</p>

  <p>Adolin hâlâ ona bakıyordu.</p>

  <p>“İzlemesi o kadar kötü müydü?“ diye sordu Dalinar.</p>

  <p>“Söylediğin abuk sabuk şeyler sinir bozucu, baba,” dedi Renarin. “Tüyler ürpertici, garip. Çarpık, rüzgârın gücüyle eğilmiş tahta bir bina gibi.”</p>

  <p>“Debeleniyorsun,” dedi Adolin. “Neredeyse sandalyeyi devirecektin. Sen durulana kadar sandalyeyi tutmam gerekti.”</p>

  <p>Dalinar ayağa kalktı ve kupasını tekrar doldurmak için ilerlerken içini çekti. “Ve sen hâla benim tahttan çekilmemin gerekli olmadığını mı düşünüyorsun?”</p>

  <p>“Nöbetler kontrol altında tutulabilir,” dedi Adolin, gerçi sesi rahatsız olmuş gibi geliyordu, “Benim hedefim <i>asla</i> seni yerinden indirmek değildi. Ben sadece senin evimizin geleceği hakkındaki kararları verirken sanrılara dayanmanı istemiyordum. Gördüğün şeylerin gerçek olmadığını kabul ettiğin sürece, devam edebiliriz. Tahtından feragat etmen için bir sebep yok.”</p>

  <p>Dalinar şarabı doldurdu. Doğuya doğru baktı, duvara, Adolin ve Renarin’den uzağa. “Gördüğüm şeylerin gerçek olmadığını kabul etmiyorum.”</p>

  <p>“Ne?” dedi Adolin. “Ama ben seni ikna etmiş...”</p>

  <p>“Artık güvenilir olmadığımı kabul ediyorum,” dedi Dalinar. “Ve deliriyor olma olasılığım var. Bana bir şeyler olduğunu kabul ediyorum.” Tekrar döndü. “Bu görüleri ilk görmeye başladığım zaman, bunların Yaradan’dan olduklarına inandım. Sen beni bu yargımda fazla hızlı davranmış olabileceğime ikna ettin. Onlara güvenecek kadar bir şey bilmiyorum. Delirmiş olabilirim. Ya da bunlar Yaradan’dan kaynaklanmadıkları hâlde doğaüstü olabilirler.“</p>

  <p>“Bu nasıl olabilir?” dedi Adolin kaşlarını çatarak.</p>

  <p>“Eski Büyü,” dedi Renarin yumuşak bir sesle, hâlâ oturuyordu.</p>

  <p>Dalinar başını sallayarak onayladı.</p>

  <p>“Ne?” dedi Adolin üstüne bastırarak. “Eski Büyü bir efsane.”</p>

  <p>“Ne yazık ki efsane değil,” dedi Dalinar, sonra da serin şarabından bir yudum daha aldı. “Bunun bir gerçek olduğunu bizzat biliyorum.”</p>

  <p>“Baba,” dedi Renarin. “Eski Büyü’nün seni etkilemiş olması için, Batı’ya yolculuk etmiş ve özellikle onu aramış olman gerekiyor. Değil mi?”</p>

  <p>“Evet,” dedi Dalinar mahçup bir şekilde. Hatıralarında bir zamanlar karısının var olmuş olduğu boş yer asla ona şu anda olduğu kadar belirgin gelmemişti. Bunu görmezden gelmeye meyilliydi ve haksız da değildi. Karısı tümüyle yok olmuştu ve bazen Dalinar bir zamanlar evli <i>olduğunu</i> hatırlamakta bile zorlanıyordu.</p>

  <p>“Bu görüler benim Gecegözcüsü hakkında anladığım şeylerle uyuşmuyor,” dedi Renarin. “Çoğu insan onu sadece bir tür güçlü spren olarak kabul ediyor. Bir kere ona ulaşıp ödülünü ve lanetini aldıktan sonra seni rahat bırakıyor olması gerekli. Onu ne zaman aradın?”</p>

  <p>“Şimdi uzun yıllar oluyor,” dedi Dalinar.</p>

  <p>“O zaman büyük ihtimalle bu onun etkisinden kaynaklanmıyor,” dedi Renarin.</p>

  <p>“Ama ondan ne istedin?” dedi Adolin kaşlarını çatarak.</p>

  <p>“Lanetim ve lütfum bana ait, oğlum,” dedi Dalinar. “Ayrıntılar önemli değil.”</p>

  <p>“Ama...”</p>

  <p>“Ben de Renarin’e katılıyorum,” dedi Dalinar lafını keserek. “Bu büyük ihtimalle Gecegözücüsü değil.”</p>

  <p>“Pekâlâ, tamam. Ama o zaman neden konuyu açtın?”</p>

  <p>“Çünkü Adolin,” dedi Dalinar çileden çıktığını hissederek. “Bana ne olduğunu <i>bilmiyorum.</i> Bu görüler aklımın ürünleri olmak için fazlasıyla ayrıntılı gibi görünüyor. Ama senin argümanların beni düşünmeye itti. Yanılıyor olabilirim. Ya da <i>sen</i> yanılıyor olabilirsin ve Yaradan’dan olabilir. Ya da tamamen farkı bir şey olabilir. Bilmiyoruz ve işte bu nedenle de benim tahtta kalmam tehlikeli.”</p>

  <p>“Eh, benim dediğim hâlâ geçerli,” dedi Adolin inatçı bir şekilde. “Bunu kontrol altında tutabiliriz.”</p>

  <p>“Hayır, tutamayız,” dedi Dalinar. “Sırf geçmişte sadece yücefırtınalar sırasında gelmiş olması, ileride diğer stresli zamanlara da olmayacağı anlamına gelmez. Ya savaş meydanında bir nöbet geçirecek olursam?” Bu tam olarak Renarin’in de savaşa gitmesine izin vermemelerinin sebebiydi.</p>

  <p>“Eğer bu olursa, bununla başa çıkarız,” dedi Adolin. “Şimdilikse, bunları sadece görmezden gelebilir...”</p>

  <p>Dalinar bir elini havaya savurdu. “Görmezden gelmek mi? Bunun gibi bir şeyi görmezden <i>gelemem.</i> Görüler, kitap, hissettiğim şeyler, bunlar beni her açıdan değiştiriyor. Kendi vicdanımı takip etmezsem, insanları nasıl yönetebilirim? Eğer bir yüceprens olarak devam edersem, her kararımı iki kere düşünmem gerekir. Ya kendime güvenmeye karar veririm ya da tahttan inerim. İkisi arasında bir şeyler düşüncesini <i>kaldıramam.</i>”</p>

  <p>Oda sessizleşti.</p>

  <p>“O zaman ne yapacağız?” dedi Adolin.</p>

  <p>“Kararı vereceğiz,“ dedi Dalinar. “Kararı <i>vereceğim.”</i></p>

  <p>“Tahttan da insen, sanrıları dinlemeye devam da etsen, iki durumda da onların biri yönetmesine izin veriyoruz,“ diye tısladı Adolin.</p>

  <p>“Ve senin daha iyi bir seçeneğin var mı?” diye hesap sordu Dalinar. “Şikâyet etmekte hızlı davranıyorsun Adolin ki bu senin bir alışkanlığınmış gibi görünüyor. Ama senin mantıklı bir alternatif sunduğunu görmüyorum.”</p>

  <p>“Sana bir tane sundum,” dedi Adolin. “Sanrıları görmezden gel ve devam et!”</p>

  <p><i>“Mantıklı</i> bir seçenek dedim!”</p>

  <p>İkisi birbirlerine dik dik baktılar. Dalinar sinirini kontrol altında tutmak için çabaladı. Pek çok açıdan, o ve Adolin birbirlerine fazla benziyorlardı. Birbirlerini anlıyorlardı ve bu da can acıtan yerlerden başarabilmelerini sağlıyordu.</p>

  <p>“Peki ya görülerin gerçek olup olmadığını kanıtlarsak?” dedi Renarin.</p>

  <p>Dalinar ona doğru baktı. “Ne?”</p>

  <p>“Bu rüyaların ayrıntılı olduğunu söylüyorsun,” dedi Renarin ellerini önünde kavuşturmuş halde öne doğru eğilerek. “Tam olarak ne görüyorsun?”</p>

  <p>Dalinar tereddütle durdu, sonra da şarabının kalanını başına dikti. Bir kez olsun turuncu yerine sarhoş edici eflatunu içmiş olmayı diledi. “Görüler çoğunlukla Parlayan Şövalyelerle ilgili. Her görünün sonunda birileri, sanıyorum Elçiler’den bir tanesi, bana geliyor ve Alethkar’ın yüceprenslerini birleştirmemi söylüyor.”</p>

  <p>Oda sessizleşti; Adolin rahatsız görünüyor, Renarin ise sadece sessizce oturuyordu.</p>

  <p>“Bugün Hıyanet Günü’nü gördüm,” diye devam etti Dalinar. “Parlayanlar Pareleri’ni terk ettiler ve yürüyüp gittiler. Kılıçlar ve Zırhlar terk edildikleri zaman bir şekilde... Soldular. Bu görmüş olmak için son derece garip bir ayrıntı.” Adolin’e baktı. “Eğer bu görüler hayal ürünüyse, o zaman ben bir zamanlar düşünmüş olduğumdan çok daha akıllıymışım.”</p>

  <p>“Kontrol edebileceğimiz belirgin bir şeyler hatırlıyor musun?” diye sordu Renarin. “İsimler? Yerler? Tarihte izi bulunabilecek olaylar?”</p>

  <p>“Bu sonuncusu Hummataşı Kalesi denilen bir yerdeydi,” dedi Dalinar.</p>

  <p>“Hiç adını duymadım,” dedi Adolin.</p>

  <p>“Hummataşı Kalesi,” diye tekrar etti Dalinar. “Görümde, oranın yakınlarında sürmekte olan bir tür savaş vardı. Parlayanlar ön saflarda dövüşüyordu. Bu hisara çekildiler, sonra da orada Parelerini terk ettiler.”</p>

  <p>“Belki de tarihte bir şeyler bulabiliriz,” dedi Renarin. “Ya bu kalenin var olduğunun ya da Parlayanların orada gördüğün şeyi yapmadığının kanıtı. O zaman anlarız, değil mi? Rüyaların sanrı mı, yoksa gerçek mi olduğunu?”</p>

  <p>Dalinar kendini başını sallayarak onaylarken buldu. En başından beri gerçek olduklarını varsaymış olduğu için, bunları kanıtlamak onun aklına hiç gelmemişti. Bir kere sorgulamaya başladığı zaman ise görülerin doğasını gizli ve sessiz tutmaya daha meyilli olmuştu. Ama eğer gerçek olan olayları görüyor olduğunu bilseydi... Bu en azından delilik olasılığım ortadan kaldırırdı. Her şeyi çözmezdi ama büyük bir faydası olurdu.</p>

  <p>“Bilmiyorum,” dedi Adolin daha şüpheli bir şekilde. “Baba, Hiyerokrasi’nin öncesindeki zamanlardan bahsediyorsun. Tarihçelerde herhangi bir şey bulabilecek miyiz?”</p>

  <p>“Parlayanların yaşadığı zamanlardan kalma tarihçeler var,” dedi Renarin. “Bu gölgegünler ya da Hanedan Çağları kadar uzun bir zaman öncesi değil. Jasnah’ya sorabiliriz. Onun yaptığı şey de bu değil mi? Bir Veristitalyan olarak?”</p>

  <p>Dalinar Adolin’e baktı. “Bu denemeye değermiş gibi görünüyor oğlum.”</p>

  <p>“Belki,” dedi Adolin. “Ama tek bir yerin varlığını kanıt olarak alamayız. Bu Hummataşı Kalesini duymuş ve böylece bilinçaltına eklemiş olabilirsin.”</p>

  <p>“Şey, bu doğru olabilir,” dedi Renarin. “Ama eğer babamın gördüğü şeyler sadece sanrılarsa, o zaman kesinlikle bazı parçalarının doğru olmadığını kanıtlayabilmemiz gerekir. Hayal ettiği her detayın bir hikâye ya da tarihçeden gelmiş olması imkânsız görünüyor. Sanrıların <i>bazı</i> kısımları tamamen hayal ürünü olmalı.”</p>

  <p>Adolin yavaş yavaş başını salladı. “Ben... Haklısın, Renarin. Evet, bu iyi bir plan.”</p>

  <p>“Kâtiplerimden birini getirmemiz gerekiyor,” dedi Dalinar.”Az önceki görüyü hâlâ tazeyken dikte ettirmem gerekir.”</p>

  <p>“Evet,” dedi Renarin. “Ne kadar çok ayrıntımız olursa, görülerin doğru ya da yanlış olduğunu kanıtla mamız da o kadar kolay olur.”</p>

  <p>Dalinar yüzünü buruşturarak kupasını bir kenara koydu ve yürüyerek onların yanına gitti. Oturdu. “Pekâlâ. Ama dikte ettirmek için kimi kullanacağız?”</p>

  <p>“Senin çok sayada kâtibin var, baba,” dedi Renarin.</p>

  <p>“Ve onların hepsi de subaylarımdan birinin karısı ya da kızı,” dedi Dalinar. Nasıl açıklayabilirdi? Oğullarına zayıflığını açık etmek onun için yeteri kadar acı vericiydi. Eğer gördüğü şeylerin haberi subaylarına yayılırsa, bu morallerini zayıflatabilirdi. Bu şeyleri adamlarına da açıklaması için bir zaman gelebilirdi ama Dalinar’ın bunu dikkatli bir şekilde yapması gerekirdi. Ve diğerlerine gitmeden önce, kendisinin deli olup olmadığını bilmeyi kesinlikle tercih ederdi.</p>

  <p>”Evet,” dedi Adolin başını sallayarak, gerçi Renarin hâlâ aklı karışmış gibi görünüyordu. “Anlıyorum. Ama baba, Jasnah’nın geri dönmesini beklemeye cesaret edemeyiz. Daha aylar sürebilir.”</p>

  <p>“Katılıyorum,” dedi Dalinar. İçini çekti. Bir başka seçenek daha vardı. “Renarin, yengen Navani’ye bir haberci gönder.”</p>

  <p>Adolin bir kaşını kaldırarak Dalinar’a baktı. “Bu iyi bir fikir. Ama ben senin ona güvenmediğini sanıyordum.”</p>

  <p>“Onun sözünü tutacağına güveniyorum,” dedi Dalinar teslim olmuş bir şekilde. “Ve sır tutacağına. Ona tahtımdan feragat etme planlarımı anlattım ve o da tek bir kişiye bile söylemedi.” Navani sır tutmakta mükemmeldi. Kendi emrindeki kadınlardan çok daha iyiydi. Onlara da bir yere kadar güveniyordu ama bunun gibi bir sırrı tutmak, sözleri ve düşüncelerinde en üstün düzeyde titiz olan birisini gerektirirdi.</p>

  <p>Bu da Navani anlamına geliyordu. Büyük olasılıkla bu bilgiyi bir şekilde onu oyuna getirmek için kullanacaktı ama en azından sır adamlarından saklanmış olurdu.</p>

  <p>“Git, Renarin,” dedi Dalinar.</p>

  <p>Renarin başını salladı ve ayağa kalktı. Görünüşe göre nöbetini atlatmış gibiydi ve kapıya giderken adımları yere sağlam basıyordu. O giderken Adolin Dalinar’a yaklaştı. “Baba, ya benim haklı olduğum ve bunların sadece senin kendi aklından kaynaklanıyor olduğu ortaya çıkarsa ne yapacaksın?”</p>

  <p>“Bir parçam bunun gerçekleşmesini istiyor,” dedi Dalinar kapının Renarin’in arkasından kapanışını izlerken. “Delilikten korkuyorum ama bu en azından tanıdık olan, başa çıkılabilecek bir şey. Prensliği sana verecek, sonra da Kharbranth’ta yardım arayacağım. Ama bu şeyler sanrı <i>değilse, o</i> zaman başka bir kararla karşı karşıya kalırım. Bana söyledikleri şeyi kabul edecek miyim, etmeyecek miyim? Deli olduğumun kanıtlanması pekâlâ Alethkar için daha iyi olabilir. En azından daha kolay olur.”</p>

  <p>Adolin bunu düşündü, çenesi sıkılı, alnı kırışıktı. “Ya Sadeas? Görünüşe göre araştırmasının sonuna geliyor. Ne yapacağız?“</p>

  <p>Bu mantıklı bir soruydu. Dalinar ile Adolin’i tartışmaya iten şey en başından Dalinar’ın Sadeas ile ilgili olarak görülere güvenmesi yüzünden ortaya çıkan sorunlardı.</p>

  <p><i>Onları birleştir.</i> Bu sadece görülerden gelen bir emir değildi. Bu Gavilar’ın rüyasıydı. Birleşmiş bir Alethkar. Dalinar bu rüyanın, kardeşini yüzüstü bırakmış olmaktan kaynaklanan suçluluk hissiyle de birleşerek, onu kardeşinin arzusunu yerine getirmeye çalışmak için doğaüstü bahaneler uydurmaya itmesine izin mi vermişti?</p>

  <p>Emin olamıyordu. Emin olamamaktan <i>nefret ederdi.</i></p>

  <p>“Pekâlâ,” dedi Dalinar, “Sadeas bize karşı harekete geçerse diye sana her ihtimale karşı en kötüsüne hazırlanma izni veriyorum. Subaylarımızı hazırla ve haydutlara karşı devriye gezmeleri için gönderdiğim bölükleri de geri çağır. Eğer Sadeas, Elhokar’ı öldürmeye çalıştığımı iddia ederek beni suçlarsa, savaş kampımızı tecrit edecek ve alarma geçeceğiz. İdam ettirmek üzere beni tutuklamasına izin vermeye niyetim yok.”</p>

  <p>Adolin rahatlamış gibi görünüyordu. “Teşekkür ederim baba.”</p>

  <p>“İşin o noktaya gelmeyeceğini umalım, oğlum” dedi Dalinar. “Sadeas ile ben ciddi ciddi savaşa girdiğimiz anda, Alethkar bir ülke olarak paramparça olacak. Krala destek olan iki prenslik bizimkiler ve eğer biz çekişmeye düşersek; diğerleri de ya taraf seçer ya da kendi savaşlarına başlarlar.”</p>

  <p>Adolin başıyla onayladı ama Dalinar rahatsız olmuş bir şekilde arkasına yaslandı, <i>Üzgünüm,</i> dedi ona görüleri gönderen gücü düşünerek. <i>Ama bilge olmak zorundayım.</i></p>

  <p>Bir açıdan, bu ona ikinci bir sınamaymış gibi görünüyordu. Görüler ona Sadeas’a güvenmesini söylemişti, Eh, ne olacağını görecekti.</p>

  <p style="text-align: center;">♦</p>

  <p style="text-align: center;">♦♦</p>

  <p>“...Ve sonra da kayboldu,” dedi Dalinar. “Ondan sonra kendimi tekrar burada buldum.”</p>

  <p>Navani düşünceli görünerek kalemini kaldırdı. Görüsünün hepsini anlatmak Dalinar’ın uzun zamanını almamıştı. Navani ustaca yazmış, ne zaman daha fazlasını yoklayacağını bilerek, onun ufak ayrıntıları da hatırlamasını sağlamıştı. Ne isteklerinin sıra dişiliği hakkında tek bir kelime etmiş ne de sanrılarından birini yazdırma arzusu yüzünden eğlenmiş gibi görünmüştü. Ciddi ve dikkatli davranmıştı. Şimdi saçları bukleler halinde yukarıda toplanmış ve dört saç iğnesiyle çapraz tutturulmuş olarak Dalinar’ın yazı masasında oturuyordu. Elbisesi kırmızı ve rujuyla uyumlu, güzel, eflatun gözleri meraklıydı.</p>

  <p><i>Fırtınababa,</i> diye düşündü Dalinar. <i>Ama o çok güzel.</i></p>

  <p>“Ee?” diye sordu Adolin. Odadan dışarı açılan kapıya yaslanmış olarak duruyordu.</p>

  <p>Renarin bir yücefırtına hasar raporunu almak için gitmişti. Oğlanın bu tür konularda antrenmana ihtiyacı vardı.</p>

  <p>Navani bir kaşını kaldırdı, “O neydi, Adolin?”</p>

  <p>“Ne düşünüyorsun, yenge?” diye sordu Adolin.</p>

  <p>“Daha önce bu yerlerin ya da olayların hiçbirisini duymadım,” dedi Navani. “Ama sanıyorum siz de benim onları bilmemi beklemiyordunuz. Jasnah’yı aramamı istediğinizi söylememiş miydiniz?”</p>

  <p>“Evet,” dedi Adolin. “Ama mutlaka bir analizin vardır.”</p>

  <p>“Yorum yapmaktan kaçınıyorum, canım,” dedi Navani ayağa kalkarak kâğıdı yerinde tutmak için emineliyle bastırıp katlarken, Gülümseyerek Adolin’e doğru yürüdü ve omzunu sıvazladı. “Biz herhangi bir analiz yapmadan önce Jasnah’nın ne diyeceğini görelim, olur mu?”</p>

  <p>“Sanırım,” dedi Adolin. Sesi memnun olmamış gibiydi.</p>

  <p>“Dün senin o genç hanımınla konuşarak biraz zaman geçirdim,” dedi Navani ona.</p>

  <p>“Danlan mıydı? Sanırım akıllıca bir seçim yapmışsın. O kafasının içinde bir aklı var.”</p>

  <p>Adolin’in kulakları dikildi. “Onu sevdin mi?”</p>

  <p>“Epeyce,” dedi Navani. “Ayrıca avra kavunlarına da bayıldığını keşfettim. Bunu biliyor muydun?”</p>

  <p>“Aslında bilmiyordum.”</p>

  <p>“İyi. Onu memnun etmek için bir yol bulmak üzere o kadar uğraştıktan sonra, bunu zaten biliyor olduğunu öğrensem hiç de mutlu olmazdım. Buraya gelirken yolda bir sepet kavun satın alma cesaretinde bulundum. Onları giriş salonunda sıkılmış bir askerin nezaretinde bulacaksın; önemli herhangi bir şey yapıyormuş gibi görünmüyordu. Eğer bugün onu kavunlarla ziyaret edecek olsaydın, sanırım son derece iyi karşılandığını görürdün.”</p>

  <p>Adolin tereddüt etti. Navani’nin büyük ihtimalle, Dalinar için endişelenmesin diye onun aklını dağıtmaya çalıştığını düşünüyordu. Ancak rahatladı, sonra da gülümsemeye başladı. “Eh, son zamanlardaki olaylar göz önüne alındığında, bu hoş bir değişiklik olabilir.”</p>

  <p>“Ben de öyle düşünmüştüm,” dedi Navani. “Yakın zamanda gitmeni öneririm; o kavunlar kusursuz bir şekilde olgun. Ayrıca, babanla konuşmak istiyorum.”</p>

  <p>Adolin sevgiyle Navani’yi yanağından öptü. “Teşekkür ederim, Mashala.” Başkasından olsa kabul etmeyeceği bazı şeylerin Navani’nin yanına kalmasına izin veriyordu; en sevdiği yengesinin etrafında, Adolin yine bir çocuk gibi oluyordu. Adolin kapıdan dışarı çıkarken gülümsemesi genişledi.</p>

  <p>Dalinar kendisini de gülümserken buldu. Navani oğlunu iyi tanıyordu. Ancak onun gülümsemesi fazla uzun sürmedi, çünkü Adolin’in gidişinin onu Navani ile yalnız bırakmış olduğunu fark etmişti. Ayağa kalktı. “Bana ne sormak istiyordun?” diye sordu.</p>

  <p>“Sana bir şeyler <i>sormak</i> istediğimi söylemedim, Dalinar,” dedi. “Sadece konuşmak istiyorum. Ne de olsa bizler aileyiz. Bir arada yeteri kadar zaman geçirmiyoruz.”</p>

  <p>“Eğer konuşmak istiyorsan, bize eşlik etmeleri için birkaç asker çağıracağım.” Dışarıdaki giriş salonuna göz attı. Adolin ilerideki ikinci kapıyı kapatarak muhafızlarını Dalinar’ın görüş açısından çıkarmıştı. Ve onu da muhafızlarınkinden.</p>

  <p>“Dalinar,” dedi yürüyerek yanına gelirken. “Bu Adolin’i uzaklaştırmış olmamı biraz anlamsız <i>kılmaz</i> mı? Ben biraz mahremiyet istiyordum.”</p>

  <p>Dalinar gerginleştiğini hissetti. “Şimdi gitmen gerek.”</p>

  <p>“Gerek mi?”</p>

  <p>“Evet, insanlar bunun uygunsuz olduğunu düşünecek. Konuşacaklar.”</p>

  <p>“Uygunsuz bir şeylerin <i>olabileceğini</i> mi ima ediyorsun, o zaman?” dedi Navani, sesi neredeyse küçük bir kız gibi hevesle.</p>

  <p>“Navani, sen benim <i>kız kardeşimsin.</i>”</p>

  <p>“Kan bağımız yok,” diye cevap verdi. “Bazı krallıklarda, kardeşinin ölmesiyle birlikte gelenekler tarafından bizim aramızda bir evlilik zorunlu kılınırdı.”</p>

  <p>“Diğer ülkelerde değiliz. Burası Alethkar. Burada kurallar var.”</p>

  <p>“Anlıyorum,” dedi, ağır ağır daha da yakınına gelirken. “Peki ya <i>gitmezsem</i> ne yapacaksın? Yardım mı çağıracaksın? Beni muhafızlarla dışarı mı attıracaksın?”</p>

  <p>“Navani,” dedi Dalinar acı içinde. “Lütfen. Yine bunu yapma. Yorgunum.”</p>

  <p>“Mükemmel. Bu istediğim şeyi almayı daha kolay hale getirecektir.”</p>

  <p>Dalinar gözlerini kapattı. <i>Şimdi bununla başa çıkamam.</i> Görü, Adolin’le çatışması, kendi kararsız duyguları... Artık neyin ne olduğunu bilemiyordu.</p>

  <p>Görüleri test etmek iyi bir karardı ama bundan sonra ne yapacağına karar verememenin getirdiği kafa karışıklığından kendini kurtaramıyordu. O kararları vermeyi ve bunlara uymayı tercih ederdi. Bunu yapamıyordu.</p>

  <p>Bu da onun asabını bozuyordu.</p>

  <p>“Yazdığın için ve bunu gizli tutmaktaki gönüllülüğün için sana teşekkür ediyorum,” dedi gözlerini açarak. “Ama gerçekten de <i>şimdi</i> gitmeni istemek zorundayım, Navani.”</p>

  <p>“Ah, Dalinar,” dedi Navani yumuşakça. Parfümünün kokusunu alabileceği kadar yakındaydı. Fırtınababa adına, ne kadar da güzeldi. Onu görmek uzun zaman önceki, onu neredeyse Gavilar’dan onun sevgisini kazanmış olduğu için nefret etmeye başlayacak kadar fazla arzu ettiği günleri aklına getiriyordu.</p>

  <p>“Sadece biraz rahatlayamaz mısın?” diye sordu ona. “Kısacık bir süre için.”</p>

  <p>“Kurallar...”</p>

  <p>“Diğer herkes...”</p>

  <p>“Ben diğer herkes olamam!” dedi Dalinar niyet etmiş olduğundan daha şiddetli bir şekilde. “Eğer ben de kurallarımızı ve ahlakımızı görmezden gelirsem, o zaman ne olurum, Navani? Diğer yüceprensler ve <i>açıkgözler</i> yaptıkları şeyler için suçlanmayı hak ediyorlar ve ben de bunu onların da bilmeleri için elimden geleni yaptım. Eğer prensiplerimden vazgeçersem, o zaman onlardan çok daha beter bir şey olmuş olurum: İkiyüzlü!”</p>

  <p>Navani donakaldı.</p>

  <p>“Lütfen,” dedi Dalinar duygularla gerilmiş bir şekilde. “Sadece git. Bugün bana sataşma.”</p>

  <p>Navani tereddüt etti, sonra da tek kelime etmeden dönüp gitti.</p>

  <p>Asla Dalinar’ın onun tek bir itirazda daha bulunmuş olmasını ne kadar istediğini bilmeyecekti. Şu durumunda, büyük olasılıkla daha fazla itiraz etmesi mümkün olmazdı. Bir kere kapı kapandığı zaman, Dalinar nefesini vererek sandalyesine çöktü. Gözlerini kapattı.</p>

  <p><i>Yukarıdaki Yaradan</i>, diye düşündü. <i>Lütfen. Sadece ne yapmam gerektiğini bilmeme izin ver.</i></p>
</body>
</html>
