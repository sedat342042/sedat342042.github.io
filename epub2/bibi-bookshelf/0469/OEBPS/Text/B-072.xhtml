<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2 title="BÖLÜM-72"><img alt="" src="../Images/main-101.jpg" /></h2>

  <p>Shallan, “Okumadan önce bir şeyi anlamam gerekiyor,” dedi. “Sen kanımı Ruhdöktün, değil mi?”</p>

  <p>“Zehiri yok etmek için,” dedi Jasnah. “Evet. Aşırı derecede hızla etki ediyordu; dediğim gibi, tozun son derece yoğun bir özü olmalıydı. Biz seni kustururken kanını birkaç sefer Ruhdökmek zorunda kaldım. Vücudun zehri emmeye devam ediyordu.”</p>

  <p>“Ama organik maddelerde iyi olmadığını söylemiştin,” dedi Shallan. “Çilek reçelini yenilemez bir şeye dönüştürdün.”</p>

  <p>“Kan aynı şey değil,” dedi Jasnah elini sallayarak. “O, Özler’den bir tanesi. Eğer gerçekten de sana Ruhdöküm öğretmeye karar verecek olursam, bunu öğreneceksin. Şu an için, bir Öz’ün saf halini yapmanın oldukça kolay olduğunu bilsen yeter; örneğin sekiz kan türünü yaratmak sudan daha kolay. Ancak daha önce asla tadına bakmadığım ya da kokusunu almadığım bir meyve ile yapılmış bir bulamaç olan çilek reçeli kadar karmaşık bir şeyi yaratmak benim yeteneklerimin çok ötesinde olan bir şeydi.”</p>

  <p>“Peki ya ardentler,” dedi Shallan, “Onların Ruhdökümcüleri? Onlar gerçekten fabrial mı kullanıyorlar, yoksa her şey bir aldatmaca mı?”</p>

  <p>“Hayır. Ruhdökümcü fabrialları gerçek. Oldukça gerçek. Benim bildiğim kadarıyla; benim, <i>bizim</i> yapabildiğimiz şeyi yapan diğer herkes bunu bir fabrial kullanarak başarıyor.”</p>

  <p>“Peki ya sembol kafalı yaratıklar?” diye sordu Shallan. Çizimlerini karıştırdı, sonra da onlardan bir tanesinin resmini kaldırdı. “Sen de onları görüyor musun? Onların ne ilgisi var?”</p>

  <p>Jasnah resmi alarak kaşlarını çattı, “Sen böyle varlıklar mı görüyorsun? Shadesmar’da?”</p>

  <p>“Onlar çizimlerimde beliriyorlar,” dedi Shallan. “Onlar etrafındalar Jasnah. Sen onları görmüyor musun? Ben ...”</p>

  <p>Jasnah bir elini kaldırdı. “Bunlar bir tür spren, Shallan. Onların senin yaptığın şeyle bir ilişkisi <i>var.</i>” Hafifçe parmaklarını masanın üstüne vurdu. “Parlayan Şövalyeler’in iki tarikatı doğal Ruhdöküm becerisine sahipti; ben inanıyorum ki orijinal fabriallar onların güçlerini temel alarak tasarlanmıştı. Ben varsaymıştım ki sen... Ama hayır, belli ki bu hiç mantıklı olmazdı. Şimdi anlıyorum.”</p>

  <p>“Ne?”</p>

  <p>“Seni eğitirken açıklayacağım,” dedi Jasnah kâğıdı ona geri vererek. “Bunu kavramadan önce daha geniş bir temele ihtiyacın olacak. Şimdilik, her Parlayan’ın becerilerinin sprenlere bağlı olduğunu söylemek yeterli.”</p>

  <p>“Bekle, <i>Parlayanlar</i> mı? Ama ...”</p>

  <p>“Açıklayacağım,” dedi Jasnah. “Ama ilk önce Yokelçilerden bahsetmemiz gerek.”</p>

  <p>Shallan başını salladı, “Sen onların geri döneceğini düşünüyorsun, değil mi?”</p>

  <p>Jasnah onu inceledi. “Sana böyle dedirten ne?”</p>

  <p>“Efsaneler Yokelçilerin insanoğlunu yok etmek için yüz defa geldiklerini söylüyor,” dedi Shallan. “Ben... Senin notlarının bazılarını okudum.”</p>

  <p>“Sen <i>ne yaptın?</i>”</p>

  <p>“Ruhdöküm hakkında bilgi arıyordum,” diye itiraf etti Shallan.</p>

  <p>Jasnah içini çekti. “Eh, sanırım bu suçların içinde en hafif olanı.”</p>

  <p>“Anlayamıyorum,” dedi Shallan. “Neden bu mitler ve gölgelerin hikâyeleriyle uğraşmaya zahmet ediyorsun? Diğer âlimler, senin saygı duyduğunu bildiğim âlimler, Yokelçilerin uydurmadan ibaret olduğunu kabul ediyor. Ama sen kırsal bölgelerdeki çiftçilerin hikâyelerini kovalıyor ve bunları defterine yazıyorsun. Neden Jasnah? Neden çok daha inanılır olan şeyleri reddettiğin hâlde buna inancın var?”</p>

  <p>Jasnah kâğıt sayfalarına göz attı. “Benimle bir inananın arasındaki gerçek farkı biliyor musun Shallan?”</p>

  <p>Shallan başını salladı.</p>

  <p>“Özünde dinin doğal olayları alarak bunlara doğaüstü sebepler yüklemeyi amaçlıyor olduğu izlenimi taşıyorum. Ancak ben, doğaüstü olan olayları alıp bunların arkasındaki <i>doğal</i> anlamları bulmayı amaçlıyorum. Belki de bu din ile bilimin arasındaki son sınır çizgisidir. Bir kâğıdın iki yüzü.”</p>

  <p>“O zaman ... Sen diyorsun ki...”</p>

  <p>“Yokelçilerin gerçek dünyada karşılığı olan doğal bir şeyler vardı,” dedi Jasnah kararlı bir şekilde. “Bundan eminim. Bir şeyler efsaneleri <i>yarattı.</i>”</p>

  <p>“Neydi?”</p>

  <p>Jasnah Shallan’a bir sayfa not verdi. “Bunlar benim bulabildiklerimin en iyileri. Oku. Bana ne düşündüğünü söyle.”</p>

  <p>Shallan sayfayı taradı. Alıntıların ya da en azından kavramların bazıları, önceden de okumuş olduğu şeylerden ona tanıdık geliyordu.</p>

  <p><i>Tehlike bir anda geldi. Sakin bir günde birden patlayan bir fırtına gibi.</i></p>

  <p>“Onlar gerçekti,” diye tekrar etti Jasnah.</p>

  <p><i>Alev ve külden varlıklar.</i></p>

  <p>“Onlarla savaştık,” dedi Jasnah. “Onlarla o kadar sık savaştık ki, insanlar yaratıklardan mecazi olarak da bahsetmeye başladı. Yüz savaş; on kere on...”</p>

  <p><i>Alev ve kül. Korkunç deri. Karanlık çukurlar gibi gözler. Öldürürlerken müzik.</i></p>

  <p>“Onları yendik...” dedi Jasnah.</p>

  <p>Shallan tüylerinin ürperdiğini hissetti.</p>

  <p>“...Ama efsaneler bir şey hakkında yalan söylüyor,“ diye devam etti. “Onlar bizim Yokelçileri Roshar’ın üstünden kovaladığımızı ya da yok ettiğimizi iddia ediyorlar. Ama insanlar öyle değildir. Bizler işimize yarayabilecek bir şeyi atmayız.”</p>

  <p>Shallan ayağa kalkarak balkonun kenarına doğru yürüdü ve uzanarak iki taşıyıcı tarafından yavaş yavaş indirilmekte olan asansöre baktı.</p>

  <p>Parshmenler. Siyah ve kırmızı derili.</p>

  <p>Kül ve alev.</p>

  <p>“Fırtınababa...” diye fısıldadı Shallan dehşete kapılarak.</p>

  <p>“Biz Yokelçileri yok etmedik,” dedi Jasnah arkasından, sesi uğursuzdu. “Biz onları <i>esir aldık.</i>”</p>
</body>
</html>
