<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2 title="BÖLÜM-050"><img alt="" src="../Images/main-71.jpg" /></h2>

  <p><b><i>“Alev ve yanık. Korkunç deri. Kapkara çukurlar gibi gözler.”</i></b></p>

  <div>
    <b><br /></b>
  </div>

  <p><b>— <i>İviad</i>’dan bir alıntı için büyük ihtimalle referans gösterilmesine gerek yoktur ama eğer hızla bulmam gerekirse diye, bu 482. satırda yer alıyor.</b></p>

  <div>
    <br />
  </div>

  <p>Shallan küçük beyaz bir odada uyandı.</p>

  <p>Garip bir şekilde sağlıklı hissederek doğrulup oturdu. Parlak güneş ışığı pencerenin beyaz tül perdelerinden geçip odaya dolarak içeriyi aydınlatıyordu. Shallan kaşlarını çatarak karışık kafasını salladı. Sanki baştan ayağa yanmış olması gerekiyormuş gibi hissediyordu; derisi parça parça dökülüyor olmalıydı. Ama bu sadece bir hatıraydı. Kolundaki kesik duruyordu ama onun dışında kendini tamamıyla iyi hissediyordu.</p>

  <p>Bir hışırtı sesi. Dönüp baktığı zaman dışarıdaki beyaz koridorda bir hemşirenin hızla uzaklaşmakta olduğunu gördü. Görünüşe göre kadın onun doğrulduğunu görmüştü ve şimdi de birisine haber vermeye gidiyordu.</p>

  <p><i>Hastanedeyim,</i> diye düşündü. <i>Özel bir odaya aktarılmışım.</i></p>

  <p>Bir asker içeri göz atarak Shallan’ı inceledi. Görünüşe göre bu korunan bir odaydı. “Ne oldu?” diye seslendi ona. “Zehirlendim, değil mi?” Aniden hatırlayarak panikledi, “Kabsal! O iyi mi?”</p>

  <p>Muhafız cevap vermeden nöbetine geri döndü. Shallan yavaş yavaş yataktan çıkmaya davrandı ama asker tekrar içeri doğru dönerek ona dik dik baktı. Shallan ufak bir çığlık atarak çarşafı yukarı çekti ve geri yerleşti. Hâlâ oldukça hafif bir banyo cübbesine benzeyen hastane cübbelerinden birini giyiyordu.</p>

  <p>Ne kadar zamandır bilinçsizdi? Neden onu...</p>

  <p><i>Ruhdökümcü!</i> diye düşündü. <i>Onu Jasnah’ya geri verdim</i>.</p>

  <p>Sonraki yarım saat Shallan’ın hayatındaki en berbat anlardı. Bu anları düzenli olarak askerin dik dik bakışlarına maruz kalarak ve mide bulantısı hissederek geçirdi. Ne olmuştu?</p>

  <p>En sonunda, koridorun diğer ucunda Jasnah belirdi. Farklı bir elbise giyiyordu, açık gri şeritleri olan siyah bir kıyafet. Bir ok gibi uzun adımlarla odaya doğru ilerledi ve geçerken tek bir kelimesiyle muhafızı gönderdi. Adam çabucak uzaklaştı, taş zeminin üstünde botları Jasnah’nın terliklerinden daha yüksek sesle yankılanarak.</p>

  <p>Jasnah içeri girdi ve her ne kadar herhangi bir suçlamada bulunmadıysa da bakışı o kadar düşmancaydı ki Shallan çarşafın altına girerek saklanmak istedi. Hayır. Yatağın altına sürünerek, yeri kazıp içine girerek, kendisiyle o gözlerin arasına taş zemini koymak istiyordu.</p>

  <p>Utanç içinde başını eğmekle kaldı.</p>

  <p>“Ruhdökümcüyü geri vermekle akıllıca davrandın,” dedi Jasnah sesi buz gibi. “Bu hayatını kurtardı. <i>Ben</i> hayatını kurtardım.”</p>

  <p>“Teşekkür ederim,” diye fısıldadı Shallan.</p>

  <p>“Kimin için çalışıyorsun? Hangi vakıf fabrialı çalman için seni satın aldı?”</p>

  <p>“Hiçbiri, Berrakhanım. Ben kendi irademle çaldım.”</p>

  <p>“Onları korumanın sana bir faydası yok. Eninde sonunda, bana gerçeği <i>söyleyeceksin.</i>”</p>

  <p>“Bu doğru,” dedi Shallan bir meydan okuma kırıntısı hissederek başını kaldırıp. “En başından bunun için himayeniz altına girmiştim. O Ruhdökümcüyü çalmak için.”</p>

  <p>“Evet, ama kimin için?”</p>

  <p><i>“Kendim</i> için,” dedi Shallan. “Kendi hesabıma hareket edebileceğime inanmak bu kadar mı zor? İlla ki kandırılmış ya da oyuna getirilmiş mi olmalıyım? Böylesine zavallı olduğumu mu düşünüyorsun?”</p>

  <p>“Bana sesini yükseltmek için hiçbir dayanağın yok, çocuk,” dedi Jasnah sakin bir şekilde. “Ve haddini bilmek için <i>her türlü</i> sebebin var.”</p>

  <p>Shallan tekrar başını eğdi.</p>

  <p>Jasnah bir süre için sessizdi. En sonunda içini çekti. “Ne <i>düşünüyordun,</i> çocuk?”</p>

  <p>“Babam öldü.”</p>

  <p>“Ee?“</p>

  <p>“O pek sevilmezdi, Berrakhanım. Aslında, ondan <i>nefret</i> edilirdi ve ailemiz de iflas etmiş durumda. Kardeşlerim o hâlâ hayattaymış gibi davranarak güçlü bir görüntü sergilemeye çalışıyorlar. Ama...” Jasnah’ya babasının bir Ruhdökümcü sahibi olduğunu söylemeye cüret edebilir miydi? Bunu yapmanın Shallan’ın yaptığı şeyi affettirmek için bir faydası olmazdı ve ailesinin başını daha da büyük bir belaya sokabilirdi. “Bir şeylere ihtiyacımız vardı. Bir avantaj. Hızla para kazanmak için ya da para <i>yaratmak</i> için bir yol.”</p>

  <p>Jasnah sessizliğini koruyordu. En sonunda konuştuğunda, sesi neredeyse eğlenir gibiydi. “Kurtuluşunuzun sadece bütün ardentianın tamamının değil ama Alethkar’ın da öfkesini üstüne çekmekle mi olacağını düşündün? Eğer bunu öğrenseydi kardeşimin ne yapacağı hakkında bir fikrin var mı?”</p>

  <p>Shallan hem aptal hem de utanmış hissederek başını çevirdi.</p>

  <p>Jasnah içini çekti. “Bazen ne kadar genç olduğunu unutuyorum. Hırsızlığın sana nasıl cezbedici görünmüş olabileceğini anlıyorum. Yine de salakçaydı. Jah Keved’e geri dönüşünü ayarladım. Sabahleyin ayrılacaksın.”</p>

  <p>“Ben...” Bu onun hak ettiğinden daha fazlasıydı. “Teşekkür ederim.”</p>

  <p>“Arkadaşın ardent öldü.</p>

  <p>Shallan perişan bir şekilde başını kaldırdı. “Ne oldu?”</p>

  <p>“Ekmek zehirliydi. Sırtkıran tozu, son derece ölümcül. Un gibi görünmesi için ekmeğin üstüne serpilmişti. Ziyarete geldiği her seferde ekmeğin benzer şekilde zehirlenmiş olduğundan şüphe ediyorum. Hedefi bana bir parça yedirebilmekti.”</p>

  <p>“Ama ben o ekmekten <i>çok</i> yedim!”</p>

  <p>“Reçelde panzehir vardı,” dedi Jasnah. “Kullanmış olduğu birkaç boş kavanozda bulduk.”</p>

  <p>“Olamaz!”</p>

  <p>“Araştırmaya başladım,” dedi Jasnah. “Bunu en başından yapmış olmam gerekirdi. Kimse tam olarak bu ‘Kabsal’ın’ nereden gelmiş olduğunu hatırlamıyor. Her ne kadar sana ve bana tanıyormuş gibi diğer ardentlerden bahsetmiş olsa da, onlar onu sadece hayal meyal hatırlıyorlar.”</p>

  <p>“O zaman o...”</p>

  <p>“O seninle oynuyordu, çocuk. Bütün bu zaman boyunca, seni bana ulaşmak için kullanıyordu. Gizlice ne yaptığımı öğrenmek, başarabilirse beni öldürmek için.” Bundan o kadar sakin, o kadar duygusuz bir şekilde bahsediyordu ki. “Bu son denemesinde tozun çok daha fazlasını kullanmış olduğundan şüpheleniyorum, belki de benim içime çekmemi sağlamayı umuyordu. Bunun onun son şansı olduğunu fark etmişti. Ancak bu ona karşı dönerek, tahmin etmiş olduğundan çok daha hızlı etki etti.”</p>

  <p>Birileri onu neredeyse öldürmüştü. Birileri değil, <i>Kabsal.</i> Shallan’a reçelin tadına baktırmak için o kadar hevesli olmasına şaşmamak gerekirdi!</p>

  <p>“Beni büyük bir hayal kırıklığına uğrattın, Shallan,” dedi Jasnah. “Şimdi neden kendi hayatını sona erdirmeye çalışmış olduğunu anlıyorum. Suçluluk yüzündendi.”</p>

  <p>Shallan kendini öldürmeye <i>çalışmamıştı.</i> Ama bunu itiraf etmenin ne faydası olacaktı? Jasnah ona merhamet ediyordu, ona bunu önleyecek bir sebep vermemek en iyisiydi. Ama ya Shallan’ın gördüğü ve tecrübe ettiği garip şeyler? Jasnah’nın onlar için bir açıklaması olabilir miydi?</p>

  <p>Jasnah’ya bakmak, sakin dış görünüşünün altında gizlenmiş olan soğuk öfkeyi görmek, Shallan’ı sembol kafalar ve ziyaret etmiş olduğu garip yer hakkındaki soruların dudaklarında ölmesine yetecek kadar korkutmuştu. Shallan nasıl olup da kendisinin cesur olduğunu düşünebilmişti? O cesur değildi. O bir aptaldı. Babasının öfkesinin ev boyunca yankılandığı zamanları hatırladı. Jasnah’nın daha sessiz, daha haklı öfkesi hiç de daha az korkutucu değildi.</p>

  <p>“Eh, suçluluğunla birlikte yaşamayı öğrenmek zorunda kalacaksın,” dedi Jasnah. “Fabrialımla kaçamamış olabilirsin ama çok umut vadeden bir kariyeri çöpe <i>attın.</i> Bu aptalca plan yıllar boyunca hayatını lekeleyecek. Altık hiçbir kadın seni himayesi altına almaz. <i>Her şeyi çöpe attın.”</i> Tatsız bir şekilde başını salladı. “Yanılmış olmaktan nefret ediyorum.”</p>

  <p>Bununla birlikte gitmek için döndü.</p>

  <p>Shallan bir elini kaldırdı. Özür dilemeliyim. Bir şey söylemek zorundayım. “Jasnah?”</p>

  <p>Kadın geri bakmadı ve muhafız da geri dönmedi.</p>

  <p>Shallan çarşafın altında büzüldü, midesi düğümlenmişti. O kadar berbat hissediyordu ki, bir an için, o cam parçasını biraz daha derinlere saplamış olmayı arzu etti. Ya da belki Jasnah’nın Ruhdökümcüyü onu kurtarmaya yetecek kadar hızlı kullanmamış olmasını.</p>

  <p>Her şeyi kaybetmişti. Ailesini korumak için fabrial yoktu, çalışmalarına devam etmek için himayesi yoktu. Kabsal da yoktu. Aslında o en başından beri hiç olmamıştı.</p>

  <p>Dışarıda güneş ışığı solup kaybolurken gözyaşları çarşafları ıslattı. Kimse onu kontrol etmek için gelmedi.</p>

  <p>Kimsenin umurunda değildi.</p>
</body>
</html>
