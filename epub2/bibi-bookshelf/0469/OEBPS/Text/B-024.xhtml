<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2 title="BÖLÜM-024"><img alt="" src="../Images/main-36.jpg" /></h2>

  <p><b><i>İki nokta da sana burada yazmış olduğum şeyleri asılsız yapmaz.</i></b></p>

  <div>
    <br />
  </div>

  <p>Kralın Haritalar Galerisi güzellik ve işlevi dengeliyordu. Geniş kubbeli Ruhdökülmüş taştan binanın, kaya zeminle kusursuz bir şekilde bütünleşen pürüzsüz yanları vardı. Uzun bir somun Thaylen ekmeği şeklindeydi ve tavanında güneş ışığının, altlarındaki etkileyici şistkabuk oluşumlarının üstünde parlamasına izin veren geniş pencereleri vardı.</p>

  <p>Dalinar bunlardan birinin yanından geçti, pembeler ve canlı yeşiller ve maviler omuzlarına kadar yükselen budaklı bir desen şeklinde yükseliyordu. Kabuklu, sert bitkilerin gerçek sapları ya da yaprakları yoktu; sadece renkli tüyler gibi dalgalanan filizleri vardı. Onların dışında, şistkabuk bitkiden çok kaya gibi görünürdü. Ama yine de âlimler büyüme şekli ve ışığa doğru uzanmasından dolayı onun da bir bitki olması gerektiğini söylüyordu.</p>

  <p><i>İnsanlar da bunu yapıyordu,</i> diye düşündü. <i>Bir</i> <i>zamanlar.</i></p>

  <p>Yüceprens Roion haritalardan birinin önünde elleri arkasında kavuşturulmuş olarak ayakta duruyordu; çok sayıdaki eşlikçisi galerinin öbür tarafını tıkamışlardı. Roion koyu, dikkatle kesilmiş bir sakalı olan uzun, açık derili bir adamdı. Saçı üstlerden açılıyordu. Diğerlerinin pek çoğu gibi, o da kısa, altındaki gömleği ortaya çıkaran önü açık bir ceket giyiyordu. Kırmızı kumaşı ceketin yakasından yukarı taşıyordu.</p>

  <p><i>Ne kadar da özensiz,</i> diye düşündü Dalinar. Gerçi Roion modaya oldukça uygundu. Dalinar sadece şu an moda tarzın bu kadar... Eh, özensiz olmamasını diliyordu.</p>

  <p>“Berrakbey Dalinar,” dedi Roion. “Bu görüşmede bir anlam görmekte zorlanıyorum.”</p>

  <p>“Benimle yürüyün, Berrakbey Roion,” dedi Dalinar başıyla yan tarafa işaret ederek.</p>

  <p>Diğer adam içini çekti ama Dalinar’a katıldı ve bitki salkımları ve haritalarla kaplı duvarın arasındaki yoldan yürüdü. Roion’un eşlikçileri onları takip etti; içlerinde bir saki ve bir kalkan taşıyıcı da vardı.</p>

  <p>Çerçeveleri ayna gibi parlatılmış, çelikten yapılma haritaların hepsi elmaslarla aydınlatılmıştı. Haritalar detaylı bir şekilde doğal olamayacak kadar büyük ve kesintisiz olan parşömen sayfalarının üstüne çizilmişti. Böyle parşömenler belli ki Ruhdökülmüştü. Odanın merkezinin yakınlarındaki Asli Harita’ya geldiler; duvardaki bir çerçeveye sabitlenmiş, devasa, detaylı bir haritaydı. Harap Ovalar’ın keşfedilmiş kısımlarının tamamını gösteriyordu. Kalıcı köprüler kırmızıyla çizilmişti ve Alethi tarafına yakın platoların üstünde hangi prensin kontrolü altında olduklarını gösteren mavi rünçiftleri vardı. Haritanın doğu kısımları çizgiler kaybolana kadar gittikçe daha az detay gösteriyordu.</p>

  <p>Ortada savaş bölgesi vardı, yani uçurumşeytanlarının kozalarını örmek için platoları en çok ziyaret ettiği kısmı. Çok azı kalıcı köprülerin olduğu tarafa geliyordu. Eğer gelirlerse de bu koza örmek için değil, avlanmak için oluyordu.</p>

  <p>Yakınlardaki platoları kontrol etmek, bir yüceprens anlaşma gereği diğerlerinden biri tarafından kontrol edilen bir platodan izin almaksızın geçemeyeceği için yine de önemliydi. Bu merkezi platolara giden en iyi yollara kimin sahip olduğunu belirliyordu. Bu ayrıca o platonun üstündeki köprüleri ve karakolları kimin muhafaza etmesi gerektiğini de belirliyordu. Bu platolar yüceprensler arasında alınıp satılıyordu.</p>

  <p>Asli Harita’nın yan tarafında her yüceprensi ve kazanmış oldukları mücevherkalpleri listeleyen ikinci bir parşömen sayfası vardı. Bu çok Alethi bir davranıştı: kimin kazanmakta ve kimin geride kalmakta olduğunu çok net bir şekilde ortaya sererek motivasyon yaratmak.</p>

  <p>Roion’un gözleri anında listede kendi ismine gitti. Tüm yüceprenslerin arasında Roion en az sayıdaki mücevherkalbi kazanmıştı.</p>

  <p>Dalinar elini Asli Harita’ya uzatarak parşömene dokundu. Orta platolar referans kolaylığı açısından isimlendirilmiş ya da numaralandırılmıştı. İçlerinde en önde geleni Parshendi tarafının yakınında meydan okurcasına yükselen büyük bir platoydu. Kule deniliyordu buna. Uçurumşeytanlarının üstünde koza örmeyi özellikle seviyormuş gibi göründüğü sıra dışı derecede devasa ve garip şekilli bir platoydu.</p>

  <p>Ona bakmak Dalinar’ı duraklattı. Üzerine çıkarabileceğin askerlerin sayısını savaşılacak olan platonun büyüklüğü belirliyordu. Parshendiler çoğunlukla Kule’ye büyük bir kuvvet getirirdi ve orada şimdiye kadar yirmi yedi Alethi saldırısını püskürtmüşlerdi. Hiçbir Alethi Kule’nin üzerindeki bir çatışmayı kazanamamıştı. Dalinar’ın kendisi de iki kere oradan geri çevrilmişti.</p>

  <p>Bu basitçe Parshendilere çok yakındı, her zaman oraya ilk önce ulaşıp eğimi onlara mükemmel bir yüksek zemin verecek şekilde kullanarak mevzilenebilirlerdi. <i>Ama eğer onları orada yeteri kadar büyük olan kendi kuvvetlerimizle köşeye sıkıştırabilirsek</i>, diye düşündü Dalinar. Bu çok büyük sayıda Parshendi askerini tuzağa düşürerek öldürmek anlamına gelebilirdi. Belki de onların Ovalar üstünde savaşabilme becerisini kırmaya yeterli olacak kadar.</p>

  <p>Bu dikkate alınması gereken bir şeydi. Ancak bunun gerçekleşebilmesinden önce, Dalinar’ın ittifaklara ihtiyacı olacaktı. Parmaklarını batıya doğru hareket ettirdi. “Yüceprens Sadeas son zamanlarda çok iyi gidiyor.” Dalinar parmağını Sadeas’ın savaş kampına vurdu. “Diğer yüceprenslerden platoları satın alarak savaş meydanlarına ilk önce varmayı gittikçe daha da kolay hâle getiriyor.”</p>

  <p>“Evet,” dedi Roion yüzünü asarak. “Kimsenin bunu bilmek için bir haritaya bakmasına gerek yok, Dalinar.”</p>

  <p>“Şunun ölçeğine bak,” dedi Dalinar. “Altı yıllık sürekli savaş ve hiç kimse daha Harap Ovalar’ın merkezini <i>görmüş</i> bile değil.”</p>

  <p>“Bu asla hedef değildi. Onları içeride tutuyor, kuşatıyor, aç bırakıyor ve bize gelmeye zorluyoruz. Bu <i>senin</i> planın değil miydi?”</p>

  <p>“Evet, ama ben asla bu kadar uzun süreceğini hayal etmemiştim. Taktiğimizi değiştirmenin zamanının gelmiş olabileceğini düşünüyorum.”</p>

  <p>“Neden? Bu işe yarıyor. Parshedilerle bir iki çatışma olmadan bir hafta bile geçmiyor. Gerçi, belirtmeliyim ki son zamanlarda <i>sen</i> savaşta bir ilham kaynağı olmaktan oldukça uzaksın.” Daha küçük parşömendeki Dalinar’ın ismine işaret etti.</p>

  <p>Onun isminin yanında kazanılmış olan mücevherkalpleri belirten oldukça fazla sayıda işaret vardı. Ama çok azı tazeydi.</p>

  <p>“Karadiken’in sivriliğini kaybetmiş olduğunu söyleyen bazı kimseler var,” dedi Roion. Dalinar’a açıkça hakaret etmemek için dikkat ediyordu ama bir zamanlar cesaret etmiş olacağından daha ileri gitmişti. Dalinar’ın kışlada kısılı kaldığı zamanki hareketlerinin haberleri yayılmıştı.</p>

  <p>Dalinar kendini sakin olmaya zorladı. “Roion, bu savaş bir oyunmuş gibi davranmaya devam edemeyiz.”</p>

  <p>“Tüm savaşlar oyundur. En büyük tür, taşların gerçek hayatlar kaybettiği, kazanılan ödüllerin gerçek zenginlik olduğu! Bu insanın uğruna varolduğu hayat. Savaşmak, öldürmek, kazanmak.” Yüceprensleri birleştiren son Alethi kralı olan Sunmaker’ı alıntılıyordu. Gavilar bir zamanlar onun adına hürmet ederdi.</p>

  <p>“Belki,” dedi Dalinar. “Ama ne amaçla? Parekılıcı elde etmek için savaşıyoruz, sonra bu Parekılıcı da daha çok Parekılıcı elde etmek üzere savaşmak için kullanıyoruz. Bu bir çember, döne döne gidiyoruz, kendi kuyruğumuzu kovalıyoruz ki kendi kuyruğumuzu kovalamakta daha iyi olabilelim.”</p>

  <p>“Cenneti geri kazanmak ve bizim olanı geri almaya kendimizi hazırlamak için savaşıyoruz.”</p>

  <p>“İnsanlar savaşa gitmeden da hazırlanabilir ve insanlar anlamsız olmadan da savaşabilir. İşler her zaman böyle değildi. Savaşlarımızın bir <i>anlamının</i> olduğu zamanlar vardı.”</p>

  <p>Roion bir kaşını kaldırdı. “Neredeyse beni söylentilere inandıracaksın, Dalinar. Diyorlar ki savaş için olan arzunu kaybetmişsin, diyorlar ki artık dövüşecek iraden kalmamış.” Dalinar’a tekrar dik dik baktı. “Bazıları oğlunun lehine tahttan feragat etmenin zamanının geldiğini söylüyor.”</p>

  <p>“Söylentiler doğru değil,” diye tersledi Dalinar.</p>

  <p>“Bu...”</p>

  <p>“Söylentiler <i>doğru değil,</i>” dedi Dalinar kararlı bir şekilde, “Eğer benim artık <i>umurumda</i> olmadığını iddia ediyorlarsa.” Parmaklarını tekrar pürüzsüz parşömen üzerinde gezdirerek haritanın yüzeyine koydu, “Umursuyorum, Roion. Son derece umursuyorum. Bu halkı. Yeğenimi. Bu savaşın geleceğini. İşte bu nedenle bugünden sonra daha saldırgan bir tutum izlememizi öneriyorum.”</p>

  <p>“Eh, sanırım bu duyması güzel bir şey.”</p>

  <p><i>Onları birleştir...</i></p>

  <p>“Benimle birlikte ortak bir plato saldırısı denemeni istiyorum,” dedi Dalinar.</p>

  <p><i>“Ne?</i>”</p>

  <p>“İkimizin çabalarımızı koordine edip, birlikte çalışarak aynı anda saldırmayı denememizi istiyorum.”</p>

  <p>“Bunu neden yapmak isteyelim?”</p>

  <p>“Mücerherkalp kazanma şansımızı yükseltebiliriz.”</p>

  <p>“Eğer daha fazla asker benim kazanma şansımı yükseltecek olsaydı, o zaman basitçe kendi askerlerimden daha fazlasını getirirdim,” dedi Roion. “Platolar büyük orduları sahaya çıkarmak için çok küçük ve hareket kabiliyeti sayılardan daha önemli.”</p>

  <p>Bu geçerli bir noktaydı; Ovalar’da daha fazla ille de daha iyi anlamına gelmiyordu. Dar alanlar ve savaş meydanına cebri yürüyüşle ulaşmak savaşı dikkate değer derecede değiştirirdi. Kullanılan askerlerin tam sayısı platonun büyüklüğüne ve yüceprensin kişisel savaş felsefesine dayanırdı.</p>

  <p>“Birlikte çalışmak sadece sahaya daha fazla asker çıkarmak anlamına gelmez,” dedi Dalinar. “Her yüceprensin ordusunun farklı güçlü taraftarı var. Ben ağır piyadelerimle meşhurum, senin okçuların en iyiler. Sadeas’ın köprüleri en hızlı. Birlikte çalışarak yeni taktikler deneyebiliriz. Platoya çabucak ulaşmak için çok fazla çaba sarfediyoruz. Eğer bu kadar acelemiz olmasa, birbirimizle yarışıyor olmasak, belki de platonun etrafını çevirebilirdik. Parshendilerin önce gelmesine izin vermeyi deneyip, sonra onlara onların değil, <i>kendi</i> istediğimiz şekilde saldırabilirdik.”</p>

  <p>Roion durakladı. Dalinar generalleriyle bir ortak saldırı olaslığı üzerinde tartışarak günler harcamıştı. Görünüşe göre belirgin avantajları olacak gibiydi ama birisi onunla beraber deneyene kadar kesin olarak bilemezlerdi.</p>

  <p>Roion gerçekten de düşünüyormuş gibiydi. “Mücevherkalbi kim alacak?”</p>

  <p>“Zenginliği eşit bir şekilde bölüşeceğiz,” dedi Dalinar.</p>

  <p>“Peki ya bir Parekılıcı ele geçirirsek?”</p>

  <p>“Tabii ki onu kazanan adam elde edecek.”</p>

  <p>“Ve o da büyük olasılıkla sen olacaksın,” dedi Roion kaşlarını çatarak. “Senin ve oğlunun zaten Pareleri’niz olduğuna göre.”</p>

  <p>Parekılıcı ve Parezırhlarının büyük sorunu buydu; ikisini de kazanman, senin kendi Parelerin yoksa hiç de olası değildi. Hatta çoğu zaman birine ya da ötekine sahip olmak da yeterli değildi. Sadeas savaş meydanında Parshendi Paretaşıyanlarla yüzleşmişti ve her zaman öldürülmemek için geri çekilmek zorunda kalmıştı.</p>

  <p>“Eminim ki daha adil bir şeyler ayarlayabiliriz,” dedi Dalinar en sonunda. Eğer Pareleri kazanırsa bunları Renarin’e verebilmeyi umuyordu.</p>

  <p>“Eminim,” dedi Roion şüpheci bir şekilde.</p>

  <p>Dalinar bir nefes aldı. Daha cesur olması gerekiyordu. “Ya Pareleri sana önerirsem?”</p>

  <p><i>“Affedersin?</i>”</p>

  <p>“Bir ortak saldırı deneriz. Eğer bir Parekılıcı ya da Parezırhı kazanırsam, ilk takımı sen alırsın. Ama İkinciyi ben alırım.”</p>

  <p>Roion’un gözleri kısıldı, “Bunu yapar mısın?”</p>

  <p>“Şerefim üzerine söz, Roion.”</p>

  <p>“Eh, hiç kimse bundan şüphe etmez. Ama bir adamı temkinli olduğu için suçlayabilir misin?”</p>

  <p>“Ne temkini?”</p>

  <p>“Ben bir yüceprensim, Dalinar,” dedi Roion. “Benim prensliğim en küçüğü, doğru, ama ben bağımsız bir adamım. Kendimi daha büyük birinin astı olarak görmek istemem.”</p>

  <p><i>Sen zaten daha büyük bir şeyin parçası oldun,</i> diye düşündü Dalinar hüsranla. <i>Bu Gavilar’a sadakat yemini ettiğin anda gerçekleşti.</i> Roion ve diğerleri sözlerini yerine getirmeyi reddediyordu. “Krallığımız olduğundan çok daha fazlası olabilir, Roion.”</p>

  <p>“Belki. Ama belki de ben sahip olduklarımdan memnunumdur. Her halükarda, ilginç bir öneride bulunuyorsun. Bunun üstünde daha fazla düşünmem gerekecek.”</p>

  <p>“Pekâlâ,” dedi Dalinar ama içgüdüleri Roion’un önerisini reddedeceğini söylüyordu. Adam aşırı şüpheciydi. Yüceprensler, söz konusu olan Parekılıcı ve mücevherler <i>olmadığı</i> zaman bile birbirlerine zar zor birlikte çalışacak kadar güveniyordu.</p>

  <p>“Seni bu akşamki şölende görecek miyim?” diye sordu Roion.</p>

  <p>“Neden görmeyesin?” diye sordu Dalinar iç çekerek.</p>

  <p>“Eh, görüyorsun, fırtınabekçileri bu gece bir yücefırtına <i>olabileceğini</i> söylüyorlar...”</p>

  <p>“Orada olacağım,” dedi Dalinar katı bir şekilde.</p>

  <p>“Evet, elbette,” dedi Roion kıs kıs gülerek. “Olmaman için bir sebep yok.” Dalinar’a gülümsedi ve eşlikçileri arkasında çekildi.</p>

  <p>Dalinar içini çekerek Asli Harita’yı incelemek için döndü, görüşmeyi ve ne anlama geldiğini düşünüyordu. Orada uzun bir süre dikildi. Ovalar’a yukarıdan bakıyordu, sanki çok yükseklerdeki bir tanrıymış gibi. Platolar birbirine yakın adalara ya da belki de devasa bir vitray camlı pencereye yerleştirilmiş olan pürüzlü parçalara benziyordu. İlk defa olmayarak, sanki platolarda bir düzen görebilmesi gerekiyormuş gibi bir hisse kapıldı. Belki de eğer daha fazlasını görebilseydi. Eğer uçurumlarda bir düzen <i>varsa</i> bu ne anlama gelirdi?</p>

  <p>Diğer herkes güçlü görünmek, kendini ispat etmek gibi konulan fazlasıyla önemsiyor gibiydi. Bunun ne kadar uçarı bir şey olduğunu görebilen tek kişi gerçekten de o muydu? Güçlü olmak için güç? Bununla bir şey yapmıyorsan gücün ne faydası vardı ki?</p>

  <p><i>Alethkar bir zamanlar bir ışıktı,</i> diye düşündü. <i>Gavilar’ın kitabının iddia ettiği bu, görülerin bana gösterdiği şey bu. Nohadon çok uzun zaman önce Alethkar’ın kralıydı. Elçiler’in ayrılmalarından önceki zamanlarda.</i></p>

  <p>Dalinar sanki onu neredeyse görebileceğini hissediyordu. Sırrı. Gavilar’ı ölümünden önceki aylarda o kadar heyecanlandırmış olan şeyi. Eğer Dalinar sadece birazcık daha ileri uzanabilse bunu algılayacaktı. İnsanların hayatlarındaki düzeni görecekti. Ve en sonunda bilecekti.</p>

  <p>Ama onun son altı yıldır yapmakta olduğu şey de buydu. Tutunmak, bakmak, sadece birazcık daha ileriye uzanırsak. O ne kadar ileriye uzanırsa, cevaplar da o kadar kendisinden uzaklaşıyormuş gibi görünüyordu.</p>

  <p style="text-align: center;">♦</p>

  <p style="text-align: center;">♦♦</p>

  <p>Adolin Haritalar Galerisi’ne girdi. Babası hâlâ oradaydı; tek başına ayakta duruyordu. Kobalt Muhafızlar’ın iki üyesi biraz uzağında onu izliyordu. Roion ortalıkta yoktu.</p>

  <p>Adolin yavaş yavaş yaklaştı. Babasının gözlerinde o bakış vardı, son zamanlarda sık sık ortaya çıkan dalgın bakış. Bir nöbet geçiriyor olmadığı zamanlarda bile, tam olarak burada değildi. Bir zamanlar olduğu gibi değildi.</p>

  <p>“Baba?” dedi Adolin onun yanına gelerek.</p>

  <p>“Merhaba, Adolin.”</p>

  <p>“Roion’la görüşme nasıl gitti?” diye sordu Adolin neşeli gibi görünmeye çalışarak.</p>

  <p>“Hayal kırıklığına uğratıcıydı. Diplomaside bir zamanlar savaşma konusunda olduğumdan çok daha kötü olduğum ortaya çıkıyor.”</p>

  <p>“Barışta kâr olmaz.”</p>

  <p>“Herkesin dediği şey de bu. Ama bir zamanlar barışımız vardı ve gayet iyi gidiyormuşuz gibiydi. Bundan daha iyi hatta.”</p>

  <p>“Asude Saraylar’dan beri barış olmadı,” dedi Adolin hemen. “İnsanın Roshar üstündeki hayatı mücadele.” Bu <i>Tartışmalar’dan</i> bir alıntıydı.</p>

  <p>Dalinar Adolin’e döndü, eğlenmiş gibi görünüyordu. “Bana kitaplardan alıntı mı yapıyorsun? Sen?”</p>

  <p>Adolin kendini aptal gibi hissederek omzunu silkti. “Ee, görüyorsun, Malasha oldukça dindar ve bu yüzden bugün daha erken saatlerde ben onun okuduğu...”</p>

  <p>“Dur,” dedi Dalinar. “Malasha mı? O da kim?”</p>

  <p>“Berrakbey Seveks’in kızı.”</p>

  <p>“Peki ya o diğer kız, Janala?”</p>

  <p>Adolin geçen gün çıkmış oldukları tâlihsiz yürüyüşü tekrar düşünerek yüzünü ekşitti. Birkaç güzel hediye hâlâ bunu telafi edememişti. Şimdi başka birisine kur yapıyor olmadığı için, Adolin onun için çok daha az heyecan verici hâle gelmiş gibi görünüyordu, “İşler sallantılı. Malasha daha iyi bir olasılık gibi görünüyor.” Hızla konuyu değiştirdi. “O zaman demek ki Roion yakın bir gelecekte bizimle birlikte herhangi bir plato saldırısına çıkmayacak.”</p>

  <p>Dalinar başını salladı. “Onu arazilerine el koyabileceğim bir konuma getirmeye çalışıyor olduğumdan çok fazla korkuyor. Belki de ilk önce en zayıf yüceprense yaklaşmak hataydı. Daha büyük bir şeyler için riskli bir oyuna girişmektense, zaten sahip olduğu şeylere sıkıca tutunarak mevzilenip üstüne ne gelirse savuşturmaya çalışmayı tercih edecek.”</p>

  <p>Dalinar tekrar dalgınlaşarak gözlerini haritaya dikti. “Gavilar Alethkar’ı birleştirmeyi hayal ediyordu. Bir zamanlar, aksi yöndeki iddialarına rağmen, bunu başarmış olduğunu düşünüyordum. Bu adamlarla ne kadar fazla çalışırsam Gavilar’ın haklı olduğunu o kadar fazla görüyorum. Biz başarısız olduk. Bu adamları mağlup ettik ama <i>asla</i> birleştiremedik.”</p>

  <p>“O zaman hâlâ diğerlerine yaklaşmaya niyetin var.”</p>

  <p>“Öyle. Başlayabilmek için sadece bir tanesinin evet demesine ihtiyacım var. Bundan sonra kime gitmemiz gerektiğini düşünüyorsun?”</p>

  <p>“Emin değilim,” dedi Adolin, “Ama şimdilik bilmen gereken bir şey olduğunu düşünüyorum. Sadeas bize haber gönderdi, savaş kampımıza girmek için izin istiyor. Av sırasında Majestelerinin atına bakmış olan seyislerle görüşmek istiyor.”</p>

  <p>“Yeni konumu onu bu türden taleplerde bulunma hakkı tanıyor.”</p>

  <p>“Baba,” dedi Adolin, daha yakınına gelerek hafifçe konuştu. “Sanırım bize karşı harekete geçecek.”</p>

  <p>Dalinar ona baktı.</p>

  <p>“Ona güvendiğini biliyorum,” dedi Adolin çabucak. “Ve şimdi sebeplerini de anlıyorum. Ama beni <i>dinle.</i> Bu hareket onu bizi zayıflatmak için ideal bir konuma getiriyor. Kral senden ve benden bile şüphe edecek kadar paranoyak hâle geldi; bunu senin de görmüş olduğunu biliyorum. Sadeas’ın tek yapması gereken şey bizi kralı öldürmek üzere olan bir teşebbüse bağlayan hayali bir ‘kanıt’ bulması; bu da Elhokar’ı bize karşı çevirebilir.”</p>

  <p>“Bu riske girmek durumunda kalabiliriz.”</p>

  <p>Adolin kaşlarını çattı. Ama...”</p>

  <p>“Sadeas’a güveniyorum, oğlum,” dedi Dalinar. “Ama güvenmeseydim bile, ona gelmesini yasaklayamaz ya da araştırmasını engelleyemezdik. Sadece kralın gözünde suçlu duruma düşmekle kalmaz ama onun otoritesini de reddediyor olurduk.” Kafasını salladı. “Eğer bir gün diğer yüceprenslerin beni savaşta liderleri olarak kabul etmelerini istiyorsam, Sadeas’ın İstihbarat Yüceprensi olarak yetkisine boyun eğmeye gönüllü olmam gerekir. Kendi otoritem için eski geleneklere güvenip de Sadeas’ın aynı hakkını inkâr edemem.”</p>

  <p>“Sanırım öyle,” diye kabul etti Adolin. “Ama yine de hazırlanabiliriz. Bana biraz olsun endişeli olmadığını söyleyemezsin.”</p>

  <p>Dalinar tereddüt etti. “Belki. Sadeas’ın bu manevrası saldırgan. Ama bana ne yapmam gerektiği söylendi. ‘Sadeas’a güven. Güçlü ol. Şerefli davran ve şeref de sana yardım edecek.’ Bana verilen öğüt bu.”</p>

  <p>“Nereden verilen?”</p>

  <p>Dalinar ona baktı ve Adolin cevabı apaçık anladı.</p>

  <p>“O zaman şimdi evimizin geleceğini bu görülerin üstüne yatırıyoruz,” dedi Adolin doğrudan.</p>

  <p>“Ben öyle demezdim,” diye cevap verdi Dalinar. “Eğer Sadeas gerçekten de bize karşı harekete geçerse, onun bizi öylece itip devirmesine izin vermeyeceğim. Ama ona karşı ilk hareketi de ben yapmayacağım.”</p>

  <p>“Gördüğün şeyler yüzünden,” dedi Adolin hüsranla dolarak. “Baba, görüler hakkında benim söyleyeceklerimi dinleyeceğine söz vermiştin. Eh, lütfen şimdi dinle.”</p>

  <p>“Burası uygun yer değil.”</p>

  <p>“Her zaman bir mazeretin var,” dedi Adolin. “Bunun hakkında şimdiye kadar sana beş kere yaklaşmaya çalıştım ve her zaman beni geri çevirdin!”</p>

  <p>“Belki de ne söyleyecek olduğunu bildiğim içindir,” dedi Dalinar. “Ve bir faydasının da olmayacağını bildiğim için.”</p>

  <p>“Ya da belki de gerçekle yüzleşmek istemediğin içindir.”</p>

  <p>“Bu kadarı yeter, Adolin.”</p>

  <p>“Hayır, yetmez! Savaş kamplarının her birinde bizimle alay ediliyor, otoritemiz ve ünümüz her geçen günle birlikte azalıyor ve sen bunun hakkında, elle tutulur herhangi bir şey yapmayı reddediyorsun!”</p>

  <p>“Adolin. Kendi oğlumdan bunları duymaya <i>katlanmayacağım.”</i></p>

  <p>“Ama diğer herkesten, katlanacak mısın? Neden, baba? Diğerleri, bizim hakkımızda bir şeyler söylediğinde onlara izin veriyorsun. Ama ne zaman Renarin ya da ben <i>senin</i> uygunsuz olarak gördüğün şeylerle ilgili en ufak bir adım atsak anında cezalandırılıyoruz! Diğer herkes yalanlar söyleyebilir ama ben doğruları söylemez miyim? Oğulların senin için bu kadar mı az anlam ifade ediyor?”</p>

  <p>Dalinar sanki tokat yemiş gibi donakaldı.</p>

  <p>“Sen <i>iyi</i> değilsin, baba,” diye devam etti Adolin. Bir parçası çok fazla ileri gitmiş olduğunun, fazla yüksek sesle konuşuyor olduğunun farkına vardı ama yine de kendine hakim olamadı. “Bunun etrafından parmaklarımızın ucunda dolaşmayı kesmek zorundayız! <i>Sen</i> hatalarına sebep bulmak için gittikçe daha da mantıksız hâle gelen açıklamalar uydurmayı bırakmak zorundasın! Kabul etmenin zor olduğunu biliyorum ama bazen, insanlar yaşlanır. Bazen, akıl düzgün çalışmayı biralar.</p>

  <p>“Sorunun ne olduğunu bilmiyorum. Belki de Gavilar’ın ölümü yüzünden duyduğun suçluluktur. O kitap, Kurallar, görüler; belki hepsi bir kaçış bulmak, bir telafi bulmak, bir şeyler yapmak için olan çabalarındır. Gördüğün şeyler gerçek <i>değil.</i> Artık bütün hayatın sebepler icat etmek, gerçekleşmekte olan şeyler gerçekleşmiyormuş gibi davranmanın bir yolunu bulmaya çalışmak oldu. Ama ben bunlar hakkındaki düşüncelerimi söylemeden senin bütün evimizi yerle bir etmene izin vereceğime <i>Cehennem’e giderim</i> daha iyi!”</p>

  <p>O son kelimeleri tam anlamıyla bağırış olarak çıkmıştı. Büyük odada yankılandılar ve Adolin titremekte olduğunun farkına vardı. Asla, bütün hayatı boyunca, babasıyla bu şekilde konuşmamıştı.</p>

  <p>“Sen benim bunları merak etmemiş olduğumu mu düşünüyorsun?” dedi Dalinar, sesi soğuk, gözleri sertti. “Senin söylediğin her noktanın üstünden bir düzine kere geçtim.”</p>

  <p>“O zaman belki de birkaç defa daha geçmelisin.”</p>

  <p>“Kendime güvenmek <i>zorundayım.</i> Görüler bana önemli bir şey göstermeye çalışıyor. Bunu kanıtlayamam ya da nasıl bildiğimi açıklayamam. Ama bu doğru.”</p>

  <p>“Elbette böyle düşüneceksin,” dedi Adolin çileden çıkarak. “Görmüyor musun? Bu tam olarak hissedecek olduğun şey. İnsanlar görmek istedikleri şeyi görmekte çok iyiler! Krala bak. Her gölgede bir katil görüyor ve yıpranmış bir kayış hayatına kasteden karmakarışık bir entrika hâline geliyor.”</p>

  <p>Dalinar tekrar sessizleşti.</p>

  <p>“Bazen, basit cevaplar <i>doğru</i> cevaplardır, baba!” dedi Adolin. “Kralın kayışı sadece yıpranmıştı. Ve sen... Sen de orada olmayan şeyler görüyorsun. Üzgünüm.”</p>

  <p>Gözlerini birbirlerine sabitlediler. Adolin başka tarafa bakmadı. Bakmayacaktı.</p>

  <p>Dalinar en sonunda ona sırtını döndü. “Lütfen beni yanlız bırak.”</p>

  <p>“Pekâlâ. İyi. Ama bunun hakkında düşünmeni istiyorum. Senin...”</p>

  <p>“Adolin. Git.”</p>

  <p>Adolin dişlerini sıktı ama arkasını dönerek büyük adımlarla uzaklaştı. <i>Bunun</i> <i>söylenmesi</i> <i>gerekiyordu</i>, dedi kendi kendine galeriyi terk ederken.</p>

  <p>Bu düşünce, az önceki sözleri söylemiş olmak zorunda kalan kişi olduğu için kendini hiç de daha az hasta hissetmesine yaramadı.</p>
</body>
</html>
