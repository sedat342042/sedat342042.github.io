<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2 title="BÖLÜM-037"><img alt="" src="../Images/main-55.jpg" /></h2>

  <p class="baslik5">BEŞ BUÇUK YIL ÖNCE</p>

  <p>“Kaladin, şu taşa bak,” dedi Tien, “Farklı yönlerden baktığın zaman rengi değişiyor.</p>

  <p>Kal gözlerini pencereden ayırarak kardeşine baktı. Şimdi on üç yaşında olan Tien, hevesli bir oğlandan hevesli bir gence dönüşmüştü. Her ne kadar büyümüş olsa da, hâlâ yaşı için ufak tefekti ve siyah, kahverengi saçı her türlü düzeltme çabasına hâlâ direniyordu. Cilalanmış kerpiçağacı yemek masasının yanında çömelmişti ve gözleri parlak yüzeyiyle aynı hizadaki ufak, şekilsiz bir kayaya bakıyordu.</p>

  <p>Kal kısa bir bıçakla uzunkökleri soyarak bir taburenin üstünde oturmaktaydı. Kahverengi köklerin dışları pis ve keserek ortaya çıkardığı içleri ise yapış yapıştı, bu yüzden de onlarla uğraşmak parmaklarını kalın bir krem tabakasıyla kaplamıştı. Bir kökü bitirdi ve bunu yıkayıp güveç kabının içine doğrayan annesine aktardı.</p>

  <p>“Anne, şuna bak,” dedi Tien. İlerleyen ikindinin güneş ışığı rüzgâryönü penceresinden içeri dökülerek masayı yıkıyordu. “Bu taraftan taş kırmızı parıldıyor ama diğer taraftan bakınca yeşil.”</p>

  <p>“Belki de büyülüdür,” dedi Hesina. Uzunkök parçaları birbirleri ardına şapır şapır suyun içine düşüyorlardı, her bir düşüşün tonu diğerinden farklıydı.</p>

  <p>“Sanırım öyle olması gerekir,” dedi Tien. “Ya da bir spreni vardır. Sprenler kayaların içinde yaşar mı?”</p>

  <p>“Sprenler her şeyin içinde yaşar,” diye cevap verdi Hesina.</p>

  <p>“<i>Her şeyin</i> içinde yaşıyor olamazlar,” dedi Kal ayaklarının yanındaki kovaya bir kabuğu atarak. Pencereden dışarı bir göz atarak kasabadan şehir beyinin malikânesine giden yolu izliyordu.</p>

  <p>“Yaşıyorlar,” dedi Hesina. “Sprenler bir şeyler değiştiği zaman ortaya çıkar, korku duyulunca ya da yağmur yağmaya başlayınca. Onlar değişimin kalbidir ve bu nedenle de her şeyin kalbindedirler.”</p>

  <p>“Bu uzunkokün,” dedi Kaladin bunu şüpheci bir şekilde kaldırarak.</p>

  <p>“Bir spreni var.”</p>

  <p>“Ve doğradığın zaman da?”</p>

  <p>“Her parçasının bir spreni var. Sadece daha küçükler.”</p>

  <p>Kal kaslarını çatarak uzun yumru köklü bitkiye göz gezdirdi. Taşın içindeki suyun toplandığı çatlaklarda yetişiyorlardı. Hafifçe mineral tadındaydılar ama yetiştirmesi kolaydı. Bu günlerde ailesinin fazla masraflı olmayan gıdalara ihtiyacı vardı.</p>

  <p>“O zaman biz sprenleri yiyoruz,” dedi Kal düz mantıkla.</p>

  <p>“Hayır,” dedi annesi. “Biz kökleri yiyoruz.”</p>

  <p>“Zorunda olduğumuz zamanlarda,” diye ekledi Tien yüzünü buruşturarak.</p>

  <p>“Peki ya sprenler?” diye diretti Kal.</p>

  <p>“Onlar da özgür kalıyor. Sprenlerin yaşadıkları yer her neresiyse oraya geri dönüyorlar.”</p>

  <p>“Benim bir sprenim var mı?” dedi başını eğip göğsüne bakarak.</p>

  <p>“Senin bir ruhun var canım. Sen bir insansın. Ama vücudunun parçalarının içlerinde yaşayan sprenler elbette olabilir. Çok küçük sprenler.”</p>

  <p>Tien sanki minik sprenleri dışarı çıkarmaya çalışıyormuş gibi derisini çimdikledi.</p>

  <p>“Gübre,” dedi Kal bir anda.</p>

  <p>“Kal!” diye azarladı Hesina. “Bu yemek zamanında söylenecek şey değil.”</p>

  <p>“Gübre,” dedi Kal inatçı bir şekilde. “Onun da spreni var mı?”</p>

  <p>“Sanırım vardır.”</p>

  <p>“Gübrespreni,” dedi Tien, sonra da kıs kıs güldü.</p>

  <p>Annesi doğramaya devam ediyordu. “Nereden çıktı bütün bu sorular?”</p>

  <p>Kal omzunu silkti. “Ben sadece... Bilmiyorum. İşte.”</p>

  <p>Son zamanlarda dünyanın nasıl işlediği hakkında, dünyada kendi yeri ile ilgili ne yapacak olduğu hakkında düşünüyordu. Onun yaşındaki diğer oğlanların yerleri hakkında kuşkulan yoktu. Çoğu geleceklerinde ne olduğu <i>biliyorlardı.</i> Tarlalarda çalışmak.</p>

  <p>Ancak Kal’ın bir seçme şansı vardı. Son birkaç ay içinde, o seçimi yapmıştı. Bir asker olacaktı. Şimdi on beş yaşındaydı ve bir sonraki asker toplayıcı kasabaya geldiği zaman gönüllü olabilirdi. O da tam olarak bunu yapmayı planlıyordu. Daha fazla tereddüt etmek yoktu. Savaşmayı öğrenecekti. Sonunda kararını vermişti. Değil mi?</p>

  <p>“Anlamak istiyorum,” dedi. “Ben sadece her şeyin mantıklı olmasını istiyorum.”</p>

  <p>Annesi buna gülümsedi; kahverengi iş kıyafetinin içinde, saçları bir kuyruk şeklinde toplanmış, tepesi de sarı mendilinin altında gizlenmiş olarak ayakta duruyordu.</p>

  <p>“Ne var?” diye hesap sordu Kal. “Neden gülümsüyorsun?”</p>

  <p><i>“Sadece</i> her şeyin mantıklı olmasını istiyorsun.”</p>

  <p>“Evet.”</p>

  <p>“Eh, o zaman ardentler insanların Çağrı’larını Yükseltmek ve dualar yakmak için kasabaya geldikleri zaman mesajını onlara iletirim.” Gülümsedi. “O zamana kadar, kökleri soymaya devam et.”</p>

  <p>Kal içini çekti ama Hesina’nın ona dediği gibi yaptı. Tekrar pencereden dışarıyı kolaçan etti ve neredeyse şaşkınlıkla kökü yere düşürüyordu. At arabası Malikâneye giden yoldan aşağı doğru geliyordu. Endişeli bir tereddüt çırpıntısı hissetti. Düşünmüş ve planlar yapmıştı ama şimdi zamanı geldiği hâlde oturup kökleri soymaya devam etmek istiyordu. Muhakkak başka bir fırsat daha olacaktı...</p>

  <p>Hayır. Endişeyi sesinden uzak tutmaya çalışarak ayağa kalktı. “Gidip elimi yıkayacağım.” Kremle kaplanmış parmaklarını kaldırdı.</p>

  <p>“İlk önce sana söylediğim gibi kökleri yıkamış olmalıydın,” diye söylendi annesi.</p>

  <p>“Biliyorum,” dedi Kal. Pişmanlıkla iç çekişi kulağa sahte gelmiş miydi? “Belki şimdi hepsini yıkarım.”</p>

  <p>O kalan kökleri toplayıp, kalbi kut küt atarak kapıya giderken ve dışarıdaki akşamın ışığına çıkarken Hesina hiçbir şey söylemedi.</p>

  <p>“Bak,” dedi Tien arkasından. “Bu taraftan yeşil. Bunun bir spren olduğunu sanmıyorum anne. Bu ışıktan. Taşın değişmesine neden oluyor...”</p>

  <p>Kapı dönerek kapandı. Kal sebzeleri yere koydu ve Hearthstone’un sokakları boyunca koşarak ilerledi; odun kesen adamlar, bulaşık suyunu döken kadınlar ve merdivenlerde oturmuş batan güneşe bakmakta olan bir grup dedenin yanından geçti.</p>

  <p>Bir yağmur fıçısına kafasını daldırdı ama kafasını sallayarak suyu dağıtırken durmadı.</p>

  <p>Domuz çobanı Mabrow’un evinin etrafından koştu, yağmur suyunu yakalamak için kasabanın ortasında kayalara açılmış büyük bir delik olan ortasuyun yanından geçti ve kasabanın fırtınalardan korunmak için dibine inşa edilmiş olduğu dik tepenin yamacı olan kırma duvarı boyunca koştu.</p>

  <p>Burada ufak bir grup ağırkütük ağacı buldu. Budaklı ve neredeyse bir adam kadar uzun olan bu ağaçların, bir merdivenin basamakları gibi gövdeleri boyunca inen yaprakları sadece rüzgâryönü taraflarından çıkıyordu. Serin meltemde sallanıyorlardı. Kal yaklaşırken büyük, sancak gibi yapraklar bir dizi şaklama sesi çıkararak gövdelerinin yakınına çekildiler.</p>

  <p>Kal’ın babası diğer tarafta, ellerini arkasında kavuşturmuş olarak duruyordu. Malikâneden gelen yolun dönerek Hearthstone’dan uzaklaşmakta olduğu yerde bekliyordu. Lirin irkilerek döndü ve Kal’ı fark etti. En iyi giysilerini giymişti, bir <i>açıkgöz</i> ceketine benzeyen yanlardan düğmeli mavi bir ceket. Altına ise yıpranmış olduğu belli olan beyaz bir pantolon giymişti. Gözlüklerinin arkasından Kal’ı inceledi.</p>

  <p>“Seninle geliyorum,” diye pat diye söyledi. “Malikâneye.”</p>

  <p>“Nasıl öğrendin?”</p>

  <p>“Herkes biliyor,” dedi Kal. “Eğer Berrakbey Roshone seni yemeğe çağırırsa duymayacaklarını mı düşünmüştün? Hem de herkes dururken seni?”</p>

  <p>Lirin başını çevirdi. “Annene seni meşgul tutmasını söylemiştim.”</p>

  <p>“Denedi.” Kal yüzünü astı. “Büyük ihtimalle o uzunkökleri ön kapının dışında bulduğu zaman dünyanın fırçasını yiyeceğim.”</p>

  <p>Lirin hiçbir şey söylemedi. At arabası, tekerlekleri taşların üstünde gıcırdayarak yanlarında yavaşlayıp durdu.</p>

  <p>“Bu hoş, öylesine bir yemek olmayacak, Kal,” dedi Lirin.</p>

  <p>“Ben bir aptal değilim baba.” Hesina’ya artık kasabada onun çalışması için daha fazla bir ihtiyaç olmadığı söylendiği zaman... Uzunkökleri yiyecek kadar düşmüş olmalarının bir sebebi vardı. “Eğer onunla yüzleşeceksen, yanında seni destekleyecek birisi olmalı.”</p>

  <p>“Ve o birisi de sen misin?”</p>

  <p>“Ben aşağı yukarı sahip olduğun tek şeyim.”</p>

  <p>Arabacı boğazını temizledi. Berrakbey Roshone için yaptığı şekilde inerek, kapıyı açmadı.</p>

  <p style="text-align: center;">♦</p>

  <p style="text-align: center;">♦♦</p>

  <p>Lirin Kal’a dik dik baktı.</p>

  <p>“Eğer beni geri gönderirsen giderim,” dedi Kal.</p>

  <p>“Hayır. Eğer gelmen gerekiyorsa gel.” Lirin yürüyerek arabaya gitti ve kapısını çekerek açtı. Bu Roshone’un kullandığı süslü, altın işlemeli araç değildi. Bu ikinci at arabasıydı, eski kavherengi olanı. Kal küçük zaferiyle bir heyecan dalgası ve eşit derecede panik hissederek arabaya bindi.</p>

  <p>Roshone ile yüzleşeceklerdi. En sonunda.</p>

  <p>İçerideki koltuklar inanılmazdı; üzerlerini kaplayan kırmızı kumaş Kal’ın hayatında hissettiği her şeyden daha yumuşaktı. Oturdu, koltuk şaşırtıcı derecede esnekti. Lirin de Kal’ın karşısına oturarak kapıyı çekip kapattı ve arabacı da kırbacını atlara doğru şaklattı. Araç geri döndü ve yoldan yukarı doğru zangırtılı bir şekilde ilerlemeye başladı. Koltuk ne kadar yumuşak olsa da, yolculuk korkunç derecede sarsıntılıydı ve bu Kal’ın dişlerinin birbirlerine çarpmasına neden oluyordu. Bu bir yük arabasında gitmekten daha kötüydü; gerçi büyük olasılıkla bunun nedeni normalden daha hızlı gidiyor olmalarıydı.</p>

  <p>“Neden bizim bunu bilmemizi istemedin?” diye sordu Kal.</p>

  <p>“Gideceğimden emin değildim.”</p>

  <p>“Başka ne yapabilirdin?”</p>

  <p>“Taşınırdım,” dedi Lirin. “Bu kasabadan, bu krallıktan ve Roshone’un önemsiz kinlerinden kaçıp seni Kharbranth’a götürürdüm.”</p>

  <p>Kal şaşkınlık içinde gözlerini kırpıştırdı. O bunu asla düşünmemişti. Bir anda her şey genişliyormuş gibi göründü. Geleceği değişti, kendi üstüne katlanarak tamamen yeni bir şekle dönüştü. Babası, annesi, Tien... Onun <i>yanındalardı.</i> “Gerçekten mi?”</p>

  <p>Lirin aklı başka yerde, başını sallayarak onayladı. “Kharbranth’a gitmeseydik bile, eminim ki pek çok Alethi kasabası bizi hoş karşılardı. Pek çoğunun asla onlarla ilgilenmesi için bir hekimi olmamıştır. Bilgilerinin çoğunun kaynağı bâtıl inançlar olan ya da arada bir yaralı chullar üzerinde çalışan yerel adamlarla idare etmeye çalışıyorlar. Kholinar’a bile taşınabiliriz, orada bir doktorun asistanı olarak iş bulabilecek kadar beceri sahibiyim.”</p>

  <p>“O zaman neden gitmiyoruz? Neden <i>gitmedik?”</i></p>

  <p>Lirin pencereden dışarıyı seyrediyordu. “Bilmiyorum. Gitmemiz gerek. Bu mantıklı. Paramız var. Burada istenmiyoruz. Şehirbeyi bizden nefret ediyor, insanlar bize güvenmiyor, Fırtınababa’nnın kendisi bile bizi devirmeye meyilliymiş gibi görünüyor.” Lirin’in sesinde bir şey vardı. Pişmanlık mı?</p>

  <p>“Bir keresinde gitmek için çok uğraşmıştım,” dedi Lirin daha yumuşak bir şekilde. “Ama bir adamın yurduyla kalbi arasında bir bağ var. Ben bu insanlara baktım, Kal. Çocuklarını doğurttum, çıkıklarını düzelttim, yaralarını iyileştirdim. Bu son birkaç yıl boyunca sen onların en kötü hâllerini gördün ama ondan önce bir zaman vardı, iyi olan bir zaman.” Kal’a dönerek ellerini birbirine kenetledi, araba sarsılıyordu. “Onlar benim, oğlum. Ve ben de onlarınım. Artık Wistiow da olmadığına göre, onlar benim sorumluluğumda. Onları Roshone’a bırakamam.”</p>

  <p>“Onun yaptıklarından <i>memnun</i> oldukları hâlde mi?”</p>

  <p>“Özellikle de o yüzden.” Lirin bir elini başına kaldırdı. “Fırtınababa. Şimdi söyleyince kulağa daha da saçma geliyor.”</p>

  <p>“Hayır. Anlıyorum. Sanırım.” Kal omzunu silkti. “Sanırım, hâlâ başlarına bir şey geldiği zaman bize geliyorlar. Bir insanı kesip içini görmenin nasıl doğaya aykırı olduğundan şikâyet edip duruyorlar ama yine de geliyorlar. Neden öyle olduğunu merak ederdim.”</p>

  <p>“Ve bir sonuca varabildin mi?”</p>

  <p>“Sanki. Sonunda, sana birkaç gün daha lanet edebilmek için hayatta kalmayı tercih edecekleri sonucuna vardım. Bu onların doğasında var. Onları iyileştirmenin senin doğanda olduğu gibi. Ve <i>eskiden</i> bize para veriyorlardı. Bir adam her türlü şeyi söyleyebilir ama kürelerini koyduğu yer, işte kalbinin olduğu yer orasıdır.” Kal kaşlarını çattı. “Sanırım seni <i>gerçekten</i> de takdir ediyorlardı.”</p>

  <p>Lirin gülümsedi. “Bilgece sözler. Senin neredeyse bir adam olmuş olduğunu unutup duruyorum, Kal. Ne zaman gittin de başımıza yetişkin olup çıktın?“</p>

  <p><i>Neredeyse soyulduğumuz gece,</i> diye düşündü Kal anında. <i>Dışarıdaki adamların üstüne ışığı tuttuğun ve cesaretin savaşta elinde mızrak tutmakla hiçbir ilgisinin olmadığını gösterdiğin o gece.</i></p>

  <p>“Bir şey hakkında yanılıyorsun gerçi,” dedi Lirin. “Bana beni <i>eskiden</i> takdir ettiklerini söyledin. Ama hâlâ ediyorlar. Ah, homurdanıyorlar, her zaman homurdandılar. Ama ayrıca bizim için yiyecek de bırakıyorlar.”</p>

  <p>Kal irkildi. “Öyle mi?”</p>

  <p>“Bu son dört aydır nasıl yemek yiyebildiğimizi sanıyorsun?”</p>

  <p>“Ama...”</p>

  <p>“Roshone’dan korkuyorlar, o yüzden de bu konuda sessizler. Temizlik yapmaya gittiği zamanlar annen için bırakıyorlar ya da boş olduğu zamanlarda yağmur fıçısına koyuyorlar.”</p>

  <p>“Bizi soymaya çalıştılar.”</p>

  <p>“Ve bizzat o adamlar da bize yemek verenlerin arasındalar.”</p>

  <p>Kal araba malikâneye yaklaşırken bunun üstünde düşündü. Büyük, iki katlı binayı son ziyaret edişinin üstünden uzun bir zaman geçmişti. Fırtınayönüne doğru eğimli standart bir çatı ile inşa edilmişti ama çok daha büyüktü. Duvarlar kalın, beyaz taştandı ve rüzgâryönü tarafında görkemli kare sütunları vardı.</p>

  <p>Burada Laral’ı görür müydü? Bu günlerde onun hakkında o kadar az düşündüğü için utanıyordu.</p>

  <p>Malikânenin her türlü egzotik bitkiyle kaplı olan ön bahçesinin alçak taştan bir duvarı vardı. Tepesinde sarmaşıkları dışarı doğru sarkan kayafilizleri sıralanmıştı. Soğana benzer bir çeşit şistkabuğu öbekleri, parlak renk yelpazeleri ile duvarın iç tarafı boyunca yetişiyordu. Turuncular, kırmızılar, sarılar ve maviler. Bazılarının çıkıntıları, yelpazeler gibi açılan kıvrımları ile giysi yığınları gibi görünüyordu. Diğerleri boynuzlar gibi çıkıyordu. Çoğunun rüzgârda dalgalanan iplikler gibi sarmaşıkları vardı. Berrakbey Roshone, bahçesine Wistiow’un gösterdiğinden çok daha fazla özen gösteriyordu.</p>

  <p>Yürüyerek beyaz boyalı sütunların yanından geçtiler ve kalın tahta fırtınakapılarının arasından içeri girdiler. İçerideki holün alçak bir tavanı vardı ve seramik eşyalarla süslenmişti, zirkon küreler onlara soluk mavi bir renk veriyordu.</p>

  <p>Uzun, siyah bir pelerini ve parlak mor bir kravatı olan uzun boylu bir hizmetkâr onları karşıladı. Bu Natir’di, Miliv öldüğünden beri başkâhya oydu. Kuzeydeki büyük bir liman şehri olan Dalilak’tan buraya getirilmişti.</p>

  <p>Natir onları Roshone’un uzun, koyuağaç bir masada oturmakta olduğu bir yemek odasına götürdü. Kilo almıştı ama şişman denilebilecek kadar da değildi. Hâlâ o gri lekeli sakalı vardı ve saçı da briyantin ile yakasına doğru aşağı yatırılmıştı. Üzerinde beyaz bir pantolon ve beyaz gömlek üzerine giyilmiş dar, kırmızı bir yelek vardı.</p>

  <p>Yemeğine başlamıştı bile ve baharatlı kokular Kal’ın midesini guruldattı. En son domuz eti yemesinin üstünden ne kadar zaman geçmişti? Masanın üstünde banılacak beş farklı sos vardı ve Roshone’un şarabı koyu, kristalimsi bir turuncuydu. Yalnız başına yemek yiyordu, oğlundan ya da Laral’dan hiçbir iz yoktu.</p>

  <p>Hizmetkâr yemek salonunun yanındaki bir odada kurulmuş olan bir başka masaya doğru işaret etti. Kal’ın babası o tarafa doğru bir bakış attı, sonra da yürüyerek Roshone’un masasına gelip oturdu. Roshone durakladı, şişi dolgun dudaklarına giden yolun ortasında durmuş, baharatlı kahverengi sos masanın üstüne damlıyordu.</p>

  <p>“Ben ikinci Nan’danım ve seninle birlikte akşam yemeği yemek için kişisel bir davetim var,” dedi Lirin. “Muhakkak ki mevki kaidelerini bana masanızda bir yer verecek kadar yakından takip ediyorsunuzdur.”</p>

  <p>Roshone dişlerini sıktı ama itiraz etmedi. Kal derin bir nefes alarak babasının yanına oturdu. Harap Ovalar’ın üstündeki savaşa katılmak için gitmeden önce bilmesi <i>gerekiyordu.</i> Babası bir korkak mıydı, yoksa cesur bir adam mıydı?</p>

  <p>Evdeki kürelerin ışığında, Lirin her zaman zayıf görünmüştü. Ameliyat odasında çalışıyor, kasabalıların onun hakkında söylediği şeylere önem vermiyordu. Oğluna mızrakla çalışamayacağını söylemiş ve ona savaşa gitmeyi düşünmesini yasaklamıştı. Bunlar bir korkağın hareketleri değil miydi? Ama beş ay önce, Kal onda hiç ummadığı bir cesaret olduğunu görmüştü.</p>

  <p>Ve Roshone’un sarayının sakin mavi ışığının altında Lirin mevki, zenginlik ve güçte kendisinden çok daha yüksekte olan bir adamın gözlerinin içine bakıyordu. Ve çekinmiyordu. Bunu nasıl yapabiliyordu? Kal’ın kalbi kontrol edilemez bir şekilde küt küt atıyordu. Endişelendiği belli olmasın diye ellerini kucağına koymak zorunda kalmıştı.</p>

  <p>Roshone bir uşağa elini salladı ve kısa bir süre içinde yeni yerler hazırlandı. Odanın dış tarafları karanlıktı. Roshone’un masası geniş, siyah bir enginliğin ortasında, aydınlatılmış bir adaydı.</p>

  <p>İnsanın parmaklarını batırması için su kapları ve onların yanında da sert, beyaz kumaştan mendiller vardı. Bir <i>açıkgözün</i> yemeği. Kal nadiren böylesine iyi bir yemeğin tadına bakmıştı; tereddütlü bir şekilde Roshone’u taklit ederken kendisini bir aptal gibi göstermemeye çalışıyordu. Bir şiş alıp, bıçağını etin en aşağıdaki kısmını kesip ayırmak için kullandı ve sonra da bunu ağzına götürüp ısırdı. Et lezzetli ve tazeydi ama baharatlar onun alışkın olduğundan çok daha acıydı.</p>

  <p>Lirin yemedi. Dirseklerim masanın üstüne yerleştirerek Berrakbey’in yemek yiyişini izledi.</p>

  <p>“Sana ciddi meselelerden bahsetmemizden önce rahat rahat yemek yiyebilmen için bir fırsat sunmayı arzu etmiştim,” dedi Roshone en sonunda. “Ama benim cömertliğimden faydalanmaya meyilliymiş gibi görünmüyorsun.”</p>

  <p>“Hayır.”</p>

  <p>“Pekâlâ,” dedi Roshone, sepetten bir parça gözleme aldı ve bunu şişinin etrafına sararak birkaç sebze parçasını topladı ve hepsini birden yedi. “O zaman söyle bana. Daha ne kadar bana meydan okuyabileceğini düşünüyorsun? Ailen sefalet içinde.”</p>

  <p>“Biz gayet iyiyiz,” diye araya girdi Kal.</p>

  <p>Lirin ona bir göz attı ama konuştuğu için onu azarlamadı. “Oğlum haklı. Yaşayabiliriz. Ve eğer bu işe yaramazsa, gidebiliriz. Senin karşında boyun eğmeyeceğim, Roshone.”</p>

  <p>“Eğer gidersen,” dedi Roshone bir parmağını kaldırarak, “Yeni şehirbeyinle temas kurarım ve ona benden çalınmış olan küreleri anlatırım.”</p>

  <p>“Bunun üstüne yapılacak bir soruşturmayı ben kazanırım. Ayrıca, bir hekim olarak, ortaya koyabileceğin taleplerin çoğuna karşı muaf durumdayım.” Bu doğruydu; kasabalarda hayati bir fonksiyonu yerine getiren adamlar ve onların çıraklarına özel bir koruma sağlanırdı, <i>açıkgözlere</i> karşı bile. Vorin yasal vatandaşlık kuralları, Kaladin’in hâlâ anlamakta güçlük çekmesine yetecek kadar karmaşıktı.</p>

  <p>“Evet, bir soruşturmayı kazanırdın,” dedi Roshone. “Tam olarak doğru olan belgeleri hazırlayarak son derece titiz davranmışsın. Onları damgaladığı zaman Wistiow’un yanında olan tek kişi de sendin. Onun kâtiplerinden hiçbirinin orada olmaması garip.”</p>

  <p>“O kâtipler ona belgeleri okudular.”</p>

  <p>“Sonra da odayı terk ettiler.”</p>

  <p>“Çünkü Berrakbey Wistiow tarafından onlara gitmeleri emredilmişti. Elbette onlar da bunu kabul ettiler.”</p>

  <p>Roshone omzunu silkti. “Senin küreleri çaldığını <i>kanıtlamak</i> zorunda değilim, hekim. Sadece yapmakta olduğum şekilde devam etmek zorundayım. Ailenin artıkları yediğini biliyorum. Daha ne kadar gururun için onların acı çekmesine izin vereceksin?”</p>

  <p>“Onların gözünü korkutamayacaksın. Ne de benimkini.”</p>

  <p>“Ben gözünün korkup korkmadığını sormuyorum. <i>Aç</i> olup olmadığını soruyorum.”</p>

  <p>“Hiç de değil,” dedi Lirin duygudan arınmış bir sesle. “Eğer yiyecek bir şeyimiz eksik olursa, sizin üstümüze yağdırmakta olduğunuz dikkat ile ziyafet çekebiliriz, <i>Berrakbey.</i> Bizimle ilgili olan endişenin derecesine bakılırsa, gözü korkmuş olan <i>sizmişsiniz</i> gibi görünüyor.”</p>

  <p>Roshone hareketsizleşti, şiş elinde gevşek bir şekilde duruyordu, parlak yeşil gözleri kısılmış, dudakları iyice büzülmüştü. Karanlığın içinde, o gözler neredeyse <i>parlıyorlarmış</i> gibi görünüyordu. Kal o tasvip etmeyen bakışın ağırlığının altında büzülmemek için kendini zor tuttu. Roshone gibi <i>açıkgözlerde</i> bir egemenlik havası vardı.</p>

  <p><i>O gerçek bir açıkgöz değil? O bir ıskarta. Eninde sonunda gerçek olanlarını göreceğim. Şerefli adamları.</i></p>

  <p>Lirin bakışına aynı şekilde karşılık verdi. “Karşı koyduğumuz her ay senin otoritene inen bir darbe. Bir soruşturmayı kazanamazsın, o yüzden de beni tutuklatamazsın. Diğer insanları bana karşı çevirmeyi denedin ama onlar da içten içe biliyorlar ki bana ihtiyaçları var.”</p>

  <p>Roshone öne eğildi. “Senin küçük kasabandan hoşlanmıyorum.”</p>

  <p>Lirin bu garip cevap karşısından kaşlarını çattı.</p>

  <p>“Bir <i>sürgün</i> muamelesi görmekten hoşlanmıyorum,” diye devam etti Roshone. “Önemli olan herhangi bir şeyden, her şeyden, bu kadar uzakta yaşıyor olmaktan hoşlanmıyorum. Ve hepsinden çok, kendilerini mevkilerinin üstünde zanneden <i>koyugözlerden</i> hoşlanmıyorum.”</p>

  <p>“Sana sempati duymakta zorlanıyorum.”</p>

  <p>Roshone küçümsemeyle dudaklarını büktü. Sanki bütün tadını kaybetmiş gibi elinin altındaki yemeğine baktı. “Pekâlâ. Gel bir... Anlaşmaya varalım. Kürelerin onda dokuzunu alacağım. Geri kalanını alabilirsin.”</p>

  <p>Kal öfkelenmiş bir şekilde ayağa kalktı. “Babam asla...”</p>

  <p>“Kal,” diye lafını kesti Lirin. “Kendi adıma konuşabilirim.”</p>

  <p>“Ama elbette bir anlaşma yapmayacaksın.”</p>

  <p>Lirin hemen cevap vermedi. Sonunda dedi ki, “Mutfağa git, Kal. Oradakilere senin zevkine daha uygun yiyecekleri olup olmadığını sor.”</p>

  <p>“Baba, hayır...”</p>

  <p>“Git, oğlum.” Lirin’in sesi kararlıydı.</p>

  <p>Bu doğru muydu? Tüm bunlardan sonra babası kalkıp <i>teslim</i> mi olacaktı? Kal yüzünün kızarmakta olduğunu hissetti ve yemek odasından kaçtı. Mutfağın yolunu biliyordu. Çocukluğu sırasında sık sık orada Laral ile yemek yemişti.</p>

  <p>Ona söylenmiş olduğu için değil ama babasının ya da Roshone’un duygularını görmesini istemediği için çıkmıştı: babası bir anlaşma yapmayı planlarken Roshone’u terslemek için ayağa kalkmış olduğu için utanç, babasının bir anlaşmayı <i>düşünüyor</i> olmasından dolayı aşağılanma, kovalanmış olduğu için hüsran. Kal ağlamakta olduğunu fark ederek yerin dibine girdi. Duvardaki son derece sade bir yağ lambası ile aydınlanmakta olan kapının ağzında dikilen Roshone’un bir çift askerinin yanından geçti. Amber tonlarındaki ışık sert yüz hatlarına vuruyordu.</p>

  <p>Kal aceleyle onların yanından geçti ve duygularıyla mücadele ederek bir bitki sehpasının yanında duraklamadan önce köşeyi döndü. Sehpada bir iç mekan sarmaşıkfilizi sergileniyordu, açık kalması için yetiştirilmiş bir taneydi; koniye benzer birkaç çiçek işlevini kaybetmiş olan kabuğundan tırmanarak çıkmaktaydı. Duvardaki lamba minik, ölgün bir ışıkla yanıyordu. Bunlar malikânenin arka odalarıydı, hizmetkârların kaldığı yerlere yakındı ve burada ışık için küreler kullanılmıyordu.</p>

  <p>Kal derin derin nefes alarak duvara yaslandı. Kendini on aptallardan birisiymiş gibi hissediyordu; tam olarak bir yetişkin olduğu hâlde çocuk gibi davranan Cabine. Ama Lirin’in davranışları hakkında ne düşünmesi gerekirdi?</p>

  <p>Gözlerini sildi, sonra da kanatlı kapıları iterek mutfağa girdi. Roshone hâlâ Wistiow’un aşçısını çalıştırıyordu. Barm örgülü koyu saçları olan uzun, ince bir adamdı. Mutfak tezgâhı boyunca yürüyerek ilerliyor, bir çift parshman yiyecek kasaları taşıyarak malikânenin arka kapılarından içeri girip çıkarken çeşitli yardımcı aşçılara emirler veriyordu. Barm her emir verişinde tavandan sarkan bir kap ya da tencereye vurduğu uzun, metal bir kaşık taşıyordu.</p>

  <p>Kal’a kahverengi gözlü bir bakış atmaya ancak tenezzül etti, sonra da hizmetkârlarından birine gidip biraz gözleme ve meyveli tallew pirinci getirmesini söyledi. Bir çocuğun yemeği. Kal, Barm onun mutfağa neden gönderilmiş olduğunu anında anladığı için daha da fazla utanmış hissetti.</p>

  <p>Kal yemeği beklemek için yemek köşesine geçti. Üstü arduvaz bir masanın yer aldığı beyaz boyalı bir girintiydi. Dirsekleri taşın üstünde, başı ellerinin arasında oturdu.</p>

  <p>Neden babasının kürelerin çoğunu güvenlik karşılığında takas edebilecek olduğunu düşünmek onu o kadar kızdırıyordu? Evet, eğer bu olsaydı Kal’ı Kharbranth’a göndermeye yetecek kadar paraları olmazdı. Ama o zaten bir asker olmaya karar vermişti. Bu yüzden de bir önemi yoktu. Değil mi?</p>

  <p><i>Ben orduya katılacağım,</i> diye düşündü Kal. <i>Kaçacağım ve...</i></p>

  <p>Bir anda o rüya, o plan inanılmayacak kadar çocukça göründü. Bu meyveli yemekler yemesi gereken ve erkekler önemli konular hakkında konuşurken dışarı gönderilmeyi hak eden bir oğlana aitti. İlk kez olarak, hekimlerin yanında eğitim görmeme düşüncesi onu pişmanlıkla doldurdu.</p>

  <p>Mutfağın kapısı çarpılarak açıldı. Rosbone’un oğlu Rillir, arkasındaki birisiyle çene çalıp aylak aylak yürüyerek içeri girdi. “...Neden babamın buralarda her zaman her şeyi bu kadar iç karartıcı tutmakta ısrar ettiğini bilmiyorum. Koridorlarda yağ lambaları? Bundan daha fazla taşralı davranılabilir mi? Eğer onu bir ya da iki ava çıkarabilseydim epey iyi gelirdi. Bu kadar ücra bir yerde olmamız en azından bir işe yarasın.”</p>

  <p>Rillir, Kal’ın orada oturmakta olduğunu fark etti ama insanın bir taburenin ya da bir şarap rafının varlığına dikkat etmesi gibi aldırmadı; farkına varmış ama onu görmezden gelmişti.</p>

  <p>Kal’ın gözleri ise Rillir’i takip etmekte olan kişideydi. Laral. Wistiow’un kızı.</p>

  <p>Ne çok şey değişmişti. Çok zaman geçmişti ve onu görmek eski duyguları yüzeye çıkardı. Utanç, heyecan, Kal’ın ebeveynlerinin onları evlendirmeyi umduğundan onun haberi var mıydı? Sadece onu bir kez daha görmek Kal’ı neredeyse tamamen telaşlandırmıştı. Ama hayır. Babası Rosbone’un gözlerinin içine bakabiliyordu. O da Laral’a aynısını yapabilirdi.</p>

  <p>Kal ayağa kalktı ve ona başını sallayarak selam verdi. O, Kal’a baktı ve hafifçe kızardı, arkasında yaşlı bir bakıcıyla yürüyordu, bir eşlikçi.</p>

  <p>Kal’ın tanımış olduğu Laral’a ne olmuştu? Kayalara tırmanmayı ve tarlalarda koşmayı seven gür sarı ve siyah saçları olan kıza? Şimdi gösterişli sarı ipeklere bürünmüştü, şık bir <i>açıkgöz</i> kadının elbisesi; zarif bir şekilde şekillendirilmiş olan saçları sarışınlığı gizlemek için siyaha boyanmıştı. Sol eli kol yeninin içinde mütevazı bir şekilde gizlenmişti. Laral bir <i>açıkgöz</i> gibi <i>görünüyordu.</i></p>

  <p>Wistiow’un zenginliğinden geriye ne kaldıysa ona gitmişti. Ve Roshone’a Hearthstone üstünde otorite verildiği ve malikâne ile etrafındaki araziler bahşedildiği zaman, Yüceprens Sadeas, Laral’a tazminat olarak bir çeyiz vermişti.</p>

  <p>“Sen,” dedi Rillir, Kal’a başıyla işaret ederek. Pürüzsüz bir şehirli şivesiyle konuşuyordu, “İyi bir oğlan ol ve bize akşam yemeği getir. Burada köşede yiyeceğiz.”</p>

  <p>“Ben bir mutfak hizmetkârı değilim.”</p>

  <p>“Ee?”</p>

  <p>Kal’ın yüzü kızardı.</p>

  <p>“Eğer sırf bana bir yemek getirmek için bir bahşiş ya da ödül bekliyorsan...”</p>

  <p>“Ben... Yani...” Kal Laral’a baktı. “Söyle ona, Laral.”</p>

  <p>Laral başka tarafa baktı. “E, hadi çocuk,” dedi. “Sana söylenildiği gibi yap. Acıktık.”</p>

  <p>Kal ona bakakaldı, sonra da yüzünün daha da fazla kızardığını hissetti. “Ben... Ben sana hiçbir şey getirmeyeceğim!” demeyi başarabildi. “Bana kaç küre önerirsen öner yapmam. Ben bir ayakçı değilim, ben bir hekimim.”</p>

  <p>“Ha, sen <i>onun</i> oğlusun.”</p>

  <p>“Öyleyim,” dedi Kal bu sözlerle ne kadar gururlu hissettiğine şaşırarak. “Sen benim gözümü korkutamazsın Rillir Roshone. Senin babanın benimkinin gözünü korkutamadığı gibi.”</p>

  <p><i>Yalnız tam şu anda bir anlaşma yapıyorlar...</i></p>

  <p>“Babam senin ne kadar eğlendirici olduğundan bahsetmemişti,” dedi Rillir duvara sırtını yaslayarak. Kal’dan sadece iki değil de bir on yaş daha büyükmüş gibi görünüyordu. “O zaman bir adama yemeğini getirmeyi utanç verici mi buluyorsun? Bir hekim olmak seni mutfak personelinden daha mı üstün yapıyor?”</p>

  <p>“E, hayır. Bu sadece benim Çağrı’m değil.”</p>

  <p>“O zaman senin Çağrı’n ne?”</p>

  <p>“Hasta insanları iyileştirmek.”</p>

  <p>“Ve eğer ben yemek yemezsem, hasta olmaz mıyım? O zaman benim yemek yememi sağlamaya senin görevin diyemez miyiz?”</p>

  <p>Kal kaşlarını çattı. “Bu... Şey, bu hiç de aynı şey değil.”</p>

  <p>“Ben bunları epey benzer olarak görüyorum.”</p>

  <p>“Bak, niye gidip kendi kendine yiyecek bir şeyler almıyorsun?”</p>

  <p>“Bu benim Çağrı’m değil.”</p>

  <p>“O zaman <i>senin</i> Çağrı’n ne?” diye karşılık verdi Kal adamın kendi sözlerini ona geri fırlatarak.</p>

  <p>“Ben şehirvârisiyim,” dedi Rillir. “Benim görevim yönetmek, işlerin yapılmasını ve insanların faydalı işlerle meşgul olmalarını sağlamak. Ve bu nedenle de, boş duran <i>koyugözlere</i> bir işe yapmaları için önemli görevler veriyorum.”</p>

  <p>Kal gittikçe kızgınlaşırken tereddüt etti.</p>

  <p>“Bunun küçük aklının nasıl çalıştığını görüyorsun,” dedi Rillir, Laral’a. “Ölmekte olan bir ateş gibi, sahip olduğu azıcık yakıtı da tüketerek duman çıkarıyor. Ah, bak, ısısından yüzü de kızarıyor.”</p>

  <p>“Rillir, lütfen,” dedi Laral elini koluna koyarak.</p>

  <p>Rillir ona bir göz attı, sonra da gözlerini devirdi. “Sen de bazen babam kadar taşralı oluyorsun canım.” Doğruldu ve teslim olmuş bir ifadeyle Laral’ı girintinin yanından geçirip esas mutfağın içine doğru götürdü.</p>

  <p>Kal hışımla geri oturdu, çarpmanın gücüyle bacaklarını bankın üstünde neredeyse bereliyordu. Bir hizmetçi oğlan ona yemeğini getirdi ve masanın üstüne dizdi ama bu sadece Kal’a kendi çocuksuluğunu hatırlattı. Bu yüzden de yemedi, sadece babası yürüyerek mutfağa girene kadar yemeğe baktı. O zamana kadar Rillir ve Laral gitmişti.</p>

  <p>Lirin yemek köşesine geldi ve Kal’ı inceledi. “Yememişsin.”</p>

  <p>Kal başını salladı.</p>

  <p>“Yemeliydin. Bedavaydı. Gel hadi.”</p>

  <p>Sessizlik içinde yürüyerek, malikâneden dışarıdaki karanlık geceye çıktılar. Araba onları bekliyordu ve kısa süre sonra da Kal yine babasıyla karşı karşıya oturuyordu. Sürücü aracı titreştirerek yerine tırmandı ve kamçısının bir şaklaması atları harekete geçirdi.</p>

  <p>“Ben bir hekim olmak istiyorum,” dedi Kal bir anda.</p>

  <p>Babasının gölgelerin içinde gizlenmiş olan yüzü okunmuyordu. Ama konuştuğu zaman sesi heyecanlı gibi geldi. “Bunu biliyorum oğlum.”</p>

  <p>“Hayır. Ben bir hekim olmak istiyorum. Savaşa katılmak için kaçmak istemiyorum.”</p>

  <p>Karanlıkta sessizlik.</p>

  <p>“Bunu <i>düşünüyor</i> muydun?” diye sordu lirin.</p>

  <p>“Evet,” diye itiraf etti Kal. “Bu çocukçaydı. Ama bunun yerine hekimlik öğrenmek istediğime karar verdim.”</p>

  <p>“Neden? Fikrini ne değiştirdi?”</p>

  <p>“Onların nasıl düşündüğünü bilmek zorundayım,” dedi Kal gerilerindeki malikâneye doğru başıyla işaret ederek. “Cümlelerini düğümler halinde konuşmak için eğitimliler ve onlarla yüzleşebilmek ve cevap verebilmek zorundayım. Eğilmemeliyim...” Tereddüt etti.</p>

  <p>“Benim yaptığım gibi mi?” diye sordu Lirin iç çekerek.</p>

  <p>Kal dudağını ısırdı ama sormak zorundaydı. “Ona kaç küre vermeyi kabul ettin? Hâlâ Kharbranth’a gitmeme yetecek kadar kalacak mı?”</p>

  <p>“Ona hiçbir şey vermedim.”</p>

  <p>“Ama...”</p>

  <p>“Roshone ve ben bir süre miktarlar üzerinde tartışarak konuştuk. Ben sinirlenmiş gibi yapıp çıktım.”</p>

  <p>“Gibi mi yaptın?” diye sordu Kal, aklı karışmıştı.</p>

  <p>Babası sürücünün duyamayacağından emin olmak için öne eğilerek fısıldadı. Taşların üstündeki tekerleklerin zıplamaları ve gürültüleri yüzünden pek böyle bir tehlike yoktu. “Benim eğilmeye gönüllü olduğuma inanmak zorunda. Bugünün buluşması çaresizliğin <i>görüntüsünü</i> sunmak içindi. Önce güçlü bir direnç, arkasından da kızgınlık, onun beni kıstırdığını düşünmesine izin vermek. En sonunda da bir geri çekiliş. Birkaç ay içinde, ‘terlememe’ izin verdikten sonra beni tekrar çağıracak.”</p>

  <p>“Ama o zaman da eğilmeyeceksin?” diye fısıldadı Kal.</p>

  <p>“Hayır. Ona kürelerden herhangi birini vermek, onun diğerlerine de göz dikmesine neden olur. Bu araziler eskiden olduğu kadar verimli değiller ve Roshone da politik savaşlarını kaybettiğinden neredeyse battı. Hâlâ onun bize eziyet etmek için buraya gelmesinin arkasında hangi yücebeyin olduğunu merak ediyorum. Her şeye rağmen, onun karanlık bir odada birkaç saniye için elimde olmasını dilerdim...”</p>

  <p>Lirin’in bunu söyleyişindeki vahşilik Kal’ı çok şaşırtmıştı. Bu babasının gerçekten şiddet ile tehdit etmeye en çok yaklaştığını duyduğu andı.</p>

  <p>“Ama bununla uğraşmaya ne gerek var ki?” diye fısıldadı Kal. “Ona direnmeye devam edebileceğimizi söyledin. Annem de öyle düşünüyor. İyi yemek yemeyeceğiz ama aç da kalmayız.”</p>

  <p>Babası cevap vermedi ama dertli görünüyordu.</p>

  <p>“Ona bizim teslim olmakta olduğumuzu düşündürtmen gerekiyor,” dedi Kal. “Ya da teslim olmaya yakın olduğumuzu. Böylece bize zarar vermenin yollarını aramayı bırakacak mı? Böylece dikkatini bir anlaşma yapmaya odaklayacak ve...”</p>

  <p>Kal dondu. Babasının gözlerinde tanıdık olmayan bir şey gördü. Suçluluk gibi bir şey. Bir anda mantık kazandı. Soğuk, korkunç mantık.</p>

  <p>“Fırtınababa,” diye fısıldadı Kal. “Küreleri <i>gerçekten</i> de çaldın, değil mi?”</p>

  <p>Babası sessiz kaldı; eski at arabasının içinde gölgeli ve siyahtı.</p>

  <p>“Bu yüzden Wistiow öldüğünden beri bu kadar gerginsin,” diye fısıldadı Kal. “İçmeler, endişelenmeler... Sen bir hırsızsın! Biz bir hırsızlar ailesiyiz.”</p>

  <p>Araba döndü ve Salas’ın eflatun ışığı Lirin’in yüzünü aydınlattı. Bu açıdan hiç de o kadar uğursuz görünmüyordu; hatta kırılgan görünüyordu. Ellerini önünde birbirlerine kenetledi, gözleri ay ışığını yansıtıyordu. “Wistiow’un son günleri sırasında aklı başında değildi, Kal,” diye fısıldadı. “Biliyordum ki onun ölümüyle bir evlilik şansını kaybedecektik. Laral rüştüne ermemişti ve yeni şehirbeyi de bir <i>koyugözün</i> evlilik yolu ile onun mirasına konmasına izin vermezdi.”</p>

  <p>“O yüzden de onu soydun mu?” Kal kendisini küçülmüş hissediyordu.</p>

  <p>“Sözlerin tutulacağından emin oldum. Bir şeyler yapmak zorundaydım. Yeni şehirbeyinin cömertliğine güvenemezdim. Senin de görebildiğin gibi, o konuda haklıydım.”</p>

  <p>Bütün bu zaman boyunca Kal, Roshone’un kötü niyet ve kin yüzünden onlara rahat vermediğini varsaymıştı. Şimdi ise <i>haklı</i> olduğu ortaya çıkmıştı. “Buna inanamıyorum.”</p>

  <p>“Bu o kadar çok şeyi mi değiştirir?” diye fısıldadı Lirin. Yüzü loş ışıkta kaygılı görünüyordu. “Şimdi farklı olan ne?”</p>

  <p><i>“Her şey.</i>”</p>

  <p>“Ve yine de hiçbir şey. Roshone hâlâ o küreleri istiyor ve biz de hâlâ onları hak ediyoruz. Wistiow, eğer tam olarak aklı başında olsaydı, bize o küreleri verirdi. Bundan eminim.”</p>

  <p>“Ama vermedi.”</p>

  <p>“Hayır.”</p>

  <p>Her şey aynıydı ama farklıydı. Bir adım ve dünya tersine dönmüştü. Kötü adam kahraman olmuştu, kahraman da kötü adam. “Ben...” dedi Kal. “Yaptığın şeyin inanılmayacak kadar cesurca mı, yoksa inanılmayacak kadar yanlış mı olduğuna karar veremiyorum.”</p>

  <p>Lirin içini çekti. “Nasıl hissettiğini biliyorum.” Arkasına yaslandı. “Lütfen Tien’e ne yaptığımızı söyleme.” Ne <i>yaptığımızı.</i> Hesina da ona yardım etmişti. “Büyüdüğün zaman anlayacaksın.”</p>

  <p>“Belki,” dedi Kal başını sallayarak. “Ama bir şey değişmedi. Kharbranth’a gitmek istiyorum.”</p>

  <p>“Çalınmış kürelerle bile mi?”</p>

  <p>“Onları geri ödemenin bir yolunu bulacağım. Roshone’a değil. Laral’a.”</p>

  <p>“O da uzun zaman geçmeden bir Roshone olacak,” dedi Lirin. “Yıl bitmeden onunla Rillir arasında bir nişanı beklemeliyiz. Şimdi Kholinar’da politik gücünü kaybetmiş olduğuna göre, Roshone onun elinden kaçmasına izin vermeyecek. Laral oğlunun iyi bir evle ittifak kurabilmesi için kalan birkaç fırsattan birini temsil ediyor.”</p>

  <p>Kal Laral’ın adı geçtiğinde midesinin altüst olduğunu hissetti. “Öğrenmem gerek. Belki de...”</p>

  <p><i>Belki de ne,</i> diye düşündü. <i>Geri gelip onu benim için Rillir’i bırakmaya mı ikna ederim? Saçmalık.</i></p>

  <p>Aniden başını kaldırarak kafasını eğmiş, üzüntülü görünen babasına baktı. O bir kahramandı. Aynı zamanda da bir kötü adamdı. Ama ailesi için bir kahramandı. “Tien’e söylemeyeceğim,“ diye fısıldadı. “Ve küreleri Kharbvanth’a gidip eğitim almak için kullanacağım.”</p>

  <p>Babası başını kaldırdı.</p>

  <p><i>“Açıkgözlerle</i> yüzleşmeyi öğrenmek istiyorum, senin yaptığın gibi,” dedi Kal. “Herhangi bir tanesi beni rezil edebilir. Onlar gibi konuşmayı, onlar gibi düşünmeyi öğrenmek istiyorum.”</p>

  <p>“Ben senin insanlara yardım edebilesin diye eğitim almanı istiyorum oğlum. <i>Açıkgözlerden</i> intikam alasın diye değil.”</p>

  <p>“Sanırım ikisini de yapabilirim. Eğer yeteri kadar zeki olmayı öğrenebilirsem.”</p>

  <p>Lirin homurdandı. “Sen epey zekisin oğlum. Bir <i>açıkgözü</i> gölgede bırakmaya yetecek kadar annenden de almışsın. Üniversite sana nasıl olduğunu gösterecek, Kal.”</p>

  <p>“Tam adımı kullanmaya başlamak istiyorum,” diye cevap verdi kendi kendisini de şaşırtarak. “Kaladin.” Bu bir adamın adıydı. Kulağa bir <i>açıkgöz</i> ismi gibi geldiği için hiçbir zaman sevmemişti adını. Şimdi ise duruma uyuyormuş gibi görünüyordu.</p>

  <p>O <i>koyugözlü</i> bir çiftçi değildi ama <i>açıkgözlü</i> bir bey de değildi. Arada bir şeydi. Kal, diğer oğlanların hayal ettiği şey olduğu için orduya katılmayı istemiş olan bir çocuktan Kaladin hekimliği ve <i>açıkgözlerin</i> bütün numaralarını öğrenmiş olan bir adam olacaktı. Ve bir gün bu kasabaya geri dönecek ve Roshone’a, Rillir’e ve Laral’ın kendisine de onu küçük görmekle yanlış yaptıklarını kanıtlayacaktı.</p>

  <p>“Pekâlâ,” dedi Lirin. “Kaladin.”</p>
</body>
</html>
