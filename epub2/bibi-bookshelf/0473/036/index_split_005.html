<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>Kılıçların Fırtınası</title>
    <meta name="generator" content="pdftohtml 0.36"/>
    <meta name="author" content="George R. R. Martin"/>
    <meta name="keywords" content="Fantastik"/>
    <meta name="date" content="2017-08-18T18:08:47+00:00"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">“Yavaşlardır	 ama	 buzda	 ayakları	 kaymaz.	 Devriyeler,	 genelde	 Sur’un	 üstünde	 dolaşır	 ve	 Kara Kale’nin	 haricinde	 yukarı	 çıkan	 yollara	 uzun	 yıllardır	 taş	 dökülmemiştir.	 Katırlar	 Doğugözcüsü’nde yetiştirilir	ve	özellikle	bu	görev	için	eğitilir.” </p>
<p class="calibre1">“Genelde	Sur’un	üstünde	dolaşırlar?	Her	zaman	değil?” </p>
<p class="calibre1">“Hayır.	 Dört	 devriyeden	 biri	 duvarın	 dibini	 dolaşır,	 buz	 temeldeki	 çatlakları	 ya	 da	 tünel	 kazma girişimlerini	tespit	etmek	için.” </p>
<p class="calibre1">Magnar	başıyla	onayladı.	“Arson	Buzbalta	ve	tünelinin	hikâyesi	uzak	Thenn’de	bile	bilinir.” </p>
<p class="calibre1">Hikâyeyi	 Jon	 da	 biliyordu.	 Arson	 Buzbalta,	 tüneli	 Gece	 Kalesi’nin	 korucuları	 tarafından</p>
<p class="calibre1">bulunduğunda	 Sur’un	 yarısını	 delmişti.	 Korucular	 adamın	 tünel	 kazmasına	 engel	 olmamıştı;	 arkasındaki yolu	buz,	taş	ve	karla	kapatmışlardı	sadece.	Efkârlı	Edd,	Sur’a	kulağını	dayarsan	Arsonin	balta	seslerini hâlâ	duyabileceğini	söylerdi	eskiden. </p>
<p class="calibre1">“Bu	devriyeler	ne	zaman	dışarı	çıkar?	Hangi	sıklıkla?” </p>
<p class="calibre1">Jon	omuzlarını	silkti.	“Değişir.	Lord	Kumandan	Qorgylein,	onları	her	üç	günde	bir	Kara	Kale’den</p>
<p class="calibre1">Kıyıdaki	 Doğugözcüsüne	 ve	 her	 iki	 günde	 bir	 Kara	 Kale’den	 Gölge	 Kule’ye	 gönderdiğini	 duymuştum. </p>
<p class="calibre1">Ama	onun	zamanında	Nöbet’in	daha	fazla	adamı	vardı.	Lord	Kumandan	Mormont	devriyelerin	sayısını	ve</p>
<p class="calibre1">dışarı	 çıkacakları	 günleri	 değiştirmeyi	 tercih	 eder,	 gidiş	 gelişlerinin	 takip	 edilmesini	 güçleştirmek	 için. </p>
<p class="calibre1">Ve	 bazen,	 terk	 edilmiş	 kalelerden	 birine	 on	 beş	 gün	 ya	 da	 bir	 ay	 dönümü	 için	 daha	 büyük	 kuv-vetler gönderir.”	Jon	bu	taktiği	amcasının	bulduğunu	biliyordu.	Düşmanın	aklını	karıştırmak	için	her	şey. </p>
<p class="calibre1">“Şu	anda	Taşkapı’da	adam	var	mı?”	diye	sordu	Jarl.	“Bozkalkan’da?” </p>
<p class="calibre1">Yani	 bu	 ikisinin	 arasmdayız,	 öyle	 mi?	 Jon	 yüzünü	 dikkatle	 ifadesiz	 tutuyordu.	 “Ben	 Sur’dan ayrıldığımda	sadece	Karakale’de,	Doğugözcüsü’nde	ve	Gölge	Kule’de	adam	vardı.	Bowen	Marsh’ın	ya</p>
<p class="calibre1">da	Sör	Denys’in	o	zamandan	beri	neler	yapmış	olabileceğini	söyleyemem.” </p>
<p class="calibre1">“Kalelerde	kaç	karga	kalıyor?”	diye	sordu	Styr. </p>
<p class="calibre1">“Kara	Kale’de	beş	yüz	kişi.	Gölge	Kule’de	iki	yüz,	Doğugözcüsü’nde	de	üç	yüz	kadar.”	Hesaba	üç</p>
<p class="calibre1">yüz	adam	eklemişti	Jon.	Keşke	bu	kadar	kolay	olsaydı... </p>
<p class="calibre1">Ama	 Jarl	 kanmamıştı.	 “Yalan	 söylüyor,”	 dedi	 Styr’e.	 “Ya	 da	 Yumruk’ta	 kaybolan	 adamları	 da hesaba	katıyor.” </p>
<p class="calibre1">“Karga,”	 diye	 uyardı	 Magnar.	 “Beni	 Mance	 Rayder’la	 karıştırma.	 Bana	 yalan	 söylersen	 dilini keserim.” </p>
<p class="calibre1">“Ben	 karga	 değilim	 ve	 bana	 yalancı	 denmesine	 müsaade	 etmiyorum.”	 Jon,	 kılıç	 elinin</p>
<p class="calibre1">parmaklarını	esnetti. </p>
<p class="calibre1">Thenn	Magnar’ı	buz	gibi	gri	gözleriyle	Jon’u	inceledi.	“Yakında	sayılarını	öğreneceğiz,”	dedi	bir</p>
<p class="calibre1">süre	sonra.	“Git.	Başka	sorum	olursa	seni	çağırtırım.” </p>
<p class="calibre1">Jon	 sert	 bir	 şekilde	 başını	 eğdi	 ve	 gitti.	 Bütün	 yabanıllar	 Styr	 gibi	 olsaydı	 onlara	 ihanet	 etmek kolaylaşırdı.	 Ama	 Thennler	 diğer	 özgür	 insanlara	 benzemiyordu.	 Magnar,	 İlk	 İnsanlarin	 sonuncusu olduğunu	iddia	ediyordu	ve	halkını	demir	yumrukla	yönetiyordu.	Thenn	isimli	küçük	arazisi,	Ayazdiş’in en	kuzey	zirvelerinin	arasında	kalan	yüksek	bir	dağ	vadisiydi	ve	mağara	adamlarıyla,	Boynuzayaklarla, devlerle	 ve	 buzlu	 nehirlerin	 yamyam	 kabileleriyle	 çevriliydi.	 Ygritte,	 Thenler’in	 vahşi	 savaşçılar olduğunu	söylemişti	ve	Magnar	onlar	için	tanrıydı.	Jon	buna	inanırdı.	Jarlin,	Harma’nın	ve	Çıngıraklının aksine,	Styr	adamlarından	mutlak	itaat	istiyordu	ve	Mance’in,	Sur’u	geçecek	adam	olarak	onu	seçmesinde bu	disiplinin	rolü	olduğu	şüphesizdi. </p>
<p class="calibre1">Jon,	 yemek	 ateşlerinin	 başında	 bronz	 miğferlerinin	 üstünde	 oturan	 Thennler’in	 yanından	 geçti. </p>
<p class="calibre1"><a id="p219"></a>Ygritte	nereye	kayboldu?	Ygritte’in	eşyalarını	ve	kendininkileri	aynı	yerde	buldu	ama	kızdan	eser	yoktu. </p>
<p class="calibre1">Keçi	Grigg	mağaranın	arkasını	işaret	ederek,	“Bir	meşale	aldı	ve	şu	tarafa	gitti,”	dedi. </p>
<p class="calibre1">Jon	 adamın	 parmağını	 izledi,	 kendini	 sütunlardan	 ve	 sarkıtlardan	 oluşan	 bir	 labirentin	 içinde uzanan	loş	bir	arka	odada	buldu.	Kızın	kahkahalarını	duyduğunda,	burada	olamaz,	diye	düşünüyordu.	Sese doğru	döndü	ama	on	beş	metre	sonra	çıkmazdaydı,	pembe	ve	beyaz	akan	taştan	oluşan	boş	bir	duvarla	yüz yüzeydi.	 Kafası	 karışmış	 halde	 geldiği	 yoldan	 geri	 döndü	 ve	 sonra	 gördü:	 Islak	 bir	 kaya	 çıkıntısının altındaki	karanlık	delik.	Diz	çöktü,	dinledi	ve	suyun	belli	belirsiz	sesini	duydu.	“Ygritte?” </p>
<p class="calibre1">Kızın,	“Buradayım,”	diyen	sesi	hafifçe	yankılandı. </p>
<p class="calibre1">Mağara	 genişlemeden	 önce	 Jon	 on	 sekiz	 metre	 kadar	 emeklemek	 zorunda	 kaldı.	 Tekrar	 ayağa kalktığında	 gözlerinin	 karanlığa	 alışması	 için	 birkaç	 saniye	 gerekti.	 Ygritte	 bir	 meşale	 getirmişti	 ama başka	 ışık	 yoktu.	 Kız,	 kayadaki	 bir	 çatlaktan	 çıkıp	 geniş	 ve	 karanlık	 bir	 havuza	 dökülen	 küçük	 bir şelalenin	 yanında	 duruyordu.	 Turuncu	 sarı	 alevlerin	 pırıltısı	 yeşil	 sulara	 yansıyordu.	 “Burada	 ne yapıyorsun?”	diye	sordu	Jon,	kıza. </p>
<p class="calibre1">“Suyun	 sesini	 duydum.	 Mağaranın	 ne	 kadar	 derine	 indiğini	 görmek	 istedim.’’Ygritte	 meşaleyle gösterdi.	“Daha	aşağı	inen	bir	tünel	var.	Yüz	elli	metre	kadar	takip	edip	geri	döndüm.” </p>
<p class="calibre1">“Çıkmaz	yol	muydu?” </p>
<p class="calibre1">“Hiçbir	 şey	 bilmiyorsun	 Jon	 Kar.	 Uzayıp	 duruyordu.	 Bu	 dağlarda	 yüzlerce	 mağara	 var	 ve</p>
<p class="calibre1">derinlerde	hepsi	birbirine	bağlı.	Şu	senin	Sur’un	altında	bile	bir	yol	var.	Gome’un	Yolu.” </p>
<p class="calibre1">“Gome,”	 dedi	 Jon.	 “Gome,	 Sur’un	 Ötesindeki	 Kral’dı.”	 “Evet,”	 dedi	 Ygritte.	 “Üç	 bin	 yıl	 önce, kardeşi	 Gendel’le	 birlikte.	 Mağaraların	 içinden	 bir	 özgür	 insanlar	 ordusu	 geçirdi,	 Nöbet	 her	 şeyden bihaberdi.	Ama	ordu	mağaralardan	çıktığında	Kışyarı	kurtlarının	saldırısıyla	karşılaştı.” </p>
<p class="calibre1">“Bir	mücadele	oldu,”	diye	hatırladı	Jon.	“Gome,	Kuzey	Kralını	katletti	ama	kralın	oğlu	babasının</p>
<p class="calibre1">sancağını	kaldırdı,	tacını	başından	aldı	ve	Gorne’u	öldürdü.” </p>
<p class="calibre1">“Ve	 kılıç	 sesleri	 kaledeki	 kargaları	 uyandırdı,	 siyahlara	 bürünmüş	 kargalar	 dışarı	 çıktı	 ve	 özgür insanları	arkadan	yakaladı.”	“Evet.	Gendel’in	güneyinde	kral	vardı,	doğusunda	Umberlar	ve	kuzeyinde	de Nöbet.	O	da	öldü.” </p>
<p class="calibre1">“Hiçbir	 şey	 bilmiyorsun	 Jon	 Kar.	 Gendel	 ölmedi.	 Mücadele	 ederek	 kargaların	 içinden	 geçti	 ve insanlarını	 kuzeye	 geri	 götürdü,	 kurtlar	 hemen	 arkalarından	 geliyordu.	 Ama	 Gendel,	 mağaraları	 Gorne kadar	iyi	bilmiyordu,	yanlış	yola	saptı.”	Ygritte	elindeki	meşaleyi	ileri	geri	salladı,	gölgeler	hareket	edip zıpladı.	 “Derinlere	 indi,	 daha	 derinlere.	 Geri	 dönmeye	 çalıştı	 ama	 tanıdık	 görünen	 yolların	 sonunda gökyüzü	yerine	taş	vardı.	Kısa	zaman	sonra	meşaleleri	sönmeye	başladı,	teker	teker,	sonunda	karanlıktan başka	 hiçbir	 şey	 kalmadı.	 Gendel’in	 insanları	 bir	 daha	 asla	 görülmedi	 ama	 sessiz	 bir	 gecede,	 onların çocuklarının	 çocuklarının	 çocuklarına	 ait	 hıçkırık	 seslerini	 duyabilirsin;	 dağların	 altında	 hâlâ	 çıkış</p>
<p class="calibre1">yolunu	ararlar.	Dinle.	Onları	duyuyor	musun?” </p>
<p class="calibre1">Jon,	 akan	 suyun	 sesinden	 ve	 alevlerin	 hafif	 çıtırtısından	 başka	 bir	 şey	 duymuyordu.	 “Sur’un altındaki	yol	da	kayboldu?” </p>
<p class="calibre1">“Bazıları	o	yolu	aradı.	Gendel’in	çocuklarını	bulmak	için	çok	derinlere	inenler.	Fakat	Gendel’in</p>
<p class="calibre1">çocukları	 sürekli	 açtı.”	 Ygritte	 gülümsedi,	 meşaleyi	 dikkatlice	 bir	 kaya	 yarığına	 yerleştirdi,!	 Jon’un boynunu	ısırırken,	“Karanlığın	içinde	insan	etinden	başka	yiyecek	bir	şey	yoktur,”	diye	fısıldadı. </p>
<p class="calibre1">Jon,	 yüzünü	 kızın	 saçlarına	 gömdü	 ve	 burnunu	 onun	 kokusuyla	 doldurdu.	 “Bran’a	 bir	 canavar hikâyesi	anlatan	Yaşlı	Dadı	gibi	konuşuyorsun.” </p>
<p class="calibre1">Ygritte,	Jon’un	omzunu	yumrukladı.	“Yaşlı	bir	kadınım,	öyle	mi?” </p>
<p class="calibre1">“Benden	yaşlısın.” </p>
<p class="calibre1">“Evet.	 Ve	 daha	 akıllıyım.	 Hiçbir	 şey	 bilmiyorsun	 Jon	 Kar.”	 Ygritte,	 Jon’dan	 uzaklaştı,	 tavşan derisi	yeleğini	çıkardı. </p>
<p class="calibre1"><a id="p220"></a>“Ne	yapıyorsun?” </p>
<p class="calibre1">“Sana	ne	kadar	yaşlı	olduğumu	gösteriyorum.”	Maral	derisinden	yapılmış	mintanını	çıkarıp	kenara</p>
<p class="calibre1">attı.	Üst	üste	giydiği	üç	yün	içliği	aynı	anda	başından	yukarı	çekti.	“Beni	görmeni	istiyorum.” </p>
<p class="calibre1">“Yapmamalıyız...	” </p>
<p class="calibre1">“Yapmalıyız,”	dedi	Ygritte.	Çizmesini	çıkarmak	için	tek	bacağının	üstünde	durduğunda	göğüsleri</p>
<p class="calibre1">hopladı.	 Göğüs	 uçları	 geniş	 ve	 pembeydi.	 “Sen	 de,”	 dedi	 koyun	 derisi	 pantolonunu	 aşağı	 indirirken. </p>
<p class="calibre1">“Bakmak	istiyorsan	göstermek	zorundasın.	Hiçbir	şey	bilmiyorsun	Jon	Kar.” </p>
<p class="calibre1">Jon,	 “Seni	 istediğimi	 biliyorum,”	 derken	 duydu	 kendini,	 bütün	 yeminleri	 ve	 bütün	 onuru</p>
<p class="calibre1">unutulmuştu.	Ygritte,	isim	günündeki	kadar	çıplak	bir	halde	önünde	duruyordu	ve	Jon	mağaradaki	kayalar kadar	sertti.	Şimdiye	kadar	elli	kez	Ygritte’in	içine	girmişti	ama	her	seferinde	kürklerin	altındalardı	ve etraflarında	insanlar	vardı.	Ygritte’in	ne	kadar	güzel	olduğunu	daha	önce	hiç	görmemişti.	Kızın	bacakları ince	fakat	kaslıydı,	uyluklarının	birleştiği	yerdeki	tüyler	başındaki	saçlardan	daha	parlak	bir	kırmızıydı. </p>
<p class="calibre1">Bu	 onu	 daha	 şanslı	 mı	 yapıyor?	 Jon,	 Ygritte’i	 kendine	 çekti.	 “Kokunu	 seviyorum,”	 dedi.	 “Kırmızı saçlarını	 seviyorum.	 Ağzını	 ve	 beni	 öpüş	 şeklini	 seviyorum.	 Gülümsemeni	 seviyorum.	 Göğüslerini seviyorum.”	Kızın	göğüslerini	öptü,	önce	birini	sonra	diğerini.	“Sıska	bacaklarını	seviyorum.	Ve	onların arasındaki	şeyi.”	Kızı	oradan	öpmek	için	diz	çöktü,	önce	hafifçe	üstünden	ama	Ygritte	bacaklarını	biraz araladı	ve	Jon	içerideki	pembeliği	gördü,	orayı	da	öptü	ve	kızın	tadını	aldı.	Ygritte	nefesini	tuttu.	“Her yerimi	 bu	 kadar	 çok	 seviyorsan	 neden	 soyunmadın	 hâlâ?”	 diye	 fısıldadı.	 “Hiçbir	 şey	 bilmiyorsun	 Jon Kar.	Hiçbir	ş...	ah.	Ah.	AHHH.” </p>
<p class="calibre1">Daha	 sonra	 neredeyse	 utangaçtı	 kız	 ya	 da	 en	 fazla	 Ygritte’in	 olabileceği	 kadar	 utangaç.	 Birlikte kıyafetlerinin	üstüne	uzandıklarında,	 “Şu	yaptığın	şey,”	 dedi	Ygritte,	“Ağzınla	 yaptığın...”	Tereddüt	etti. </p>
<p class="calibre1">“Lordlar...	güneydeki	lordlar	leydilerine	bunu	mu	yapıyor?” </p>
<p class="calibre1">“Sanmıyorum.”	 Lordların	 leydileriyle	 neler	 yaptığını	 kimse	 Jon’a	 anlatmamıştı.	 “Ben	 sadece... </p>
<p class="calibre1">seni	oradan	da	öpmek	istedim.	Bundan	hoşlanmış	görünüyordun.” </p>
<p class="calibre1">“Evet.	Ben...	biraz	hoşlandım.	Bunu	sana	kimse	öğretmedi	mi?” </p>
<p class="calibre1">“Hayatımda	 kimse	 olmadı,”	 diye	 itiraf	 etti	 Jon.	 “Sadece	 sen.”	 “Bir	 bakir,”	 diye	 dalga	 geçti Ygritte.	“Sen	bakirdin.” </p>
<p class="calibre1">Jon	 kızın	 göğüs	 ucunu	 oyun	 oynar	 gibi	 sıktı.	 “Ben	 Gece	 Nöbetçilerinin	 adamıydım.”	 Jon, </p>
<p class="calibre1">adamıydım,	derken	duydu	kendini.	Peki	şimdi	neydi?	Bunu	düşünmek	istemiyordu.	“Sen	bakire	miydin?” </p>
<p class="calibre1">Ygritte	 dirseğinin	 üstünde	 doğruldu.	 “On	 dokuz	 yaşımdayım,	 bir	 mızrak	 karısıyım	 ve	 ateşle öpüldüm.	Nasıl	bakire	olabilirim?” </p>
<p class="calibre1">“Kimdi?” </p>
<p class="calibre1">“Beş	 yıl	 önce	 bir	 bayramda	 karşılaştığım	 bir	 çocuk.	 Ağabeyleriyle	 birlikte	 alışverişe	 gelmişti, benimkiler	gibi	ateşle	öpülmüş	saçları	vardı,	ben	de	onun	şanslı	olacağını	düşündüm.	Ama	zayıftı.	Geri dönüp	beni	çalmaya	çalıştığında	Uzunmızrak	onun	kolunu	kırdı,	çocuk	kaçtı	ve	bir	daha	asla	denemedi, bir	kez	bile.” </p>
<p class="calibre1">“O	 halde	 Uzunmızrak	 değildi.”	 Jon	 rahatlamıştı.	 Cana	 yakın	 yüzü	 ve	 dostça	 tavırları	 yüzünden Uzunmızrakı	seviyordu. </p>
<p class="calibre1">Ygritte,	Jon’u	yumrukladı.	“Bu	çok	iğrenç.	Kız	kardeşinle	yatar	mıydın?” </p>
<p class="calibre1">“Uzunmızrak	senin	kardeşin	değil.” </p>
<p class="calibre1">“O	benim	köyümden.	Hiçbir	şey	bilmiyorsun	Jon	Kar.	Gerçek	bir	erkek	çok	uzaklardan	bir	kadın</p>
<p class="calibre1">çalar,	kabilesini	güçlendirmek	için.	Kardeşleriyle,	babalarıyla	ya	da	kabile	akrabalarıyla	yatan	kadınlar tanrıları	kızdırır,	zayıf	ve	hastalıklı	çocuklarla	cezanlandırılır.	Canavarlar	bile.” </p>
<p class="calibre1">“Craster	 kendi	 kızlarıyla	 evleniyor,”	 diye	 hatırlattı	 Jon.	 Ygritte	 onu	 tekrar	 yumrukladı.	 “Craster bizim	 türümüzden	 çok	 sizin	 türünüzden.	 Babası,	 Beyazağaç	 Köyü’nden	 kadın	 çalmış	 bir	 kargaydı	 ama</p>
<p class="calibre1"><a id="p221"></a>kadına	 sahip	 olduktan	 sonra	 Sur’a	 geri	 döndü.	 Kadın,	 kargaya	 oğlunu	 göstermek	 için	 Kara	 Kale’ye gittiğinde	kardeşler	borularını	üfleyip	onu	kaçırdılar.	Crasterin	kanı	karadır	ve	üzerinde	büyük	bir	lanet vardır.”	 Parmaklarını	 hafifçe	 Jon’un	 karnında	 gezdirdi.	 “Bir	 zamanlar	 senin	 de	 aynı	 şeyi	 yapacağından korkuyordum.	Sur’a	kaçacağından.	Beni	çaldıktan	sonra	ne	yapa-cağını	bilemedin.” </p>
<p class="calibre1">Jon	doğruldu.	“Ygritte,	ben	seni	çalmadım.” </p>
<p class="calibre1">“Evet	 çaldın.	 Dağdan	 atladın	 ve	 Orell’i	 öldürdün.	 Ben	 daha	 baltama	 uzanamadan	 sen	 bıçağını boğazıma	 dayamıştın.	 Bana	 sahip	 olacağını	 düşündüm	 ya	 da	 beni	 öldüreceğini,	 belki	 ikisi	 birden	 ama yapmadın.	 Sana	 Ozan	 Bael’in	 hikâyesini	 ve	 Kışyarı	 gülünü	 nasıl	 kopardığını	 anlattıktan	 sonra	 beni koparman	 gerektiğini	 anlayacağını	 düşündüm	 ama	 yapmadın.	 Hiçbir	 şey	 bilmiyorsun	 Jon	 Kar.”	 Ygritte utangaç	bir	şekilde	gülümsedi.	“Ama	birkaç	şey	öğreniyor	olabilirsin.” </p>
<p class="calibre1">Jon	 birdenbire,	 kızın	 bedeninde	 ışıkların	 kımıldadığını	 fark	 etti.	 Etrafa	 baktı.	 “Yukarı	 çıksak	 iyi olacak.	Meşale	sönmek	üzere.” </p>
<p class="calibre1">“Karga,	Gendel’in	çocuklarından	mı	korkuyor?”	dedi	Ygritte	sırıtarak.	“Fazla	derinde	değiliz	ve</p>
<p class="calibre1">seninle	işim	bitmedi	Jon	Kar.”	Jon’u	tekrar	kıyafetlerin	üstüne	devirdi	ve	ata	biner	gibi	üstüne	çıktı.	“Sen yine...”	Tereddüt	etti. </p>
<p class="calibre1">Meşale	sönmeye	başlarken.”Ne?”	diye	sordu	Jon	aceleyle. </p>
<p class="calibre1">“Aynı	 şeyi	 yapar	 mısın?”	 deyiverdi	 Ygritte.	 “Ağzınla?	 Lordların	 öpücüğü?	 Ve	 ben...	 ben	 de bundan	hoşlanıp	hoşlanmadığı	görebilirim.” </p>
<p class="calibre1">Meşale	söndü	fakat	Jon’un	umurunda	değildi	artık. </p>
<p class="calibre1">Sonra	suçluluk	geldi	ama	öncekinden	zayıftı.	O	kadar	yanlış	bir	şeyse,	diye	düşündü	Jon,	tanrılar</p>
<p class="calibre1">neden	bu	kadar	güzel	olmasını	sağlamış? </p>
<p class="calibre1">İşleri	 bittiğinde	 mağara	 zifirî	 karanlıktı.	 Tek	 ışık,	 arkadaki	 daha	 geniş	 mağaranın	 yirmi	 ateşle aydınlanan	 tünelinden	 gelen	 loş	 pırıltıydı.	 Kısa	 zaman	 sonra,	 karanlıkta	 el	 yordamıyla	 hareket	 ederek giyinmeye	çalışıyor	ve	birbirlerine	çarpıp	duruyorlardı. </p>
<p class="calibre1">Ygritte	 tökezleyip	 havuza	 düştü	 ve	 suyun	 soğukluğu	 yüzünden	 tiz	 bir	 çığlık	 attı.	 Jon	 gülmeye başlayınca	 kız	 onu	 da	 suya	 çekti.	 Karanlıkta	 güreşip	 sular	 sıçrattılar,	 kız	 yine	 Jon’un	 kollarının arasındaydı	ve	anladılar	ki	işleri	henüz	bitmemişti. </p>
<p class="calibre1">Jon	tohumlarını	içine	boşaltınca,	“Jon	Kar,”	dedi	kız,	“şimdi	hiç	kımıldama,	çok	güzel.	Seni	orada</p>
<p class="calibre1">hissetmeyi	 seviyorum,	 evet	 seviyorum.	 Hadi	 Sytr	 ve	 Jarl’a	 dönmeyelim.	 Hadi	 daha	 derinlere	 inelim	 ve Gendel’in	çocuklarına	katılalım.	Bu	mağaradan	ayrılmak	istemiyorum	Jon	Kar.	Hiç.” </p>
<p class="calibre1"></p>
<p class="calibre1"><a id="p222"></a><b class="calibre3">DAENERYS</b></p>
<p class="calibre1">“Hepsi?”	Köle	kızın	sesi	temkinliydi.	“Majesteleri,	bu	kulunuzun	değersiz	kulakları	sizi	yanlış	mı</p>
<p class="calibre1">duydu?” </p>
<p class="calibre1">Eğimli	 üçgen	 duvarlara	 yerleştirilmiş	 elmas	 şekilli	 çerçevelerin	 renkli	 camlarından	 sakin,	 yeşil ışıklar	süzülüyordu	ve	arkadaki	bahçenin	meyve	ve	çiçek	kokularını	taşıyan	hafif	esinti	teras	kapılarından içeri	 giriyordu.	 “Kulakların	 doğru	 duydu,”	 dedi	 Dany.	 “Hepsini	 almak	 istiyorum.	 İyi	 Usta’ya	 söyle lütfen.” </p>
<p class="calibre1">Dany	bugün	bir	Qarth	kıyafeti	tercih	etmişti.	Koyu	menekşe	rengi	ipek,	gözlerinin	erguvan	rengini</p>
<p class="calibre1">ortaya	 çıkarıyordu.	 Elbisenin	 kesimi	 Dany’nin	 tek	 göğsünü	 açıkta	 bırakıyordu.	 Astapor’un	 İyi	 Ustalari kendi	 aralarında	 alçak	 seslerle	 tartışırken,	 Dany	 ince	 uzun	 bir	 kadehten	 mayhoş	 hurma	 şarabı yudumluyordu.	Adamların	bütün	sözlerini	seçemiyordu	ama	açgözlülüğün	sesini	duyabiliyordu. </p>
<p class="calibre1">Sekiz	simsarın	her	birine	üçer	köle	muhafız	eşlik	ediyordu...	ama	içlerindeki	en	yaşlı	adam	olan</p>
<p class="calibre1">Grazdanin	 altı	 koruması	 vardı.	 Dany,	 bir	 dilenci	 gibi	 görünmemek	 için	 kendi	 eşlikçilerini	 getirmişti; boyalı	 yelekler	 ve	 ipek	 pantolonlar	 giyen	 İrri	 ve	 Jhiqui,	 Beyazsakal	 ve	 kudretli	 Belwas,	 Dany’nin	 kan süvarileri.	Mormont	Hanedanının	ayısının	işli	olduğu	yeşil	cübbesinin	içinde	eriyen	Sör	Jorah,	Dany’nin arkasında	 duruyordu.	 Adamın	 ter	 kokusu,	 Astaporlular’ı	 yıkayan	 şekerli	 parfümlere	 verilmiş	 kaba	 bir cevaptı. </p>
<p class="calibre1">Bugün	 şeftali	 gibi	 kokan	 Kraznys	 mo	 Nakloz,	 “Hepsi,”	 diye	 homurdandı.	 Köle	 kız	 kelimeyi Batıdiyar’ın	 Ortak	 Dil’inde	 tekrarladı.	 “Binlikten	 sekiz	 tane	 var.	 Hepsi	 derken	 bunu	 mu	 kastediyor? </p>
<p class="calibre1">Ayrıca	 altı	 tane	 yüzlük	 var,	 tamamlandığında	 dokuzuncu	 binin	 parçası	 olacaklar.	 Onları	 da	 almak	 ister mi?” </p>
<p class="calibre1">Soru	kendisine	tercüme	edildiğinde,	“İsterim,”	dedi	Dany.	“Sekiz	bini,	altı	yüzü...	ve	hâlâ	eğitimde olanları.	Çivili	miğferi	kazanmayanları.	” </p>
<p class="calibre1">Kraznys	 dostlarına	 döndü.	 Adamlar	 tekrar	 kendi	 aralarında	 tartıştılar.	 Mütercim,	 Dany’ye</p>
<p class="calibre1">adamların	 adını	 söylemişti	 ama	 isimleri	 akılda	 tutmak	 zordu.	 Görünüşe	 göre	 içlerinden	 dördüne, muhtemelen	 şafak	 günlerinde	 Eski	 Ghis’i	 kuran	 Muhteşem	 Grazdan’a	 nazire	 ile	 Grazdan	 adı	 verilmişti. </p>
<p class="calibre1">Hepsi	birbirine	benziyordu;	kehribar	tenli,	geniş	burunlu,	koyu	renk	gözlü	etli	adamlar.	Fırça	gibi	saçları siyah	 ya	 da	 koyu	 kırmızıydı	 veya	 Ghiscarlılar’a	 özgü	 kırmızı	 ve	 siyah	 karışımı.	 Hepsinin	 bedenine, sadece	özgür	doğan	Astaporlu	erkeklerin	kullanmasına	izin	verilen	bir	esvap	olan	tokar	sarılmıştı. </p>
<p class="calibre1">Kaptan	 Groleo,	 bir	 adamın	 statüsünü	 belli	 eden	 şeyin,	 tokarın	 eteklerindeki	 püsküller	 olduğunu söylemişti	 Dany’ye.	 Piramidin	 tepesindeki	 bu	 serin	 ve	 yeşil	 odada,	 köle	 tacirlerinden	 ikisi	 gümüş</p>
<p class="calibre1">püsküllü	 tokarlar	 giyiyordu,	 ikisinin	 altın	 püskülleri	 vardı	 ve	 en	 yaşlıları	 olan	 Grazdan,	 adam	 hareket ettikçe	 ya	 da	 bir	 kolunu	 kımıldattıkça	 hafif	 bir	 şekilde	 tıkırdayan	 şişman	 incilerle	 süslü	 bir	 püskül sergiliyordu. </p>
<p class="calibre1">Gümüş	püsküllü	Grazdanlar’dan	biri,	“Yarı	eğitimli	oğlanları	satamayız,”	diyordu	diğerlerine. </p>
<p class="calibre1">“Eğer	kadının	altınları	iyiyse	satabiliriz,”	dedi	püskülleri	altın	olan	daha	şişman	bir	adam. </p>
<p class="calibre1">“Onlar	 Lekesiz	 değil.	 Henüz	 bebek	 öldürmediler.	 Arazide	 başarısız	 olurlarsa	 bizi	 utandırırlar. </p>
<p class="calibre1">Üstelik	 yarın	 beş	 bin	 taze	 çocuğu	 hadım	 etsek,	 satılmaya	 uygun	 duruma	 gelmeleri	 on	 yıl	 alır.	 Lekesiz bulmaya	gelen	bir	sonraki	alıcıya	ne	diyeceğiz?” </p>
<p class="calibre1">“Ona	beklemesi	gerektiğini	söyleyeceğiz,”	dedi	şişman	adam.	“Kesemde	olan	altın,	geleceğimde</p>
<p class="calibre1">olan	altından	iyidir.” </p>
<p class="calibre1"><a id="p223"></a>Dany,	 yüzünü	 ifadesiz	 ve	 ilgisiz	 tutmaya	 çalışarak	 mayhoş	 hurma	 şarabını	 içti	 ve	 adamların tartışmasına	 izin	 verdi.	 Hepsini	 satın	 alacağım,	 fıyat	 ne	 olursa	 olsun,	 dedi	 kendine.	 Şehirde	 yüz	 köle taciri	 vardı	 ama	 en	 büyükleri	 Dany’nin	 önünde	 duran	 sekiz	 adamdı.	 Bu	 adamlar	 yatak	 köleleri,	 tarla işçileri,	 katipler,	 zanaatkarlar	 ve	 hocalar	 satarken	 rakipti	 fakat	 ataları,	 Lekesiz	 yaratmak	 ve	 satmak amacıyla	birbirleriyle	anlaşma	yapmışlardı.	Astapor’u	kiremit	ve	kan	inşa	etti,	kiremit	ve	kan	insanlarını. </p>
<p class="calibre1">Sonunda,	adamların	kararını	açıklayan	Kraznys	oldu.	“Sekiz	bini	alabileceğini	söyle,	altını	yeterli gelirse.	Dilerse	altı	yüzü	de	alabilir.	Ona	bir	yıl	sonra	geri	gelmesini	söyle,	o	zaman	iki	bin	daha	satarız.” </p>
<p class="calibre1">Tercümeyi	 duyduğunda,	 “Bir	 yıl	 sonra	 Batıdiyar’da	 olacağım,”	 dedi	 Dany.	 “Benim	 zaruretim</p>
<p class="calibre1">şimdi.	 Lekesizler	 iyi	 eğitimli	 lâkin	 pek	 çoğu	 mücadele	 sırasında	 gidecek.	 Onların	 yerine	 geçip düşürdükleri	kılıçları	almaları	için	çocuklara	da	ihtiyacım	var.”	Şarabı	bir	kenara	bırakıp	köle	kıza	doğru eğildi.	 “İyi	 Ustalar’a,	 henüz	 köpek	 yavruları	 sağ	 olan	 küçük	 çocukları	 dahi	 istediğimi	 söyle.	 Daha	 dün kestikleri	bir	çocuk	için,	çivili	miğferi	olan	bir	Lekesiz’e	ödediğim	fiyatı	ödeyeceğimi	söyle.” </p>
<p class="calibre1">Kız	söyledi.	Cevap	hâlâ	hayırdı. </p>
<p class="calibre1">Dany	 kızgınlıkla	 kaşlarını	 çattı.	 “Pekâlâ.	 Onlara	 iki	 katını	 ödeyeceğimi	 söyle,	 hepsini	 aldığım takdirde.” </p>
<p class="calibre1">“İki	katı?”	Altın	püsküllü	şişman	adam	dışında	hepsinin	ağzının	suyu	akıyordu. </p>
<p class="calibre1">“Bu	küçük	fahişe	tam	bir	aptal,”	dedi	Kraznys	mo	Nakloz.	“Üç	katını	isteyelim	derim.	Ödeyecek</p>
<p class="calibre1">kadar	umutsuz.	Her	kölenin	ederinin	on	katını	isteyelim,	evet.” </p>
<p class="calibre1">Çatal	 sakallı,	 uzun	 boylu	 Grazdan,	 köle	 kız	 kadar	 iyi	 olmasa	 da	 Ortak	 Dil’de	 konuştu. </p>
<p class="calibre1">“Majesteleri,”	diye	homurdandı,	“Batıdiyar	zengin	oluyor,	evet	ama	sen	şimdi	kraliçe	olmuyor.	Belki	asla kraliçe	 olmuyor.	 Yedi	 Krallıkın	 çelik	 şövalyeleriyle	 dövüşürken	 Lekesizler	 bile	 savaş	 kaybedebiliyor. </p>
<p class="calibre1">Ben	 hatırlatıyorum.	 Astapor’un	 İyi	 Ustaları	 söz	 karşılığında	 et	 satmıyor.	 İstiyor	 olduğun	 hadımların fiyatını	ödemek	için	yeterli	altının	ve	malın	var	mıdır?” </p>
<p class="calibre1">“Sorunun	 cevabını	 benden	 iyi	 biliyorsunuz	 İyi	 Usta,”	 diye	 yanıtladı	 Dany.	 “Adamlarınız</p>
<p class="calibre1">gemilerimi	 araştırdı	 ve	 her	 kehribar	 boncuğun,	 her	 safran	 kavanozunun	 çetelesini	 tuttu.	 Ne	 kadara sahibim?” </p>
<p class="calibre1">“Binlerden	 bir	 tane	 alacak	 kadar,”	 dedi	 İyi	 Usta	 aşağılayan	 bir	 gülümsemeyle.	 “Ama	 iki	 katını öderim	diyorsun.	O	zaman	bütün	alacağın	beş	tane	yüzlük.” </p>
<p class="calibre1">“Güzel	 tacınız	 bir	 yüzlük	 daha	 satın	 alabilir,”	 dedi	 şişman	 olan,	 Valyria	 dilinde.	 “Üç	 ejderhalı tacınız.” </p>
<p class="calibre1">Dany	 adamın	 sözlerinin	 tercüme	 edilmesini	 bekledi.	 “Tacım	 satılık	 değil.”	 Annelerinin	 tacını sattığında,	 Viserys’in	 içindeki	 son	 neşe	 kırıntısı	 da	 gitmiş,	 geriye	 sadece	 öfke	 kalmıştı.	 “İnsanlarımı köleleştirmeyeceğim.	 Ne	 atlarını	 ne	 de	 mallarını	 satacağım.	 Ama	 gemilerimi	 alabilirsiniz.	 Büyük	 göke Balerion,	kadırgalar	VIlagar	ve	Meraxes.”	Groleo	ve	diğer	kaptanlar	bunun	gerekliliği	konusunda	ateşli itirazlar	 da	 bulunmuş	 olsalar	 da,	 Dany	 işin	 bu	 noktaya	 varabileceğine	 dair	 onları	 uyarmıştı.	 “Üç	 iyi geminin	değeri	birkaç	önemsiz	hadımınkinden	fazladır.” </p>
<p class="calibre1">Şişman	Grazdan	diğer	adamlara	döndü.	Alçak	seslerle	tekrar	konuştular.	Çatal	sakallı	olan	adam</p>
<p class="calibre1">Dany’ye	döndüğünde,	“İki	tane	binlik,”	dedi.	“Aslında	çok	fazla	ama	sizin	ihtiyacınız	büyük	ve	İyi	Ustalar cömert	davranıyor.” </p>
<p class="calibre1">İki	 bin	 asker	 Dany’nin	 yapmaya	 niyetli	 olduğu	 şey	 için	 kesinlikle	 yeterli	 değildi.	 Hepsini almalıyım.	 Ağzında	 hurma	 şarabının	 bile	 temizleyemeyeceği	 bir	 acılık	 bırakmasına	 rağmen	 Dany	 şimdi ne	yapması	gerektiğini	biliyordu.	Çok	uzun	süre,	çok	fazla	düşünmüş	ve	başka	bir	yol	bulamamıştı.	Tek seçeneğim	bu.	“Bana	hepsini	verin,”	dedi,	“ve	bir	ejderha	alın.” </p>
<p class="calibre1">Dany’nin	 yanındaki	 Jhiqui’nin	 iç	 çekişi	 duyuldu.	 Kraznys	 dostlarına	 gülümsedi.	 “Size	 demedim mi?	 Bize	 her	 şeyini	 verir.”	 Beyazsakal	 beyninden	 vurulmuş	 gibiydi.	 Asasına	 kenetlenen	 eli	 titriyordu. </p>
<p class="calibre1"><a id="p224"></a>“Hayır,”	dedi,	Dany’nin	önünde	diz	çöktü.	“Majesteleri	size	yalvarıyorum,	tahtınızı	ejderhalarla	kazanın, kölelerle	değil.	Bunu	yapmamalısınız...” </p>
<p class="calibre1">“Sen	bana	talimat	vermeye	kalkışarak	haddini	aşma.	Sör	Jorah,	Beyazsakalı	huzurumdan	al.” </p>
<p class="calibre1">Mormont	yaşlı	adamı	kolundan	sertçe	tutup	çekerek	ayağa	kaldırdı	ve	terasa	götürdü. </p>
<p class="calibre1">“İyi	 Ustalar’a	 bu	 rahatsızlıktan	 ötürü	 üzgün	 olduğumu	 söyle,”	 dedi	 Dany,	 köle	 kıza.	 “Onlara cevaplarını	 beklediğimi	 söyle.”	 Dany	 cevabı	 biliyordu	 gerçi;	 cevabı	 adamların	 pırıldayan	 gözlerinde, saklamak	 için	 üstün	 çaba	 harcadıkları	 gülümsemelerinde	 görüyordu.	 Astapor’da	 binlerce	 hadım	 ve kesilmeyi	bekleyen	çok	daha	fazla	köle	çocuk	vardı	ama	kocaman	dünyada	sadece	üç	ejderha	yaşıyordu. </p>
<p class="calibre1">Ghiscarlılar	 ejderhaları	 şiddetle	 istiyor.	 Nasıl	 istemezlerdi	 ki?	 Dünya	 henüz	 gençken	 Eski	 Ghis, Valyria’yla	beş	kez	çarpışmıştı	ve	beş	kez	kederli	bozgunlara	uğramıştı.	Çünkü	Özgürkale’nin	ejderhaları vardı	ve	İmparatorluk’un	yoktu. </p>
<p class="calibre1">En	yaşlı	Grazdan	koltuğunda	kıpırdandı,	incileri	hafifçe	tıkırdadı.	“Ejderhayı	biz	seçeceğiz,”	dedi ince,	sert	bir	sesle.	“Siyah	ejderha	en	iri	ve	en	sağlıklı	olanları.” </p>
<p class="calibre1">“Onun	adı	Drogon.”	Dany	başıyla	onayladı. </p>
<p class="calibre1">“Sizde	 kalmasına	 izin	 vereceğimiz	 tacınız	 ve	 kraliçe	 kıyafetleriniz	 dışında	 bütün	 mallarınız.	 Üç gemi.	Ve	Drogon.” </p>
<p class="calibre1">“Anlaştık,”	dedi	Dany,	Ortak	Dil’de. </p>
<p class="calibre1">“Anlaştık,”	diye	karşılık	verdi	yaşlı	Grazdan	kalın	Valyria	lisanıyla. </p>
<p class="calibre1">Diğerleri	inci	püsküllü	adamı	tekrar	etti.	“Anlaştık,”	diye	tercüme	etti	köle	kız.	“Anlaştık,	anlaştık, sekiz	kere	anlaştık.” </p>
<p class="calibre1">Bütün	ayarlamalar	yapıldıktan	sonra,	“Lekesizler	sizin	vahşi	dilinizi	çabucak	öğrenir,”	diye	ekledi Kraznys	mo	Nakloz,	“ama	o	zamana	kadar	onlarla	konuşmak	için	bir	köleye	ihtiyacınız	olacak.	Bu	kızı	bir hediye	olarak	alın,	isabetli	bir	alışverişin	hatırası.”	“Alırım,”	dedi	Dany. </p>
<p class="calibre1">Köle	 kız,	 adamın	 sözlerini	 Dany’ye,	 Dany’nin	 sözlerini	 adama	 çevirdi.	 Bir	 hatıra	 olarak</p>
<p class="calibre1">verilmekten	gocunduysa	bile	duygularını	belli	etmedi. </p>
<p class="calibre1">Dany	 terasa	 çıkıp	 yanından	 geçtiğinde	 Arştan	 Beyazsakal	 da	 dilini	 tuttu.	 Basamaklardan	 inen Dany’yi	 sessizlik	 içinde	 takip	 etti	 ama	 Dany,	 adamın	 kırmızı	 kiremitlere	 vuran	 asasının	 tak	 taklarını duyabiliyordu.	Yaşlı	adamı	öfkesinden	ötürü	suçlamıyordu.	Dany	sefil	bir	iş	yapmıştı.	Ejderhaların	Anası en	kuvvetli	çocuğunu	sattı.	Sadece	bu	düşünce	bile	midesini	bulandırıyordu. </p>
<p class="calibre1">Ama	 Gurur	 Meydaninda,	 köle	 tacirlerinin	 piramidiyle	 hadımların	 barakası	 arasındaki	 kırmızı kiremitlerde	 dururlarken	 Dany	 yaşlı	 adama	 döndü.	 “Beyazsakal,”	 dedi.	 “Senden	 tavsiyeler	 istiyorum, benimle	açık	konuşmaktan	hiç	çekinmemelisin...	yalnız	olduğumuzda.	Ama	beni	asla	yabancıların	yanında sorgulama.	Anlaşıldı	mı?” </p>
<p class="calibre1">“Evet	Majesteleri,”	dedi	adam	mutsuzlukla. </p>
<p class="calibre1">“Ben	çocuk	değilim,”	dedi	Dany.	“Kraliçeyim.” </p>
<p class="calibre1">“Ama	 kraliçeler	 de	 hata	 yapar.	 Astaporlular	 sizi	 kandırdı	 Majesteleri.	 Bir	 ejderhanın	 değeri	 bir ordudan	fazladır.	Aegon	bunu	üç	yüz	yıl	önce	Ateş	Tarlasında	kanıtladı.” </p>
<p class="calibre1">“Aegonin	 neyi	 kanıtladığını	 biliyorum.	 Ben	 de	 birkaç	 şey	 kanıtlamak	 niyetindeyim.”	 Dany, </p>
<p class="calibre1">tahtırevanın	yanında	uysalca	bekleyen	köle	kıza	döndü.	“Bir	adın	var	mı	yoksa	her	gün	bir	fıçının	içinden yeni	bir	isim	çekmek	zorunda	mısın?” </p>
<p class="calibre1">“Bu	sadece	Lekesizler	için,”	dedi	kız.	Sonra	sorunun	Yüksek	Valyria	dilinde	sorulduğunu	fark	etti. </p>
<p class="calibre1">Gözleri	kocaman	açıldı.	“Ah.” </p>
<p class="calibre1">“Adın,	Ah	mı?” </p>
<p class="calibre1">“Hayır.	Bu	kulunuzun	şaşkınlığını	bağışlayın	Majesteleri.	Kölenizin	adı	Missandei	ama...” </p>
<p class="calibre1">“Missandei	artık	bir	köle	değil.	Seni	şu	andan	itibaren	azat	ediyorum.	Benimle	birlikte	tahtırevana</p>
<p class="calibre1"><a id="p225"></a>bin,	 konuşmak	 istiyorum.”	 Rakharo	 tahtırevana	 binmelerine	 yardım	 etti,	 Dany	 toza	 ve	 sıcağa	 karşı perdeleri	 örttü.	 “Benimle	 kalırsan	 hizmetçilerimden	 biri	 olarak	 hizmet	 edeceksin,”	 dedi	 yola koyulduklarında.	 “Seni,	 benim	 adıma	 konuşman	 için	 yanımda	 tutacağım,	 Kraznys	 için	 konuştuğun	 gibi. </p>
<p class="calibre1">Fakat	 yanına	 dönmeyi	 tercih	 edeceğin	 bir	 annen	 ya	 da	 baban	 varsa	 dilediğin	 zaman	 hizmetimden ayrılabilirsin.” </p>
<p class="calibre1">“Bu	 kulunuz	 kalacak,”	 dedi	 kız.	 “Bu	 kulunuzun...	 ben...	 benim	 gidecek	 hiçbir	 yerim	 yok.	 Bu kulunuz...	ben	size	memnuniyetle	hizmet	edeceğim.” </p>
<p class="calibre1">“Sana	 özgürlük	 verebilirim	 ama	 güvenlik	 değil,”	 diye	 uyardı	 Dany,	 kızı.	 “Aşmam	 gereken	 bir dünya	ve	yapmam	gereken	savaşlar	var.	Aç	kalabilirsin.	Yorulabilirsin.	Öldürülebilirsin.” </p>
<p class="calibre1">“Valar	 morghulis,”	 dedi	 Missandei,	 Yüksek	 Valyria	 dilinde.	 “Bütün	 insanlar	 ölmeli,”	 diye</p>
<p class="calibre1">onayladı	 Dany,	 “ama	 dua	 edelim	 de	 yakın	 zamanda	 olmasın.”	 Minderlere	 uzanıp	 kızın	 elini	 tuttu.	 “Şu Lekesizler	gerçekten	korkusuz	mu?” </p>
<p class="calibre1">“Evet	Majesteleri.” </p>
<p class="calibre1">“Artık	bana	hizmet	ediyorsun.	Hiç	acı	hissetmedikleri	doğru	mu?” </p>
<p class="calibre1">“Cesaret	şarabı	o	çeşit	hisleri	öldürür.	Bebeklerini	katlettiklerinde	şarabı	yıllardır	içiyor	olurlar.” </p>
<p class="calibre1">“İtaakârlar	mı?” </p>
<p class="calibre1">“Bütün	 bildikleri	 itaattir.	 Onlara	 nefes	 almamalarını	 söyleseniz,	 bunu	 itaatsizlik	 etmekten	 kolay bulurlar.” </p>
<p class="calibre1">Dany	başıyla	onayladı.	“Peki	onlarla	işim	bittiğinde?”	“Majesteleri?” </p>
<p class="calibre1">“Savaşımı	 kazanıp	 babama	 ait	 olan	 tahtı	 aldığımda,	 şövalyelerim	 kılıçlarını	 kınlarına	 sokup kalelerine	 dönecekler;	 karılarına,	 çocuklarına,	 annelerine...	 hayatlarına.	 Ama	 bu	 hadımların	 bir	 hayatı yok.	Geriye	mücadele	kalmadığında	sekiz	bin	hadımla	ne	yapacağım?” </p>
<p class="calibre1">“Lekesizlerden	 iyi	 muhafızlar	 ve	 kusursuz	 nöbetçiler	 olur	 Majesteleri,”	 dedi	 Missandei.	 “Ve böylesine	iyi	bir	birlik	için	alıcı	bulmak	zor	değildir.” </p>
<p class="calibre1">“Batıdiyar’da	 adamların	 alınıp	 satılmadığını	 söylüyorlar.”	 “Saygısızlık	 etmem	 istemem	 ama</p>
<p class="calibre1">Lekesizler	adam	değildir	Majesteleri.” </p>
<p class="calibre1">“Eğer	Lekesizleri	tekrar	satarsam,	onların	bana	karşı	kullanılmayacağını	nasıl	bilebilirim?”	diye</p>
<p class="calibre1">sordu	Dany.	“Bunu	yaparlar	mı?	Bana	karşı	dövüşürler	mi,	hatta	bana	zarar	verirler	mi?” </p>
<p class="calibre1">“Eğer	ustaları	emrederse.	Onlar	sorgulamaz	Majesteleri.	Onlar	bütün	sorulardan	aridir.	Onlar	itaat</p>
<p class="calibre1">eder.”	 Kız	 rahatsız	 görünüyordu.	 “Siz...	 onlarla	 işiniz	 bittiğinde	 kendi	 kılıçlarının	 üstüne	 düşmelerini emredebilirsiniz	Majesteleri.” </p>
<p class="calibre1">“Ve	bunu	bile	yaparlar?” </p>
<p class="calibre1">“Evet.”	Missandei’nin	sesi	yumuşamıştı.	“Majesteleri.” </p>
<p class="calibre1">Dany	 kızın	 elini	 sıktı.	 “Ama	 sen	 onlara	 bunu	 emretmememi	 tercih	 edersin.	 Neden?	 Neden</p>
<p class="calibre1">umursuyorsun?” </p>
<p class="calibre1">“Bu	kulunuz...	ben...	Majesteleri...” </p>
<p class="calibre1">“Söyle.” </p>
<p class="calibre1">Kız	gözlerini	indirdi.	“İçlerinden	üçü	bir	zamanlar	benim	ağabeylerimdi	Majesteleri.” </p>
<p class="calibre1">Öyleyse	 ağabeylerinin	 senin	 kadar	 cesur	 ve	 senin	 kadar	 zeki	 olmasını	 umarım.	 Dany	 tekrar minderlere	 yaslandı	 ve	 tahtırevanın	 onu	 ileri	 taşımasına	 izin	 verdi,	 hayatını	 son	 bir	 kez	 derleyip toparlamak	üzere	Balerion’a.	götürmesine.	Ve	Drogon’a.	Ağzı	öfkeyle	büküldü. </p>
<p class="calibre1">Günü	 takip	 eden	 gece	 uzun,	 karanlık	 ve	 rüzgârlıydı.	 Dany	 her	 zaman	 olduğu	 gibi	 ejderhalarını besledi	 ama	 onun	 hiç	 iştahı	 yoktu.	 Bir	 süre	 kamarasında	 tek	 başına	 ağladı,	 sonra	 Groleo’yla	 yeni	 bir tartışma	yapmaya	yetecek	bir	zaman	için	gözyaşlarını	kuruttu.	“Yargıç	İllyrio	burada	değil,”	dedi	sonunda kaptana,	 “burada	 olsaydı	 o	 da	 fikrimi	 değiştiremezdi.	 Lekesizler’e	 bu	 gemilerden	 daha	 fazla	 ihtiyacım</p>
<p class="calibre1"><a id="p226"></a>var	ve	başka	itiraz	duymak	istemiyorum.”	Öfke,	birkaç	saatliğine	de	olsa	içindeki	acıyı	ve	korkuyu	küle çevirmişti.	Dany	daha	sonra	kansüvarilerini	ve	Sör	Jorahi	kama-rasına	çağırdı.	Sadece	onlara	gerçekten güveniyordu. </p>
<p class="calibre1">Adamlar	 gittikten	 sonra,	 sabaha	 iyice	 dinlenmiş	 olmak	 için	 uyumaya	 niyetlendi	 ama	 kamaranın havasız	 darlığında	 bir	 saat	 boyunca	 huzursuzca	 dönüp	 durduktan	 sonra	 umutsuz	 olduğuna	 karar	 verdi. </p>
<p class="calibre1">Kapıya	çıktı,	sallanan	yağ	lambasının	ışığında	yayma	yeni	bir	tel	takan	Aggo’yu	gördü.	Bir	biley	taşıyla araktı’ını	 bileyen	 Rakharo	 bağdaş	 kurup	 Aggo’nun	 yanma,	 döşemeye	 oturmuştu.	 Dany	 onlara	 işlerine devam	etmelerini	söyledi	ve	serin	gece	havasını	koklamak	için	güverteye	çıktı.	Gemi	mürettebatı	kendi işine	 bakarak	 Dany’yi	 yalnız	 bıraktı	 ama	 çok	 geçmeden	 Sör	 Jorah	 küpeştenin	 yanma	 gelip	 ona	 katıldı. </p>
<p class="calibre1">Asla	uzakta	değil,	diye	düşündü	Dany.	Ruh	hallerimi	çok	iyi	biliyor. </p>
<p class="calibre1">“Khaleesi.	 Uyuyor	 olmalıydınız.	 Yarın	 çok	 sıcak	 ve	 çok	 zor	 olacak	 bana	 inanın.	 Güce	 ihtiyaç duyacaksınız.” </p>
<p class="calibre1">“Eroeh’i	hatırlıyor	musun?”	diye	sordu	Dany,	Jorah’a.	“Lhazarlı	kız?” </p>
<p class="calibre1">“Ona	 tecavüz	 ediyorlardı,	 onları	 durdurdum	 ve	 kızı	 korumama	 aldım.	 Ama	 güneşim	 ve	 yıldızım öldüğünde	 Mago	 kızı	 geri	 aldı,	 onu	 tekrar	 kullandı	 ve	 öldürdü.	 Aggo,	 kızın	 kaderinin	 bu	 olduğunu söyledi.” </p>
<p class="calibre1">“Hatırlıyorum,”	dedi	Sör	Jorah. </p>
<p class="calibre1">“Ben	 çok	 uzun	 zaman	 yalnızdım	 Jorah.	 Ağabeyimden	 başka	 kimsem	 yoktu.	 Küçücük,	 korkak	 bir şeydim.	 Viserys	 beni	 korumalıydı	 ama	 bunun	 yerine	 canımı	 yaktı	 ve	 beni	 daha	 beter	 korkuttu.	 Bunu yapmamalıydı.	 O	 benim	 sadece	 ağabeyim	 değildi,	 benim	 kralımdı.	 Eğer	 kendilerini	 koruyamayanları korumayacaklarsa,	tanrılar	neden	krallar	ve	kraliçeler	yaratır?” </p>
<p class="calibre1">“Bazı	krallar	kendi	kendilerini	yaratır.	Robert	gibi.” </p>
<p class="calibre1">“O	 gerçek	 bir	 kral	 değildi,”	 dedi	 Dany	 küçümseyerek.	 “O	 adaleti	 yerine	 getirmedi.	 Adalet... </p>
<p class="calibre1">krallar	bunun	için	vardır.” </p>
<p class="calibre1">Sör	Jorah	cevap	vermedi.	Sadece	gülümsedi	ve	hafifçe	Dany’nin	saçlarına	dokundu.	Bu	yeterliydi. </p>
<p class="calibre1">Dany	o	gece	rüyasında	Rhaegar’dı,	Üç	Dişli	Mızrak’a	gidiyordu.	Ama	bir	ejderhanın	sırtındaydı</p>
<p class="calibre1">bir	atın	değil,	işgalci’ye	ait	isyancı	ordunun	nehri	geçtiğini	gördü,	askerler	buzdan	zırhlar	giymişti	ama Dany	onları	ejderha	aleviyle	yıkadı,	çiğ	taneleri	gibi	eriyen	adamlar	Uç	Dişli	Mızraki	taşkın	bir	akıntıya dönüştürdü.	Dany’nin	küçük	bir	yanı	bunun	bir	rüya	olduğunu	biliyordu	ama	diğer	yanı	zafer	sarhoşuydu. </p>
<p class="calibre1">Bu	iş	böyle	olmalı.	Diğeri	bir	kâbustu	ve	ben	daha	yeni	uyandım. </p>
<p class="calibre1">Kamarasının	karanlığında,	hâlâ	zafer	coşkusuyla	dolu	bir	halde	aniden	uyandı.	Balerion	da	onunla</p>
<p class="calibre1">birlikte	 uyanmış	 gibiydi;	 Dany	 ahşabın	 hafif	 çatırtısını,	 geminin	 gövdesine	 vuran	 suyun	 şıpırtısını, yukarıdaki	güverteden	gelen	ayak	seslerini	duydu.	Ve	bir	şey	daha. </p>
<p class="calibre1">Kamarada	biri	vardı. </p>
<p class="calibre1">“İrri,	 Jhiqui?	 Neredesiniz?”	 Hizmetçiler	 cevap	 vermedi.	 Çok	 karanlıktı,	 Dany	 bir	 şey</p>
<p class="calibre1">göremiyordu	ama	kızların	nefes	alıp	verişini	duyabiliyordu.	“Jorah,	sen	misin?” </p>
<p class="calibre1">“Uyuyorlar,”	dedi	bir	kadın.	“Hepsi	uyuyor.”	Ses	çok	yakındı.	“Ejderhalar	bile	uyumalıdır.” </p>
<p class="calibre1">Tepemde	 duruyor.	 “Kim	 var	 orada?”	 Dany	 karanlığa	 baktı.	 Bir	 gölge	 gördüğünü	 düşündü,	 bir suretin	belli	belirsiz	çizgilerini.	“Benden	ne	istiyorsun?” </p>
<p class="calibre1">“Hatırla.	 Kuzeye	 gitmek	 için	 güneye	 yolculuk	 etmelisin.	 Batıya	 varmak	 için	 doğuya	 gitmelisin. </p>
<p class="calibre1">İlerleyebilmek	için	geriye	dönmelisin.	Işığa	dokunmak	için	gölgelerden	geçmelisin.” </p>
<p class="calibre1">“Quaithe?”	 Dany	 yataktan	 fırlayıp	 kapıyı	 ardına	 dek	 açtı.	 Soluk	 sarı	 fener	 ışığı	 kamaraya	 sızdı, İrri	 ve	 Jhiqui	 uykulu	 bir	 halde	 doğruldular.	 Jhiqui	 gözlerini	 ovuşturarak,	 “Khaleesi?”	 diye	 mırıldandı. </p>
<p class="calibre1">Viserion	 uyandı,	 ağzını	 açtı	 ve	 alevli	 nefesi	 kamaranın	 en	 karanlık	 köşelerini	 bile	 aydınlattı.	 Kırmızı cilalı	maske	takan	kadından	iz	yoktu.	“Khaleesi,	iyi	değil	misiniz?”	diye	sordu	Jhiqui. </p>
<p class="calibre1"><a id="p227"></a>“Bir	 rüya,”	 dedi	 Dany	 kafasını	 sallayarak.	 “Bir	 rüya	 gördüm,	 hepsi	 bu.	 Uyumaya	 devam	 edin. </p>
<p class="calibre1">Hepimiz,	uyuyalım.”	Ama	Dany	ne	kadar	denerse	denesin	uyku	geri	gelmedi. </p>
<p class="calibre1">Ertesi	 sabah,	 liman	 kapılarından	 Astapor’a	 girerken,	 arkama	 bakarsam	 kaybolurum,	 dedi	 Dany kendi	kendine.	Maiyetinin	aslında	ne	kadar	küçük	ve	önemsiz	olduğunu	kendine	hatırlatamıyordu,	yoksa bütün	cesaretini	kaybederdi.	Bugün	at	kılından	örülmüş	bir	pantolon	ve	boyalı	deri	yelek	giymişti,	beline bronz	madalyonlu	bir	kemer	takmıştı	ve	göğüslerinin	arasında	çapraz	şekilde	duran	iki	kemer	daha	vardı, gümüş	 atını	 sürüyordu.	 İrri	 ve	 Jhiqui,	 Dany’nin	 saçlarını	 örmüş	 ve	 örgüsüne	 küçük,	 gümüş	 bir	 çan asmışlardı.	Çanın	çınlaması	Toz	Sarayı’nda	yanan	Qarthin	Ölümsüzlerinin	şarkısını	söylüyordu. </p>
<p class="calibre1">Astapor’un	kırmızı	kiremitten	caddeleri	bu	sabah	neredeyse	kalabalıktı.	Köleler	ve	hizmetkârlar</p>
<p class="calibre1">yolların	 kenarına	 dizilmişti,	 tokarlanm	 kuşanmış	 köle	 tacirleri	 ve	 onların	 kadınları	 basamaklı piramitlerden	 aşağıyı	 seyrediyordu.	 Qarthlilar’dan	 çok	 farklı	 değiller	 aslında,	 diye	 düşündü	 Dany. </p>
<p class="calibre1">Çocuklarına	ve	çocuklarının	 çocuklarına	anlatabilmek	için	 ejderhaları	görmek	istiyorlar.	 Bu	düşünce,	o çocuklardan	kaçının	çocuk	sahibi	olabileceğini	merak	etmesine	sebep	oldu. </p>
<p class="calibre1">Aggo,	 büyük	 Dothrak	 yayıyla	 birlikte	 Dany’nin	 önünden	 gidiyordu.	 Güçlü	 Belwas,	 Dany’nin</p>
<p class="calibre1">kısrağının	 sağında	 yürüyordu,	 Missandei	 soldaydı.	 Örgü	 zırhını	 ve	 pelerinini	 giymiş	 olan	 Sör	 Jorah Mormont	arkadaydı,	fazla	yakına	gelen	herkese	yiyecekmiş	gibi	bakıyordu.	Rakharo	ve	Jhogo	tahtırevanı koruyordu.	Dany,	tahtırevanın	tavanının	sökülmesini	emretmişti,	böylece	kraliçenin	üç	ejderhası	tavanın iskeletine	 zincirlenebildi.	 İrri	 ve	 Jhiqui	 ejderhaları	 sakin	 tutabilmek	 için	 onların	 yanında	 yolculuk ediyordu.	 Buna	 rağmen	 Viserion’un	 kuyruğu	 sağı	 solu	 kamçılıyordu	 ve	 hayvanın	 burun	 deliklerinden öfkeli	 dumanlar	 yükseliyordu.	 Rhaegal	 de	 bir	 şeylerin	 yanlış	 olduğunu	 sezmişti.	 Üç	 kez	 havalanmaya çalıştı	ama	Jhiqui’nin	elindeki	ağır	zincir	tarafından	aşağı	çekildi.	Drogon	kıvrılıp	bir	top	şeklini	almıştı, kuyruğu	ve	kanatları	sımsıkı	katlanmıştı.	Uyanık	olduğu	sadece	gözlerinden	anlaşılıyordu. </p>
<p class="calibre1">Dany’nin	kalan	insanları	arkadan	geliyordu:	Groleo,	diğer	kaptanlar,	onların	mürettebatları	ve	bir</p>
<p class="calibre1">zamanlar	Drogo’nun	khalasar’ında	at	süren	yüz	bin	kişiden	Dany’ye	kalan	seksen	üç</p>
<p class="calibre1">Dothraklı.	 Dany	 en	 yaşlı	 ve	 en	 zayıfları;	 emziren	 ve	 hamile	 kadınlar,	 küçük	 kızlar	 ve	 saçı örülemeyecek	 kadar	 genç	 oğlanlarla	 birlikte	 kafilenin	 iç	 tarafına	 koymuştu.	 Geri	 kalanlar	 -öyle denebilirse	Dany’nin	savaşçıları-	kafilenin	dış	tarafında	at	sürüyor,	hem	kızıl	topraklardan	hem	de	siyah tuzlu	denizden	sağ	çıkmış	yüz	küsür	sıska	attan	oluşan	kederli	sürüyü	yol	boyunca	yürütüyorlardı. </p>
<p class="calibre1">Dany,	perişan	güruhunun	başında	Astapor’un	menderesli	nehrinin	yukarısına	doğru	yol	alırken,	bir</p>
<p class="calibre1">sancak	 diktirmeliydim,	 diye	 düşündü.	 Gözlerini	 kapatıp	 sancağın	 nasıl	 görüneceğini	 hayal	 etti:	 Uçuşan siyah	ipeğin	üstünde,	Targanyenlarin	altın	alev	soluyan	üç	başlı	kırmızı	ejderhası.	Rhaeger’ın	taşıyacağı türden	 bir	 sancak.	 Nehir	 kıyıları	 tuhaf	 bir	 şekilde	 sakindi.	 Astaporlular	 bu	 akarsuya	 Solucan	 diyordu. </p>
<p class="calibre1">Ağaçlıklı	 küçük	 adacıklarla	 beneklenmiş	 nehir	 geniş,	 ağır	 ve	 kıvrımlıydı.	 Dany	 adalardan	 birinde	 oyun oynayan	 çocuklar	 gördü,	 zarif	 mermer	 heykellerin	 arasında	 koşturuyorlardı.	 Başka	 bir	 adada,	 uzun	 ve yeşil	 ağaçların	 gölgesinde	 iki	 âşık,	 bir	 Dothrak	 düğününde	 olabileceğinden	 daha	 fazla	 utanç	 duymadan öpüşüyordu.	Üzerlerinde	kıyafet	olmadan	köle	mi	yoksa	özgür	insanlar	mı	olduklarını	anlayamazdı	Dany. </p>
<p class="calibre1">Muazzam	 bronz	 harpiyasıyla	 Gurur	 Meydanı,	 Dany’nin	 satın	 aldığı	 Lekesizlerin	 tümünün</p>
<p class="calibre1">sığamayacağı	 kadar	 küçüktü.	 Bu	 yüzden	 Lekesizler,	 Astapor’un	 ana	 kapılarına	 bakan	 Ceza	 Meydanında toplanmıştı,	böylece	Dany	idarelerini	aldığında	şehirden	doğruca	ayrılabileceklerdi.	Bu	meydanda	bronz heykeller	 yoktu;	 sadece,	 asi	 kölelerin	 işkence	 gördüğü,	 yüzüldüğü	 ve	 asıldığı	 bir	 platform.	 Meydana geldiklerinde,	“Yeni	kölelerin	şehre	girer	girmez	gördüğü	ilk	şey	olsunlar	diye,	İyi	Ustalar	onları	buraya koyar,”	dedi	Missandei,	Dany’ye. </p>
<p class="calibre1">Dany	ilk	bakışta,	platformdaki	insanların	derilerinin,	Jogod	Nhai’nin	siyah	beyaz	atları	gibi	çizgili olduğunu	 düşündü.	 Sonra	 gümüş	 kısrağını	 daha	 yakına	 sürdü	 ve	 kımıldayan	 siyah	 şeritlerin	 altındaki kırmızı	çiğ	eti	gördü.	Sinekler.	Sinekler	ve	kurtçuklar.	Asi	köleler,	bir	adamın	bir	elmayı	soyacağı	gibi</p>
<p class="calibre1"><a id="p228"></a>uzun	 ve	 kıvrımlı	 şeritler	 halinde	 soyulmuştu.	 Bir	 adamın	 kolu,	 parmaklarından	 dirseğine	 kadar karasineklerle	 kaplıydı	 ve	 sineklerin	 altındaki	 deri	 kırmızı	 beyazdı.	 Dany	 adamın	 yanında	 dizginlerini çekti.	“Bunun	suçu	ne?” </p>
<p class="calibre1">“Sahibine	el	kaldırdı.” </p>
<p class="calibre1">Dany’nin	 midesi	 kalkmıştı,	 gümüş	 kısrağını	 döndürüp	 meydanın	 ortasına	 ve	 çok	 pahalıya	 satın aldığı	orduya	doğru	koşturdu.	Dany’nin	taştan	yaratılmış,	kiremit	kalpli	yarı	insanları	sıra	sıra	dizilmişti; çivili	miğferlerini	takmış	tam	eğitimli	sekiz	bin	altı	yüz	Lekesiz	ve	onların	arkasında,	çıplak	kafalı	fakat mızraklar	ve	kılıçlarla	silahlanmış	beş	bin	küsür	miğfersiz.	En	arka	sıradakiler	henüz	çocuktu	ama	en	az diğerleri	kadar	dik	ve	hareketsiz	duruyorlardı. </p>
<p class="calibre1">Kraznys	 mo	 Nakloz	 ve	 dostları	 Dany’yi	 karşılamak	 için	 oradaydı.	 Diğer	 yüksek	 doğumlu</p>
<p class="calibre1">Astaporlular	 gruplar	 halinde	 köle	 tacirlerinin	 arkasında	 duruyordu;	 köleler	 zeytin,	 kiraz	 ve	 incir tepsileriyle	aralarında	dolaşırken	adamlar	gümüş	kadehlerden	şarap	yudumluyordu.	Yaşlı	Grazdan,	bakır tenli	 dört	 iri	 köle	 tarafından	 taşınan	 bir	 tahtırevanda	 oturuyordu.	 Yarım	 düzine	 atlı	 mızrakçı	 meydanın sınırlan	 boyunca	 koşturuyor	 ve	 izlemeye	 gelen	 kalabalığı	 geride	 tutuyordu.	 Mızrakçıların	 pelerinlerine dikilmiş	bronz	disklerden	yansıyan	güneş	ışığı	kör	ediciydi	ama	Dany	adamların	atlarının	nasıl	huzursuz olduğunu	görebiliyordu.	Ejderhalardan	korkuyorlar.	Korkmaları	da	gerekir. </p>
<p class="calibre1">Kraznys,	bir	köleye,	Dany’nin	eyerinden	inmesine	yardım	etmesini	emretti.	Kendi	elleri	doluydu; </p>
<p class="calibre1">biri	tokarını	tutuyordu,	diğerinde	süslü	bir	kamçı	vardı.	“İşte	buradalar,”	dedi	adam.	Missandei’ye	baktı. </p>
<p class="calibre1">“Ona	ait	olduklarını	söyle...	tabii	ödeyebilirse.” </p>
<p class="calibre1">“Ödeyebilir,”	dedi	kız. </p>
<p class="calibre1">Sör	Jorah	bağırarak	emri	verdi	ve	ticari	mallar	öne	getirildi.	Altı	balya	kaplan	derisi,	üç	yüz	top ince	ipek.	Safran	kavanozları,	reçine	kavanozları,	biber,	köri	ve	kakule	kavanozları.	Bir	akik	maske.	On iki	 yeşim	 maymun.	 Kırmızı,	 siyah	 ve	 yeşil	 mürekkep	 fıçıları.	 Bir	 kutu	 nadir	 ametist,	 bir	 kutu	 inci.	 Bir adet,	kurtçuklarla	doldurulmuş	çekirdeksiz	zeytin	fıçısı.	Bir	düzine	salamura	edilmiş	mağara	balığı	fıçısı. </p>
<p class="calibre1">Devasa	bir	pirinç	gong	ve	tokmağı.	On	yedi	fildişi	göz.	Dany’nin	anlamadığı	dillerde	yazılmış	kitaplarla dolu	büyük	bir	sandık.	Ve	daha	fazlası	ve	daha	fazlası.	Dany’nin	insanları	hepsini	köle	tacirlerinin	önüne yığdı. </p>
<p class="calibre1">Ödeme	 yapılırken	 Kraznys	 mo	 Nakloz,	 Dany’ye	 birliklerini	 nasıl	 idare	 edeceği	 hakkında	 son birkaç	 söz	 lütfetti.	 “Henüz	 yeşiller,”	 dedi	 Missandei	 aracılığıyla.	 “Batıdiyarlı	 fahişeye	 söyle,	 onları çabucak	 kana	 bularsa	 akıllılık	 etmiş	 olur.	 Burasıyla	 orası	 arasında	 pek	 çok	 küçük	 şehir	 var, yağmalanmaya	hazır	şehirler.	Aldığı	ga-nimetler	sadece	onun	olur.	Lekesizlerin	altın	ya	da	değerli	taşlara düşkünlüğü	 yoktur.	 Şehirlerden	 tutsaklar	 alacak	 olursa,	 onları	 Astapor’a	 getirmek	 için	 birkaç	 muhafız yeterlidir.	Sağlıklı	olanları	iyi	bir	fiyat	karşılığında	satın	alırız.	Ve	kim	bilir?	Bize	gönderdiği	çocukların bazıları	on	yıl	içinde	Lekesiz	olabilir.	O	günleri	görürsek.	..	” </p>
<p class="calibre1">Sonunda	 yığına	 ekleyecek	 başka	 mal	 kalmamıştı.	 Dothraklar	 bir	 kez	 daha	 atlarına	 bindiler. </p>
<p class="calibre1">“Taşıyabildiğimizin	 hepsi	 buydu,”	 dedi	 Dany.	 “Geri	 kalanlar	 sizleri	 gemide	 bekliyor;	 büyük	 miktarda kehribar,	şarap	ve	esmer	pirinç.	Ve	gemiler	de	sizindir.	Bu	durumda	geriye	sadece...” </p>
<p class="calibre1">“...ejderha	kalıyor,”	diye	bitirdi	Ortak	Dil’i	kabaca	konuşan	çatal	sakallı	Grazdan. </p>
<p class="calibre1">“O	 da	 burada	 bekliyor.”	 Sör	 Jorah	 ve	 Belwas,	 Dany’yi	 tahtırevanın	 yanına	 götürdü,	 Drogon	 ve kardeşleri	 güneşin	 altında	 uzanmış	 miskinlik	 ediyordu.	 Jhiqui	 zincirin	 bir	 ucunu	 çözüp	 aşağı,	 Dany’ye uzattı.	 Dany	 zinciri	 sertçe	 çektiğinde	 siyah	 ejderha	 tıslayarak	 başını	 kaldırdı;	 gece	 rengi	 ve	 kızıl kanatlarını	açtı.	Ejderhanın	gölgesi	İyi	Ustaların	üzerine	düşerken	Kraznys	mo	Nakloz	keyifle	gülümsedi. </p>
<p class="calibre1">Dany,	Drogon’un	zincirinin	ucunu	köle	tacirine	uzattı.	Adam	bunun	karşılığında	Dany’ye	kırbacını</p>
<p class="calibre1">sundu.	Kırbacın	siyah	ejderha	camından	yapılmış	sapı	ince	ince	işlenmiş	ve	altın	kakmalarla	süslenmişti. </p>
<p class="calibre1">Saptan,	her	birinin	ucunda	altın	yaldızlı	pençeler	olan	dokuz	deri	kamçı	sarkıyordu.	Sapın	altın	topuzu, </p>
<p class="calibre1"><a id="p229"></a>fildişinden	oyulmuş	sivri	dişleri	olan	bir	kadın	başıydı.	“Harpiyanın	parmakları,”	dedi	Kraznys. </p>
<p class="calibre1">Dany	 kamçıyı	 elinde	 döndürdü.	 Bunca	 ağırlığı	 taşımak	 için	 nasıl	 da	 hafif.	 “O	 halde	 tamam	 mı? </p>
<p class="calibre1">Bana	mı	aitler?” </p>
<p class="calibre1">Drogon’u	tahtırevanın	üstünden	kaldırmak	için	zinciri	sertçe	çekerek,	“Tamamdır,”	diye	onayladı</p>
<p class="calibre1">Kraznys. </p>
<p class="calibre1">Dany	 gümüş	 kısrağına	 bindi.	 Kalbinin	 gümlediğini	 duyabiliyordu.	 Umutsuzca	 korkuyordu. </p>
<p class="calibre1">Ağabeyim	 de	 bunu	 mu	 yapardı?	 Bütün	 sancakları	 rüzgârla	 dalgalanan	 işgalci	 ordusunun	 Üç	 Dişli Mızrakın	karşısında	toplandığını	gördüğünde	Prens	Rhegarin	da	bu	kadar	huzursuz	olup	olmadığını	merak etti. </p>
<p class="calibre1">Üzengilere	 basıp	 ayağa	 kalktı	 ve	 bütün	 Lekesizlerin	 görebilmesi	 için	 harpiyanm	 parmaklarını başının	 üzerine	 kaldırdı.	 “TAMAMDIRl”	 diye	 bağırdı	 ciğerlerini	 patlatırcasına.	 “ARTIK	 BANA AİTSİNİZ!”	 Kısrağı	 mahmuzladı	 ve	 parmakları	 yukarıda	 tutarak	 ilk	 sıra	 boyunca	 dörtnala	 koşturdu. </p>
<p class="calibre1">“ARTIK	 EJDERHAYA	 AİTSİNİZ!	 BEDELİNİZ	 ÖDENDİ	 VE	 SATIN	 ALINDINIZ!	 TAMAMDIR! </p>
<p class="calibre1">TAMAMDIR!” </p>
<p class="calibre1">Dany,	 yaşlı	 Grazdanin	 başını	 sertçe	 döndürdüğünü	 gördü.	 Valyria	 dilinde	 konuştuğumu	 duydu. </p>
<p class="calibre1">Diğer	 köle	 tacirleri	 dinlemiyordu.	 Kraznys’le	 ejderhanın	 etrafında	 toplanmış,	 yüksek	 sesle	 önerilerde bulunuyorlardı;	 Astaporlu	 zinciri	 çekiştiriyordu	 ama	 Drogon	 tahtırevanın	 üstünden	 kalkmıyordu. </p>
<p class="calibre1">Hayvanın	açık	ağzından	gri	dumanlar	yükseliyordu,	köle	tacirinin	yüzünü	ısırmaya	çalışırken	uzun	boynu kıvrılıp	düzleşiyordu. </p>
<p class="calibre1">Gümüş	 kısrağını	 çevirip	 geri	 dönerken,	 Üç	 Dişli	 Mızrak’ı	 geçme	 vaktidir,	 diye	 düşündü	 Dany. </p>
<p class="calibre1">Kansüvarileri	ona	yakın	hareket	ediyordu.	“Zorluk	çekiyorsunuz,”	dedi	köle	tacirlerine. </p>
<p class="calibre1">“Gelmiyor,”	dedi	Kraznys. </p>
<p class="calibre1">“Bir	sebebi	var.	Ejderhalar	köle	değildir.”	Ve	Dany	kamçıyı	bütün	gücüyle	köle	tacirinin	yüzüne</p>
<p class="calibre1">indirdi.	 Kraznys	 çığlık	 atarak	 geriledi.	 Kan,	 adamın	 yanaklarından	 parfümlü	 sakallarına	 kıpkırmızı akıyordu.	Harpiyanın	parmakları	adamın	yüz	hatlarını	tek	darbede	parçalara	ayırmıştı	ama	Dany	enkazı izlemek	 için	 duraksamadı.	 “Drogon,”	 dedi	 şarkı	 söyler	 gibi	 yüksek	 sesle,	 tatlılıkla,	 bütün	 korkular unutulmuştu.	“Dracarys.” </p>
<p class="calibre1">Siyah	ejderha	kanatlarını	açıp	kükredi. </p>
<p class="calibre1">Döne	 döne	 ilerleyen	 bir	 kara	 alev	 mızrağı	 Kraznys’in	 yüzüne	 saplandı.	 Adamın	 eriyen	 gözleri yanaklarına	aktı,	saçlarındaki	ve	sakallarında	yağ	öyle	hızlı	alev	aldı	ki	köle	taciri	bir	an	için	kafasından iki	kat	uzun	bir	ateş	tacı	taktı.	Yanık	et	kokusu	Kraznys’in	parfümünü	bile	bastırmıştı	ve	adamın	çığlığı diğer	bütün	sesleri	boğuyordu. </p>
<p class="calibre1">Sonra,	 Ceza	 Meydanı	 bir	 patlamayla	 kana	 ve	 kaosa	 dönüştü.	 İyi	 ustalar	 tiz	 çığlıklar	 atıyor, birbirlerini	 kenara	 itiyor	 ve	 o	 aceleyle	 tokarlarındaki	 püsküllerine	 takılıp	 tökezliyorlardı.	 Drogon neredeyse	tembel	bir	şekilde	Kraznys’e	doğru	uçuyordu,	kara	kanatları	havayı	dövüyordu.	Siyah	ejderha, köle	 tacirine	 ikinci	 kez	 ateş	 tattırırken	 Irri	 ve	 Jhiqui,	 Viserionia	 Rhaegal’in	 zincirlerini	 çözdüler.	 Dany bakmak	 için	 döndüğünde,	 Astapor’un	 gururlu	 şeytan	 boynuzlu	 savaşçılarının	 üçte	 biri,	 dehşet	 içindeki atlarının	 sırtında	 kalabilmek	 için	 mücadele	 veriyordu.	 Diğer	 üçte	 biri,	 ışıltılı	 bronzun	 parlak	 alevleri içinde	 kaçıyordu.	 Bir	 adam,	 kılıcını	 çekmeye	 yetecek	 kadar	 bir	 vakit	 eyerinde	 kalmayı	 başardı	 ama Jhogo’nun	kamçısı	adamın	boğazına	dolandı	ve	çığlığını	kesti,	illini	Rakharo’nun	arakh'ına	kaptıran	bir diğer	 adam	 sendeleyerek	 ve	 kanlar	 fışkırtarak	 uzaklaştı.	 Aggo	 sakince	 oturuyordu,	 yayına	 taktığı	 okları tokatların	üstüne	gönderiyordu;	gümüş,	altın	veya	sade,	püsküller	umrunda	bile	değildi.	Güçlü	Belwas	da arakh’ını	çıkarmıştı,	silahını	savurarak	saldırıyordu. </p>
<p class="calibre1">Bir	 Astaporlu’nun,	 “Mızraklar!”	 diye	 bağırdığını	 duydu	 Dany.	 Grazdan’dı.	 Tokarı	 incilerle</p>
<p class="calibre1">ağırlaşmış	 olan	 yaşlı	 Grazdan.	 “Lekesizler!	 Bizi	 savunun,	 onları	 durdurun,	 ustalarınızı	 savunun. </p>
<p class="calibre1"><a id="p230"></a>Mızraklar!	Kılıçlar!” </p>
<p class="calibre1">Rakharo,	 yaşlı	 Grazdan’ın	 boğazına	 bir	 ok	 saplayınca,	 adamın	 tahtırevanını	 taşıyan	 köleler sahiplerini	 kabaca	 yere	 bırakıp	 dağılarak	 kaçtılar.	 Yaşlı	 adam	 ilk	 hadım	 sırasına	 doğru	 emekledi,	 kanı kiremitlere	 akıyordu.	 Lekesizler	 adamın	 ölümünü	 izlemek	 için	 yere	 bakmadılar	 bile.	 Sıra	 sıra,	 öylece durdular. </p>
<p class="calibre1">Ve	kımıldamadılar.	Tanrılar	dualarımı	duydu. </p>
<p class="calibre1">“Lekesizler!”	 Dany	 askerlerinin	 önünde	 dörtnala	 koştu,	 gümüşi	 altın	 saç	 örgüsü	 arkasında</p>
<p class="calibre1">uçuyordu,	çanı	her	adımda	çınlıyordu.	"İyi	Ustaları	öldürün,	askerleri	öldürün,	tokar	giyen	ve	bir	kamçısı olan	 her	 adamı	 öldürün	 ama	 on	 iki	 yaşın	 altındaki	 hiçbir	 çocuka	 zarar	 vermeyin	 ve	 gördüğünüz	 her kölenin	zincirlerini	kırın.” </p>
<p class="calibre1">Harpiyanın	 parmaklarını	 havaya	 kaldırdı...	 ve	 sonra	 kamçıyı	 kenara	 fırlattı,	 “özgürlükl"	 diye bağırdı	 Dany.	 “Dracarys!	 Dracarys!”	 “Dracarys!”	 diye	 geri	 bağırdılar,	 Dany’nin	 duyduğu	 en	 güzel kelimeydi	 bu.	 “Dracarys!	 Dracarys!”	 Ve	 etraftaki	 bütün	 köle	 tacirleri	 kaçtılar,	 ağladılar,	 yalvardılar	 ve öldüler.	Tozlu	hava	mızraklarla	ve	kanla	doldu. </p>
<p class="calibre1"><b class="calibre3">	</b></p>
<p class="calibre1"><a id="p231"></a><b class="calibre3">SANSA</b></p>
<p class="calibre1">Yeni	 elbisesinin	 hazır	 olacağı	 sabah,	 hizmetçiler	 banyo	 teknesini	 üstünden	 dumanlar	 tüten	 sıcak suyla	 doldurdular	 ve	 Sansa’yı	 pespembe	 parlayana	 dek	 tepeden	 tırnağa	 ovdular.	 Cersei’nin	 kendi	 oda hizmetçisi	 Sansa’nın	 tırnaklarını	 törpüledi,	 kızıl	 saçlarını	 fırçalayıp	 kıvırdı,	 sonunda	 kızın	 saçları yumuşak	 bukleler	 halinde	 sırtına	 dökülüyordu.	 Hizmetçi	 kız,	 kraliçenin	 en	 sevdiği	 kokuların	 bir düzinesini	de	getirmişti.	Sansa,	çiçek	rayihasının	altında	bir	parça	limon	aroması	sezilen	keskin	ve	tatlı bir	kokuyu	seçti. </p>
<p class="calibre1">Hizmetçi	 kız	 parfüm	 damlattığı	 parmağıyla	 Sansa’nın	 kulaklarının	 arkasına	 ve	 çenesinin	 altına dokundu,	sonra	da	hafifçe	göğüs	uçlarına. </p>
<p class="calibre1">Cersei	 terzilerle	 birlikte	 bizzat	 geldi	 ve	 kadınlar	 Sansa’ya	 yeni	 kıyafetlerini	 giydirirken	 onları izledi.	 İç	 çamaşırlarının	 tümü	 ipekti	 ama	 elbise	 fildişi	 atlastan	 ve	 gümüş	 iplikten	 dokunmuş	 kumaştan dikilmişti,	 astarı	 gümüşi	 satendi.	 Sansa	 kollarını	 indirdiğinde	 elbisenin	 uzun	 kesimli	 kollarının	 ucu neredeyse	 yere	 değiyordu.	 Ve	 bu,	 bir	 çocuk	 elbisesi	 değil	 bir	 kadın	 elbisesiydi,	 buna	 hiç	 şüphe	 yoktu. </p>
<p class="calibre1">Elbisenin	 göğüs	 kısmı	 neredeyse	 göbeğe	 kadar	 kesilmişti,	 v	 şekilli	 derin	 dekolte	 güvercin	 grisi	 Myr danteliyle	 kapatılmıştı.	 Etekleri	 uzun	 ve	 kabarıktı,	 beli	 öyle	 dardı	 ki,	 kadınlar	 elbisenin	 bağcıklarını bağlarken	 Sansa	 nefesini	 tutmak	 zorunda	 kaldı.	 Sansa’ya	 yeni	 ayakkabılar	 da	 getirmişlerdi,	 güvercin derisi	 gri	 terlikler	 Sansa’nın	 ayaklarına	 âşıklar	 gibi	 sarılıyordu.	 Sansa	 giyindiğinde,	 “Çok	 güzelsiniz leydim,”	dedi	terzi	kadın. </p>
<p class="calibre1">“Güzelim	değil	mi?”	Sansa	kıkırdadı,	eteklerini	uçuşturarak	döndü.	“Ah,	güzelimWillasin	onu	bu</p>
<p class="calibre1">halde	 görmesi	 için	 sabırsızlanıyordu.	 Beni	 sevecek,	 sevecek,	 sevmeli...	 beni	 gördüğünde	 Kışyarı’nı unutacak.	Ona	Kışyarı'nı	unutturacağım. </p>
<p class="calibre1">Kraliçe	Cersei	dikkatlice	Sansa’yı	inceledi.	“Birkaç	parça	mücevher	gerek.	Joffrey’nin	verdiği	ay</p>
<p class="calibre1">taşları.” </p>
<p class="calibre1">“Derhal	Majesteleri,”	dedi	Cersei’nin	oda	hizmetçisi. </p>
<p class="calibre1">Ay	 taşları	 Sansa’nın	 kulağından	 ve	 boynundan	 sarktığında	 kraliçe	 başıyla	 onayladı.	 “Evet, Tanrılar	sana	karşı	nazik	davranmış	Sansa.	Güzel	bir	kızsın.	Böylesine	tatlı	bir	masumiyeti	o	gargoyleye heba	etmek	neredeyse	ahlaksızlık	gibi	geliyor.” </p>
<p class="calibre1">“Ne	gargoylesi?”	Sansa	anlamamıştı.	Willas’ı	mı	kastediyor?	Nasıl	bilebilir?	Sansa,	Margaery	ve</p>
<p class="calibre1">Diken	Kraliçesi	dışında	kimse	bilmiyordu...	ah,	bir	de	Dontos	ama	o	sayılmazdı. </p>
<p class="calibre1">Cersei	 Lannister	 soruyu	 duymazdan	 geldi.	 “Pelerin,”	 diye	 emretti	 ve	 kadınlar	 pelerini	 çıkardı: Beyaz	 kadifeden	 dikilmiş,	 incilerle	 kaplı	 uzun	 bir	 pelerin.	 Üstüne	 gümüş	 iplikle	 vahşi	 bir	 ulu	 kurt işlenmişti.	 Sansa	 ani	 bir	 dehşetle	 pelerine	 baktı.	 Kadınlar	 pelerinin	 yakasını	 ince	 bir	 gümüş	 zincirle Sansa’nın	boynuna	bağlarken,	“Babanın	renkleri,”	dedi	Cersei. </p>
<p class="calibre1">Bir	bakire	pelerini.	Sansa’nın	eli	boğazına	gitti.	Cesaret	edebilse	bu	şeyi	yırtıp	atardı. </p>
<p class="calibre1">“Ağzın	kapalıyken	daha	güzelsin	Sansa,”	dedi	Cersei.	“Şimdi	bizimle	gel,	rahip	bekliyor.	Düğün</p>
<p class="calibre1">davetlileri	de	öyle.” </p>
<p class="calibre1">“Hayır,”	deyiverdi	Sansa.	“Hayır.” </p>
<p class="calibre1">“Evet.	 Sen	 tacın	 vesayetindesin.	 Ağabeyin	 lekeli	 bir	 hain	 olduğu	 için	 kral	 senin	 baban	 yerine geçer.	 Bu	 demektir	 ki,	 kral	 seni	 istediğine	 verme	 hakkına	 sahiptir.	 Kardeşim	 Tyrion’la	 evleneceksin.” </p>
<p class="calibre1">Mirasım,	 diye	 düşündü	 Sansa.	 Soytarı	 Dontos	 o	 kadar	 da	 aptal	 değildi	 nihayetinde;	 gerçeği	 görmüştü. </p>
<p class="calibre1">Sansa	 kraliçeden	 uzaklaştı.	 “Evlenmeyeceğim.”	 Ben	 Willas,la	 evleneceğim.	 Yüksek	 Bahçe’nin	 leydisi</p>
<p class="calibre1"><a id="p232"></a>olacağım,	lütfen... </p>
<p class="calibre1">“Gönülsüzlüğünü	anlıyorum.	Gerekiyorsa	ağla.	Ben	senin	yerinde	olsaydım	muhtemelen	saçlarımı</p>
<p class="calibre1">yolardım.	Kardeşimin	mide	bulandırıcı	küçük	bir	iblis	olduğuna	şüphe	yok	ama	onunla	evleneceksin.” </p>
<p class="calibre1">“Beni	mecbur	edemezsiniz.” </p>
<p class="calibre1">“Elbette	 edebiliriz.	 Sessizce	 gelip	 bir	 leydiye	 yakışır	 şekilde	 yemin	 edebilirsin	 ya	 da	 boğuşur, bağırır	ve	seyis	yamaklarının	izleyip	güleceği	bir	gösteri	sergilersin	ama	hangisini	yaparsan	yap	sonuçta evlenip	 yatağa	 gireceksin.”	 Kraliçe	 kapıyı	 açtı.	 Kral	 Muhafızlarinın	 beyaz	 pullu	 zırhlarını	 giyen	 Sör Meryn	 Trant	 ve	 Sör	 Osmund	 Karakazan	 dışarıda	 bekliyordu.	 “Leydi	 Sansa’ya	 septe	 kadar	 eşlik	 edin,” </p>
<p class="calibre1">dedi	kraliçe	adamlara.	“Gerekirse	kendisini	taşıyın	ama	elbiseyi	yırtmamaya	çalışın,	epey	pahalıya	mal oldu.” </p>
<p class="calibre1">Sansa	 kaçmaya	 çalıştı	 ama	 daha	 bir	 metre	 gidemeden	 Cersei’nin	 hizmetçisi	 onu	 yakaladı.	 Sör Meryn’in	 bakışı	 Sansa’yı	 korkudan	 titretti	 ama	 Sör	 Karakazan	 ona	 neredeyse	 nazikçe	 dokunup,	 “Sana söyleneni	yap	tatlım,	çok	kötü	olmayacak.	Kurtlar	cesur	olmalıdır,	öyle	değil	mi?”	dedi. </p>
<p class="calibre1">Cesur.	Sansa	derin	bir	nefes	aldı.	Ben	bir	Stark’ım,	evet,	cesur	olabilirim.	Herkes	ona	bakıyordu; </p>
<p class="calibre1">elbiselerinin	Sör	Boros	Blount	tarafından	yırtıldığı	o	gün	avluda	baktıkları	gibi.	O	gün	Sansa’yı	dayaktan kurtaran	Iblis’ti,	şimdi	onu	bekleyen	adamın	ta	kendisi.	O	diğerleri	kadar	kötü	değil,	dedi	Sansa	kendine. </p>
<p class="calibre1">“Geleceğim.”	Cersei	gülümsedi.	“Geleceğini	biliyordum.” </p>
<p class="calibre1">Sansa	 daha	 sonra	 odadan	 nasıl	 ayrıldığını,	 merdivenlerden	 nasıl	 indiğini	 ya	 da	 avluyu	 nasıl geçtiğini	 hatırlamıyordu.	 Sadece	 bir	 ayağını	 diğerinin	 önüne	 koymak	 bütün	 dikkatini	 almış	 gibiydi.	 Sör Meryn	 Trant	 ve	 Sör	 Osmund,	 Sansa’nınki	 kadar	 beyaz	 pelerinleriyle	 onun	 yanında	 yürüyorlardı	 ama onların	 pelerinlerinde	 inciler	 ve	 bir	 zamanlar	 Sansa’mn	 babasına	 ait	 olan	 ulu	 kurt	 yoktu.	 Joffrey	 kale septinin	 merdivenlerinde	 bekliyordu.	 Kral,	 kırmızılar	 ve	 altınlar	 içinde	 göz	 alıcıydı,	 tacı	 başındaydı. </p>
<p class="calibre1">“Bugün	baban	benim,”	diye	duyurdu. </p>
<p class="calibre1">“Değilsin,”	diye	parladı	Sansa.	“Asla	olmayacaksın.” </p>
<p class="calibre1">Kralın	 yüzü	 karardı.	 “Öyleyim,	 ben	 senin	 babanım	 ve	 seni	 kiminle	 istersem	 onunla</p>
<p class="calibre1">evlendirebilirim.	 Herhangi	 biriyle.	 İstersem	 domuz	 çobanıyla	 evlenirsin	 ve	 onunla	 ağılda	 yatağa girersin.”	 Yeşil	 gözleri	 zevkle	 parıldıyordu.	 “Belki	 de	 seni	 Ilyn	 Payne’e	 vermeliyim,	 bunu	 mu	 tercih edersin?” </p>
<p class="calibre1">Sansa’nın	 kalbi	 tekledi.	 “Lütfen	 Majesteleri,”	 diye	 yalvardı.	 “Beni	 bir	 zamanlar	 biraz	 olsun sevdiyseniz,	 beni	 dayınızla...”	 “...evlendirmesin	 mi?”	 Tyrion	 Lannister	 septin	 kapısından	 dışarı	 çıktı. </p>
<p class="calibre1">“Majesteleri,”	 dedi	 Joffrey’ye.	 “Bana	 Leydi	 Sansa’yla	 yalnız	 kalacağım	 birkaç	 dakika	 bahşetme nezaketini	gösterir	misiniz?” </p>
<p class="calibre1">Kral	bu	ricayı	reddetmek	üzereydi	ama	annesi	ona	sert	bir	bakış	attı.	Birkaç	adım	geri	çekildiler. </p>
<p class="calibre1">Tyrion,	altın	işiyle	kaplı	siyah	kadife	bir	takım	ve	boyuna	yedi	santim	ekleyen	uyluk	yüksekliğinde çizmeler	 giymişti,	 boynuna	 yakutlardan	 ve	 aslan	 başlarından	 oluşan	 bir	 zincir	 takmıştı.	 Ama	 yüzündeki derin	 yara	 açık	 ve	 kırmızıydı,	 burnunda	 mide	 bulandırıcı	 bir	 yara	 kabuğu	 vardı.	 “Çok	 güzelsin	 Sansa,” </p>
<p class="calibre1">dedi. </p>
<p class="calibre1">“Çok	 naziksiniz	 lordum.”	 Sansa	 başka	 ne	 söyleyeceğini	 bilmiyordu.	 Ona	 yakışıklı	 olduğunu	 mu söylemeliyim?	Bir	aptal	ya	da	bir	yalancı	olduğumu	düşünür.	Gözlerini	yere	indirip	dilini	tuttu. </p>
<p class="calibre1">“Leydim,	düğününüze	bu	şekilde	gelmemeliydiniz.	Bunun	için	üzgünüm.	Düğünü	bu	kadar	acil	ve</p>
<p class="calibre1">gizli	yaptığımız	için	de.	Lord	babam	böyle	olmasını	gerekli	gördü,	devlet	idaresi	icabı.	Yoksa	size	daha önce	gelmeyi	arzu	ediyordum.”	Tyrion	biraz	daha	yaklaştı.	“Bu	evliliği	siz	istemediniz,	biliyorum.	Benim istediğimden	 fazla	 değil.	 Sizi	 reddetseydim	 kuzenim	 Lancel’le	 evlendirilecektiniz.	 Belki	 de	 bunu	 tercih ederdiniz.	 Onun	 yaşı	 sizinkine	 daha	 yakın	 ve	 yüzü	 daha	 güzel.	 Eğer	 arzunuz	 buysa	 söyleyin	 ve	 bu şarlatanlığa	son	vereyim.” </p>
<p class="calibre1"><a id="p233"></a>Ben	 hiçbir	 Lannister’ı	 istemiyorum,	 demek	 istedi	 Sansa.	 Ben	 Willas’i	 istiyorum.	 Ben	 Yüksek Bahçe’yi,	 yavru	 köpekleri,	 mavnayı	 ve	 Eddard,	 Bran,	 Rickon	 isimli	 oğulları	 istiyorum.	 Ama	 sonra, Dontos’un	tanrı	korusunda	söylediklerini	hatırladı.	Tyrell	ya	da	Lannister	hiç	fark	etmez,	onlar	beni	değil mirasımı	 istiyor.	 “Çok	 naziksiniz	 lordum,”	 dedi	 mağlup	 bir	 halde.	 “Ben	 tacın	 vesayetindeyim,	 kralın emrettiği	gibi	evlenmek	benim	vazifem.” </p>
<p class="calibre1">Tyrion	 farklı	 renklerdeki	 gözleriyle	 Sansa’yı	 inceledi.	 “Bir	 genç	 kızın	 rüyalarındaki	 koca olmadığımı	biliyorum	Sansa,”	dedi	yumuşak	bir	sesle,	“ama	Joffrey	de	değilim.” </p>
<p class="calibre1">“Hayır,”	dedi	Sansa.	“Bana	karşı	naziktiniz,	unutmadım.”	Tyrion	kalın,	küt	parmaklı	elini	Sansa’ya</p>
<p class="calibre1">uzattı.	“O	halde	gel.	Vazifemizi	yerine	getirelim.” </p>
<p class="calibre1">Sansa	 elini	 Tyrionin	 eline	 koydu.	 Müstakbel	 kocası	 onu	 evlilik	 mihrabına,	 ikisinin	 hayatlarını birleştirmek	 üzere	 Anne’yle	 Baba’nın	 arasında	 bekleyen	 rahibe	 götürdü.	 Sansa,	 soytarı	 kıyafeti	 giyen Dontos’un	 yuvarlak,	 kocaman	 gözlerle	 ona	 baktığını	 gördü.	 Kral	 Muhafızlarinın	 beyazlarını	 kuşanmış</p>
<p class="calibre1">olan	Sör	Balon	Swann	ve	Sör	Boros	Blount	oradaydı	ama	Sör	Loras	yoktu.	Tyrelller’in	hiçbiri	yok,	diye fark	 etti	 Sansa	 aniden.	 Ama	 pek	 çok	 başka	 şahit	 mevcuttu;	 hadım	 Varys,	 Sör	 Addam	 Marbrand,	 Lord Philip	 Foote,	 Sör	 Bronn,	 Jalabhar	 Xho	 ve	 bir	 düzine	 insan	 daha.	 Lord	 Gyles	 öksürüyordu,	 Leydi Ermesande	dadısının	göğsündeydi	ve	Leydi	Tanda’nın	hamile	kızı	belli	bir	sebep	olmaksızın	ağlıyordu. </p>
<p class="calibre1">Bırak	ağlasın,	diye	düşündü	Sansa.	Belki	bugün	bitmeden	önce	ben	de	aynı	şeyi	yapmalıyım. </p>
<p class="calibre1">Tören	bir	rüyadaymış	gibi	geçti.	Sansa	ondan	beklenen	her	şeyi	yaptı.	Dualar,	yeminler,	şarkılar</p>
<p class="calibre1">ve	 yanan	 uzun	 mumlar	 vardı.	 Dans	 eden	 yüz	 ışık,	 Sansa’nın	 yanaklarındaki	 gözyaşlarını	 binlere dönüştürdü.	Şükürler	olsun	ki,	orada	babasının	renklerine	sarınmış	halde	dururken	ağladığını	kimse	fark etmemişti	 ya	 da	 gördülerse	 bile	 görmemiş	 gibi	 yapmışlardı.	 Sıra	 pelerinleri	 değiştirmeye	 geldiğinde aradan	hiç	vakit	geçmemişti	sanki. </p>
<p class="calibre1">Joffrey	diyarın	babası	olarak	Eddard	Starkin	yerini	aldı.	Kralın	elleri	pelerinin	kancasını	açmak</p>
<p class="calibre1">için	omuzlarına	dokunurken	Sansa	bir	mızrak	kadar	katı	durdu.	Ellerden	biri	Sansa’nın	göğsüne	değdi	ve hafifçe	 sıkmak	 için	 orada	 oyalandı.	 Sonra	 kanca	 açıldı	 ve	 Joffrey,	 Sansa’nın	 bakire	 pelerinini	 krallara yakışır	bir	gösteriş	ve	bir	sırıtışla	çekip	aldı. </p>
<p class="calibre1">Kralın	 dayısının	 bölümü	 o	 kadar	 iyi	 gitmedi.	 Tyrionin	 taşıdığı	 gelin	 pelerini	 büyük	 ve	 ağırdı, aslanlarla	 bezenen	 kırmızı	 kadifenin	 eteklerine	 altın	 saten	 geçilmiş	 ve	 yakutlar	 dikilmişti.	 Ancak	 kimse bir	tabure	getirmeyi	akıl	etmemişti	ve	Tyrion	karısından	kırk	beş	santim	kısaydı.	İblis	arkasına	geçtiğinde Sansa	 eteğinin	 sertçe	 çekildiği	 hissetti.	 Kızararak,	 diz	 çökmemi	 istiyor,	 diye	 düşündü.	 Çok	 utanmıştı. </p>
<p class="calibre1">Böyle	 olmaması	 gerekirdi.	 Sansa	 düğününü	 binlerce	 kez	 düşlemişti	 ve	 her	 seferinde,	 nişanlısının	 nasıl dimdik	 ve	 güçlü	 bir	 şekilde	 onun	 arkasında	 duracağını,	 koruyucu	 pelerinini	 omuzlarına	 sereceğini	 ve kancayı	bağlamak	için	öne	eğilirken	yanağını	hafifçe	öpeceğini	hayal	etmişti. </p>
<p class="calibre1">Sansa’nm	eteği	daha	ısrarlı	bir	şekilde	tekrar	çekildi.	Diz	çökmeyeceğim.	Yapmayacağım.	Kimse</p>
<p class="calibre1">benim	duygularımı	önemsemiyorken	ben	onunkileri	neden	önemseyeyim? </p>
<p class="calibre1">Cüce,	Sansa’nm	eteğini	üçüncü	kez	çekti.	Sansa	inatla	dudaklarını	sıktı	ve	fark	etmemiş	gibi	yaptı. </p>
<p class="calibre1">Arkalarındaki	 biri	 güldü.	 Kraliçe,	 diye	 düşündü	 Sansa	 ama	 önemli	 değildi.	 Artık	 herkes	 gülüyordu,	 en gürültü	olan	Joffrey’ydi.	“Dontos,	ellerinin	ve	dizlerinin	üstüne	çök,”	diye	emretti	kral.	“Dayım	karısına tırmanmak	için	desteğe	ihtiyaç	duyuyor.” </p>
<p class="calibre1">Ve	böylece,	Sansa’nm	lord	kocası,	Lannister	Hanedanının	renklerini	taşıyan	pelerini	bir	soytarının</p>
<p class="calibre1">sırtına	basarak	karısına	giydirdi. </p>
<p class="calibre1">Sansa	 arkasını	 döndüğünde	 küçük	 adam	 ona	 bakıyordu,	 ağzı	 gergindi,	 yüzü	 Sansa’nın	 pelerini kadar	 kırmızıydı.	 Sansa	 aniden	 inatçılık	 ettiği	 için	 utandı.	 Eteklerini	 düzeltip	 cücenin	 önünde	 diz	 çöktü, başları	 aynı	 sevideydi	 şimdi.	 “Bu	 öpücükle	 aşk	 yemini	 veriyor,	 seni	 lordum	 ve	 kocam	 olarak	 kabul ediyorum.” </p>
<p class="calibre1"><a id="p234"></a>“Bu	öpücükle	aşk	yemini	veriyor,	seni	leydim	ve	karım	olarak	kabul	ediyorum,”	dedi	cüce	boğuk bir	sesle.	One	uzandı	ve	dudakları	bir	an	Sansa’nınkilere	değdi. </p>
<p class="calibre1">Cücenin	yüzü	onun	yüzüne	yakınken,	çok	çirkin,	diye	düşündü	Sansa.	Tazı’dan	bile	çirkin. </p>
<p class="calibre1">Rahip,	kristalini	yukarı	kaldırdı,	Sansa’yla	Tyrionin	üzerine	gökkuşağı	düştü.	“Burada,	tanrıların</p>
<p class="calibre1">ve	 insanların	 şahitliğinde,”	 dedi	 adam,	 “Lannister	 Hanedanindan	 Tyrion’ı	 ve	 Stark	 Hanedanı’ndan Sansa’yı	resmi	olarak	karı	koca	ilan	ediyorum.	Şimdi	ve	daima	tek	beden,	tek	yürek,	tek	ruh	olsunlar	ve aralarına	giren	lanetlensin.” </p>
<p class="calibre1">Sansa	 hıçkırmamak	 için	 dudağını	 ısırmak	 zorunda	 kaldı.	 Düğün	 ziyafeti	 Küçük	 Salon’da	 verildi. </p>
<p class="calibre1">Belki	 elli	 konuk	 vardı;	 çoğunluğu,	 düğün	 töreninde	 bulunanlara	 katılan	 Lannister	 maiyeti	 ve müttefikleriydi.	Ve	Sansa	Tyrelller’i	orada	buldu.	Margaery	ona	üzgün	bir	bakış	attı.	Diken	Kraliçesi,	Sağ</p>
<p class="calibre1">ve	 Sol’un	 arasında	 titreyerek	 salona	 girerken	 Sansa’ya	 bakmadı	 bile.	 Elinor,	 Alla	 ve	 Megga,	 Sansa’yı tanımıyormuş	gibi	davranmakta	kararlılardı.	Acıyla,	arkadaşlarım,	diye	düşündü	Sansa. </p>
<p class="calibre1">Sansa’nın	 kocası	 çok	 fazla	 içti	 ama	 çok	 az	 yedi.	 Şerefe	 kadeh	 kaldırmak	 için	 kalkan	 herkesi dinledi	ve	zaman	zaman	söylenenleri	sert	bir	baş	hareketiyle	kabul	etti,	bunun	dışında	yüzü	taştan	oyulmuş</p>
<p class="calibre1">kadar	ifadesizdi.	Ziyafet	sonsuza	kadar	sürecekmiş	gibi	görünüyordu	ancak	Sansa	hiçbir	yemeğin	tadına bakmadı.	 Ziyafetin	 bitmesini	 istiyordu	 ama	 sonundan	 da	 korkuyordu,	 çünkü	 ziyafetten	 sonra	 yatak gelecekti.	Adamlar,	Sansa’nın	kıyafetlerini	yolda	çıkararak	ve	çarşafların	arasında	onu	bekleyen	kaderle ilgili	kaba	şakalar	yaparak	onu	düğün	yatağına	taşıyacaktı.	Kadınlar	aynı	onuru	Tyrion’a	bağışlayacaktı. </p>
<p class="calibre1">Sansa	ve	Tyrion	ancak	çırılçıplak	bir	halde	yatağa	atıldıktan	sonra	yalnız	kalacaklardı	ve	o	zaman	bile, konuklar	 gelin	 odasının	 kapısında	 bekleyecek	 ve	 yüksek	 sesle	 edepsiz	 şarkılar	 söyleyeceklerdi.	 Sansa küçük	bir	kızken,	yatağa	girmek	muhteşem	şekilde	günahkâr	ve	heyecanlı	bir	şeymiş	gibi	görünürdü	ama şimdi	 vakit	 yakındı	 ve	 Sansa’nın	 hissettiği	 tek	 şey	 dehşetti.	 Kıyafetlerinin	 çekilip	 çıkarılmasına dayanabileceğini	sanmıyordu	ve	ilk	müstehcen	şakada	gözyaşlarına	boğulacağından	emindi. </p>
<p class="calibre1">Müzisyenler	çalmaya	başladığında	Sansa	elini	ürkekçe	Tyrion’in	eline	koyup,	“Lordum,	dansı	biz</p>
<p class="calibre1">mi	açmalıyız?”	dedi. </p>
<p class="calibre1">Tyrionin	ağzı	çarpıldı.	“İnsanları	hâlihazırda	bir	gün	için	yeterince	eğlendirdiğimizi	düşünüyorum, ya	sen?” </p>
<p class="calibre1">“Nasıl	isterseniz	lordum.”	Sansa	elini	geri	çekti. </p>
<p class="calibre1">Onların	 yerine	 ilk	 dansı	 Joffrey	 ve	 Margaery	 yaptı.	 Bir	 canavar	 nasıl	 bu	 kadar	 güzel	 dans edebilir?	 diye	 merak	 etti	 Sansa.	 Düğününde,	 bütün	 gözler	 onun	 ve	 yakışıklı	 lordunun	 üstündeyken	 nasıl dans	edeceğini	hayal	ederdi	eskiden.	Hayallerinde	herkes	gülümsüyor	olurdu.	Kocam	bile	gülümsemiyor. </p>
<p class="calibre1">Çok	 vakit	 geçmeden	 diğer	 konuklar	 da	 dans	 pistindeki	 krala	 ve	 nişanlısına	 katıldı.	 Elinor	 genç yaveriyle	 dans	 etti,	 Megga	 da	 Prens	 Tommenia.	 Siyah	 saçlı	 ve	 siyah	 gözlü	 Myr	 güzeli	 Leydi Merryweather	öyle	kışkırtıcı	şekilde	dönüyordu	ki	salondaki	bütün	erkekler	onu	izlemeye	başladı.	Lord ve	 Leydi	 Tyrell	 daha	 ağırbaşlı	 hareket	 ediyorlardı.	 Sör	 Kevan	 Lannister,	 Lord	 Tyrell’in	 kardeşi	 Leydi Janna	Fossoway’e	bir	dans	lütfetmesi	için	yalvardı.	Merry	Crane,	tüylü	kıyafetlerinin	içinde	olağanüstü görünen	 sürgün	 prens	 Jalabhar	 Xho’la	 birlikte	 piste	 çıktı.	 Cersei	 Lannister	 ilk	 olarak	 Lord	 Redwynel’a dans	etti,	sonra	Lord	Rowan’la	en	sonunda	da	gülümsemez	bir	zarafetle	dans	eden	babası	Lord	Tywinİe. </p>
<p class="calibre1">Ellerini	 kucağına	 koymuş	 bir	 halde	 oturan	 Sansa,	 kraliçenin	 hareket	 edişini,	 gülüşünü,	 sarı buklelerini	 savuruşunu	 izledi.	 Herkesi	 büyülüyor,	 diye	 düşündü	 sıkıntıyla.	 Ondan	 nasıl	 da	 nefret ediyorum.	Kafasını	çevirip	Ay	Oğlan’la	Dontos’un	dans	ettiği	yere	baktı. </p>
<p class="calibre1">“Leydi	 Sansa.”	 Sör	 Garlan	 yüksek	 masanın	 yanında	 duruyordu.	 “Beni	 onurlandırır	 mısınız? </p>
<p class="calibre1">Lordunuzun	 rızası	 olursa?”	 İblis’in	 farklı	 renklerdeki	 gözleri	 kısıldı.	 “Leydim	 istediği	 herkesle	 dans edebilir.” </p>
<p class="calibre1">Belki	 kocasının	 yanında	 kalmalıydı	 ama	 Sansa	 dans	 etmeyi	 çok	 istiyordu...	 ve	 Sör	 Garlan, </p>
<p class="calibre1"><a id="p235"></a>Margaery’yle,	Willas’la	ve	Sansa’nın	Çiçek	Şövalyesiyle	kardeşti.	“Size	neden	Güçlü	Garlan	dediklerini anlayabiliyorum	sör,”	dedi	Sansa	şövalyenin	elini	tutarken. </p>
<p class="calibre1">“Leydim	böyle	söylemekle	nezaket	gösteriyor.	Aslında	bu	ismi	bana	ağabeyim	Willas	verdi.	Beni</p>
<p class="calibre1">korumak	için.” </p>
<p class="calibre1">“Korumak	için?”	Sansa	şaşkın	bir	halde	şövalyeye	baktı. </p>
<p class="calibre1">Sör	Garlan	güldü.	“Kısa	boylu	ve	etli	butlu	bir	çocuktum	korkarım,	Güdük	Garth	diye	anılan	bir</p>
<p class="calibre1">amcamız	 zaten	 var.	 Bu	 yüzden	 Willas	 erken	 davrandı	 ama	 beni	 Grikanlı	 Garlan,	 Gevşek	 Garlan	 ve Gargoyle	Garlan’la	tehdit	etmeden	önce	değil.” </p>
<p class="calibre1">O	 kadar	 tatlı	 ve	 şapşalcaydı	 ki	 Sansa	 her	 şeye	 rağmen	 gülmek	 zorundaydı.	 Daha	 sonra	 kendini saçma	bir	şekilde	minnettar	hissetti.	Kahkaha	her	nasılsa	yeniden	umutlu	olmasını	sağlamıştı.	Gülümsedi ve	 kendini	 müziğe	 bıraktı;	 flütlerin	 ve	 arpın	 sesinde,	 davulun	 ritminde,	 adımların	 içinde	 kayboldu...	 ve bazen	de,	dans	onları	yakınlaştırdığında	Sör	Garlanin	kollarında.	Böyle	bir	anda,	“Leydi	karım	sizin	için endişeleniyor,”	 dedi	 Garlan	 sessizce.	 “Leydi	 Leonette	 çok	 tatlı.	 Ona	 iyi	 olduğumu	 söyleyin.”	 “Kendi düğünündeki	 bir	 gelin	 iyiden	 daha	 iyi	 olmalı.”	 Şövalyenin	 sesi	 nezaketsiz	 değildi.	 “Ağlayacak	 gibi görünüyordunuz.”	“Mutluluk	gözyaşları	sör.” </p>
<p class="calibre1">“Gözleriniz	dilinizi	yalanlıyor.”	Şövalye,	Sansa’yı	döndürdü	ve	kendine	çekti.	“Leydim,	kardeşim</p>
<p class="calibre1">Loras’a	 nasıl	 baktığınızı	 gördüm.	 Loras	 cesurdur,	 yakışıklıdır	 ve	 hepimiz	 onu	 çok	 severiz...	 ama	 sizin İblisiniz	daha	iyi	bir	koca	olur.	O	göründüğünden	büyük	bir	adam	bence.” </p>
<p class="calibre1">Sansa	 bir	 cevap	 düşünemeden	 önce	 müzik	 onları	 ayırdı.	 Sansa’nın	 karşısında	 kırmızı	 suratlı	 ve terli	 Mace	 Tyrell	 vardı,	 sonra	 Lord	 Merryweather	 ve	 sonra	 da	 Prens	 Tommen.	 “Ben	 de	 evlenmek istiyorum,”	dedi	yalnızca	dokuz	yaşında	olan	tombul,	küçük	prens.	“Ben	dayımdan	daha	uzunum!” </p>
<p class="calibre1">Tekrar	 eş	 değiştirmeden	 önce,	 “Öyle	 olduğunu	 biliyorum,”	 dedi	 Sansa,	 prense.	 Sör	 Kevan	 ona güzel	 olduğunu	 söyledi.	 Jalabhar	 Xho,	 Sansa’nın	 anlamadığı	 Yaz	 Dilinde	 bir	 şey	 mırıldandı	 ve	 Lord Redwyne	 ona	 bir	 sürü	 tombul	 çocuk	 ve	 mutlulukla	 geçecek	 uzun	 yıllar	 diledi.	 Ve	 sonra	 dans	 Sansa’yı Joffrey’yle	yüz	yüze	getirdi. </p>
<p class="calibre1">Joffrey’nin	elleri	ellerine	değince	Sansa	kaskatı	kesildi	ama	kral	onu	daha	sıkı	tutup	kendine	çekti. </p>
<p class="calibre1">“Bu	kadar	üzgün	görünmemelisin.	Dayım	küçük	ve	çirkin	bir	yaratık	ama	ben	hâlâ	buradayım.” </p>
<p class="calibre1">“Sen	Margaery’yle	evleneceksin!” </p>
<p class="calibre1">“Bir	 kralın	 başka	 kadınları	 da	 olabilir.	 Fahişeler.	 Babamın	 vardı.	 Aegonlar’dan	 birinin	 de. </p>
<p class="calibre1">Üçüncü	 ya	 da	 dördüncü.	 Onun	 bir	 sürü	 fahişesi	 ve	 bir	 sürü	 piçi	 vardı.”	 Müzikle	 birlikte	 döndüklerinde Joffrey,	Sansa’ya	ıslak	bir	öpücük	verdi.	“Ben	her	emrettiğimde	dayım	seni	yatağıma	getirecek.” </p>
<p class="calibre1">Sansa	başını	iki	yana	salladı.	“Yapmayacak.” </p>
<p class="calibre1">“Yapacak,	 aksi	 takdirde	 onun	 başını	 alırım.	 Şu	 Kral	 Aegon	 istediği	 her	 kadına	 sahip	 oluyordu, onlarla	 evli	 olsun	 ya	 da	 olmasın.”	 Şükürler	 olsun	 ki	 yine	 eş	 değiştirme	 vakti	 gelmişti	 ama	 Sansa’nın bacakları	 kütüğe	 dönmüştü;	 Lord	 Rowan,	 Sör	 Tallad	 ve	 Elinor’un	 yaveri,	 Sansa’nın	 çok	 beceriksiz	 bir dansçı	 olduğunu	 düşünüyor	 olmalılardı.	 Ve	 sonra	 Sansa	 bir	 kez	 daha	 Sör	 Garlan’laydı,	 çok	 vakit geçmeden	dans	sona	erdi. </p>
<p class="calibre1">Sansa’nm	 ferahlaması	 kısa	 sürdü.	 Müzik	 biter	 bitmez	 Joffrey’nin,	 “Onları	 yatağa	 sokma	 vakti! </p>
<p class="calibre1">Kıyafetlerini	 çıkaralım	 ve	 dişi	 kurdun	 dayıma	 neler	 vereceğine	 bir	 bakalım!”	 diye	 bağırdığını	 duydu. </p>
<p class="calibre1">Diğer	adamlar	da	gürültülü	bir	şekilde	bağırmaya	başladılar. </p>
<p class="calibre1">Sansa’nın	 cüce	 kocası,	 gözlerini	 ağır	 ağır	 şarap	 kadehinden	 kaldırdı.	 ‘Yatağa	 sokma	 töreni olmayacak.” </p>
<p class="calibre1">Joffrey,	Sansa’nın	kolunu	yakaladı.	“Ben	emredersem	olacak.” </p>
<p class="calibre1">İblis	 hançerini	 masaya	 indirdi,	 hançer	 indiği	 yere	 saplanıp	 titredi.	 “O	 zaman	 kendi	 karına	 ahşap bir	aletle	hizmet	verirsin.	Seni	hadım	ederim,	yemin	ediyorum.” </p>
<p class="calibre1"><a id="p236"></a>Salona	 şaşkın	 bir	 sessizlik	 çöktü.	 Sansa,	 Joffrey’den	 uzaklaşmaya	 çalıştı	 ama	 kral	 onu	 sımsıkı tutmuştu,	 elbisesinin	 kolu	 yırtıldı.	 Kimse	 yırtılma	 sesini	 duymuş	 gibi	 görünmüyordu.	 Kraliçe	 Cersei babasına	döndü.	“Onu	duydun	mu?” </p>
<p class="calibre1">Lord	 Tywin	 ayağa	 kalktı.	 “Yatağa	 sokma	 töreninden	 vazgeçebiliriz	 Tyrion.	 Niyetinin	 soylu</p>
<p class="calibre1">kralımızı	tehdit	etmek	olmadığından	eminim.” </p>
<p class="calibre1">Sansa,	 kocasının	 yüzünün	 öfkeyle	 kasıldığını	 gördü.	 “Yanlış	 konuştum,”	 dedi	 Tyrion.	 “Kötü	 bir şakaydı	efendimiz.” </p>
<p class="calibre1">“Beni	hadım	etmekle	tehdit	ettin!” </p>
<p class="calibre1">“Ettim	 Majesteleri,”	 dedi	 Tyrion,	 “ama	 sadece	 asil	 erkekliğinizi	 kıskandığım	 için.	 Benimki	 çok küçük	ve	güdük.”	Yüzü	şehvetli	bir	ifadeyle	çarpıldı.	“Ve	eğer	dilimi	keserseniz,	bana	verdiğiniz	bu	tatlı kadını	memnun	etmek	için	hiç	yolum	kalmaz.” </p>
<p class="calibre1">Sör	Osmund	Karakazanin	dudaklarından	bir	kahkaha	koptu.	Başka	biri	kıs	kıs	güldü.	Ama	Joffrey</p>
<p class="calibre1">gülmüyordu,	Lord	Tywin	de	öyle.	“Majesteleri,”	dedi	lord,	“oğlum	sizin	de	gördüğünüz	gibi	sarhoş.” </p>
<p class="calibre1">“Sarhoşum,”	diye	itiraf	etti	İblis.	“Ama	kendi	yatağa	girme	törenime	katılamayacak	kadar	değil.” </p>
<p class="calibre1">Yüksek	platformadan	aşağı	atladı	ve	Sansa’yı	sertçe	yakaladı.	“Haydi	kadın,	yivli	kapını	kırma	zamanı geldi.	‘Şatoma	gel	oynamak	istiyorum.” </p>
<p class="calibre1">Yüzü	kıpkırmızı	kesilen	Sansa,	Tyrion’la	birlikte	Küçük	Salon’dan	çıktı.	Başka	ne	seçeneğim	var? </p>
<p class="calibre1">Tyrion	 yürürken	 paytaklaşıyordu,	 özellikle	 şimdi	 yaptığı	 gibi	 hızlı	 yürürken.	 Tanrılar	 merhametliydi;	 ne Joffrey	ne	de	diğerleri	onların	peşinden	gelmek	için	hareketlenmişti. </p>
<p class="calibre1">Düğün	 geceleri	 için	 Sansa	 ve	 Tyrion’a	 El	 Kulesi’ndeki	 havadar	 bir	 oda	 tahsis	 edilmişti.	 Tyrion odanın	 kapısını	 tekmeleyerek	 arkalarından	 kapattı.	 “İçki	 dolabında	 bir	 sürahi	 altın	 Arbor	 şarabı	 var Sansa.	Bana	bir	kadeh	doldurma	nezaketi	gösterebilir	misin?”	“Bu	akıllıca	olur	mu	lordum?” </p>
<p class="calibre1">*</p>
<p class="calibre1">“Hiçbir	şey	bundan	daha	akıllıca	olamaz.	Aslında	sarhoş	değilim.	Ama	olmak	niyetindeyim.” </p>
<p class="calibre1">Sansa	 her	 ikisi	 için	 de	 birer	 kadeh	 doldurdu.	 Ben	 de	 sarhoş	 olursam	 daha	 kolay	 olur.	 Cibinlikli yatağın	kenarına	oturdu	ve	şarabın	yarısını	üç	büyük	yudumda	içti.	Çok	kaliteli	bir	hasat	olduğuna	şüphe yoktu	ama	Sansa	şarabın	tadını	alamayacak	kadar	gergindi.	Başı	dönmeye	başlamıştı.	“Soyunmamı	ister misiniz	 lordum?”	 “Tyrion.”	 İblis	 başını	 yana	 eğdi.	 “Benim	 adım	 Tyrion,	 Sansa.”	 “Tyrion.	 Lordum. </p>
<p class="calibre1">Elbisemi	çıkarayım	mı	yoksa	beni	soymak	mı	istersiniz?” </p>
<p class="calibre1">İblis	 arkasını	 döndü.	 “İlk	 kez	 evlendiğimde,	 yanımızda	 sarhoş	 bir	 rahip	 ve	 şahit	 olarak	 birkaç domuz	 vardı.	 Şahitlerimizden	 birini	 düğün	 ziyafetimizde	 yedik.	 Tysha	 bana	 çıtır	 jambon	 yedirdi	 ve	 ben onun	parmaklarındaki	yağı	yaladım,	yatağa	girdiğimizde	kahkahalar	atıyorduk.” </p>
<p class="calibre1">“Daha	önce	evli	miydiniz?	Ben...	ben	unutmuşum.”	“Unutmadın.	Hiç	bilmiyordun.” </p>
<p class="calibre1">“Karınız	kimdi	lordum?”	Sansa	kendine	rağmen	merak	ediyordu. </p>
<p class="calibre1">“Leydi	Tysha.”	Tyrionin	ağzı	çarpıldı.	“Gümüşyumruk	Hanedanından.	Armalarında	bir	altın	ve	yüz</p>
<p class="calibre1">gümüş	 sikke	 vardır,	 kanlı	 bir	 çarşaf	 üstünde.	 Bizimkisi	 çok	 kısa	 bir	 evlilikti...	 çok	 kısa	 bir	 adam	 için gayet	uygun	sanırım.” </p>
<p class="calibre1">Sansa	 gözlerini	 indirip	 ellerine	 baktı	 ve	 hiçbir	 şey	 söylemedi.	 “Kaç	 yaşındasın	 Sansa?”	 diye sordu	Tyrion	bir	süre	sonra. </p>
<p class="calibre1">“On	üç,”	dedi	Sansa,	“ay	döndüğünde.” </p>
<p class="calibre1">“Tanrılar	 merhamet	 edin.”	 Cüce	 bir	 yudum	 şarap	 daha	 içti.	 “Pekâlâ,	 konuşmak	 yaşını</p>
<p class="calibre1">büyütmeyecek.	Şu	işi	bitirelim	mi	leydim?	Sizi	memnun	edecekse?” </p>
<p class="calibre1">“Lord	kocamı	memnun	etmek	beni	memnun	eder.” </p>
<p class="calibre1">Tyrion	 bunun	 üstüne	 sinirlenmişti	 sanki.	 “Nezaketin	 arkasına	 bir	 kale	 duvarıymışçasına</p>
<p class="calibre1">saklanıyorsun.” </p>
<p class="calibre1"><a id="p237"></a>“Nezaket	bir	leydinin	zırhıdır,”	dedi	Sansa.	Rahibesi	her	zaman	bunu	söylerdi. </p>
<p class="calibre1">“Ben	senin	kocanım.	Artık	zırhını	çıkarabilirsin.” </p>
<p class="calibre1">‘Ya	kıyafetlerimi?” </p>
<p class="calibre1">“Onları	da.”	Tyrion	şarap	kadehini	Sansa’ya	doğru	salladı.	“Babam	bu	evliliğin	şartlarını	yerine</p>
<p class="calibre1">getirmemi	emretti.” </p>
<p class="calibre1">Sansa	 kıyafetlerini	 yoklamaya	 başladığında	 elleri	 titriyordu.	 Parmaklarının	 yerinde	 on	 tane başparmak	 vardı	 ve	 hepsi	 kırıktı.	 Ama	 bir	 şekilde	 bağcıkları	 çözmeyi,	 düğmeleri	 açmayı	 başardı. </p>
<p class="calibre1">Pelerini,	 elbisesi	 ve	 ipek	 içliği	 yere	 düştü,	 sonunda	 iç	 çamaşırlarını	 çıkarıyordu.	 Kolları	 ve	 bacakları ürperdi.	 Gözlerini	 yerde	 tuttu,	 Tyrion’a	 bakamayacak	 kadar	 utanmıştı	 ama	 tamamen	 soyunduğunda bakışlarını	yerden	kaldırdı	ve	Tyrionin	onu	izlediğini	gördü.	Iblis’in	yeşil	gözünde	açlık	vardı	sanki	ve siyah	gözünde	öfke.	Sansa	hangisinden	daha	çok	korkuttuğunu	bilmiyordu. </p>
<p class="calibre1">“Sen	bir	çocuksun,”	dedi	Tyrion. </p>
<p class="calibre1">Sansa	elleriyle	göğüslerini	kapattı.	“Çiçek	açtım.” </p>
<p class="calibre1">“Bir	çocuk,”	diye	tekrar	etti	Tyrion,	“ama	seni	istiyorum.	Bu	seni	korkutuyor	mu	Sansa?” </p>
<p class="calibre1">“Evet.” </p>
<p class="calibre1">“Beni	de.	Çirkin	olduğumu	biliyorum...” </p>
<p class="calibre1">“Hayır,	lor...” </p>
<p class="calibre1">Tyrion	 ayağa	 kalktı.	 “Yalan	 söyleme	 Sansa.	 Şekilsizim,	 yara	 izlerim	 var	 ve	 küçüğüm	 ama...” </p>
<p class="calibre1">Sansa,	 adamın	 kelime	 bulmak	 için	 çabaladığını	 görebiliyordu,	 “...yatakta,	 mumlar	 söndüğünde,	 diğer adamlardan	daha	kötü	olmak	için	yaratılmadım.	Ben	karanlıkta	Çiçek	Şövalyesi’yim.”	Bir	yudum	şarap</p>
<p class="calibre1">içti.	 “Cömertim.	 Bana	 sadık	 olanlara	 sadığım.	 Bir	 korkak	 olmadığımı	 kanıtladım.	 Ve	 pek	 çok	 insandan daha	 zekiyim,	 zekânın	 bir	 anlamı	 var	 elbet.	 Hatta	 nazik	 bile	 olabilirim.	 Nezaket	 biz	 Lannisterlarin alışkanlığı	 değil	 korkarım	 ama	 içimde	 bir	 yerde	 biraz	 olduğunu	 biliyorum.	 Ben...	 ben	 sana	 karşı	 iyi olabilirim.” </p>
<p class="calibre1">O	da	benim	kadar	korkuyor,	diye	fark	etti	Sansa.	Bu	düşünce	onun	adama	karşı	şefkat	hissetmesini</p>
<p class="calibre1">sağlamalıydı	belki	ama	sağlamadı.	Hissettiği	tek	şey	acımaydı	ve	acıma,	arzunun	ölümüydü.	Tyrion	ona bakıyordu,	 bir	 şey	 söylemesini	 bekliyordu	 ama	 Sansa’nın	 bütün	 kelimeleri	 kurumuştu.	 Orada	 titreyerek durabilirdi	sadece. </p>
<p class="calibre1">Sonunda,	 Sansa’nın	 ona	 verecek	 bir	 cevabı	 olmadığını	 anladığında	 Tyrion	 şarabının	 son</p>
<p class="calibre1">yudumunu	içti.	“Anlıyorum,”	dedi	acı	acı.	“Yatağa	gir	Sansa.	Görevimizi	yerine	getirmemiz	gerek.”	Sansa kuş	 tüyü	 yatağa	 tırmandı,	 adamın	 bakışlarının	 farkındaydı.	 Yatağın	 başındaki	 komidinin	 üstünde	 kokulu arımumu	 yanı-yordu	 ve	 yastıkların	 arasına	 gül	 yaprakları	 serpilmişti.	 Tyrion’in,	 “Hayır,”	 dediğini duyduğunda,	Sansa	örtünmek	için	bir	battaniyeyi	üstüne	çekiyordu. </p>
<p class="calibre1">Soğuktan	titriyordu	ama	itaat	etti.	Gözlerini	kapadı	ve	bekledi.	Bir	an	sonra,	kocasının	çıkardığı</p>
<p class="calibre1">çizmelerin	 sesini	 ve	 soyunurken	 kıyafetlerinden	 çıkan	 hışırtıyı	 duydu.	 Tyrion	 yatağa	 girip	 tek	 elini göğsüne	 koyduğunda	 Sansa	 dehşetle	 titremekten	 kendini	 alamadı.	 Gözleri	 kapalı	 halde	 uzandı,	 bütün kasları	 gerilmişti,	 bundan	 sonra	 gelecek	 şeyden	 korkuyordu.	 İblis	 ona	 tekrar	 dokunacak	 mıydı?	 Onu öpecek	miydi?	Şimdi	onun	için	bacaklarını	mı	açmalıydı?	Kendisinden	ne	beklendiğini	bilmiyordu. </p>
<p class="calibre1">“Sansa.”	El	gitmişti.	“Gözlerini	aç.” </p>
<p class="calibre1">Sansa	 itaat	 edeceğine	 dair	 söz	 vermişti;	 gözlerini	 açtı.	 Tyrion	 yatağın	 ayakucunda	 oturuyordu, çırılçıplak.	 Bacaklarının	 birleştiği	 yerde,	 bir	 çalılığa	 benzeyen	 sarı	 tüylerin	 arasından	 dik	 ve	 sert erkekliği	çıkmıştı	ama	vücudundaki	tek	dosdoğru	şey	buydu. </p>
<p class="calibre1">“Leydim,”	dedi	Tyrion,	“sakın	yanlış	anlama,	güzelsin	ama...	bunu	yapamam.	Babama	lanet	olsun. </p>
<p class="calibre1">Bekleyeceğiz.	Bir	ay	dönümü,	bir	yıl,	bir	mevsim,	ne	kadar	beklememiz	gerekiyorsa.	Sen	beni	daha	iyi tanıyana	ve	belki	bir	parça	güvenene	kadar.”	Gülümsemesi	güven	verici	olabilirdi	ama	bir	burnu	yokken</p>
<p class="calibre1"><a id="p238"></a>bu	gülümseme	onu	daha	grotesk	ve	daha	şeytani	yapıyordu	sadece. </p>
<p class="calibre1">Ona	 bak,	 dedi	 Sansa	 kendine,	 kocana	 bak,	 her	 yerine.	 Rahibe	 Mordane	 bütün	 insanların	 güzel olduğunu	söylemişti,	onun	güzelliğini	bul,	dene.	Sansa	çarpık	bacaklara,	vahşi	hayvanlarınkine	benzeyen şişkin	 alna,	 yeşil	 göze	 ve	 siyah	 olana,	 adamın	 çiğ	 burun	 köküne	 ve	 eğri	 büğrü	 pembe	 yara	 izine,	 sakal yerine	geçen	siyah	ve	altın	renkli	karmakarışık	kıllara	baktı.	Erkekliği	bile	çirkindi,	kalın	ve	damarlıydı, yuvarlak	ve	mor	bir	başı	vardı.	Bu	doğru	değil,	bu	adil	değil,	ben	nasıl	bir	günah	işledim	ki	tanrılar	bana bunu	yapıyor	şimdi,	nasıl? </p>
<p class="calibre1">“Lannister	onurum	üstüne,”	dedi	İblis,	“istemediğin	sürece	sana	dokunmayacağım.” </p>
<p class="calibre1">Birbirinden	farklı	renklerdeki	gözlere	bakmak	ve	konuşmak	Sansa’nın	içindeki	bütün	cesarete	mal</p>
<p class="calibre1">oldu.	“Ya	asla	istemezsem	lordum?” </p>
<p class="calibre1">Tyrionin	ağzı	tokat	yemiş	gibi	kasıldı.	“Asla?” </p>
<p class="calibre1">Sansa’nın	boynu	öyle	gergindi	ki	başını	güçlükçe	sallayıp	onayladı. </p>
<p class="calibre1">“İşte,”	 dedi	 Tyrion,	 “tanrılar	 bu	 yüzden	 benim	 gibi	 iblisler	 için	 fahişeleri	 yarattı.”	 Kısa,	 küt parmaklarını	bir	yumruğa	dönüştürdü	ve	yataktan	indi. </p>
<p class="calibre1"><b class="calibre3">	</b></p>
<p class="calibre1"><a id="p239"></a><b class="calibre3">ARYA</b></p>
<p class="calibre1">Taşlı	 Sept,	 Arya’nın	 Kral	 Topraklarindan	 beri	 gördüğü	 en	 büyük	 kasabaydı.	 Harwin,	 Lord</p>
<p class="calibre1">Eddard’ın	burada	meşhur	bir	mücadele	kazandığını	söyledi. </p>
<p class="calibre1">“Deli	 Kral’ın	 adamları	 Robertin	 peşine	 düşmüştü,	 onu	 tekrar	 babanızla	 birleşmeden	 önce</p>
<p class="calibre1">yakalamaya	 çalışıyorlardı,”	 dedi	 Harwin	 kapıya	 doğru	 at	 sürerlerken.	 “El	 Lord	 Connington,	 heybetli kuvvetiyle	 kasabayı	 ele	 geçirip	 evleri	 teker	 teker	 aramaya	 başladığında	 Robert	 yaralıydı,	 bazı arkadaşları	 onunla	 ilgileniyordu.	 Kralın	 adamları	 Roberti	 bulamadan,	 Lord	 Eddard	 ve	 büyükbabanız kasabaya	 gelip	 duvarlara	 saldırdılar.	 Lord	 Connington	 bütün	 kuvvetiyle	 karşılık	 verdi.	 Caddelerde,	 ara sokaklarda,	 hatta	 çatılarda	 dövüştüler.	 Bütün	 rahipler	 çanlarını	 çalıp	 kasaba	 halkını	 kapılarını kapatmaları	için	uyardı.	Robert	çanları	duyduğunda	dövüşe	katılmak	için	saklandığı	yerden	çıktı.	O	gün altı	adam	katlettiği	söylenir.	Adamlardan	biri	Myles	Mooton’du,	Prens	Rhaegarin	yaveri	olan	meşhur	bir şövalye.	 Robert,	 El’i	 de	 katlederdi	 ama	 mücadele	 onları	 karşı	 karşıya	 getirmedi.	 Connington, büyükbabanız	 Tully’yi	 ağır	 yaraladı	 ve	 Vadi’nin	 kıymetlisi	 Sör	 Denys	 Arryni	 öldürdü	 ama	 mücadelenin kaybedildiğini	 anladığında	 kalkanındaki	 grifınler	 kadar	 hızlı	 bir	 şekilde	 kaçtı.	 Daha	 sonra	 mücadeleye Çanların	Savaşı	adı	verildi.	Robert	her	zaman	bu	zaferi	onun	değil	babanızın	kazandığını	söylerdi.” </p>
<p class="calibre1">Kasabanın	 görünüşüne	 bakıp,	 burada	 daha	 yakın	 zamanda	 da	 mücadeleler	 olmuş,	 diye	 düşündü Arya.	Kasabanın	kapıları	taze	ağaçtan	yapılmıştı;	duvarların	dışındaki	kömürleşmiş	ahşap	yığınları	eski kapılara	ne	olduğunu	anlatıyordu. </p>
<p class="calibre1">Taşlı	 Sept	 tamamen	 kapatılmıştı	 ama	 kapı	 kumandanı	 gelenlerin	 kim	 olduğunu	 gördüğünde	 onlar için	küçük	bir	giriş	kapısı	açtı.	“Yiyecek	durumunuz	ne?”	diye	sordu	Tom	içeri	girerlerken. </p>
<p class="calibre1">“Eskisi	 kadar	 kötü	 değil.	 Avcı	 bir	 koyun	 sürüsü	 getirdi	 ve	 Karasu’nun	 karşısında	 biraz	 ticaret yaptık.	Nehrin	güneyindeki	hasat	yanmadı.	Pek	çokları	elimizdekileri	almak	istiyor	tabii.	Bir	gün	kurtlar, ertesi	 gün	 Oyuncular.	 Yiyecek	 aramayanlar	 ganimet	 veya	 tecavüz	 etmek	 için	 kadın	 arıyor.	 Altın	 ya	 da fahişe	 ara-mayanlar	 lanet	 olası	 Kral	 Katilini	 arıyor.	 Söylentiye	 göre	 Lord	 Edmure’un	 parmaklarının arasından	kayıp	gitmiş.” </p>
<p class="calibre1">“Lord	Edmure?”	Lim	kaşlarını	çattı.	“O	halde	Lord	Hoster	öldü	mü?” </p>
<p class="calibre1">“Öldü	ya	da	ölmek	üzere.	Lannister,	Karasu’ya	gidiyor	olabilir	mi	sence?	Avcı’nın	dediğine	göre</p>
<p class="calibre1">Kral	 Topraklarina	 gitmenin	 en	 kısa	 yolu	 bu.”	 Kapı	 kumandanı	 cevap	 almak	 için	 beklemedi.	 “Etrafı koklamaları	 için	 köpeklerini	 dışarı	 çıkardı.	 Sör	 Jaime	 buralardaysa	 onu	 bulurlar.	 O	 köpeklerin	 ayıları parçaladığını	gördüm.	Aslan	kanının	tadını	severler	mi	dersin?” </p>
<p class="calibre1">“Lime	lime	bir	ceset	kimsenin	işine	yaramaz,”	dedi	Lim.	“Bunu	Avcı	da	gayet	iyi	biliyor.” </p>
<p class="calibre1">“Batılı	adamlar	buraya	geldiklerinde	Avcı’nın	karısına	ve	kız	kardeşine	tecavüz	ettiler,	ekinlerini ateşe	verdiler,	koyunlarınm	yarısını	yediler	ve	diğer	yarısını	da	sırf	kötülük	olsun	diye	öldürdüler.	Ayrıca altı	 köpek	 katlettiler	 ve	 leşleri	 Avcı’nın	 kuyusuna	 attılar.	 Lime	 lime	 olmuş	 bir	 ceset	 onun	 işine	 pekâlâ yarar	derim.	Benim	de	öyle.” </p>
<p class="calibre1">“Umarım	 yapmaz,”	 dedi	 Lim.	 “Bütün	 söyleyeceğim	 bu.	 Umarım	 yapmaz,	 sen	 de	 kahrolası	 bir</p>
<p class="calibre1">aptalsın.” </p>
<p class="calibre1">Haydutlar	 bir	 zamanlar	 babasının	 dövüştüğü	 caddelerde	 ilerlerken	 Arya,	 Harwin’le	 Anguy’un</p>
<p class="calibre1">arasında	at	sürüyordu.	Tepenin	üstündeki	septi	ve	bu	kadar	büyük	bir	kasaba	için	fazla	küçük	görünen,	gri taştan	 inşa	 edilmiş	 sağlam	 hisarı	 görebiliyordu.	 Ama	 önünden	 geçtikleri	 her	 üç	 evden	 biri	 kararmış	 bir kabuğa	dön-müştü	ve	Arya	hiç	insan	görmedi.	“Kasaba	halkı	öldü	mü?”	“Sadece	utangaçlar.”	Anguy,	bir</p>
<p class="calibre1"><a id="p240"></a>çatıdaki	 iki	 yaycıyı	 ve	 isli	 yüzleriyle	 bir	 birahanenin	 molozlarının	 arasına	 çömelmiş	 delikanlıları gösterdi.	 Daha	 ileride,	 bir	 fırıncı	 kapalı	 pencerelerini	 ardına	 kadar	 açıp	 Lim’e	 seslendi.	 Adamın	 sesi daha	fazla	insanı	saklandığı	yerden	çıkardı.	Taşlı	Sept	haydutların	etrafında	ağır	ağır	hayata	dönüyormuş</p>
<p class="calibre1">gibi	görünüyordu. </p>
<p class="calibre1">Kasabanın	kalbindeki	pazar	yerinde,	zıplayan	bir	alabalık	şeklinde	inşa	edilmiş	bir	fıskiye	vardı, </p>
<p class="calibre1">sığ	bir	havuzun	içine	su	fışkırtıyordu.	Kadınlar	orada	kovalarını	ve	sürahilerini	dolduruyordu. </p>
<p class="calibre1">Birkaç	 adım	 ileride,	 bir	 düzine	 demir	 kafes	 gıcırtılı	 ahşap	 direklerde	 sallanıyordu.	 Karga kafesleri,	 diye	 düşündü	 Arya.	 Kargaların	 çoğu	 kafeslerin	 dışındaydı,	 bazıları	 suda	 yıkanıyordu	 bazıları parmaklıkların	 tepesine	 tünemişti;	 kafeslerin	 içinde	 insanlar	 vardı.	 Lim	 kaşlarını	 çatarak	 dizginlerini çekti.	“Bu	da	ne	şimdi?”	“Adalet,”	diye	cevap	verdi	fıskiyenin	yanındaki	bir	kadın. </p>
<p class="calibre1">“Ne	yani,	kendir	ipiniz	mi	bitti?” </p>
<p class="calibre1">“Bu	iş	Sör	Wilbertin	emriyle	mi	yapıldı?”	diye	sordu	Tom.	Bir	adam	acı	acı	güldü.	“Aslanlar	Sör</p>
<p class="calibre1">Wilberti	bir	yıl	önce	öldürdü.	Bütün	oğulları	Genç	Kurt’la	birlikte	gitti,	şimdi	batıda	semiriyorlar.	Bizim gibileri	umursadıklarını	mı	sanıyorsun?	Bu	kurtları	Çılgın	Avcı	yakaladı.” </p>
<p class="calibre1">Kurtlar.	 Arya	 buz	 kesti.	 Robb’un	 adamları,	 babamın	 adamları.	 Kafeslere	 doğru	 çekildiğini</p>
<p class="calibre1">hissetti.	Parmaklıklar	o	kadar	küçük	bir	alan	bırakıyordu	ki	tutsaklar	ne	oturabiliyor	ne	de	dönebiliyordu; güneşe,	rüzgâra	ve	yağmura	maruz	bırakılmış	bir	halde	çırılçıplak	ayakta	duruyorlardı.	İlk	üç	kafeste	ölü adamlar	 vardı.	 Leş	 kargaları	 adamların	 gözlerini	 yemişti	 ama	 boş	 göz	 çukurları	 Arya’yı	 takip	 ediyordu sanki.	 Sıradaki	 dördüncü	 adam	 Arya	 önünden	 geçerken	 kıpırdandı.	 Ağzının	 etrafındaki	 karmakarışık sakalı	kan	ve	sinekle	kaplıydı.	Adam	konuşunca	sinekler	başının	etrafında	uğuldayarak	uçmaya	başladı. </p>
<p class="calibre1">“Su.”	 Kelime	 bir	 hırıltıydı.	 “Lütfen...	 su...”	 Sonraki	 kafesin	 içindeki	 adam	 sesi	 duyunca	 gözlerini	 açtı. </p>
<p class="calibre1">“Buradayım,”	dedi.	“Buradayım,	ben.”	Yaşlı	bir	adamdı;	sakalları	griydi,	kel	kafası	kahverengi	yaşlılık lekeleriyle	beneklenmişti. </p>
<p class="calibre1">Yaşlı	adamdan	sonra	bir	ölü	adam	daha	vardı,	kızıl	sakallı	iri	cesedin	sol	kulağını	ve	şakağının</p>
<p class="calibre1">bir	 bölümünü	 kapatan	 gri	 sargı	 çürümüştü.	 Ama	 en	 kötüsü	 adamın	 bacaklarının	 arasındaydı;	 orada,	 içi kurtçuk	 kaynayan	 kabuklu	 kahverengi	 bir	 delikten	 başka	 bir	 şey	 kalmamıştı.	 Karga	 kafesi	 öyle	 zalimce dardı	ki	adamı	oraya	nasıl	soktuklarını	anlamak	zordu.	Daha	ileride	şişman	bir	adam	vardı.	Acı	verecek şekilde	 demirlere	 gömülmüş	 göbeği	 parmaklıkların	 arasından	 pörtlemişti.	 Güneşin	 altında	 pişerek geçirdiği	 uzun	 günler	 onu	 tepeden	 tırnağa	 kıpkırmızı	 yakmıştı.	 Adam	 ağırlığını	 bir	 bacağından	 diğerine verdiğinde	 kafes	 gıcırdayıp	 sallandı	 ve	 Arya	 adamın	 etinde,	 parmaklıkların	 güneşi	 engellemesiyle oluşmuş	beyaz	şeritleri	gördü. </p>
<p class="calibre1">“Kimin	adamlarıydınız?”	diye	sordu	kafestekilere. </p>
<p class="calibre1">Şişman	 adam	 Arya’nın	 sesine	 gözlerine	 açtı.	 Gözlerinin	 çevresindeki	 deri	 öyle	 kırmızıydı	 ki gözleri	bir	kan	çorbasının	içinde	yüzen	haşlanmış	yumurtalara	benziyordu.	“Su...	bir	içecek...”	“Kimin?” </p>
<p class="calibre1">dedi	Arya	tekrar. </p>
<p class="calibre1">“Onlara	aldırma	çocuk,”	dedi	kasabalı	bir	adam.	“Onlar	seni	ilgilendirmez.	Geçip	git.” </p>
<p class="calibre1">“Ne	yaptılar?”	diye	sordu	Arya. </p>
<p class="calibre1">“Taklabaz	Şelalesinde	sekiz	kişiyi	kılıçtan	geçirdiler,”	dedi	adam.	“Kral	Katilini	istiyorlardı	ama adam	 orada	 değildi,	 onlar	 da	 tecavüz	 edip	 cinayet	 işlediler.”	 Adam	 başparmağıyla,	 erkeklik	 organının olması	gereken	yerde	kurtçukların	kaynadığı	cesedi	gösterdi.	“Tecavüzcü	olan	şuydu.	Şimdi	ilerle.” </p>
<p class="calibre1">“Bir	 yudum,”	 diye	 seslendi	 şişman	 adam.	 “Merhamet	 et	 çocuk,	 bir	 yudum.”	 Yaşlı	 adam</p>
<p class="calibre1">parmaklıkları	 kavramak	 için	 omzunu	 kaydırınca	 kafes	 şiddetle	 sallandı.	 “Su,”	 diye	 inledi	 sakallarında sinekler	olan. </p>
<p class="calibre1">Arya,	 adamların	 pislik	 içindeki	 saçlarına,	 karmakarışık	 sakallarına,	 kırmızı	 gözlerine	 ve	 kuru, çatlak,	 kanayan	 dudaklarına	 baktı.	 Kurtlar,	 diye	 düşündü	 tekrar.	 Benim	 gibi.	 Onun	 sürüsü	 bu	 muydu? </p>
<p class="calibre1"><a id="p241"></a>Bunlar	 nasıl	 Robb’un	 adamları	 olabilir?	 Onlara	 vurmak	 istedi.	 Onların	 canını	 yakmak	 istedi.	 Ağlamak istedi.	Herkes	ona	bakıyordu	sanki	canlılar	ve	ölüler	aynı	şekilde.	Yaşlı	adam	demir	çubukların	arasından üç	parmağını	uzattı.	“Su,”	dedi,	“su.” </p>
<p class="calibre1">Arya	 atından	 aşağı	 atladı.	 Bana	 zarar	 veremezler,	 ölüyorlar.	 Uyku	 tulumundan	 bir	 kupa	 alıp fıskiyeye	 gitti.	 “Ne	 yaptığını	 sanıyorsun	 delikanlı?”	 diye	 parladı	 kasabalı	 adam.	 “Onlar	 seni ilgilendirmez.”	 Arya	 kupayı	 balığın	 ağzına	 uzattı.	 Sular	 parmaklarından	 süzülüp	 kolunun	 içine	 aktı	 ama Arya	 kupa	 taşana	 dek	 hiç	 kımıldamadı	 Kafeslere	 doğru	 döndüğünde	 kasabalı	 adam	 onu	 durdurmak	 için hareketlendi.	“Onlardan	uzak	dur	delikanlı...” </p>
<p class="calibre1">“O	bir	kız,”	dedi	Harwin.	“Onu	rahat	bırak.” </p>
<p class="calibre1">“Evet,”	dedi	Lim.	“Lord	Beric,	adamları	kafese	kapatıp	susuzluktan	öldürmeyi	onaylamaz.	Onları</p>
<p class="calibre1">neden	düzgün	bir	şekilde	asmıyorsunuz?” </p>
<p class="calibre1">“Taklabaz	Şelalesinde	yaptıkları	şeylerin	düzgün	bir	tarafı	yoktu,”	diye	gürledi	kasabalı	adam. </p>
<p class="calibre1">Parmaklıkların	arası	kupanın	geçemeyeceği	kadar	dardı	fakat	Harvvyn	ve	Gendry,	Arya’ya	destek</p>
<p class="calibre1">verdi.	 Arya,	 Harwin’in	 ellerine	 basıp	 Gendry’nin	 omzuna	 çıktı	 ve	 kafesin	 tepesindeki	 parmaklıkları yakaladı.	Şişman	adam	yüzünü	yukarı	çevirip	yanağını	demire	bastırdı	ve	Arya	suyu	adamın	üstüne	döktü. </p>
<p class="calibre1">Adam,	 iştahla	 emdiği	 suyun	 kafasından,	 yanaklarından	 ve	 ellerinden	 akmasına	 izin	 verdi,	 daha	 sonra parmaklıklardaki	ıslaklığı	yaladı.	Geri	çekmese	Arya’nın	parmaklarını	da	yalardı.	Arya	diğer	iki	adama da	aynı	hizmeti	verirken	insanlar	onu	izlemek	için	toplanmıştı.	“Çılgın	Avcı	bunu	duyacak,”	diye	tehdit etti	bir	adam.	“Bundan	hoşlanmayacak.	Hayır	hoşlanmayacak.” </p>
<p class="calibre1">“Bundan	 daha	 da	 az	 hoşlanacak	 o	 zaman.”	 Anguy	 uzunyayını	 aldı,	 sadaktan	 çıkardığı	 oku	 yaya taktı,	çekti,	bıraktı.	Ok	boğazının	altına	saplandığında	şişman	adam	titredi	ama	kafes	adamın	düşmesine izin	 vermedi.	 İki	 ok	 daha	 diğer	 iki	 kuzeylinin	 işini	 bitirdi.	 Pazar	 yerinde	 su	 şıpırtılarından	 ve	 sinek vızıltılarından	başka	ses	yok	yoktu. </p>
<p class="calibre1">Valar	morghulis,	diye	düşündü	Arya. </p>
<p class="calibre1">Pazar	yerinin	doğu	tarafında	beyaz	badanalı,	kırık	camlı	mütevazı	bir	han	vardı.	Çatısının	yarısı</p>
<p class="calibre1">bu	 yakınlarda	 yanmıştı	 ama	 delik	 kapatılmıştı.	 Kapının	 üstündeki	 ahşap	 tabelaya,	 büyük	 bir	 parçası ısırılmış	 bir	 şeftali	 boyanmıştı.	 Arya	 ve	 diğerleri	 hanın	 çaprazındaki	 ahırın	 önünde	 atlarından	 indiler, Yeşilsakal	seyislere	seslendi. </p>
<p class="calibre1">Kızıl	 saçlı	 tombul	 hancı	 haydutları	 görünce	 neşeyle	 uludu	 ve	 hiç	 vakit	 kaybetmeden	 onlarla uğraşmaya	 başladı.	 “Yeşilsakal,	 değil	 mi?	 Yoksa	 Grisakal	 mı?	 Anne	 merhamet	 etsin,	 ne	 ara	 bu	 kadar yaşlandın?	Lim,	bu	sen	misin?	Hâlâ	aynı	perişan	cübbeyi	giyiyorsun	demek?	Onu	neden	hiç	yıkamadığını biliyorum,	 evet.	 Bütün	 sidiğin	 akıp	 gideceğinden	 ve	 senin	 aslında	 Kral	 Muhafızlarımdan	 bir	 şövalye olduğunu	 anlayacağımızdan	 korkuyorsun!	 Ve	 Yedilerin	 Toniu,	 seni	 arsız	 yaşlı	 keçi!	 Oğlunu	 görmeye	 mi geldin?	Ama	çok	geç	kaldın,	şu	kahrolası	Avciyla	birlikte	gitti.	Ve	onun	senin	oğlun	olmadığını	söyleme bana!” </p>
<p class="calibre1">“Benim	 sesimi	 almamış,”	 diye	 itiraz	 etti	 Tom	 zayıf	 bir	 şekilde.	 “Ama	 burnunu	 almış.	 Evet, annesinin	dediğine	göre	başka	taraflarını	da.”	Hancı	kadın	daha	sonra	Gendry’yi	gördü,	çocuğun	yanağını çimdikledi.	“Şu	genç	ve	yakışıklı	öküze	bak	hele.	Alyce	şu	kolları	görene	kadar	bekle.	Ah,	bir	bakire	gibi kızarırmış	da.	Pekâlâ,	Alice	bu	sorunu	çözer	evlat,	bak	görürsün.” </p>
<p class="calibre1">Arya	daha	önce	Gendry’nin	böyle	kızardığını	hiç	görmemişti.	“Papatya,	Boğa’yı	rahat	bırak,	o	iyi</p>
<p class="calibre1">bir	 delikanlı,”	 dedi	 Yeditelli	 Tom.	 “Senden	 bütün	 istediğimiz	 bir	 gece	 için	 güvenli	 yataklar.”	 “Kendi adına	konuş	şarkıcı.”	Anguy	kollarını	kendisi	kadar	çilli,	katana	gibi	bir	garson	kıza	doladı. </p>
<p class="calibre1">“Yatağımız	 var,”	 dedi	 kızıl	 saçlı	 Papatya.	 “Şeftalide	 hiçbir	 zaman	 yatak	 sıkıntımız	 olmadı.	 Ama önce	 hepiniz	 banyo	 teknesine	 gireceksiniz.	 Benim	 çatımın	 altında	 son	 kaldığınızda	 arkanızda	 pireler bırakmıştınız.”	Yeşilsakalin	göğsünü	dürttü.	“Üstelik	seninkiler	yeşildi.	Yemek	istiyor	musunuz?” </p>
<p class="calibre1"><a id="p242"></a>“Varsa	hayır	demeyiz,”	dedi	Tom. </p>
<p class="calibre1">“Sen	 herhangi	 bir	 şeye	 ne	 zaman	 hayır	 dedin	 ki	 Tom?”	 diyerek	 güldü	 kadın.	 “Arkadaşların	 için biraz	koyun	 eti	 kızartacağım,	senin	 için	 de	yaşlı	 ve	 kuru	 bir	fare.	 Hak	 ettiğinden	fazla	 ama	 bana	 birkaç şarkı	söylersen	yumuşayabilirim.	Özürlülere	her	daim	acımışımdır.	Haydi,	haydi.	Cass,	Lanna,	tencereleri ateşe	koyun.	Jyzene,	yardım	et	de	şunların	kıyafetlerini	çıkaralım,	onları	da	kaynatmamız	gerek.” </p>
<p class="calibre1">Kadın	 bütün	 tehditlerini	 layıkıyla	 yerine	 getirdi.	 Arya,	 Pelit	 Kalesinde	 iki	 kez	 yıkanmasının üstünden	on	beş	gün	bile	geçmediğini	söylemeye	çalıştı	ama	kızıl	saçlı	kadın	dinlemedi.	İki	hizmetçi	kız, Arya’yı	 sürükleyerek	 üst	 kata	 götürdü,	 bir	 kız	 mı	 yoksa	 oğlan	 mı	 olduğu	 konusunda	 iddialaştılar.	 Helly denen	kız	kazandı,	böylece	diğer	kız	sıcak	suyu	getirmek	ve	Arya’nın	sırtını,	neredeyse	derisini	yüzecek kadar	 sert	 bir	 fırçayla	 ovalamak	 zorunda	 kaldı.	 Sonra	 Leydi	 Smallwood’un	 Arya’ya	 verdiği	 bütün kıyafetleri	 çaldılar	 ve	 ona	 Sansa’nın	 porselen	 bebeklerinin	 kıyafetlerine	 benzeyen	 pamuklular	 ve dantelliler	giydirdiler.	İşlerini	bitirdiklerinde	Arya’nın	aşağı	inip	yemek	yemesi	lâzımdı. </p>
<p class="calibre1">Arya,	aptal	kız	kıyafetlerinin	içinde	ortak	salonda	otururken	Syrio	ForeFin	ona	söylediği	şeyleri</p>
<p class="calibre1">hatırladı,	 bakmak	 ve	 orada	 neler	 olduğunu	 görmekle	 ilgili	 hileyi.	 Arya	 baktığında,	 herhangi	 bir	 hanın ihtiyaç	duyacağından	fazla	hizmetçi	kız	gördü,	kızların	çoğu	genç	ve	güzeldi.	Akşam	çöktüğünde	Şeftaliye bir	 sürü	 adam	 girip	 çıkmaya	 başladı.	 Ortak	 salonda	 fazla	 oyalanmadılar,	 Tom	 ahşap	 arpını	 çıkanp</p>
<p class="calibre1">“Havuzdaki	 Altı	 Bakire”yi	 söylemeye	 başladığında	 bile.	 Adamlardan	 biri	 ne	 zaman	 bir	 kızı	 yukarı götürse,	eski	ve	dik	ahşap	basamaklar	öfkeyle	çatırdıyordu.	“Bahse	girerim	ki	burası	bir	genelev,”	diye fısıldadı	Arya,	Gendry’ye. </p>
<p class="calibre1">“Bir	genelevin	ne	olduğunu	bile	bilmiyorsun.” </p>
<p class="calibre1">“Biliyorum,”	diye	ısrar	etti	Arya.	“Bir	han	gibi,	içinde	kızlar	var.” </p>
<p class="calibre1">Gendry	 yine	 kızarıyordu.	 “O	 zaman	 burada	 ne	 yapıyorsun?”	 diye	 sordu.	 “Genelevler,	 soylu	 bir leydi	için	uygun	yerler	değildir,	bunu	herkes	bilir.” </p>
<p class="calibre1">Kızlardan	 biri	 Gendry’nin	 yanına	 oturdu.	 “Soylu	 bir	 leydi	 olan	 kim?	 Şu	 küçük	 sıska	 şey	 mi?” </p>
<p class="calibre1">Arya’ya	bakıp	güldü.	“Ben	de	kralın	kızıyım.” </p>
<p class="calibre1">Arya	onunla	dalga	geçildiğini	biliyordu.	“Değilsin.” </p>
<p class="calibre1">“Pekâlâ	da	olabilirim.”	Kız	omuz	silktiğinde	elbisesinin	tek	omzu	aşağı	kaydı.	“Dediklerine	göre, </p>
<p class="calibre1">Kral	 Robert	 burada	 saklandığında	 annemi	 becermiş,	 diğer	 bütün	 kızlara	 da	 sahip	 olmuş	 ama	 Leslyn, kralın	en	çok	annemden	hoşlandığını	söyler.” </p>
<p class="calibre1">Kızın	saçlarının	gerçekten	de	eski	kralın	saçlarına	benzediğini	düşündü	Arya;	kömür	kadar	kara, </p>
<p class="calibre1">gür	 ve	 dağınık	 saçlar.	 Bunun	 bir	 anlamı	 yok	 gerçi.	 Gendry’nin	 saçları	 da	 aynı.	 Pek	 çok	 insanın	 siyah saçlan	vardır. </p>
<p class="calibre1">“Adım	 Çanlı,”	 dedi	 kız,	 Gendry’ye.	 “Mücadelenin	 ardından	 bana	 bu	 ismi	 vermişler.	 Bahse</p>
<p class="calibre1">girerim	ki	senin	çanlarını	da	çınlatabilirim.	İster	misin?” </p>
<p class="calibre1">“İstemem,”	dedi	Genry	sertçe. </p>
<p class="calibre1">“Eminim	 ki	 istersin.”	 Kız,	 Gendry’nin	 kolunu	 okşadı.	 “Thoros’un	 ve	 yıldırım	 lordunun</p>
<p class="calibre1">dostlarından	ücret	almam.” </p>
<p class="calibre1">“İstemem	dedim.”	Gendry	aniden	ayağa	kalkıp	masadan	uzaklaştı,	gece	karanlığına	çıktı. </p>
<p class="calibre1">Çanlı,	Arya’ya	döndü.	“Kızlardan	hoşlanmıyor	mu?” </p>
<p class="calibre1">Arya	omuzlarını	silkti.	“Sadece	aptal.	Miğfer	parlatmaktan	ve	çekiçle	kılıç	dövmekten	hoşlanır.” </p>
<p class="calibre1">“Ah.”	Çanlı	elbisesini	tekrar	omzuna	çekti	ve	Şanslı	Jack’le	konuşmaya	gitti.	Kısa	bir	süre	sonra</p>
<p class="calibre1">adamın	 kucağında	 oturuyordu,	 kıkırdıyor	 ve	 Jack’in	 kupasından	 şarap	 içiyordu.	 Yeşilsakalin	 her	 iki dizinde	 birer	 kız	 vardı.	 Anguy	 çilli	 hizmetçiyle	 birlikte	 kayıplara	 karışmıştı	 ve	 Lim	 de	 ortada	 yoktu. </p>
<p class="calibre1">Yeditelli	 Tom	 ateşin	 yanında	 oturmuş,	 “Baharda	 Açan	 Kızlar”ı	 söylüyordu.	 Arya,	 kızıl	 saçlı	 kadının içmesine	 izin	 verdiği	 sulandırılmış	 şarabı	 yudumlayarak	 şarkıyı	 dinledi.	 Pazar	 yerinin	 karşısındaki	 ölü</p>
<p class="calibre1"><a id="p243"></a>adamlar	karga	kafeslerinin	içinde	çürüyordu	ama	Şeftalinin	içindeki	herkes	neşeliydi.	Yalnız,	bazıları	çok fazla	gülüyormuş	gibi	geliyordu	Arya’ya. </p>
<p class="calibre1">Gizlice	dışarı	çıkıp	bir	at	çalmak	için	iyi	bir	zaman	olabilirdi	ama	Arya	bunun	ne	işe	yarayacağını bilmiyordu.	Sadece	şehir	kapılarına	kadar	gidebilirdi.	O	kumandan,	kapıdan	çıkmama	asla	izin	vermez, verse	bile	Hanvin	peşimden	gelir	ya	da	köpekleriyle	birlikte	Avcı.	Haritasının	yanında	olmasını	isterdi,	o zaman	Taşlı	Sept’in	Nehirova’dan	ne	kadar	uzakta	olduğunu	görebilirdi. </p>
<p class="calibre1">Kupası	boşaldığında	Arya	esniyordu.	Gendry	geri	dönmemişti.	Yeditelli	Tom,	“Tek	Gibi	Atan	İki</p>
<p class="calibre1">Kalp”i	söylüyordu	ve	her	kıtanın	sonunda	başka	bir	kızı	öpüyordu.	Lim	ve	Hanvin	pencerenin	yanındaki köşede	alçak	seslerle	kızıl	saçlı	Papatya’yla	konuşuyordu.	“...geceyi	Jaime’nin	hücresinde	geçirmişler,” </p>
<p class="calibre1">diyordu	kadın.	“O	ve	diğer	fahişe,	Renly’yi	katleden.	Üçü	birlikteymiş	ve	sabah	olduğunda	Leydi	Catelyn aşkı	yüzünden	onu	serbest	bırakmış.”	Kadın	hırıltılı	bir	kahkahayla	güldü. </p>
<p class="calibre1">Bu	 doğru	 değil,	 diye	 düşündü	 Arya.	 Bunu	 asla	 yapmaz.	 Aynı	 anda	 üzgün,	 kızgın	 ve	 yalnız hissediyordu. </p>
<p class="calibre1">Yanına	 yaşlı	 bir	 adam	 oturdu.	 “Bak	 sen,	 burada	 küçük	 ve	 sevimli	 bir	 şeftali	 varmış.”	 Adamın nefesi	kafeslerdeki	cesetler	kadar	kötü	kokuyordu	ve	domuz	gözleri	Arya’nın	üstünde	geziniyordu.	“Tatlı şeftalimin	bir	adı	var	mı?” </p>
<p class="calibre1">Arya	 bir	 an	 için	 kim	 olması	 gerektiğini	 unuttu.	 Bir	 şeftali	 değildi	 ama	 burada,	 leş	 kokulu	 bir sarhoşun	yanında	Arya	Stark	da	olamazdı.	“Ben...” </p>
<p class="calibre1">“O	benim	kardeşim.”	Gendry	elini	sert	bir	şekilde	adamın	omzuna	koydu.	“Onu	rahat	bırak.” </p>
<p class="calibre1">Adam	 kavgaya	 hazır	 bir	 şekilde	 döndü	 ama	 Gendry’nin	 cüssesini	 görünce	 bir	 daha	 düşündü. </p>
<p class="calibre1">“Kardeşin	 öyle	 mi?	 Sen	 ne	 çeşit	 bir	 ağabeysin?	 Ben	 kardeşlerimden	 hiçbirini	 Şeftali’ye	 getirmezdim.” </p>
<p class="calibre1">Sıradan	kalktı,	başka	bir	arkadaş	bulmak	üzere	söylenerek	uzaklaştı. </p>
<p class="calibre1">“Neden	öyle	söyledin?”	Arya	ayağa	kalktı.	“Sen	benim	ağabeyim	değilsin.” </p>
<p class="calibre1">“Doğru,”	dedi	Gendry	öfkeyle.	“Ben	yüksek	leydimin	akrabası	olmak	için	fazla	alt	tabakayım.” </p>
<p class="calibre1">Arya	delikanlının	sesindeki	öfkeye	şaşırmıştı.	“Benim	kastettiğim	şey	bu	değil.” </p>
<p class="calibre1">“Evet	bu.”	Gendry	sıraya	oturup	avuçlarının	arasına	bir	şarap	kupası	aldı.	“Git.	Şu	şarabı	huzurla</p>
<p class="calibre1">içmek	istiyorum.	Sonra	da	siyah	saçlı	kızı	bulurum	belki,	çanlarını	çınlatırım.” </p>
<p class="calibre1">“Ama...” </p>
<p class="calibre1">“Gidin	dedim	leydim.” </p>
<p class="calibre1">Arya	dönüp	uzaklaştı	ve	Gendry’yi	orada	bıraktı.	Boğa	kafalı	aptal	bir	piç,	Gendry	bu	işte. </p>
<p class="calibre1">Uyuyacakları	 oda	 merdivenlerin	 sonunda,	 çatı	 saçağının	 altındaydı.	 Şeftalinin	 yatak	 sıkıntısı olmayabilirdi	 ama	 onlar	 gibiler	 için	 ayrılacak	 tek	 odası	 vardı.	 Büyük	 bir	 yataktı	 gerçi.	 Hemen	 hemen bütün	 odayı	 kaplıyordu	 ve	 küf	 kokulu	 samanlarla	 dolu	 şilte	 hepsinin	 sığabileceği	 kadar	 geniş</p>
<p class="calibre1">görünüyordu.	Ama	yatak	şimdilik	sadece	Arya’ya	aitti.	Arya’nın	gerçek	kıyafetleri	duvardaki	bir	kancaya asılmıştı,	 Gendry’yle	 Limin	 eşyalarının	 arasına.	 Arya	 pamukluları	 ve	 dantellileri	 çıkardı,	 tuniğini başından	 üzerinden	 çekti,	 battaniyenin	 altına	 gömüldü.	 “Kraliçe	 Cersei,”	 diye	 fısıldadı	 yastığa.	 “Kral Joffrey,	Sör	Ilyn,	Sör	Meryn.	Dünsen,	Raff	ve	Polliver.	Vadeci,	Tazı	ve	Yürüyen	Dağ	Sör	Gregor.”	Ara sıra	isimlerin	sırasını	değiştirmekten	hoşlanıyordu.	Onların	kim	olduğunu	ve	ne	yaptıklarını	hatırlamasına yardım	ediyordu	bu.	Bazıları	ölmüştür	belki,	diye	düşündü.	Belki	bir	yerde	bir	demir	kafesin	içindedirler ve	kargalar	gözlerini	oyuyordur. </p>
<p class="calibre1">Arya	 gözlerini	 kapar	 kapamaz	 geldi	 uyku.	 O	 gece	 rüyasında	 kurtları	 gördü.	 Yağmur,	 küf	 ve	 kan kokularıyla	 ağırlaşmış	 havada,	 ıslak	 ağaçların	 arasında	 sinsice	 geziniyorlardı.	 Ama	 rüyada	 güzel kokulardı	 bunlar	 ve	 Arya	 korkacak	 hiçbir	 şeyi	 olmadığını	 biliyordu.	 Güçlüydü,	 hızlıydı,	 acımasızdı	 ve sürüsü	yanındaydı,	kardeşleri.	Birlikte	ürkmüş	bir	atı	devirdiler,	boğazını	parçalayıp	kendilerine	ziyafet çektiler.	Ay	bulutların	arasından	çıktığında	Arya	başını	geriye	atıp	uludu. </p>
<p class="calibre1"><a id="p244"></a>Ama	gün	doğduğunda	köpek	havlamasına	uyandı. </p>
<p class="calibre1">Arya	 esneyerek	 doğruldu.	 Sol	 yanında	 Gendry	 kıpırdanıyordu,	 sağ	 yanındaki	 Lim	 Limoncübbeli gürültülü	bir	şekilde	horluyordu	ama	dışarıdan	gelen	havlamalar	adamın	sesini	boğuyordu.	Orada	en	az elli	 köpek	 olmalı.	 Arya	 battaniyenin	 altından	 çıktı,	 Lim’in,	 Toniun	 ve	 Şanslı	 Jack’in	 üzerinden	 atlayıp pencereye	gitti.	Kanatları	ardına	kadar	açınca	içeri	rüzgâr,	ıslaklık	ve	soğuk	aynı	anda	girdi.	Gün	gri	ve kasvetliydi.	 Aşağıda,	 pazar	 yerinde,	 köpekler	 havlayıp	 uluyarak	 daireler	 çiziyordu.	 Sürü	 halindelerdi; büyük	kara	mastifler,	sırım	gibi	tazılar,	siyah	beyaz	çoban	köpekleri	ve	Arya’nın	tanımadığı	başka	cinsler, uzun	 ve	 sarı	 dişleriyle	 kabarık	 tüylü	 benekli	 canavarlar.	 Hanla	 fıskiyenin	 arasında,	 atlarının	 sırtında oturan	bir	düzine	süvari	vardı.	Şişman	adamın	kafesini	açan	ve	adamın	kolunu	şişmiş	cesedi	yere	düşene kadar	 çekiştiren	 kasabalıları	 izlediler.	 Köpekler	 hiç	 vakit	 kaybetmeden	 cesede	 çullandı,	 adamın kemiklerinden	büyük	et	parçaları	koparıyorlardı. </p>
<p class="calibre1">Arya	süvarilerden	birinin	güldüğünü	duydu.	“İşte	yeni	kalen,	seni	lanet	olası	Lannister	piçi,”	dedi adam.	“Senin	gibiler	için	biraz	dar	ama	endişe	etme,	seni	içeri	tıkıştıracağız.”	Adamın	yanında	sessiz	bir tutsak	 oturuyordu,	 elleri	 kenevir	 ipiyle	 sıkıca	 bağlanmıştı.	 Bazı	 kasabalılar	 ona	 dışkı	 fırlattı	 ama	 tutsak hiç	kıpırdamadı.	“Kafeste	çürüyeceksin,”	diye	bağırıyordu	süvari.	“Kargalar	gözlerini	oyarken	biz	senin Lannister	 altınlarını	 harcayacağız!	 Kargaların	 işi	 bittiğinde,	 senden	 geri	 kalanları	 kahrolası	 ağabeyine göndereceğiz.	Seni	tanıyacağından	şüpheliyim	gerçi.” </p>
<p class="calibre1">Gürültü,	 Şeftalinin	 yarısını	 uyandırmıştı.	 Gendry,	 Arya’nın	 yanına,	 pencereye	 sıkıştı,	 Tom	 isim günündeki	kadar	çıplak	bir	halde	onların	arkasına	geldi.	“Bu	kahrolası	bağrışma	da	ne?”	diye	şikâyet	etti Lim	yataktan.	“Uyumaya	çalışıyoruz	şurada.”	“Yeşilsakal	nerede?”	diye	sordu	Tom,	Linie. </p>
<p class="calibre1">“Papatya’yla	yatakta,”	dedi	Lim.	“Neden?” </p>
<p class="calibre1">“Onu	bulsak	iyi	olur.	Yayciyı	da.	Çılgın	Avcı	geri	dönmüş,	kafesler	için	başka	bir	adam	getirmiş.” </p>
<p class="calibre1">“Lannister,”	dedi	Arya.	“Onun	Lannister	dediğini	duydum.”	“Kral	Katilini	mi	yakalamışlar?”	diye</p>
<p class="calibre1">sordu	Gendry. </p>
<p class="calibre1">Pazar	 yerinde,	 insanların	 fırlattığı	 taşlardan	 biri	 tutsağın	 yanağına	 çarptı,	 adamın	 başını	 çevirdi. </p>
<p class="calibre1">Tutsağın	 yüzünü	 gördüğünde,	 Kral	 Katili	 değil,	 diye	 düşündü	 Arya.	 Tanrılar	 dualarını	 duymuştu nihayetinde. </p>
<p class="calibre1"><b class="calibre3">	</b></p>
<p class="calibre1"><a id="p245"></a><b class="calibre3">JON</b></p>
<p class="calibre1">Yabanıllar	 atlarını	 mağaradan	 çıkarırken	 Hayalet	 gitmişti.	 Kara	 Kale	 hakkında	 söylediklerimi anladı	 mı?	 Jon	 soğuk	 sabah	 havasından	 bir	 nefes	 çekti	 ve	 umutlanmak	 için	 kendine	 izin	 verdi.	 Doğu seması	ufuk	çizgisinde	pembeydi	ve	daha	yukarıda	gri.	Sabah	Kılıcı	güneyde	asılıydı	hâlâ,	kabzasındaki parlak	 yıldız	 şafakta	 bir	 elmas	 gibi	 ışıldıyordu	 ama	 karanlık	 ormanın	 siyahlan	 ve	 grileri,	 bir	 kez	 daha yeşillere,	 altın	 renklerine	 ve	 kırmızılara	 dönüşüyordu.	 Ve	 asker	 çamlann,	 meşelerin,	 dişbudaklann	 ve muhafız	 ağaçlarının	 üzerinde,	 yüzeyini	 kaplayan	 tozun	 ve	 kirin	 altında	 buz	 rengi	 pırıldayan	 Sur yükseliyordu. </p>
<p class="calibre1">Magnar,	 batıya	 ve	 doğuya	 birer	 düzine	 atlı	 adam	 göndermişti;	 bulabildikleri	 en	 yüksek	 tepeye tırmanacak,	ormanda	koruculara	ve	yüksek	buzun	üstünde	atlılara	dair	herhangi	bir	işaret	arayacaklardı. </p>
<p class="calibre1">Thennler,	Nöbet’i	gördükleri	takdirde	uyarı	işareti	vermek	üzere	bronz	kasnaklı	savaş	boruları	taşıyordu. </p>
<p class="calibre1">Diğer	 yabanıllar	 Jarlin	 peşinde	 yola	 düşmüştü,	 Jon	 ve	 Ygritte	 onlarla	 birlikteydi.	 Genç	 akıncının	 zafer saati	olacaktı	bu. </p>
<p class="calibre1">Sur’un	 yüksekliğinin	 iki	 yüz	 on	 beş	 metre	 olduğu	 söylenirdi	 ama	 Jarl	 hem	 daha	 yüksek,	 hem	 de daha	alçak	olduğu	bir	yer	bulmuştu.	Buz,	ağaçların	arasından	uçsuz	bucaksız	bir	tepe	gibi	yükseliyordu, rüzgârla	aşınmış	burçları	en	az	iki	yüz	elli	metre	uzunluğunda	görünüyordu,	bazı	noktalarda	muhtemelen iki	 yüz	 yetmiş.	 Ama	 Sur’a	 yaklaştıkça	 bunun	 yanıltıcı	 olduğunu	 fark	 etti	 Jon.	 Mimar	 Brandon	 muazzam temel	 bloklarını	 tepeler	 boyunca	 elverişli	 bulduğu	 yerlere	 yerleştirmişti.	 Buralardaki	 engebeli	 tepeler vahşice	yükseliyordu. </p>
<p class="calibre1">Jon’un	 amcası	 Benjen,	 Sur’un,	 Kara	 Kale’nin	 doğusu	 için	 bir	 kılıç	 ama	 batısı	 için	 bir	 yılan olduğunu	 söylemişti	 bir	 keresinde.	 Bu	 doğruydu.	 Engebeli	 büyük	 bir	 tepenin	 üstünde	 uzanan	 buz;	 bir vadiye	dalıyor,	bir	fersah	ya	da	daha	uzun	bir	mesafe	boyunca	granit	bir	dağ	sırtının	bıçak	keskinliğindeki kenarına	 tırmanıyor,	 sivri	 bir	 zirve	 boyunca	 ilerliyor,	 tekrar	 ve	 bu	 defa	 daha	 derin	 bir	 vadiye	 iniyor, sonra	 daha	 yukarı	 çıkıyor,	 göz	 alabildiğince	 uzanan	 tepelerin	 birinden	 diğerine	 atlayarak	 batıdaki dağların	içine	giriyordu. </p>
<p class="calibre1">Jarl,	 buzun	 yamaç	 boyunca	 uzanan	 bölümüne	 saldırmayı	 tercih	 etmişti.	 Burada,	 Sur’un	 tepesi orman	zemininden	iki	yüz	elli	metre	yukarıdaydı	fakat	bu	yüksekliğin	en	az	üçte	biri	buzdan	çok	toprak	ve taştı;	 eğim	 atlar	 için	 fazla	 dikti,	 neredeyse	 İlk	 İnsanların	 Yumruğu’na	 tırmanmak	 kadar	 zordu	 ama	 buna rağmen,	 Sur’un	 tamamen	 dikey	 cephesine	 çıkmaktan	 çok	 daha	 kolaydı.	 Üstelik	 yamaç	 sık	 ağaçlarla kaplıydı	ve	bu	gizlenmeyi	kolaylaştırıyordu.	Bir	zamanlar	kara	kardeşler,	ağır	ağır	ilerleyerek	istila	eden ağaçları	 kesmek	 için	 her	 gün	 dışarı	 çıkardı	 ama	 o	 günler	 çok	 geride	 kalmıştı	 ve	 orman	 burada	 buzun dibine	kadar	girmişti. </p>
<p class="calibre1">Gün,	 ıslaklık	 ve	 soğuk	 vadediyordu;	 Sur’da,	 tonlarca	 buzun	 altında	 daha	 ıslak	 ve	 daha	 soğuk. </p>
<p class="calibre1">Thennler,	 Sur’a	 daha	 çok	 yaklaştıkça	 daha	 çekingen	 oldular.	 Sur’u	 daha	 önce	 hiç	 görmemişler,	 Magnar bile,	 diye	 fark	 etti	 Jon.	 Onları	 korkutuyor.	 Yedi	 Krallık’ta,	 Sur’un	 dünyanın	 sonunu	 işaretlediği söylenirdi.	Bu	onlar	için	de	doğru.	Her	şey	nerede	durduğuna	bağlıydı. </p>
<p class="calibre1">Peki	 ben	 nerede	 duruyorum?	 Jon	 bilmiyordu.	 Ygritte’le	 birlikte	 kalabilmesi	 için	 kalbiyle	 ve ruhuyla	 bir	 yabanıl	 olması	 gerekirdi.	 Görevine	 dönmek	 için	 onu	 terk	 ederse,	 Magnar	 kızın	 kalbini sökebilirdi.	Ve	Jon	onu	yanına	alırsa...	kızın	geleceği	farz	edilirse	ki	bu	çok	şüpheliydi...	onu	kardeşlerin arasında	 yaşamak	 üzere	 Kara	 Kale’ye	 götüremezdi.	 Bir	 kaçak	 ve	 bir	 yabanıl	 Yedi	 Krallık’ın	 hiçbir yerinde	 kabul	 görmeyi	 bekleyemezdi.	 Gidip	 Gendel’in	 çocuklarını	 arayabiliriz	 belki.	 Bizi	 yemeleri</p>
<p class="calibre1"><a id="p246"></a>aralarına	almalarından	daha	muhtemel	gerçi. </p>
<p class="calibre1">Sur’un,	Jarl’ın	süvarilerini	hayrete	düşürmediğini	fark	etti	Jon.	Bunu	daha	önce	de	yapmışlar,	her</p>
<p class="calibre1">biri.	 Yamacın	 altında	 atlarından	 indiklerinde	 Jarl	 isimler	 sıraladı	 ve	 on	 bir	 adam	 liderlerinin	 etrafında toplandı.	Hepsi	gençti.	En	büyüğü	yirmi	beş	yaşından	fazla	olamazdı,	diğer	on	kişiden	ikisi	Jon’dan	bile küçüktü.	 Ama	 her	 biri	 sert	 ve	 sırım	 gibiydi;	 Jon’a,	 Çıngıraklı	 onların	 peşindeyken	 Yarımel	 tarafından yayan	bir	halde	dağlara	gönderilen	Taş	Yılanını	hatırlatan	ince	ve	kaslı	bir	görünüşleri	vardı. </p>
<p class="calibre1">Yabanıllar,	 kalın	 ip	 kangallarını	 tek	 omuzlarının	 üstünden	 geçirip	 çapraz	 şekilde	 göğüslerine dolayarak	 ve	 maral	 derisinden	 yapılmış	 tuhaf	 çizmeler	 giyerek	 Sur’un	 gölgesinde	 hazırlandılar. </p>
<p class="calibre1">Çizmelerin	parmak	ucundan	çiviler	çıkıyordu;	Jarl	ve	iki	adam	için	demir,	bazıları	için	bronz	ama	çoğu için	sivri	kemikler. </p>
<p class="calibre1">Adamların	 bir	 kalçasından	 taş	 başlı	 küçük	 çekiçler,	 diğerinden	 kazıklarla	 dolu	 deri	 torbalar sarkıyordu.	 Baltaları,	 uçları	 sivriltilmiş	 ve	 hayvan	 derisi	 şeritleriyle	 ahşap	 saplara	 bağlanmış	 geyik boynuzlarıydı.	 On	 bir	 tırmanıcı	 dört	 kişilik	 üç	 gruba	 ayrıldı;	 Jarl	 on	 ikinci	 adamdı.	 “Mance,	 tepeye	 ilk tırmanan	 grubun	 her	 üyesi	 için	 kılıç	 vadetti,”	 dedi	 adamlarına,	 nefesi	 soğuk	 havada	 buharlaşıyordu. </p>
<p class="calibre1">“Kalede	dövülmüş	çelikten	yapılmış	güney	kılıçları.	Ve	bu	saldırı	hakkında	yapacağı	şarkıda	isimleriniz geçecek.	Özgür	bir	adam	daha	ne	isteyebilir?	Yukarı!	Ve	geride	kalanı	Ötekiler	alsın!” </p>
<p class="calibre1">Adamların	 yamacın	 dik	 eğimini	 tırmanışını	 ve	 ağaçların	 altında	 gözden	 kayboluşunu	 izlerken, hepsini	 Ötekiler	 alsın,	 diye	 düşündü	 Jon.	 Yabanılların	 Sur’a	 ilk	 tırmanışı	 olmayacaktı	 bu,	 yüz	 birincisi bile	 değildi.	 Devriyeler	 yılda	 iki	 veya	 üç	 kez	 tırmanıcılara	 rastlardı,	 korucular	 da	 düşenlerin	 kırık cesetlerini	bulurdu	zaman	zaman.	Akıncılar,	Fok	Körfezi’ni	geçmek	için	doğu	kıyı	şeridi	boyunca	tekneler inşa	 ederdi.	 Batıda	 Gorge	 Geçidinin	 karanlık	 derinliklerine	 iner	 ve	 Gölge	 Kule’yi	 geçerek	 ilerlemeye çalışırlardı.	Ama	doğuyla	batı	arasında	Sur’u	alt	etmenin	tek	yolu	Sur’u	geçmekti	ve	pek	çok	akıncı	bunu yapmıştı.	 Ama	 çok	 azı	 geri	 döndü,	 diye	 düşündü	 Jon	 kara	 bir	 gururla.	 Tırmanıcılar	 atlarını	 mecburen arkalarında	bırakırdı	ve	daha	genç,	daha	yeşil	olan	akıncılar	buldukları	ilk	atlarla	işe	başlardı.	Sonra	bir gölge	 ve	 bir	 çığlık	 yükselir,	 kuzgunlar	 havalanır	 ve	 Gece	 Nöbetçileri	 çoğu	 kez,	 ganimetleri	 ve	 çalıntı kadınlarıyla	birlikte	geri	dönmeye	çalışan	akıncıları	yakalar	ve	asardı.	Jarl	bu	hatayı	yapmayacaktı,	Jon bunu	biliyordu	ama	Styr’den	o	kadar	emin	değildi.	Magnar	bir	hükmeden,	bir	akıncı	değil	Oyunun	nasıl oynandığını	bilmiyor	olabilir. </p>
<p class="calibre1">“İşte	oradalar,”	dedi	Ygritte,	Jon	yukarı	baktı	ve	ağaçların	tepesinde	beliren	ilk	tırmanıcıyı	gördü. </p>
<p class="calibre1">Jarl’dı.	 Sur’a	 dayanan	 bir	 muhafız	 ağaç	 bulmuş	 ve	 daha	 hızlı	 bir	 başlangıç	 için	 ağacın	 gövdesine tırmanarak	 adamlarına	 liderlik	 etmişti.	 Ağacın	 Sur’a	 bu	 kadar	 yaklaşmasına	 asla	 izin	 verilmemeliydi. </p>
<p class="calibre1">Doksan	metre	yukarıdalar	ve	henüz	buzun	kendisine	dokunmadılar	bile. </p>
<p class="calibre1">Jon,	 ağaçtan	 Sur’a	 doğru	 dikkatlice	 hareket	 eden	 yabanılı	 izledi;	 adam	 kısa	 ve	 sert	 balta darbeleriyle	el	tutamakları	kesiyor,	sonra	sıçrıyordu.	Belindeki	ip	onu	sıradaki	ikinci	adama	bağlıyordu. </p>
<p class="calibre1">Jarl,	doğal	bir	basamak	bulamadığında	çivili	çizmeleriyle	ayak	tutamakları	açarak	ağır	ağır	ve	adım	adım daha	 yukarı	 tırmandı.	 Muhafız	 ağacın	 üç	 metre	 yukarısında,	 buzlu	 ve	 dar	 bir	 çıkıntının	 üstünde	 durdu, baltasını	 kemerine	 asıp	 çekicini	 çıkardı	 ve	 bir	 yarığa	 demir	 kazık	 çaktı.	 Sıradaki	 üçüncü	 adam	 ağacın tepesine	doğru	tırmanırken	Jarlin	arkasındaki	ikinci	adam	Sur’a	tutundu. </p>
<p class="calibre1">Diğer	iki	takım	onlara	destek	verecek	şekilde	konumlanmış	ağaçlardan	yoksundu	ve	Thennler	kısa</p>
<p class="calibre1">vakit	 sonra	 yamacı	 tırmanırken	 kaybolup	 kaybolmadıklarını	 merak	 etmeye	 başladılar.	 Jarlin	 takımının bütün	 adamları	 Sur’un	 üstündeydi	 ve	 diğer	 takımların	 en	 öndeki	 tırmanıcıları	 göründüğünde	 onlar	 yirmi beş	 metre	 yukarıdaydı.	 Takımların	 arasında	 en	 az	 yirmi	 metre	 vardı.	 Jarlin	 dörtlüsü	 ortadaydı.	 Onların sağında	Keçi	Griggin	önderliğindeki	takım	vardı;	uzun,	sarı	saç	örgüsü	adamı	görmeyi	kolaylaştırıyordu. </p>
<p class="calibre1">Soldaki	tırmanıcıların	lideri	Errok	isimli	son	derece	zayıf	bir	adamdı. </p>
<p class="calibre1">Tırmanan	adamları	izlerken,	“Çok	yavaş,”	diye	şikâyet	etti	Magnar	yüksek	sesle.	“Kargaları	unuttu</p>
<p class="calibre1"><a id="p247"></a>mu?	Daha	hızlı	tırmanmalı,	fark	edilmeden.” </p>
<p class="calibre1">Jon	dilini	tutmak	zorundaydı.	Çığlık	Geçidi’ni	ve	Taş	Yılaniyla	birlikte	yaptığı	ay	ışığı	tırmanışını gayet	iyi	hatırlıyordu.	O	gece	yüreği	onlarca	kez	ağzına	gelmişti,	tırmanışın	sonunda	kolları	ve	bacakları yanıyordu,	parmakları	yarı	donmuş	haldeydi.	Üstelik	tırmandığımız	taştı,	buz	değil	Taş	katıydı.	Buz	en	iyi zamanda	 bile	 tehlikeliydi	 ve	 böyle	 bir	 günde,	 Sur	 ağlıyorken,	 bir	 tırmanıcının	 elinin	 sıcaklığı	 buzu eritmek	 için	 yeterli	 olabilirdi.	 Devasa	 buz	 blokların	 içi	 kaya	 sertliğindeydi	 fakat	 dış	 yüzeyleri,	 aşağı damlayan	 suların	 oluşturduğu	 küçük	 oluklar	 ve	 hava	 sızıntısıyla	 cılklaşmış	 buz	 ta-bakaları	 yüzünden kaygandı.	Yabanıllar;	başka	ne	olursa	olsunlar,	cesurlar. </p>
<p class="calibre1">Bununla	birlikte,	Styr’in	korkularının	boş	çıkmamasını	umdu	Jon.	Eğer	tanrılar	merhametliyse	bir</p>
<p class="calibre1">devriye	 kazara	 onlara	 rastlar	 ve	 buna	 bir	 son	 verir.	 Bir	 gün	 Kışyarının	 siperlerini	 yürürken,	 “Hiçbir duvar	güvende	olmanı	sağlayamaz,”	demişti	babası	Jon’a.	“Bir	duvar,	onu	savunan	adam	kadar	güçlüdür ancak.”	Yabanılların	yüz	yirmi	adamı	olabilirdi	ama	duvardaki	dört	müdafaacı,	iyi	konuşlanmış	birkaç	ok ve	bir	taş	kovasıyla	yabanılları	uğurlamaya	yetebilirdi. </p>
<p class="calibre1">Hiç	 müdafaacı	 görünmedi;	 değil	 dört,	 bir	 kişi	 bile.	 Güneş	 gökyüzüne	 tırmandı,	 yabanıllar	 Sur’a. </p>
<p class="calibre1">Jarlin	dörtlüsü	öğlen	vaktinde	buzun	cılklaştığı	bir	alana	denk	gelene	kadar	liderliğini	korudu.	Jarl,	ipini rüzgârın	aşındırmasıyla	oluşmuş	bir	çıkıntıya	doladı,	sivri	uçlu	çıkıntı	aniden	çatırdayıp	bütünüyle	aşağı göçtüğünde	Jarlin	ağırlığını	taşıyan	ip	boşaldı.	İnsan	başı	büyüklüğünde	buz	parçaları	Jarlin	altındaki	üç adamın	 tepesine	 yağdı	 fakat	 adamlar	 tutamaklara	 yapıştı	 ve	 demir	 kazıklar	 yerinden	 oynamadı,	 Jarlin düşüşü	ipin	sonunda	sert	ve	ani	bir	biçimde	son	buldu. </p>
<p class="calibre1">Jarlin	 takımı	 bu	 talihsizliğin	 ardından	 toparlandığında,	 Keçi	 Grigg	 neredeyse	 onlara	 yetişmişti. </p>
<p class="calibre1">Errok’un	dörtlüsü	iyice	geride	kalmıştı.	Onların	tırmandığı	yüz	pürüzsüz	ve	çukursuz	görünüyordu,	güneş</p>
<p class="calibre1">vurdukça	 pırıldayan	 bir	 buz	 eriyiği	 tabakasıyla	 kaplıydı.	 Griggin	 bölümü	 daha	 belirgin	 hatlarla	 daha kolay	 görünür	 durumdaydı;	 kusurlu	 bir	 şekilde	 üst	 üste	 bindirilmiş	 iki	 bloğun	 arasında	 yatay	 ve	 uzun çıkıntılar,	 çatlaklar,	 yarıklar	 vardı.	 Hatta	 dikey	 bağlantılar	 boyunca,	 rüzgârın	 ve	 suyun	 aşındırmasıyla oluşmuş,	bir	insanın	saklanabileceği	kadar	geniş,	uzunlamasına	boş-luklar	mevcuttu. </p>
<p class="calibre1">Jarl	 kısa	 zaman	 içinde	 adamlarının	 tekrar	 tırmanmasını	 sağladı.	 Onun	 dörtlüsüyle	 Griggin</p>
<p class="calibre1">adamları	 hemen	 hemen	 yan	 yana	 ilerliyordu,	 Errok	 on	 beş	 metre	 aşağıdaydı.	 Geyik	 boynuzu	 baltalar, aşağıdaki	ağaçların	üstüne	pırıltılı	kıymıklar	yağdırarak	kesti	ve	parçaladı.	Taş	çekiçler,	ipler	için	çapa görevi	 gören	 demir	 kazıkları	 buzun	 içine	 gömdü;	 adamlar	 henüz	 buzun	 yarısını	 tırmanamamışken	 demir kazıklar	tükendi	ve	tırmanıcılar	o	noktadan	sonra	boynuzlar	ve	sivriltilmiş	kemikler	kullandı.	Ve	adamlar, bir	basamak	yaratmak	için,	çizmelerindeki	çivileri	sert	ve	teslim	olmaz	buza	vurarak	tekrar	ve	tekrar	ve tekrar	ve	tekrar	tekmeledi.	Dördüncü	saatte,	bacakları	uyuşmuş	olmalı,	diye	düşündü	Jon,	Buna	daha	ne kadar	 dayanabilirler?	 Bir	 Thenn	 borusunun	 inlemesini	 bekleyerek	 Magnar	 kadar	 huzursuz	 bir	 halde izledi.	Ama	borular	sessiz	kaldı	ve	Gece	Nöbetçileri	görünmedi. </p>
<p class="calibre1">Altıncı	 saatte,	 Jarl	 tekrar	 Keçi	 Griggin	 önüne	 geçti,	 adamları	 arayı	 açıyordu.	 Ellerini	 gözlerine siper	 ederek,	 “Mance’in	 evcil	 Hayvanı	 bir	 kılıç	 istiyor	 olmalı,”	 dedi	 Magnar.	 Güneş	 gökyüzünde	 iyice yükselmişti.	 Sur’un	 yukarıdaki	 üçte	 biri	 kristal	 mavisiydi,	 güneş	 ışıklarını	 öyle	 parlak	 bir	 şekilde yansıtıyordu	 ki	 bakmak	 gözleri	 acıtıyordu.	 Jarlin	 dörtlüsü	 ve	 Grigg’inkiler	 göz	 kamaştırıcı	 pırıltının içinde	kayboldular	ama	Errok’un	takımı	hâlâ	gölgedeydi.	Yaklaşık	yüz	elli	metrede,	yukarı	çıkmak	yerine yanlamasına	 hareket	 ederek	 dikey	 bir	 yarığa	 doğru	 gidiyorlardı.	 Jon	 sesi	 duyduğunda	 santim	 santim ilerleyen	adamları	izliyordu...	buz	boyunca	yuvarlanan	ani	bir	çatırtı,	ardından	bir	uyarı	çığlığı.	Ve	sonra, otuz	 santim	 kalınlığında	 ve	 dört	 buçuk	 metre	 kare	 büyüklüğündeki	 buz	 tabakası	 Sur’dan	 kopup yuvarlanarak	aşağı	inerken	hava	kıymıklarla,	feryatlarla	ve	düşen	adamlarla	doldu.	Fırıl	fırıl	dönen	buz parçaları	 ağaçların	 arasından	 geçip	 yokuşta	 yuvarlanarak	 yamacın	 dibine	 kadar	 ulaştı.	 Jon,	 Ygritte’i yakalayıp	aşağı	çekti,	bir	buz	parçası	Thennler’den	birinin	yüzüne	çarpıp	adamın	burnunu	kırdı. </p>
<p class="calibre1"><a id="p248"></a>Tekrar	yukarı	baktıklarında	Jarl	ve	ekibi	kaybolmuştu.	Adamlar,	ipler,	kazıklar;	her	şey	gitmişti, yüz	seksen	metrenin	üstünde	hiçbir	şey	kalmamıştı.	Sur’un,	daha	bir	saniye	önce	tırmanıcıların	tutunduğu noktasında	 açık	 bir	 yara	 vardı,	 yaranın	 içindeki	 buz	 cilalı	 mermer	 kadar	 pürüzsüz	 ve	 beyazdı,	 güneşle parıldıyordu.	Çok	çok	daha	aşağıda,	bir	adamın	donmuş	bir	çıkıntıya	çarptığı	yerde	belli	belirsiz	kırmızı bir	leke	vardı. </p>
<p class="calibre1">Sur	kendi	kendini	müdafaa	ediyor,	diye	düşündü	Jon,	Ygritte’i	ayağa	kaldırırken. </p>
<p class="calibre1">Jarli	bir	ağaçta	buldular,	sivri	dallardan	birine	geçmişti	ve	hâlâ,	kırık	bedenleriyle	onun	altında yatan	 üç	 adama	 bağlıydı.	 Adamlardan	 biri	 yaşıyordu	 ama	 bacakları,	 omurgası	 ve	 kaburgalarının	 çoğu tuzla	buz	olmuştu.	Jon	ve	diğerleri	yanına	gittiğinde,	“Merhamet,”	dedi	adam.	Thennler’den	biri	adamın kafasını	taş	bir	gürzle	ezdi.	Magnar	emirler	verdi	ve	adamları	cenaze	ateşi	yakmak	için	malzeme	aramaya başladı. </p>
<p class="calibre1">Keçi	 Grigg,	 Sur’un	 tepesine	 vardığında	 ölüler	 yanıyordu.	 Errok’un	 dörtlüsü	 onlara	 katıldığında Jarl	ve	adamlarından	geriye	kemik	ve	külden	başka	bir	şey	kalmamıştı. </p>
<p class="calibre1">Güneş	batmaya	başlamıştı	artık;	tırmanıcılar	çok	vakit	harcamadı.	Göğüslerine	sardıkları	uzun	ip</p>
<p class="calibre1">kangallarını	 açtılar,	 hepsini	 birbirine	 eklediler	 ve	 bir	 ucunu	 aşağı	 saldılar.	 Yüz	 elli	 metreyi	 o	 iple tırmanmaya	çalışmak	fikri	Jon’u	dehşetle	doldurdu	ama	Mance	daha	iyi	bir	plan	yapmıştı.	Jarlin	aşağıda bıraktığı	adamlar,	insan	kolu	kalınlığında	kenevir	basamakları	olan	muazzam	bir	ip	merdiven	açtılar	ve merdiveni	tırmanıcıların	aşağı	saldığı	ipin	ucuna	bağladılar.	Errok,	Grigg	ve	adamları,	yukarı	çektikleri ağır	 merdiveni	 kazıklarla	 Sur’un	 tepesine	 çaktılar	 ve	 ikinci	 merdiveni	 almak	 için	 ipi	 tekrar	 aşağı indirdiler.	Toplam	beş	merdiven	vardı. </p>
<p class="calibre1">Bütün	 merdivenler	 yerleştirildikten	 sonra	 Magnar,	 Eski	 Dil’de	 kısa	 bir	 emir	 verdi	 ve</p>
<p class="calibre1">Thennler’den	 beşi	 aynı	 anda	 yukarı	 çıkmaya	 başladı.	 Merdivenlere	 rağmen	 kolay	 bir	 tırmanış	 değildi. </p>
<p class="calibre1">“Bu	 duvardan	 nefret	 ediyorum,”	 dedi	 Ygritte	 alçak,	 öfkeli	 bir	 sesle.	 “Ne	 kadar	 soğuk	 olduğunu hissedebiliyor	musun?” </p>
<p class="calibre1">“Buzdan	yapılmış,”	dedi	Jon. </p>
<p class="calibre1">“Hiçbir	şey	bilmiyorsun	Jon	Kar.	Bu	duvar	kandan	yapılmış.” </p>
<p class="calibre1">Ve	 henüz	 susuzluğu	 geçmemişti.	 Güneş	 battığında	 Thennler’den	 ikisi	 ölümlerine	 düşmüştü	 ama onlar	 sonuncuydu.	 Jon	 en	 tepeye	 vardığında	 gece	 yarısı	 olmuştu.	 Yıldızlar	 ortaya	 çıkmıştı,	 Ygritte tırmanış	 yüzünden	 titriyordu.	 “Neredeyse	 düşüyordum,”	 dedi	 gözlerinde	 yaşlarla.	 “İki	 kez,	 üç	 kez.	 Sur beni	üstünden	silkelemeye	çalışıyordu,	hissettim.”	Yaşlardan	biri	gözlerinden	kurtulup	ağır	ağır	yanağına aktı. </p>
<p class="calibre1">“En	kötüsünü	geride	bıraktık,”	dedi	Jon	kendinden	emin	bir	sesle	konuşmaya	çalışarak.	“Korkma.” </p>
<p class="calibre1">Kolunu	kıza	sarmaya	çalıştı. </p>
<p class="calibre1">Ygritte	avucunun	dibini	Jon’un	göğsüne	çarptı,	öyle	sert	vurmuştu	ki	Jon	kat	kat	yünün,	zırhın	ve</p>
<p class="calibre1">kaynamış	derinin	altından	acıyı	hissetti.	“Korkmadım.	Hiçbir	şey	bilmiyorsun	Jon	Kar.” </p>
<p class="calibre1">“O	zaman	neden	ağlıyorsun?” </p>
<p class="calibre1">“Korkudan	 değil!”	 Ygritte	 öfkeyle	 buzu	 tekmeledi.	 “Ağlıyorum	 çünkü	 Kış	 Borusu’nu	 bulamadık. </p>
<p class="calibre1">Elli	mezar	açtık	ve	bütün	o	gölgelerin	dünyada	serbestçe	dolaşmasına	izin	verdik	ama	bu	soğuk	şeyi	yerle bir	etmek	için	Joramun’un	Borusu’nu	bulamadık!” </p>
<p class="calibre1"><b class="calibre3">	</b></p>
<p class="calibre1"><a id="p249"></a><b class="calibre3">JAIME</b></p>
<p class="calibre1">Eli	yanıyordu. </p>
<p class="calibre1">Hâlâ,	 hâlâ,	 kanlı	 bileğini	 dağlamak	 için	 kullandıkları	 meşalenin	 sönüşünden	 uzun	 zaman	 sonra, günler	sonra,	koluna	yürüyen	ateşi	ve	alevlerin	içinde	bükülen	parmaklarını	hissedebiliyordu,	artık	sahip olmadığı	parmakları. </p>
<p class="calibre1">Daha	 önce	 de	 yaralanmıştı	 ama	 asla	 bu	 şekilde	 değil.	 Böyle	 bir	 acının	 var	 olabileceğini	 hiç bilmiyordu.	 Bazen,	 hiç	 istemeden,	 dudaklarından	 eski	 dualar	 dökülüyordu.	 Çocukken	 öğrendiği	 ve	 o zamandan	beri	hiç	düşünmediği	dualar.	İlk	kez	Casterly	Kayasinın	septinde,	yanında	diz	çöken	Cersei’yle birlikte	okuduğu	dualar.	Hatta	ağlıyordu	bazen,	Oyuncuların	kahkahalarını	duyana	kadar.	Sonra	gözlerini kurutuyor,	 kalbini	 öldürüyor	 ve	 ateşinin	 gözyaşlarını	 yakıp	 yok	 etmesi	 için	 dua	 ediyordu.	 Etrafındaki herkes	ona	gülerken	Tyrion’ın	nasıl	hissettiğini	anlıyorum	artık. </p>
<p class="calibre1">Eyerinden	 ikinci	 kez	 düştükten	 sonra	 onu	 Tarthlı	 Brienne’e	 bağlamışlar	 ve	 onları	 yine	 tek	 atı paylaşmak	 zorunda	 bırakmışlardı.	 Bir	 gün,	 onları	 sırt	 sırta	 bağlamak	 yerine	 yüz	 yüze	 bağlamışlardı. </p>
<p class="calibre1">“Aşıklar,”	diye	iç	geçirmişti	Shagwell	gürültülü	bir	şekilde.	“Nasıl	da	güzel	görünüyorlar.	İyi	şövalye	ile leydisini	 birbirle-rinden	 ayırmak	 zalimlik	 olur.”	 Sonra	 o	 tiz	 kahkahasıyla	 gülmüş,	 “Ah,	 ama	 hangisi şövalye	hangisi	leydi?”	demişti. </p>
<p class="calibre1">Eğer	 elim	 olsaydı	 bunu	 öğrenmen	 uzun	 sürmezdi,	 diye	 düşünmüştü	 Jaime.	 Kolları	 ağrıyordu	 ve bacakları	 ipler	 yüzünden	 uyuşmuştu	 ama	 bir	 süre	 sonra	 bunların	 hiçbirinin	 önemi	 kalmamıştı.	 Dünyası, hayalet	 elinin	 ızdırap	 dolu	 zonklamalarından	 ve	 ona	 yaslanan	 Brienne’den	 ibaret	 olacak	 kadar küçülmüştü.	Kız	sıcak	en	azından,	diye	avutuyordu	kendini,	fahişenin	soluğu	en	az	kendi	soluğu	kadar	pis kokuyordu	gerçi. </p>
<p class="calibre1">Urswyck’in	bir	sicime	bağlayıp	Jaime’nin	boynuna	astığı	el	her	zaman	aralanndaydı.	El,	Jaime’nin</p>
<p class="calibre1">göğüs	hizasında	sallanıyor,	bilinci	gidip	gelirken	Brienne’in	göğüslerine	çarpıyordu.	Brienne’in	nehirdeki dövüş	sırasında	açtığı	kesik	iltihaplanmıştı	ve	Jaime’nin	sağ	gözü	tamamen	kapanmıştı	ama	en	çok	acıyan yeri	eliydi.	Kesik	bileğinden	kan	ve	irin	sızıyordu;	yara	atın	her	adımında	zonkluyordu. </p>
<p class="calibre1">Boğazı	öyle	kötü	tahriş	olmuştu	ki	Jaime	yemek	yiyemiyordu	ama	şarap	verdikleri	zaman	içiyordu, </p>
<p class="calibre1">başka	bir	şey	ikram	edilmediğinde	de	su.	Bir	keresinde	bir	kupa	vermişlerdi	ve	Jaime	titreyerek	başına dikmişti.	 Cesur	 Dostlar,	 Jaime’nin	 kulağını	 acıtacak	 kadar	 şiddetli	 kahkahalar	 atmıştı,	 “içtiğin	 şey	 at sidiği	 Kral	 Katili,”	 demişti	 Rorge.	 Jaime	 o	 kadar	 çok	 susamıştı	 ki	 umursamadan	 içmeye	 devam	 etmişti ama	 daha	 sonra	 hepsini	 kusmuştu.	 Sakallarına	 bulaşan	 kusmuğu	 Brienne’e	 temizletmişlerdi,	 tıpkı,	 bir keresinde	eyerinde	otururken	altına	kaçırdığı	pisliği	temizlettikleri	gibi. </p>
<p class="calibre1">Jaime,	nemli	ve	soğuk	bir	sabah	vakti	kendini	biraz	daha	güçlü	hissediyordu,	bir	çılgınlığa	kapıldı ve	 sol	 eliyle	 Dornelu’nun	 kılıcına	 uzandı,	 silahı	 beceriksiz	 bir	 şekilde	 kınından	 çıkardı.	 Bırak öldürsünler	 beni,	 diye	 düşündü,	 elimde	 bir	 kılıç,	 dövüşerek	 öldüğüm	 sürece	 önemli	 değil.	 Ama	 işe yaramadı.	Shagwell	zıplayarak	geldi,	Jaime	kılıcı	ona	doğru	savurduğunda	adam	çevik	bir	hareketle	yana sıçradı.	Jaime	dengesiz	bir	şekilde	ileri	atıldı,	kılıcı	vahşice	soytarının	üstüne	savuruyordu	ama	Shagwell döndü,	eğildi,	sıçradı	ve	sonunda	bütün	Oyuncular,	Jaime’nin	bir	darbe	indirmek	için	harcadığı	beyhude çabaya	 gülüyordu.	 Jaime	 bir	 taşa	 takılıp	 tökezleyerek	 dizlerinin	 üstüne	 düştüğünde	 soytarı	 zıpladı	 ve Jaime’nin	 başının	 tepesine	 ıslak	 bir	 öpücük	 kondurdu.	 Sonunda	 Rorge	 soytarıyı	 kenara	 fırlattı	 ve Jaime’nin	 güçsüz	 parmaklarıyla	 kaldırmaya	 çalıştığı	 kılıcı	 bir	 tekmeyle	 uzağa	 fırlattı.	 “Bu	 çok	 komikti Kral	Katili,”	dedi	Vargo	Hoat,	“ama	yine	deneğsen	öbüğ	elini	de	keseğim,	belki	biğ	ayağını	da.” </p>
<p class="calibre1"><a id="p250"></a>Jaime	 daha	 sonra	 sırtüstü	 uzandı,	 kolunu	 her	 hareket	 ettirdiğinde	 bir	 yılan	 gibi	 omzuna	 doğru sürünen	 acıyı	 hissetmemeye	 çalışarak	 semaya	 baktı.	 Gece	 tuhaf	 bir	 şekilde	 güzeldi.	 Ay	 zarif	 bir	 hilal şekline	 bürünmüştü	 ve	 Jaime	 daha	 önce	 bu	 kadar	 çok	 yıldız	 görmemişti	 sanki.	 Kralın	 Tacı	 zenitteydi, Jaime	 şaha	 kalkmış	 Aygır’ı	 görebiliyordu,	 Kuğu	 da	 oradaydı	 işte.	 Her	 zamanki	 gibi	 utangaç	 olan	 Aykız bir	 çam	 ağacının	 arkasına	 saklanmıştı.	 Böyle	 bir	 gece	 nasıl	 güzel	 olabilir?	 diye	 sordu	 Jaime	 kendine. </p>
<p class="calibre1">Yıldızlar	neden	benim	gibi	birine	bakmak	ister? </p>
<p class="calibre1">“Jaime,”	diye	fısıldadı	Brienne,	sesi	o	kadar	hafifti	ki	Jaime	rüya	gördüğünü	düşündü.	“Jaime,	ne</p>
<p class="calibre1">yapıyorsun?” </p>
<p class="calibre1">“Ölüyorum,”	diye	yanıtladı	Jaime	aynı	fısıltıyla. </p>
<p class="calibre1">“Hayır,”	dedi	kız,	“hayır	yaşamalısın.” </p>
<p class="calibre1">Jaime	 gülmek	 istedi.	 “Bana	 ne	 yapmam	 gerektiğini	 söylemekten	 vazgeç	 fahişe.	 Canım	 isterse ölürüm.” </p>
<p class="calibre1">“O	kadar	korkak	mısın?” </p>
<p class="calibre1">Kelime	 Jaime’yi	 sarstı.	 O	 Jaime	 Lannister’dı,	 Kral	 Muhafızlarnın	 şövalyesiydi,	 Kral	 Katili’ydi. </p>
<p class="calibre1">Ona	 daha	 önce	 kimse	 korkak	 dememişti.	 Başka	 şeyler	 söylemişlerdi,	 evet;	 yemin	 bozan,	 yalancı,	 katil. </p>
<p class="calibre1">Onun	 zalim	 olduğunu	 söylemişlerdi,	 tehlikeli,	 pervasız.	 Ama	 asla	 korkak	 değil.	 “Ölmekten	 başka	 ne yapabilirim?” </p>
<p class="calibre1">“Yaşa,”	 dedi	 kız,	 “yaşa,	 savaş	 ve	 intikam	 al.”	 Ama	 fazla	 yüksek	 sesle	 konuşmuştu.	 Rorge,	 kızın kelimelerini	değilse	bile	sesini	duymuştu.	Geldi	ve	lanet	olası	dilinin	kesilmesini	istemiyorsa	susmasını söyleyerek	kızı	tekmeledi. </p>
<p class="calibre1">Brienne	inlemelerini	zaptetmeye	çalışırken,	korkak,	diye	düşündü	Jaime.	Olabilir	mi?	Kılıç	elimi</p>
<p class="calibre1">aldılar.	Ben	bundan	mı	ibarettim,	bir	kılıç	elinden?	Tanrılar	merhamet	edin,	bu	doğru	mu? </p>
<p class="calibre1">Fahişe	haklıydı.	Jaime	ölemezdi.	Cersei	onu	bekliyordu.	Ona	ihtiyacı	olmalıydı.	Ve	onu	bir	yalan</p>
<p class="calibre1">uğruna	 seven	 Tyrion,	 Jaime’nin	 küçük	 kardeşi.	 Düşmanları	 da	 bekliyordu;	 onu	 Fısıltılı	 Orman’da	 yenen ve	adamlarını	öldüren	Genç	Kurt,	onu	zincire	vurup	karanlıkta	tutan	Edmure	Tully,	bu	Cesur	Dostlar. </p>
<p class="calibre1">Sabah	olduğunda	yemek	yedi.	Ona	yulaf	peltesi	vermişlerdi,	at	yiyeceği,	ama	Jaime	her	kaşığını</p>
<p class="calibre1">yutmaya	 zorladı	 kendini.	 Akşam	 vakti	 tekrar	 yedi	 ve	 ertesi	 gün	 de.	 Yulaf	 peltesi	 onu	 boğacak	 gibi olduğunda,	yaşa,	dedi	kendine	sertçe,	Cersei	için	yaşa,	Tyrion	için	yaşa.	İntikam	için	yaşa.	Bir	Lannister borcunu	mutlaka	öder.	Hayalet	eli	zonkladı,	yandı,	kokuştu.	Kral	Topraklarına	vardığımda	kendime	yeni bir	el	yaptıracağım,	altın	bir	el	ve	bir	gün	o	eli	Vargo	Hoat’un	boğazını	yarmak	için	kullanacağım. </p>
<p class="calibre1">Günler	 ve	 geceler	 bir	 acı	 pusunun	 içinde	 birbirine	 karışmıştı.	 Jaime,	 çürüyen	 elinin	 kokusu burnunu	 doldururken	 Brienne’e	 yaslanıp	 eyerinde	 uyuyordu	 ve	 gece	 olduğunda,	 uykusunu	 bölen	 bir kâbusa	yakalanıp	sert	zeminin	üstünde	uyanık	bir	halde	uzanıyordu.	O	kadar	güçsüz	olmasına	rağmen	onu her	zaman	bir	ağaca	bağlıyorlardı.	Ondan	şimdi	bile	bu	kadar	çok	korktuklarını	bilmek	Jaime’ye	soğuk bir	teselli	veriyordu. </p>
<p class="calibre1">Brienne	 her	 zaman	 Jaime’nin	 yanma	 bağlanıyordu.	 Orada,	 tek	 kelime	 etmeden	 ölü	 bir	 inek	 gibi iplerinin	arasında	yatıyordu.	Fahişe	kendi	içine	bir	kale	inşa	etti.	Yakın	zamanda	ona	tecavüz	edecekler ama	 duvarlarının	 arkasında	 ona	 dokunamazlar.	 Fakat	 Jaime’nin	 duvarları	 yıkılmıştı.	 Onun	 elini almışlardı,	onun	kılıç	elini	almışlardı	ve	kılıç	eli	olmadan	Jaime	bir	hiçti.	Diğer	eli	işe	yaramazdı.	Jaime yürümeye	 başladığından	 bu	 yana	 sol	 kolu	 onun	 kalkan	 kolu	 olmuştu,	 daha	 fazlası	 değil.	 Jaime’yi	 bir şövalye	yapan	sağ	eliydi,	onu	sağ	eli	bir	erkek	yapmıştı. </p>
<p class="calibre1">Jaime	bir	gün,	Urswyck’in	Harrenhal	hakkında	bir	şey	söylediğini	duydu	ve	istikametlerinin	orası</p>
<p class="calibre1">olduğunu	 hatırladı.	 Bu	 düşünce	 gülmesine	 sebep	 oldu,	 gülmesi	 de	 Timeon’un	 ince	 uzun	 kamçısıyla Jaime’nin	 yüzüne	 vurmasına.	 Kesik	 kanadı	 ama	 Jaime	 elinin	 yanında	 kesiği	 hissetmiyordu	 bile.	 O	 gece fısıldayarak,	“Neden	güldün?”	diye	sordu	fahişe. </p>
<p class="calibre1"><a id="p251"></a>“Harrenhal,	 bana	 beyaz	 pelerini	 verdikleri	 yerdi,”	 dedi	 Jaime	 fısıldayarak.	 “Whent’in	 büyük turnuvasında.	 Büyük	 kalesini	 vc	 kusursuz	 oğullarını	 hepimize	 göstermek	 istiyordu.	 Ben	 de	 onlara göstermek	 istiyordum.	 Sadece	 on	 beş	 yaşımdaydım	 ama	 o	 gün	 kimse	 beni	 yenemedi.	 Aerys	 mızrak müsabakası	yapmama	asla	izin	vermedi.”	Tekrar	güldü.	“Beni	gönderdi.	Ama	şimdi	geri	dönüyorum.” </p>
<p class="calibre1">Adamlar	 kahkahayı	 duydu.	 O	 gece	 tekmelenip	 yumruklanan]	 Jaime	 oldu.	 Jaime	 onları	 da</p>
<p class="calibre1">hissetmedi;	Rorge,	çizmesiyle	kesik	bileğine	vurup	onu	bayıltana	kadar. </p>
<p class="calibre1">Sonunda,	bir	sonraki	gece	geldiler,	en	kötülerinin	üçü;	Sha-	gwell,	burunsuz	Rorge	ve	Jaime’nin</p>
<p class="calibre1">elini	 kesen	 Dothraklı	 Zollo,	 Zollo	 ve	 Rorge	 yaklaşırken	 ilk	 kimin	 yapacağını	 tartışıyorlardı;	 soytarının sonuncu	olduğu	konusunda	bir	şüphe	yokmuş	gibi	görünüyordu.	Shagwell	ikisinin	aynı	anda	yapmasını	ve birinin</p>
<p class="calibre1">önü,	diğerinin	arkayı	almasını	önerdi.	Zollo	ve	Rorge	bu	fikri	sevmişlerdi	ama	bu	sefer	de	kimin</p>
<p class="calibre1">önü,	kimin	arkayı	alacağını	tartışmaya	başladılar. </p>
<p class="calibre1">Onu	 da	 sakat	 bırakacaklar,	 ama	 içini,	 görünmeyen	 yerini.	 Zollo	 ve	 Rorge	 birbirlerine	 küfür ederken,	 “Fahişe,”	 diye	 fısıldadı	 Jaime,	 “bırak	 ete	 sahip	 olsunlar	 ve	 sen	 uzaklara	 kaç.	 Daha	 az	 zevk alırlarsa	daha	çabuk	biter.” </p>
<p class="calibre1">“Onlara	vereceğim	şeyden	hiç	zevk	almayacaklar,”	diye	fısıldadı	Brienne	meydan	okur	şekilde. </p>
<p class="calibre1">Aptal,	 inatçı,	 cesur	 kaltak.	 Kız	 kendini	 öldürtecekti,	 Jaime	 bunu	 biliyordu.	 Ölse	 bile	 neden umursayayım?	O	kadar	domuz	kafalı	olmasaydı	hâlâ	bir	elim	olurdu,	diye	düşündü	ama,	“Bırak	yapsınlar, sen	 kendi	 içine	 kaç,”	 derken	 buldu	 kendini.	 Jaime	 de	 böyle	 yapmıştı;	 Starklar	 onun	 gözlerinin	 önünde öldüğünde,	 Lord	 Rickard	 kendi	 zırhının	 içinde	 pişerken	 ve	 oğlu	 Brandon	 onu	 kurtarabilmek	 için	 kendi kendini	 boğarken.	 “Eğer	 onu	 sevdiysen	 Renly’yi	 düşün.	 Tarth’ı	 düşün.	 Dağları,	 denizleri,	 havuzları, şelaleleri,	Safir	Adası’nda	neler	varsa	onları,	düşün...” </p>
<p class="calibre1">Ama	 o	 esnada	 Rorge	 tartışmayı	 kazanmıştı.	 “Gördüğüm	 en	 çirkin	 kadın	 sensin,”	 dedi	 Brienne’e, </p>
<p class="calibre1">“ama	 seni	 daha	 da	 çirkin	 yapamayacağımı	 düşünme.	 Benimki	 gibi	 bir	 burun	 ister	 misin?	 Benimle dövüşürsen	senin	de	olur.	Ve	iki	göz	çok	fazla.	Ağzından	tek	çığlık	yükselirse	gözlerinden	birini	çıkarıp sana	yediririm,	sonra	da	kahrolası	dişlerini	teker	teker	sökerim.” </p>
<p class="calibre1">“Ah,	 lütfen	 sök	 Rorge,”	 diye	 yalvardı	 Shagwell.	 “Dişleri	 olmazsa	 tıpkı	 yaşlı	 anneme	 benzer.” </p>
<p class="calibre1">Kıkır	kıkır	güldü.	“Tatlı	ve	yaşlı	annemi	arkadan	becermek	istemişimdir	hep.” </p>
<p class="calibre1">Jaime	güldü.	“İşte	komik	bir	soytarı,”	dedi.	“Senin	için	bir	bilmecem	var	Shagwell.	Kızın	çığlık</p>
<p class="calibre1">atıp	atmaması	neden	umrunda?	Ah,	dur	bir	dakika,	biliyorum.”	Bütün	gücüyle	bağırdı:	“SAFİRLER." </p>
<p class="calibre1">Rorge	küfrederek	Jaime’nin	bileğine	tekrar	vurdu.	Jaime	uludu.	Düşündüğü	son	şey,	dünyada	böyle</p>
<p class="calibre1">bir	 ızdırap	 olduğunu	 hiç	 bilmiyordum,	 oldu.	 Ne	 kadar	 baygın	 kaldığını	 bilmiyordu	 ama	 acı	 onu	 geri tükürdüğünde	 Urswyck	 ve	 bizzat	 Vargo	 Hoat	 oradaydı.	 Zollo’yu	 tükürük	 içinde	 bırakarak,	 “Kısa dokunulmayaçak,”	diye </p>
<p class="calibre1">bağırdı	 Vargo.	 “Kıs	 bakiğe	 kalmalı,	 seni	 geri	 sekâlı!	 O	 kıs	 bir	 çuval	 dolusu	 safiğ	 ediyoğ!”	 Ve Vargo	Hoat	o	andan	sonra	her	gece	tutsakların	başına	muhafızlar	koydu,	onları	kendi	cinsinden	korumak için. </p>
<p class="calibre1">Fahişe,	“Jaime,”	diye	fısıldayacak	kadar	cesaret	topladığında.	sessizlik	içinde	iki	gece	geçmişti. </p>
<p class="calibre1">“Neden	bağırdın?” </p>
<p class="calibre1">“Neden	 ‘safirler9	 diye	 bağırdın	 demek	 mi	 istiyorsun?	 Aklını	 kullan	 fahişe.	 ‘Tecavüz9	 diye bağırmam	bu	sürünün	umurunda	olur	muydu?” </p>
<p class="calibre1">“Hiçbir	şey	söylemek	zorunda	değildin.” </p>
<p class="calibre1">“Sana	 bakmak	 bir	 burnun	 varken	 bile	 kolay	 değil.	 Ayrıca,	 keçinin	 ‘safiy9	 deyişini	 duymak istedim.”	Jaime	güldü.	“Bu	kadar	yalancı	olmam	senin	işine	yaradı.	Onurlu	bir	adam	Safir	Adasiyla	ilgili gerçeği	söylerdi.” </p>
<p class="calibre1"><a id="p252"></a>“Yine	de,”	dedi	Brienne,	“teşekkür	ederim	sör.” </p>
<p class="calibre1">Jaime’nin	eli	yine	zonkluyordu.	Dişlerini	sıkıp,	“Bir	Lannister	borcunu	mutlaka	öder,”	dedi.	“Bu</p>
<p class="calibre1">nehir	içindi,	Robin	Ryger’ın	tepesine	indirdiğin	kayalar	için.” </p>
<p class="calibre1">Keçi,	 Jaime’yi	 kaleye	 sokuşunu	 bir	 gösteriye	 çevirmek	 istiyordu;	 Jaime,	 HarrenhaFun</p>
<p class="calibre1">kapılarından	 bir	 mil	 uzakta	 atından	 indirildi.	 Beline	 bir	 ip	 dolandı,	 bir	 ip	 de	 Brienne’in	 el	 bileklerine; iplerin	 ucu	 Vargo	 Hoat’un	 eyerine	 bağlandı.	 Jaime	 ve	 Brienne,	 Qohorik’in	 siyah	 beyaz	 çizgili	 atının arkasında	yan	yana	yürüdüler. </p>
<p class="calibre1">Jaime’nin	 öfkesi	 onu	 ayakta	 tuttu.	 Kesik	 bileğini	 kapatan	 sargı	 griye	 dönmüştü	 ve	 irin	 yüzünden kokuşmuştu.	Hayalet	parmakları	her	adımda	çığlık	atıyordu.	Sandıklarından	daha	güçlüyüm,	dedi	kendine. </p>
<p class="calibre1">Ben	hâlâ	bir	Lannister’ım.	Ben	hâlâ	Kral	Muhafizlarinın	şövalyesiyim.	Harrenhal’a	varacaktı,	sonra	da Kral	Topraklarina.	Yaşayacaktı.	Ve	borcumu	faiziyle	ödeyeceğim. </p>
<p class="calibre1">Kara	Harrenin	devasa	kalesinin	tepeleri	andıran	duvarlarına	yaklaştıklarında	Brienne,	Jaime’nin</p>
<p class="calibre1">kolunu	sıktı.	“Bu	kale	Lord	Boltonin	elinde.	Boltonlar	Starklarin	sancak	beyi.” </p>
<p class="calibre1">“Boltonlar	 düşmanlarının	 derisini	 yüzer.”	 Jaime	 kuzeyli	 adam	 hakkında	 bu	 kadarını	 hatırlıyordu. </p>
<p class="calibre1">Tyrion	olsa	Dehşet	Kalesi	Lordu	hakkında	bilinmesi	gereken	her	şeyi	bilirdi	ama	Tyrion, </p>
<p class="calibre1">Cersei’yle	 birlikte	 bin	 fersah	 uzaktaydı.	 Cersei	 yaşarken	 ölemem,	 dedi	 Jaime	 kendine.	 Birlikte doğduğumuz	gibi	birlikte	öleceğiz. </p>
<p class="calibre1">Sur	 dibi	 yerleşimi,	 küle	 ve	 kararmış	 taşlara	 dönüşmüştü.	 Lord	 Whent’in	 yalancı	 bahar	 yılında düzenlediği	 büyük	 turnuvanın	 yer	 aldığı	 göl	 kıyısında,	 yakın	 zamanda	 çok	 sayıda	 adam	 ve	 at	 kamp kurmuştu.	O	lime	lime	olmuş	zeminden	geçerlerken	Jaime’nin	dudağına	acı	bir	gülümseme	dokundu.	Bir</p>
<p class="calibre1">zamanlar	yeminini	etmek	üzere	kralın	önünde	diz	çöktüğü	noktaya	bir	tuvalet	çukuru	kazılmıştı.	Tatlının	ne kadar	 çabuk	 ekşiye	 dönüşeceğim	 hiç	 hayal	 etmemiştim.	 Aerys	 o	 tek	 gecenin	 tadını	 çıkarmama	 bile	 izin vermedi.	Beni	kutsadı	ve	sonra	yüzüme	tükürdü. </p>
<p class="calibre1">“Sancaklar,”	 dedi	 Brienne.	 “Derisi	 yüzülmüş	 adam	 ve	 ikiz	 kuleler,	 bak.	 Kral	 Robb’un	 yeminli adamları.	İşte	orada,	kapı	kulübesinin	üzerinde,	beyaz	zemin	üstünde	gri.” </p>
<p class="calibre1">Jaime	 yukarı	 bakmak	 için	 başını	 kaldırdı.	 “Doğru,	 sizin	 kahrolası	 kurdunuz,”	 diye	 onayladı.	 “Ve kurdun	iki	yanındakiler	de	kafa.” </p>
<p class="calibre1">Askerler,	hizmetkârlar	ve	kamp	takipçileri	onları	yuhalamak	için	toplandı.	Benekli	bir	dişi	köpek</p>
<p class="calibre1">havlayıp	 hırlayarak	 onları	 kamp	 boyunca	 takip	 etti	 ama	 sonunda	 Lysliler’den	 biri	 hayvanı	 bir	 mızrağa geçirdi	 ve	 dörtnala	 sıranın	 başına	 koştu.	 Ölü	 köpeği	 Jaime’nin	 başının	 üzerinde	 sallayarak,	 “Kral Katili’nin	sancağını	taşıyorum,”	diye	bağırdı. </p>
<p class="calibre1">Harrenhal’un	duvarları	öyle	kalındı	ki	duvarların	altından	geçmek	bir	taş	tünelin	içinden	geçmeye</p>
<p class="calibre1">benziyordu.	 Vargo	 Hoat,	 gelişlerini	 Lord	 Bolton’a	 haber	 vermek	 üzere	 iki	 Dothrakliyı	 önden	 gönderdi. </p>
<p class="calibre1">Dış	avlu	meraklılarla	doluydu,	Jaime	sendeleyerek	aralarından	geçerken	ona	yol	veriyorlardı,	Jaime	ne zaman	 yavaşlaşa	 belindeki	 ip	 hızlıca	 çekilip	 onu	 öne	 çekiyordu.	 “Sise	 Kğal	 Katili9ni	 sunağım,”	 dedi Vargo	Hoat	kalın	ve	ıslak	sesiyle.	Bir	mızrak	Jaime’nin	belini	arkadan	dürttü	ve	onu	yere	serdi. </p>
<p class="calibre1">Jaime,	 düşüşünü	 durdurmak	 için	 insiyaki	 bir	 hareketle	 ellerini	 öne	 uzattı.	 Kesik	 bileği	 yere çarptığında	hissettiği	acı	kör	ediciydi	ama	Jaime	bir	şekilde	tek	dizinin	üstüne	kalkmayı	başardı.	Önünde, Harrenhal’un	 muazzam	 yuvarlak	 kulelerinin	 girişine	 çıkan	 geniş	 basamaklar	 vardı.	 Beş	 şövalye	 ve	 bir kuzeyli	 adam	 yukarıdan	 ona	 bakıyordu;	 birinin	 solgun	 gözleri	 vardı,	 yün	 ve	 kürk	 giymişti,	 diğer	 beşi zırhlarının	 ve	 göğüs	 kalkanlarının	 içinde	 acımasız	 görünüyordu.	 “Freyler’in	 gazabı,”	 dedi	 Jaime.	 “Sör Danwell,	 Sör	 Aenys,	 Sör	 Hosteen.”	 Lord	 Walderin	 oğullarını	 simalarından	 ta-nımıştı;	 halası	 onlardan biriyle	evliydi	nihayetinde.	“Taziyelerimi	sunmak	isterim.” </p>
<p class="calibre1">“Ne	için	sör?”	diye	sordu	Sör	Danwell	Frey. </p>
<p class="calibre1">“Ağabeyinizin	oğlu,	Sör	Cleos,”	dedi	Jaime.	“Haydutlar	onu	oklarla	doldurana	kadar	bizimleydi. </p>
<p class="calibre1"><a id="p253"></a>Urswyck	ve	bu	sürü	onun	bütün	eşyalarını	aldı	ve	cesedini	kurtlara	bıraktı.” </p>
<p class="calibre1">“Lordlanml”	 Brienne	 kendini	 kurtarıp	 öne	 atıldı.	 “Sancaklarınızı	 gördüm.	 Yemininiz	 aşkına	 beni dinleyin!” </p>
<p class="calibre1">“Kim	konuşuyor?”	diye	sordu	Sör	Aenys	Frey. </p>
<p class="calibre1">“Lannisteğin	sütannesi.” </p>
<p class="calibre1">“Ben	 Tarthlı	 Brienne,	 Akşamyıldızı	 Lord	 Selwynin	 kızıyım	 ve	 sizler	 gibi	 Stark	 Hanedanina yeminle	bağlıyım.” </p>
<p class="calibre1">Sör	Aenys	kızın	ayaklarına	tükürdü.	“Bu	yemininiz	için.	Biz	Robb	Starkin	sözüne	güvendik	ve	o</p>
<p class="calibre1">bizim	inancımızın	karşılığını	ihanetle	ödedi.” </p>
<p class="calibre1">İşte	 bu	 ilginç.	 Jaime,	 Brienne’in	 bu	 suçlamayı	 nasıl	 karşılayacağını	 görmek	 için	 başını	 çevirdi ama	 fahişe,	 dişlerinin	 arasında	 gem	 olan	 bir	 katır	 kadar	 inatçıydı.	 “Benim	 ihanetten	 haberim	 yok.” </p>
<p class="calibre1">Bileklerindeki	 ipten	 rahatsızdı.	 “Leydi	 Catelyn,	 Lannisteri	 Kral	 Topraklarindaki	 kardeşine	 götürmemi emretti...” </p>
<p class="calibre1">“Onları	bulduğumuzda	Kral	Katilini	boğmaya	çalışıyordu/*	dedi	Sadık	Urswyck. </p>
<p class="calibre1">Brienne	 kızardı.	 “Öfkeyle	 kendimi	 kaybetmiştim	 ama	 onu	 asla	 öldürmezdim.	 Eğer	 o	 ölürse</p>
<p class="calibre1">Lannisterlar	leydimin	kızlarını	kılıçtan	geçirir.” </p>
<p class="calibre1">Sör	 Aenys	 etkilenmemişti.	 “Bu	 bizi	 neden	 ilgilendirsin?”	 “Onu	 fidye	 karşılığında	 Nehirova’ya geri	verelim,”	diye	ısrar	etti	Sör	Danwell. </p>
<p class="calibre1">“Casterly	Kayasinın	daha	çok	altını	var,”	diye	itiraz	etti	bir	kardeş. </p>
<p class="calibre1">“Onu	öldürün!”	dedi	bir	başkası.	“Ned	Starkin	kafasına	karşılık	onun	kafası!” </p>
<p class="calibre1">Grili	pembeli	soytarı	kıyafetinin	içindeki	Shagwell	parende	atarak	basamakların	dibine	geldi	ve</p>
<p class="calibre1">şarkı	söylemeye	başladı.	“Bir	zamanlar	bir	ayıyla	dans	eden	bir	aslan	vardı,	aman	aman...” </p>
<p class="calibre1">“Sessis	ol	soytarı.”	Vargo	Hoat	adamı	tokatladı.	“Kral	Katili	ayı	için	değil.	O	benim.” </p>
<p class="calibre1">“Ölürse	 kimsenin	 olmaz.”	 Roose	 Bolton	 o	 kadar	 hafif	 bir	 sesle	 konuşmuştu	 ki	 adamlar	 onu duyabilmek	için	sessizleşti.	“Ve	lütfen	unutmayın	lordum,	ben	kuzeye	gidene	kadar	HarrenhaPun	başı	siz değilsiniz.” </p>
<p class="calibre1">Ateş,	 en	 az	 başını	 döndürdüğü	 kadar	 korkusuz	 yapmıştı	 Jaime’yi.	 “Bu	 konuşan	 Dehşet	 Kalesi Lordu	 olabilir	 mi?	 Son	 duyduğumda,	 kuyruğunuzu	 bacaklarınızın	 arasına	 kıstırıp	 koşarak	 babamdan kaçmıştınız.	 Koşmayı	 ne	 zaman	 bıraktınız	 lordum?”	 Boltonin	 sessizliği,	 Vargo	 Hoat’un	 salyalı kötücüllüğünden	 yüz	 kat	 daha	 tehditkârdı.	 Sabah	 sisi	 kadar	 solgun	 gözleri	 anlattığından	 daha	 fazlasını gizliyordu.	 Jaime	 o	 gözlerden	 hoşlanmamıştı.	 O	 gözler	 Jaime’ye,	 Ned	 Starkin	 onu	 Demir	 Taht’ta otururken	bulduğu	sabahı	hatırlatıyordu.	Dehşet	Kalesi	Lordu	sonunda	dudaklarını	büzdü	ve,	“Bir	elinizi kaybetmişsiniz,”	dedi. </p>
<p class="calibre1">“Hayır,”	dedi	Jaime.	“İşte	burada,	boynumda	asılı.” </p>
<p class="calibre1">Roose	 Bolton	 aşağı	 uzandı,	 sicimi	 koparıp	 eli	 Hoat’a	 fırlattı.	 “Yok	 et	 şunu.	 Görüntüsü	 midemi bulandırıyor.” </p>
<p class="calibre1">“Bunu	 Loğd	 babasına	 göndeğeçeğim.	 Bise	 bin	 altın	 ejdeğha	 ödemesini,	 aksi	 takdiğde	 Kğal</p>
<p class="calibre1">Katili’ni	 ona	 pağça	 pağça	 göndeğeçeğimizi	 söyleçeğim.	 Loğdun	 altınlağmı	 aldığımısda	 Söğ	 Jaime’yi Kağstağk’a	götüğüp	biğ	de	kız	alığız!”	Cesur	Dostlar’dan	bir	kahkaha	fırtınası	yükseldi. </p>
<p class="calibre1">“Güzel	 bir	 plan,”	 dedi	 Roose	 Bolton,	 akşam	 yemeğine	 eşlik	 eden	 dostuna,	 “Güzel	 bir	 şarap,” </p>
<p class="calibre1">dermiş	 gibi,	 “ama	 Lord	 Karstark	 kızını	 sana	 veremeyecek.	 Kral	 Robert	 onun	 boyunu	 bir	 baş	 kısalttı, ihanet	ve	cinayet	suçundan.	Lord	Tywin’e	gelince,	kendisi	Kral	Toprakları’nda	ve	yeni	yıla	kadar	orada kalacak.	Torunu	yeni	yılda	Yüksek	Bahçe’nin	kızını	eş	olarak	alacak.” </p>
<p class="calibre1">“Kışyarı,”	dedi	Brienne.	“Kışyarı	demek	istiyorsunuz.	Kral	Joffrey,	Sansa	Stark’la	nişanlı.” </p>
<p class="calibre1">“Artık	değil.	Karasu	Savaşı	her	şeyi	değiştirdi.	Gül	ve	aslan, </p>
<p class="calibre1"><a id="p254"></a>Stannis	Baratheonin	ordusunu	parçalayıp	donanmasını	küle	çevirmek	üzere	orada	birleşti.” </p>
<p class="calibre1">Seni	 uyarmıştım	 Ursuryck,	 diye	 düşündü	 Jaime,	 seni	 de	 keçi.	 Aslanlara	 karşı	 bahse	 girdiğinde kesenden	fazlasını	kaybedersin.	“Kız	kardeşimden	haber	var	mı?”	diye	sordu. </p>
<p class="calibre1">“Kendisi	iyi...	yeğeniniz	de	öyle.”	Bolton,	yeğeniniz	demeden	önce	duraksamıştı,	biliyorum	diyen</p>
<p class="calibre1">bir	duraksama.	“Mücadele	sırasında	bir	yara	almış	olmasına	karşın	erkek	kardeşiniz	de	hayatta.”	Çivili mintan	 giyen	 bir	 kuzeyliyi	 bir	 el	 işaretiyle	 yanına	 çağırdı.	 “Sör	 Jaime’yi	 Qyburn’e	 götür	 ve	 bu	 kadının ellerini	çöz.”	Brienne’in	bileklerinin	arasındaki	ip	ikiye	ayrılırken,	“Lütfen	bizi	bağışlayın,”	dedi	Bolton. </p>
<p class="calibre1">“Böyle	karışık	zamanlarda	dostu	düşmandan	ayırt	etmek	kolay	değil.” </p>
<p class="calibre1">Brienne,	 kenevir	 ip	 yüzünden	 sıyrılmış	 kanlı	 bileklerini	 ovuşturdu.	 “Lordum,	 bu	 adamlar	 bana tecavüz	 etmeye	 yeltendi.”	 “Öyle	 mi?”	 Lord	 Bolton	 solgun	 gözlerini	 Vargo	 Hoat’a	 çevirdi.	 “Bundan	 ve Sör	Jaime’nin	elinden	hiç	hoşlanmadım.” </p>
<p class="calibre1">Avluda,	 her	 Cesur	 Dost	 karşılığında	 beş	 Frey	 ve	 bir	 o	 kadar	 kuzeyli	 adam	 vardı.	 Keçi	 bazı insanlar	kadar	zeki	olmayabilirdi	ama	en	azından	sayı	saymayı	biliyordu.	Dilini	tuttu. </p>
<p class="calibre1">“Kılıcımı	aldılar,”	dedi	Brienne,	“zırhımı...” </p>
<p class="calibre1">“Burada	 zırha	 ihtiyacınız	 olmayacak	 leydim,”	 dedi	 Lord	 Bolton.	 “HarrenhaPda	 benim	 korumam altındasınız.	Amabel,	Leydi	Brienne	için	uygun	bir	daire	bul.	Walton,	bir	an	önce	Sör	Jaime’yle	ilgilen.” </p>
<p class="calibre1">Bolton	bir	cevap	beklemeden	dönüp	basamakları	çıktı,	kürk	kaplı	pelerini	arkasında	dalgalandı.	Ayrı	ayrı yürümeye	başlamadan	önce,	Jaime’nin	Brienneie	kısaca	bakışacak	kadar	vakti	oldu	sadece. </p>
<p class="calibre1">Kuşluğun	 altındaki	 üstat	 odasında,	 Qyburn	 isimli	 gri	 saçlı	 babacan	 adam,	 Jaime’nin	 kesik bileğindeki	sargıyı	keserken	nefesini	tuttu. </p>
<p class="calibre1">“O	kadar	mı	kötü?	Ölecek	miyim?” </p>
<p class="calibre1">Qyburn	 parmağını	 yaraya	 bastırdı,	 dışarı	 fışkıran	 irini	 görünce	 alnını	 buruşturdu.	 “Hayır.	 Ama birkaç	 gün	 içinde...”	 Jaime’nin	 giysi	 kolunu	 kesti.	 “Çürüme	 yayılmış.	 Etin	 ne	 kadar	 hassaslaştığını görüyor	musunuz?	Hepsini	kesip	çıkarmam	gerek.	En	güvenli	yol	kolu	kesmek	olur.” </p>
<p class="calibre1">“O	zaman	ölürsün,”	diye	söz	verdi	Jaime.	“Kesiği	temizle	ve	dik.	Şansımı	deneyeceğim.” </p>
<p class="calibre1">Qyburn	kaşlarını	çattı.	“Kolunuzun	üst	kısmını	bırakabilirim,	dirseğinizden	keserim	ama...” </p>
<p class="calibre1">“Kolumun	herhangi	bir	kısmını	alırsan	diğer	kolumu	da	kesmek	zorunda	kalırsın,	yoksa	daha	sonra</p>
<p class="calibre1">seni	o	kolumla	boğarım.” </p>
<p class="calibre1">Oyburn,	Jaime’nin	gözlerine	baktı.	Orada	gördüğü	şey	her	ne	ise	onu	duraksattı.	“Pekâlâ.	Sadece</p>
<p class="calibre1">çürüyen	 eti	 keseceğim.	 İltihabı	 kaynar	 şarapla,	 ısırgan	 otu	 lapasıyla,	 hardal	 tohumuyla	 ve	 ekmek mantarıyla	 yakarak	 geçirmeyi	 deneyeceğim.	 Belki	 bunlar	 yeterli	 olur.	 Günahı	 sizin	 boynunuza.	 Haşhaş</p>
<p class="calibre1">sütü	ister...” </p>
<p class="calibre1">“Hayır.”	 Jaime	 uyutulmaya	 cesaret	 edemezdi.	 Uyandığında	 bir	 kolu	 eksik	 olabilirdi,	 adam	 ne derse	desin. </p>
<p class="calibre1">Qyburn	şaşırmıştı.	“Ağrı	olacak.” </p>
<p class="calibre1">“Çığlık	atarım.” </p>
<p class="calibre1">“Çok	fazla	ağrı	olacak.” </p>
<p class="calibre1">“Çok	yüksek	sesle	çığlık	atarım.” </p>
<p class="calibre1">“En	azından	biraz	şarap	içer	misiniz?” </p>
<p class="calibre1">‘Yüce	Rahip	dua	eder	mi?” </p>
<p class="calibre1">“İşte	bundan	emin	değilim.	Şarabı	getireyim.	Uzanın.	Kolunuzu	sabitlemem	gerek.” </p>
<p class="calibre1">Qyburn	 bir	 tas	 ve	 keskin	 bir	 bıçakla	 Jaime’nin	 kesik	 bileğini	 temizlerken	 Jaime	 her	 yanına dökerek	sert	şarabı	içti.	Sol	eli	ağzım	nasıl	bulacağını	bilmiyormuş	gibiydi	ama	bunun	işe	yarar	bir	tarafı da	vardı.	Islak	sakallarındaki	şarap	kokusu,	irinin	ufunetini	bastırıyordu. </p>
<p class="calibre1">Sıra	 çürük	 eti	 kesmeye	 geldiğinde	 hiçbir	 şey	 işe	 yaramadı.	 Jaime	 o	 zaman	 çığlık	 attı,	 sağlam</p>
<p class="calibre1"><a id="p255"></a>yumruğunu	tekrar	ve	tekrar	masaya	indirdi.	Qyburn	kesik	bileğinden	geri	kalanların	üstüne	kaynar	şarap döktüğünde	Jaime	tekrar	çığlık	attı.	Bütün	yeminlerine	ve	korkularına	rağmen	bir	süre	bilincini	kaybetti. </p>
<p class="calibre1">Uyandığında,	üstat	bir	iğne	ve	kedi	bağırsağı	ipiyle	kolunu	dikiyordu.	“Bileğinizin	üstüne	sarmak	için	bir deri	parçası	bıraktım,”	dedi	adam. </p>
<p class="calibre1">“Bunu	daha	önce	de	yapmışsın,”	diye	mırıldandı	Jaime	zayıf	bir	sesle.	Ağzında,	ısırdığı	dilinden</p>
<p class="calibre1">akan	kanın	tadı	vardı. </p>
<p class="calibre1">“Vargo	Hoat’a	hizmet	edenlerin	hiçbiri	kesik	bileklerin	yabancısı	değildir.	Hoat	gittiği	her	yerde</p>
<p class="calibre1">bunu	yapar.” </p>
<p class="calibre1">Oyburn’ün	 bir	 canavara	 benzemediğini	 düşündü	 Jaime.	 Sıcak	 bakışlı	 kahverengi	 gözleri	 olan, yumuşak	 sesli	 ince	 bir	 adamdı.	 “Bir	 üstat	 nasıl	 oluyor	 da	 Cesur	 Dostlar’la	 birlikte	 dolaşıyor?”	 “Hisar zincirimi	aldı.”	Qyburn	iğneyi	bıraktı.	“Gözünüzün	üstündeki	yara	için	de	bir	şey	yapmalıyım.	Deri	fena halde	ilti-haplanmış.” </p>
<p class="calibre1">Jaime	gözlerini	kapadı,	şarabın	ve	Qyburn’ün	işlerini	yapmalarına	izin	verdi.	“Bana	savaşı	anlat,” </p>
<p class="calibre1">dedi	üstada.	Harrenhal	kuzgunlarının	bakıcısı	olarak,	haberleri	ilk	duyan	kişi	Qybunidü. </p>
<p class="calibre1">“Lord	 Stannis,	 babanızla	 ateşin	 arasında	 sıkıştı.	 İblis’in	 bizzat	 nehri	 ateşe	 verdiği	 söyleniyor.” </p>
<p class="calibre1">Jaime,	 yanan	 insanlar	 caddelerde	 çığlıklar	 atarken,	 en	 yüksek	 kulelerden	 daha	 yüksek	 yeşil	 alevlerin gökyüzüne	 tırmandığını	 gördü.	 Bu	 rüyayı	 daha	 önce	 de	 görmüştüm.	 Bu	 neredeyse	 komikti	 ama	 şakayı paylaşacak	kimse	yoktu. </p>
<p class="calibre1">“Gözünüzü	açın.”	Qyburn	bir	bez	parçasını	ılık	suda	ıslatıp	pıhtılaşmış	kanın	üstüne	dokundurdu. </p>
<p class="calibre1">Göz	kapağı	şişmişti	ama	Jaime	zorladığında	gözünü	biraz	açabildiğim	fark	etti.	Qybuniün	yüzü	yukarıdan ona	bakıyordu.	“Bu	yara	nasıl	oldu?”	diye	sordu	üstat. </p>
<p class="calibre1">“Bir	fahişenin	hediyesi.” </p>
<p class="calibre1">“Şiddetli	bir	flört	mü	lordum?” </p>
<p class="calibre1">“Fahişe	benden	daha	iri	ve	senden	daha	çirkin.	Onu	da	görsen	iyi	olur;	Dövüştüğümüzde	deldiğim</p>
<p class="calibre1">bacağı	hâlâ	topallıyor.”	“İlgileneceğim.	Bu	kadın	sizin	neyiniz?” </p>
<p class="calibre1">“Koruyucum.”	Canı	ne	kadar	yanarsa	yansın	Jaime	gülmek	zorundaydı. </p>
<p class="calibre1">“Ateşinizi	düşürmek	için,	şarapla	karıştırabileceğiniz	bazı	bitkiler	öğüteceğim.	Yarın	tekrar	gelin, pis	kanı	emmesi	için	gözünüze	bir	sülük	yapıştırayım.” </p>
<p class="calibre1">“Bir	sülük.	Harika.” </p>
<p class="calibre1">“Lord	Bolton	sülüklere	pek	düşkündür,”	dedi	Qyburn	resmi	bir	şekilde. </p>
<p class="calibre1">“Evet,”	dedi	Jaime.	“Eminim	öyledir.” </p>
<p class="calibre1"><b class="calibre3">	</b></p>
<p class="calibre1"><a id="p256"></a><b class="calibre3">TYRION</b></p>
<p class="calibre1">Kral	Kapısının	ötesinde	çamurdan,	külden	ve	yanık	kemik	parçalarından	başka	bir	şey	kalmamıştı, </p>
<p class="calibre1">buna	 rağmen	 şehir	 duvarlarının	 gölgesinde	 yaşayan	 insanlar	 vardı,	 diğerleri	 el	 arabalarında	 ya	 da fıçılarda	 balık	 satıyordu.	 Tyrion	 atıyla	 geçip	 giderken	 üstündeki	 gözleri	 hissediyordu;	 soğuk,	 öfkeli	 ve anlayışsız	 gözler.	 Kimse	 onunla	 konuşmaya	 ya	 da	 onun	 yolunu	 kesmeye	 cesaret	 etmiyordu;	 yağlı	 siyah zırhının	 içindeki	 Bronn	 onun	 yanmdayken.	 Ama	 yalnız	 olsaydım	 beni	 aşağı	 çeker,	 tıpkı	 Preston Greenfıeld’e	yaptıkları	gibi	yüzümü	kaldırım	taşıyla	ezerlerdi. </p>
<p class="calibre1">“Farelerden	daha	hızlı	geri	döndüler,”	diye	şikayet	etti	Tyrion.	“Onları	bir	kez	yaktık,	bundan	bir ders	 çıkaracaklarını	 sanırsın.”	 “Bana	 birkaç	 düzine	 altın	 pelerinli	 ver	 hepsini	 öldüreyim,”	 dedi	 Bronn. </p>
<p class="calibre1">“Öldüklerinde	geri	gelemezler.” </p>
<p class="calibre1">“Hayır	 ama	 yerlerine	 yenileri	 gelir.	 Onları	 rahat	 bırak...	 ama	 duvara	 yine	 kulübeler	 dayamaya başlarlarsa	hepsini	hemen	yerle	bir	et.	Bu	aptallar	ne	düşünürse	düşünsün	savaş	henüz	bitmedi.”	Tyrion ilerideki	Çamur	Kapısına	baktı.	“Şimdilik	yeterince	gördüm.	Yarın	sabah	lonca	ustalarıyla	birlikte	gelir planlarını	 inceleriz.”	 İç	 geçirdi.	 Pekâlâ,	 bunların	 çoğunu	 ben	 yaktım	 ve	 benim	 baştan	 inşa	 etmem	 adil olacak	sanırım. </p>
<p class="calibre1">Aslında	 bu	 görev	 Tyrion’ın	 amcasının	 olmalıydı	 ama	 sağlam,	 sarsılmaz,	 yorulmaz	 Sör	 Kevan Lannister,	 Nehirova’dan	 gelen	 ve	 oğlunun	 ölüm	 haberini	 getiren	 kuzgundan	 beri	 kendinde	 değildi. </p>
<p class="calibre1">Willem’in	 ikizi	 Martyn	 de	 Robb	 Stark	 tarafından	 esir	 alınmıştı	 ve	 ikizlerin	 ağabeyi	 Lancel,	 bir	 türlü iyileşmeyen	iltihaplı	bir	yaranın	pençesinde	hâlâ	yataktaydı.	Bir	oğlu	ölen	ve	diğer	ikisi	ölümcül	tehlike içinde	 olan	 Sör	 Kevan	 yas	 ve	 korkuyla	 tükeniyordu.	 Lord	 Tywin	 kardeşine	 her	 daim	 güvenmişti	 ama şimdi	cüce	oğluna	dönmekten	başka	seçeneği	yoktu. </p>
<p class="calibre1">Yeniden	inşa	etmenin	bedeli	son	derece	fahiş	olacaktı	ama	yapacak	bir	şey	yoktu.	Kral	Toprakları</p>
<p class="calibre1">diyarın	en	büyük	limanıydı,	tek	rakibi	Eski	Şehir’di.	Nehir	tekrar	açılmalıydı	ve	bu	ne	kadar	çabuk	olursa o	kadar	iyiydi.	Peki	lanet	olası	sikkeleri	nereden	bulacağım?	Bu	soru,	Tyrionin,	on	beş	gün	önce	kuzeye yelken	 açan	 Serçeparmaki	 özlemesi	 için	 neredeyse	 yeterliydi.	 O,	 LysaArryn’la	 yatağa	 girip	 Vadiye hükmederken	 ben	 onun	 arkasında	 bıraktığı	 pisliği	 temizlemek	 zorundayım.	 Buna	 karşın	 Lord	 Tywin, Tyrion’a	 kayda	 değer	 bir	 iş	 vermişti.	 Altın	 pelerinlilerin	 kumandanı	 Çamur	 Kapısindan	 el	 sallarken, babam	 beni	 Casterly	 Kayası	 vârisi	 ilan	 etmi-yor	 ama	 mümkün	 olan	 her	 yerde	 kullanıyor,	 diye	 düşündü Tyrion. </p>
<p class="calibre1">Kapının	ardındaki	pazar	yeri	hâlâ	Üç	Fahişe’nin	hâkimiyetindeydi	fakat	mancınıklar	hareketsizdi</p>
<p class="calibre1">ve	taş	toplarıyla	zift	fıçıları	kaldırılmıştı.	Büyük	ahşap	iskeletlere	tırmanan	çocuklar	vardı;	kaba	yünden kıyafetler	giymiş	maymunlar	gibi	yukarı	çıkıyor,	fırlatma	kollarına	tüneyip	birbirlerine	bağırıyorlardı. </p>
<p class="calibre1">Mancınıkların	ikisinin	arasından	geçerlerken,	“Bana	hatırlat	da	Sör	Addam’a	buraya	birkaç	altın</p>
<p class="calibre1">pelerinli	 göndermesini	 söyleyeyim,”	 dedi	 Tyrion,	 Bronn’a.	 “Aptal	 bir	 çocuk	 düşüp	 belini	 kırabilir.” </p>
<p class="calibre1">Yukarıdan	bir	bağırış	duyuldu	ve	bir	gübre	yığını	Tyrion’la	Bronn’un	bir	adım	önüne	düştü.	Tyrionin	atı şahlandı,	 onu	 neredeyse	 sırtından	 aşağı	 atıyordu.	 Atını	 kontrol	 altına	 aldığında,	 “Tekrar	 düşündüm	 de,” </p>
<p class="calibre1">dedi	 Tyrion,	 “bırak	 da	 bu	 sefil	 veletler	 kaldırım	 taşlarına	 çarpıp	 fazla	 olgunlaşmış	 kavunlar	 gibi dağılsınlar.” </p>
<p class="calibre1">Tyrionin	 ruh	 hali	 karaydı	 ve	 bunun	 tek	 sebebi	 birkaç	 sokak	 çocuğunun	 onu	 dışkı	 yağmuruyla ıslatmak	 istemesi	 değildi.	 Tyrionin	 evliliği	 her	 gün	 çekilen	 bir	 ızdıraptı.	 Sansa	 Stark	 hâlâ	 bakireydi	 ve kalenin	 yarısı	 bundan	 haberdarmış	 gibi	 görünüyordu.	 Tyrion	 bu	 sabah	 atını	 eyerlerken,	 iki	 seyis</p>
<p class="calibre1"><a id="p257"></a>yamağının	onun	arkasından	kıs	kıs	güldüğünü	duymuştu.	Atların	bile	güldüğünü	duyar	gibi	olmuştu.	Yatak odasının	mahremiyetini	korumak	umuduyla	kendini	tehlikeye	atmış	ve	yatağa	sokma	törenini	engellemişti ama	bu	umut	çok	çabuk	suya	düşmüştü.	Ya	Sansa	her	biri	Cersei’nin	muhbiri	olan	oda	hizmetçilerinden birine	sır	verecek	kadar	aptaldı	ya	da	bu	durumun	suçlusu	Varys	ve	onun	küçük	kuşlarıydı. </p>
<p class="calibre1">Ne	 fark	 ederdi?	 Nihayetinde	 herkes	 Tyrion’a	 gülüyordu.	 Kızıl	 Kale’de	 bu	 evliliği	 bir	 eğlence kaynağı	olarak	görmeyen	tek	kişi	Tyrionin	leydi	karısıydı. </p>
<p class="calibre1">Sansa’nın	perişanlığı	her	gün	çoğalıyordu.	Tyrion,	kızın	nezaket	duvarını	memnuniyetle	kırıp	onu</p>
<p class="calibre1">elinden	 geldiğince	 teselli	 etmek	 isterdi	 ama	 bu	 işe	 yaramazdı.	 Hiçbir	 söz	 onu	 Sansa’nm	 gözünde	 kabul edilir	 yapmayacaktı.	 Ya	 da	 daha	 az	 Lanrıister.	 Tyrion’a	 verdikleri	 eş	 buydu,	 hayatının	 geri	 kalanında yanında	olacaktı	ve	Tyrion’dan	nefret	ediyordu. </p>
<p class="calibre1">O	 büyük	 yatağın	 içinde	 birlikte	 geçirdikleri	 geceler	 de	 başka	 bir	 işkence	 kaynağıydı.	 Tyrion, alışkanlığı	 öyle	 olsa	 da	 çıplak	 uyumaya	 dayanamıyordu	 artık.	 Karısı	 nezaketsiz	 bir	 söz	 söylemeyecek kadar	 iyi	 eğitilmişti	 ama	 Tyrionin	 vücuduna	 her	 bakışında	 gözlerinde	 beliren	 tiksinti	 Tyrionin dayanabileceğinden	 fazlaydı.	 Tyrion,	 Sansa’nın	 da	 gecelikle	 yatmasını	 emretmişti.	 Onu	 istiyorum,	 diye fark	etti.	Kışyarı’m	istiyorum	ama	onu	da	istiyorum,	bir	kadın,	bir	çocuk	ya	da	her	ne	ise.	Onu	avutmak istiyorum.	 Onun	 güldüğünü	 duymak	 istiyorum.	 Bana	 kendi	 arzusuyla	 gelmesini	 istiyorum.	 Bana sevinçlerini,	hüzünlerini,	şehvetini	getirmesini	istiyorum.	Dudakları	acı	bir	gülümsemeyle	kıvrıldı.	Evet, Jaime	 kadar	 uzun,	 Yürüyen	 Dağ	 Sör	 Gregor	 kadar	 güçlü	 olmak	 da	 istiyorum	 çünkü	 bu	 lanet	 olası özellikler	işe	yarıyor. </p>
<p class="calibre1">Hiç	istemeden	Shaei	düşündü.	Kızın,	düğün	haberlerini	başkasının	değil	onun	ağzından	duymasını</p>
<p class="calibre1">istemişti,	 bu	 yüzden	 düğünden	 önceki	 gece	 Varys’e	 kızı	 getirmesini	 emretmişti.	 Yine	 hadımın	 odasında buluşmuşlardı,	Shae	deri	yeleğinin	bağcıklarını	çözmeye	başladığında	Tyrion	kızın	bileğini	yakalayıp	onu geri	itmişti.	“Bekle,”	demişti,	“bilmen	gereken	bir	şey	var.	Yann	sabah	Sansa	Starkİa...” </p>
<p class="calibre1">“...evleniyorsun.	Biliyorum.” </p>
<p class="calibre1">Tyrion	bir	an	için	sözsüz	kalmıştı.	Henüz	Sansa	bile	bilmiyordu,	o	gece	değil.	“Nasıl	bilebilirsin? </p>
<p class="calibre1">Varys	mi	söyledi?” </p>
<p class="calibre1">“Lollysi	septe	götürdüğümde	Sör	Tallad	uşaklardan	birine	söylüyordu.	O	da,	Sör	Kevanİa	babanın</p>
<p class="calibre1">konuşmasını	 duyan	 bir	 hizmetçi	 kızdan	 öğrenmiş.”	 Shae	 elini	 Tyrionin	 kıskacından	 kurtarıp	 elbisesini çıkarmıştı,	 her	 zamanki	 gibi	 elbisenin	 altında	 çırılçıplaktı.	 “Umrumda	 değil.	 O	 küçük	 bir	 kız	 sadece. </p>
<p class="calibre1">Onun	karnını	şişirip	bana	döneceksin.” </p>
<p class="calibre1">Tyrionin	bir	yanı	biraz	daha	az	aldırmazlık	ummuştu.	Ummuştu,	diye	alay	etti	kendiyle,	ama	şimdi</p>
<p class="calibre1">daha	iyi	biliyorsun	cüce.	Sahip	olabileceğin	tek	aşk	Shae. </p>
<p class="calibre1">Çamurlu	Yol	kalabalıktı	ama	askerler	ve	şehir	halkı	İblis	ve	koruması	için	yol	açtı.	Çukur	gözlü</p>
<p class="calibre1">çocuklar	 sürü	 halinde	 ayakaltında	 dolaşıyordu,	 bazıları	 sessiz	 bir	 yalvarışla	 yukarı	 bakarken	 bazıları yüksek	sesle	yakarıyordu.	Tyrion	kesesinden	bir	avuç	dolusu	bakır	sikke	çıkarıp	havaya	saçtı,	çocuklar itişip	bağırarak	sikkeleri	kapmak	için	koşturdu.	Şanslı	olanlar	bu	gece	bayat	bir	ekmek	somununun	ucunu satın	alabilecekti.	Tyrion	pazar	yerlerini	hiç	bu	kadar	kalabalık	görmemişti	ve	Tyrelller’in	getirdiği	onca yiyeceğe	rağmen	fiyatlar	hâlâ	korkunç	derecede	yüksekti.	Bir	kavun	için	altı	bakır,	bir	kile	mısır	için	bir gümüş	geyik,	bir	sığırın	bir	yanı	ya	da	altı	cılız	domuz	için	bir	ejderha.	Buna	karşın	müşteri	sıkıntısı	yok gibi	görünüyordu.	Bir	deri	bir	kemik	adamlar	ve	çelimsiz	kadınlar	at	arabalarının	ve	tezgâhların	başında toplanmıştı,	 onlardan	 bile	 perişan	 haldeki	 diğer	 insanlar	 asık	 yüzleriyle	 sokak	 aralarının	 ağzından bakıyordu. </p>
<p class="calibre1">Kanca’nın	ayağına	vardıklarında,	“Bu	taraftan,”	dedi	Bronn.	“Eğer	hâlâ	niyetliysen?” </p>
<p class="calibre1">“Öyleyim.”	 Nehir	 kıyısı	 çok	 uygun	 bir	 mazeret	 yaratmıştı	 ama	 Tyrionin	 bugün	 başka	 bir	 amacı vardı.	 Keyif	 aldığı	 bir	 iş	 değildi	 fakat	 yapılmalıydı.	 Yüksek	 Aegon	 Tepesi’nden	 dönüp,	 Visenya’nın</p>
<p class="calibre1"><a id="p258"></a>eteğinin	çevresinde	kümelenen	dar	sokakların	oluşturduğu	labirente	girdiler.	Yolu	Bronn	gösterdi.	Tyrion takip	edilip	edilmediklerini	anlamak	için	birkaç	kez	arkasına	baktı	ama	olağan	ayak	takımından	başka	bir şey	görmedi:	Atını	döven	bir	arabacı,	tuvalet	kovasını	penceresinden	aşağı	döken	yaşlı	bir	kadın,	sopa dövüşü	yapan	iki	küçük	oğlan,	bir	tutsağa	eşlik	eden	üç	altın	pelerinli...	hepsi	de	masum	görünüyordu	ama herhangi	biri	Tyrionin	felaketi	olabilirdi.	Varysin	her	yerde	muhbirleri	vardı. </p>
<p class="calibre1">Bir	 köşeden	 döndüler,	 bir	 sonrakinden,	 bir	 kuyunun	 başında	 toplanmış	 kadınların	 arasından geçtiler.	Bronn	onları	kıvrımlı	ve	dar	bir	ara	sokaktan,	kırık	bir	kemerin	altından	geçirdi.	Yanmış	bir	evin molozlarının	 arasından	 geçip	 atlarını	 taş	 basamaklı	 alçak	 merdivenlerin	 yukarısına	 sürdüler.	 Binalar birbirine	 yakın	 ve	 fakirdi.	 Bronn,	 iki	 atın	 yan	 yana	 geçemeyeceği	 kadar	 dar,	 eğri	 büğrü	 bir	 ara	 sokağın başında	dizginlerini	çekti.	“İki	dönemeç	var,	sonra	da	bir	çıkmaz.	Şaraphane	son	binanın	mahzeninde.” </p>
<p class="calibre1">Tyrion	 atından	 indi.	 “Ben	 dönene	 kadar	 kimse	 sokağa	 girip	 çıkmasın.	 Uzun	 sürmez,”	 dedi. </p>
<p class="calibre1">Altınların	 gizli	 cebinde	 durduğundan	 emin	 olmak	 için	 elini	 pelerininin	 içine	 soktu.	 Otuz	 ejderha.	 Onun gibi	bir	adam	için	servet	sayılır.	Paytak	adımlarıyla	hızlıca	yürümeye	başladı,	bu	işi	bir	an	önce	bitirmek için	sabırsızlanıyordu. </p>
<p class="calibre1">Şaraphane	 kasvetli	 bir	 yerdi,	 karanlık	 ve	 rutubetliydi,	 duvarları	 güherçileyle	 kaplıydı,	 tavanı	 o kadar	alçaktı	ki	Bronn	kirişlere	çarpmamak	için	başını	aşağı	eğmek	zorunda	kalırdı.	Tyrion	Lannisterin böyle	bir	sorunu	yoktu.	Bu	saatte,	ahşap	bir	tezgâhın	arkasındaki	taburede	oturan	ölü	bakışlı	kadın	dışında ön	oda	boştu.	Kadın,	Tyrion’a	bir	kupa	ekşi	şarap	verip,	“Arkada,”	dedi. </p>
<p class="calibre1">Arka	oda	daha	da	karanlıktı.	Alçak	bir	masanın	üstündeki	şarap	sürahisinin	yanında	titrek	bir	mum</p>
<p class="calibre1">yanıyordu.	 Masanın	 arkasındaki	 adam;	 kısa	 boyu	 -gerçi	 Tyrion	 için	 bütün	 adamlar	 uzundu-	 incelmeye başlamış	 kahverengi	 saçları,	 pembe	 yanakları	 ve	 maral	 derisi	 yeleğinin	 kemik	 düğmelerini	 zorlayan göbeğiyle	 bir	 tehdit	 gibi	 görünmekten	 çok	 uzaktı.	 Yumuşak	 ellerinin	 arasında,	 bir	 uzunkılıçtan	 daha tehlikeli	olan	on	iki	telli	ahşap	arp	vardı. </p>
<p class="calibre1">Tyrion	adamın	karşısına	oturdu.	“Symon	Gümüşdil.” </p>
<p class="calibre1">Adam	başını	eğdi.	Tepesi	kelleşmişti.	“El	lordum,”	dedi. </p>
<p class="calibre1">‘Yanılıyorsun.	El	babamdır.	Korkarım	ki	ben	bir	parmak	bile	değilim	artık.” </p>
<p class="calibre1">‘Yeniden	 yükseleceksiniz,	 buna	 eminim.	 Sizin	 gibi	 bir	 adam.	 Tatlı	 leydim	 Shae	 bana	 yeni evlendiğinizi	söyledi.	Keşke	beni	daha	önce	çağırtsaydınız.	Düğün	ziyafetinizde	şarkı	söylemekten	onur duyardım.” </p>
<p class="calibre1">“Daha	 fazla	 şarkı	 karımın	 ihtiyacı	 olan	 son	 şey,”	 dedi	 Tyrion.	 “Shae’e	 gelince,	 onun	 bir	 leydi olmadığını	ikimiz	de	biliyoruz	ve	onun	adını	bir	daha	asla	yüksek	sesle	söylemezsen	müteşekkir	olurum.” </p>
<p class="calibre1">“El	nasıl	emrederse,”	dedi	Symon. </p>
<p class="calibre1">Tyrion	onu	son	gördüğünde,	sert	bir	söz	bu	adamı	ter	içinde	bırakmaya	yeterdi	ama	görünüşe	göre</p>
<p class="calibre1">şarkıcı	bir	yerlerden	biraz	cesaret	bulmuştu.	Büyük	ihtimalle	şu	şarap	sürahisinden.	Belki	de	bu	yeni	gözü karalığın	suçlusu	bizzat	Tyrion’dı.	Onu	tehdit	ettim	ama	tehdidim	boş	çıktı,	şimdi	benim	dişsiz	olduğumu düşünüyor.	İç	geçirdi.	“Bana	çok	yetenekli	bir	şarkıcı	olduğun	söylendi.” </p>
<p class="calibre1">“Böyle	söylemekle	nezaket	gösteriyorsunuz	lordum.” </p>
<p class="calibre1">Tyrion	 adama	 gülümsedi.	 “Müziğini	 Özgür	 Şehirler’e	 götürme	 vaktidir	 bence.	 Braavos’ta, </p>
<p class="calibre1">Pentos’ta	ve	Lys’te	pek	çok	şarkı	âşığı	var	ve	kendilerini	memnun	edenlere	karşı	oldukça	cömertler.”	Bir yudum	şarap	içti.	Şarap	berbat	fakat	sertti.	“Dokuz	şehri	kapsayan	bir	tur	en	iyisi	olur.	Kimseyi	seni	şarkı söylerken	 dinleme	 zevkinden	 mahrum	 bırakmamalısın.	 Her	 şehirde	 bir	 yıl	 kâfi	 gelir.”	 Elini	 pelerinin içine,	 altınları	 sakladığı	 cebe	 soktu.	 “Limanın	 kapalı	 olması	 sebebiyle,	 bir	 gemiye	 binebilmek	 için Gölgeli	 Vadiye	 gitmen	 gerekecek	 ama	 adamım	 Bronn	 senin	 için	 bir	 at	 bulacak.	 Yolculuk	 masraflarını karşılamama	izin	verirsen	şeref	duyarım...” </p>
<p class="calibre1">“Ama	lordum,”	diye	itiraz	etti	adam,	“beni	şarkı	söylerken	duymadınız	hiç.	Lütfen	biraz	dinleyin.” </p>
<p class="calibre1"><a id="p259"></a>Adamın	parmakları	ahşap	arpın	tellerinde	ustalıkla	dolaştı	ve	mahzen	yumuşak	bir	müzik	sesiyle	doldu. </p>
<p class="calibre1">Symon	söylemeye	başladı. </p>
<p class="calibre1"> <i class="calibre4">Yüksekteki	tepesinden	aşağı	inip	şehrin	caddelerinde	at	sürdü. </i></p>
<p class="calibre1"> <i class="calibre4">Dar	sokaklarda,	yokuşlarda,	kaldırım	taşlarında. </i></p>
<p class="calibre1"> <i class="calibre4">Bir	kadının	iç	çekişine	doğru	gitti. </i></p>
<p class="calibre1"> <i class="calibre4">Kadın	onun	hazinesiydi,	onun	utancı	ve	onun	sevinci. </i></p>
<p class="calibre1"> <i class="calibre4">Ve	bir	zincir	ve	bir	kale,	o	kadının	öpüşüne	kıyasla	hiçti. </i></p>
<p class="calibre1">“Dahası	 var,”	 dedi	 adam	 şarkıyı	 kesince,	 “ah	 çok	 daha	 fazlası.	 Nakaratın	 güzel	 olduğunu düşünüyorum.	Altından	eller	her	daim	soğuktu,	kadının	elleri	her	daim	sıcak...” </p>
<p class="calibre1">“Yeter.”	 Tyrion	 elini	 pelerinin	 içinden	 çıkardı,	 eli	 boştu.	 “Bir	 daha	 duymak	 istediğim	 bir	 şarkı değil	bu.	Asla.” </p>
<p class="calibre1">“Öyle	mi?”	Symon	Gümüşdil	arpını	bir	kenara	bırakıp	bir	yudum	şarap	içti.	“Yazık.	Yine	de,	bana</p>
<p class="calibre1">arp	çalmayı	öğreten	yaşlı	ustamın	bir	zamanlar	söylediği	gibi,	her	adamın	kendi	şarkısı	vardır.	Başkaları bu	melodiyi	daha	çok	sevebilir.	Mesela	kraliçe.	Ya	da	lord	babanız.” </p>
<p class="calibre1">Tyrion	 burnundaki	 yara	 kabuğunu	 ovuşturdu,	 “Babamın	 şarkıcılara	 ayıracak	 vakti	 yok	 ve	 ablam tahmin	edildiği	kadar	cömert	değildir,”	dedi.	“Akıllı	bir	adam	sessiz	kalarak	bu	şarkının	getireceğinden fazla	kazanır.”	Bundan	daha	açık	anlatamazdı. </p>
<p class="calibre1">Symon,	 Tyrionin	 ne	 demek	 istediğini	 çabuk	 kavramış	 gibi	 görünüyordu.	 “Ücretimi	 makul</p>
<p class="calibre1">bulacaksınız	lordum.” </p>
<p class="calibre1">“Bunu	bilmek	güzel.”	Tyrion,	bunun	otuz	altın	ejderha	meselesi	olmayacağından	korktu.	“Söyle.” </p>
<p class="calibre1">“Kral	Joffrey’nin	düğün	ziyafetinde	bir	şarkıcı	turnuvası	olacak,”	dedi	adam. </p>
<p class="calibre1">“Jonglörler,	soytarılar	ve	dans	eden	ayılar.” </p>
<p class="calibre1">Cersei’nin	 düğün	 planlarına	 Tyrion’dan	 çok	 daha	 fazla	 ilgi	 gösterdiği	 ortada	 olan	 Symon, </p>
<p class="calibre1">‘Yalnızca	 bir	 tane	 dans	 eden	 ayı	 olacak	 lordum,”	 dedi,	 “ama	 yedi	 şarkıcı.	 Cuy’dan	 Galyeon,	 Bethany Zarif	 Parmak,	 Aemon	 Costayne,	 Eysen’den	 Alaric,	 Arpçı	 Hamish,	 Col-	 lio	 Quaynis	 ve	 Eski	 Şehir’den Orland;	gümüş	telli,	altın	yaldızlı	bir	arp	için	yarışacaklar...	ama	açıklanamaz	bir	şekilde,	hepsinin	ustası olan	adama	bir	davet	ulaşmadı.” </p>
<p class="calibre1">“Bırak	tahmin	edeyim.	Symon	Gümüşdil?” </p>
<p class="calibre1">Symon	 mütevazı	 bir	 şekilde	 gülümsedi.	 “Bu	 iddiamın	 gerçekliğini	 kralın	 ve	 meclisin	 önünde kanıtlamaya	hazırım.	Hamish	yaşlıdır	ve	çoğu	zaman	şarkı	sözlerini	unutur.	Ve	o	tuhaf	Tyrosh	aksanıyla Collio!	Söylediği	üç	sözden	birini	anlarsanız	kendinizi	şanslı	sayın.” </p>
<p class="calibre1">“Ziyafeti	 tatlı	 ablam	 düzenliyor.	 Sana	 istediğin	 daveti	 sağlayabilseydim	 bile	 bu	 tuhaf	 görünürdü. </p>
<p class="calibre1">Yedi	 krallık,	 yedi	 yemin,	 yedi	 müsabaka,	 yetmiş	 yedi	 yemek...	 ama	 sekiz	 şarkıcı?	 Yüce	 Rahip	 ne düşünür?” </p>
<p class="calibre1">“Bana	dindar	bir	adam	gibi	görünmüyorsunuz	lordum.”	“Mesele	dindarlık	değil.	Bazı	teamüllere</p>
<p class="calibre1">uyulmalı.” </p>
<p class="calibre1">Symon	 bir	 yudum	 şarap	 içti.	 “Yine	 de...	 bir	 şarkıcının	 hayatı	 tehlikelerden	 uzak	 değildir,”	 dedi. </p>
<p class="calibre1">“Biz	 mesleğimizi	 birahanelerde	 ve	 şaraphanelerde	 serkeş	 sarhoşlann	 önünde	 icra	 eleriz.	 Ablanızın yedilisinden	birinin	başına	bir	talihsizlik	gelirse,	onun	boşluğunu	doldurmak	üzere	beni	tercih	edeceğinizi umarım.”	Kendinden	son	derece	memnun	bir	halde	utangaç	bir	tavırla	gülümsedi. </p>
<p class="calibre1">“Altı	 şarkıcı	 da	 sekiz	 şarkıcı	 kadar	 talihsiz	 olur	 şüphesiz.	 Cersei’nin	 yedilisinin	 sağlığını soruşturacağım.	Herhangi	biri	rahatsızlanacak	olursa	adamım	Bronn	seni	bulur.” </p>
<p class="calibre1">“Çok	 iyi	 lordum.”	 Symon	 bu	 noktada	 durabilirdi	 ama	 zaferden	 kızarmış	 yüzüyle	 ekledi,	 “Kral Joffrey’nin	düğününde	şarkı	söylemeliyim.	Olur	da	saraya	çağılırsam	krala	en	güzel	bestelerimi	sunmak isterim,	daha	önce	bin	kez	söylediğim,	memnunluk	vereceği	kesin	olan	şarkılar.	Ama	kendimi	iç	karartıcı</p>
<p class="calibre1"><a id="p260"></a>bir	şaraphanede	şarkı	söylerken	bulursam...	Pekâlâ,	bu	yeni	şarkımı	denemek	için	uygun	bir	ortam	olur. </p>
<p class="calibre1">Altından	eller	her	daim	soğuktu,	kadının	elleri	her	daim	sıcak.	” </p>
<p class="calibre1">“Buna	 gerek	 olmayacak,”	 dedi	 Tyron.	 “Sana	 bir	 Lannister	 olarak	 söz	 veriyorum,	 Bronn	 yakında seni	çağıracak.” </p>
<p class="calibre1">“Çok	iyi	lordum.”	Kelleşmeye	başlamış,	kazan	göbekli	şarkıcı	tekrar	ahşap	arpını	aldı. </p>
<p class="calibre1">Bronn	 atlarla	 birlikte	 dar	 sokağın	 ağzında	 bekliyordu.	 Tyrionin	 eyerine	 çıkmasına	 yardım	 etti. </p>
<p class="calibre1">“Adamı	ne	zaman	Gölgeli	Vadi’ye	götürüyorum?” </p>
<p class="calibre1">“Götürmüyorsun,”	dedi	Tyrion,	atını	çevirdi.	“Ona	üç	gün	ver,	sonra	da	Arpçı	Hamish’in	kolunu</p>
<p class="calibre1">kırdığını	 söyle.	 Kıyafetlerinin	 saray	 için	 uygun	 olmadığını	 ve	 yeni	 giysiler	 için	 bir	 an	 önce	 ölçülerinin alınması	gerektiğini	söyle.	Hiç	vakit	kaybetmeden	seninle	gelecektir.”	Yüzünü	buruşturdu.	“Adamın	dilini isteyebilirsin,	anladığım	kadarıyla	gümüşten	yapılmış.	Geri	kalanı	asla	bulunmamalı.” </p>
<p class="calibre1">Bronn	 sırıttı.	 “Bit	 Çukuru’nda	 çok	 lezzetli	 kahverengi	 yapan	 bir	 güveççi	 biliyorum.	 Duyduğuma göre	içinde	her	tür	et	varmış.” </p>
<p class="calibre1">“Hatırlat	 da	 orada	 yemek	 yemeyeyim.”	 Tyrion	 atını	 mahmuzlayıp	 tırısa	 kaldırdı.	 Banyo	 yapmak istiyordu,	ne	kadar	sıcak	olursa	o	kadar	iyi. </p>
<p class="calibre1">Ama	 bu	 kadar	 mütevazı	 bir	 keyif	 bile	 Tyrion’a	 çok	 görülmüştü;	 dairesine	 döner	 dönmez,	 Podric Payne	ona	Kral	Eli	Kulesi’ne	çağırıldığını	söyledi.	“Lordum	sizi	görmek	istiyor.	El.	Lord	Tywin.” </p>
<p class="calibre1">“El’in	kim	olduğunu	hatırlıyorum	Pod,”	dedi	Tyrion.	“Burnumu	kaybettim,	zekâmı	değil.” </p>
<p class="calibre1">Bronn	güldü.	“Çocuğun	kafasını	koparma	şimdi.” </p>
<p class="calibre1">“Neden	 olmasın?	 Kullandığı	 yok.”	 Yine	 ne	 yaptığını	 merak	 etti	 Tyrion.	 Daha	 doğrusu,	 neyi yapmakta	 başarısız	 oldum?	 Lord	 Tywin’den	 gelen	 çağrıların	 dişleri	 vardı;	 babası	 onu	 sadece	 birlikte yemek	yemek	ya	da	birer	kadeh	şarap	içmek	için	çağırtmazdı,	bu	kesindi. </p>
<p class="calibre1">Tyrion	 birkaç	 dakika	 sonra	 babasının	 çalışma	 odasına	 girdiğinde,	 “...kınlar	 için	 kiraz	 ağacı, kırmızı	deriyle	kaplanacak	ve	saf	altından	dökülmüş	bir	sıra	aslan	başıyla	süslenecek.	Gözler	için	lal	taşı olabilir...”	diyen	bir	ses	duydu. </p>
<p class="calibre1">“Yakut,”	dedi	Lord	Tywin.	“Lal	taşı	ateşten	yoksun.” </p>
<p class="calibre1">Tyrion	boğazını	temizledi.	“Lordum,	beni	çağırtmışsınız?”	Babası	gözlerini	kaldırdı.	“Çağırttım. </p>
<p class="calibre1">Gel	de	şuna	bir	bak.”	Tyrion’la	babasının	arasındaki	masanın	üstünde	bir	yağlı	bez	tomarı	duruyordu	ve Lord	 Tywin’in	 elinde	 bir	 uzunkılıç	 vardı.	 “Joffrey	 için	 düğün	 hediyesi,”	 dedi	 Tyrion’a.	 Lord	 Tywin kenarlarını	incelemek	için	kılıcı	döndürdüğünde,	odanın	elmas	şekilli	camlarından	içeri	akan	ışık,	bıçağı siyah	 ve	 kırmızı	 ışıltılarla	 parlattı,	 kabza	 ve	 balçak	 altın	 alevlerle	 yandı.	 “Stannis’in	 sihirli	 kılıcı hakkındaki	 soytarı	 dedikodularından	 sonra	 Joffrey’ye	 de	 olağanüstü	 bir	 şey	 vermemizin	 iyi	 olacağını düşündüm.	Bir	kral,	krallara	layık	bir	silah	taşımalı.” </p>
<p class="calibre1">“Bu	kılıç	Joffrey	için	çok	fazla,”	dedi	Tyrion. </p>
<p class="calibre1">“Bunu	kullanacak	kadar	büyüyecek.	Gel,	ağırlığını	hisset.”	Lord	Tywin	kılıcı	Tyrion’a	uzattı,	önce</p>
<p class="calibre1">kabzası. </p>
<p class="calibre1">Kılıç,	 Tyrionin	 beklediğinden	 çok	 daha	 hafifti.	 Silahı	 elinde	 çevirirken	 Tyrion	 bunun	 sebebini anladı.	Hem	 bu	 kadar	ince	 dövülüp	 hem	de	 dövüşecek	 kadar	 sağlam	olan	 bir	 metal	vardı	 ve	 o	 hareleri tanımamak	imkânsızdı;	binlerce	kez	kendi	üstüne	katlanan	çeliğin	alametifarikası.	“Valyria	çeliği?” </p>
<p class="calibre1">Derin	bir	memnuniyet	tonuyla,	“Evet,”	dedi	Lord	Tywin. </p>
<p class="calibre1">En	 nihayetinde	 baba.	 Valyria	 çeliğinden	 dövülmüş	 bıçaklar	 zor	 bulunurdu	 ve	 pahalıydı,	 buna rağmen	 dünyada	 binlercesi	 kalmıştı	 ve	 sadece	 Yedi	 Krallık’ta	 iki	 yüz	 tane	 vardı.	 Bunlardan	 hiçbirinin Lannister	Hanedanina	ait	olmaması	Lord	Tywin’i	her	zaman	rahatsız	etmişti.	Eski	Kaya	Krallarinın	böyle bir	 silahı	 vardı	 ama	 büyük	 kılıç	 Şanlı	 Kükreme,	 Kral	 ikinci	 Tommen	 tarafından	 aptal	 bir	 maceranın peşinde	Valyria’ya	götürüldüğünde	kaybolmuştu.	Kral	asla	geri	dönmemişti.	Lord	Tywin’in	en	genç	ve	en</p>
<p class="calibre1"><a id="p261"></a>pervasız	kardeşi	olan	ve	sekiz	yıl	kadar	önce	kayıp	kılıcı	aramaya	giden	Gery	amca	da	öyle. </p>
<p class="calibre1">Lord	 Tywin	 en	 azından	 üç	 kez,	 gücünü	 kaybetmiş	 ve	 fakirleşmiş	 küçük	 hanedanlardan	 Valyrialı büyük	kılıçlar	satın	almayı	denemişti	fakat	teklifleri	her	seferinde	şiddetle	reddedilmişti.	Küçük	lordlar bir	 Lannister	 istediği	 takdirde	 kızlarından	 seve	 seve	 ayrılırdı	 ama	 eski	 aile	 kılıçlarını	 her	 şeyden	 aziz tutarlardı. </p>
<p class="calibre1">Tyrion	bu	kılıcın	metalinin	nereden	geldiğini	merak	etti.	Az	sayıda	zırh	ustası	eski	Valyria	çeliğini yeniden	işleyebilirdi	fakat	bizzat	çeliği	yapmanın	sırları	Kıyamet	eski	Valyria’ya	geldiğinde	kaybolmuştu. </p>
<p class="calibre1">Bıçağı	 güneş	 ışığında	 döndürürken,	 “Renkler	 garip,”	 dedi	 Tyrion.	 Çoğu	 Valyria	 çeliği	 öyle	 koyu	 gri olurdu	ki	neredeyse	siyah	görünürdü,	bu	kadarı	bu	kılıç	için	de	doğruydu	ama	katların	arasına	en	az	griler kadar	koyu	kırmızılar	karışmıştı.	İki	renk	birbirine	hiç	dokunmadan	üst	üste	binmişti,	her	hat	belirgindi, çelikten	 bir	 deniz	 kıyısına	 vuran	 gece	 ve	 kan	 dalgaları	 gibi.	 “Bu	 deseni	 nasıl	 elde	 ettiniz?	 Daha	 önce böylesini	 görmedim.”	 “Ben	 de	 görmedim	 lordum,”	 dedi	 zırh	 ustası.	 “İtiraf	 ediyorum	 ki	 benim düşündüğüm	 renkler	 bunlar	 değildi	 ve	 onları	 tekrar	 yapabilir	 miyim	 bilmiyorum.	 Lord	 babanız hanedanınızın	 kırmızısını	 istedi	 ve	 benim	 metale	 aşılamaya	 çalıştığım	 renk	 oydu.	 Fakat	 Valyria	 çeliği inatçıdır.	 Bu	 eski	 kılıçların	 hatırladığı	 söylenir	 ve	 kolay	 değişmezler.	 Elli	 kez	 denedim	 ve	 kırmızıyı defaatle	parlattım	fakat	renk	her	seferinde	koyulaştı,	bıçak	kırmızıdaki	ışığı	içiyordu	sanki.	Gördüğünüz üzere	 bazı	 katlar	 kırmızıyı	 hiç	 kabul	 etmedi.	 Eğer	 Lannister	 lordlarım	 memnun	 kalmadılarsa	 tekrar denerim	 elbet,	 ne	 kadar	 denemem	 gerekirse	 o	 kadar	 ama...”	 “Gerek	 yok,”	 dedi	 Lord	 Tywin.	 “Bu	 işe yarar.” </p>
<p class="calibre1">“Kırmızı	bir	kılıç	güneşin	altında	çok	güzel	ışıldar	ama	doğruyu	söylemem	gerekirse	bu	renkleri</p>
<p class="calibre1">daha	 çok	 sevdim,”	 dedi	 Tyrion.	 “Meşum	 bir	 güzellikleri	 var...	 üstelik	 bu	 kılıcı	 eşsiz	 kılıyorlar. </p>
<p class="calibre1">Tahminimce	dünyada	böyle	bir	kılıç	daha	yoktur.” </p>
<p class="calibre1">“Bir	tane	var.”	Zırh	ustası	masanın	üzerine	eğilip	yağlı	bezi	açtı	ve	ikinci	uzun	kılıcı	gösterdi. </p>
<p class="calibre1">Tyrion,	 Joffrey’nin	 kılıcını	 bırakıp	 diğer	 kılıcı	 aldı.	 İki	 kılıç	 ikiz	 olmasalar	 da	 en	 azından kuzenlerdi.	Bu	diğerinden	daha	ağır	ve	daha	kalındı,	üç	santim	daha	geniş	ve	altı	santim	daha	uzundu	ama iki	 kılıç	 aynı	 temiz	 çizgileri,	 aynı	 özgün	 rengi,	 aynı	 gece	 ve	 kan	 dalgalarını	 paylaşıyordu.	 İkinci	 kılıcın kabzasından	ucuna	kadar	üç	derin	oluk	akıyordu;	kralın	kılıcında	sadece	iki	oluk	vardı.	Joff	un	kabzası çok	 daha	 şatafatlıydı,	 balçağının	 kolları	 aslan	 pençesi	 şeklinde	 yapılmıştı	 ve	 pençenin	 uzun	 tırnakları yakuttu	ama	iki	kılıcın	da	kırmızı	deriyle	kaplı	sapları	ve	aslan	başı	şeklinde	kabza	topuzları	vardı. </p>
<p class="calibre1">“Fevkalade.”	 Kılıç,	 Tyrioninkiler	 kadar	 maharetsiz	 ellerde	 bile	 hayat	 buluyordu.	 “Daha	 önce böyle	bir	denge	görmedim.”	“Oğlum	için	yapıldı.” </p>
<p class="calibre1">Hangi	oğlu	için	olduğunu	sormaya	gerek	yok.	Tyrion,	Jaime’nin	kılıcını	masaya,	Joffrey’ninkinin</p>
<p class="calibre1">yanına	 bıraktı.	 Robb	 Stark,	 ağabeyimin	 bu	 kılıcı	 savuracak	 kadar	 uzun	 yaşamasına	 izin	 verecek	 mi? </p>
<p class="calibre1">Babamız	böyle	düşünüyor	olmalı,	yoksa	neden	bu	kılıcı	yaptırsın? </p>
<p class="calibre1">“İyi	iş	çıkardınız	Usta	Mott,”	dedi	Lord	Tywin.	“Kahyam	ödemenizle	ilgilenecek.	Ve	unutmayın, </p>
<p class="calibre1">kınlar	için	yakut.” </p>
<p class="calibre1">“Unutmayacağım	 lordum.	 Çok	 cömertsiniz.”	 Adam	 yağlı	 beze	 sardığı	 kılıçları	 kolunun	 altına sıkıştırıp	 tek	 dizinin	 üstüne	 çöktü.	 “Kral	 Eli’ne	 hizmet	 etmek	 onurdur.	 Kılıçları	 düğünden	 bir	 gün	 önce teslim	edeceğim.” </p>
<p class="calibre1">“Bundan	emin	olun.” </p>
<p class="calibre1">Muhafızlar	 zırh	 ustasını	 dışarı	 çıkardığında	 Tyrion	 bir	 sandalyeye	 tırmandı.	 “Demek...	 bir	 kılıç Joffrey’ye,	bir	kılıç	Jaime’ye	ve	cüceye	bir	hançer	bile	yok,	öyle	mi	baba?” </p>
<p class="calibre1">“Çelik,	 iki	 kılıç	 için	 yeterliydi	 üç	 değil.	 Bir	 hançere	 ihtiyacın	 varsa	 silahhaneden	 al.	 Robert öldüğünde	yüz	tane	bıraktı.	Gerion	düğün	hediyesi	olarak	ona	altın	yaldızlı,	fildişi	kabzalı	ve	safir	topuzlu bir	 hançer	 vermişti.	 Saraya	 gelen	 elçilerin	 yarısı,	 Majestelerine	 mücevher	 kakmalı	 bıçaklar	 ve	 gümüş</p>
<p class="calibre1"><a id="p262"></a>kaplı	kılıçlar	sunarak	göze	girmeye	çalışırdı.” </p>
<p class="calibre1">Tyrion	gülümsedi.	“Kızlarını	sunsalar	onu	daha	çok	memnun	ederlerdi.” </p>
<p class="calibre1">“Şüphesiz.	Robertin	kullandığı	tek	bıçak,	küçük	bir	çocukken	Jon	Arryn’dan	aldığı	av	bıçağıydı.” </p>
<p class="calibre1">Lord	Tywin,	Kral	Roberti	ve	bütün	bıçaklarını	huzurundan	gönderir	gibi	elini	salladı.	“Nehir	kıyısında	ne buldun?” </p>
<p class="calibre1">“Çamur,”	 dedi	 Tyrion,	 “ve	 kimsenin	 gömme	 zahmetine	 katlanmadığı	 birkaç	 ölü.	 Limanı	 tekrar açabilmemiz	 için	 Karasu’nun	 temizlenmesi	 gerek,	 batık	 gemiler	 parçalanmalı	 ya	 da	 kaldırılmalı. </p>
<p class="calibre1">Rıhtımların	 dörtte	 üçünün	 tamire	 ihtiyacı	 var,	 bazılarını	 yıkıp	 tekrar	 inşa	 etmemiz	 gerekebilir.	 Balık pazarı	 tamamen	 yok	 olmuş.	 Nehir	 Kapısı	 ve	 Kral	 Kapısı,	 Stannis’in	 koçbaşlan	 yüzünden	 parçalara ayrılmış,	 değiştirilmeleri	 gerek.	 Maliyeti	 düşününce	 titriyorum.”	 Tyrion,	 eğer	 gerçekten	 altın	 sıçıyorsan bir	tuvalet	bul	ve	işe	koyul	baba,	demek	istedi	ama	bundan	daha	akıllıydı. </p>
<p class="calibre1">“Ne	kadar	altın	gerekiyorsa	bulacaksın.” </p>
<p class="calibre1">“Bulacak	mıyım?	Nereden?	Hazine	boş,	bunu	sana	söylemiştim.	Çılgınateş	için	simyacılara	olan</p>
<p class="calibre1">borcumuz	 bitmedi,	 benim	 zincirim	 için	 demir	 ustalarına	 olan	 borcumuz	 da.	 Üstelik	 Cersei,	 Joff’un düğünün	 maliyetinin	 yarısını	 kraliyetin	 ödeyeceğine	 dair	 söz	 verdi...	 yetmiş	 yedi	 kahrolası	 çeşit	 yemek, bin	konuk,	güvercinlerle	dolu	bir	turta,	şarkıcılar,	jonglörler...” </p>
<p class="calibre1">“Aşırılığın	 bazı	 faydaları	 vardır.	 Casterly	 Kayası’nın	 gücünü	 ve	 zenginliğini	 bütün	 diyara göstermeliyiz.” </p>
<p class="calibre1">“O	 halde,	 masrafları	 Casterly	 Kayası	 ödemeli	 belki	 de.”	 “Neden?	 Serçeparmak’ın	 hesaplarını gördüm.	Kraliyetin	geliri	Aerys’in	zamanında	olduğundan	on	kat	fazla.” </p>
<p class="calibre1">“Kraliyetin	 masrafları	 da	 öyle.	 Robert	 sikke	 konusunda	 aleti	 konusunda	 olduğu	 kadar	 cömertti. </p>
<p class="calibre1">Serçeparmak	 büyük	 borçlar	 aldı.	 Senden,	 başkalarının	 yanı	 sıra.	 Evet,	 hatırı	 sayılır	 bir	 gelir	 var	 fakat Serçeparmak’ın	borçlarının	faizini	kapatmak	için	bile	yeterli	değil.	Kraliyetin	Lannister	Hanedanina	olan borçlanm	siler	misin?”	“Saçmalama.” </p>
<p class="calibre1">“O	zaman	yedi	çeşit	yemek	kâfi	olur	belki.	Bin	yerine	üç	yüz	konuk.	Anlıyorum	ki	bir	evlilik,	dans</p>
<p class="calibre1">eden	bir	ayı	olmadan	da	bağlayıcıdır.” </p>
<p class="calibre1">“Tyrelller	 cimri	 olduğumuzu	 düşünür.	 Düğünü	 ve	 nehir	 kıyısını	 istiyorum.	 Masrafları</p>
<p class="calibre1">ödeyemeyeceksen	söyle,	ben	de	ödeyebilecek	bir	hazine	başı	bulayım.” </p>
<p class="calibre1">Bu	 kadar	 kısa	 zaman	 sonra	 azledilmenin	 utancı	 Tyrion’in	 tahammül	 edebileceği	 bir	 şey	 değildi. </p>
<p class="calibre1">“Parayı	bulacağım.” </p>
<p class="calibre1">“Bulacaksın,”	dedi	babası,	“hazır	aramaya	başlamışken	karının	yatağını	da	bulmaya	çalış.” </p>
<p class="calibre1">Konuşmalar	 ona	 kadar	 ulaştı	 demek.	 “Buldum,	 teşekkür	 ederim.	 Şömineyle	 pencerenin	 arasında duran	şu	büyük	mobilya	parçası,	kadife	bir	cibinliği	ve	kaz	tüyü	dolu	bir	şiltesi	var.” </p>
<p class="calibre1">“Yatağı	tanımana	sevindim.	Şimdi	de	onu	seninle	paylaşan	kadını	tanımaya	çalışmalısın	belki.” </p>
<p class="calibre1">Kadın?	Çocuk	demek	istiyorsun.	“Bir	örümcek	kulağına	bir	şeyler	mi	fısıldadı	yoksa	ablama	mı</p>
<p class="calibre1">teşekkür	 etmeliyim?”	 Cersei’nin	 çarşaflarının	 altında	 olup	 bitenleri	 düşününce,	 onun	 bu	 işe	 burununu sokmayacak	 kadar	 nezaket	 sahibi	 olacağını	 sanırdı	 insan.	 “Söyle	 bana,	 Sansa’nın	 bütün	 hizmetçilerinin Cersei’nin	 hizmetindeki	 kadınlar	 olması	 niye?	 Kendi	 dairemde	 gözlenmekten	 bıktım.”	 “Karının hizmetkârlarından	 hoşlanmıyorsan	 onları	 kov	 ve	 senin	 için	 daha	 uygun	 olanlarını	 bul.	 Bu	 senin	 hakkın. </p>
<p class="calibre1">Beni	ilgilendiren	şey	karının	bekâreti,	hizmetçileri	değil.	Bu...	hassasiyet	kafamı	karıştırıyor.	Fahişelerle yatağa	 girmekte	 bir	 zorluk	 çekmiyormuşsun	 gibi	 görünüyor.	 Stark	 kızı	 farklı	 mı	 yaratılmış?”	 “Kahrolası aletimi	nereye	soktuğum	seni	neden	bu	kadar	çok	ilgilendiriyor?”	diye	sordu	Tyrion.	“Sansa	çok	küçük.” </p>
<p class="calibre1">“Ağabeyi	ölünce	Kışyarı	Leydisi	olacak	kadar	büyük.	Onun	bekâretini	al	ve	Kışyarını	almaya	bir</p>
</body>
</html>
