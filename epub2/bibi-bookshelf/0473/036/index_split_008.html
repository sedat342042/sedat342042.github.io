<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>Kılıçların Fırtınası</title>
    <meta name="generator" content="pdftohtml 0.36"/>
    <meta name="author" content="George R. R. Martin"/>
    <meta name="keywords" content="Fantastik"/>
    <meta name="date" content="2017-08-18T18:08:47+00:00"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">“Bir	 köle	 tacirini	 öldürmekten	 daha	 zor.	 Üç	 gün	 Grazdan.	 Onlara	 söyle.	 Üçüncü	 günün	 sonunda Yunkai’de	olacağım,	benim	için	kapıları	açsanız	da	açmasanız	da.” </p>
<p class="calibre1">Yunkaili	adam	kamptan	ayrıldığında	hava	tamamen	kararmıştı.	Kasvetli	bir	gece	olacağı	belliydi; </p>
<p class="calibre1">batıdan	 esen	 soğuk,	 nemli	 rüzgârla	 birlikte	 aysız	 ve	 yıldızsız	 bir	 gece.  <i class="calibre4">Güzel	 ve	 siyah</i>	 bir	 gece,	 diye düşündü	 Dany.	 Her	 yerde	 ateşler	 yanıyordu,	 tepeye	 ve	 araziye	 yayılmış	 küçük,	 turuncu	 yıldızlar.	 “Sör Jorah,”	 dedi,	 “kansüvarilerimi	 çağırın.”	 Dany,	 kansüvarilerini	 beklemek	 için	 bir	 minder	 yığının	 üstüne oturdu,	ejderhalar	yanındaydı. </p>
<p class="calibre1">Adamlar	toplandığında,	“Gece	yarısından	bir	saat	sonra	uygun	zamandır,”	dedi	Dany. </p>
<p class="calibre1"><b class="calibre3">“Evet	Khaleesi,”	dedi	Rakharo.	“Ne	için	uygun	zaman?”	“Saldırımızı	başlatmak	için.” </b></p>
<p class="calibre1">Sör	Jorah	Mormont	kaşlarını	çattı.	“Paralı	askerlere...” </p>
<p class="calibre1">“...yarın	 sabah	 cevap	 getirmelerini	 söyledim.	 Bu	 geceyle	 ilgili	 bir	 söz	 vermedim.	 Fırtına</p>
<p class="calibre1"><a id="p348"></a>Kargaları	 teklifim	 hakkında	 tartışacak,	 ikinci	 Oğullar,	 Mero’ya	 verdiğim	 şarapla	 sarhoş	 olacak	 ve Yunkaililer	üç	günleri	olduğuna	inanıyor.	Onları	bu	karanlık	örtünün	altında	avlayacağız.” </p>
<p class="calibre1">“Bizi	gözleyen	keşifçileri	vardır.” </p>
<p class="calibre1">“Ve	bu	karanlıkta,	yüzlerce	kamp	ateşi	görecekler,”	dedi	Dany.	“Eğer	bir	şey	göreceklerse.” </p>
<p class="calibre1">“<i class="calibre4">Khaleesi</i>,”	 dedi	 Jhogo.	 “Keşifçilerle	 ben	 ilgilenirim.	 Onlar	 süvari	 değil,	 sadece	 ata	 binmiş</p>
<p class="calibre1">köleler.” </p>
<p class="calibre1">“Aynen	öyle,”	dedi	Dany.	“Üç	koldan	taarruz	etmeliyiz	sanırım.	Gri	Solucan,	Lekesizler	sağdan	ve</p>
<p class="calibre1">soldan	saldırmak.  <i class="calibre4">Ko</i> larım	süvarilerime	önderlik	ederek	kama	düzeniyle	merkezi	delmeli.	Köle	askerler atlı	 Dothraklar’m	 karşısında	 duramaz.”	 Gülümsedi.	 “Şüphe	 yok	 ki	 ben	 sadece	 genç	 bir	 kızım	 ve	 savaş</p>
<p class="calibre1">hakkında	az	şey	biliyorum.	Siz	ne	düşünüyorsunuz	lordlarım?” </p>
<p class="calibre1">“Rhaegar	 Targaryen’in	 kardeşi	 olduğunuzu	 düşünüyorum,”	 dedi	 Sör	 Jorah	 kederli	 bir	 yarım</p>
<p class="calibre1">gülümsemeyle. </p>
<p class="calibre1">“Evet,”	 dedi	 Arştan	 Beyazsakal,	 “ve	 aynı	 zamanda	 bir	 kraliçe.”	 Bütün	 ayrıntıların	 üzerinden geçmek	 bir	 saat	 aldı.	 Kumandanlar	 görevlerinin	 başına	 gitmek	 için	 ayrılırken,  <i class="calibre4">şimdi	 en	 tehlikeli	 vakit</i> <i class="calibre4">başlıyor</i>,	diye	düşündü	Dany.	Gece	karanlığının,	hazırlıkları	düşmandan	gizlemesi	için	dua	edebiliyordu sadece. </p>
<p class="calibre1">Sör	 Jorah	 gece	 yarısına	 yakın	 Güçlü	 Belwas’ı	 itip	 geçerek	 geldiğinde	 Dany	 korktu.	 “Lekesizler paralı	askerlerden	birini	gizlice	kampa	girmeye	çalışırken	yakaladı.” </p>
<p class="calibre1">“Bir	casus?”	Bu	Dany’yi	korkutmuştu.	“Birini	yakaladılarsa,	daha	kaç	kişi	kaçmış	olabilir?” </p>
<p class="calibre1">“Hediyeler	getirdiğini	iddia	ediyor.	Şu	mavi	saçlı,	sarı	soytarı.” </p>
<p class="calibre1"> <i class="calibre4">Daario	 Naharis. </i>	 “Demek	 o.	 Öyleyse	 onu	 dinleyeceğim.”	 Sürgün	 şövalye	 paralı	 askeri getirdiğinde,	Dany,	birbirinden	bu	kadar	farklı	iki	adam	daha	olup	olmadığını	sordu	kendine.	Sör	Jorah esmerken	 Tyroshlu	 sarışındı;	 şövalye	 kaslıydı,	 paralı	 asker	 esnek;	 Mormont	 kelleşiyordu,	 diğer	 adamın saçları	 omuzlarına	 dökülüyordu	 ama	 şövalyenin	 kıllı	 olduğu	 yerlerde	 Tyrosh’lunun	 teni	 pürüzsüzdü.	 Ve Dany’nin	 şövalyesi	 basit	 kıyafetler	 giyerken	 diğer	 adam	 bir	 tavus	 kuşunun	 renksiz	 görünmesine	 sebep olabilirdi.	Tyroshlu	bu	ziyaret	için,	parlak	sarı	giysilerinin	üstüne	siyah	ve	ağır	bir	pelerin	atmıştı	gerçi. </p>
<p class="calibre1">Omzunda	ağır,	keten	bir	çuval	taşıyordu. </p>
<p class="calibre1"> <i class="calibre4">“Khaleesi” </i>	 diye	 bağırdı	 adam.	 “Hediyeler	 ve	 güzel	 havadisler	 getirdim.	 Fırtına	 Kargaları sizindir.”	Gülümsediğinde,	ağzının	içinde	altın	bir	diş	pırıldadı.	“Daario	Naharis	de	öyle!” </p>
<p class="calibre1">Dany	 kuşkuluydu.	 Eğer	 Tyroshlu	 casusluk	 yapmaya	 geldiyse,	 bu	 beyan,	 kellesini	 kurtarmak	 için sergilediği	 umutsuz	 bir	 oyundan	 başka	 bir	 şey	 olmayabilirdi.	 “Prendahl	 na	 Ghezn	 ve	 Sallor	 bu	 işe	 ne diyor?” </p>
<p class="calibre1">“Az	şey.”	Daario	çuvalın	ağzını	çözdü	ve	Prendahl	na	Ghezn	ile	Kel	Sallor’un	başları	Dany’nin</p>
<p class="calibre1">halılarına	döküldü.	“Ejderha	kraliçesine	hediyelerim.” </p>
<p class="calibre1">Viserion,	 Prendahl’ın	 boğazından	 sızan	 kanın	 kokusunu	 aldı,	 ejderhanın	 ağzından	 ölü	 adamın yüzünü	tamamen	yutan	ve	kansız	yanaklarını	karartıp	kabartan	alevler	çıktı.	Drogon	ve	Rhaegal	kızarmış</p>
<p class="calibre1">etin	kokusuna	doğru	döndüler. </p>
<p class="calibre1">“Bunu	sen	mi	yaptın?”	diye	sordu	Dany,	midesi	kalkmıştı. </p>
<p class="calibre1">“Başkası	 değil.”	 Daario	 Naharis	 ejderhalar	 yüzünden	 huzursuz	 olduysa	 bile	 bunu	 iyi	 saklıyordu. </p>
<p class="calibre1">Adamın	onları	ne	kadar	umursadığına	bakılırsa,	ejderhalar	bir	fareyle	oynayan	üç	küçük	kedi	olabilirdi. </p>
<p class="calibre1">“Neden?” </p>
<p class="calibre1">“Çünkü	çok	güzelsiniz.”	Adamın	elleri	büyük	ve	güçlüydü.	Sert	bakışlı	mavi	gözlerinde	ve	kemerli</p>
<p class="calibre1">büyük	 burnunda,	 bir	 av	 kuşunun	 fevkalade	 şiddetini	 hatırlatan	 bir	 şeyler	 vardı.	 “Prendahl	 çok	 fazla konuşup	 çok	 az	 şey	 söylerdi.”	 Daario’nun	 kılığı	 zengin	 olmasına	 rağmen	 yıpranmış	 haldeydi;	 çizmeleri tuz	lekeleriyle	kaplıydı,	tırnaklarının	cilası	dökülmüştü,	dantellerinde	ter	lekeleri	vardı	ve	Dany,	adamın</p>
<p class="calibre1"><a id="p349"></a>pelerininin	aşınmış	uçlarını	görebiliyordu.	“Sallor	da	sümüğü	altınmış	gibi	burnunu	karıştırırdı.”	Daario, ellerini	 çapraz	 şekilde	 kalçalarına	 koyup	 ayağa	 kalktı,	 avuçları	 bıçaklarının	 kabza	 topuzlarında duruyordu;	 sol	 kalçasında	 kavisli	 bir	 Dothrak	  <i class="calibre4">arakh’</i> 1,	 sağında	 bir	 Myr	 hançeri.	 Silahların	 kabzaları, birbirinin	aynı	bir	çift	altın	kadındı,	çıplak	ve	ahlaksız. </p>
<p class="calibre1">“Bu	güzel	bıçakları	kullanmakta	usta	mısın?”	diye	sordu	Dany,	adama. </p>
<p class="calibre1">“Ölü	 adamlar	 konuşabiliyor	 olsaydı,	 Prendahl	 ve	 Sallor	 size	 öyle	 olduğumu	 söylerlerdi.	 Bir kadını	sevmediğim,	bir	düşmanı	katletmediğim	ve	iyi	bir	yemek	yemediğim	günü	yaşanmış	saymam...	ve</p>
<p class="calibre1">yaşanmış	 günlerim	 gökyüzündeki	 yıldızlar	 kadar	 çoktur.	 Ben	 katliamı	 güzelliğe	 dönüştürürüm.	 Pek	 çok taklacı	 ve	 ateş	 dansçısı,	 benim	 yarım	 kadar	 hızlı	 ve	 dörtte	 birim	 kadar	 zarif	 olabilmek	 için	 tanrılara yakarmıştır.	 Size	 katlettiğim	 bütün	 adamların	 isimlerini	 sayardım	 ama	 ben	 listeyi	 bitiremeden ejderhalarınız	 kaleler	 kadar	 büyür,	 Yunkai’nin	 duvarları	 sarı	 tozlara	 dönüşür,	 kış	 gelir,	 geçer,	 tekrar gelir.” </p>
<p class="calibre1">Dany	 güldü.	 Daario	 Naharis’te	 gördüğü	 tekebbürden	 hoşlanmıştı.	 “Kılıcını	 çek	 ve	 bana	 bağlılık yemini	ver.” </p>
<p class="calibre1">Daario’nun	  <i class="calibre4">arakh’</i>ı,	 göz	 açıp	 kapayınca	 kadar	 kınından	 kurtuldu.	 Adamın	 teslimiyeti	 diğer	 her şeyi	 gibi	 aşırıydı,	 gösterişli	 bir	 hareket	 yüzünü	 Dany’nin	 ayaklarına	 indirdi.	 “Kılıcım	 sizindir.	 Hayatım sizindir.	 Sevgim	 sizindir.	 Kanım,	 bedenim,	 şarkılarım,	 hepsi	 size	 ait.	 Sizin	 emrinizle	 yaşayacağım	 ve öleceğim	güzel	kraliçe.” </p>
<p class="calibre1"><b class="calibre3">“O	halde	yaşa,”	dedi	Dany,	“ve	bu	gece	benim	için	dövüş.”	“Bu	akıllıca	olmaz	kraliçem.”	Sör</b></p>
<p class="calibre1"><b class="calibre3">Jorah,	 Daario’ya	 sert	 ve	 soğuk	 bir	 bakış	 attı.	 “Bu	 adamı,	 mücadele	 dövüşülüp	 kazanılana	 kadar</b> <b class="calibre3">burada,	gözetim	altında	tutun.” </b></p>
<p class="calibre1">Dany	 bir	 an	 için	 düşündü,	 sonra	 başını	 iki	 yana	 salladı.	 “Bize	 Fırtına	 Kargalarını	 verebilirse sürpriz	kesin	olur.” </p>
<p class="calibre1">“Ve	size	ihanet	ederse	sürpriz	kaybedilir.” </p>
<p class="calibre1">Dany	 tekrar	 yerdeki	 paralı	 askere	 baktı.	 Askerin	 gülümsemesi	 Dany’nin	 kızarmasına	 ve	 başını başka	tarafa	çevirmesine	sebep	oldu.	“İhanet	etmeyecek.” </p>
<p class="calibre1">“Bunu	nasıl	bilebilirsiniz?” </p>
<p class="calibre1">Dany,	 ejderhalar	 tarafından	 lokma	 lokma	 tüketilen	 kararmış	 et	 öbeğini	 gösterdi.	 “Buna	 onun samimiyetinin	 kanıtı	 derim.	 Daario	 Naharis,	 Fırtına	 Kargaları’na	 git,	 taarruzum	 başladığında Yunkaililer’in	artçı	kuvvetine	saldırmak	için	hazır	olsunlar.	Güvenle	geri	dönebilir	misin?” </p>
<p class="calibre1">“Beni	 durdururlarsa	 gözcülük	 yaptığımı	 ve	 hiçbir	 şey	 görmediğimi	 söylerim.”	 Tyroshlu	 ayağa kalktı,	reverans	yaptı	ve	çadırdan	ayrıldı. </p>
<p class="calibre1">Sör	Jorah	Mormont	oyalandı.	“Majesteleri,”	dedi,	“bu	bir	hataydı.	Bu	adam	hakkında	hiçbir	şey</p>
<p class="calibre1">bilmiyoruz...” </p>
<p class="calibre1">“Büyük	bir	savaşçı	olduğunu	biliyoruz.” </p>
<p class="calibre1">“Büyük	bir	konuşmacı	olduğunu	biliyoruz	demek	istiyorsunuz.	“</p>
<p class="calibre1">“Bize	Fırtına	Kargaları’nı	getiriyor.”  <i class="calibre4">Ve	mavi	gözleri	var. </i>	“Sadakatleri	şüpheli	beş	yüz	paralı	asker.” </p>
<p class="calibre1">“Böyle	 zamanlarda	 bütün	 sadakatler	 şüphelidir,”	 diye	 hatırlattı	 Dany.  <i class="calibre4">Ve	 iki	 ihanet	 daha</i> <i class="calibre4">göreceğim,	biri	altında,	biri	aşkta. </i></p>
<p class="calibre1">“Daenerys,	 benim	 yaşım	 seninkinin	 üç	 katı,”	 dedi	 Sör	 Jorah.	 “İnsanların	 nasıl	 sahte	 olduğunu gördüm.	Çok	azı	güvenmeye	değerdir	ve	Daario	Naharis	onlardan	biri	değil.	Sakalında	bile	sahte	renkler var.” </p>
<p class="calibre1">Bu	 sözler	 Dany’yi	 kızdırdı.	 “Ama	 senin	 dürüst	 sakalların	 var,	 bunu	 söylemeye	 mi	 çalışıyorsun? </p>
<p class="calibre1">Güvenebileceğim	tek	adam	sen	misin?” </p>
<p class="calibre1">Jorah	gerildi.	“Bunu	söylemedim.” </p>
<p class="calibre1"><a id="p350"></a>“Bunu	 her	 gün	 söylüyorsun.	 Pyat	 Pree	 yalancı,	 Xaro	 düzenbaz,	 Belwas	 palavracı,	 Arştan suikastçi...	 Benim	 hâlâ	 bir	 bakire	 kız	 olduğumu	 mu	 sanıyorsun,	 kelimelerin	 arkasındaki	 kelimeleri duyamadığımı?” </p>
<p class="calibre1">“Majesteleri...” </p>
<p class="calibre1">Dany	şövalyeye	yüklendi.	“Benim	için	tanıdığım	herkesten	daha	iyi	bir	arkadaş,	Viserys’ten	daha</p>
<p class="calibre1">iyi	bir	ağabey	oldun.	Kraliçe	Muhafızlarımın	birincisi,	ordumun	kumandanı,	en	kıymetli	danışmanım	ve sağ	elimsin.	Sana	saygı	duyuyor	ve	değer	veriyorum...	ama	seni	arzulamıyorum.	Jorah	Mormont,	sadece ve	sadece	sana	güvenmem	için	dünyadaki	diğer	bütün	adamları	benden	uzaklaştırmandan	bıktım.	Bu	işe</p>
<p class="calibre1">yaramaz	ve	seni	daha	çok	sevmemi	sağlamaz.” </p>
<p class="calibre1">Dany	 konuşmaya	 başladığında	 Mormont’un	 yüzü	 kızarmıştı	 ama	 Dany’nin	 sözleri	 bittiğinde</p>
<p class="calibre1">şövalyenin	yüzü	yine	solgundu.	Jorah	taş	kadar	kıpırtısız	duruyordu.	“Eğer	kraliçem	emrediyorsa,”	dedi sert	ve	soğuk	bir	sesle. </p>
<p class="calibre1">Dany	her	ikisine	de	yetecek	kadar	sıcaktı.	“<i class="calibre4">Emrediyor</i>,”	dedi.	“Şimdi	gidip	Lekesizlerinizi	görün sör.	Dövüşecek	ve	kazanacak	bir	mücadeleniz	var.” </p>
<p class="calibre1">Mormont	 gittiğinde	 Dany	 kendini	 yastıklarının	 üstüne,	 ejderhalarının	 yanına	 attı.	 Sör	 Jorah’a	 o kadar	 sert	 davranmak	 istememişti	 ama	 adamın	 bitmez	 tükenmez	 şüpheleri	 Dany’nin	 içindeki	 ejderhayı uyandırmıştı	sonunda. </p>
<p class="calibre1"> <i class="calibre4">Beni	 affedecek, </i>	 dedi	 Dany	 kendine.  <i class="calibre4">Ben	 onun	 efendisiyim. </i>	 Jorahin	 Daario	 hakkında	 haklı	 olup olmadığını	düşünürken	buldu	kendini.	Birdenbire	çok	yalnız	hissetti.	Mirri	Maz	Duur,	Dany’nin	bir	daha asla	canlı	bir	çocuk	doğuramayacağına	dair	söz	vermişti.  <i class="calibre4">Targaryen	Hanedanı	benimle	son	bulacak. </i>	Bu düşünce	 Dany’yi	 hüzünlendirdi.	 “Sizler	 benim	 çocuklarım	 olmalısınız,”	 dedi	 ejderhalara,	 “benim	 üç öfkeli	çocuğum.	Arştan,	ejderhaların	insanlardan	daha	uzun	yaşadığını	söylüyor,	yani	ben	öldükten	sonra siz	devam	edeceksiniz.” </p>
<p class="calibre1">Drogon	 boynunu	 kıvırıp	 Dany’nin	 elini	 dişledi.	 Hayvanın	 dişleri	 çok	 keskindi	 ama	 böyle	 oyun oynarlarken	Dany’nin	tenini	asla	yırtmıyordu.	Dany	güldü,	Drogon’u	ileri	geri	yuvarladı,	sonunda	hayvan kükredi	ve	kuyruğunu	kırbaç	gibi	sallamaya	başladı.  <i class="calibre4">Kuyruğu	eskisinden	daha	uzun, </i>	Dany	gördü,  <i class="calibre4">yarın</i> <i class="calibre4">daha	da	uzun	olacak.	Artık	çok	hızlı	büyüyorlar	ve	onlar	büyüdüğünde	ben	kanatlara	sahip	olacağım. </i></p>
<p class="calibre1">Dany	 bir	 ejderhanın	 sırtına	 bindiğinde	 kendi	 adamlarını	 mücadeleye	 götürebilirdi,	 Astapor’da	 yaptığı gibi,	fakat	ejderhalar	Dany’nin	ağırlığını	taşıyamayacak	kadar	küçüktü	henüz. </p>
<p class="calibre1">Gece	 yarısı	 gelip	 geçtiğinde	 kampın	 üzerine	 bir	 sessizlik	 çöktü.	 Dany	 hizmetçileriyle	 birlikte çadırında	 kaldı,	 Arştan	 Beyazsakal	 ve	 Güçlü	 Belwas	 nöbetteydi.	 Beklemek	 işin	 en	 zor	 kısmıydı.	 Onun mücadelesi	onsuz	dövüşülürken	hiçbir	şey	yapmadan	çadırda	oturmak,	Dany’nin	kendini	tekrar	yarı	çocuk gibi	hissetmesine	sebep	oluyordu. </p>
<p class="calibre1">Zaman,	 kaplumbağa	 ayaklarıyla	 sürünüyordu.	 Dany,	 omuzlarındaki	 düğümler	 Jhiqui	 tarafından</p>
<p class="calibre1">ovulduktan	 sonra	 bile	 uyuyamayacak	 kadar	 huzursuzdu.	 Missandei,	 Barışçıl	 İnsanlar’ın	 bir	 ninnisini söylemeyi	önerdi	ama	Dany	başını	iki	yana	salladı.	“Bana	Arstan’ı	getir.” </p>
<p class="calibre1">Yaşlı	 adam	 geldiğinde	 Dany	  <i class="calibre4">hrakkar</i>	 postunun	 altına	 kıvrılmıştı,	 postun	 küflü	 kokusu	 ona	 hâlâ Drogo’yu	 hatırlatıyordu.	 “Adamlar	 benim	 için	 can	 verirken	 uyuyamam	 Beyazsakal,”	 dedi	 Dany.	 “Bana ağabeyim	 Rhaegar’ı	 biraz	 daha	 anlat.	 Gemide	 anlattığın	 hikâyeyi	 sevmiştim,	 bir	 savaşçı	 olmaya	 nasıl karar	verdiğiyle	ilgili	olanı.” </p>
<p class="calibre1">“Majesteleri	böyle	söylemekle	nezaket	gösteriyor.” </p>
<p class="calibre1">“Viserys,	ağabeyimizin	pek	çok	turnuva	kazandığını	söylerdi.” </p>
<p class="calibre1">Arştan	beyaz	başını	saygıyla	öne	eğdi.	“Majesteleri	Kral’ın	sözlerini	inkâr	etmek	benim	haddim</p>
<p class="calibre1">değildir...” </p>
<p class="calibre1">“Ama?”	dedi	Dany	sertçe.	“Anlat.	Sana	emrediyorum.” </p>
<p class="calibre1"><a id="p351"></a>“Prens	Rhaegar’ın	mahareti	sorgu	kabul	etmezdi	lâkin	kendisi	ender	olarak	müsabaka	meydanına çıkardı.	 Rhaegar,	 kılıçların	 şarkısını	 hiçbir	 zaman	 Robert’ın	 ya	 da	 Jaime	 Lannister’ın	 sevdiği	 gibi sevmedi.	 Bu	 yalnızca	 yapmak	 zorunda	 olduğu	 bir	 şeydi,	 dünyanın	 ona	 biçtiği	 bir	 vazife.	 Vazifesini layıkıyla	 yerine	 getirdi,	 her	 şeyi	 layıkıyla	 yapardı.	 Bu	 onun	 tabiatıydı	 ama	 bundan	 keyif	 almıyordu, insanlar,	Rhaegar’ın,	arpını	mızrağından	çok	sevdiğini	söylerdi.” </p>
<p class="calibre1"> <i class="calibre4">“Birkaç</i>	turnuva	kazandı	elbette,”	dedi	Dany	hayal	kırıklığıyla. </p>
<p class="calibre1">“Majesteleri	 gençliğinde,	 Fırtına	 Burnu’ndaki	 turnuvada	 çok	 iyi	 at	 sürdü.	 Lord	 Steffon</p>
<p class="calibre1">Baratheon’ı,	 Lord	 Jason	 Mallister’ı,	 Dorne’un	 Kızıl	 Yılan’ını	 ve	 sonradan	 Kral	 Ormanı	 haydutlarının kötü	şöhretli	şefi	Simon	Toyne	olduğu	anlaşılan	gizemli	şövalyeyi	yendi.	O	gün	Sör	Arthur	Dayne’e	karşı on	iki	mızrak	kırdı.” </p>
<p class="calibre1">“Şampiyon	oldu	mu	peki?” </p>
<p class="calibre1">“Hayır	 Majesteleri.	 Bu	 onur,	 son	 dövüşte	 Prens	 Rhaegar’ı	 atsız	 bırakan	 bir	 başka	 Kral</p>
<p class="calibre1">Muhafızları	şövalyesine	gitti.” </p>
<p class="calibre1">Dany,	 Rhaegar’ın	 atsız	 bırakılışını	 duymak	 istemiyordu.	 “Ama	 ağabeyim	 hangi	 turnuvaları</p>
<p class="calibre1"> <i class="calibre4">kazandı</i>?” </p>
<p class="calibre1">“Majesteleri.”	Yaşlı	adam	tereddüt	etti.	“Turnuvaların	en	büyüğünü	kazandı.” </p>
<p class="calibre1">“O	hangisiydi?”	diye	sordu	Dany. </p>
<p class="calibre1">‘Yalancı	bahar	yılında,	Lord	Whent	tarafından	Harrenhal’da,	Tanrı	Gözü’nün	yanında	düzenlenen</p>
<p class="calibre1">turnuva.	Muteber	bir	hadiseydi.	Mızrak	müsabakasının	yanı	sıra,	yedi	takım	şövalye	arasında	dövüşülen eski	usul	bir	meydan	dövüşü,	okçuluk,	balta	fırlatma,	at	yarışı,	şarkıcı	turnuvası,	soytarı	gösterisi,	pek	çok ziyafet	ve	eğlence	de	vardı.	Lord	Whent	zengin	olduğu	kadar	açık	elliydi. </p>
<p class="calibre1">Vadettiği	 cömert	 keseler	 yüzlerce	 cesur	 adamı	 Harrenhal’a	 çekmişti.	 Hatta	 yıllardır	 Kızıl Kale’den	 ayrılmayan	 soylu	 babanız	 bile	 Harrenhal’a	 gitmişti.	 Yedi	 Krallık’ın	 en	 büyük	 lordları	 ve kudretli	şövalyeleri	o	turnuvada	at	sürdü	ve	Ejderha	Kayası	Prensi	hepsini	geçti.” </p>
<p class="calibre1">“Ama	 bu,	 ağabeyimin	 Lyanna	 Stark’ı	 aşk	 ve	 güzellik	 kraliçesi	 olarak	 taçlandırdığı	 turnuvaydı!” </p>
<p class="calibre1">dedi	Dany.	“Prenses	Elia	oradaydı,	kendi	karısı,	fakat	ağabeyim	tacı	Stark	kızına	verdi	ve	daha	sonra	onu nişanlısından	çaldı.	Bunu	nasıl	yapabildi?	Dornelu	kadın	ona	çok	mu	kötü	davranıyordu?” </p>
<p class="calibre1">“Ağabeyinizin	kalbinde	neler	olabileceğini	söylemek	benim	gibilere	düşmez	Majesteleri.	Prenses</p>
<p class="calibre1">Elia	iyi	ve	zarif	bir	leydiydi,	fakat	sağlığı	her	zaman	hassastı.” </p>
<p class="calibre1">Dany	aslan	postunu	sıkıca	omuzlarına	sardı.	“Viserys	bir	keresinde	bunun	benim	suçum	olduğunu</p>
<p class="calibre1">söylemişti,	 geç	 doğduğum	 için.”	 Bunu	 şiddetle	 inkâr	 ettiğini	 hatırlıyordu	 Dany.	 Asıl	 suçlunun,	 bir	 kız olarak	 doğmadığı	 için	 Viserys	 olduğunu	 söyleyecek	 kadar	 ileri	 gitmişti.	 Viserys	 bu	 küstahlığı	 yüzünden Dany’yi	 zalimce	 dövmüştü.	 “Eğer	 ben	 daha	 zamanlı	 doğsaydım	 Rhaegar’ın	 Elia	 yerine	 benimle evleneceğini	 ve	 her	 şeyin	 farklı	 olacağını	 söylemişti.	 Eğer	 mutlu	 bir	 evliliği	 olsaydı,	 Rhaegar,	 Stark kızına	ihtiyaç	duymazdı.” </p>
<p class="calibre1">“Belki	 de	 öyle	 Majesteleri.”	 Beyazsakal	 bir	 an	 duraksadı.	 “Lâkin	 Rhaegar’ın	 mutlu	 olmaya kabiliyeti	olduğundan	emin	değilim.” </p>
<p class="calibre1">“Onu	çok	huysuz	bir	adama	dönüştürdün,”	diye	itiraz	etti	Dany. </p>
<p class="calibre1">“Huysuz	 değil,	 hayır	 ama...	 Prens	 Rhaegar’da	 bir	 hüzün	 vardı,	 bir	 his...”	 Yaşlı	 adam	 yine tereddütlüydü. </p>
<p class="calibre1">“Söyle,”	diye	ısrar	etti	Dany.	“Bir	his...?” </p>
<p class="calibre1">“Kara	 kader	 hissi.	 Ağabeyiniz	 keder	 içinde	 doğmuştu	 kraliçem	 ve	 bütün	 hayatı	 boyunca	 bu gölgeyle	yaşadı.” </p>
<p class="calibre1">Viserys,	 Rhaegar’ın	 doğumundan	 sadece	 bir	 kez	 bahsetmişti.	 Belki	 de	 hikâye	 onu	 çok	 üzüyordu. </p>
<p class="calibre1">“Ağabeyime	musallat	olan	Yaz	Kalesi’nin	gölgesiydi,	değil	mi?” </p>
<p class="calibre1"><a id="p352"></a>“Evet.	Buna	rağmen	Yaz	Kalesi	prensin	en	çok	sevdiği	yerdi. </p>
<p class="calibre1">Zaman	 zaman	 oraya	 giderdi,	 yanına	 sadece	 arpını	 alırdı.	 Orada	 Kral	 Muhafızlarının	 şövalyeleri bile	prense	eşlik	etmezdi.	Rhaegar,	kalenin	harap	salonunda,	ayın	ve	yıldızların	altında	uyumayı	severdi. </p>
<p class="calibre1">Her	geri	dönüşünde	yeni	bir	şarkı	getirirdi.	Gümüş	telli	yüksek	arpını	çalar,	alacakaranlıklar,	gözyaşları ve	 kralların	 ölümleri	 hakkında	 şarkılar	 söylerdi.	 Bu	 şarkıları	 duyan	 insan,	 prensin	 kendinden	 ve sevdiklerinden	bahsettiğini	hissederdi.” </p>
<p class="calibre1">“Ya	İşgalci?	O	da	hüzünlü	şarkılar	çalar	mıydı?” </p>
<p class="calibre1">Arştan	 kıkırdadı.	 “Robert?	 Robert	 onu	 güldüren	 şarkıları	 severdi,	 ne	 kadar	 müstehcen	 olursa	 o kadar	 iyi.	 Sadece	 sarhoş	 olduğunda	 şarkı	 söylerdi,	 ‘Bir	 Fıçı	 Bira’	 ya	 da	 ‘Elli	 Dört	 Fıçı	 ya	 da	 ‘Ayı	 ve Güzel	Bakire’	gibi	şarkılar.	Robert	fazlasıyla...” </p>
<p class="calibre1">Ejderhalar	aynı	anda	kafalarını	kaldırıp	kükrediler. </p>
<p class="calibre1">“Atlar!”	 Dany,	 aslan	 postunu	 kavrayarak	 ayağa	 fırladı.	 Dışarıdan	 Güçlü	 Behvas’ın	 bir	 şey bağırdığını	 duydu,	 sonra	 diğer	 sesleri	 ve	 çok	 sayıda	 atın	 kişnemesini.	 “İrri,	 gidip	 neler	 olduğuna...” </p>
<p class="calibre1">Çadırın	kapısı	açıldı	ve	Sör	Jorah	Mormont	içeri	girdi.	Üstü	başı	tozlanmıştı	ve	giysilerinde	kan	lekeleri vardı	 ama	 bunun	 dışında	 mücadeleden	 çıkmış	 biri	 için	 kötü	 durumda	 sayılmazdı.	 Sürgün	 şövalye Dany’nin	önünde	tek	dizinin	üstüne	çöktü	ve	“Majesteleri,”	dedi,	“size	zafer	getirdim.	Fırtına	Kargaları bizim	tarafımıza	geçti,	köleler	dağıldı	ve	İkinci	Oğullar	tıpkı	sizin	dediğiniz	gibi	dövüşemeyecek	kadar sarhoştu.	 İki	 yüz	 adam	 öldü,	 çoğunluğu	 Yunkaililer’den.	 Köleler	 mızraklarını	 bırakıp	 kaçtı	 ve	 paralı askerler	teslim	oldu.	Binlerce	tutsağımız	var.” </p>
<p class="calibre1">“Bizim	kaybımız?” </p>
<p class="calibre1">“Bir	düzine.	En	fazla.” </p>
<p class="calibre1">Dany	ancak	o	zaman	gülümsedi.	“Ayağa	kalk	benim	iyi	ve	cesur	ayım.	Graz’dan	alındı	mı?	Titan</p>
<p class="calibre1">Piçi?” </p>
<p class="calibre1">“Graz’dan	sizin	şartlarınızı	iletmek	üzere	Yunkai’ye	gitti.”	Sör	Jorah	ayağa	kalktı.	“Mero,	Fırtına Kargalarının	 taraf	 değiştirdiğini	 anladığı	 anda	 kaçtı.	 Adamlarım	 peşinde.	 Fazla	 uzağa	 gidemez.”	 “Çok güzel,”	dedi	Dany.	“Paralı	asker	ya	da	köle,	bana	bağlılık	yemini	edenlerin	canını	bağışlayın.	Eğer	İkinci Oğullar’dan	yeteri	kadar	adam	bize	katılırsa	gruba	dokunmayın.” </p>
<p class="calibre1">Ertesi	 gün	 Yunkai’ye	 doğru	 son	 üç	 fersahı	 yürüdüler.	 Şehir,	 kırmızı	 yerine	 sarı	 tuğlalardan	 inşa edilmişti,	 bunun	 dışında	 en	 baştan	 Aspator’du	 burası;	 aynı	 ufalanan	 duvarlar,	 basamaklı	 piramitler	 ve şehir	kapılarının	üstündeki	muazzam	harpiya	heykeli.	Duvar	ve	kuleler	arabaletçi	ve	sapancı	kaynıyordu. </p>
<p class="calibre1">Sör	 Jorah’la	 Gri	 Solucan,	 Dany’nin	 adamlarını	 konuşlandırdı,	 Irri	 ve	 Jhiqui	 çadırını	 kurdu,	 Dany beklemek	için	oturdu. </p>
<p class="calibre1">Üçüncü	 günün	 sabahında	 şehir	 kapıları	 açıldı	 ve	 bir	 köle	 nehri	 dışarı	 akmaya	 başladı.	 Dany köleleri	 karşılamak	 için	 gümüş	 kısrağına	 bindi.	 Küçük	 Missandei,	 geçen	 kölelere,	 özgürlüklerini Daenerys	 Fırtınadadoğan’a	 borçlu	 olduklarını	 söyledi,	 Ateş	 Geçirmez,	 Batıdiyarin	 Yedi	 Krallıkinın Kraliçesi	ve	Ejderhaların	Anası. </p>
<p class="calibre1"> <i class="calibre4">“Mhysa! </i>”	diye	bağırdı	esmer	tenli	bir	adam.	Adamın	omzunda	küçük	bir	kız	vardı,	ince	sesiyle	o da	aynı	kelimeyi	bağırıyordu.  <i class="calibre4">“Mhysa!	Mhysa!” </i></p>
<p class="calibre1">Dany,	Missandei’ye	baktı.	“Ne	söylüyorlar?” </p>
<p class="calibre1">“Eski	ve	saf	Ghiscar	dili.	‘Anne,’	demek.” </p>
<p class="calibre1">Dany	göğsünde	bir	hafiflik	hissetti.  <i class="calibre4">Vücudumda	asla	bir	bebek	hayat	bulmayacak</i>,	diye	hatırladı. </p>
<p class="calibre1">Yukarı	kaldırdığı	eli	titredi.	Belki	de	gülümsedi	Dany.	Gülümsemiş	olmalıydı	çünkü	adam	sırıttı	ve	tekrar bağırdı,	 diğerleri	 de	 adama	 katıldı.  <i class="calibre4">“Mhysal” </i>	 diye	 seslendiler.  <i class="calibre4">“Mhysa!	 MHYSA! </i>”	 Bütün	 köleler	 ona gülümsüyordu,	 ona	 uzanıyorlardı,	 önünde	 diz	 çöküyorlardı.	 Bazıları,  <i class="calibre4">“Maela” </i>	 derken	 diğerleri, </p>
<p class="calibre1"> <i class="calibre4">“Aelalla” </i>	 ya	 da,	 “<i class="calibre4">Qathei</i>	 veya,  <i class="calibre4">“Tato” </i>	 diye	 sesleniyordu	 ama	 hangi	 dilde	 olursa	 olsun	 bütün	 kelimeler</p>
<p class="calibre1"><a id="p353"></a>aynı	anlamı	taşıyordu.  <i class="calibre4">Anne.	Bana	anne	diyorlar. </i></p>
<p class="calibre1">Sesler	 büyüdü,	 yayıldı,	 kabardı.	 Sesler	 öyle	 çok	 büyüdü	 ki	 Dany’nin	 kısrağı	 ürktü,	 geriledi	 ve başını	 sallayıp	 gümüşi	 gri	 kuyruğunu	 savurdu.	 Sesler	 öyle	 büyüdü	 ki	 Yunkai’nin	 sarı	 duvarları	 titredi. </p>
<p class="calibre1">Kapılardan	 her	 dakika	 daha	 fazla	 köle	 akıyordu	 ve	 dışarı	 çıktıklarında	 onlar	 da	 şarkıya	 katılıyordu. </p>
<p class="calibre1">Şimdi	 Dany’ye	 doğru	 koşuyorlardı,	 tökezliyorlardı,	 Dany’nin	 eline	 dokunmak,	 atının	 yelesini	 okşamak, ayağını	 öpmek	 istiyorlardı.	 Dany’nin	 zavallı	 kansüvarileri	 bütün	 köleleri	 geride	 tutamıyordu,	 Güçlü Belwas	bile	dehşet	içinde	homurdanıp	kükrüyordu. </p>
<p class="calibre1">Sör	Jorah,	gitmesi	için	ısrar	etti	ama	Dany,	Ölümsüzler	Sarayı’nda	gördüğü	rüyayı	hatırladı.	“Bana</p>
<p class="calibre1">zarar	 vermeyecekler,”	 dedi	 şövalyeye.	 “Onlar	 benim	 çocuklarım	 Jorah.”	 Güldü,	 atını	 mahmuzladı	 ve kölelere	 doğru	 koştu,	 saçlarındaki	 çanlar	 tatlı	 bir	 zafer	 şarkısı	 söylüyordu.	 Önce	 tırıs	 gitti,	 sonra	 eşkin koştu,	 ardından	 dörtnala	 kalktı,	 saç	 örgüsü	 arkasından	 akıyordu.	 Özgür	 bırakılmış	 köleler	 Dany’nin önünde	toplandı.	“Anne,”	diye	seslendi	yüz,	bin,	on	bin	boğaz.	“Anne,”	diye	şarkı	söylediler,	önlerinden geçen	Dany’nin	bacaklarına	parmaklarıyla	dokundular.	“Anne,	anne,	anne!” </p>
<p class="calibre1"><a id="p354"></a><b class="calibre3">ARYA</b></p>
<p class="calibre1">Arya,	uzakta	beliren	ve	öğlen	güneşiyle	altın	gibi	parlayan	muazzam	tepenin	suretini	gördüğü	anda</p>
<p class="calibre1">neresi	olduğunu	anladı.	Onca	yolu	geri	dönüp	tekrar	Yüce	Yürek’e	gelmişlerdi. </p>
<p class="calibre1">Güneş	batarken	zirvede	kamp	kuruyorlardı,	burada	hiçbir	şey	onlara	zarar	veremezdi.	Arya,	Lord</p>
<p class="calibre1">Beric’in	yaveri	Ned’le	birlikte	büvet	ağacı	köklerinden	oluşan	çemberi	dolaştı.	Köklerden	birinin	üstüne çıktılar	 ve	 güneşin	 son	 ışıklarının	 batıda	 kayboluşunu	 izlediler.	 Arya	 bu	 yükseklikten,	 kuzeyde	 bir fırtınanın	 yükseldiğini	 görebiliyordu	 ama	 Yüce	 Yürek	 yağmurun	  <i class="calibre4">üzerinde</i>	 duruyordu.	 Rüzgârın	 üzerinde değildi	gerçi;	öyle	şiddetli	bir	bora	esti	ki	Arya,	arkasında	pelerinini	çekiştiren	biri	varmış	gibi	hissetti. </p>
<p class="calibre1">Ama	döndüğünde	arkasında	kimse	yoktu. </p>
<p class="calibre1"> <i class="calibre4">Hayaletler</i>,	diye	hatırladı.  <i class="calibre4">Yüce	Yürek	tekinsiz	bir	yer. </i></p>
<p class="calibre1">Tepenin	 zirvesinde	 büyük	 bir	 ateş	 yaktılar.	 Myrli	 Thoros	 bağdaş	 kurarak	 ateşin	 yanma	 oturdu, dünyada	başka	hiçbir	şey	yokmuş	gibi	alevlerin	içine	bakıyordu. </p>
<p class="calibre1">“Ne	yapıyor?”	diye	sordu	Arya,	Ned’e. </p>
<p class="calibre1">“Bazen	 alevlerin	 içinde	 bir	 şeyler	 görüyor,”	 dedi	 yaver.	 “Geçmiş.	 Gelecek.	 Çok	 uzakta	 olan şeyler.” </p>
<p class="calibre1">Arya	gözlerini	kıstı	ve	rahibin	gördüğü	şeyleri	görüp	göremeyeceğini	anlamak	için	ateşe	baktı	ama</p>
<p class="calibre1">bu	 sadece	 gözlerini	 sulandırdı	 ve	 Arya	 çok	 geçmeden	 başını	 başka	 tarafa	 çevirdi.	 Gendry	 de	 kırmızı rahibi	izliyordu.	“Orada	geleceği	görebiliyor	musunuz	gerçekten?”	diye	sordu	aniden. </p>
<p class="calibre1">Thoros	iç	geçirerek	ateşten	döndü.	“Burada	değil.	Şimdi	değil.	Ama	bazı	günler	evet,	Işık	Tanrısı</p>
<p class="calibre1">bana	 imgeler	 bahşediyor.”	 Gendry	 kuşkulu	 görünüyordu.	 “Ustam,	 sizin	 bir	 ayyaş,	 sahtekâr	 ve	 gelmiş</p>
<p class="calibre1">geçmiş	en	kötü	rahip	olduğunuzu	söylerdi.” </p>
<p class="calibre1">“Bu	 çok	 kırıcıydı.”	 Thoros	 kıkırdadı.	 “Doğru	 fakat	 kırıcı.	 Ustan	 kimdi?	 Seni	 tanıyor	 muydum evlat?” </p>
<p class="calibre1">“Çelik	Caddesindeki	zırh	ustası	Tobho	Mott’un	çırağıydım.	Eskiden	kılıçlarınızı	ondan	alırdınız.” </p>
<p class="calibre1">“Aynen	 öyle.	 Kılıçları	 bana	 iki	 kat	 pahalıya	 satardı,	 sonra	 da	 onları	 ateşe	 verdim	 diye	 beni azarlardı.”	Thoros	güldü.	“Ustan	doğru	söylemiş.	Çok	ruhani	bir	rahip	değildim.	Ben	sekiz	kardeşin	en küçüğü	 olarak	 doğdum,	 babam	 beni	 Kırmızı	 Tapınak’a	 verdi	 ama	 benim	 seçeceğim	 yol	 bu	 olmazdı. </p>
<p class="calibre1">Duaları	 okudum,	 büyüleri	 ezberledim	 ama	 aynı	 zamanda	 mutfak	 baskınlarına	 öncülük	 ettim	 ve	 ara	 sıra yatağımda	kızlar	buldular.	Çok	ahlaksız	kızlar,	tapınağa	nasıl	geldiklerini	hiç	bilemedim. </p>
<p class="calibre1">Ama	 dillere	 karşı	 istidadım	 vardı	 ve	 bazen	 alevlere	 baktığımda	 bir	 şeyler	 görüyordum.	 Buna rağmen	kıymetten	çok	belaydım,	sonunda	beni,	yedi	kere	sarhoş	Batıdiyar’a	tanrının	ışığını	götürmem	için Kral	 Toprakları’na	 yolladılar.	 Kral	 Aerys	 ateşi	 öyle	 çok	 seviyordu	 ki	 onun	 din	 değiştirebileceği düşünülüyordu.	Gel	gör	ki	kralın	alev	kehanetçileri	benden	daha	iyi	numaralar	biliyordu. </p>
<p class="calibre1">Ama	 Kral	 Robert	 benden	 hoşlandı.	 Alevli	 kılıçla	 meydan	 dövüşüne	 ilk	 kez	 katıldığımda,	 Kevan Lannister’ın	atı	şahlandı	ve	adamı	yere	fırlattı.	Majesteleri	bu	olaya	öyle	çok	güldü	ki	onun	patlayacağını düşündüm.”	Bu	anı	kırmızı	rahibi	gülümsetti.	“Ama	bir	kılıca	öyle	davranılmaz,	ustan	bu	konuda	haklı.” </p>
<p class="calibre1">“Ateş	 tüketir.”	 Lord	 Beric,	 Thoros’la	 Gendry’nin	 arkasında	 duruyordu	 ve	 adamın	 sesinde</p>
<p class="calibre1">Thoros’u	 bir	 anda	 sessizleştiren	 bir	 şey	 vardı.  <i class="calibre4">“Tüketir</i>	 ve	 işini	 bitirdiğinde	 geride	 hiçbir	 şey	 kalmaz. </p>
<p class="calibre1"> <i class="calibre4">Hiçbir	şey</i>.” </p>
<p class="calibre1">“Beric.	Tatlı	dost.”	Thoros	yıldırım	lordunun	koluna	dokundu.	“Ne	söylüyorsun?” </p>
<p class="calibre1">“Daha	 önce	 söylemediğim	 bir	 şey	 değil.	 Altı	 kez	 Thoros?	 Altı	 kez	 çok	 fazla.”	 Beric	 aniden</p>
<p class="calibre1"><a id="p355"></a>uzaklaştı. </p>
<p class="calibre1">O	 gece	 rüzgâr	 neredeyse	 bir	 kurt	 gibi	 uluyordu	 ve	 batıda,	 rüzgâra	 ders	 veren	 gerçek	 kurtlar	 da vardı.	 Notch,	 Anguy	 ve	 Ay	 Kasabası’ndan	 Merrit	 nöbetteydi.	 Arya,	 atların	 arkasında	 sürünen	 küçük	 ve solgun	 sureti	 gördüğünde	 Ned,	 Gendry	 ve	 diğerlerinin	 çoğu	 uykuya	 dalmıştı.	 Eğri	 büğrü	 bir	 bastona dayanan	kadının	ince,	beyaz	saçları	çılgınca	uçuşuyordu.	Kadın	doksan	santimden	uzun	olamazdı.	Ateşin ışığı,	 kadının	 gözlerinin	 Jon’un	 kurdunun	 gözleri	 kadar	 kırmızı	 parlamasına	 sebep	 oluyordu.  <i class="calibre4">O	 da	 bir</i> <i class="calibre4">hayaletti. </i>	Arya	yaklaştı	ve	izlemek	için	diz	çöktü. </p>
<p class="calibre1">Cüce	kadın	davet	edilmeden	ateşin	yanına	oturduğunda,	Thoros	ve	Lim,	Lord	Beric’le	birlikteydi. </p>
<p class="calibre1">Kadın,	 sıcak	 kömürlere	 benzeyen	 gözlerini	 kısarak	 adamlara	 baktı.	 “Köz,	 Limon	 ve	 Majesteleri	 Ceset Lordu	beni	tekrar	onurlandırmaya	gelmiş.” </p>
<p class="calibre1">“Kötü	 alametli	 bir	 isim.	 Bu	 ismi	 kullanmamanı	 istemiştim.”	 “Evet	 istedin.	 Fakat	 üstündeki	 ölüm kokusu	 taze	 lordum.”	 Kadının	 yalnızca	 bir	 dişi	 kalmıştı.	 “Bana	 şarap	 verin	 yoksa	 giderim.	 Kemiklerim yaşlandı.	Rüzgâr	estiğinde	eklemlerim	ağrıyor.	Burada	sürekli	rüzgâr	esiyor.” </p>
<p class="calibre1">“Rüyaların	 için	 bir	 gümüş	 geyik	 leydim,”	 dedi	 Lord	 Beric	 ciddi	 bir	 nezaketle.	 “Bizim	 için havadislerin	varsa	bir	gümüş	daha.”	“Gümüş	bir	geyiği	ne	yiyebilirim	ne	de	sürebilirim.	Rüyalarım	için bir	 matara	 şarap	 ve	 havadislerim	 için	 sarı	 cübbeli	 sersemden	 bir	 öpücük.”	 Küçük	 kadın	 güldü.	 “Evet, ıslak	 bir	 öpücük,	 biraz	 da	 dil.	 Çok	 uzun	 zaman	 oldu,	 çok	 uzun.	 Onun	 ağzında	 limon	 tadı	 olacak benimkinde	kemik.	Ben	çok	yaşlıyım.” </p>
<p class="calibre1">“Evet,”	 diye	 şikâyet	 etti	 Lim.	 “Şarap	 ve	 öpücük	 için	 fazla	 yaşlısın.	 Benden	 bütün	 alacağın kılıcımın	kenarı	olur	kocakarı.” </p>
<p class="calibre1">“Saçlarım	 avuç	 avuç	 dökülüyor	 ve	 bin	 yıldır	 kimse	 beni	 öpmedi.	 Bu	 kadar	 yaşlı	 olmak	 kolay değil.	Pekâlâ,	o	zaman	bir	şarkı	isterim.	Havadislerim	karşılığında	Yediler’in	Tom’undan	bir	şarkı.” </p>
<p class="calibre1">“Tom’dan	şarkını	alacaksın,”	diye	söz	verdi	Lord	Beric.	Şarap	matarasını	kadına	bizzat	verdi. </p>
<p class="calibre1">Cüce	 kadın	 kana	 kana	 içti,	 çenesinden	 şarap	 süzüldü.	 Matarayı	 aşağı	 indirdi,	 buruşuk	 elinin tersiyle	ağzını	sildi.	“Ekşi	havadisler	için	ekşi	şarap,	bundan	daha	uygun	ne	olabilir?	Kral	öldü,	bu	sizin için	yeterince	ekşi	mi?” </p>
<p class="calibre1">Arya’nın	yüreği	ağzına	geldi. </p>
<p class="calibre1"> <i class="calibre4">“Hangi</i>	kahrolası	kral	öldü	kocakarı?”	diye	sordu	Lim. </p>
<p class="calibre1">“Islak	olan.	Deniz	canavarı	kralı	lordlarım.	Rüyamda	onun	öldüğünü	gördüm	ve	kral	öldü.	Şimdi</p>
<p class="calibre1">demir	 mürekkep	 balıkları	 birbirleriyle	 kavga	 ediyor.	 Ah,	 Lord	 Hoster	 Tully	 de	 öldü	 ama	 bunu biliyorsunuzdur	öyle	değil	mi?	Keçi,	kralların	salonunda	tek	başına	oturuyor	ve	büyük	köpek	onun	üstüne çökerken	o	yanıp	tutuşuyor.” </p>
<p class="calibre1"> <i class="calibre4">Büyük	 köpek. </i>	 Kadın,	 Tazı’dan	 mı	 bahsediyordu?	 Belki	 de	 Tazı’nın	 ağabeyinden,	 Yürüyen Dağ’dan?	 Arya	 emin	 değildi.	 İki	 adam	 da	 aynı	 armayı	 taşıyordu,	 sarı	 zemin	 üstünde	 üç	 siyah	 köpek. </p>
<p class="calibre1">Arya’nın	ölmeleri	için	dua	ettiği	adamların	yarısı	Sör	Gregor	Clegane’e	aitti;	Polliver,	Dünsen,	Tatlı	Raff ve	bizzat	Sör	Gregor.  <i class="calibre4">Belki	de	Lord	Beric	hepsini	asar. </i></p>
<p class="calibre1">“Rüyamda,	 yağmurda	 uluyan	 bir	 kurt	 gördüm	 ama	 kurdun	 kederini	 kimse	 duymuyordu,”	 diyordu cüce	kadın.	“Öyle	şiddetli	bir	gürültü	vardı	ki	başım	çatlayacak	sandım;	davullar	ve	borular,	borazanlar ve	 çığlıklar	 ama	 en	 hüzünlü	 ses	 küçük	 çanların	 sesiydi.	 Bir	 ziyafette,	 saçlarında	 mor	 yılanlar	 olan	 bir bakire	 gördüm,	 yılanların	 dişinden	 zehir	 damlıyordu.	 Sonra	 rüyamda	 o	 bakireyi	 bir	 kez	 daha	 gördüm, kardan	inşa	edilmiş	bir	kalede	bir	devi	katlediyordu.”	Cüce	kadın	başını	sertçe	döndürdü	ve	karanlığın içinden	doğrudan	Arya’ya	gülümsedi.	“Benden	saklanamazsın	çocuk.	Yaklaş.” </p>
<p class="calibre1">Arya’nın	 boğazında	 soğuk	 parmaklar	 gezindi.  <i class="calibre4">Korku,	 kılıçtan	 derin	 keser. </i>	 Arya	 ayağa	 kalktı	 ve temkinli	adımlarla	ateşe	yaklaştı,	kaçmaya	hazır	bir	şekilde	hafifçe	topuklarına	basıyordu. </p>
<p class="calibre1">Cüce	 kadın,	 sönük	 kırmızı	 gözleriyle	 Arya’yı	 inceledi.	 “Seni	 görüyorum,”	 diye	 fısıldadı.	 “Seni</p>
<p class="calibre1"><a id="p356"></a>görüyorum	kurt	çocuğu.	Kan	çocuğu.	Ölüm	kokusunun	lorddan	geldiğini	sanıyordum...”	Kadın	hıçkırarak ağlamaya	 başladı,	 minik	 bedeni	 sarsılıyordu.	 “Benim	 tepeme	 geldiğin	 için	 zalimsin,	 zalim.	 Ben	 Yaz Kalesi’nde	kedere	doydum,	senin	kederine	ihtiyacım	yok.	Buradan	git	kara	yürek.  <i class="calibre4">Git</i>!” </p>
<p class="calibre1">Kadının	sesinde	öyle	bir	korku	vardı	ki	Arya	geri	adım	attı,	kadının	deli	olup	olmadığını	merak</p>
<p class="calibre1">etti.	“Çocuğu	korkutma,”	dedi	Thoros.	“Onun	içinde	kötülük	yok.” </p>
<p class="calibre1">Lim	Limoncübbeli	elini	burnuna	götürdü.	“Bundan	çok	emin	olma.” </p>
<p class="calibre1">Lord	Beric,	“Kız	yarın	sabah	bizimle	birlikte	buradan	ayrılacak,”	diyerek	küçük	kadını	temin	etti. </p>
<p class="calibre1">“Onu	Nehirova’ya,	annesine	götürüyoruz.” </p>
<p class="calibre1">“Hayır,”	dedi	cüce.	“Götürmüyorsunuz.	Nehirler	karabalığın	elinde	artık.	Eğer	anneyi	istiyorsanız</p>
<p class="calibre1">onu	İkizlerde	arayın.	Çünkü	orada	bir	 <i class="calibre4">düğün</i>	olacak.”	Tekrar	güldü.	“Ateşlerinin	içine	bak	pembe	rahip, göreceksin.	Ama	şimdi	değil,	burada	değil,	burada	hiçbir	şey	göremezsin.	Burası	hâlâ	eski	tanrılara	ait... </p>
<p class="calibre1">onlar	 da	 benim	 gibi	 burada	 oyalanıyor,	 küçülmüş	 ve	 halsiz	 kalmış	 ama	 henüz	 ölmemiş.	 Ateşi	 de sevmiyorlar.	Çünkü	meşeler	pelitleri	anımsar	ve	pelitler	meşeleri	düşler,	kök	her	ikisinin	içinde	de	yaşar. </p>
<p class="calibre1">Ve	kökler,	avuçlarında	ateşle	gelen	İlk	İnsanları	hatırlar.”	Cüce	kadın	mataradaki	son	şarabı	dört	büyük yudumda	 içti,	 matarayı	 kenara	 fırlattı	 ve	 değneğini	 Lord	 Beric’e	 doğrulttu.	 “Ödememi	 şimdi	 alacağım. </p>
<p class="calibre1">Bana	söz	verdiğin	şarkıyı	alacağım.” </p>
<p class="calibre1">Lim,	Yeditelli	Tom’u	uyandırdı	ve	esneyen	adamı	elinde	ahşap	arpıyla	ateşin	yanma	getirdi.	“Yine</p>
<p class="calibre1">aynı	şarkı	mı?”	diye	sordu	Tom. </p>
<p class="calibre1">“Ah,	evet.	Jenny’min	şarkısı.	Başka	bir	şarkı	var	mı?” </p>
<p class="calibre1">Tom	 söyledi.	 Cüce	 kadın	 gözlerini	 kapadı,	 şarkının	 sözlerini	 mırıldanıp	 ağlayarak	 ileri	 geri sallandı.	 Thoros,	 elini	 sıkıca	 tuttuğu	 Arya’yı	 kenara	 çekti.	 “Bırak	 da	 huzur	 içinde	 şarkının	 tadını çıkarsın,”	dedi.	“Sahip	olduğu	tek	şey	bu.” </p>
<p class="calibre1"> <i class="calibre4">Onu	incitmeyecektim, </i>	diye	 düşündü	 Arya.	 “İkizler	 derken	 ne	 kastetti?	 Annem	 Nehirova’da,	 öyle değil	mi?” </p>
<p class="calibre1">“Oradaydı.”	Kırmızı	rahip	çenesini	ovuşturdu.	“Bir	düğün,	dedi.	Göreceğiz.	Nerede	olursa	olsun, </p>
<p class="calibre1">Lord	 Beric	 onu	 bulur.”	 Çok	 vakit	 geçmeden	 gökyüzü	 yarıldı.	 Şimşek	 çaktı	 ve	 tepelerin	 üzerinde	 gök gürültüsü	yuvarlandı.	Yağmur,	kör	edici	bir	hızla	yağmaya	başladı.	Haydutlar	ağaç	dalları	toplayıp	derme çatma	sığınaklar	kurarken,	cüce	kadın	geldiği	kadar	ani	bir	şekilde	ortadan	kayboldu. </p>
<p class="calibre1">Yağmur	gece	boyunca	sürdü,	sabah	olduğunda	Ned,	Lim	ve	Watty	titreyerek	uyandılar.	Watty	sabah</p>
<p class="calibre1">kahvaltısını	midesinde	tutamadı.	Ned’in	ateşi	vardı	ve	teni	yapış	yapıştı.	Notch,	Lord	Beric’e,	yarım	gün mesafede	terk	edilmiş	bir	köy	olduğunu	söyledi;	orada	daha	iyi	bir	sığınak	bulabilir,	şiddetli	yağmurların dinmesini	bekleyebilirlerdi.	Böylece	tekrar	eyerlerine	bindiler	ve	atlarını	muazzam	tepeden	aşağı	doğru sürdüler. </p>
<p class="calibre1">Yağmur	 dinmedi.	 Ormanda	 ve	 arazilerde	 yol	 aldılar.	 Su	 seviyesinin	 atların	 beline	 kadar	 çıktığı kabarık	 derelerden	 geçtiler.	 Arya,	 pelerinin	 başlığını	 kafasına	 geçirip	 kamburlaştı,	 kemiklerine	 kadar ıslanmıştı	 ve	 titriyordu	 ama	 düşmemeye	 kararlıydı.	 Merrit	 vc	 Mudge,	 Watty	 kadar	 kötü	 öksürüyordu	 ve zavallı	 Ned	 her	 milde	 daha	 da	 beter	 hale	 geliyormuş	 gibi	 görünüyordu.	 “Miğferimi	 taktığımda	 yağmur damlaları	çeliğe	vuruyor	ve	başım	ağrıyor,”	diye	şikâyet	etti	çocuk.	“Ama	miğferi	çıkardığımda	da	ıslak saçlarım	yüzüme	yapışıp	ağzıma	giriyor.” </p>
<p class="calibre1">“Bir	bıçağın	var,”	dedi	Gendry.	“Saçların	seni	o	kadar	rahatsız	ediyorsa	kahrolası	kafanı	tıraş	et.” </p>
<p class="calibre1"> <i class="calibre4">Ned’den	hoşlanmıyor. </i>	Yaver,	Arya’ya	karşı	yeterince	nazikti,	belki	biraz	utangaçtı	ama	iyi	huylu bir	 çocuktu.	 Arya,	 Dorneluların	 ufak	 tefek	 ve	 esmer	 insanlar	 olduğunu	 duymuştu,	 gür	 siyah	 saçları	 ve küçük	siyah	gözleri	vardı.	Ama	Ned’in	gözleri	iri	ve	maviydi,	öyle	koyu	bir	maviydi	ki	neredeyse	mor görünüyordu,	saçları	da	açık	sarıydı,	baldan	çok	kül	rengi. </p>
<p class="calibre1">“Ne	 kadar	 zamandır	 Lord	 Beric’in	 yaverisin?”	 diye	 sordu	 Arya,	 çocuğun	 aklını	 ıstırabından</p>
<p class="calibre1"><a id="p357"></a>uzaklaştırmak	istiyordu. </p>
<p class="calibre1"><b class="calibre3">“Halamla	nişanlandığında	beni	yaver	çömezi	olarak	aldı.”	Çocuk	öksürdü.	‘Yedi	yaşındaydım, </b></p>
<p class="calibre1"><b class="calibre3">on	 yaşıma	 bastığımda	 beni	 yaverliğe	 yükseltti.	 Bir	 keresinde	 ödül	 kazandım,	 mızrak</b></p>
<p class="calibre1"><b class="calibre3">müsabakasında.”	 “Ben	 mızrak	 kullanmayı	 öğrenemedim	 ama	 kılıçta	 seni	 yenerim,”	 dedi	 Arya. </b></p>
<p class="calibre1"><b class="calibre3">“Birini	öldürdün	mü	hiç?” </b></p>
<p class="calibre1">Bu	soru	Ned’i	şaşırtmış	gibiydi.	“Sadece	on	iki	yaşındayım.”	Arya	az	kalsın,  <i class="calibre4">ben	sekiz	yaşındayken	bir</i> <i class="calibre4">çocuk	öldürdüm</i>,	diyecekti	ama	susmanın	daha	iyi	olacağını	düşündü.	“Ama	mücadelelere	katıldın.” </p>
<p class="calibre1">“Evet,”	 dedi	 Ned,	 bundan	 pek	 gurur	 duymuyormuş	 gibi	 konuşmuştu.	 “Şarlatan	 Kıyısındaydım. </p>
<p class="calibre1">Lord	 Beric	 nehre	 düştüğünde,	 boğulmaması	 için	 onu	 kıyıya	 çektim	 ve	 kılıcımla	 başında	 bekledim	 ama dövüşmek	 zorunda	 kalmadım.	 Bedeninden	 kırık	 bir	 mızrak	 çıkıyordu,	 bu	 yüzden	 kimse	 bizi	 rahatsız etmedi.	Tekrar	toplandığımızda,	Yeşil	Gergen,	lordu	bir	atın	sırtına	koydu.” </p>
<p class="calibre1">Arya,	 Kral	 Topraklarındaki	 seyis	 yamağını	 hatırlıyordu.	 Ondan	 sonra	 Harrenhal’da	 boğazını</p>
<p class="calibre1">kestiği	 nöbetçi	 ve	 gölün	 kenarındaki	 hisarda	 öldürdüğü	 adamlar	 vardı,	 Sör	 Amory’nin	 adamları.	 Weese ve	Chiswyck’in	ya	da	gelincik	çorbasıyla	ölenlerin	sayılıp	sayılmayacağından	emin	değildi...	Birdenbire kendini	çok	üzgün	hissetti.	“Babamın	adı	da	Ned’di,”	dedi. </p>
<p class="calibre1">“Biliyorum.	 Onu	 El	 turnuvasında	 görmüştüm.	 Yanma	 gitmek	 ve	 onunla	 konuşmak	 istemiştim	 ama ne	 söyleyeceğimi	 bilememiştim.”	 Ned,	 soluk	 mor	 renkli	 sırılsıklam	 pelerinin	 altında	 titredi.	 “Sen	 de turnuvada	mıydın?	Ablanı	görmüştüm.	Sör	Loras	Tyrell	ona	gül	vermişti.” </p>
<p class="calibre1">“Bana	söylemişti.”	Bütün	bunlar	çok	eskide	kalmış	gibiydi.	“Ablamın	arkadaşı	Jeyne	Poole	senin</p>
<p class="calibre1">Lord	Beric’ine	âşık	olmuştu.”	“Lord	Beric	benim	halama	söz	verildi.”	Ned	rahatsız	görünüyordu.	“Gerçi bu	öncedendi.	Lord	Beric...” </p>
<p class="calibre1"> <i class="calibre4">...ölmeden	 önce</i>?	 diye	 düşündü	 Arya,	 Ned	 tuhaf	 bir	 sessizliğe	 gömüldü.	 Atların	 ayakları	 çamura batıp	çıkarken	ıslak	sesler	çıkarıyordu. </p>
<p class="calibre1">“Leydim?”	dedi	Ned	sonunda.	“Gayrimeşru	doğan	bir	ağabeyiniz	var...	Jon	Kar?” </p>
<p class="calibre1">“Sur’da,	 Gece	 Nöbetçileriyle	 birlikte.”  <i class="calibre4">Belki	 de	 Nehirova	 yerine	 Sur’a	 gitmeliyim.	 Jon	 kimi</i> <i class="calibre4">öldürdüğümü	 ya	 da	 saçlarımı	 tarayıp	 taramadığımı	 umursamaz... </i>	 “Jon	 bana	 benzer,	 piç	 olarak doğmasına	 rağmen.	 Eskiden	 saçlarımı	 karıştırır	 ve	 bana	 ‘küçük	 kardeşim’	 derdi.”	 Arya	 en	 çok	 Jon’u özlüyordu.	Ağabeyinin	sadece	adını	söylemek	bile	onu	hüzünlendiriyordu.	“Jon’u	nereden	biliyorsun?” </p>
<p class="calibre1">“O	benim	sütkardeşim.” </p>
<p class="calibre1">“Kardeş?”	Arya	anlamamıştı.	“Ama	sen	Dornelu’sun.	Sen	ve	Jon	nasıl	aynı	kandan	olabilirsiniz?” </p>
<p class="calibre1">“<i class="calibre4">Süt</i> kardeşiyiz.	 Kan	 değil.	 Ben	 küçükken	 leydi	 annemin	 hiç	 sütü	 yokmuş,	 bu	 yüzden	 beni	 Wylla emzirmiş.” </p>
<p class="calibre1">Arya’nın	kafası	iyice	karışmıştı.	“Wylla	kim?” </p>
<p class="calibre1">“Jon	 Karin	 annesi.	 Sana	 hiç	 söylemedi	 mi?	 Wylla	 yıllar	 boyunca	 bizim	 hizmetimizdeydi.	 Ben doğmadan	önce	başlamış.”	“Jon	annesini	hiç	tanımadı.	Adını	bile	bilmiyordu.”	Arya,	Ned’e	temkinli	bir bakış	 attı.	 “Onu	 tanıyor	 muydun?	 Gerçekten	 mi?”  <i class="calibre4">Benimle	 dalga	 mı	 geçiyor</i>?	 “Yalan	 söylersen	 yüzüne yumruk	atarım.” </p>
<p class="calibre1">“Wylla	 benim	 sütannemdi,”	 diye	 tekrar	 etti	 Ned	 ciddi	 bir	 tavırla.	 “Hanedanımın	 onuru	 üstüne yemin	ederim.” </p>
<p class="calibre1">“Bir	hanedanın	mı	var?”	Bu	soru	aptalcaydı;	çocuk	bir	yaverdi,	bir	hanedanı	vardı	elbette.	“Sen</p>
<p class="calibre1">kimsin?” </p>
<p class="calibre1">“Leydim?”	Ned	utanmış	gibi	görünüyordu.	“Ben	Edric	Dayne...	Kayanyıldız	Lordu.” </p>
<p class="calibre1">Arkadan	 gelen	 Gendry	 homurdandı.	 “Lordlar	 ve	 leydiler,”	 dedi	 tiksinti	 dolu	 bir	 sesle.	 Arya, yanından	 geçtiği	 ağacın	 dalından	 pörsümüş	 bir	 yaban	 elması	 kopardı	 ve	 elmayı	 Gendry’ye	 attı.	 Elma, Gendry’nin	 kalın	 öküz	 kafasından	 sekti.	 “Ah,”	 dedi	 Gendry.	 “Acıttı.”	 Gözlerinin	 üzerindeki	 deriye</p>
<p class="calibre1"><a id="p358"></a>dokundu.	“Ne	çeşit	bir	leydi	insanlara	yaban	elması	fırlatır?” </p>
<p class="calibre1">“Kötü	 olanlar,”	 dedi	 Arya,	 birdenbire	 utanmıştı.	 Ned’e	 döndü.	 “Özür	 dilerim,	 kim	 olduğunu bilmiyordum.	Lordum.”	“Benim	hatam	leydim,”	dedi	Ned,	çok	nazikti. </p>
<p class="calibre1"> <i class="calibre4">Jon’un	bir	annesi	var.	Wylla,	adı	Wylla. </i>	Arya	bu	adı	unutmamalıydı,	Jon’u	bir	dahaki	görüşünde ona	 söylerdi.	 Jon’un	 ona	 hâlâ	 “küçük	 kardeşim”	 deyip	 demeyeceğini	 merak	 etti.  <i class="calibre4">Artık	 o	 kadar	 küçük</i> <i class="calibre4">değilim.	 Beni	 başka	 bir	 isimle	 çağırmak	 zorunda	 kalacak. </i>	 Arya,	 Nehirova’ya	 vardığında	 Jon’a	 bir mektup	 yazar	 ve	 Ned	 Dayne’in	 söylediklerini	 anlatırdı	 belki.	 “Bir	 Arthur	 Dayne	 vardı,”	 diye	 hatırladı. </p>
<p class="calibre1">“İnsanların	Sabah	Kılıcı	dediği	şövalye.” </p>
<p class="calibre1">“Babam,	 Sör	 Arthur’un	 büyük	 ağabeyiydi.	 Leydi	 Ashara	 da	 halamdı.	 Onu	 hiç	 tanımadım	 gerçi. </p>
<p class="calibre1">Ben	daha	doğmadan	önce	kendini	Solguntaş	Kılıcı’nm	tepesinden	aşağı	atmış.” </p>
<p class="calibre1">“Bunu	neden	yapmış?”	dedi	Arya	şaşkınlıkla. </p>
<p class="calibre1">Ned	tedirgin	görünüyordu.	Arya’nın	ona	bir	şey	fırlatacağından	korkuyordu	belki	de.	“Lord	baban</p>
<p class="calibre1">ondan	hiç	bahsetmedi	mi?”	dedi.	“Kayanyıldız’dan	Leydi	Ashara	Dayne?” </p>
<p class="calibre1">“Hayır.	Babam	onu	tanır	mıydı?” </p>
<p class="calibre1">“Robert	 kral	 olmadan	 önce.	 Halam,	 senin	 baban	 ve	 onun	 ağabeyleriyle	 Harrenhal’da	 tanışmış, yalancı	bahar	yılında.” </p>
<p class="calibre1">“Ah.”	Arya,	başka	ne	söyleyeceğini	bilmiyordu.	“Peki,	neden	denize	atlamış?” </p>
<p class="calibre1">“Kalbi	kırıkmış.” </p>
<p class="calibre1">Sansa	 olsa	 iç	 çeker	 ve	 gerçek	 aşk	 için	 gözyaşı	 dökerdi	 ama	 Arya	 bunun	 çok	 aptalca	 olduğunu düşündü.	Fakat	bunu	Ned’e	söyleyemezdi,	çocuğun	halasından	bahsediyorlardı.	“Biri	kalbini	mi	kırmış?” </p>
<p class="calibre1">Ned	tereddüt	etti.	“Belki	de	benim	haddim	değil...” </p>
<p class="calibre1">“<i class="calibre4">Söyle.” </i></p>
<p class="calibre1">Ned	 rahatsız	 bir	 şekilde	 Arya’ya	 baktı.	 “Halam	 Allyria,	 Leydi	 Ashara	 ve	 senin	 babanın</p>
<p class="calibre1">Harrenhal’da	birbirlerine	âşık	olduğunu	söyler.” </p>
<p class="calibre1">“Bu	doğru	değil.	Babam	anneme	âşıktı.” </p>
<p class="calibre1">“Bundan	eminim	leydim	fakat...” </p>
<p class="calibre1">“Babamın	sevdiği	 <i class="calibre4">tek</i>	kadın	annemdi.” </p>
<p class="calibre1">“Öyleyse	o	piçi	bir	kabak	yaprağının	altında	bulmuş	olmalı,”	dedi	Gendry. </p>
<p class="calibre1">Arya,	Gendry’nin	kafasına	atmak	için	bir	yaban	elması	daha	olmasını	isterdi.	“Babam	 <i class="calibre4">onurlu</i>	 bir adamdı,”	dedi	öfkeyle.	“Üstelik	  <i class="calibre4">seninle</i>	 konuşan	 yok.	 Neden	 Taşlı	 Sept’e	 dönüp	 o	 kızın	 aptal	 çanlarını çınlatmıyorsun?” </p>
<p class="calibre1">Gendry	bunu	duymazdan	geldi.	“En	azından	senin	baban	piçini	 <i class="calibre4">büyütmüş</i>,	benimkinin	aksine.	Ben babamın	 adını	 bile	 bilmiyorum.	 Bahse	 girerim	 ki	 leş	 kokulu	 bir	 ayyaştı,	 annemin	 birahaneden	 eve sürüklediği	 adamlardan	 biri.	 Annem	 ne	 zaman	 bana	 kızsa,	 ‘Baban	 burada	 olsaydı	 seni	 eşek	 sudan gelinceye	 kadar	 döverdi,’	 derdi.	 Babamla	 ilgili	 bildiğim	 tek	 şey	 bu.”	 Gendry	 tükürdü.	 “Babam	 şimdi burada	olsaydı,	belki	de	ben	 <i class="calibre4">onu</i>	eşek	sudan	gelinceye	kadar	döverdim.	Ama	öldü	sanırım,	senin	baban da	öldü,	kiminle	yattığının	ne	önemi	var	artık?” </p>
<p class="calibre1">Neden	önemli	olduğunu	söyleyemezdi	ama	Arya	için	önemi	vardı.	Ned	onu	üzdüğü	için	Arya’dan</p>
<p class="calibre1">özür	 dilemeye	 çalışıyordu	 ama	 kız,	 çocuğun	 özrünü	 duymak	 istemiyordu.	 Atını	 mahmuzladı	 ve	 Nedie Gendry’yi	 arkada	 bıraktı.	 Yaycı	 Anguy	 birkaç	 metre	 önde	 at	 sürüyordu.	 Arya	 delikanlıya	 yetiştiğinde, </p>
<p class="calibre1">“Dornelular	yalan	söyler,	değil	mi?”	diye	sordu. </p>
<p class="calibre1">“Yalancılıklarıyla	 meşhurlar.”	 Yaycı	 sırıttı.	 “Ama	 onlar	 da	 biz	 Hudutlular	 için	 aynı	 şeyi	 söyler. </p>
<p class="calibre1">Sorun	nedir?	Ned	iyi	bir	delikanlı...” </p>
<p class="calibre1">“O	 sadece	 aptal	 bir	 yalancı.”	 Arya	 patikadan	 ayrıldı,	 çürük	 bir	 kütüğün	 üzerinden	 atladı	 ve	 bir dere	 yatağının	 karşısına	 geçti,	 arkasından	 bağıran	 haydutları	 duymazdan	 geldi.  <i class="calibre4">Bana	 daha	 fazla	 yalan</i></p>
<p class="calibre1"><a id="p359"></a> <i class="calibre4">söylemek	 istiyorlar	 yalnızca. </i>	 Haydutlardan	 kaçmayı	 düşündü	 ama	 adamlar	 çok	 kalabalıktı	 ve	 bu toprakları	çok	iyi	tanıyorlardı.	Yakalanacaksan	kaçmanın	ne	anlamı	vardı? </p>
<p class="calibre1">Sonunda	 Arya’nın	 yanına	 gelen	 Harwin	 oldu.	 “Nereye	 gittiğinizi	 sanıyorsunuz	 leydim? </p>
<p class="calibre1">Kaçmamalısınız.	Bu	ormanda	kurtlar	ve	daha	kötü	şeyler	var.” </p>
<p class="calibre1">“Korkmuyorum,”	dedi	Arya.	“Ned	dedi	ki...” </p>
<p class="calibre1">“Evet,	bana	söyledi.	Leydi	Ashara	Dayne.	Bu	eski	bir	hikâye.	Sizin	şimdiki	yaşınızdan	daha	büyük</p>
<p class="calibre1">değilken	 Kışyarında	 duymuştum.”	 Harvvin,	 Arya’nın	 atının	 yularını	 sıkıca	 tuttu	 ve	 hayvanı	 çevirdi. </p>
<p class="calibre1">“Hikâyenin	gerçekliğinden	şüpheliyim	ama	gerçek	olsa	bile	ne	çıkar?	Ned	o	Dorne	leydisiyle	tanıştığında Ned’in	ağabeyi	Brandon	hâlâ	hayattaydı	ve	Leydi	Catelyn’le	nişanlıydı,	yani	babanızın	onurunda	hiçbir leke	yok.	İnsanın	kanının	kaynaması	için	bir	turnuvadan	daha	uygun	bir	yer	yoktur,	belki	de	bir	gece	bir çadırda	 birkaç	 söz	 fısıldandı,	 kim	 bilebilir?	 Sözler,	 öpücükler,	 belki	 daha	 fazlası	 ama	 zarar	 bunun neresinde?	Bahar	gelmişti	ya	da	geldiğini	sanıyorlardı	ve	ikisi	de	kimseyle	sözlü	değildi.” </p>
<p class="calibre1">“Ama	leydi	kendini	öldürmüş,”	dedi	Arya	kuşkuyla.	“Ned,	leydinin	bir	kuleden	denize	atladığını</p>
<p class="calibre1">söyledi.” </p>
<p class="calibre1">“Atladı,”	 diye	 onayladı	 Harwin,	 Arya’yı	 geri	 götürürken,	 “ama	 bahse	 girerim	 ki	 bunu	 keder yüzünden	 yaptı.	 Ağabeyini	 kaybetmişti,	 Sabah	 Kılıcı’nı.”	 Başını	 iki	 yana	 salladı.	 “Bu	 meseleyi	 unutun leydim.	 Onlar	 öldü,	 hepsi.	 Unutun...	 ve	 Nehirova’ya	 gittiğimizde	 annenize	 bu	 konuyla	 ilgili	 hiçbir	 şey söylemeyin	 lütfen.”	 Köy,	 tam	 olarak	 Notch’un	 söylediği	 yerdeydi.	 Gri	 taşlardan	 inşa	 edilmiş	 bir	 ahıra sığındılar.	 Çatının	 sadece	 yarısı	 kalmıştı	 ama	 köydeki	 diğer	 binaların	 tümünden	 yarım	 çatı	 fazlaydı	 bu. </p>
<p class="calibre1"> <i class="calibre4">Burası	köy	değil,	sadece	kara	taşlar	ve	eski	kemikler. </i>	Anguy’un	atları	kurulamasına	yardım	eden	Arya, </p>
<p class="calibre1">“Burada	yaşayan	insanları	Lannisterlar	mı	öldürdü?”	diye	sordu. </p>
<p class="calibre1">“Hayır,”	 dedi	 Anguy,	 elini	 kaldırdı.	 “Taşların	 üstündeki	 yosunların	 kalınlığına	 bak.	 Taşları	 uzun zamandır	 kimse	 kıpırdatmamış.	 Ve	 duvarın	 dışında	 büyüyen	 bir	 ağaç	 var,	 görüyor	 musun?	 Bu	 köy	 çok uzun	zaman	önce	ateşe	verilmiş.” </p>
<p class="calibre1">“Öyleyse	kim	yapmış?”	diye	sordu	Gendry. </p>
<p class="calibre1">“Hoster	 Tully.”	 Notch;	 kambur	 duruşlu,	 gri	 saçlı,	 bu	 civarda	 doğmuş	 zayıf	 bir	 adamdı.	 “Burası Lord	 Goodbrook’un	 köyüydü.	 Nehirova,	 Robert’a	 bağlılık	 yemini	 verdiğinde	 Goodbrook	 krala	 sadık kaldı.	 Bunun	 üstüne	 Lord	 Hoster,	 ateş	 ve	 kılıçla	 Goodbrook’a	 saldırdı.	 Goodbrook’un	 oğlu,	 Üç	 Dişli Mızrak’tan	sonra	Robert	ve	Lord	Hosteria	barış	yaptı	ama	bunun	ölülere	bir	faydası	olmadı.” </p>
<p class="calibre1">Bir	sessizlik	çöktü.	Gendry,	Arya’ya	tuhaf	bir	bakış	attıktan	sonra	atını	tımarlamak	için	uzaklaştı. </p>
<p class="calibre1">Dışarıda	 bardaktan	 boşanırcasına	 yağmur	 yağıyordu.	 “Bir	 ateş	 lazım,”	 dedi	 Thoros.	 “Gece	 karanlık	 ve dehşet	dolu.	Ayrıca	ıslak,	ha?	Çok	ıslak.” </p>
<p class="calibre1">Şanslı	Jack	bir	at	bölmesinden	kuru	ahşap	kesti,	Notch	ve	Merrit	çıra	olarak	kullanmak	için	saman</p>
<p class="calibre1">topladı.	Kıvılcımı	bizzat	Thoros	tutuşturdu	ve	Lim,	alevler	kıvrılıp	kükreyene	kadar	sarı	cübbesiyle	ateşi yelledi.	 Çok	 vakit	 geçmeden	 ahırın	 içi	 neredeyse	 sıcak	 oldu.	 Thoros,	 tıpkı	 Yüce	 Yürek’in	 zirvesinde yaptığı	 gibi	 bağdaş	 kurarak	 ateşin	 önüne	 oturdu,	 gözleriyle	 ateşi	 yiyordu.	 Arya	 dikkatle	 rahibi	 izledi, dudakları	bir	kez	kıpırdayan	adamın,	“Nehirova,”	diye	mırıldandığını	duyar	gibi	oldu.	Lim	bir	ileri	bir geri	volta	atıyordu,	uzun	bir	gölge,	öksürerek	yürüyen	adamı	adım	adım	takip	ediyordu.	Yediler’in	Tom’u çizmelerini	 çıkardı	 ve	 ayaklarını	 ovdu.	 “Nehirova’ya	 geri	 döndüğüm	 için	 çıldırmış	 olmalıyım,”	 diye yakındı	şarkıcı.	“Tullyler	bu	yaşlı	şarkıcıya	asla	şans	getirmedi.	Beni	yüksek	yola	gönderen	Lysa’ydı,	ay adamları	altınlarımı,	atımı	ve	bütün	kıyafetlerimi	aldığında.	Edep	yerlerimi	sadece	arpımla	örterek	Kanlı Kapı’ya	 gittim,	 Vadi’de	 bunu	 hâlâ	 anlatan	 şövalyeler	 vardır.	 Bana	 ‘İsim	 Günü	 Çocuğu’nu	 ve	 Yüreksiz Kral’ı	 söylettiler.	 Tek	 tesellim,	 içlerinden	 üçünün	 gülerken	 ölmesi	 oldu.	 O	 zamandan	 beri	 Kartal Yuvası’na	 gitmedim	 ve	 Casterly	 Kayası’nın	 bütün	 altınını	 da	 verseler	 Yüreksiz	 Kral’ı	 da	 bir	 kez	 daha söylemem.” </p>
<p class="calibre1"><a id="p360"></a> <i class="calibre4">“Lannisterlar	 ” </i>	 dedi	 Thoros.	 “Kırmızı	 ve	 altın	 rengi	 kükrerler.”	 Ayağa	 kalktı,	 Lord	 Beric’in yanına	gitti.	Lim	ve	Tom	vakit	kaybetmeden	onlara	katıldı.	Arya	adamların	ne	konuştuğunu	duyamıyordu ama	şarkıcı	sürekli	ona	bakıyordu	ve	Lim	bir	seferinde	öyle	öfkelendi	ki	duvarı	yumrukladı.	İşte	o	zaman, Lord	 Beric	 bir	 el	 işaretiyle	 Arya’yı	 çağırdı.	 Arya’nın	 yapmak	 istediği	 son	 şeydi	 hu	 ama	 Harwin	 elini kızın	 beline	 koydu	 ve	 onu	 ileri	 itti.	 Arya	 iki	 adım	 attı,	 duraksadı,	 dehşet	 doluydu.	 “Lordum.”	 Lord Beric’in	söyleyeceklerini	duymak	için	bekledi. </p>
<p class="calibre1">“Söyle	ona,”	dedi	yıldırım	lordu,	Thoros’a. </p>
<p class="calibre1">Kırmızı	rahip,	Arya’nın	yanına	çömeldi.	“Leydim,”	dedi,	“Tanrı	bana	Nehirova’dan	bir	manzara</p>
<p class="calibre1">bahşetti.	 Bir	 ateş	 denizinin	 ortasındaki	 bir	 adaya	 benziyordu.	 Alevler,	 sıçrayan	 aslanlardı,	 uzun	 ve kırmızı	pençeleri	vardı.	Ve	nasıl	da	kükrüyorlardı!	Bir	Lannister	denizi	leydim.	Nehirova	yakın	zamanda saldırıya	uğrayacak.” </p>
<p class="calibre1">Thoros,	 Arya’nın	 midesini	 yumruklamıştı	 sanki.	 “<i class="calibre4">Hayır! </i>”	 “Tatlım,”	 dedi	 Thoros,	 “alevler	 yalan söylemez.	 Bazen	 onları	 yanlış	 okurum,	 kör	 bir	 aptal	 olduğumdan,	 lâkin	 bu	 sefer	 değil	 sanırım. </p>
<p class="calibre1">Lannisterlar	 kısa	 zaman	 içinde	 Nehirova’yı	 kuşatacak.”	 “Robb	 onları	 yener.”	 Arya’nın	 gözlerine	 inatçı bir	bakış	yerleşti.	“Onları	daha	önce	yaptığı	gibi	yener.” </p>
<p class="calibre1">“Ağabeyin	gitmiş	olabilir,”	dedi	Thoros.	“Annen	de	öyle.	Alevlerin	içinde	onları	görmedim.	Yaşlı</p>
<p class="calibre1">kadının	bahsettiği	düğün,	İkizlerdeki	düğün...	o	yaşlı	kadının	kendi	yöntemleri	var,	bazı	şeyleri	öğrenmek için.	O	uyuduğunda,	büvet	ağaçları	onun	kulaklarına	fısıldıyor.	Eğer	yaşlı	kadın	annenin	İkizler’e	gittiğini söylüyorsa...” </p>
<p class="calibre1">Arya,	Tom’la	Lim’e	döndü.	“Beni	yakalamasaydınız	orada	 <i class="calibre4">olabilirdim.	Evde</i>	olabilirdim.” </p>
<p class="calibre1">Lord	 Beric,	 Arya’nın	 taşkınlığını	 önemsemedi.	 “Leydim,”	 dedi	 bezgin	 bir	 nezaketle, </p>
<p class="calibre1">“büyükbabanızın	 kardeşini	 simasından	 tanıyabilir	 misiniz?	 Sör	 Brynden	 Tully,	 lakabı	 Karabalık’tır.	 Bir ihtimal	o	sizi	tanıyabilir	mi?” </p>
<p class="calibre1">Arya	 perişan	 halde	 başını	 iki	 yana	 salladı.	 Annesinin	 Sör	 Brynden	 Karabalık’tan	 bahsettiğini duymuştu	ama	adamla	tanıştıysa	bile	hatırlayamayacağı	kadar	küçükken	olmuştu	bu. </p>
<p class="calibre1">“Karabalıkın,	 tanımadığı	 bir	 kız	 için	 iyi	 fidye	 ödemesi	 uzak	 bir	 ihtimal,”	 dedi	 Tom.	 “Tullyler huysuz	ve	şüphecidir,	Sör	Brynden	büyük	ihtimalle	ona	sahte	mal	sattığımızı	düşünür.” </p>
<p class="calibre1">“Onu	ikna	ederiz,”	diye	üsteledi	Lim	Limoncübbeli.  <i class="calibre4">“Kız</i>	ikna	eder,	olmadı	Harwin.	En	yakın	yer Nehirova.	Kızı	oraya	götürelim,	altınımızı	alalım	ve	onunla	işimizi	bitirelim	derim.” </p>
<p class="calibre1">“Ya	 aslanlar	 bizi	 kalenin	 içinde	 yakalarsa?”	 dedi	 Tom.	 “Lordumuzu	 bir	 kafese	 kapatıp	 Casterly Kayasının	tepesine	asmayı	her	şeyden	çok	isterler.” </p>
<p class="calibre1">‘Yakalanmaya	niyetim	yok,”	dedi	Lord	Beric.	Söylenmemiş	ilk	kelime	havada	asılı	kaldı.  <i class="calibre4">Canlı. </i></p>
<p class="calibre1">İlk	kelimeyi	hepsi	duymuştu,	Arya	bile,	kelime	Lord	Beric’in	dudaklarına	hiç	değmediği	halde.	“Bununla birlikte,	 oraya	 kör	 gözlerle	 gitmeye	 cesaret	 edemeyiz.	 Orduların	 nerede	 olduğunu	 öğrenmek	 istiyorum, hem	kurtların	hem	de	aslanların.	Sharna	bir	şeyler	biliyordur,	Lord	Vance’in	üstadı	daha	fazlasını	bilir. </p>
<p class="calibre1">Pelit	Kalesi	uzak	değil.	Öğrenmek	için	keşifçileri	önden	göndeririz,	o	esnada	Leydi	Smallwood	bizi	bir süre	saklar...” </p>
<p class="calibre1">Lordun	 sözleri	 Arya’nın	 kulağına	 davul	 misali	 vuruyordu	 ve	 bir	 anda	 her	 şey	 onun</p>
<p class="calibre1">dayanabileceğinden	 fazla	 oldu.	 Nehirova’yı	 istiyordu	 o,	 Pelit	 Kalesi’ni	 değil;	 annesini	 ve	 ağabeyi Robb’u	 istiyordu,	 Leydi	 Smallwood’u	 ya	 da	 hiç	 tanımadığı	 annesinin	 amcasını	 değil.	 Döndü,	 kapıya doğru	 koştu.	 Harwin	 kolunu	 yakalamaya	 çalıştığında,	 Arya	 bir	 yılan	 kadar	 hızlı	 hareket	 ederek Harwin’den	kurtuldu.	Dışarıda	hâlâ	yağmur	yağıyordu,	batıda	uzak	bir	şimşek	çaktı.	Arya	koşabildiğince hızlı	 koşuyordu.	 Nereye	 gittiğini	 bilmiyordu.	 Bütün	 seslerden,	 boş	 laflardan	 ve	 tutulmayan	 sözlerden uzakta	 yalnız	 olmak	 istiyordu	 sadece.  <i class="calibre4">Bütün	 istediğim	 Nehirova’ya	 gitmekti. </i>	 Harrenhal’dan	 ayrılırken Gendry	ve	Al	Turta’yı	da	yanına	aldığı	için,	bütün	bunlar	kendi	suçuydu.	Tek	başına	daha	iyi	olurdu.	Tek</p>
<p class="calibre1"><a id="p361"></a>başına	olsaydı	haydutlar	onu	asla	yakalayamazdı	ve	Arya	şimdi	annesiyle	Robb’un	yanında	olurdu.  <i class="calibre4">Onlar</i> <i class="calibre4">benim	 sürüm	 değildi.	 Olsalardı	 beni	 bırakmazlardı. </i>	 Çamurlu	 bir	 su	 birikintisine	 bastı.	 Birileri	 onun adını	 bağırıyordu,	 ihtimalle	 Harwin,	 belki	 de	 Gendry,	 yıldırımdan	 yarım	 kalp	 atışı	 sonra	 gelen	 gök gürültüsü	tepelerden	yuvarlanıyor	ve	sesleri	boğuyordu.  <i class="calibre4">Yıldırım	lordu</i>,	diye	düşündü	Arya	öfkeyle.	Lord ölemiyor	olabilirdi	ama	yalan	söyleyebiliyordu. </p>
<p class="calibre1">Arya’nın	 sol	 yanında	 bir	 yerde	 bir	 at	 kişnedi.	 Arya	 ahırdan	 elli	 metreden	 fazla	 uzaklaşmış</p>
<p class="calibre1">olamazdı	ama	daha	şimdiden	kemiklerine	kadar	ıslanmıştı.	Yosunlu	duvarların	onu	yağmurdan	koruyacağı umuduyla	 çömeldi,	 yıkık	 evlerden	 birinin	 köşesini	 döndü	 ve	 nöbetçilerden	 birinin	 avcuna	 düştü.	 Çelik eldivenli	bir	el	kolunu	tuttu. </p>
<p class="calibre1">“Canımı	 <i class="calibre4">acıtıyorsun</i>	dedi	adamın	kıskancında	debelenirken.  <i class="calibre4">“Bırak, </i>	geri	dönecektim.	Ben...” </p>
<p class="calibre1"> <i class="calibre4">“Geri?”	 Sandor	 Clegane’in	 kahkahası	 taşa	 sürtünen	 demirdi.	 “Boş	 versene	 kurt</i></p>
<p class="calibre1"> <i class="calibre4">kız.	 Sen</i>	 <b class="calibre3">be nimsin</b> <i class="calibre4">.”	 Arya’nın	 ayaklarını	 yerden	 kesmek	 ve	 onu	 atma	 doğru	 sürüklemek</i> <i class="calibre4">için	 Sandor	 Clegane’in	 sadece	 tek	 ele	 ihtiyacı	 vardı.	 Soğuk	 yağmur	 her	 ikisini	 de</i></p>
<p class="calibre1"> <i class="calibre4">kamçıladı	 ve	 Arya’nın	 çığlıklarını	 boğdu.	 Arya’nın	 tek	 düşünebildiği	 Tazı’nın	 ona</i></p>
<p class="calibre1"> <i class="calibre4">sorduğu	soruydu. </i>	<b class="calibre3">Köpe kle rin	kurtlara	ne le r	yaptığını	biliyor	musun</b> <i class="calibre4">? </i></p>
<p class="calibre1"><a id="p362"></a><b class="calibre3">JAIME</b></p>
<p class="calibre1">Ateşi	inatla	düşmüyordu	ama	kesik	bileği	temiz	bir	şekilde	iyileşiyordu	ve	Qyburn	kolunun	artık</p>
<p class="calibre1">tehlikede	 olmadığını	 söylemişti.	 Jaime	 gitmeye	 hevesliydi,	 Harrenhal’u,	 Kanlı	 Oyuncular’ı	 ve	 Tarth’lı Brienne’i	arkasında	bırakmaya.	Kızıl	Kale’de	onu	gerçek	bir	kadın	bekliyordu. </p>
<p class="calibre1">Kaleden	 ayrılacakları	 sabah,	 “Qyburn’ü	 sizinle	 gönderiyorum,	 Kral	 Topraklarına	 giden	 yolda sizinle	ilgilenmesi	için,”	dedi	Roose	Bolton.	“Qyburn,	babanızın	minnettarlık	duygusuyla	Hisar’a	baskı yapacağına	ve	zincirini	geri	vermelerini	sağlayacağına	dair	samimi	bir	umut	besliyor.” </p>
<p class="calibre1">“Hepimizin	samimi	umutları	var.	Bana	yeni	bir	el	çıkarsın	ve	babam	onu	Yüce	Üstat	yapsın.” </p>
<p class="calibre1">Jaime’nin	 rekafakatçilerini	 Çelikincik	 Walton	 komuta	 ediyordu;	 açıksözlü,	 sert,	 acımasız,	 kalben basit	bir	asker.	Jaime	hayatı	boyunca	Walton	gibi	adamlarla	birlikte	hizmet	vermişti.	Onun	gibi	adamlar lordlarının	 emriyle	 öldürür,	 mücadele	 sonrasında	 kanları	 kaynarken	 tecavüz	 eder	 ve	 fırsat	 olduğunda yağma	 yapardı	 ama	 savaş	 bittiğinde	 evlerine	 döner,	 mızraklarını	 çapalarla	 değiştirir,	 komşularının kızlarıyla	evlenir	ve	ağlayan	çocuklardan	oluşan	bir	sürü	yetiştirirlerdi.	Onun	gibi	adamlar	sorgusuz	itaat ederdi	ama	Cesur	Dostlar’ın	kötücül	zalimliği	bu	adamların	tabiatının	bir	parçası	değildi. </p>
<p class="calibre1">Her	 iki	 kafile	 de,	 yağmur	 vadeden	 soğuk	 ve	 gri	 gökyüzünün	 altında	 Harrenhal’dan	 aynı	 sabah ayrıldı.	 Sör	 Aenys	 Frey	 üç	 gün	 önce	 yola	 düşmüştü,	 Kral	 Yolu’na	 çıkmak	 için	 kuzeybatıya	 vurmuştu. </p>
<p class="calibre1">Bolton	 onu	 takip	 etmek	 niyetindeydi.	 “Üç	 Dişli	 Mızrak	 taşmış,”	 dedi	 Jaime’ye.	 ‘Yakut	 geçitten	 geçmek bile	zor	olacak.	Babanıza	içten	selamlarımı	iletecek	misiniz?” </p>
<p class="calibre1">“Robb	Stark’a	benim	selamlarımı	iletirseniz.” </p>
<p class="calibre1">“İleteceğim.” </p>
<p class="calibre1">Cesur	 Dostlar’dan	 birkaç	 adam,	 kafilenin	 gidişini	 izlemek	 için	 avluda	 toplanmıştı.	 Jaime,	 atını adamların	 durduğu	 yere	 doğru	 sürdü.	 “Zollo.	 Beni	 uğurlaman	 ne	 büyük	 incelik.	 Pyg.	 Timeon.	 Beni özleyecek	 misiniz?	 Paylaşacak	 son	 bir	 şakan	 yok	 mu	 Shagwell?	 Yolumu	 aydınlatmak	 için?	 Ve	 Rorge, bana	elveda	öpücüğü	vermeye	mi	geldin?” </p>
<p class="calibre1">“Hadi	yaylan	kötürüm,”	dedi	Rorge. </p>
<p class="calibre1">“Israr	 ediyorsan.	 Ama	 emin	 ol	 ki	 geri	 döneceğim.	 Bir	 Lannister	 borcunu	 mutlaka	 öder.”	 Jaime atını	çevirdi	ve	Çelikincik	Walton’la	onun	iki	yüz	adamına	katıldı. </p>
<p class="calibre1">Lord	Bolton,	Jaime’yi	bir	şövalye	gibi	donatmıştı,	Bolton’ın	görmezden	gelmeyi	tercih	ettiği	kesik</p>
<p class="calibre1">el,	bu	askeri	kıyafetin	komik	görünmesine	sebep	oluyordu.	Jaime,	kemerinde	bir	kılıç	ve	bir	hançerle	at sürüyordu,	 eyerinden	 bir	 miğfer	 ve	 bir	 kalkan	 sarkıyordu,	 koyu	 kahverengi	 pelerininin	 altında	 bir	 örgü zırh	vardı.	Bununla	birlikte	Jaime,	Lannister	aslanını	ya	da	Kral	Muhafızlarının	Yeminli	Kardeşi	olarak kazandığı	 beyaz	 armayı	 kollarında	 taşıyacak	 kadar	 aptal	 değildi.	 Silahhanede	 eski	 bir	 zırh	 bulmuştu, yıpranmış	 ve	 parçalara	 ayrılmış	 zırhın	 pul	 pul	 dökülmüş	 boyası,	 Lothson	 Hanedanı’nın	 altın	 ve	 gümüş</p>
<p class="calibre1">zemin	 üstündeki	 devasa	 siyah	 yarasasının	 büyük	 bölümünü	 hâlâ	 gösteriyordu.	 Zamanında	 güçlü	 bir	 aile olan	 Lothsonlar,	 Harrenhal’un	 Whentler’den	 önceki	 sahipleriydi	 ama	 soyları	 çağlar	 önce	 tükenmişti, Jaime’nin	bu	armayı	taşımasına	itiraz	edecek	biri	yoktu	yani.	Jaime	kimsenin	kuzeni,	kimsenin	düşmanı, kimsenin	yeminli	kılıcı	olmayacaktı...	yani	hiç	kimse	olacaktı. </p>
<p class="calibre1">Harrenhal’un	 küçük	 doğu	 kapısından	 çıktılar	 ve	 altı	 mil	 ilerledikten	 sonra	 Roose	 Bolton	 ve</p>
<p class="calibre1"><a id="p363"></a>ordusundan	 ayrıldılar,	 bir	 süre	 göl	 yolunu	 takip	 etmek	 üzere	 güneye	 döndüler.	 Walton,	 Kral	 Yolu’ndan mümkün	 olduğunca	 uzak	 durmak	 istiyordu,	 Tanrı	 Gözü’nün	 yakınlarındaki	 çiftçi	 yollarını	 ve	 av patikalarını	tercih	ediyordu. </p>
<p class="calibre1">“Kral	 Yolu	 daha	 hızlı	 olurdu.”	 Jaime,	 Cersei’ye	 olabildiğince	 çabuk	 dönmek	 istiyordu.	 Acele ederlerse	Joffrey’nin	düğününe	bile	yetişebilirdi. </p>
<p class="calibre1">“Sorun	istemiyorum,”	dedi	Çelikincik.	“Kral	Yolu’nda	kimlerle	karşılaşacağımızı	tanrılar	bilir.” </p>
<p class="calibre1">“Korkman	gereken	biriyle	değil	şüphesiz.	İki	yüz	adamın	var. </p>
<p class="calibre1">“Evet	ama	başka	birinin	daha	fazla	adamı	olabilir.	Lordum	sizi	sağ	salim	babanıza	teslim	etmemi</p>
<p class="calibre1">söyledi	ve	ben	de	bunu	yapmak	niyetindeyim.” </p>
<p class="calibre1">Birkaç	mil	sonra,	gölün	yanındaki	terk	edilmiş	değirmeni	geçtiklerinde,  <i class="calibre4">bu	yoldan	daha	önce	de</i></p>
<p class="calibre1"> <i class="calibre4">geçtim</i>,	 diye	 düşündü	 Jaime.	 Bir	 zamanlar	 değirmencinin	 kızının	 Jaime’ye	 utangaç	 bir	 şekilde gülümsediği	 yerde	 yabani	 otlar	 vardı	 şimdi,	 değirmencinin	 kendisi	 avazı	 çıktığı	 kadar	 bağırmıştı, </p>
<p class="calibre1">“Turnuva	yolun	diğer	ucunda	sör.”  <i class="calibre4">Ben	bilmiyordum	sanki. </i></p>
<p class="calibre1">Kral	Aerys,	Jaime’nin	atama	törenini	büyük	bir	gösteriye	dönüştürmüştü.	Jaime,	diyarın	yarısı	onu</p>
<p class="calibre1">izlerken,	beyaz	zırhıyla	yeşil	çimenlerin	üstünde	diz	çökmüş	ve	kralın	çadırının	önünde	yemin	etmişti.	Sör Gerold	Hightower,	ayağa	kaldırdığı	Jaime’nin	omuzlarına	beyaz	pelerini	serdiğinde,	Jaime’nin	bunca	yıl sonra	 hâlâ	 hatırladığı	 bir	 tezahürat	 yükselmişti.	 Ama	 Aerys	 aynı	 gece	 hırçınlaşmıştı,	 Harrenhal’da	  <i class="calibre4">yedi</i> Kral	 Muhafızı’na	 ihtiyacı	 olmadığını	 söylemişti.	 Jaime’ye,	 kalede	 kalan	 kraliçeyi	 ve	 küçük	 Prens Viserys’i	korumak	üzere	Kral	Topraklarina	dönmesi	emredilmişti.	Beyaz	Boğa,	Jaime’nin	Lord	Whent’in turnuvasında	 yarışabilmesi	 için	 vazifeyi	 almayı	 önermişti	 ama	 Aerys	 bu	 teklifi	 reddetmişti.	 “Burada hiçbir	zafer	kazanmayacak,”	demişti	kral.	“O	artık	benim,	Tywin’in	değil.	Ben	nasıl	uygun	görürsem	öyle hizmet	verecek.	Ben	kralım.	Ben	emrederim,	o	boyun	eğer.” </p>
<p class="calibre1">Jaime	 ilk	 kez	 o	 zaman	 anlamıştı.	 Ona	 beyaz	 pelerini	 kazandıran,	 kılıç	 ve	 mızrak	 kullanmaktaki mahareti	 ya	 da	 Kral	 Ormanı	 Kardeşliği’ne	 karşı	 gösterdiği	 kahramanlık	 değildi.	 Aerys,	 Jaime’yi,	 Lord Tywin’i	incitmek	için	seçmişti,	onu	vârisinden	mahrum	bırakmak	için. </p>
<p class="calibre1">Jaime	yeni	beyaz	pelerininin	içinde	boş	bir	kaleyi	korumak	üzere	güneye	giderken	dayanılmayacak</p>
<p class="calibre1">kadar	 ağır	 olan	 bu	 düşünce,	 bunca	 yıl	 sonra	 bile	 çok	 acıydı.	 O	 gün,	 yapabilseydi,	 o	 pelerini	 hemen oracıkta	yırtıp	atardı	Jaime	ama	geç	olmuştu.	Diyarın	yarısı	onu	izlerken	ant	içmişti	ve	bir	Kral	Muhafızı bütün	ömrü	boyunca	hizmet	ederdi. </p>
<p class="calibre1">Qyburn,	Jaime’nin	yanma	geldi.	“Eliniz	size	rahatsızlık	mı	veriyor.” </p>
<p class="calibre1">“Bana	elimin	yokluğu	rahatsızlık	veriyor.”	En	zoru	sabahlardı. </p>
<p class="calibre1">Jaime	 rüyalarında	 bütün	 bir	 erkekti,	 her	 şafakta	 yarı	 uyanık	 bir	 halde	 uzanıyor	 ve	 parmaklarının hareket	ettiğini	hissediyordu.  <i class="calibre4">Bu	bir	kâbus</i>,	diye	fısıldıyordu	bir	yanı,	şimdi	bile	inanmayı	reddediyordu, <i class="calibre4">sadece	bir	kâbus</i>,	ama	sonra	Jaime	gözlerini	açıyordu. </p>
<p class="calibre1">“Geçen	gece	bir	ziyaretçiniz	vardı	sanırım,”	dedi	Qyburn.	“Hanımefendinin	arkadaşlığından	keyif</p>
<p class="calibre1">aldığınızı	umarım?”	Jaime	rahibe	soğuk	bir	bakış	attı.	“Onu	kimin	gönderdiğini	söylemedi.” </p>
<p class="calibre1">Üstat	 mütevazı	 bir	 şekilde	 gülümsedi.	 “Ateşiniz	 büyük	 ölçüde	 azalmıştı,	 biraz	 idman	 yapmak hoşunuza	 gider	 diye	 düşündüm.	 Pia	 epey	 hünerlidir,	 sizce	 de	 öyle	 değil	 mi?	 Ve...	 çok	 isteklidir.”  <i class="calibre4">İşte</i> <i class="calibre4">buna	şüphe	yok. </i>	Pia’nın	kapıdan	girip	kıyafetlerini	çıkarması	o	kadar	hızlı	olmuştu	ki	Jaime	hâlâ	rüyada olduğunu	sanmıştı. </p>
<p class="calibre1">Kız,	battaniyenin	altına	girmiş	ve	Jaime’nin	sağlam	elini	kendi	göğsüne	koymuştu,	Jaime	ancak	o</p>
<p class="calibre1">zaman	 tahrik	 olmuştu.  <i class="calibre4">Küçük</i>,  <i class="calibre4">sevimli	 bir	 şeydi	 üstelik. </i>	 “Lord	 Whent’in	 turnuvasına	 geldiğinizde	 ve kraldan	 pelerininizi	 aldığınızda	 ben	 minicik	 bir	 kızdım,”	 diye	 itiraf	 etmişti	 Pia.	 “Beyazlar	 içinde	 çok yakışıklıydınız	ve	herkes	sizin	ne	kadar	cesur	bir	şövalye	olduğunuzdan	bahsediyordu.	Bazen,	bir	adamla birlikteyken,	 gözlerimi	 kapatıyorum	 ve	 üstümde	 sizin	 olduğunuzu	 hayal	 ediyorum,	 pürüzsüz	 teniniz	 ve</p>
<p class="calibre1"><a id="p364"></a>altın	bukleli	saçlarınızla.	Size	gerçekten	sahip	olabileceğimi	hiç	düşünmemiştim	aslında.” </p>
<p class="calibre1">Bundan	sonra	kızı	göndermek	kolay	olmamıştı	ama	Jaime	göndermişti	yine	de.  <i class="calibre4">Benim	bir	kadınım</i></p>
<p class="calibre1"> <i class="calibre4">var</i>,	diye	hatırlatmıştı	kendine.	“Herkese	kız	gönderiyor	musun	seni	sülük?”	diye	sordu	Qyburn’e. </p>
<p class="calibre1">“Çoğunlukla	 Lord	 Vargo	 kızları	 bana	 gönderir.	 Onları	 muayene	 etmemi	 ister,	 şeyden	 önce...	 şey, bir	keresinde	akılsızca	sevdiğini	söylemem	yeterli,	bunu	tekrarlamak	istemiyor.	Lâkin	endişe	etmeyin,	Pia oldukça	sağlıklı.	Tarth’lı	bakireniz	de	öyle.” </p>
<p class="calibre1"><b class="calibre3">Jaime	adama	keskin	bir	bakış	attı.	“Brienne?” </b></p>
<p class="calibre1"><b class="calibre3">“Evet.	 O	 güçlü	 bir	 kız	 ve	 hâlâ	 bakire.	 En	 azından	 dün	 geceye	 kadar	 öyleydi.”	 Qyburn</b> <b class="calibre3">kıkırdadı. </b></p>
<p class="calibre1"><b class="calibre3">“Vargo,	Brienne’i	muayene	etmeni	mi	istedi?” </b></p>
<p class="calibre1"><b class="calibre3">“Elbette.	Lord	Vargo...	titizdir,	diyebiliriz.” </b></p>
<p class="calibre1">“Bu	 fidyeyle	 mi	 ilgili?”	 diye	 sordu	 Jaime.	 “Brienne’in	 babası	 onun	 hâlâ	 bakire	 olduğuna	 dair kanıt	mı	istedi?” </p>
<p class="calibre1">“Duymadınız	 mı?”	 Qyburn	 omuz	 silkti.	 “Lord	 Selwyn’den	 bir	 mektup	 aldık.	 Benim	 mektubuma</p>
<p class="calibre1">cevaben.	 Akşamyıldızı,	 kızının	 sağ	 salim	 iade	 edilmesi	 için	 üç	 yüz	 ejderha	 teklif	 etti.	 Lord	 Vargo’ya Tarth’ta	 hiç	 safir	 olmadığını	 söyledim	 ama	 dinlemedi.	 Akşamyıldızı’nın	 onu	 kandırmak	 istediğine inanıyor.” </p>
<p class="calibre1">“Üç	yüz	ejderha	bir	şövalye	için	adil	bir	fidyedir.	Keçi	alabildiğini	almalı.” </p>
<p class="calibre1">“O	keçi	Harrenhal	Lordu	ve	Harrenhal	Lordu	pazarlık	etmez.” </p>
<p class="calibre1">Haberler	 Jaime’nin	 canını	 sıkmıştı	 ama	 bunun	 olacağını	 tahmin	 de	 etmeliydi.  <i class="calibre4">Söylediğim	 yalan</i> <i class="calibre4">seni	bir	süre	korudu	fahişe.	Bu	kadarına	şükret. </i>	“Eğer	Brienne’in	kızlık	zarı	da	geri	kalanı	kadar	sertse, keçi	 içeri	 girmeye	 çalışırken	 aletini	 kırar,”	 diye	 şaka	 yaptı	 Jaime.	 Brienne’in	 birkaç	 tecavüzden	 sağ</p>
<p class="calibre1">çıkacak	kadar	dayanıklı	olduğunu	tahmin	ediyordu	ama	kız	aşırı	kuvvetle	direnirse,	Vargo	kızın	ellerini ve	 ayaklarını	 kesmeye	 başlayabilirdi.  <i class="calibre4">Kesse	 bile	 neden	 umurumda	 olsun</i>?  <i class="calibre4">Brienne	 aptallık	 etmeyip</i> <i class="calibre4">kuzenimin	 kılıcını	 almama	 izin	 verseydi	 hâlâ	 bir	 elim	 olabilirdi. </i>	 Jaime	 indirdiği	 o	 ilk	 darbeyle, Brienne’in	 bacağını	 neredeyse	 bizzat	 almıştı	 ama	 kız	 daha	 sonra	 Jaime’ye	 arzu	 ettiğinden	 fazlasını vermişti.  <i class="calibre4">Hoat,	 Brienne'in	 nasıl	 olağanüstü	 güçlü	 olduğunu	 bilmiyor	 olabilir.	 Dikkatli	 olsa	 iyi	 eder</i> <i class="calibre4">yoksa	kız	onun	sıska	boynunu	kırar.	Ve	bu	çok	güzel	olmaz	mı</i>? </p>
<p class="calibre1">Qyburn’ün	 arkadaşlığından	 usanan	 Jaime	 kafilenin	 başına	 doğru	 at	 sürdü.	 Küçük	 ve	 yuvarlak	 bir keneye	benzeyen,	Nage	isimli	kuzeyli	adam	bir	barış	sancağıyla	birlikte	Çelikincik’in	önünden	gidiyordu. </p>
<p class="calibre1">Gökkuşağının	 çizgilerini	 taşıyan	 yedi	 kuyruklu	 sancak,	 tepesinde	 yedi	 köşeli	 bir	 yıldız	 olan	 bir	 direğin tepesinde	 dalgalanıyordu.	 “Siz	 kuzeylilerin	 daha	 farklı	 bir	 barış	 sancağı	 olması	 gerekmez	 mi?”	 diye sordu	Jaime,	Walton’a.	“Yedi’nin	sizin	için	ne	anlamı	var?” </p>
<p class="calibre1">“Güneyli	tanrılar,”	dedi	adam,	“ama	sizi	sağ	salim	babanıza	götürebilmek	için	bir	güney	barışına</p>
<p class="calibre1">ihtiyacımız	var.” </p>
<p class="calibre1"> <i class="calibre4">Babam. </i>	 Keçinin	 fidye	 talebinin	 Lord	 Tywin’e	 ulaşıp	 ulaşmadığını	 merak	 etti	 Jaime,	 çürümüş</p>
<p class="calibre1">eliyle	 birlikte	 ya	 da	 değil.  <i class="calibre4">Kılıç	 eli	 olmayan	 bir	 kılıç	 adamının	 değeri	 nedir</i>?  <i class="calibre4">Casterly	 Kayasındaki</i> <i class="calibre4">altının	 yarısı</i>?  <i class="calibre4">Üç	 yüz	 ejderha</i>?  <i class="calibre4">Ya	 da	 hiç</i>?	 Jaime’nin	 babası,	 hiçbir	 zaman	 duygulardan	 gereksiz	 yere etkilenen	bir	adam	olmamıştı.	Bir	zamanlar,	Tywin	Lannister’ın	kendi	babası	Lord	Tytos,	asi	bir	sancak beyi	 olan	 Lord	 Tarbeck’i	 zindana	 attırmıştı.	 Korkusuz	 Leydi	 Tarbeck,	 Lord	 Tytos’a	 üç	 Lannister’ı	 esir alarak	 cevap	 vermişti.	 Tutsakların	 arasında	 genç	 Stafford	 da	 vardı	 ve	 Stafford’ın	 kız	 kardeşi	 Joanna, kuzen	Tywin’le	nişanlıydı.	“Bana	lordumu	ve	aşkımı	geri	gönderin.	Aksi	halde,	lorduma	gelecek	herhangi bir	zararı	bu	üç	Lannister	öder,”	diye	yazmıştı	kadın	Casterly	Kayası’na.	Genç	Tywin,	Lord	Tarbeck’i	üç parça	halinde	geri	göndermeyi	önermişti.	Lâkin	Lord	Tytos	daha	nazik	bir	aslandı,	böylece	Leydi	Tarbeck koyun	kafalı	lordu	için	birkaç	yıl	daha	kazanmıştı.	Stafford	evlenmiş,	üremiş	ve	Oküzağzı’nda	yaptığı	o</p>
<p class="calibre1"><a id="p365"></a>ciddi	hataya	kadar	hayatına	devam	etmişti.	Ama	Tywin	Lannister	ayaktaydı,	Casterly	Kayası	kadar	ebedî. </p>
<p class="calibre1"> <i class="calibre4">Ve	 şimdi,	 bir	 cücenin	 yanı	 sıra	 bir	 de	 kötürüm	 oğlunuz	 var	 lordum.	 Bundan	 nasıl	 da	 nefret</i> <i class="calibre4">edeceksiniz... </i></p>
<p class="calibre1">Yol,	kafileyi	yakılmış	bir	köyün	içinden	geçirdi.	Köyün	ateşe	verilmesinin	üstünden	bir	yıl	ya	da</p>
<p class="calibre1">daha	çok	vakit	geçmiş	olmalıydı.	Kulübeler	kara	ve	çatısızdı	ama	etraftaki	araziler	bel	boyunda	yabani otlarla	 kaplıydı.	 Çelikincik,	 atların	 su	 içmesine	 izin	 vermek	 için	 kafileyi	 durdurdu.	 Kuyunun	 yanında beklerken,  <i class="calibre4">bu	köyü	de	biliyorum, </i>	diye	düşündü	Jaime.	Şimdi	birkaç	temel	taşının	ve	bir	bacanın	durduğu yerde,	 eskiden	 küçük	 bir	 han	 vardı,	 Jaime	 bir	 kupa	 bira	 içmek	 için	 buraya	 girmişti.	 Koyu	 renk	 gözleri olan	 bir	 hizmetçi	 kız,	 Jaime’ye	 peynir	 ve	 elma	 getirmişti	 ama	 hancı,	 Jaime’nin	 sikkelerini	 almayı reddetmişti.	“Bir	Kral	Muhafızları	şövalyesini	çatımın	altında	ağırlamak	benim	için	şereftir	sör,”	demişti adam.	“Torunlarıma	anlatacağım	bir	hikâyedir	bu.”	Jaime,	yabani	otların	arasından	yükselen	bacaya	baktı ve	 hancı	 adamın	 o	 torunlara	 sahip	 olup	 olamadığını	 merak	 etti.  <i class="calibre4">Torunlarına,	 Kral	 Katili’nin	 bir</i> <i class="calibre4">zamanlar	onun	birasını	içip	elmalarını	yediğini	mi	anlattı	yoksa	benim	gibi	birini	doyurduğunu	itiraf</i> <i class="calibre4">etmekten	 utandı	 mı? </i>	 Jaime	 bunu	 asla	 bilemeyecekti;	 hanı	 her	 kim	 yaktıysa,	 büyük	 ihtimalle	 hancının torunlarını	da	öldürmüştü. </p>
<p class="calibre1">Jaime	hayalet	parmaklarının	kıvrıldığını	hissedebiliyordu. </p>
<p class="calibre1">Çelikincik,	belki	bir	ateş	yakıp	bir	parça	yemek	yemeleri	gerektiğini	söylediğinde	Jaime	başını	iki yana	salladı.	“Buradan	hoşlanmadım.	Yola	devam	edeceğiz.” </p>
<p class="calibre1">Akşam	 çökerken	 göl	 yolundan	 ayrılıp,	 meşelerden	 ve	 karaağaçlardan	 oluşan	 ormanın	 içindeki patikayı	 takip	 etmeye	 başladılar.	 Çelikincik	 kamp	 kurmaya	 karar	 verdiğinde	 Jaime’nin	 kesik	 bileğinde donuk	bir	zonklama	vardı.	Şükürler	olsun	ki	Qyburn	bir	matara	rüya	şarabı	getirmişti.	Walton	nöbetçileri yerleştirirken	Jaime	ateşin	yanma	uzandı	ve	dürülmüş	bir	ayı	postunu	bir	ağaç	kütüğüne	dayayıp	başı	için yastık	 yaptı.	 Fahişe	 burada	 olsa,	 Jaime’ye	 uyumadan	 önce	 yemek	 yemesini	 söylerdi,	 gücünü	 koruması için.	Fakat	Jaime	aç	olduğundan	çok	yorgundu.	Gözlerini	kapadı	ve	rüyasında	Cersei’yi	görmeyi	umdu. </p>
<p class="calibre1">Ateşli	rüyaları	son	derece	canlıydı... </p>
<p class="calibre1">Tek	başına	ve	çırılçıplak	uyandı,	etrafını	düşmanlar	sarmıştı,	beyaz	taş	duvarlar	üstüne	geliyordu. </p>
<p class="calibre1"> <i class="calibre4">Kaya</i>,	 Jaime	 anlamıştı.	 Başının	 üzerinde	 Kaya’nın	 muazzam	 ağırlığını	 hissedebiliyordu.	 Evdeydi. </p>
<p class="calibre1">Evdeydi	ve	bütündü. </p>
<p class="calibre1">Sağ	 elini	 kaldırdı	 ve	 parmaklarındaki	 kuvveti	 hissetmek	 için	 onları	 esnetti.	 Sevişmek	 kadar	 iyi hissettirmişti	 bu.  <i class="calibre4">Beş	 parmak. </i>	 Rüyasında	 sakat	 olduğunu	 görmüştü	 ama	 değildi.	 Hissettiği	 rahatlama başını	döndürdü.  <i class="calibre4">Elim,	sağlam	elim. </i>	Bir	bütün	olduğu	sürece	hiçbir	şey	onu	incitemezdi. </p>
<p class="calibre1">Etrafında	 bir	 düzine	 karanlık	 suret	 duruyordu,	 yüzlerini	 gizleyen	 başlıklı	 kıyafetler	 giymişlerdi, ellerinde	mızraklar	vardı.	“Kimsiniz?”	diye	sordu	Jaime.	“Casterly	Kayası’nda	ne	işiniz	var?” </p>
<p class="calibre1">Adamlar	 cevap	 vermedi,	 Jaime’yi	 mızraklarının	 ucuyla	 dürttüler	 sadece.	 Jaime’nin	 inmekten</p>
<p class="calibre1">başka	seçeneği	yoktu.	Kıvrımlı	bir	koridordan	aşağı	yürüdü,	deniz	taşından	oyulmuş	dar	basamakları	indi, aşağı	ve	aşağı.  <i class="calibre4">Yukarı	gitmeliyim, </i>	dedi	kendine.  <i class="calibre4">Yukarı,	aşağı	değil.	Neden	aşağı	iniyorum? </i>	Yer	altında onu	felaketi	bekliyordu,	bir	rüyanın	sarahatiyle	biliyordu	Jaime	bunu.	Orada	korkunç	ve	karanlık	bir	şey dolaşıyordu,	 Jaime’yi	 isteyen	 bir	 şey.	 Jaime	 durmaya	 çalıştı	 ama	 adamlar	 onu	 ileri	 doğru	 dürtüyordu. </p>
<p class="calibre1"> <i class="calibre4">Keşke	kılıcım	olsaydı,	o	zaman	hiçbir	şey	bana	zarar	veremezdi. </i></p>
<p class="calibre1">Yankılı	 karanlığın	 ortasında	 basamaklar	 aniden	 bitti.	 Jaime	 önündeki	 uçsuz	 bucaksız	 boşluğu sezdi,	 irkilerek	 durdu,	 hiçliğin	 kenarında	 sendeliyordu.	 Bir	 mızrak	 ucu	 Jaime’nin	 beline	 battı	 ve	 onu uçuruma	itti.	Jaime	bağırdı	ama	düşüş	kısaydı.	Ellerinin	ve	dizlerinin	üstüne	indi,	yumuşak	kumdan	ve	sığ</p>
<p class="calibre1">sudan	 ibaret	 bir	 zemindeydi.	 Casterly	 Kayası’nın	 altında	 sulak	 mağaralar	 vardı	 ama	 burası	 Jaime’ye yabancıydı.	“Bu	yer	de	ne?” </p>
<p class="calibre1">“Senin	 yerin.”	 Ses	 yankılandı;	 yüzlerce	 sesti,	 binlerce	 ses,	 Akıllı	 Lann’den	 buyana	 günlerin</p>
<p class="calibre1"><a id="p366"></a>şafağında	 yaşayan	 bütün	 Lannisterlar’ın	 sesi.	 Ama	 en	 çok	 babasının	 sesiydi	 ve	 Lord	 Tywin’in	 yanında Jaime’nin	kız	kardeşi	duruyordu,	solgun	ve	güzel,	elinde	bir	meşale	vardı.	Joffrey	de	oradaydı,	birlikte hayat	 verdikleri	 oğul.	 Ve	 onların	 arkasında,	 bir	 düzine	 altın	 saçlı	 karanlık	 suret	 daha.	 “Kardeşim, babamız	neden	buraya	getirdi	bizi?” </p>
<p class="calibre1">“Biz?	 Burası	 senin	 yerin	 kardeşim.	 Bu	 senin	 karanlığın.”	 Mağaradaki	 tek	 ışık	 Cersei’nin</p>
<p class="calibre1">meşalesiydi.	Cersei’nin	meşalesi	bütün	dünyadaki	tek	ışıktı.	Cersei	gitmek	için	döndü. </p>
<p class="calibre1">“Benimle	 kal,”	 diye	 yalvardı	 Jaime.	 “Beni	 burada	 tek	 başıma	 bırakma.”	 Ama	 gidiyorlardı.	 “<i class="calibre4">Beni</i> <i class="calibre4">karanlıkta	bırakmayın! </i>”	Burada	korkunç	bir	şey	yaşıyordu.	“En	azından	bir	kılıç	verin	bana.”	“Sana	bir kılıç	verdim,”	dedi	Lord	Tywin. </p>
<p class="calibre1">Kılıç,	 Jaime’nin	 ayağının	 dibindeydi.	 Jaime,	 kılıcın	 kabzasını	 kavrayana	 dek	 eliyle	 suyun	 altını aradı.  <i class="calibre4">Bir	 kılıcım	 olduğu	 sürece	 hiçbir	 şey	 beni	 incitemez. </i>	 Jaime	 çeliği	 havaya	 kaldırırken,	 kılıcın ucunda	solgun	bir	alev	belirdi,	kılıcın	kenarı	boyunca	yürüdü	ve	kabzadan	bir	karış	uzakta	durdu.	Çeliğin rengini	 alan	 ateş,	 gümüşi	 mavi	 bir	 ışıkla	 yandı	 ve	 karanlık	 geri	 çekildi.	 Jaime,	 karanlığın	 içinden gelebilecek	şeylere	karşı	hazır	bir	halde	yere	çömeldi,	etrafı	dinleyerek	bir	çemberin	içinde	hareket	etti. </p>
<p class="calibre1">Çizmeleri	 diz	 yüksekliğindeki	 soğuk	 suyla	 doldu.  <i class="calibre4">Suya	 dikkat	 et, </i>	 dedi	 Jaime	 kendine.  <i class="calibre4">Suda	 yaşayan</i> <i class="calibre4">yaratıklar	olabilir,	gizli	derinlikler... </i></p>
<p class="calibre1">Arkadan	 şiddetli	 bir	 su	 sesi	 geldi.	 Jaime	 sese	 doğru	 döndü...	 ama	 solgun	 ışık	 sadece	 Tarth’lı Brienne’i	 ortaya	 çıkardı,	 kızın	 elleri	 ağır	 zincirlerle	 bağlanmıştı.	 “Seni	 güvende	 tutacağıma	 dair	 yemin ettim,”	 dedi	 fahişe	 inatla.	 “Bir	 ant	 içtim.”	 Kız	 çıplaktı,	 ellerini	 Jaime’ye	 doğru	 kaldırdı.	 “Lütfen	 sör. </p>
<p class="calibre1">Yalvarırım.” </p>
<p class="calibre1">Çelik	 halkalar	 ipek	 gibi	 ayrıldı.	 “Bir	 kılıç,”	 diye	 yalvardı	 Brienne	 ve	 işte	 oradaydı,	 kın,	 kemer, her	şey.	Brienne,	kemeri	kalın	beline	bağladı.	Işık	o	kadar	loştu	ki,	aralarında	sadece	birkaç	adım	mesafe olmasına	rağmen	Jaime	kızı	zar	zor	görüyordu.  <i class="calibre4">Bu	ışıkta	güzel	bile	olabilir</i>,	diye	düşündü.  <i class="calibre4">Bu	ışıkta	bir</i> <i class="calibre4">şövalye	bile	olabilir. </i>	Brienne’in	kılıcı	da	alev	aldı,	gümüşi	mavi	parladı.	Karanlık	biraz	daha	geriledi. </p>
<p class="calibre1">Cersei’nin,	“Alevler	sen	yaşadığın	sürece	yanacak,”	dediğini	duydu	Jaime.	“Onlar	öldüğünde	sen</p>
<p class="calibre1">de	ölmelisin.” </p>
<p class="calibre1"> <i class="calibre4">“Kardeşim! </i>”	 diye	 bağırdı	 Jaime.	 “Benimle	 kal.  <i class="calibre4">Kal!” </i>	 Uzaklaşan	 adımların	 yumuşak	 sesinden başka	bir	cevap	gelmedi. </p>
<p class="calibre1">Brienne	uzunkılıcını	ileri	geri	savurdu,	titreyip	yer	değiştiren	gümüşi	alevleri	izledi.	Yanan	kılıcın aksi,	Brienne’in	ayaklarının	altındaki	durgun	ve	kara	suyun	yüzeyinde	parladı.	Jaime’nin	hatırladığı	kadar uzun	ve	güçlüydü	kız	ama	şimdi	daha	bir	kadın	gibi	görünüyordu	sanki. </p>
<p class="calibre1">“Burada	 bir	 ayı	 mı	 saklıyorlar?”	 Brienne	 hareket	 ediyordu,	 ağır	 ve	 temkinli,	 kılıcı	 elindeydi; adım,	dön	ve	dinle.	Her	adımda	su	sesleri	duyuluyordu.	“Bir	mağara	aslanı?	Ulu	kurtlar?	Ayı?	Söyle	bana Jaime.	Burada	ne	yaşıyor?	Karanlıkta	yaşayan	ne?” </p>
<p class="calibre1">“Felaket.”	Jaime’nin	bildiği	bir	 <i class="calibre4">ayı</i>	yoktu.  <i class="calibre4">Aslan</i>	yoktu.	“Sadece	felaket.” </p>
<p class="calibre1">Kılıçların	 soğuk,	 gümüşi	 mavi	 ışığında,	 iri	 fahişe	 solgun	 ve	 acımasız	 görünüyordu.	 “Burayı sevmedim.” </p>
<p class="calibre1">“Ben	 de	 çok	 düşkün	 değilim.”	 Kılıçlar	 bir	 ışık	 adası	 oluşturuyordu	 ama	 adanın	 etrafında	 sonsuz bir	karanlık	denizi	uzanıyordu.	“Ayaklarım	ıslandı.” </p>
<p class="calibre1">“Bizi	 buraya	 getirdikleri	 yoldan	 geri	 dönebiliriz.	 Omuzlarıma	 çıkarsan	 şu	 tünelin	 ağzına	 rahatça ulaşabilirsin.” </p>
<p class="calibre1">O	  <i class="calibre4">zaman	 Cersei’nin	 peşinden	 gidebilirim. </i>	 Jaime	 bu	 düşüncenin	 onu	 sertleştirdiğini	 hissetti	 ve Brienne’in	görmemesi	için	arkasını	döndü. </p>
<p class="calibre1">“Dinle.”	Brienne,	elini	Jaime’nin	omzuna	koydu,	bu	beklenmedik	dokunuş	Jaime’yi	titretti.  <i class="calibre4">Sıcak. </i></p>
<p class="calibre1">“Bir	şey	geliyor.”	Brienne,	kılıcının	ucuyla	Jaime’nin	sol	tarafını	gösterdi.	“Orada.” </p>
<p class="calibre1"><a id="p367"></a>Jaime,	Brienne’in	gördüğünü	görene	kadar	karanlığa	baktı. </p>
<p class="calibre1">Karanlığın	içinde	Jaime’nin	seçemediği	bir	şey	hareket	ediyordu... </p>
<p class="calibre1">“Atlı	bir	adam.	Hayır,	iki.	Yan	yana	iki	süvari.” </p>
<p class="calibre1">“Burada,	Kaya’nın	altında?”	Bu	çok	anlamsızdı.	Ama	solgun	atlar	süren	iki	süvari	geliyordu,	hem</p>
<p class="calibre1">adamlar	hem	de	binekler	zırhlıydı.	Savaş	atları	ağır	adımlarla	siyahlığın	içinden	hâsıl	oldu.	Hayvanların hiç	ses	çıkarmadığını	fark	etti	Jaime.	Ne	su	şıpırtısı,	ne	zırh	şıngırtısı,	ne	de	nal	sesi.	Aerys’in	taht	odası boyunca	at	süren	 Eddard	Stark’ı	hatırladı,	 adam	sessizlikle	sarmalanmıştı,	 sadece	gözleri	konuşuyordu; bir	lordun	gözleri,	soğuk,	gri	ve	yargı	dolu. </p>
<p class="calibre1">“Sen	misin	Stark?”	diye	seslendi	Jaime.	“Öne	çık.	Canlıyken	asla	korkmadım	senden,	ölüyken	de</p>
<p class="calibre1">korkmuyorum.” </p>
<p class="calibre1">Brienne,	Jaime’nin	koluna	dokundu.	“Daha	fazlası	var.” </p>
<p class="calibre1">Jaime	 de	 gördü.	 Kardan	 zırhlar	 giymişlerdi	 ve	 omuzlarında	 sis	 şeritleri	 dalgalanıyordu. </p>
<p class="calibre1">Miğferlerinin	göz	siperleri	kapalıydı	ama	Jaime	Lannister,	onları	tanımak	için	yüzlerini	görmeye	ihtiyaç duymuyordu. </p>
<p class="calibre1">Adamlardan	beşi	Jaime’nin	kardeşleriydi.	Oswell	Whent	ve	Jon	Darry.	Lewyn	Martell,	bir	Dome</p>
<p class="calibre1">prensi.	Beyaz	Boğa	Gerold	Hightower.	Sabah	Kılıcı	Sör	Arthur	Dayne.	Ve	onların	yanında,	sis	ve	kederle sarmalanmış	Rhaegar	Targaryen	at	sürüyordu,	Ejderha	Kayası	Prensi	ve	Demir	Taht’ın	meşru	veliahtı. </p>
<p class="calibre1">Adamlar	 Jaime’nin	 iki	 yanına	 geçmek	 için	 ayrılırken,	 “Beni	 korkutmuyorsunuz,”	 diye	 seslendi Jaime	kendi	etrafında	dönerek.	Yüzünü	ne	tarafa	çevireceğini	bilmiyordu.	“Sizinle	teker	teker	ya	da	hep birlikte	dövüşürüm.	Ama	fahişeyle	kim	düello	yapacak?	Onu	boş	bıraktığınız	anda	karşıya	geçer.” </p>
<p class="calibre1">“Onu	güvende	tutacağıma	dair	yemin	ettim,”	dedi	Brienne,	Rhaegar’ın	gölgesine.	“Kutsal	bir	ant</p>
<p class="calibre1">içtim.” </p>
<p class="calibre1">“Hepimiz	yeminler	ediyoruz,”	dedi	Sör	Arthur	Dayne,	çok	üzgündü. </p>
<p class="calibre1">Gölgeler	 hayalet	 atlarından	 indiler.	 Uzunkılıçlarını	 çektiklerinde	 hiç	 ses	 çıkmadı.	 “Şehri yakacaktı,”	dedi	Jaime.	“Robert’a	sadece	kül	bırakmak	için.” </p>
<p class="calibre1">“O	senin	kralındı,”	dedi	Darry. </p>
<p class="calibre1">“Onu	güvende	tutmak	için	yemin	etmiştin,”	dedi	Whent. </p>
<p class="calibre1">“Ve	çocukları	da,”	dedi	Prens	Lewyn. </p>
<p class="calibre1">Prens	 Rhaegar	 soğuk	 bir	 ışıkla	 yanıyordu,	 kâh	 beyaz,	 kâh	 kırmızı,	 kâh	 siyah.	 “Karımı	 ve çocuklarımı	senin	ellerine	bırakmıştım.” </p>
<p class="calibre1">“Onlara	 zarar	 vereceği	 hiç	 aklıma	 gelmedi.”	 Jaime’nin	 kılıcı	 daha	 az	 parlıyordu	 şimdi.	 “Ben kralla	birlikteydim...” </p>
<p class="calibre1">“Kralı	öldürüyordun,”	dedi	Sör	Arthur. </p>
<p class="calibre1">“Boğazını	kesiyordun,”	dedi	Prens	Lewyn. </p>
<p class="calibre1">“Uğruna	öleceğine	dair	yemin	ettiğin	kral,”	dedi	Beyaz	Boğa. </p>
<p class="calibre1">Kılıçların	 kenarında	 yanan	 ateşler	 sönmek	 üzereydi,	 Jaime,	 Cersei’nin	 söylediklerini	 hatırladı. </p>
<p class="calibre1"> <i class="calibre4">Hayır. </i>	 Dehşet,	 Jaime’nin	 boğazını	 sıkıyordu.	 Sonra	 kılıcı	 söndü,	 hayaletler	 Jaime’ye	 doğru	 atılırken sadece	Brienne’in	kılıcı	yanıyordu. </p>
<p class="calibre1">“Hayır,”	dedi	Jaime.	“Hayır,	hayır,	hayır.  <i class="calibre4">Hayııııııır!” </i></p>
<p class="calibre1">Kalbi	 güm	 güm	 atarken	 sıçrayarak	 uyandı	 ve	 kendini	 ağaçların	 ortasında,	 yıldızlı	 bir	 karanlığın içinde	buldu.	Ağzında	safra	tadı	vardı	ve	aynı	anda	hem	sıcak	hem	soğuk	terler	döküyordu.	Kılıç	eline baktı;	 kolu,	 çirkin	 bir	 bilek	 kökünün	 etrafına	 sarılmış	 deri	 ve	 ketenle	 bitiyordu.	 Gözlerinin	 yaşlarla dolduğunu	hissetti.  <i class="calibre4">Hissettim,	parmaklarımdaki	kuvveti	ve	kılıcımın	kabzasındaki	sert	deriyi	hissettim. </i></p>
<p class="calibre1"> <i class="calibre4">Elim... </i></p>
<p class="calibre1">“Lordum.”	 Qyburn,	 Jaime’nin	 yanma	 diz	 çöktü,	 adamın	 babacan	 yüzü	 endişeyle	 kırışmıştı.	 “Ne</p>
<p class="calibre1"><a id="p368"></a>oldu?	Bağırdığınızı	duydum.” </p>
<p class="calibre1">Çelikincik	Walton,	Jaime’yle	Qyburn’ün	tepesinde	dikiliyordu,	uzun	ve	suratsız.	“Ne	oldu?	Neden</p>
<p class="calibre1">çığlık	attınız?” </p>
<p class="calibre1">“Bir	 rüya...	 sadece	 bir	 rüya.”	 Jaime,	 etrafındaki	 kampa	 baktı,	 bir	 an	 için	 kaybolmuştu. </p>
<p class="calibre1">“Karanlıktaydım	ama	elim	vardı.”	Kesik	bileğine	baktı	ve	kendini	yine	hasta	hissetti.  <i class="calibre4">Kaya’nın	 altında</i> <i class="calibre4">öyle	bir	yer	yok</i>,	diye	düşündü.	Midesi	boş	ve	ekşiydi,	ağaç	kütüğüne	yasladığı	başı	zonkluyordu. </p>
<p class="calibre1">Qyburn,	Jaime’nin	alnına	dokundu.	“Hâlâ	ateşiniz	var.” </p>
<p class="calibre1">“Ateşli	 bir	 rüyaydı.”	 Jaime	 doğruldu.	 “Yardım	 et.”	 Çelkincik,	 sağlam	 elinden	 tuttuğu	 Jaime’yi ayağa	kaldırdı. </p>
<p class="calibre1">“Bir	kadeh	rüya	şarabı	daha?”	diye	sordu	Qyburn. </p>
<p class="calibre1">“Hayır.	 Bu	 gece	 yeterince	 rüya	 gördüm.”	 Şafağa	 ne	 kadar	 vakit	 kaldığını	 merak	 etti	 Jaime.	 Her nasılsa,	gözlerini	kaparsa	o	karanlık	ve	ıslak	yere	döneceğini	biliyordu. </p>
<p class="calibre1">“O	halde	haşhaş	sütü?	Ve	ateşiniz	için	bir	şey?	Hâlâ	güçsüzsünüz	lordum.	Uyumaya	ve	dinlenmeye</p>
<p class="calibre1">ihtiyacınız	var.” </p>
<p class="calibre1"> <i class="calibre4">Yapmaya	 niyetli	 olduğum	 son	 şey	 bu. </i>	 Jaime’nin	 başını	 dayadığı	 ağaç	 kütüğünde	 solgun	 ay	 ışığı pırıldıyordu.	 Kütüğün	 üstünde	 öyle	 kalın	 bir	 yosun	 tabakası	 vardı	 ki,	 ağacın	 beyaz	 olduğunu	 daha	 önce fark	etmemişti	Jaime.	Kışyarını	ve	Ned	Starkin	yürek	ağacını	düşündü.  <i class="calibre4">O	 değildi</i>,	 dedi	 kendine.  <i class="calibre4">Asla	 o</i> <i class="calibre4">değildi. </i>	Ama	ağaç	kütüğü	ölüydü,	Ned	Stark	ve	diğerleri	de	öyle,	Prens	Rhaegar,	Sör	Arthur	ve	çocuklar. </p>
<p class="calibre1"> <i class="calibre4">Ve	Aerys.	En	ölü	olanları	Aerys. </i>	“Hayaletlere	inanır	mısın	üstat?”	diye	sordu	Qyburn’e. </p>
<p class="calibre1">Adamın	 yüzü	 tuhaflaştı.	 “Bir	 keresinde	 Hisar’da	 boş	 bir	 odaya	 girdim	 ve	 boş	 bir	 sandalye gördüm.	 Lâkin	 orada	 bir	 kadın	 olduğunu	 biliyordum,	 sadece	 bir	 saniye	 önce.	 Kadının	 oturduğu	 minder çökmüştü,	 kumaş	 hâlâ	 sıcaktı	 ve	 havada	 kadının	 kokusu	 vardı.	 Eğer	 bir	 odadan	 ayrılırken	 arkamızda kokumuzu	bırakıyorsak,	bu	hayattan	ayrılırken	de	ruhumuzun	bir	parçası	geride	kalıyor	olmalı.”	Qyburn ellerini	 açtı.	 “Ali	 üstatlar	 bu	 düşüncemden	 hoşlanmıyordu	 gerçi.	 Pekâlâ,	 Marwyn	 hoşlanıyordu	 ama sadece	o	vardı.” </p>
<p class="calibre1">Jaime,	 parmaklarını	 saçlarının	 içinden	 geçirdi.	 “Walton,”	 dedi,	 “atları	 eyerle.	 Geri	 dönmek istiyorum.” </p>
<p class="calibre1">“Geri?”	Walton	kuşkulu	gözlerle	Jaime’ye	baktı.  <i class="calibre4">Çıldırdığımı	düşünüyor.	Belki	de	çıldırdım. </i></p>
<p class="calibre1">“Harrenhal’da	bir	şey	bıraktım.” </p>
<p class="calibre1">“Kale	şimdi	Lord	Vargo’nun	elinde.	Onun	ve	Kanlı	Oyuncuların.” </p>
<p class="calibre1">“Sende	iki	kat	fazla	adam	var.” </p>
<p class="calibre1">“Sizi,	bana	emredildiği	gibi	babanıza	götürmezsem	Bolton	derimi	yüzer.	Kral	Topraklarına	devam</p>
<p class="calibre1">ediyoruz.” </p>
<p class="calibre1">Jaime	 bir	 zamanlar	 bir	 gülümseme	 ve	 bir	 tehditle	 cevap	 verebilirdi	 ama	 tek	 elli	 kötürümler	 o kadar	büyük	bir	korku	telkin	etmiyordu.	Erkek	kardeşinin	bu	durumda	ne	yapacağını	merak	etti.  <i class="calibre4">Tyrion	bir</i> <i class="calibre4">yol	bulurdu. </i>	“Lannisterlar	yalan	söyler	Çelikincik.	Lord	Bolton	sana	söylemedi	mi?” </p>
<p class="calibre1">Adam	şüpheyle	kaşlarını	çattı.	“Söylediyse	ne	olacak?” </p>
<p class="calibre1">“Beni	 Harrenhal’a	 geri	 götürmezsen,	 babama	 söyleyeceğim	 şarkı	 Dehşet	 Kalesi	 Lordu’nun</p>
<p class="calibre1">duymak	 istediği	 şarkı	 olmayabilir.	 Hatta	 elimin	 kesilmesi	 için	 emir	 verenin	 Bolton,	 kılıcı	 savuranın	 da Çelikincik	Walton	olduğunu	bile	söyleyebilirim.” </p>
<p class="calibre1">Walton,	Jaime’ye	bakakaldı.	“Bu	doğru	değil.” </p>
<p class="calibre1">“Hayır	ama	babam	kime	inanır?”	Jaime	kendini	gülümsemeye	zorladı,	dünyadaki	hiçbir	şeyin	onu</p>
<p class="calibre1">korkutmadığı	zamanlarda	gülümsediği	gibi.	“Sadece	geri	dönsek	her	şey	çok	daha	kolay	olur.	Çok	vakit harcamadan	 tekrar	 yola	 koyuluruz	 ve	 Kral	 Toprakları’nda	 öyle	 tatlı	 bir	 şarkı	 söylerim	 ki	 kulaklarına inanamazsın.	Kızı	alırsın,	teşekkür	olarak	da	şişman	bir	altın	kesesi.”	“Altın?”	Walton	bundan	yeterince</p>
<p class="calibre1"><a id="p369"></a>hoşlanmıştı.	“Ne	kadar	altın?” </p>
<p class="calibre1"> <i class="calibre4">Onu	avcuma	aldım. </i>	“Ah,	ne	kadar	isterdin?” </p>
<p class="calibre1">Ve	güneş	doğduğunda,	Harrenhal’a	dönen	yolun	yarısını	geçmişlerdi. </p>
<p class="calibre1">Jaime,	atını	bir	gün	öncekinden	çok	daha	fazla	zorladı	ve	Çelikincikle	kuzeyli	adamlar	onun	hızına</p>
<p class="calibre1">yetişmek	zorunda	kaldı.	Buna	rağmen,	gölün	kenarındaki	kaleye	vardıklarında	gün	ortası	olmuştu.	Devasa duvarlar	 ve	 beş	 muazzam	 kule,	 yağmur	 vadeden	 gri	 gökyüzünün	 altında	 kapkara	 ve	 uğursuz	 bir	 şekilde dikiliyordu.  <i class="calibre4">Nasıl	da	ölü	görünüyor. </i>	Duvarlar	boştu,	kapılar	kapatılmış	ve	sürgülenmişti.	Ama	gözetleme kulesinin	üzerinde,	bir	sancak	gevşek	bir	halde	asılı	duruyordu.  <i class="calibre4">Qohor’un	siyah	keçisi, </i>	Jaime	biliyordu. </p>
<p class="calibre1">Ellerini	ağzına	götürüp	bağırdı.	“Sen,	oradaki!	Kapıları	aç	yoksa	onları	yerle	bir	ederim!” </p>
<p class="calibre1">Qyburn	 ve	 Çelikincik	 seslerini	 Jaime’nin	 sesine	 eklediler	 ve	 sonunda	 yukarıdaki	 mazgallı</p>
<p class="calibre1">siperlerde	bir	baş	göründü.	Adam	aşağı	baktı,	sonra	kayboldu.	Çok	vakit	geçmeden	yivli	kapının	yukarı çekildiğini	 duydular.	 Kapılar	 ardına	 kadar	 açıldı	 ve	 Jaime	 Lannister	 atını	 mahmuzlayıp	 duvarları	 geçti, altından	 geçtiği	 katil	 deliklerine	 neredeyse	 hiç	 bakmadı.	 Keçinin	 onları	 kabul	 etmeyeceğinden endişelenmişti	ama	görünüşe	göre	Cesur	Dostlar	onları	hâlâ	müttefik	olarak	düşünüyordu.  <i class="calibre4">Aptallar. </i></p>
<p class="calibre1">Dış	avlu	terk	edilmişti;	sadece,	damtaşıyla	kaplı	uzun	çatıları	olan	ahırlarda	yaşam	belirtisi	vardı ve	 atlar	 o	 anda	 Jaime’yi	 hiç	 ilgilendirmiyordu.	 Jaime	 dizginlerini	 çekti	 ve	 etrafa	 baktı.	 Hayalet Kulesi’nin	 arkasından	 bir	 yerden	 gelen	 sesleri	 ve	 yarım	 düzine	 farklı	 dilde	 konuşan	 adamların bağrışmasını	duyabiliyordu.	Çelikincik	ve	Qyburn,	Jaime’nin	iki	yanına	geldiler.	“Ne	almaya	geldiyseniz alın	ve	tekrar	yola	çıkalım,”	dedi	Walton.	“Oyuncular’la	hiçbir	sorun	yaşamak	istemiyorum.” </p>
<p class="calibre1">“Adamlarına,	 ellerini	 kabzalarından	 ayırmamalarını	 söyle	 ve	 Oyuncular	 seninle	 hiçbir	 sorun yaşamak	 istemesin.	 İkiye	 karşı	 bir,	 unuttun	 mu?”	 Jaime’nin	 başı,	 uzaktan	 gelen	 zayıf	 fakat	 yırtıcı	 bir kükremeyle	 irkilerek	 döndü.	 Harrenhal’un	 duvarlarında	 yankılanan	 kükremenin	 ardından	 deniz	 gibi kabaran	 kahkahalar	 duyuldu.	 Jaime	 neler	 olduğu	 bir	 anda	 anladı.  <i class="calibre4">Çok	 mu	 geç	 kaldık</i>?	 Midesi	 kasıldı, Jaime	 atını	 mahmuzladı,	 dış	 avlu	 boyunca	 dörtnala	 koştu,	 kemerli	 bir	 taş	 köprünün	 altından,	 İnleyen Kule’nin	etrafından	ve	Akantaş	Avlusu’ndan	geçti. </p>
<p class="calibre1">Onu	ayı	çukuruna	atmışlar. </p>
<p class="calibre1">Kara	 Kral	 Harren,	 ayı	 yemlemeyi	 bile	 gösterişli	 bir	 şekilde	 yapmak	 isterdi.	 Çukur,	 on	 metre çapında	ve	beş	metre	derinliğindeydi.	Duvarları	taştı,	zemini	kumla	kaplıydı	ve	altı	kat	mermer	sırayla çevriliydi.	Cesur	Oyuncular	sıraların	sadece	dörtte	birini	doldurmuştu,	Jaime	hantal	hareketlerle	atından inerken	gördü	bu	manzarayı.	Paralı	askerler	kendilerini	aşağıdaki	gösteriye	öyle	kaptırmıştı	ki	Jaime	ve beraberindekilerin	gelişini	sadece	çukurun	karşısındakiler	fark	etti. </p>
<p class="calibre1">Brienne,	 Roose	 Bolton’la	 yedikleri	 yemekte	 giydiği	 elbiseyi	 giymişti.	 Kalkanı,	 göğüs	 plakası, örgü	zırhı,	hatta	kaynatılmış	derileri	bile	yoktu,	sadece	pembe	saten	ve	Myr	danteli.  <i class="calibre4">Belki	de	keçi,	kızın</i> <i class="calibre4">kadın	gibi	giyindiğinde	daha	komik	olduğunu	düşündü. </i>	Brienne’in	elbisesi	paçavraya	dönmüştü	ve	ayı tarafından	tırmalanan	sol	kolu	kanıyordu. </p>
<p class="calibre1"> <i class="calibre4">Ona	bir	kılıç	vermişler	en	azından. </i>	Fahişe,	kılıcı	tek	eliyle	tutuyordu,	yanlamasına	hareket	ediyor ve	 ayıyla	 arasına	 mesafe	 koymaya	 çalışıyordu.  <i class="calibre4">Bu	 işe	 yaramaz,	 çember	 çok	 küçük. </i>	 Brienne’in	 dövüşü hızlıca	bitirebilmesi	için	saldırması	gerekiyordu.	İyi	çelik	her	ayının	hakkından	gelirdi	ama	fahişe,	ayıya yaklaşmaktan	 korkuyormuş	 gibi	 görünüyordu.	 Oyuncular,	 kıza	 hakaretler	 ve	 müstehcen	 teklifler yağdırıyordu. </p>
<p class="calibre1">“Bu	 mesele	 sizi	 hiç	 ilgilendirmez,”	 diye	 uyardı	 Çelikincik,	 Jaime’yi.	 “Lord	 Bolton,	 fahişenin Oyuncular’a	ait	olduğunu	söyledi,	ona	ne	isterlerse	yaparlar.” </p>
<p class="calibre1">“Onun	 adı	 Brienne.”	 Jaime	 basamakları	 indi,	 bir	 düzine	 şaşkın	 paralı	 askeri	 geçti.	 Vargo	 Hoat, lord	kulübesini	en	alt	sıraya	kurdurmuştu.	Bağrışmaların	üstünden,	“Lord	Vargo,”	diye	seslendi	Jaime. </p>
<p class="calibre1">Qohorlu	 neredeyse	 şarabını	 döküyordu.	 “<i class="calibre4">Kğal	 Katili</i>?”	 Adamın	 yüzünün	 yarısı	 acemice</p>
<p class="calibre1"><a id="p370"></a>sargılanmıştı,	kulağını	kapatan	keten	sargıda	kan	lekeleri	vardı. </p>
<p class="calibre1">“Kızı	oradan	çıkar.” </p>
<p class="calibre1">“Biğ	 kesik	 bilek	 daha	 istemiyoğsan	 bu	 işe	 kağışma	 Kğal	 Katili,”	 dedi	 Vargo.	 Şarap	 kadehini salladı.	“Senin	dişi	fağe	kulağımı	ısığıp	kopağttı.	Babasının	bu	uçube	için	fidye	ödememesine	şaşmamak geğek.” </p>
<p class="calibre1">Bir	kükreme,	Jaime’nin	arkasına	dönmesine	sebep	oldu.	Ayının	boyu	iki	buçuk	metreydi.  <i class="calibre4">Gregor</i></p>
<p class="calibre1"> <i class="calibre4">Clegane’in	 postlu	 hali</i>,	 diye	 düşündü	 Jaime,  <i class="calibre4">yalnız	 büyük	 ihtimalle	 daha	 zeki. </i>	 Bununla	 birlikte	 bu canavarda,	Gregor	Clegane’in	o	devasa	kılıcıyla	sahip	olduğu	menzil	yoktu. </p>
<p class="calibre1">Hiddetle	 kükreyen	 ayı,	 sarı	 ve	 büyük	 dişlerle	 dolu	 ağzını	 gösterdi,	 tekrar	 dört	 ayağının	 üstüne düştü	ve	doğrudan	Brienne’e	gitti.  <i class="calibre4">İşte	sana	fırsat</i>,	diye	düşündü	Jaime.  <i class="calibre4">Saldır!	Şimdi! </i></p>
<p class="calibre1">Brienne	 saldırmak	 yerine,	 etkisiz	 bir	 şekilde,	 kılıcının	 ucuyla	 ayıyı	 dürttü.	 Hayvan	 geri	 çekildi, sonra	 kükreyerek	 yaklaştı.	 Brienne	 sola	 kaydı	 ve	 ayının	 yüzünü	 tekrar	 dürttü.	 Ayı	 bu	 sefer	 pençesini kaldırdı	ve	kılıcı	yana	itti. </p>
<p class="calibre1"> <i class="calibre4">Hayvan	 temkinli</i>,	 diye	 fark	 etti	 Jaime.  <i class="calibre4">Başka	 adamlara	 karşı	 da	 dövüşmüş.	 Kılıçların	 ve</i> <i class="calibre4">mızrakların	ona	zarar	verebileceğini	biliyor.	Ama	onu	Brienne’den	uzun	süre	uzak	tutmaz	bu. </i>	 “Öldür şunu!”	diye	bağırdı	Jaime	fakat	sesi	diğer	seslerin	içinde	kayboldu.	Brienne	onu	duyduysa	bile	hiç	belli etmedi.	Çukurun	çevresinde	dolaştı,	sırtını	duvardan	ayırmıyordu.  <i class="calibre4">Çok	yakın.	Ayı	onu	duvara	mıhlarsa... </i></p>
<p class="calibre1">Hayvan	beceriksizce	döndü,	fazla	uzak	ve	fazla	hızlı.	Brienne	bir	kedi	çevikliğiyle	yön	değiştirdi, <i class="calibre4">işte	 benim	 hatırladığım	 fahişe. </i>	 Brienne	 zıpladı	 ve	 ayının	 sırtına	 bir	 darbe	 indirdi.	 Hayvan	 kükredi	 ve tekrar	arka	ayaklarının	üstüne	kalktı.	Brienne	hızla	ve	sendeleyerek	geri	çekildi.  <i class="calibre4">Kan	nerede</i>?	 Jaime	 bir anda	anladı.	Hoat’a	çıkıştı.	“Ona	turnuva	kılıcı	vermişsin.” </p>
<p class="calibre1">Keçi	anırır	gibi	kahkaha	attı.	“Tabii	ki.” </p>
<p class="calibre1">“Kızın	kahrolası	fidyesini	 <i class="calibre4">ben</i>	ödeyeceğim.	Altın,	safir,	ne	istersen.	Onu	oradan	çıkar.” </p>
<p class="calibre1">“Kızı	mı	istiyorsun?	Git	ve	al.” </p>
<p class="calibre1">Ve	Jaime	gitti. </p>
<p class="calibre1">Sağlam	 elini	 mermere	 koydu	 ve	 korkuluğun	 üzerinden	 atladı,	 kuma	 çarptığında	 yuvarlandı.	 Ayı <i class="calibre4">güm</i>	 sesine	 döndü,	 etrafı	 kokluyor	 ve	 temkinli	 gözlerle	 bu	 yeni	 mütecavizi	 izliyordu.	 Jaime	 tek	 dizinin üstünde	doğruldu.  <i class="calibre4">Pekâlâ,	şimdi	ne	yapacağım</i>?	Avuçlarını	kumla	doldurdu.	Brienne’in	afallamış	halde, </p>
<p class="calibre1">“Kral	Katili?”	dediğini	duydu. </p>
<p class="calibre1">“Jaime.”	Jaime	kalktı,	avuçlarındaki	kumu	ayının	yüzüne	fırlattı.	Ayı	havayı	tırmaladı	ve	ateş	gibi kükredi. </p>
<p class="calibre1">“Burada	ne	 <i class="calibre4">yapıyorsun</i>?” </p>
<p class="calibre1">“Aptalca	bir	şey.	Arkama	geç.”	Jaime,	Brienne’e	doğru	bir	daire	çizdi,	kendini	Brienne’le	ayının</p>
<p class="calibre1">arasına	koydu. </p>
<p class="calibre1"> <i class="calibre4">“Sen</i>	arkaya	geç.	Kılıcı	olan	benim.” </p>
<p class="calibre1">“Ucu	 ve	 kenarı	 olmayan	 bir	 kılıç.  <i class="calibre4">Arkama	 geç!" </i>	 Jaime,	 yarısına	 kadar	 kuma	 gömülmüş	 bir	 şey gördü,	 sağlam	 eliyle	 kumdaki	 nesneyi	 kaptı.	 Bulduğu	 şeyin	 bir	 insanın	 çene	 kemiği	 olduğunu	 anladı, kemiğin	 üstündeki	 yeşilimsi	 et	 parçaları	 kurtçuk	 kaynıyordu.	 Kimin	 yüzünü	 tuttuğunu	 merak	 ederek,  <i class="calibre4">ne</i> <i class="calibre4">kadar	sevimli, </i>	diye	düşündü.	Ayı	yaklaşıyordu,	Jaime	kolunu	salladı,	kemiği,	eti	ve	kurtçukları	hayvanın yüzüne	fırlattı.	Ve	en	az	bir	metreyle	ıskaladı.  <i class="calibre4">Sol	elimi	de	kesmeliyim,	işime	bu	kadar	çok	yaradığı	için. </i></p>
<p class="calibre1">Brienne	öne	atılmaya	çalıştı	ama	Jaime	kızın	ayaklarını	yerden	kesti.	Brienne	işe	yaramaz	kılıcı</p>
<p class="calibre1">kavrayarak	kuma	düştü.	Jaime,	ata	biner	gibi	Brienne’in	üstüne	oturdu	ve	ayı	hücum	ederek	geldi. </p>
<p class="calibre1">Pes	 bir	  <i class="calibre4">vızıltı</i>	 duyuldu.	 Aniden,	 ayının	 sol	 gözünün	 altına	 tüylü	 bir	 ok	 saplandı.	 Hayvanın	 açık ağzından	kan	ve	salya	boşaldı,	bir	başka	ok	hayvanı	bacağından	yakaladı.	Ayı	kükredi	ve	geriledi.	Tekrar Brienne’le	Jaime’yi	gördü	ve	hantal	hareketlerle	onlara	doğru	yürüdü.	Daha	fazla	arbalet	ateşlendi,	oklar</p>
<p class="calibre1"><a id="p371"></a>deriyi	 ve	 kürkü	 deldi.	 Yaycılar	 bu	 kadar	 kısa	 mesafeden	 hedefi	 kaçırmazdı.	 Oklar	 birer	 gürzmüşçesine iniyordu	ama	ayı	bir	adım	daha	attı.  <i class="calibre4">Zavallı,	aptal,	cesur	hayvan. </i>	Ayı,	pençesini	ona	doğru	savurduğunda Jaime	bağırarak	ve	kumları	tekmeleyerek	yana	kaydı.	Ayı	işkencecisini	takip	etmek	için	döndü	ve	sırtına iki	ok	daha	aldı.	Son	bir	kez	kükredi,	sağrısının	üstüne	oturdu,	kanla	ıslanmış	kuma	uzandı	ve	öldü. </p>
<p class="calibre1">Brienne	 dizlerinin	 üstünde	 doğruldu,	 kılıca	 tutunmuştu,	 kısa	 ve	 düzensiz	 nefesler	 alıyordu. </p>
<p class="calibre1">Çelikincik’in	 yaycıları	 arbaletlerini	 gerip	 yeni	 oklar	 çekerken,	 Kanlı	 Oyuncular	 onlara	 küfürler	 ve tehditler	savuruyordu.	Jaime;	Rorge	ve	Uç	Başparmakın	kılıçlarını	çektiklerini	gördü,	Zollo	da	kamçısını çözüyordu. </p>
<p class="calibre1">“Ayımı	öldüğdün!”	diye	cırladı	Vargo	Hoat. </p>
<p class="calibre1">“Ve	 bana	 sorun	 çıkarırsan	 sana	 da	 aynısını	 yaparım,”	 diye	 karşılık	 verdi	 Çelkincik.	 “Fahişeyi alıyoruz.” </p>
<p class="calibre1">“Onun	adı	Brienne,”	dedi	Jaime.	“Brienne,	Tarth’ın	bakiresi.	Hâlâ	 <i class="calibre4">bakiresin</i>	umarım?” </p>
<p class="calibre1">Kızın	geniş	ve	çirkin	yüzü	kızardı.	“Evet.” </p>
<p class="calibre1">“Ah,	 güzel,”	 dedi	 Jaime.	 “Ben	 sadece	 bakireleri	 kurtarırım.”	 Hoat’a	 döndü.	 “Fidyeni	 alacaksın. </p>
<p class="calibre1">Her	ikimiz	için	de.	Bir	Lannister	borcunu	öder.	Şimdi	gidip	biraz	ip	getir	ve	bizi	buradan	çıkar.” </p>
<p class="calibre1">“Boş	versene,”	diye	gürledi	Rorge.	“ikisini	de	öldür	Hoat.	Yoksa	öldürmediğine	pişman	olursun!” </p>
<p class="calibre1">Qohorlu	 tereddüt	 etti.	 Adamlarının	 yarısı	 sarhoştu,	 kuzeyli	 adamlar	 taş	 kadar	 ayıktı	 ve	 sayıları onun	 adamlarından	 iki	 kat	 fazlaydı,	 arbaletçilerin	 bazıları	 yaylarını	 yeniden	 doldurmuştu	 bile.	 “Onları dışarı	çekin,”	dedi	Hoat,	sonra	Jaime’ye	döndü,	“Merhametli	olmayı	terçih	ediyoğum,	babana	söyle.” </p>
<p class="calibre1">“Söyleyeceğim	 lordum.”  <i class="calibre4">Sana	 bir	 faydası	 olacağından	 değil. </i>	 Harrenhal’dan	 yarım	 fersah uzaklaşıp	duvarlardaki	yayaların	menzilinden	çıktıktan	sonra	Çelikincik	öfkesini	kustu.	“Sen	çıldırdın	mı Kral	Katili?	Ölmeye	mi	niyetlisin?	Hiçbir	adam	çıplak	elleriyle	bir	ayıyla	dövüşemez!” </p>
<p class="calibre1">“Bir	 çıplak	 el	 ve	 bir	 çıplak	 bilek	 kökü,”	 diye	 düzeltti	 Jaime.	 “Ama	 ayı	 beni	 öldürmeden	 önce senin	ayıyı	öldüreceğini	umdum.	Aksi	halde	Lord	Bolton	seni	portakal	gibi	soyardı,	hayır	mı?” </p>
<p class="calibre1">Çelikincik,	Lannister	aptallığı	için	Jaime’ye	hararetli	küfürler	savurduktan	sonra	atını	mahmuzladı ve	kafilenin	başına	doğru	dörtnala	koştu. </p>
<p class="calibre1">“Sör	 Jaime?”	 Brienne,	 lekeli	 pembe	 satenlerin	 ve	 yırtık	 dantellerin	 içinde	 bile,	 münasip	 bir kadından	çok	elbise	giymiş	bir	erkeğe	benziyordu.	“Müteşekkirim	fakat...	epey	uzaktaydınız,	neden	geri döndünüz?” </p>
<p class="calibre1">Her	biri	bir	öncekinden	daha	zalim	onlarca	iğneli	söz	geldi	aklına	ama	Jaime	sadece	omuzlarını</p>
<p class="calibre1">silkti.	“Seni	rüyamda	gördüm,”	dedi. </p>
<p class="calibre1"><a id="p372"></a><b class="calibre3">CATELYN</b></p>
<p class="calibre1">Robb,	 genç	 kraliçesiyle	 üç	 kez	 vedalaştı.	 İlk	 kez	 tanrı	 korusundaki	 yürek	 ağacının	 önünde, tanrıların	ve	insanların	şahitliğinde,	ikinci	kez	yivli	kapının	altında,	Jeyne’in	ona	uzun	uzun	sarıldığı	ve daha	uzun	öptüğü	yerde.	Ve	nihayet	Tökeztaş’tan	bir	saat	ileride,	iyice	terlemiş	bir	atın	sırtında	dörtnala gelen	kız	genç	kralına	onu	da	yanma	alması	için	yalvardığında. </p>
<p class="calibre1">Robb	mütehassıs	olmuştu	ama	utanmıştı	aynı	zamanda,	Catelyn	bunu	görüyordu.	Nemli	ve	gri	bir</p>
<p class="calibre1">gündü,	yağmur	çiselemeye	başlamıştı	ve	Robb’un	istediği	son	şey,	çamurun	içinde	dikilmek	ve	ordusunun yarısının	önünde	gözü	yaşlı	genç	karısını	teselli	etmek	için	yürüyüşünü	durdurmaktı,	ikisini	izlerken,  <i class="calibre4">kızla</i> <i class="calibre4">nazik	bir	şekilde	konuşuyor</i>,	diye	düşündü	Catelyn,  <i class="calibre4">ama	nezaketinin	altında	öfke	var. </i></p>
<p class="calibre1">Kral	 ve	 kraliçe	 konuşurken	 Boz	 Rüzgâr	 sürekli	 onların	 etrafında	 dönüyordu,	 tüylerindeki	 suyu silkelemek	ve	yağmura	diş	göstermek	için	duruyordu	sadece.	Robb	nihayet	karısını	son	bir	kez	öptüğünde ve	onu	Nehirova’ya	geri	götürmeleri	için	bir	düzine	adam	görevlendirip	tekrar	atına	bindiğinde	ulu	kurt ileri	koştu,	bir	uzunyaydan	salman	ok	kadar	hızlıydı. </p>
<p class="calibre1">“Kraliçe	Jeyne’in	sevgi	dolu	bir	kalbi	olduğunu	görüyorum,”	dedi	Aksak	Lothar	Frey,	Catelyn’e. </p>
<p class="calibre1">“Benim	kız	kardeşlerimden	farklı	değil.	Roslin’in	şu	anda,	‘Leydi	 <i class="calibre4">Tully</i>,	Leydi	 <i class="calibre4">Tully</i>,	Leydi	 <i class="calibre4">Roslin</i>	Tully,’</p>
<p class="calibre1">diye	şarkılar	söyleyerek	İkizlerin	etrafında	dans	ettiğine	dair	bahse	girebilirim.	Yarın	sabahtan	itibaren, Nehirova	 kırmızısına	 ve	 mavisine	 boyanmış	 kumaşları	 yanağına	 tutacak	 ve	 gelin	 pelerinin	 içinde	 nasıl görüneceğini	 hayal	 edecek.”	 Eyerinde	 döndü	 ve	 Edmure’a	 gülümsedi.	 “Ama	 siz	 çok	 sessizsiniz	 Lord Tully.  <i class="calibre4">Siz</i>	ne	hissediyorsunuz	merak	ediyorum?” </p>
<p class="calibre1">“Savaş	 boruları	 çalmadan	 önce	 Taş	 Değirmen’de	 nasıl	 hissettiysem	 öyle,”	 dedi	 Edmure	 yarı şakayla. </p>
<p class="calibre1">Lothar	iyilik	dolu	bir	kahkaha	attı.	“Dua	edelim	de	evliliğinizin	sonu	mutlu	olsun	lordum.” </p>
<p class="calibre1"> <i class="calibre4">Olmazsa	tanrılar	bizi	korusun. </i>	Catelyn	 atını	 mahmuzladı	 ve	 kardeşiyle	 Aksak	 Lothar’ı	 başbaşa bıraktı. </p>
<p class="calibre1">Robb,	 Jeyne’i	 yanında	 götürmeyi	 tercih	 ederken,	 kızın	 Nehirova’da	 kalması	 için	 ısrar	 eden Catelyn’di.	 Lord	 Wälder,	 kraliçenin	 yokluğunu	 yeni	 bir	 saygısızlık	 olarak	 yorumlayabilirdi,	 ancak kraliçenin	varlığı	da	bir	çeşit	hakaret	olacaktı,	yaşlı	adamın	yarasına	tuz	basacaklardı.	“Wälder	Frey’in keskin	bir	dili	ve	sağlam	bir	hafızası	vardır,”	diye	uyarmıştı	Catelyn	oğlunu.	“Senin,	bir	ittifakın	bedeli olarak	yaşlı	bir	adamın	azarlamalarına	katlanacak	kadar	dayanıklı	olduğundan	şüphem	yok.	Lâkin	babana o	kadar	çok	benziyorsun	ki,	o	adam	Jeyne’in	yüzüne	hakaret	ederken	sen	orada	öylece	oturamazsın.” </p>
<p class="calibre1">Robb,	 annesinin	 sözlerindeki	 mantığı	 inkâr	 edemezdi.  <i class="calibre4">Buna	 rağmen	 bana	 gücendi, </i> diye	 düşündü Catelyn	  <i class="calibre4">bezgince.	 Jeyne’i	 şimdiden	 özledi	 ve	 bir	 yanı	 onun	 yokluğu	 için	 beni	 suçluyor,	 doğru	 akıl</i> <i class="calibre4">verdiğimi	bildiği	halde. </i></p>
<p class="calibre1">Robb’la	 birlikte	 Sarpkaya’dan	 gelen	 altı	 Westerling’ten	 sadece	 biri	 Robb’un	 yanında	 kalmıştı; Jeyne’in	 ağabeyi	 ve	 kraliyet	 sancaktarı	 Sör	 Raynald.	 Robb,	 Lord	 Tywin’in	 tutsak	 değiş	 tokuşuna	 razı olduğu	haberini	aldığı	gün,	Jeyne’in	amcası	Rolph	Spicer’ı,	genç	Martyn	Lannister’ı	Altın	Diş’e	teslim etmek	üzere	göndermişti.	Mesele	ustalıkla	halledilmişti.	Martyn’in	güvenliğinden	endişe	eden	Robb	huzur bulmuştu,	 kardeşi	 Robett’in	 Gölgeli	 Vadi’ye	 giden	 bir	 gemiye	 bindirildiğini	 duyan	 Galbart	 Glover rahatlamıştı,	 Sör	 Rolph’un	 önemli	 ve	 itibarlı	 bir	 görevi	 olmuştu...	 ve	 Boz	 Rüzgâr	 bir	 kez	 daha	 kralın yanındaydı.  <i class="calibre4">Ait	olduğu	yerde. </i></p>
<p class="calibre1">Leydi	Westerling	çocuklarıyla	birlikte	Nehirova’da	kalmıştı;	Jeyne,	Jeyne’in	küçük	kardeşi	Eleyna</p>
<p class="calibre1"><a id="p373"></a>ve	 Robb’un	 yaveri	 genç	 Rollam.	 Delikanlı,	 arkada	 bırakıldığı	 için	 acı	 acı	 şikâyet	 etmişti	 ama	 onu İkizler’e	götürmemek	de	akıllıcaydı.	Olyvar	Frey,	Robb’un	eski	yaveriydi	ve	ablasının	düğününde	hazır bulunacağına	 şüphe	 yoktu;	 kendisinin	 yerini	 alan	 kişiyi	 delikanlının	 gözüne	 sokmak,	 hem	 nezaketsizlik hem	de	aptallık	olurdu.	Sör	Raynald’a	gelince,	Wälder	Frey’in	hiçbir	hakaretinin	onu	tahrik	etmeyeceğine dair	yemin	eden,	güler	yüzlü	genç	bir	şövalyeydi	o.  <i class="calibre4">Dua	edelim	de	uğraşmak	zorunda	kalacağımız	tek</i> <i class="calibre4">şey	hakaretler	olsun. </i></p>
<p class="calibre1">Catelyn	 bu	 konuda	 endişeliydi.	 Lord	 Hoster,	 Üç	 Dişli	 Mızrak’tan	 sonra	 Wälder	 Frey’e	 asla güvenmemişti	ve	Catelyn	bu	güvensizliği	her	zaman	dikkate	almıştı.	Kraliçe	Jeyne,	Nehirova’nm	yüksek ve	sağlam	duvarlarının	 ardında,	Karabalık’ın	korumasında	 emniyette	olurdu.	Robb,	 Karabalık	için	yeni bir	 unvan	 bile	 çıkarmıştı,	 Güney	 Hudutları	 Muhafızı.	 Uç	 Dişli	 Mızrak’ı	 en	 iyi	 koruyacak	 adam	 Sör Brynden’dı. </p>
<p class="calibre1">Bununla	 birlikte,	 Catelyn	 amcasının	 sert	 yüzünü	 özleyecekti,	 Robb	 da	 onun	 tavsiyelerini.	 Sör Brynden,	 Robb’un	 kazandığı	 her	 zaferde	 önemli	 bir	 rol	 oynamıştı.	 Keşifçilerin	 ve	 öncü	 süvarilerin komutasını,	 Sör	 Brynden’a	 vekâleten	 Galbart	 Glover	 almıştı.	 Glover	 iyi,	 sadık	 ve	 istikrarlı	 bir	 adamdı fakat	Karabalıkin	dehasından	yoksundu. </p>
<p class="calibre1">Robb’un	 yürüyüş	 hattı,	 Glover’ın	 keşifçilerinin	 arkasında	 miller	 boyunca	 uzanıyordu.	 Öncü</p>
<p class="calibre1">kuvvetin	 başında	 iri	 Jon	 vardı.	 Catelyn,	 çeliğe	 bürünmüş	 adamların	 sürdüğü	 savaş	 atları	 tarafından kuşatılmış	 olan	 ana	 kafileyle	 yolculuk	 ediyordu.	 Daha	 sonra	 yük	 arabaları	 geliyordu.	 Yiyecek,	 hayvan yemi,	 kamp	 malzemeleri,	 düğün	 hediyeleri	 ve	 yürüyemeyecek	 kadar	 zayıf	 haldeki	 yaralılarla	 dolu	 olan arabalar,	Sör	Wendel	Manderly	ve	onun	Beyaz	Liman	şövalyelerinin	temkinli	gözetimi	altındaydı.	Koyun, keçi	 ve	 büyükbaş	 hayvan	 sürüleri	 kafileyi	 takip	 ediyordu,	 onların	 da	 arkasında,	 ayaklarına	 kara	 sular inmiş	kamp	takipçilerinden	oluşan	küçük	bir	kuyruk	vardı.	Daha	da	geride	Robin	Flint	ve	artçı	kuvvet	yer alıyordu.	 Kafilenin	 arkasında	 yüzlerce	 fersah	 boyunca	 düşman	 yoktu	 ama	 Robb	 hiçbir	 şeyi	 şansa bırakmamıştı. </p>
<p class="calibre1">Üç	 bin	 beş	 yüz	 kişilerdi;	 Fısıltılı	 Orman’da	 kana	 bulanmış,	 Kamplar	 Savaşı’nda,	 Öküzağzı’nda, Külizi’nde,	Sarpkaya’da	ve	Lannister	batısının	altın	zengini	tepelerinde	kılıçlarını	kırmızıya	boyamış	üç bin	 beş	 yüz	 kişi.	 Edmure’un	 mütevazı	 maiyeti	 ve	 Üç	 Dişli	 Mızrak’ın	 lordları,	 Kral	 Robb	 kuzeyi	 geri alırken	nehir	topraklarını	korumak	üzere	arkada	kalmıştı.	İleride	Edmure’un	müstakbel	karısı	ve	Robb’un bir	sonraki	mücadelesi	bekliyordu...  <i class="calibre4">ve	benim	için	iki	ölü	oğul,	boş	bir	yatak	ve	hayaletlerle	dolu	bir</i> <i class="calibre4">kale. </i>	İç	karartıcı	bir	düşünceydi.  <i class="calibre4">Brienne	neredesin?	Bana	kızlarımı	getir.	Onları	sağ	salim	geri	getir. </i></p>
<p class="calibre1">Yola	çıktıklarında	çiselemeye	başlayan	yağmur,	öğlen	vakti	yumuşak	ve	sürekli	bir	yağışa	dönüştü</p>
<p class="calibre1">ve	gecenin	geç	saatlerine	kadar	devam	etti.	Ertesi	gün	kuzeyli	adamlar	güneşi	hiç	görmediler,	gözlerini yağmurdan	 korumak	 için	 başlıklarını	 kafalarına	 geçirdiler	 ve	 kurşuni	 gökyüzünün	 altında	 at	 sürdüler. </p>
<p class="calibre1">Yolları	çamura,	arazileri	bataklığa	çeviren	ve	nehirleri	kabartıp	ağaçları	yapraklarından	soyan	yoğun	bir yağıştı.	 Yağmurun	 biteviye	 sesi	 havadan	 sudan	 sohbetleri	 güçleştiriyordu,	 bu	 yüzden	 adamlar	 sadece söyleyecek	bir	şeyleri	olduğu	zaman	konuşuyordu	ve	bu	nadiren	gerçekleşiyordu. </p>
<p class="calibre1">“Göründüğümüzden	 daha	 güçlüyüz	 leydim,”	 dedi	 Leydi	 Maege	 Mormont	 at	 sürerlerken.	 Catelyn, Leydi	Maege’yi	ve	leydinin	en	büyük	kızı	Dacey’yi	seviyordu;	Jaime	Lannister	konusunda	pek	çoğundan daha	anlayışlı	olmuşlardı.	Kız	uzun	ve	inceydi,	anne	kısa	ve	toplu,	ama	her	ikisi	de	örgü	zırhlar	ve	deriler giyiyordu,	 kalkanlarında	 ve	 pelerinlerinde	 Mormont	 Hanedanı’nın	 siyah	 ayısı	 vardı.	 Catelyn’e	 göre	 bir leydi	için	tuhaf	bir	kılıktı	bu,	fakat	Dacey	ve	Leydi	Maege	hem	birer	savaşçı	hem	de	birer	kadın	olarak Tarthlı	kızdan	çok	daha	rahat	görünüyorlardı. </p>
<p class="calibre1">“Bütün	 mücadelelerde	 Genç	 Kurt’un	 yanında	 dövüştüm,”	 dedi	 Dacey	 Mormont	 neşeyle.	 “Henüz</p>
<p class="calibre1">bir	mücadele	bile	kaybetmedi.” </p>
<p class="calibre1"> <i class="calibre4">Hayır,	 ama	 geri	 kalan	 her	 şeyi	 kaybetti, </i>	 diye	 düşündü	 Catelyn,	 fakat	 bunu	 yüksek	 sesle	 dile</p>
<p class="calibre1"><a id="p374"></a>getirmek	olmazdı.	Kuzeyliler	cesaretten	yoksun	değildi	lâkin	evden	çok	uzaktalardı	ve	ayakta	kalmak	için genç	 krallarına	 olan	 inançlarının	 dışında	 çok	 az	 şeyleri	 vardı.	 Ne	 pahasına	 olursa	 olsun	 inanç korunmalıydı.  <i class="calibre4">Güçlü	olmalıyım, </i>	 dedi	 Catelyn	 kendi	 kendine.  <i class="calibre4">Robb	 için	 güçlü	 olmalıyım.	 Umutsuzluğa</i> <i class="calibre4">kapılırsam	 kederim	 beni	 tüketir. </i>	 Her	 şey	 bu	 evliliğe	 bağlıydı.	 Eğer	 Edmure	 ve	 Roslin	 birbirlerinden mutlu	 olurlarsa,	 eğer	 Merhum	 Lord	 Frey’in	 gönlü	 alınır	 da	 adamın	 kuvveti	 bir	 kez	 daha	 Robb’un kuvvetiyle	 birleşirse...	 O	  <i class="calibre4">zaman	 bile,	 Lannister	 ile	 Greyjoy’un	 arasında	 sıkışmışken	 ne	 şansımız</i> <i class="calibre4">olabilir</i>?	 Catelyn’in	 üstünde	 durmaya	 cesaret	 edemediği	 bir	 meseleydi	 bu	 ama	 Robb’un	 daha	 fazla düşündüğü	bir	şey	yoktu.	Catelyn,	her	kamp	kurduklarında,	Robb’un	haritaları	nasıl	incelediğini	ve	kuzeyi geri	kazanmak	için	bir	yol	bulmaya	çalıştığını	görüyordu. </p>
<p class="calibre1">Edmure’un	 başka	 tasaları	 vardı.	 Arkadaşları	 ve	 Catelyn’le	 birlikte	 yüksek	 tavanlı,	 şeritli çadırında	otururken,	“Lord	Walder’ın	bütün	kızlarının	ona	benzediğini	düşünmüyorsunuz	değil	mi?”	diye sordu. </p>
<p class="calibre1">“Pek	çok	farklı	anneden	doğdukları	düşünülürse,	kızlardan	birkaçı	alımlı	olmalı,”	dedi	Sör	Marq</p>
<p class="calibre1">Piper,	“ama	yaşlı	sefil	sana	neden	güzel	bir	kız	versin	ki?” </p>
<p class="calibre1">“Hiç	sebep	yok,”	dedi	Edmure	sıkkın	bir	sesle. </p>
<p class="calibre1">Catelyn’in	 tahammül	 edebileceğinden	 fazlaydı	 bu.	 “Cersei	 Lannister	 da	 alımlı,”	 dedi	 sertçe. </p>
<p class="calibre1">“Roslin’in,	 akıllı	 bir	 başa	 ve	 sadık	 bir	 kalbe	 sahip,	 güçlü	 ve	 sağlıklı	 bir	 kız	 olması	 için	 dua	 et.”	 Ve bunları	söyledikten	sonra	Edmure’un	çadırından	ayrıldı. </p>
<p class="calibre1">Edmure	 bunu	 iyi	 karşılamadı.	 Ertesi	 günkü	 yürüyüşte	 Marq	 Piper,	 Lymond	 Goodbrook,	 Patrek Mallister	 ve	 genç	 Vance’in	 arkadaşlığını	 tercih	 ederek	 ablasını	 tamamen	 görmezden	 geldi.	 O	 öğleden sonra,	kardeşi	arkadaşlarıyla	birlikte	tek	kelime	etmeden	hızla	yanından	geçtiğinde,  <i class="calibre4">onlar	 şakalaşmalar</i> <i class="calibre4">dışında	 Edmure’un	 yüzünü	 astırmıyor</i>,	 dedi	 Catelyn	 kendine.  <i class="calibre4">Ben	 Edmure’a	 her	 zaman	 çok	 sert</i> <i class="calibre4">davrandım</i>,  <i class="calibre4">şimdi	 de	 kederim	 her	 kelimemi	 keskinleştiriyor. </i>	 Kardeşine	 çıkıştığı	 için	 pişmanlık duyuyordu.	 Gökyüzünden	 yeterince	 yağmur	 iniyordu,	 Catelyn’in	 daha	 fazla	 yağmur	 yaratmasına	 gerek yoktu.	 Ve	 güzel	 bir	 eşe	 sahip	 olmayı	 arzu	 etmek	 o	 kadar	 kötü	 bir	 şey	 miydi?	 Eddard	 Stark’ı	 ilk gördüğünde	 yaşadığı	 çocuksu	 hayal	 kırıklığını	 hatırladı	 Catelyn.	 Eddard’ın,	 ağabeyi	 Brandon’m	 daha genç	bir	kopyası	olacağını	düşünmüştü	ama	bu	yanlıştı.	Ned	daha	kısa	boyluydu,	daha	gösterişsiz	bir	yüzü vardı	 ve	 fazlasıyla	 esmerdi.	 Genç	 adam	 yeterince	 nazik	 konuşuyordu	 ama	 Catelyn	 kelimelerin	 altındaki soğukluğu	 seziyordu.	 Ned,	 sevinçleri	 de	 öfkeleri	 kadar	 şiddetli	 olan	 Brandon’dan	 çok	 farklıydı. </p>
<p class="calibre1">Catelyn’in	bekâretini	aldığında	bile,	sevişmelerinde	tutkudan	öte	görev	hissi	vardı.  <i class="calibre4">Ama	o	gece	Robb’u</i> <i class="calibre4">yaptık,	birlikte	bir	kral	yarattık.	Ve	savaştan	sonra,	Kışyarı’nda,	Ned’in	ciddi	yüzünün	altındaki	iyi	ve</i> <i class="calibre4">tatlı	kalbi	bulduğumda	her	kadına	yetecek	kadar	sevgiye	sahip	oldum.	Edmure’un	Roslin’de	aynı	şeyi</i> <i class="calibre4">bulmaması	için	bir	sebep	yok. </i></p>
<p class="calibre1">Tanrıların	 işi	 olsa	 gerek,	 izledikleri	 yol	 onları	 Robb’un	 ilk	 büyük	 zaferini	 kazandığı	 Fısıltılı Orman’a	 soktu.	 Jaime	 Lannister’ın	 adamlarının	 o	 mukadder	 gecede	 yaptığı	 gibi,	 dar	 vadinin	 zemininde akan	kıvrımlı	derenin	yatağını	takip	ettiler.	O	 <i class="calibre4">zaman	hava	sıcaktı, </i>	 diye	 hatırladı	 Catelyn,  <i class="calibre4">ağaçlar	 hâlâ</i> <i class="calibre4">yeşildi	ve	dere	kendi	kıyılarına	taşmamıştı. </i>	Kayaların	ve	köklerin	arasında	ıslak	düğümler	halinde	yatan sonbahar	yaprakları	akıntıyı	boğuyordu	şimdi.	Ve	bir	zamanlar	Robb’un	ordusunu	gizleyen	ağaçlar,	yeşil elbiselerini,	Catelyn’e	pası	ve	kanı	hatırlatan	kahverengi	ve	kırmızı	lekeli	altın	yapraklarla	değiştirmişti. </p>
<p class="calibre1">Sadece	 ladinler	 ve	 asker	 çamlar	 hâlâ	 yeşildi,	 uzun	 ve	 koyu	 renkli	 mızraklar	 misali	 bulutların	 karnına saplanıyorlardı. </p>
<p class="calibre1"> <i class="calibre4">O	 zamandan	 bu	 yana	 ağaçlardan	 fazlası	 öldü, </i>	 diye	 düşündü	 Catelyn.	 Fısıltılı	 Orman’ın akşamında,	 Ned,	 Yüksek	 Aegon	 Tepesi’nin	 altındaki	 hücresinde	 hâlâ	 hayattaydı.	 Bran	 ve	 Rickon, Kışyarı’nın	 duvarlarının	 ardında	 güvendelerdi.	 Theon	 Greyjoy,	 Robb’un	 yanında	 dövüşüyordu	 ve	 Kral Katili’yle	karşılıklı	kılıç	sallamaya	ne	kadar	yaklaştığını	anlatıp	böbürleniyordu.  <i class="calibre4">Keşke	sallasaydı.	Eğer</i></p>
<p class="calibre1"><a id="p375"></a> <i class="calibre4">Lord	Karstark’ın	oğulları	yerine	Theon	ölmüş	olsaydı,	kim	bilir	kaç	uğursuzluk	hiç	yaşanmazdı</i>? </p>
<p class="calibre1">Muharebe	 meydanından	 geçerlerken,	 Catelyn	 orada	 vuku	 bulan	 katliamın	 izlerini	 gördü;	 içi</p>
<p class="calibre1">yağmur	 suyuyla	 dolu	 ters	 dönmüş	 bir	 miğfer,	 parçalanmış	 bir	 mızrak,	 bir	 atın	 kemikleri.	 Burada	 can vermiş	 adamlardan	 bazılarının	 üstüne	 mezar	 niyetine	 taş	 yığınları	 dökülmüştü	 fakat	 leş	 yiyici	 hayvanlar cesetleri	 çoktan	 didiklemişti.	 Catelyn,	 dağılmış	 taş	 yığınlarının	 arasındaki	 parlak	 renkli	 kumaşı	 ve ışıldayan	metal	parçalarını	fark	etti.	Taşların	içinden	kendisine	bakan	yüzü	gördü,	erimiş	kahverengi	etin altında	bir	kafatasının	hatları	belirmeye	başlamıştı. </p>
<p class="calibre1">Bu	 görüntünün	 ardından	 Ned’in	 nerede	 dinlendiğini	 merak	 etti	 Catelyn.	 Sessiz	 rahibeler,	 Ned’in kemiklerini,	 Hallis	 Mollen	 ve	 küçük	 bir	 şeref	 muhafızları	 birliği	 eşliğinde	 kuzeye	 götürmüştü.	 Ned, kalenin	 altındaki	 karanlık	 mahzen	 mezara,	 ağabeyi	 Brandon’ın	 yanma	 defnedilmek	 üzere	 Kışyarı’na varabilmiş	 miydi?	 Yoksa	 kapılar,	 rahibelerin	 ve	 Hal’in	 geçmesine	 fırsat	 kalmadan	 Moat	 Cailin’de kapanmış	mıydı? </p>
<p class="calibre1">Uç	bin	beş	yüz	atlı,	Fısıltılı	Orman’ın	kalbinden	geçerek	vadinin	dolambaçlı	zemini	boyunca	yol</p>
<p class="calibre1">aldı	ama	Catelyn	Stark	kendini	çok	yalnız	hissediyordu.	Geçtiği	her	fersah,	onu	Nehirova’dan	biraz	daha uzaklaştırıyordu.	Catelyn	kaleyi	bir	kez	daha	görüp	göremeyeceğini	merak	ediyordu.	Yoksa	kale	onun	için sonsuza	dek	kayıp	mıydı	artık,	diğer	pek	çok	şey	gibi? </p>
<p class="calibre1">Beş	gün	sonra	keşif	grubu	döndü	ve	Panayır	Pazarı’ndaki	ahşap	köprünün	kabaran	sular	tarafından</p>
<p class="calibre1">yıkıldığına	dair	kafileyi	uyardı.	Galbart	Glover	ve	gözü	kara	iki	adamı,	Şahmerdan	Geçidi’nde,	atlarını Mavi	Çatal’ın	çalkantılı	sularında	yüzdürerek	karşıya	geçmeyi	denemişlerdi.	Atlardan	ikisi	suyun	altına çekilip	 boğulmuştu,	 süvarilerden	 biri	 de	 öyle.	 Glover,	 adamları	 tarafından	 dışarı	 çekilene	 kadar	 bir kayaya	 tutunmayı	 başarmıştı.	 “Nehir	 bahardan	 beri	 hiç	 bu	 kadar	 yükselmedi,”	 dedi	 Edmure.	 “Yağmur böyle	yağmaya	devam	ederse	daha	da	yükselir.” </p>
<p class="calibre1"><b class="calibre3">Eskiden	 babasıyla	 birlikte	 sık	 sık	 bu	 arazilerden	 geçen	 Catelyn,	 “Nehrin	 yukarısında,	 Eski</b> <b class="calibre3">Taş’ın	 yakınında	 bir	 köprü	 var,”	 diye	 hatırladı.	 “Daha	 eski	 ve	 daha	 küçük	 bir	 köprü	 ama	 hâlâ</b> <b class="calibre3">ayaktaysa...” </b></p>
<p class="calibre1">“O	köprü	gitti	leydim,”	dedi	Galbart	Glover.	“Panayır	Pazarı’ndaki	köprüden	önce	yıkıldı.” </p>
<p class="calibre1">Robb,	Catelyn’e	baktı.	“Başka	bir	köprü	var	mı?” </p>
<p class="calibre1">“Hayır.	 Geçitler	 de	 kullanılmaz	 haldedir,”	 dedi	 Catelyn.	 Hatırlamaya	 çalıştı.	 “Mavi	 Çatal’ı geçemezsek	 nehir	 boyunca	 ilerlemek	 zorunda	 kalırız,	 Yediçay’dan	 ve	 Cadı	 Bataklığı’ndan	 geçmemiz gerekir.” </p>
<p class="calibre1">“Bataklılar	 ve	 kötü	 yollar	 ya	 da	 hiçbir	 şey,”	 diye	 uyardı	 Edmure.	 “Çok	 ağır	 yol	 alırız	 ama nihayetinde	gideceğimiz	yere	varırız	sanırım.” </p>
<p class="calibre1"><b class="calibre3">“Lord	 Walder’in	 bekleyeceğinden	 eminim,”	 dedi	 Robb.	 “Lothar	 ona	 Nehirova’dan	 bir	 kuş</b></p>
<p class="calibre1"><b class="calibre3">gönderdi,	 geldiğimizi	 biliyor.”	 “Evet.	 Lâkin	 Wälder	 aksi	 ve	 yaratılışı	 itibarıyla	 şüpheci	 bir	 adam,” </b></p>
<p class="calibre1"><b class="calibre3">dedi	Catelyn.	“Bu	gecikmeyi	kasıtlı	bir	hakaret	olarak	alabilir.” </b></p>
<p class="calibre1">“Pekâlâ.	Lorddan,	geç	kaldığımız	için	de	af	dilerim.	Aldığı	her	nefeste	özür	dileyen	çok	üzgün	bir</p>
<p class="calibre1">kral	 olurum.”	 Robb	 yüzünü	 buruşturdu.	 “Umarım	 Bolton	 yağmur	 başlamadan	 önce	 Uç	 Dişli	 Mızrak’ı geçer.	Kral	Yolu	doğrudan	kuzeye	gidiyor,	Bolton’m	yürüyüşü	zor	olmayacak.	Yayan	halde	bile	İkizler’e bizden	önce	varır.” </p>
<p class="calibre1">“Peki,	onun	adamlarını	kendi	adamlarına	kattıktan	ve	kardeşim	Edmure’un	evlendiğini	gördükten</p>
<p class="calibre1">sonra	ne	yapacaksın?”	diye	sordu	Catelyn. </p>
<p class="calibre1">“Kuzey.”	Robb,	Boz	Rüzgâr’ın	kulağının	arkasını	kaşıdı. </p>
<p class="calibre1">‘Yol	ağzından?	Moat	Cailin’e	karşı?” </p>
<p class="calibre1">Robb,	annesine	gizemli	bir	gülümsemeyle	karşılık	verdi.	“Bu,	gidilecek	yollardan	biri,”	dedi	ve</p>
<p class="calibre1">Catelyn	 oğlunun	 ses	 tonundan	 onun	 daha	 fazla	 konuşmayacağını	 anladı.  <i class="calibre4">Akıllı	 bir	 kral	 fikirlerini	 gizli</i></p>
<p class="calibre1"><a id="p376"></a> <i class="calibre4">tutar</i>,	diye	hatırlattı	kendine. </p>
<p class="calibre1">Sekiz	 günlük	 biteviye	 yağmurun	 ardından	 Eski	 Taş’a	 vardılar	 ve	 Mavi	 Çatal’a	 yukarıdan	 bakan tepenin	 üstünde,	 kadim	 nehir	 krallarının	 viran	 haldeki	 kalelerinin	 içinde	 kamp	 kurdular.	 Yabani	 otların arasındaki	temel	kalıntıları,	kale	duvarlarının	ve	iç	kalelerin	eskiden	nerede	olduğunu	gösteriyordu	ama taşların	 çoğu	 uzun	 zaman	 önce	 ağıllar,	 septler	 ve	 hisarlar	 inşa	 etmek	 üzere	 yerli	 halk	 tarafından götürülmüştü.	 Bununla	 birlikte,	 bir	 zamanlar	 kalenin	 avlusu	 olan	 alanın	 merkezinde	 taştan	 oyulmuş	 bir lahit	 duruyordu;	 dişbudak	 ağaçlarının	 arasındaki	 devasa	 kabir,	 bel	 yüksekliğindeki	 kahverengi	 otların içinde	yarı	gizlenmiş	haldeydi. </p>
<p class="calibre1">Lahdin	 kapağı,	 altında	 kemiklerini	 barındırdığı	 adamın	 suretine	 benzetilerek	 oyulmuştu	 fakat rüzgâr	ve	yağmur	üzerlerine	düşeni	yapmıştı.	Kralın	sakalları	olduğu	görülebiliyordu	fakat	bir	ağzın,	bir burnun,	gözlerin	ve	şakaklara	inen	bir	tacın	belli	belirsiz	izleri	dışında	adamın	yüzü	dümdüz	ve	hatsızdı. </p>
<p class="calibre1">Kralın	 elleri,	 göğsüne	 yerleştirilmiş	 bir	 savaş	 çekicinin	 sapının	 üstünde	 duruyordu.	 Zamanında,	 savaş</p>
<p class="calibre1">çekicinin	üstüne,	silahın	adını	ve	tarihini	anlatan	yazılar	oyulmuş	olmalıydı	fakat	geçen	yüzyıllar	harfleri silmişti.	 Taşın	 kendisi	 çatlaktı	 ve	 köşeleri	 ufalanmıştı,	 yüzeyine	 yayılan	 beyaz	 taş	 mantarları	 yüzünden rengi	yer	yer	bozulmuştu,	kralın	ayaklarından	göğsüne	kadar	yabani	güller	tırmanmıştı. </p>
<p class="calibre1">Catelyn,	 Robb’u	 orada	 buldu.	 Genç	 kral,	 çöken	 alacakaranlığın	 içinde	 hüzünlü	 bir	 halde</p>
<p class="calibre1">duruyordu,	 yanında	 yalnızca	 Boz	 Rüzgâr	 vardı.	 Yağmur	 ilk	 kez	 dinmişti	 ve	 Robb’un	 başı	 çıplaktı.	 “Bu kalenin	bir	adı	var	mı?”	diye	sordu	Robb,	Catelyn	ona	yaklaştığında. </p>
<p class="calibre1">“Ben	 küçük	 bir	 kızken	 halk	 bu	 kaleye	 Eski	 Taş	 derdi	 ama	 kralların	 makamı	 olduğu	 zamanlarda başka	 bir	 ismi	 vardı	 mutlaka.”	 Catelyn	 burada	 bir	 kez	 babasıyla	 kamp	 kurmuştu,	 Denizgözcüsü’ne gidiyorlardı.  <i class="calibre4">Petry	de	bizimleydi... </i></p>
<p class="calibre1">“Bir	şarkısı	var,”	diye	hatırladı	Robb.	“	‘Eski	Taş’ın	Jenny’si,	saçlarında	kır	çiçekleri.’	” </p>
<p class="calibre1">“Nihayetinde	 hepimiz	 şarkıyız.	 Eğer	 şanslıysak.”	 Catelyn	 o	 gün	 Jenny	 olmuştu,	 saçlarına</p>
<p class="calibre1">çiçeklerden	 bir	 taç	 bile	 takmıştı.	 Petyr	 da	 onun	 Kızböceği	 Prensi’ni	 oynamıştı.	 Catelyn	 on	 iki	 yaşından büyük	olamazdı,	Petyr	ise	bir	oğlan	çocuğuydu. </p>
<p class="calibre1">Robb	lahdi	inceledi.	“Bu	kimin	mezarı?” </p>
<p class="calibre1">“Burada,	 Bu	 isimle	 Anılan	 Dördüncü	 Kral	 Tristifer	 yatıyor,	 Nehirlerin	 ve	 Tepelerin	 Kralı.” </p>
<p class="calibre1">Babası	 bir	 zamanlar	 Catelyn’e	 kralın	 hikâyesini	 anlatmıştı.	 “Jenny’den	 ve	 onun	 prensinden	 binlerce	 yıl önce,	İlk	İnsanlar’ın	krallıklarının,	Andallar’ın	vahşi	saldırılarıyla	art	arda	devrildiği	günlerde,	Üç	Dişli Mızrak’tan	 Boğaz’a	 kadar	 hükmetti.	 Ona	 Adalet	 Çekici	 derlerdi.	 Yüz	 mücadelede	 savaştı	 ve	 doksan dokuz	 mücadeleyi	 kazandı,	 daha	 doğrusu	 ozanlar	 böyle	 söyler.	 Yükselttiği	 bu	 kale,	 Batıdiyar’daki	 en sağlam	kaleydi.”	Catelyn	elini	oğlunun	omzuna	koydu.	“Yüzüncü	mücadelesinde	can	verdi,	Andal	kralları ona	 karşı	 güç	 birliği	 yapmıştı.	 Beşinci	 Tristifer	 onun	 dengi	 değildi,	 çok	 zaman	 geçmeden	 krallık kaybedildi,	 daha	 sonra	 kale	 ve	 en	 sonunda	 da	 bütün	 soy.	 Andallar	 gelmeden	 önce	 binlerce	 yıl	 boyunca nehir	topraklarına	hükmeden	Mudd	Hanedanı,	Beşinci	Tristifer’le	birlikte	öldü.” </p>
<p class="calibre1">“Veliahtı	 onu	 başarısızlığa	 uğrattı.”	 Robb,	 elini	 aşınmış	 taşta	 gezdirdi.	 “Jeyne’i	 karnında	 bir bebekle	bırakmayı	umuyordum...	yeterince	denedik	ama	emin	değilim...” </p>
<p class="calibre1">“Her	zaman	ilk	seferde	olmaz.”  <i class="calibre4">Sen	olmuştun	gerçi. </i>	“Yüzüncü	seferde	bile	olmayabilir.	Daha	çok gençsin.” </p>
<p class="calibre1">“Gencim	ve	kralım,”	dedi	Robb.	“Bir	kralın	veliahtı	olmalıdır.	Bir	sonraki	mücadelemde	ölürsem, </p>
<p class="calibre1">krallık	benimle	birlikte	ölmemeli.	Kanunlara	göre	taht	sırasındaki	bir	sonraki	kişi	Sansa,	yani	Kışyarı	ve kuzey	ona	geçecek.”	Robb’un	ağzı	gerildi.	“Ona	ve	lord	kocasına.	Tyrion	Lannister.	Buna	izin	veremem. </p>
<p class="calibre1">Buna	izin	 <i class="calibre4">vermeyeceğim.	O	cüce	asla	kuzeyin	sahibi	olmamalı.	” </i></p>
<p class="calibre1">“Hayır,”	diye	onayladı	Catelyn.	“Jeyne	sana	bir	oğul	verene	dek	bir	veliaht	ilan	etmelisin.”	Bir	an düşündü.	“Babanın	babasının	kardeşi	yoktu	ama	babasının	babası,	Lord	Raymar	Royce’un	hanedanının	alt</p>
<p class="calibre1"><a id="p377"></a>dalına	mensup	bir	oğulla	evlenen	bir	kız	kardeşe	sahipti.	Üç	kızları	oldu,	kızların	hepsi	Vadi’nin	küçük lordlarıyla	 evlendi.	 Bir	 Waynwood	 ve	 bir	 Corbray	 olduklarından	 eminim.	 En	 genci...	 bir	 Templeton olabilir	ama...” </p>
<p class="calibre1">“Anne.”	Robb’un	ses	tonu	keskindi.	“Unutuyorsun.	Benim	babamın	dört	oğlu	var.” </p>
<p class="calibre1">Catelyn	unutmamıştı;	bu	gerçeği	görmek	istemiyordu	ama	gerçek	oradaydı	işte.	“Bir	Kar,	bir	Stark</p>
<p class="calibre1">değildir.” </p>
<p class="calibre1">“Jon,	Kışyarı’nı	bir	kez	bile	görmemiş	küçük	bir	Vadi	lordundan	daha	fazla	Stark’tır.” </p>
<p class="calibre1">“Jon,	 Gece	 Nöbetçileri’nin	 kardeşi.	 Evlenmeyeceğine	 ve	 mülk	 edinmeyeceğine	 dair	 yemin	 etti. </p>
<p class="calibre1">Siyahları	kuşananlar	ömür	boyu	hizmet	ederler.” </p>
<p class="calibre1">“Kral	 Muhafızlarının	 şövalyeleri	 de	 öyle.	 Fakat	 Lannisterlar’ı	 durdurmadı	 bu,	 Sör	 Barristan Selmy	 ve	 Sör	 Boros	 Blount’la	 işleri	 bittiğinde	 onların	 beyaz	 pelerinlerini	 çıkarmaktan	 çekinmediler. </p>
<p class="calibre1">Eğer	Sur’a	Jon	yerine	yüz	adam	gönderirsem,	bahse	girerim	ki	onu	verdiği	yeminlerden	azat	etmenin	bir yolunu	bulurlar.” </p>
<p class="calibre1"> <i class="calibre4">Bu	 konuda	 kararım	 vermiş. </i>	 Oğlunun	 ne	 kadar	 inatçı	 olabileceğini	 biliyordu	 Catelyn.	 “Bir	 piç miras	alamaz.” </p>
<p class="calibre1">“Bir	 kraliyet	 fermanıyla	 meşru	 kılınmadığı	 takdirde,”	 dedi	 Robb.	 “Bir	 piçi	 meşru	 kılmanın,	 bir Yeminli	Kardeşi	yemininden	azat	etmekten	daha	çok	emsali	vardır.” </p>
<p class="calibre1">“Emsal,”	dedi	Catelyn	acı	acı.	“Evet,	Dördüncü	Aegon	ölüm	döşeğindeyken	bütün	piçlerini	meşru</p>
<p class="calibre1">kıldı.	Peki,	bu	ne	kadar	acıya,	kedere,	savaşa	ve	cinayete	sebep	oldu?	Jon’a	güvendiğini	biliyorum.	Ama onun	 oğullarına	 güvenebilir	 misin?	 Ya	  <i class="calibre4">oğullarının</i>	 oğullarına?	 Şeytan	 Karaateş’in	 taht	 talipleri, Targaryen	 Hanedanı’nı	 beş	 nesil	 boyunca	 rahatsız	 etti,	 Cesur	 Barristan	 son	 talibi	 Basamaktaşı’nda katledene	kadar.	Eğer	Jon’u	meşru	kılarsan,	onu	tekrar	piç	yapmanın	bir	yolu	yok.	O	evlenir	ve	ürerse, senin	Jeyne’den	yapacağın	hiçbir	oğul	asla	güvende	olmaz.” </p>
<p class="calibre1">“Jon	benim	oğluma	asla	zarar	vermez.” </p>
<p class="calibre1">“Theon	Greyjoy’un	Bran’a	veya	Rickon’a	zarar	vermediği	gibi	mi?” </p>
<p class="calibre1">Boz	Rüzgâr,	Kral	Tristifer’in	mezarının	üstüne	zıpladı,	dişlerini	gösterdi.	Robb’un	yüzü	soğuktu. </p>
<p class="calibre1">“Haksız	olduğu	kadar	zalim	bir	soru	bu.	Jon,	Theon’a	benzemez.” </p>
<p class="calibre1">“Öyle	 olması	 için	 dua	 ediyorsun.	 Kız	 kardeşlerini	 düşündün	 mü?  <i class="calibre4">Onların</i>	 hakları	 ne	 olacak? </p>
<p class="calibre1">Kuzey,	 İblis’in	 eline	 geçmemeli,	 bu	 konuda	 hemfikiriz	 ama	 Arya	 ne	 olacak?	 Kanunlara	 göre	 Sansa’dan sonra	o	geliyor...	senin	öz	kardeşin,	meşru	doğumlu...” </p>
<p class="calibre1">'“...ve	  <i class="calibre4">ölü. </i>	 Babamın	 başının	 kesildiği	 günden	 beri	 hiç	 kimse	 Arya’yı	 görmedi,	 duymadı.	 Neden kendine	yalan	söylüyorsun?	Arya	gitti,	Bran	ve	Rickon	gibi.	Cüce	ondan	bir	çocuk	yaptığında	Sansa’yı	da öldürecekler.	 Geri	 kalan	 tek	 kardeşim	 Jon.	 Bir	 evlada	 sahip	 olamadan	 ölürsem,	 Jon’un	 benden	 sonraki Kuzey	Kralı	olmasını	istiyorum.	Seçimimi	destekleyeceğini	ummuştum.” </p>
<p class="calibre1">“Yapamam,”	 dedi	 Catelyn.	 “Diğer	 konuların	 hepsinde	 Robb.	 Her	 şeyde.	 Ama	 bu...	 saçmalıkta değil.	Benden	bunu	isteme.”	“İstemek	zorunda	değilim.	Ben	kralım.”	Robb	arkasını	dönüp	uzaklaştı,	Boz Rüzgâr	mezardan	aşağı	atladı	ve	Robb’un	peşinden	gitti. </p>
<p class="calibre1">Tristifer’in	taş	lahdinin	yanında	tek	başına	kalan	Catelyn,  <i class="calibre4">ben	ne	yaptım</i>?	diye	düşündü	bezgince. </p>
<p class="calibre1"> <i class="calibre4">Önce	 Edmure’u	 kızdırdım,	 şimdi	 de	 Robb’u	 fakat	 bütün	 yaptığım	 doğruları	 konuşmaktı.	 Erkekler</i> <i class="calibre4">gerçekleri	 duymaya	 katlanamayacak	 kadar	 hassas	 mı</i>	 ?	 Catelyn	 o	 anda	 ağlayabilirdi,	 gökyüzü	 onun yerine	 ağlamaya	 başlamış	 olmasaydı.	 Catelyn’in	 bütün	 yapabildiği,	 çadırına	 dönmek	 ve	 orada	 sessizce oturmak	oldu. </p>
<p class="calibre1">Takip	 eden	 günlerde,	 Robb	 her	 ve	 hiçbir	 yerdeydi;	 öncü	 kuvvetin	 başında	 İri	 Jon’la	 birlikte	 at sürdü,	Boz	Rüzgâr’la	keşfe	çıktı,	kafilenin	sonuna	koşturup	artçı	kuvvetin	ve	Robin	Flint’in	yanına	gitti. </p>
<p class="calibre1">Adamlar	gururla,	her	şafakta	ilk	uyananın	ve	geceleri	son	uyuyanın	Genç	Kurt	olduğunu	söylüyordu	ama</p>
<p class="calibre1"><a id="p378"></a>Catelyn	onun	hiç	uyumadığından	şüpheleniyordu.  <i class="calibre4">Ulu	kurdu	kadar	zayıf	ve	aç	görünüyor. </i></p>
<p class="calibre1">Bir	 sabah,	 biteviye	 yağmurun	 altında	 at	 sürerlerken,	 “Leydim,”	 dedi	 Maege	 Mormont,	 “hüzünlü görünüyorsunuz.	Bir	sorun	mu	var?” </p>
<p class="calibre1"> <i class="calibre4">Lord	 kocam	 öldü,	 babam	 da	 öyle.	 İki	 oğlum	 katledildi	 Kızım,	 onun	 aşağılık	 çocuklarını</i> <i class="calibre4">taşıması	 için	 inançsız	 bir	 cüceye	 verildi.	 Diğer	 kızım	 kayıp,	 büyük	 ihtimalle	 ölü.	 Son	 oğlum	 ve	 tek</i> <i class="calibre4">kardeşim,	 ikisi	 de	 bana	 kızgın.	 Ne	 sorun	 olabilir	 ki? </i>	 Ama	 bu	 gerçekler	 Leydi	 Maege’nin	 duymak isteyeceğinden	 fazlaydı.	 Aklından	 geçenleri	 söylemek	 yerine,	 “Bu	 şeytani	 bir	 yağmur,”	 dedi	 Catelyn. </p>
<p class="calibre1">“Yeterince	 acı	 çektik	 ve	 önümüzde	 daha	 fazla	 tehlike,	 daha	 fazla	 keder	 var.	 Bunları	 yüreklice karşılamamız	 gerek,	 öten	 borularla	 ve	 cesurca	 dalgalanan	 sancaklarla.	 Lâkin	 bu	 yağmur	 bizi	 kırıyor. </p>
<p class="calibre1">Sancaklar	 gevşek	 ve	 sırılsıklam	 bir	 halde	 yere	 sarkıyor,	 adamlar	 pelerinlerinin	 altına	 gömüldü, birbirleriyle	hemen	hemen	hiç	konuşmuyorlar.	Ateş	gibi	yanması	gereken	yüreklerimizi	ancak	şeytani	bir yağmur	böyle	soğutabilir.” </p>
<p class="calibre1">Dacey	Mormont	gökyüzüne	baktı.	“Üstüme	yağmur	yağmasını,	ok	yağmasına	tercih	ederim.” </p>
<p class="calibre1">Catelyn	 kendine	 rağmen	 gülümsedi.	 “Sen	 benden	 daha	 cesursun	 korkarım.	 Ayı	 Adası’nın	 bütün kadınları	böyle	savaşçı	mıdır?” </p>
<p class="calibre1">“Evet,	 dişi	 ayılar,”	 dedi	 Leydi	 Maege.	 “Olmak	 zorundaydık.	 Eski	 zamanlarda,	 dar	 gemilere binmiş	demiradamlar	ya	da	Donuk	Kıyı’dan	yabanıllar	yağma	için	gelirdi.	Erkeklerimiz	balık	tutmak	için uzağa	 gitmiş	 olurdu.	 Arkalarında	 bıraktıkları	 kadınlar,	 kendilerini	 ve	 çocuklarını	 savunmak	 zorundaydı aksi	takdirde	kaçırılırlardı.” </p>
<p class="calibre1">“Kapımızın	 üstünde	 bir	 oyma	 vardır,”	 dedi	 Dacey.	 “Ayı	 postu	 giymiş	 bir	 kadın.	 Bir	 kolunda, göğsünden	süt	emen	bir	bebek	taşır.	Diğeri	elinde	bir	savaş	baltası	vardır.	Münasip	bir	leydi	değildir	ama onu	her	zaman	çok	sevmişimdir.” </p>
<p class="calibre1">‘Yeğenim	 Jorah	 bir	 keresinde	 eve	 münasip	 bir	 leydi	 getirmişti,”	 dedi	 Leydi	 Maege.	 “Onu	 bir turnuvada	kazanmıştı.	Kadın	o	oymadan	nasıl	da	nefret	ederdi.” </p>
<p class="calibre1">“Ve	 geri	 kalan	 her	 şeyden,”	 dedi	 Dacey.	 “Şu	 Lynesse’in	 altından	 eğrilmiş	 gibi	 saçları	 vardı. </p>
<p class="calibre1">Krema	gibi	teni.	Ama	yumuşak	elleri	balta	tutmak	için	yaratılmamıştı.” </p>
<p class="calibre1">“Göğüsleri	de	emzirmek	için	yaratılmamıştı,”	dedi	kızın	annesi	sertçe. </p>
<p class="calibre1">Catelyn,	 anne	 kızın	 kimden	 bahsettiğini	 biliyordu;	 Jorah	 Mormont	 ikinci	 karısını	 ziyafetler	 için Kışyarına	 getirirdi	 ve	 bir	 keresinde	 on	 beş	 gün	 boyunca	 kalede	 konuk	 olmuşlardı.	 Catelyn,	 Leydi Lynesse’in	ne	kadar	genç,	güzel	ve	mutsuz	olduğunu	hatırlıyordu.	Genç	kadın	bir	gece,	müteaddit	kadeh şaraptan	sonra,	kuzeyin	Eski	Şehirli	bir	Hightower’a	göre	olmadığını	itiraf	etmişti	Catelyn’e.	Kızı	teselli etmeye	çalışarak,	“Bir	zamanlar,	aynı	şeyleri	hisseden	Nehirovalı	bir	Tully	vardı,”	demişti	Catelyn,	“ama zaman	içinde,	burada	sevebileceği	pek	çok	şey	buldu.” </p>
<p class="calibre1"> <i class="calibre4">Şimdi	hepsi	kayıp</i>,	diye	düşündü.  <i class="calibre4">Kışyarı,	 Ned,	 Bran,	 Rickon,	 Sansa,	 Arya,	 hepsi	 gitti.	 Yalnızca</i> <i class="calibre4">Robb	kaldı. </i> Neticede	Catelyn’in	içinde	fazlaca	Lynesse	Hightower	ve	çok	küçük	bir	parça	Stark	mı	vardı? </p>
<p class="calibre1"> <i class="calibre4">Keşke	bir	baltanın	nasıl	savrulacağını	bilseydim,	belki	onları	daha	iyi	koruyabilirdim. </i></p>
<p class="calibre1">Günler	 günleri	 kovaladı	 ve	 yağmur	 yağmaya	 devam	 etti.	 Mavi	 Çatal	 boyunca	 at	 sürdüler.	 Önce, nehrin	 çaylardan	 ve	 derelerden	 ibaret	 bir	 karmaşaya	 çözüldüğü	 Yediçayı,	 sonra	 da,	 pırıltılı	 yeşil havuzların	 gafilleri	 yutmak	 üzere	 beklediği	 ve	 atların	 ayaklarının	 yumuşak	 zemin	 tarafından	 annesinin göğsündeki	 aç	 bir	 bebek	 misali	 emildiği	 Cadı	 Bataklığı’nı	 geçtiler.	 İlerleyişleri	 ağırdan	 da	 ağırdı. </p>
<p class="calibre1">Arabaların	 yarısını	 bataklık	 çamurunda	 bırakmak	 zorunda	 kaldılar;	 yükleri,	 katırlar	 ve	 yük	 beygirleri arasında	bölüştürdüler. </p>
<p class="calibre1">Lord	 Jason	 Mallister,	 Cadı	 Bataklığı’nın	 çamurlarının	 ortasında	 onlara	 yetişti.	 Mallister, adamlarıyla	birlikte	kafileye	doğru	at	sürerken	güneşin	batmasına	daha	bir	saat	vardı	ama	Robb	kafileyi defaten	durdurdu.	Sör	Raynald	Westerling,	Catelyn’i	kralın	çadırına	götürmek	üzere	geldi.	Catelyn	oğlunu</p>
<p class="calibre1"><a id="p379"></a>bir	maltızın	yanında,	kucağında	bir	haritayla	buldu.	Boz	Rüzgâr,	Robb’un	ayaklarının	dibinde	uyuyordu. </p>
<p class="calibre1">İri	 Jon’un	 yanı	 sıra	 Galbart	 Glover,	 Maege	 Mormont,	 Edmure	 ve	 Catelyn’in	 tanımadığı	 bir	 adam	 daha Robb’la	 birlikteydi.	 Kel,	 etli	 butlu	 ve	 dalkavukluk	 tavırlı	 yabancıyı	 gördüğü	 anda,  <i class="calibre4">bu	 adam	 bir	 lord</i> <i class="calibre4">değil</i>,	diye	düşündü	Catelyn.  <i class="calibre4">Bir	savaşçı	bile	değil. </i></p>
<p class="calibre1">Jason	 Mallister	 yerini	 Catelyn’e	 vermek	 için	 ayağa	 kalktı.	 Adamın	 saçlarında,	 hemen	 hemen kahverengiler	 kadar	 beyazlar	 vardı	 ama	 Denizgözcüsü	 Lordu	 hâlâ	 yakışıklıydı;	 ince	 ve	 uzun	 bir	 beden, güzelce	 tıraş	 edilmiş	 bir	 yüz,	 çıkık	 elmacık	 kemikleri	 ve	 hararetli	 mavi	 gri	 gözler.	 “Leydi	 Stark,	 sizi görmek	büyük	zevk.	Güzel	havadisler	getirdim.” </p>
<p class="calibre1">“Güzel	 havadislere	 ziyadesiyle	 ihtiyacımız	 var	 lordum,”	 dedi	 Catelyn.	 Başının	 üzerindeki	 çadır bezine	vuran	yağmurun	gürültüsünü	dinleyerek	oturdu. </p>
<p class="calibre1">Robb,	 Sör	 Raynald’ın	 çadırın	 kapısını	 kapatmasını	 bekledi.	 “Tanrılar	 dualarımızı	 duydu</p>
<p class="calibre1">lordlarım.	Lord	Jason	bize,	Eski	Şehirli	bir	ticaret	gemisi	olan	  <i class="calibre4">Myraharri’</i> m	 kaptanını	 getirdi.	 Kaptan, onlara	bana	anlattıklarını	anlat.” </p>
<p class="calibre1">“Tamam	 Majesteleri.”	 Adam	 gergin	 bir	 şekilde	 kaim	 dudaklarını	 yaladı.	 “Denizgözcüsü’nden</p>
<p class="calibre1">önce	son	uğradığın	liman	Pyke’taki	Lord	Limanıydı.	Demiradamlar	beni	yarım	yıldan	fazla	orada	tuttular, evet	yaptılar.	Kral	Balon’ın	emri.	Yalnız,	pekâlâ,	sözün	uzunu	ve	kısası,	kral	öldü.” </p>
<p class="calibre1">“Balon	 Greyjoy?”	 Catelyn’in	 kalbi	 bir	 vuruş	 atladı.	 “Bize	 Balon	 Greyjoy’un	 öldüğünü	 mü</p>
<p class="calibre1">söylüyorsunuz?” </p>
<p class="calibre1">Hırpani	 kaptan	 başıyla	 onayladı.	 “Pyke’ın	 uçurumlu	 bir	 adanın	 üstünde	 inşa	 edildiğini</p>
<p class="calibre1">biliyorsunuz.	 Kalenin	 bazı	 bölümleri,	 kıyının	 açıklarındaki	 büyük	 kayaların	 ve	 adacıkların	 üstüne kurulmuştur	ve	aralarında	köprüler	vardır.	Lord	Limanı’nda	duyduklarıma	göre	batıdan	bir	fırtına	gelmiş, yaşlı	Lord	Balon	köprülerden	birini	geçerken	rüzgâr	köprüyü	paramparça	etmiş.	Kral	iki	gün	sonra	kıyıya vurmuş,	cesedi	davul	gibiymiş	ve	bütün	kemikleri	kırıkmış.	Gözlerini	yengeçler	yemiş	diye	duydum.” </p>
<p class="calibre1">İri	 Jon	 güldü.	 “Kral	 yengeçleri	 olmalı,	 akşam	 yemeğinde	 böylesine	 soylu	 bir	 pelte	 yediklerine göre,	ha?” </p>
<p class="calibre1">Kaptan	başını	salladı.	“Evet	ama	hepsi	bu	değil,	hayır!”	One	eğildi.	“Kralın	 <i class="calibre4">kardeşi</i>	geri	döndü.” </p>
<p class="calibre1">“Victarion?”	diye	sordu	Galbart	Glover,	şaşkındı. </p>
<p class="calibre1">“Euron.	 Ona	 Kargagöz	 derler,	 bugüne	 kadar	 denize	 açılmış	 korsanların	 en	 karasıdır.	 Yıllardır yoktu	 ama	 Lord	 Balon’ın	 bedeni	 soğur	 soğumaz	 ortaya	 çıktı,	 gemisi	  <i class="calibre4">Sükûnet</i>'le	 Lord	 Limanına	 girdi. </p>
<p class="calibre1">Siyah	 yelkenler,	 kırmızı	 bir	 gövde	 ve	 dilsizlerden	 oluşan	 bir	 mürettebat.	 Duyduğuma	 göre	 Asshai’ye gidip	 gelmiş.	 Her	 nereye	 gittiyse	 şimdi	 evine	 döndü,	 doğrudan	 Pyke’a	 gitti	 ve	 poposunu	 Deniztaşı Tahtı’na	oturttu,	Lord	Botley	buna	itiraz	ettiğinde	adamı	bir	fıçı	deniz	suyunda	boğdu.	İşte	ben	o	arada, ortalık	karışmışken	kaçabileceğim	umuduyla	 <i class="calibre4">Myraham</i>’a	koştum	ve	demir	aldım.	Kaçmayı	başardım	ve buradayım.” </p>
<p class="calibre1">Adamın	 konuşması	 bittiğinde,	 “Kaptan,”	 dedi	 Robb,	 “size	 minnettarım	 ve	 buradan	 ödülsüz</p>
<p class="calibre1">ayrılmayacaksınız,	işimiz	bittiğinde	Lord	Jason	sizi	geminize	geri	götürecek.	Lütfen	dışarıda	bekleyin.” </p>
<p class="calibre1">“Öyle	yapacağım	Majesteleri.	Öyle	yapacağım.” </p>
<p class="calibre1">Kaptan	 çadırdan	 çıkar	 çıkmaz	 İri	 Jon	 gülmeye	 başladı	 ama	 Robb,	 adamı	 bir	 bakışla	 susturdu. </p>
<p class="calibre1">“Eğer	 Theon’un	 Euron	 Greyjoy’la	 ilgili	 söylediklerinin	 yarısı	 doğruysa,	 o	 adam	 hiç	 kimsenin	 aklındaki kral	figürü	değil.	Theon	tahtın	meşru	veliahtı,	eğer	ölmediyse...	ama	Demir	Donanma’yı	Victarion	komuta ediyor.	Euron	Kargagöz,	Deniztaşı	Tahtinda	otururken,	Victarion’un	Moat	Cailin’de	kalacağına	inanmam. </p>
<p class="calibre1">Geri	dönmek	zorunda.” </p>
<p class="calibre1">“Balon’ın	kızı	da	var,”	diye	hatırlattı	Galbart	Glover.	“Derinorman	Kalesi’ni	alan	kız.	Robett’in</p>
<p class="calibre1">karısı	ve	çocuğu	da	onun	elinde.”	“Derinorman	Kalesi’nde	kalırsa,	elinde	tutmayı	umabileceği	tek	şey	o kale	olur,”	dedi	Robb.	“Kardeşler	için	gerçek	olan	şey,	kız	için	daha	da	gerçek.	Euron’u	tahtan	indirmek</p>
<p class="calibre1"><a id="p380"></a>ve	 kendi	 hakkını	 talep	 etmek	 için	 evine	 yelken	 açması	 gerekir.”	 Lord	 Jason	 Mallister’a	 döndü. </p>
<p class="calibre1">“Denizgözcüsü’nde	bir	donanmanız	var?” </p>
<p class="calibre1">“Bir	 donanma	 mı	 Majesteleri?	 Yarım	 düzine	 dargemi	 ve	 iki	 savaş	 kadırgası.	 Kendi	 kıyılarımı akıncılara	 karşı	 savunmak	 için	 yeterli	 ama	 Demir	 Donanma’yla	 bir	 mücadelede	 karşılaşmayı	 hayal edemem.” </p>
<p class="calibre1">“Sizden	 bunu	 istemeyeceğim	 zaten.	 Demirdoğumlular	 Pyke’a	 doğru	 yelken	 açacak.	 Theon, </p>
<p class="calibre1">insanlarının	nasıl	düşündüğü	anlatmıştı	bana.	Her	kaptan	kendi	güvertesinde	kraldır.	Bütün	kaptanlar	taht konusunda	 söz	 hakkı	 isteyecek.	 Lordum,	 iki	 dargeminizin	 Kartal	 Burnu’nun	 çevresinden	 dolaşarak Boğaz’a	çıkması	ve	Bozsu	Gözcüsü’ne	gitmesi	gerek.” </p>
<p class="calibre1">Lord	 Jason	 tereddüt	 etti.	 “Bir	 düzine	 akarsu	 sulu	 ormana	 akar,	 hepsi	 sığ,	 alüvyon	 dolu	 ve haritalarda	 yok.	 Onlara	 nehir	 bile	 diyemem.	 Kanallar	 sürekli	 yön	 değiştiriyor	 ve	 değişiyor.	 Uçsuz bucaksız	kıyı	dilleri	ve	çürük	ağaçların	devrilmesiyle	oluşan	yığınlar	var.	Üstelik	Bozsu	Gözcüsü	 <i class="calibre4">hareket</i> ediyor.	Gemilerim	onu	nasıl	bulsun?” </p>
<p class="calibre1">“Benim	 sancağımı	 dalgalandırarak	 nehir	 yukarı	 gidin.	 Adalılar	 sizi	 bulur.	 Mesajımın	 Howland Reed’e	varma	şansını	ikiye	katlamak	için	iki	gemi	istiyorum.	Bir	gemide	Leydi	Maege,	diğerinde	Galbart olacak.”	 Robb,	 adlarını	 zikrettiği	 kişilere	 döndü.	 “Kuzeyde	 kalan	 lordlarım	 için	 yazdığım	 mektupları taşıyacaksınız	 ama	 yakalanma	 ihtimalinize	 karşı	 mektuplardaki	 bütün	 emirler	 sahte	 olacak.	 Eğer yakalanırsanız,	 onlara	 kuzeye	 gittiğinizi	 söylemelisiniz.	 Ayı	 Adasına	 döndüğünüzü	 veya	 Taşlı	 Kıyı’ya yelken	 açtığınızı.”	 Parmağını	 haritaya	 vurdu.	 “Anahtar,	 Moat	 Cailin.	 Lord	 Balon	 bunu	 biliyordu,	 bu yüzden	kardeşi	Victarion’u	Greyjoy	kuvvetinin	sert	kalbiyle	birlikte	oraya	gönderdi,” </p>
<p class="calibre1">“Taht	 kavgaları	 olsun	 ya	 da	 olmasın,	 demirdoğumlular	 Moat	 Cailin’i	 terk	 edecek	 kadar	 aptal değiller,”	dedi	Leydi	Maege. </p>
<p class="calibre1">“Değiller,”	diye	kabul	etti	Robb.	“Victarion,	garnizonunun	en	iyi	kısmını	orada	bırakır	diye	tahmin ediyorum.	 Yine	 de	 yanma	 alacağı	 her	 adam,	 dövüşmemiz	 gereken	 adamları	 bir	 kişi	 eksiltir.	 Ayrıca, kaptanlarının	çoğunu	da	beraberinde	 <i class="calibre4">götürecek</i>	buna	 inanın.	 Liderler.	 Eğer	 Deniztaşı	 Tahtı’nda	 oturmak istiyorsa,	onun	lehine	konuşmaları	için	bu	çeşit	adamlara	ihtiyacı	olacak.” </p>
<p class="calibre1">‘Yol	 ağzından	 saldırmayı	 düşünemezsiniz	 Majesteleri,”	 dedi	 Galbart	 Glover.	 “Girişler	 çok	 dar. </p>
<p class="calibre1">Konuşlanmanın	bir	yolu	yok.	Moat	Cailin’i	bugüne	kadar	kimse	alamadı.” </p>
<p class="calibre1">“Güneyden	 alamadı,”	 dedi	 Robb.	 “Ama	 biz	 aynı	 anda	 hem	 kuzeyden	 hem	 batıdan	 saldırırsak	 ve demiradamları,	yol	ağzında,	benim	ana	kuvvetim	zannettikleri	şeyi	püskürtürken	arkadan	yakalarsak,	işte o	zaman	bir	şansımız	olur.	Lord	Bolton	ve	Freyler’le	birleştiğimde	on	iki	binden	fazla	adamım	olacak. </p>
<p class="calibre1">Onları	yarımşar	gün	arayla	üç	mücadeleye	bölmek	ve	yol	ağzındaki	mücadeleyi	başlatmak	niyetindeyim. </p>
<p class="calibre1">Eğer	Greyjoylar	Boğaz’ın	güneyini	gözlüyorlarsa,	bütün	kuvvetimin	aceleyle	ve	pervasızca	Moat	Cailin’e akın	ettiğini	görecekler. </p>
<p class="calibre1">Roose	Bolton	artçı	kuvveti	alacak,	ben	de	merkezi	komuta	edeceğim.	İri	Jon,	sen	Moat	Cailin’e</p>
<p class="calibre1">karşı	 öncü	 kuvvetin	 başında	 olacaksın.	 Hücumun	 öyle	 amansız	 olsun	 ki,	 demirdoğumlular,	 kuzeyden üstlerine	doğru	sürünen	birileri	olup	olmadığını	merak	etmeye	vakit	bulamasın.” </p>
<p class="calibre1">İri	Jon	kıkırdadı.	“Sürüngenleriniz	hızlı	gelse	iyi	olur,	yoksa	adamlarım	o	duvarlara	yığılır	ve	siz daha	 yüzünüzü	 bile	 gösteremeden	 Moat	 Cailin’i	 kazanır.	 Siz	 sallana	 sallana	 geldiğinizde	 kaleyi	 size hediye	ederim.” </p>
<p class="calibre1">“Sahip	olmaktan	mutluluk	duyacağım	bir	hediye,”	dedi	Robb. </p>
<p class="calibre1">Edmure	 somurtuyordu.	 “Demiradamlara	 arkadan	 saldırmaktan	 bahsediyorsunuz	 efendimiz,	 ama</p>
<p class="calibre1">onların	kuzeyine	nasıl	geçeceksiniz?” </p>
<p class="calibre1">“Boğaz’da,	 hiçbir	 haritada	 görünmeyen	 yollar	 vardır	 dayı.	 Yalnızca	 adalıların	 bildiği	 yollar; bataklıkların	 arasındaki	 dar	 patikalar	 ve	 sazlıkların	 içinde	 sadece	 kayıkların	 takip	 edebileceği	 ıslak</p>
<p class="calibre1"><a id="p381"></a>şeritler.”	 Robb,	 iki	 ulağına	 döndü.	 “Howland	 Reed’e	 bana	 rehberler	 göndermesini	 söyleyin,	 ben	 yol ağzındaki	 mücadeleyi	 başlattıktan	 iki	 gün	 sonra.	 Bizzat	 benim	 sancağımın	 dalgalandığı	  <i class="calibre4">merkez</i> mücadeleye.	İkizler’den	üç	ordu	ayrılacak	fakat	sadece	ikisi	Moat	Cailin’e	varacak.	Benim	mücadelem, Ateşli	 Nehir’de	 tekrar	 ortaya	 çıkmak	 üzere	 eriyip	 Boğaz’a	 karışacak.	 Dayımın	 düğününden	 sonra	 tez hareket	 edersek,	 yıl	 sonunda	 hepimiz	 mevzide	 olabiliriz.	 Demiradamlar	 önceki	 gece	 içtikleri	 şarap yüzünden	 başları	 zonklayarak	 uyanırken,	 biz	 yeni	 yüzyılın	 ilk	 gününde	 üç	 taraftan	 Moat	 Cailin’e saldırırız.” </p>
<p class="calibre1">“Bu	planı	sevdim,”	dedi	İri	Jon.	“Çok	sevdim.” </p>
<p class="calibre1">Galbart	Glover	ağzını	ovuşturdu.	“Riskler	var.	Adalılar	sizi	yüzüstü	bırakacak	olursa...” </p>
<p class="calibre1">“Eskisinden	 kötü	 durumda	 olmayız.	 Ama	 beni	 yüzüstü	 bırakmayacaklar.	 Babam,	 Howland	 Reed’in kıymetini	bilirdi.”	Robb	haritayı	dürdü	ve	ancak	o	zaman	Catelyn’e	baktı.	“Anne.”	Catelyn	gerildi.	“Bu planda	benim	de	bir	görevim	var	mı?”	“Senin	görevin	güvende	olmak.	Boğaz’dan	geçen	yolumuz	tehlikeli olacak	 ve	 kuzeyde	 bizi	 savaştan	 başka	 bir	 şey	 beklemiyor.	 Lâkin	 Lord	 Mallister	 savaş	 bitene	 dek	 seni Denizgözcüsü’nde,	güvende	tutmayı	önerdi.	Orada	rahat	edersin,	biliyorum.” </p>
<p class="calibre1"> <i class="calibre4">Jon	 Kar	 meselesinde	 sana	 karşı	 çıkmamın	 cezası	 bu	 mu</i>?  <i class="calibre4">Ya	 da	 bir	 kadın	 olmamın</i>?  <i class="calibre4">Ve	 daha</i> <i class="calibre4">kötüsü,	 bir	 anne	 olmamın</i>?	 Herkesin	 onu	 izlediğinin	 farkına	 varmak	 Catelyn’in	 birkaç	 dakikasını	 aldı. </p>
<p class="calibre1"> <i class="calibre4">Biliyorlardı, </i>	 diye	 düşündü.	 Şaşırmaması	 gerekirdi;	 Kral	 Katili’ni	 serbest	 bırakarak	 arkadaş</p>
<p class="calibre1">kazanmamıştı	 ve	 İri	 Jon’un,	 kadınların	 muharebe	 meydanlarında	 işi	 olmadığını	 söylediğini	 defalarca duymuştu. </p>
<p class="calibre1">Catelyn’in	öfkesi	yüzünde	yanıyor	olmalıydı,	çünkü	o	bir	kelime	söylemeden	önce	Galbart	Glover</p>
<p class="calibre1">konuştu.	“Leydim,	Majesteleri	haklı.	En	iyisi	bizimle	gelmeniz.” </p>
<p class="calibre1">“Denizgözcüsü	varlığınızla	aydınlanacak	Leydi	Catelyn,”	dedi	Lord	Jason	Mallister. </p>
<p class="calibre1">“Beni	bir	tutsak	yapacaksınız,”	dedi	Catelyn. </p>
<p class="calibre1">“Bir	onur	konuğu,”	diye	ısrar	etti	Lord	Jason. </p>
<p class="calibre1">Catelyn	 oğluna	 döndü.	 “Lord	 Jason’ı	 gücendirmek	 istemem,”	 dedi	 resmi	 bir	 sesle,	 “lâkin	 yola seninle	devam	edemiyorsam	Nehirova’ya	dönmeyi	tercih	ederim.” </p>
<p class="calibre1">“Karımı	 Nehirova’da	 bıraktım.	 Annemin	 başka	 bir	 yerde	 olmasını	 isterim.	 Bütün	 hazineni	 tek kesenin	 içine	 koyarsan,	 seni	 soymak	 isteyenlerin	 işini	 kolaylaştırmış	 olursun.	 Düğünden	 sonra Denizgözcüsü’ne	 gideceksin,	 bu	 kral	 emridir.”	 Robb	 ayağa	 kalktı,	 Catelyn’in	 kaderi	 bir	 çırpıda belirlenmişti.	Robb	bir	yaprak	parşömen	aldı.	“Bir	mesele	daha	var.	Umuyoruz	ki,	Lord	Balon	arkasında bir	karmaşa	bıraktı.	Ben	aynı	şeyi	yapmayacağım.	Henüz	çocuğum	yok,	kardeşlerim	Bran	ve	Rickon	öldü, kız	kardeşim	bir	Lannister’la	evli.	Benim	ardımdan	kimin	geleceğini	uzun	uzun	ve	çok	fazla	düşündüm. </p>
<p class="calibre1">Şimdi,	 gerçek	 ve	 sadık	 lordlarım	 olarak	 sizlere,	 kararımın	 şahitleri	 sıfatıyla	 bu	 belgeyi	 mühürlemenizi emrediyorum.” </p>
<p class="calibre1"> <i class="calibre4">Bir	kral	gerçekten, </i>	diye	düşündü	Catelyn	yenilmiş	bir	halde.	Robb’un	Moat	Cailin	için	kurduğu tuzağın,	az	önce	Catelyn’i	düşürdüğü	tuzak	kadar	iyi	işlemesini	umuyordu	sadece. </p>
<p class="calibre1"><a id="p382"></a><b class="calibre3">SAMWELL</b></p>
<p class="calibre1"> <i class="calibre4">Beyazağaç, </i>	 diye	 düşündü	 Sam.  <i class="calibre4">Lütfen	 Beyazağaç	 olsun. </i>	 Beyazağaç’ı	 hatırlıyordu.	 Beyazağaç, kuzeye	 giderlerken	 çizdiği	 haritalarda	 vardı.	 Eğer	 bu	 köy	 Beyazağaç	 ise,	 Sam	 nerede	 olduklarını biliyordu.  <i class="calibre4">Lütfen,	 olmak	 zorunda. </i>	 Bunu	 o	 kadar	 çok	 istiyordu	 ki	 ayaklarını	 bir	 an	 için	 unutmuştu, baldırlarındaki	ve	sırtındaki	ağrıyı,	zar	zor	hissettiği	donmuş	parmaklarını	unutmuştu.	Lord	Mormont’u	ve Craster’ı,	 yaratıkları	 ve	 Ötekiler’i	 bile	 unutmuştu.  <i class="calibre4">Beyazağaç</i>,	 diye	 dua	 etti	 Sam,	 dinliyor	 olması muhtemel	bütün	tanrılara. </p>
<p class="calibre1">Ama	 bütün	 yabanıl	 köyleri	 birbirine	 benziyordu.	 Bu	 köyün	 ortasında	 devasa	 bir	 büvet	 ağacı vardı...	 fakat	 beyaz	 bir	 ağaç,	 ille	 de	 Beyazağaç	 anlamına	 gelmezdi.	 Beyazağaç’taki	 büvet	 ağacı	 bundan daha	 büyük	 değil	 miydi?	 Belki	 de	 yanlış	 hatırlıyordu	 Sam.	 Ağacın	 kemik	 beyazı	 gövdesine	 oyulan	 yüz uzun	 ve	 hüzünlüydü;	 gözlerinden,	 kurumuş	 özsuyundan	 mütevellit	 kırmızı	 gözyaşları	 akıyordu.  <i class="calibre4">Kuzeye</i> <i class="calibre4">geldiğimizde	de	böyle	mi	görünüyordu? </i>	Sam	hatırlayamıyordu. </p>
<p class="calibre1">Ağacın	 çevresinde	 tek	 odalı,	 çatıları	 kesek	 kaplı	 birkaç	 kulübe,	 kütüklerden	 inşa	 edilmiş	 ve duvarları	yosunla	kaplanmış	bir	uzun	salon,	bir	taş	kuyu	ve	bir	ağıl	duruyordu...	ama	ne	koyun	vardı	ne	de insan.	Yabanıllar,	Mance	Rayder’a	katılmak	üzere	Ayazdiş’e	gitmişti,	evleri	dışında	sahip	oldukları	her şeyi	 yanlarına	 almışlardı.	 Sam	 bunun	 için	 müteşekkirdi.	 Gece	 yaklaşıyordu	 ve	 bir	 kez	 olsun	 bir	 çatının altında	 uyumak	 iyi	 olacaktı.	 Çok	 yorgundu.	 Kendini	 bütün	 hayatı	 boyunca	 yürümüş	 gibi	 hissediyordu. </p>
<p class="calibre1">Çizmeleri	 parçalanmıştı,	 ayaklarındaki	 su	 kabarcıkları	 patlamış	 ve	 nasıra	 dönüşmüştü	 ama	 şimdi nasırların	 <i class="calibre4">altında</i>	yeni	su	kabarcıkları	vardı	ve	ayak	parmakları	donuyordu. </p>
<p class="calibre1">Ama	ya	yürüyecekti	ya	da	ölecekti,	Sam	bunu	biliyordu.	Şebboy	doğum	yüzünden	hâlâ	zayıftı	ve</p>
<p class="calibre1">bunun	yanı	sıra	bebeği	taşıyordu;	ata,	Sam’den	daha	çok	ihtiyacı	vardı,	ikinci	at,	Craster	Kalesinden	üç gün	 uzakta	 ölmüştü.	 Zavallı,	 yarı	 aç	 hayvanın	 o	 kadar	 dayanması	 bile	 mucizeydi.	 Büyük	 ihtimalle hayvanın	işini	Sam’in	ağırlığı	bitirmişti.	Ata	iki	kişi	binmeyi	deneyebilirlerdi	ama	Sam	yine	aynı	şeyin olmasından	korkuyordu.  <i class="calibre4">Ben	yürüsem	daha	iyi	olur. </i></p>
<p class="calibre1">Şebboy’u	 ateş	 yakması	 için	 uzun	 salonda	 bıraktı,	 kendisi	 kulübelere	 göz	 atacaktı.	 Şebboy	 ateş</p>
<p class="calibre1">yakmakta	 daha	 iyiydi;	 Sam	 çıraları	 bir	 türlü	 tutuşturamıyordu	 ve	 çakmak	 taşını	 çeliğe	 sürterek	 kıvılcım çıkarmaya	çalıştığı	son	seferde,	bıçağıyla	kendini	kesmeyi	başarmıştı.	Şebboy	bıçak	yarasını	kapatmıştı ama	 Sam’in	 eli	 hâlâ	 katı	 ve	 ağrılıydı,	 üstelik	 eskisinden	 daha	 beceriksizdi.	 Sam,	 yarayı	 yıkaması	 ve sargıyı	değiştirmesi	gerektiğini	biliyordu	ama	kesiğe	bakmaya	korkuyordu.	Ayrıca	hava	o	kadar	soğuktu ki	eldivenlerini	çıkarmaktan	nefret	ediyordu. </p>
<p class="calibre1">Boş	 evlerin	 içinde	 ne	 bulmayı	 umduğunu	 bilmiyordu.	 Belki	 de	 yabanıllar	 geride	 biraz	 yiyecek bırakmıştı.	 Bakmak	 zorundaydı.	 Kuzeye	 giderlerken,	 Jon,	 Beyazağaç’taki	 kulübeleri	 aramıştı.	 Sam	 bir kulübenin	içinde,	karanlık	bir	köşeden	gelen	fare	tıkırtılarını	duydu,	bunun	dışında	evlerin	hiçbirinde	eski samanlardan,	eski	kokulardan	ve	duman	deliklerinin	altındaki	küllerden	başka	bir	şey	yoktu. </p>
<p class="calibre1">Sam	büvet	ağacına	döndü	ve	bir	süre	oyma	yüzü	inceledi.  <i class="calibre4">Bizim	gördüğümüz	yüz	değil</i>,	 bu	 diye itiraf	 etti	 kendine.  <i class="calibre4">Bu	 ağaç,	 Beyazağaç’takinin	 yarısı	 kadar	 bile	 değil. </i>	 Ağacın	 kırmızı	 gözleri	 kan ağlıyordu	 ve	 Sam	 bunu	 da	 hatırlamıyordu.	 Hantal	 hareketlerle	 dizlerinin	 üstüne	 çöktü.	 “Eski	 tanrılar, duamı	 duyun.	 Yedi,	 babamın	 tanrılarıydı	 ama	 ben	 Nöbet’e	 katıldığımda	 size	 yemin	 ettim.	 Şimdi	 bize yardım	 edin.	 Korkarım	 ki	 kaybolmuş	 olabiliriz.	 Üstelik	 açız	 ve	 çok	 üşüyoruz.	 Artık	 hangi	 tanrılara inandığımı	 bilmiyorum...	 ama	 lütfen,	 eğer	 oradaysanız	 bize	 yardım	 edin.	 Gilly’nin	 minik	 bir	 oğlu	 var.” </p>
<p class="calibre1">Sam’in	 aklına	 gelenler	 bunlardı.	 Alacakaranlık	 koyulaşıyordu,	 büvet	 ağacının	 yaprakları	 hafifçe</p>
<p class="calibre1"><a id="p383"></a>hışırdıyordu,	 kan	 kırmızı	 bin	 el	 misali	 dalgalanıyorlardı.	 Jon’un	 tanrılarının	 onu	 duyup	 duymadığını söyleyemezdi	Sam. </p>
<p class="calibre1">Sam	 uzun	 salona	 geri	 döndüğünde	 Şebboy	 ateşi	 yakmıştı.	 Kürklerini	 açmış,	 göğsünde	 bebeğiyle ateşin	 yakınına	 oturmuştu.  <i class="calibre4">Bebek	 de	 bizim	 kadar	 aç, </i>	 diye	 düşündü	 Sam.	 Yaşlı	 kadınlar,	 Craster’ın kilerinden	 onlar	 için	 yiyecek	 aşırmıştı	 ama	 Sam	 ve	 Şebboy	 yiyeceklerin	 çoğunu	 şimdiye	 kadar tüketmişlerdi.	Sam,	avın	bol	olduğu	ve	tazılarla	avcıların	ona	yardım	ettiği	Boynuz	Tepe’de	bile	umutsuz bir	avcıydı.	Şimdi	bu	sonsuz	ve	bomboş	ormanda	herhangi	bir	şey	yakalama	ihtimali	çok	azdı.	Göllerde ve	yarı	donmuş	derelerde	balık	tutma	çabaları	da	kederli	muvaffakiyetsizliklerdi. </p>
<p class="calibre1">“Daha	ne	kadar	var	Sam?”	diye	sordu	Şebboy.	“Hâlâ	çok	mu	uzak?” </p>
<p class="calibre1">“Çok	 uzak	 değil.	 Eskiden	 olduğu	 kadar	 uzak	 değil.”	 Sam	 sırt	 heybesini	 çıkardı,	 hantalca	 yere oturdu	 ve	 bağdaş	 kurmaya	 çalıştı.	 Sırtı	 yürümekten	 o	 kadar	 çok	 ağrıyordu	 ki,	 tavanı	 destekleyen	 ahşap sütunlardan	birine	dayanmak	istiyordu	ama	ateş	salonun	ortasında,	duman	deliğinin	altındaydı	ve	Sam’in rahattan	çok	sıcaklığa	ihtiyacı	vardı.	“Birkaç	gün	sonra	orada	oluruz.” </p>
<p class="calibre1">Sam’in	 haritaları	 yanındaydı	 fakat	 bu	 köy	 Beyazağaç	 değilse	 haritalar	 çok	 işe	 yaramayacaktı. </p>
<p class="calibre1"> <i class="calibre4">Gölün	 etrafından	 dolaşmak	 için	 fazlaca	 doğuya	 gittik</i>,	 diye	 endişelendi	  <i class="calibre4">ya	 da	 aynı	 yoldan	 geri</i> <i class="calibre4">dönmeye	 çalıştığımda	 fazlaca	 batıya. </i>	 Göllerden	 ve	 nehirlerden	 nefret	 etmeye	 başlamıştı.	 Buralarda tekneler	ya	da	köprüler	yoktu,	yani	göllerin	etrafını	dolaşmak	ve	nehirlerde	geçitler	aramak	zorundalardı. </p>
<p class="calibre1">Bir	 av	 patikasını	 takip	 etmek	 çalıların	 içinde	 debelenmekten	 daha	 kolaydı,	 bir	 bayırın	 etrafından dolaşmak	 o	 bayıra	 tırmanmaktan	 daha	 kolaydı.  <i class="calibre4">Bannen	 ya	 da	 Dywen	 bizimle	 olsaydı	 şimdiye	 kadar</i> <i class="calibre4">Kara	 Kale’ye	 varmıştık,	 ortak	 salonda	 ayaklarımızı	 ısıtıyorduk. </i>	 Ama	 Bannen	 ölmüştü	 ve	 Dywen; Grenn,	Efkârlı	Edd	ve	diğeriyle	birlikte	gitmişti. </p>
<p class="calibre1"> <i class="calibre4">Sur	yüz	fersah	uzunluğunda	ve	iki	yüz	on	beş	metre	yüksekliğinde, </i>	diye	hatırlattı	Sam	kendine. </p>
<p class="calibre1">Eğer	güneye	doğru	gitmeye	devam	ederlerse	er	ya	da	geç	onu	mutlaka	bulurlardı.	Ve	güneye	gittiklerinden emindi	 Sam.	 Gündüzleri	 yönünü	 güneş	 sayesinde	 buluyordu	 ve	 gökyüzünün	 açık	 olduğu	 gecelerde	 Buz Ejderha’nın	 kuyruğunu	 takip	 edebiliyordu,	 ikinci	 at	 öldüğünden	 beri	 geceleri	 pek	 yolculuk	 etmiyorlardı gerçi.	 Ağaçların	 altı	 dolunaylı	 gecelerde	 bile	 çok	 karanlıktı,	 Sam’in	 ya	 da	 son	 atın	 bacakları	 kolayca kırılabilirdi.  <i class="calibre4">Şimdiye	kadar	epey	güneye	gelmiş	olmalıyız,	olmak	zorundayız. </i></p>
<p class="calibre1">Sam’in	emin	olamadığı	şey,	istemeden	ne	kadar	doğuya	ya	da	ne	kadar	batıya	kaydıklarıydı.	Sur’a</p>
<p class="calibre1">varacaklardı,	 evet...	 bir	 gün	 ya	 da	 on	 beş	 sonra,	 Sur	 daha	 uzakta	 olamazdı,	 bu	 kesindi,	 kesin...	 ama <i class="calibre4">neredeydi</i>?	Bulmaları	gereken	şey	Kara	Kale’deki	kapıydı;	yüz	fersah	boyunca	Sur’ü	geçmenin	tek	yolu. </p>
<p class="calibre1">“Sur,	Craster’m	eskiden	söylediği	kadar	büyük	mü?”	diye	sordu	Şebboy. </p>
<p class="calibre1">“Daha	büyük.”	Sam	neşeli	bir	sesle	konuşmaya	çalışıyordu.	“O	kadar	büyük	ki,	arkasında	saklanan</p>
<p class="calibre1">kaleleri	bile	göremezsin.	Ama	oradalar,	göreceksin.	Sur	tamamen	buzdur	ama	kaleler	taştan	ve	ahşaptan inşa	 edilmiştir.	 Yüksek	 kuleler,	 derin	 mahzenler	 ve	 şöminesinde	 gece	 gündüz	 büyük	 ateşlerin	 yandığı kocaman	 bir	 uzun	 salon	 vardır.	 Orası	 öyle	 sıcaktır	 ki	 Şebboy	 inanamazsın.”	 “Ateşin	 yanında	 durabilir miyiz?	Ben	ve	bebek?	Uzun	zaman	için	değil,	sadece	kendimizi	iyi	ve	ısınmış	hissedene	kadar?”	“Ateşin yanında	istediğin	kadar	durabilirsin.	Yiyecek	ve	içecek	de	olacak.	Baharatlı	sıcak	şarap,	bir	kâse	soğanlı geyik	eti	yahnisi	ve	Hobb’un	fırından	yeni	çıkmış	ekmekleri.	Ekmekler	öyle	sıcak	olacak	ki	parmakların yanacak.”	 Sam,	 ellerini	 ateşe	 uzatmak	 için	 eldivenlerini	 çıkardı	 ve	 çok	 vakit	 geçmeden	 bunu	 yaptığına pişman	oldu.	Uyuşmuş	haldeki	parmakları	tekrar	his	kazanırken	canı	öyle	yandı	ki	Sam	neredeyse	çığlık atıyordu.	 Acıyı	 aklından	 uzaklaştırmak	 için,	 “Bazen	 kardeşlerden	 biri	 şarkı	 söyler,”	 dedi.	 “En	 iyi	 şarkı söyleyen	 Dareon’dur	 ama	 onu	 Doğugözcüsü’ne	 gönderdiler.	 Gerçi	 Halder	 var.	 Ve	 Kurbağa.	 Gerçek	 adı Todder,	ama	bir	kurbağaya	benziyor,	biz	de	ona	bu	lakabı	taktık.	Şarkı	söylemeyi	seviyor	ama	korkunç	bir sesi	var.” </p>
<p class="calibre1">“Sen	şarkı	söylüyor	musun?”	Şebboy	kürklerini	yeniden	düzenledi	ve	bebeği	diğer	göğsüne	aldı. </p>
<p class="calibre1"><a id="p384"></a>Sam	 kızardı.	 “Ben...	 ben	 birkaç	 şarkı	 biliyorum.	 Küçükken	 şarkı	 söylemeyi	 severdim.	 Dans	 da ederdim	 ama	 babam	 bundan	 hiç	 hoşlanmazdı.	 Eğer	 etrafta	 zıplamak	 istiyorsam,	 bunu	 elimde	 bir	 kılıçla avluda	yapmam	gerektiğini	söylerdi.” </p>
<p class="calibre1">“Bir	güney	şarkısı	söyler	misin?	Bebek	için?” </p>
<p class="calibre1">“Eğer	istiyorsan.”	Sam	bir	an	düşündü.	“Eskiden,	uyku	vaktimiz	geldiğinde,	rahibimizin	bana	ve</p>
<p class="calibre1">kız	 kardeşlerime	 söylediği	 bir	 şarkı	 vardı,	 Yedi’nin	 Şarkısı.’	 Sam	 boğazını	 temizledi	 ve	 yumuşak	 bir sesle	söylemeye	başladı:</p>
<p class="calibre1"><a id="p385"></a>Baba'nın	yüzü	güçlü	ve	katı, </p>
<p class="calibre1">Oturur	ve	ayırır	doğruyla	yanlışı. </p>
<p class="calibre1">Tartar	kısa	ve	uzun	hayatlarımızı</p>
<p class="calibre1">Ve	Baba	sever	küçük	çocukları</p>
<p class="calibre1">Anna	hayat	armağanı	verir</p>
<p class="calibre1">Bütün	kadınları	gözetir</p>
<p class="calibre1">Gülümser	ve	bitirir	kavgayı</p>
<p class="calibre1">Ve	Anne	sever	küçük	çocukları</p>
<p class="calibre1">Savaşçı	düşmanın	önünde	durur</p>
<p class="calibre1">Nereye	gitsek	bizi	korur</p>
<p class="calibre1">Elinde	kılıcı,	kalkanı,	mızrağı,	yayı</p>
<p class="calibre1">Ve	Savaşçı	savunur	küçük	çoçukları</p>
<p class="calibre1">Yaşlı	Hatun	çok	bilgedir	çok	yaşlı</p>
<p class="calibre1">O	görür	bütün	yazgımızı</p>
<p class="calibre1">Altın	ışıltılı	feneri	kaldırır</p>
<p class="calibre1">Ve	aydınlatır	küçük	çocukların	yollarını</p>
<p class="calibre1">Demirci	gece	gündüz	çalışır</p>
<p class="calibre1">Doğruya	sevk	eder	insanları</p>
<p class="calibre1">Çekiçle,	sabanla,	parlak	ateşle</p>
<p class="calibre1">Küçük	çocuklar	için	yapar	binalarını</p>
<p class="calibre1">Bakire	gökyüzünde	raks	eder</p>
<p class="calibre1">O	her	aşığın	iç	çekişindedir</p>
<p class="calibre1">Gülüşü	kuşlara	uçmayı	öğretir</p>
<p class="calibre1">Ve	küçük	çocuklara	rüyalar	verir</p>
<p class="calibre1">Yedi	Tanrı	yarattı	hepimizi</p>
<p class="calibre1">Seslenirsek	duyarlar	sesimizi</p>
<p class="calibre1">Hadi	kapat	gözlerini	düşmeyeceksin</p>
<p class="calibre1">Onlar	seni	görüyor	küçük	çocuk</p>
<p class="calibre1">Sadece	kapat	gözlerini	düşmeyeceksin</p>
<p class="calibre1">Onlar	seni	görüyor	küçük	çocuk. </p>
<p class="calibre1"><a id="p386"></a>Sam,	bu	şarkıyı	son	kez	söylediği	zamanı	hatırladı,	annesiyle	birlikte	bebek	Dickon’ı	uyutmak	için söylemişlerdi.	 Babası	 seslerini	 duyup	 öfkeyle	 odaya	 dalmıştı.	 Lord	 Randyll,	 “Buna	 daha	 fazla katlanmayacağım,”	demişti	karısına	sert	bir	şekilde.	“Bu	yumuşak	rahip	şarkılarıyla	bir	çocuğu	mahvettin zaten,	aynı	şeyi	bu	bebeğe	de	mi	yapacaksın?”	Sonra	Sam’e	bakmıştı,	“Şarkı	söylemek	zorundaysan	gidip kız	kardeşlerine	söyle,”	demişti.	“Seni	oğlumun	yakınlarında	istemiyorum.” </p>
<p class="calibre1">Şebboy’un	bebeği	uykuya	dalmıştı.	Öyle	küçük	ve	sessiz	bir	şeydi	ki	Sam	onun	için	korkuyordu. </p>
<p class="calibre1">Bir	 adı	 bile	 yoktu.	 Sam,	 Şebboy’a	 bu	 konuyu	 sormuştu	 ama	 kız,	 bir	 çocuğa	 iki	 yaşından	 önce	 isim vermenin	kötü	şans	getireceğini	söylemişti.	Çocukların	pek	çoğu	ölmüştü. </p>
<p class="calibre1">Şebboy,	göğsünü	kürklerin	içine	soktu.	“Çok	güzeldi	Sam.	İyi	şarkı	söylüyorsun.” </p>
<p class="calibre1">“Asıl	Daeron’u	duymalısın.	Sesi	şarap	kadar	tatlı.” </p>
<p class="calibre1">“Biz	en	tatlı	şarabı,	Craster’ın	beni	karısı	yaptığı	gün	içtik.	O	zaman	yazdı,	hava	bu	kadar	soğuk</p>
<p class="calibre1">değildi.”	 Şebboy	 kafası	 karışmış	 gibi	 Sam’e	 baktı.	 “Sadece	 altı	 tanrıyı	 mı	 söyledin?	 Craster	 siz güneylilerin	yedi	tanrısı	olduğunu	söylerdi.” </p>
<p class="calibre1">“Yedi,”	diye	onayladı	Sam,	“ama	kimse	Yabancı’yı	söylemez.”	Yabancı’nın	yüzü	ölümün	yüzüydü. </p>
<p class="calibre1">Ondan	bahsetmek	bile	Sam’i	huzursuz	ediyordu.	“Bir	şeyler	yemeliyiz.	Bir	iki	lokma.” </p>
<p class="calibre1">Tahta	 kadar	 sert	 birkaç	 sosisten	 başka	 yiyecekleri	 kalmamıştı.	 Sam,	 her	 ikisi	 için	 birkaç	 ince dilim	kesti.	Harcadığı	güç	yüzünden	kolu	ağrımıştı	ama	sebat	etmeye	yetecek	kadar	açtı.	Sosis	yeterince uzun	 çiğnendiğinde	 yumuşuyordu,	 tadı	 da	 güzel	 oluyordu.	 Craster’ın	 karıları	 sosisi	 sarımsakla tatlandırmıştı. </p>
<p class="calibre1">Yemek	bittikten	sonra	Sam,	Şebboy’dan	müsaade	istedi	ve	hem	su	dökmek	hem	de	ata	bakmak	için</p>
<p class="calibre1">dışarı	 çıktı.	 Kuzeyden	 acı	 bir	 rüzgâr	 esiyordu	 ve	 ağaçlardaki	 yapraklar	 önlerinden	 geçen	 Sam’e hışırdıyordu.	 Sam,	 atın	 su	 içebilmesi	 için	 derenin	 üstündeki	 ince	 buz	 tabakasını	 kırmak	 zorundaydı. </p>
<p class="calibre1"> <i class="calibre4">Hayvanı	içeri	alsam	iyi	olur</i>,	 diye	 düşündü.	 Şafak	 vakti	 uyandığında,	 gece	 boyunca	 dışarıda	 kalan	 atın soğuktan	 donmuş	 leşini	 bulmak	 istemiyordu.  <i class="calibre4">Şebboy	 böyle	 bir	 şey	 olsa	 bile	 yola	 devam	 eder. </i>	 O	 çok cesur	 bir	 kızdı,	 Sam	 gibi	 değildi.	 Keşke	 Kara	 Kale’ye	 vardıklarında	 kızla	 ne	 yapacağını	 bilseydi	 Sam. </p>
<p class="calibre1">Şebboy,	 Sam	 isterse	 onun	 karısı	 olacağını	 söyleyip	 duruyordu	 ama	 kara	 kardeşler	 eş	 almazdı.	 Üstelik Sam,	Boynuz	Tepeli	bir	Tarly’ydi,	bir	yabanılla	asla	evlenemezdi.  <i class="calibre4">Başka	bir	şey	düşünürüm.	Sur’a	sağ</i></p>
<p class="calibre1"> <i class="calibre4">salim	ulaşalım	da	gerisi	sorun	değil,	gerisi	hiç	sorun	değil. </i></p>
<p class="calibre1">Atı	uzun	salona	doğru	yürütmek	yeterince	kolaydı.	Onu	kapıdan	içeri	sokmak	değil,	ama	Sam	inat</p>
<p class="calibre1">etti.	 Hayvanı	 salona	 soktuğunda	 Şebboy	 çoktan	 sızmıştı.	 Sam	 bir	 köşede	 atın	 ayaklarını	 bağladı,	 ateşe odun	 attı,	 ağır	 pelerinini	 çıkardı	 ve	 yabanıl	 kadının	 yanında	 kürklerin	 altına	 kıvrıldı.	 Sam’in	 pelerini üçünün	de	üstünü	örtecek	ve	bedenlerinin	ısısını	muhafaza	edecek	kadar	büyüktü. </p>
<p class="calibre1">Şebboy;	süt,	sarımsak	ve	küflü	kürk	kokuyordu	ama	Sam	bu	kokuya	alışmıştı	artık.	Ona	göre	güzel</p>
<p class="calibre1">kokulardı	 bunlar.	 Şebboy’un	 yanında	 uyumayı	 seviyordu.	 Kızın	 yanında	 uyumak,	 Boynuz	 Tepe’de kocaman	bir	yatağı	iki	kız	kardeşiyle	paylaştığı	eski	zamanları	hatırlatıyordu.	Lord	Randyll	bu	durumun onu	bir	kız	kadar	yumuşak	yaptığına	karar	verdiğinde,	Sam’in	kardeşleriyle	birlikte	uyuma	meselesi	son bulmuştu.  <i class="calibre4">Soğuk	 hücremde	 tek	 başıma	 uyumak	 beni	 daha	 sert	 ya	 da	 daha	 cesur	 yapmadı	 gerçi. </i>	 Onu şimdi	 görse	 babasının	 ne	 düşüneceğini	 merak	 etti	 Sam.  <i class="calibre4">Ötekiler’den	 birini	 öldürdüm	 lordum</i>,	 dediğini hayal	 etti.  <i class="calibre4">Onu	 bir	 obsidiyen	 hançerle	 kestim,	 arkadaşlarım	 bana	 Katil	 Sam	 diyor	 artık. </i>	 Ama	 Lord Randyll,	Sam’in	hayallerinde	bile	şüpheyle	kaşlarını	çatıyordu	sadece. </p>
<p class="calibre1">O	gece	tuhaf	rüyalar	gördü	Sam.	Yine	Boynuz	Tepe’deydi,	kalede,	ama	babası	orada	değildi.	Kale</p>
<p class="calibre1">Sam’indi	artık.	Jon	Kar	onunlaydı.	Yaşlı	Ayı	Lord	Mormont	da	öyle.	Grenn,	Efkârlı	Edd,	Pyp,	Kurbağa ve	 Nöbet’teki	 diğer	 bütün	 arkadaşları.	 Ama	 siyahlar	 yerine	 parlak	 renkler	 giyiyorlardı.	 Sam	 yüksek masadaydı	ve	bütün	dostlarına	ziyafet	veriyordu,	babasının	büyük	kılıcı	Yürekfelaketi’yle	rostodan	kaim dilimler	 kesiyordu.	 Yemek	 için	 tatlı	 kekler	 ve	 içmek	 için	 ballı	 şarap	 vardı,	 şarkılar	 ve	 danslar	 vardı, </p>
<p class="calibre1"><a id="p387"></a>herkes	 sıcaktı.	 Ziyafet	 bittiğinde	 Sam	 uyumak	 için	 yukarı	 çıktı;	 annesinin	 ve	 babasının	 yaşadığı	 lord dairesine	değil,	bir	zamanlar	kız	kardeşleriyle	paylaştığı	odaya.	Ama	büyük	ve	yumuşak	yatağın	içinde, kardeşleri	yerine	Şebboy	bekliyordu,	üstünde	kabarık	bir	kürkten	başka	bir	şey	yoktu,	göğüslerinden	süt sızıyordu. </p>
<p class="calibre1">Sam	aniden	uyandı,	üşüyordu	ve	dehşet	içindeydi. </p>
<p class="calibre1">Ateş,	 dumanlı	 közlere	 dönüşmüştü.	 Havanın	 kendisi	 donmuş	 gibiydi,	 çok	 soğuktu.	 Salonun</p>
<p class="calibre1">köşesindeki	 at	 kişniyor	 ve	 arka	 ayaklarıyla	 kütükleri	 tekmeliyordu.	 Şebboy	 ateşin	 yanında	 oturuyordu, bebeğine	sarılmıştı.	Uyku	mahmuru	Sam	doğruldu,	ağzından	çıkan	nefes	buharlaşıyordu.	Uzun	salon	koyu gölgelerle	doluydu,	siyah	ve	daha	siyah.	Sam’in	kolundaki	tüyler	ürperdi.  <i class="calibre4">Bir	şey	yok, </i>	dedi	Sam	kendine. </p>
<p class="calibre1"> <i class="calibre4">Üşüdüm,	hepsi	bu. </i></p>
<p class="calibre1">Sonra,	 kapıda,	 gölgelerden	 biri	 hareket	 etti.	 Büyük	 bir	 gölge.  <i class="calibre4">Hâlâ	 rüyadayım, </i>	 diye	 dua	 etti	 Sam.  <i class="calibre4">Ah,</i> <i class="calibre4">lütfen	 hâlâ	 uyuyor	 olayım,	 bu	 bir	 kâbus	 olsun.	 O	 öldü,	 o	 öldü,	 onun	 öldüğünü	 gördüm. </i>	 “Bebek	 için geldi,”	dedi	Şebboy	ağlayarak.	“Bebeğin	kokusunu	alıyor.	Yeni	doğmuş	bir	bebek	hayat	kokar.	Hayat	için geldi.” </p>
<p class="calibre1">Kocaman,	 koyu	 şekil,	 kapı	 pervazının	 altından	 geçerken	 eğildi,	 salona	 girdi	 ve	 ayaklarını sürüyerek	onlara	doğru	ilerledi.	Gölge,	ateşin	loş	ışığında	Minik	Paul’e	dönüştü. </p>
<p class="calibre1">“Git	 buradan,”	 diye	 bağırdı	 Sam.	 “Seni	 burada	 istemiyoruz.”	 Paul’un	 elleri	 kömürdü,	 yüzü	 süt, gözleri	 acı	 mavi	 parlıyordu.	 Sakalları	 kırağıyla	 beyazlamıştı	 ve	 omzuna	 bir	 kuzgun	 tünemişti.	 Kuzgun, Paul’un	yanaklarını	gagalıyordu,	beyaz	ve	ölü	eti	yiyordu.	Sam	idrarını	saldı	ve	bacaklarından	aşağı	inen sıcaklığı	hissetti.	“Şebboy,	atı	sakinleştir	ve	onu	dışarı	çıkar.	Sen	bunu	yap.”	“Sen...”	diye	başladı	kız. </p>
<p class="calibre1">“Benim	 bıçağım	 var.	 Ejderhacamı	 hançer.”	 Sam	 ayağa	 kalkarken	 el	 yordamıyla	 hançeri	 bulup çıkardı.	 İlk	 hançeri	 Grenn’e	 vermişti	 ama	 şükürler	 olsun	 ki	 Craster	 Kalesi’nden	 kaçmadan	 önce	 Lord Mormont’un	hançerini	almayı	akıl	etmişti.	Hançeri	sıkıca	tuttu,	ateşten	uzaklaştı,	Şebboy’dan	ve	bebekten uzaklaştı.	 “Paul?”	 Cesur	 bir	 tonla	 konuşmaya	 çalışmıştı	 ama	 ağzından	 çıkan	 ses	 bir	 cırlamaydı.	 “Minik Paul.	Beni	tanıyor	musun?	Ben	Sam,	şişman	Sam,	Ödlek	Sam,	ormanda	beni	kurtardın.	Ben	bir	adım	daha atacak	 durumda	 değilken	 sen	 beni	 taşıdın.	 Bunu	 başka	 kimse	 yapamazdı	 ama	 sen	 yaptın.”	 Sam	 geri çekildi,	burnunu	çekerek	ağlıyordu,	hançer	elindeydi.  <i class="calibre4">Nasıl	da	korkağım. </i>	“Bize	zarar	verme	Paul.	Lütfen. </p>
<p class="calibre1">Bize	neden	zarar	vermek	isteyesin	ki?” </p>
<p class="calibre1">Şebboy	toprak	zeminde	sürünerek	geri	geri	gitti.	Yaratık,	kıza	bakmak	için	başını	çevirdi	ama	Sam</p>
<p class="calibre1">bağırdı,	 “<i class="calibre4">HAYIR! </i>”	 ve	 Paul	 tekrar	 ona	 döndü.	 Paul’un	 omzundaki	 kuzgun,	 adamın	 solgun	 ve	 lime	 lime yanağından	 bir	 parça	 et	 kopardı.	 Sam	 hançeri	 kaldırdı,	 bir	 demirci	 körüğü	 gibi	 nefes	 alıyordu.	 Şebboy salonun	karşısındaki	ata	ulaştı.  <i class="calibre4">Tanrılar	bana	cesaret	verin</i>,	diye	dua	etti	Sam.  <i class="calibre4">Bir	 kez	 olsun	 bana	 bir</i> <i class="calibre4">parça	cesaret	verin.	Onun	kaçmasına	yetecek	kadar	bir	zaman	için. </i></p>
<p class="calibre1">Minik	Paul,	Sam’e	doğru	hareketlendi.	Sam,	sırtı	ahşap	duvara	yaslanana	kadar	geri	çekildi.	Sabit</p>
<p class="calibre1">tutabilmek	 için	 hançeri	 iki	 eliyle	 birden	 kavradı.	 Yaratık	 ejderhacammdan	 korkuyormuş	 gibi görünmüyordu.	Belki	de	ejderhacamının	ne	olduğunu	bilmiyordu.	Ağır	ağır	hareket	ediyordu	ama	Minik</p>
<p class="calibre1">Paul	 hayattayken	 bile	 hızlı	 bir	 adam	 değildi.	 Yaratığın	 arkasındaki	 Şebboy,	 atı	 sakinleştirmek	 için	 bir şeyler	 mırıldanıyor	 ve	 hayvanı	 kapıya	 doğru	 itiyordu.	 Ama	 at,	 yaratığın	 tuhaf	 ve	 soğuk	 kokusundan	 bir nefes	 almış	 olmalıydı.	 Aniden	 durdu,	 şahlandı,	 ön	 ayakları	 buzlu	 havayı	 tekmeledi.	 Paul	 sese	 doğru döndü,	Sam’e	olan	ilgisini	tamamen	kaybetmiş	gibi	görünüyordu. </p>
<p class="calibre1">Düşünmek,	dua	etmek	ya	da	korkmak	için	vakit	yoktu.	Samwell	Tarly	öne	fırladı	ve	hançeri	Minik</p>
<p class="calibre1">Paul’un	 sırtına	 sapladı.	 Paul	 onun	 geldiğini	 görmemişti	 bile.	 Kuzgun	 bir	 çığlık	 atarak	 havalandı.	 “Sen öldün!”	 diye	 bağırdı	 Sam	 yaratığı	 hançerlerken.	 “Sen	 öldün,	 sen	 öldün.”	 Hançerledi,	 bağırdı,	 tekrar	 ve tekrar,	 Paul’un	 siyah	 pelerininde	 büyük	 yırtıklar	 açtı.	 Bıçak,	 yünün	 altındaki	 demir	 zırhın	 üstünde parçalanırken	etrafa	ejderhacamı	kırıkları	saçıldı. </p>
<p class="calibre1"><a id="p388"></a>Sam’in	feryadı	siyah	havada	beyaz	sise	dönüştü.	Sam,	işe	yaramaz	hançer	kabzasını	yere	düşürdü ve	 Minik	 Paul	 arkasını	 dönerken	 o	 geriye	 doğru	 hızlı	 bir	 adım	 attı.	 Diğer	 bıçağını,	 bütün	 kardeşlerin taşıdığı	 çelik	 bıçağını	 çıkaramadan,	 yaratığın	 kara	 elleri	 Sam’in	 boğazına	 yapıştı.	 Paul’un	 parmakları öyle	soğuktu	ki	yanıyordu	âdeta.	Parmaklar,	Sam’in	boğazının	yumuşak	etine	gömüldü.  <i class="calibre4">Kaç	Şebboy,	kaç</i>, diye	bağırmak	istedi	Sam	ama	ağzını	açtığında	dışarı	sadece	boğulma	sesi	çıktı. </p>
<p class="calibre1">Parmaklar	 sonunda	 hançeri	 buldu	 ama	 Sam	 yaratığın	 karnına	 vurduğunda	 bıçağın	 ucu	 demir</p>
<p class="calibre1">halkalarda	 kaydı	 ve	 hançer	 Sam’in	 elinden	 fırladı.	 Minik	 Paul’un	 parmakları	 merhametsizce	 kasıldı	 ve bükülmeye	 başladı.  <i class="calibre4">Kafamı	 koparacak, </i>	 diye	 düşündü	 Sam	 çaresizce.	 Boğazı	 donmuş	 gibiydi,	 ciğerleri alev	almıştı	sanki.	Beyhude	bir	çabayla	yaratığın	bileklerini	yumrukladı,	çekiştirdi.	Paul’un	bacaklarının arasını	tekmeledi,	nafileydi.	Dünya	iki	mavi	yıldıza,	korkunç	ve	ezici	bir	ağrıya	ve	Sam’in	gözyaşlarını gözlerinde	 donduracak	 kadar	 acımasız	 bir	 soğuğa	 dönüştü.	 Sam	 kıvrandı,	 debelendi,	 umutsuzca...	 ve sonra	öne	doğru	yalpaladı. </p>
<p class="calibre1">Minik	 Paul	 iri	 ve	 güçlüydü,	 bununla	 birlikte	 Sam	 ondan	 daha	 ağırdı.	 Üstelik	 yaratıklar	 hantaldı, Sam	bunu	Yumruk’ta	görmüştü.	Paul	bu	beklenmedik	hareket	yüzünden	bir	adım	geri	sendeledi	ve	canlı</p>
<p class="calibre1">adam	 ile	 ölü	 olan,	 birlikte	 yere	 devrildiler.	 Boğazındaki	 ellerden	 biri	 çarpmanın	 etkisiyle	 çözüldü	 ve Sam,	 buzlu	 kara	 parmaklar	 geri	 dönmeden	 önce	 ciğerlerine	 kısa	 bir	 nefes	 çekebildi.	 Ağzı	 kan	 tadıyla doldu.	Bıçağını	aramak	için	boynunu	döndürdü	ve	turuncu	bir	pırıltı	gördü.  <i class="calibre4">Ateşi</i>	Sadece	közler	ve	küller kalmıştı	 ama	 yine	 de...	 Sam	 nefes	 alamıyordu,	 düşünemiyordu...	 Paul’u	 de	 onunla	 birlikte	 çekerek	 yana yuvarlandı.	Kolları	toprak	zeminde	çırpındı,	aradı,	uzandı,	külleri	karıştırdı,	sonunda	sıcak	bir	şey	bulana dek...	 siyahın	 arasında	 kırmızının	 ve	 turuncunun	 için	 için	 yandığı	 kömürleşmiş	 bir	 odun	 parçası.	 Sam, parmaklarıyla	kavradığı	odun	parçasını	Paul’un	ağzına	indirdi,	öyle	sert	vurmuştu	ki	yaratığın	dişlerinin parçalara	ayrıldığını	hissetti. </p>
<p class="calibre1">Buna	rağmen,	yaratığın	kıskacı	gevşemedi.	Sam’in	son	düşünceleri,	onu	seven	annesine	ve	hayal</p>
<p class="calibre1">kırıklığına	uğrattığı	babasına	 aitti.	Paul’un	kırık	 dişlerinin	arasından	yükselen	 dumanı	gördüğünde,	uzun salon	Sam’in	etrafında	fırıl	fırıl	dönüyordu.	Sonra	ölü	adamın	yüzü	alev	aldı	ve	eller	gitti. </p>
<p class="calibre1">Sam	 ciğerlerini	 havayla	 doldurdu	 ve	 bitkin	 bir	 halde	 yana	 yuvarlanarak	 Paul’den	 uzaklaştı. </p>
<p class="calibre1">Yaratık	 yanıyordu,	 sakallarından	 kırağı	 damlarken	 sakallarının	 altındaki	 eti	 kararıyordu.	 Sam	 kuzgunun çığlığını	 duydu	 ama	 Paul	 hiç	 ses	 çıkarmıyordu.	 Yaratık	 ağzını	 açtığında	 dışarı	 sadece	 alevler	 çıktı.	 Ve gözleri...  <i class="calibre4">Gitti,	mavi	ışıltı	gitti. </i></p>
<p class="calibre1">Sam	kapıya	doğru	süründü.	Hava	öyle	soğuktu	ki	nefes	almak	can	yakıyordu	ama	nasıl	güzel,	nasıl</p>
<p class="calibre1">tatlı	bir	acıydı	o.	Aceleyle	salondan	çıktı.	“Şebboy?”	diye	seslendi.	Şebboy,	onu	öldürdüm.	Şeb...” </p>
<p class="calibre1">Kız	 büvet	 ağacına	 yaslanmıştı,	 bebek	 kollarındaydı.	 Yaratıklar	 tarafından	 sarılmıştı.	 Bir	 düzine yaratık	 vardı,	 yirmi,	 daha	 fazla...	 bazıları	 bir	 zamanlar	 yabanıldı	 ve	 hâlâ	 derilerle	 hayvan	 postları giyiyorlardı...	 ama	 çoğu	 Sam’in	 kardeşleriydi.	 Kız	 Kardeşli	 Lark’ı	 gördü	 Sam.	 Sessizayak’ı,	 Ryles’ı. </p>
<p class="calibre1">Chett’in	 boğazındaki	 yağ	 bezesi	 siyahtı,	 çıbanları	 ince	 bir	 buz	 tabakasıyla	 kaplıydı.	 İşte	 şu	 da	 Hake’e benziyordu	ama	adamın	kafasının	yarısı	yokken	emin	olmak	zordu.	Zavallı	atı	parçalara	ayırmışlardı	ve kanlı	elleriyle	hayvanın	bağırsaklarını	çıkarıyorlardı.	Atın	karnından	beyaz	buharlar	yükseliyordu. </p>
<p class="calibre1">Sam’in	ağzından	ağlamaklı	bir	ses	çıktı.	“<i class="calibre4">Bu	haksızlık</i>...” </p>
<p class="calibre1"> <i class="calibre4">“Haksızlık</i>	 Kuzgun,	 Sam’in	 omzuna	 kondu.	 “<i class="calibre4">Haksızlık,	 haksızlık,	 haksızlık</i>.”	 Kanatlarını	 açıp Şebboy’la	birlikte	çığlık	attı.	Yaratıklar	neredeyse	kızın	üstündeydi.	Büvet	ağacının	kırmızı	yapraklarının hışırtısını	 duydu	 Sam,	 onun	 bilmediği	 bir	 dilde	 birbirlerine	 fısıldıyorlardı.	 Yıldızların	 ışıkları	 telaşla kıpırdanıyor	 gibiydi	 ve	 etraftaki	 bütün	 ağaçlar	 inleyip	 çatırdıyordu	 sanki.	 Sam	 Tarly	 kesik	 süt	 rengine döndü	ve	gözleri	tabak	gibi	büyüdü.  <i class="calibre4">Kuzgunlar</i>!	Büvet	ağacındalardı,	yüzlercesi,	binlercesi,	kemik	beyazı dallara	 tünemişlerdi,	 yaprakların	 arasından	 bakıyorlardı.	 Çığlıklar	 atıp	 kanat	 çırparak,	 öfkeli	 bir	 bulut halinde	 yaratıkların	 üstüne	 kondular.	 .Chett’in	 yüzüne	 akın	 edip	 adamın	 mavi	 gözlerini	 gagaladılar.	 Kız</p>
<p class="calibre1"><a id="p389"></a>Kardeşli’yi	sinekler	gibi	kapladılar.	Hake’ın	parçalanmış	kafasının	içinden	et	parçaları	çıkardılar.	Öyle çok	kuzgun	vardı	ki	Sam	yukarı	baktığında	ayı	göremedi. </p>
<p class="calibre1"> <i class="calibre4">“Git? </i>	dedi	Sam’in	omzundaki	kuzgun.  <i class="calibre4">“Git,	git,	git? </i></p>
<p class="calibre1">Sam	 koştu,	 ağzından	 buzlu	 buharlar	 tütüyordu.	 Yaratıklar	 kendilerine	 saldıran	 kara	 kanatlarla	 ve keskin	gagalarla	cebelleşiyordu,	uğursuz	bir	sessizliğin	içine	düşmüşlerdi,	ne	bir	hırıltı	vardı	ne	de	bir çığlık.	 Ama	 kuzgunlar	 Sam’i	 umursamıyordu.	 Sam,	 Şebboy’un	 elini	 yakaladı	 ve	 kızı	 büvet	 ağacından uzaklaştırdı.	“Gitmek	zorundayız.” </p>
<p class="calibre1">“Ama	nereye?”	Şebboy,	Sam’in	arkasından	koştu,	bebeği	kucağındaydı.	“Atımızı	öldürdüler.	Biz</p>
<p class="calibre1">nasıl...” </p>
<p class="calibre1">“<i class="calibre4">Kardeşim! </i>”	 Nida	 gecenin	 içinden	 geldi,	 bin	 kuzgunun	 çığlığının	 içinden.	 Ağaçların	 altında, tepeden	 tırnağa	 siyahlara	 ve	 grilere	 bürünmüş	 bir	 adam	 vardı,	 bir	 geyiğin	 sırtındaydı.	 “<i class="calibre4">Buraya</i>,”	 diye seslendi	binici.	Bir	başlık	yüzünü	gölgeliyordu. </p>
<p class="calibre1"> <i class="calibre4">Siyah	giyiyor. </i>	Sam,	Şebboy’u	adama	doğru	itti.	Geyik	devasaydı,	bir	sığın	geyiğiydi,	omuz	boyu üç	metreydi	ve	bir	o	kadar	geniş	boynuzları	vardı.	Hayvan,	Şebboy’la	Sam’i	sırtına	almak	için	dizlerinin üstüne	çöktü.	“Buraya,”	dedi	binici,	Şebboy’u	yukarı	çekip	arkasına	oturtmak	için	eldivenli	elini	uzattı. </p>
<p class="calibre1">Sonra	 Sam’in	 sırası	 geldi.	 “Teşekkür	 ederim,”	 diye	 pofladı	 Sam.	 Ama	 kendisine	 uzatılan	 eli yakaladığında,	 binicinin	 eldiven	 takmadığını	 fark	 etti.	 Adamın	 taş	 kadar	 sert	 parmaklı	 eli	 siyah	 ve soğuktu. </p>
<p class="calibre1"><a id="p390"></a><b class="calibre3">ARYA</b></p>
<p class="calibre1">Bayırın	 tepesine	 vardıklarında	 ve	 nehri	 gördüklerinde,	 Sandor	 Clegane	 dizginlerini	 sertçe	 çekip küfretti. </p>
<p class="calibre1">Demir	 siyahlığındaki	 gökyüzünden	 boşalan	 yağmur,	 yeşil	 ve	 kahverengi	 akıntıyı	 on	 bin	 kılıçla deliyordu.  <i class="calibre4">Bir	mil	uzakta	olmalı, </i>	diye	düşündü	Arya.	Döne	döne	akan	suların	içinden	elli	ağacın	tepesi yükseliyordu,	 ağaçların	 gökyüzüne	 uzanan	 dalları,	 boğulan	 adamların	 kolları	 gibi	 görünüyordu.	 Islak yapraklardan	oluşan	kalın	halılar	sahil	şeridini	boğmuştu,	Arya	kanalın	daha	ilerisinde	solgun	ve	şişmiş</p>
<p class="calibre1">bir	 şey	 gördü,	 bir	 geyik	 ya	 da	 ölü	 bir	 at,	 akıntıyla	 birlikte	 ağır	 ağır	 sürükleniyordu.	 Bir	 ses	 de	 vardı, duyma	eşiğinin	sınırında	pes	bir	hırıltı,	bir	köpeğin	havlamadan	hemen	önce	çıkardığı	ses	gibi. </p>
<p class="calibre1">Arya	 eyerinde	 kıpırdandı	 ve	 sırtında	 Tazının	 örgü	 zırhının	 halkalarını	 hissetti.	 Tazının	 kolları Arya’yı	sarmıştı;	solda	yanık	kol	vardı,	adam	muhafaza	için	çelik	bir	kol	zırhı	takmıştı	ama	Arya,	Tazı’yı sargıları	değiştirirken	görmüştü,	sargıların	altındaki	et	hâlâ	yaralı	ve	iltihaplıydı.	Fakat	yanıklar	Tazının canını	yakıyorsa	bile	adam	bununla	ilgili	bir	ipucu	vermiyordu. </p>
<p class="calibre1">“Bu	 Karasu	 Nehri	 mi?”	 Yağmurun	 ve	 karanlığın	 içinde,	 patikasız	 ormanlardan	 ve	 isimsiz</p>
<p class="calibre1">köylerden	geçerek	öyle	uzun	bir	yol	katetmişlerdi	ki,	Arya’nın	nerede	olduklarına	dair	hiç	fikri	yoktu. </p>
<p class="calibre1">“Geçmek	zorunda	olduğumuz	bir	nehir.	Bilmen	gereken	tek	şey	bu.”	Clegane	zaman	zaman	Arya’yı</p>
<p class="calibre1">cevaplıyordu	 ama	 onu	 karşılık	 vermemesi	 konusunda	 uyarmıştı.	 O	 ilk	 gün,	 Arya’ya	 pek	 çok	 uyarıda bulunmuştu	 adam.	 “Bana	 bir	 daha	 vurmaya	 kalkıştığında	 ellerini	 arkadan	 bağlarım,”	 demişti.	 “Bir	 daha kaçmaya	çalıştığında	ayaklarını	birbirine	bağlarım.	Çığlık	atarsan,	bağırırsan	ya	da	beni	ısırırsan	ağzını bağlarım.	Atı	birlikte	sürebiliriz	ya	da	seni	doğranmaya	giden	bir	domuz	gibi	bağlayıp	atın	sırtına	atarım. </p>
<p class="calibre1">Senin	tercihin.” </p>
<p class="calibre1">Arya	 atı	 sürmeyi	 tercih	 etmişti	 ama	 ilk	 kamp	 kurduklarında,	 Tazının	 uyuduğundan	 emin	 olana kadar	beklemiş	ve	adamın	çirkin	kafasını	ezmek	için	kocaman,	sivri	kenarlı	bir	taş	bulmuştu. </p>
<p class="calibre1">Adama	 doğru	 sürünürken,  <i class="calibre4">gölge	 kadar	 sessiz, </i>	 demişti	 kendine	 ama	 yeterince	 sessiz	 değildi anlaşılan.	 Tazı	 uyumamıştı	 neticede.	 Belki	 de	 uyanmıştı.	 Sebep	 her	 ne	 idiyse,	 Tazının	 gözleri	 açılmıştı, ağzı	seğirmişti	ve	adam	Arya’nın	elindeki	taşı	bir	bebeğin	elinden	alır	gibi	almıştı.	Taşı	çalıların	içine fırlatırken,	“Bunu	görmezden	geleceğim,”	demişti.	“Ama	tekrar	denemek	gibi	bir	aptallık	yaparsan	canını yakarım.” </p>
<p class="calibre1">“Neden	beni	şimdi	 <i class="calibre4">öldürmüyorsun</i>?	Mycah’ı	öldürdüğün	gibi?”	diye	bağırmıştı	Arya.	O	zamanlar hâlâ	cüretkârdı,	korkak	değil	öfkeliydi. </p>
<p class="calibre1">Tuniğinden	 yakaladığı	 Arya’yı	 yanık	 yüzünün	 dibine	 çekerek	 cevap	 vermişti	 Tazı.	 “Bu	 ismi	 bir daha	söylersen	seni	öyle	kötü	döverim	ki	ölmek	istersin.” </p>
<p class="calibre1">Bu	 olaydan	 sonra,	 her	 gece	 uyumaya	 giderken	 Arya’yı	 atın	 battaniyesine	 sarmış,	 ayak	 ve	 göğüs kısmını	iplerle	bağlamıştı.	Arya	sıkıca	kundaklanmış	bir	bebeğe	benziyordu	böylece. </p>
<p class="calibre1">Yağmur	 tarafından	 kamçılanan	 nehri	 izlerken,  <i class="calibre4">Karasu	 olmalı</i>,	 diye	 karar	 verdi	 Arya.	 Tazı, Joffrey’nin	köpeğiydi;	Arya’yı	 Kızıl	Kale’ye	geri	 götürüyordu,	onu	Joffrey’le	 kraliçeye	verecekti.	Arya havanın	 güneşli	 olmasını	 dilerdi,	 o	 zaman	 hangi	 yöne	 gittiklerini	 anlayabilirdi.	 Ağaçlardaki	 yosunlara daha	 fazla	 baktıkça	 kafası	 daha	 çok	 karışıyordu.  <i class="calibre4">Karasu,	 Kral	 Topraklarında	 bu	 kadar	 geniş	 değildi</i> <i class="calibre4">ama	yağmurlardan	önceydi	bu. </i></p>
<p class="calibre1"><a id="p391"></a>“Bütün	geçitler	yok	olacak,”	dedi	Sandor	Clegane,	“nehri	yüzerek	geçmeye	çalışacak	da	değilim.” </p>
<p class="calibre1"> <i class="calibre4">Karşıya	geçmenin	yolu	yok</i>,	diye	düşündü	Arya.  <i class="calibre4">Lord	Beric	bizi	mutlaka	yakalar. </i>	Clegane,	büyük siyah	 aygırını	 çok	 hızlı	 koşturmuştu,	 izleri	 yok	 edip	 takipten	 kurtulmak	 için	 aynı	 yoldan	 üç	 kez	 geri dönmüştü,	 hatta	 bir	 keresinde,	 kabarmış	 bir	 nehrin	 ortasında	 yarım	 mil	 boyunca	 akıntıya	 karşı	 at sürmüştü...	 ama	 Arya	 ne	 zaman	 arkasına	 baksa	 haydutları	 görmeyi	 umuyordu	 hâlâ.	 Su	 dökmek	 için çalıların	arasına	gittiğinde	adını	ağaçların	gövdesine	kazıyarak	haydutlara	yardım	etmeye	çalışmıştı	ama dördüncü	seferde	Tazı’ya	yakalanmıştı	ve	yardım	konusu	kapanmıştı.  <i class="calibre4">Sorun	değil</i>,	demişti	kendi	kendine, <i class="calibre4">Thoros	beni	alevlerinin	içinde	bulur. </i>	Ama	bulmamıştı.	Henüz	değil.	Ve	nehri	geçtiklerinde... </p>
<p class="calibre1">“Harroway	Kasabası	fazla	uzakta	olamaz,”	dedi	Tazı.	“Lord	Roote’un,	Yaşlı	Kral	Andahar’a	ait</p>
<p class="calibre1">iki	başlı	su	atını	tuttuğu	yer.	Belki	oradan	geçeriz.” </p>
<p class="calibre1">Arya,	Yaşlı	Kral	Andahar’ı	hiç	duymamıştı.	İki	başlı	at	da	görmemişti,	özellikle	de	suyun	üstünde</p>
<p class="calibre1">koşan	 bir	 at,	 ama	 bir	 şey	 sormaması	 gerektiğini	 bilecek	 kadar	 akıllıydı.	 Tazı,	 aygırı	 döndürüp	 bayır çizgisi	 boyunca	 koşturarak	 nehir	 yatağını	 aşağı	 doğru	 takip	 ederken,	 Arya	 dilini	 tuttu	 ve	 atın	 üstünde kaskatı	oturdu.	Şimdi	yağmur	sırtlarına	vuruyordu	en	azından.	Arya,	gözlerine	batıp	onu	yarı	kör	eden	ve yanaklarından	 aşağı	 süzülüp	 onu	 ağlıyormuş	 gibi	 gösteren	 yağmurdan	 bıkmıştı.  <i class="calibre4">Kurtlar	 asla	 ağlamaz,</i> diye	hatırlattı	kendine,	yine. </p>
<p class="calibre1">Vakit,	 öğleni	 fazla	 geçmiş	 olamazdı	 ama	 gökyüzünde	 akşam	 karanlığı	 vardı.	 Arya’nın</p>
<p class="calibre1">sayabileceğinden	 fazla	 gündür	 güneşi	 görmemişlerdi.	 Arya	 kemiklerine	 kadar	 ıslanmıştı,	 eyer	 yaraları vardı,	burnu	akıyordu,	ağrı	çekiyordu.	Ateşi	de	vardı,	bazen	önlenemez	bir	şekilde	titriyordu	ama	Tazı’ya hasta	 olduğunu	 söylediğinde	 adam	 sadece	 hırlamıştı.	 “Burnunu	 sil	 ve	 çeneni	 kapa,”	 demişti.	 Tazı, zamanının	 yarısını	 eyerinde	 uyuyarak	 geçiriyordu	 artık.	 Sürdüğü	 aygırın,	 üstünde	 oldukları	 çiftçi	 yolunu ya	da	av	patikasını	takip	edeceğine	güveniyordu.	Hayvan	ağır	bir	süvari	atıydı,	hemen	hemen	bir	savaş	atı kadar	 iriydi	 fakat	 çok	 daha	 hızlıydı.	 Tazı	 ona	  <i class="calibre4">Yabancı</i>	 diyordu.	 Arya	 bir	 seferinde,	 Clegane	 bir	 ağacın dibine	su	dökerken	atı	çalmayı	denemişti,	Tazı’ya	yakalanmadan	kaçabileceğini	düşünmüştü.	Yabancı	az kalsın	 Arya’nın	 yüzünü	 parçalıyordu.	 Sahibine	 karşı	 yaşlı	 bir	 iğdiş	 kadar	 uysaldı	 ama	 bunun	 dışında, kendisi	 kadar	 kara	 bir	 mizacı	 vardı.	 Arya	 daha	 önce	 bu	 kadar	 hızlı	 tekmeleyen	 ya	 da	 ısıran	 bir	 at görmemişti. </p>
<p class="calibre1">Saatler	 boyunca	 nehrin	 kenarından	 gittiler,	 Sandor	 Clegane’in	 bahsettiği	 yere	 varmadan	 önce, nehrin	ince	kolları	olan	iki	çamurlu	derenin	içinden	geçtiler.	“Lord	Harroway’in	Kasabası,”	dedi	Tazı	ve sonra,  <i class="calibre4">“Yedi	 cehennemi</i>”	 Kasaba	 suya	 gömülmüş	 ve	 terk	 edilmişti.	 Yükselen	 sular	 nehrin	 kıyılarından taşmıştı.	Harroway’den	geriye	kalan;	kerpiç	bir	hanın	üst	katı,	batık	bir	septin	yedi	köşeli	tepesi,	taştan inşa	edilmiş	bir	çember	kulenin	üçte	ikisi,	saz	kaplı	birkaç	çatı	ve	bir	baca	ormanıydı. </p>
<p class="calibre1">Fakat	kulenin	bacasından	duman	tütüyordu	ve	kemerli	bir	pencerenin	altına	düz	tabanlı	geniş	bir</p>
<p class="calibre1">tekne	 zincirlenmişti.	 Teknenin	 bir	 düzine	 ıskarmozu	 vardı,	 ahşaptan	 oyulmuş	 iki	 büyük	 at	 başı	 teknenin başına	ve	kıçına	yerleştirilmişti.  <i class="calibre4">İki	başlı	at, </i>	diye	düşündü	Arya.	Güvertenin	tam	ortasında,	çatısı	kesek kaplı	 ahşap	 bir	 evcik	 vardı	 ve	 Tazı	 ellerini	 ağzına	 götürüp	 bağırdığında	 iki	 adam	 çıktı.	 Bir	 üçüncüsü çember	 kulenin	 penceresinde	 belirdi,	 ok	 takılmış	 bir	 arbalet	 taşıyordu.  <i class="calibre4">“Ne	 istiyorsun</i>?”	 diye	 bağırdı adam	çalkantılı	kahverengi	suların	karşısından. </p>
<p class="calibre1"> <i class="calibre4">“Bizi	karşıya	geçirin,” </i>	diye	geri	bağırdı	Tazı. </p>
<p class="calibre1">Teknedeki	adamlar	birbirleriyle	konuştular.	Gri	saçları,	kaim	kolları	ve	yamuk	bir	sırtı	olan	adam</p>
<p class="calibre1">küpeşteye	yaklaştı.  <i class="calibre4">“Bir	bedeli	var.” </i></p>
<p class="calibre1">“Öyleyse	öderim.” </p>
<p class="calibre1"> <i class="calibre4">Neyle</i>?	diye	merak	etti	Arya.	Haydutlar	Tazının	altınlarını	almıştı	ama	Lord	Beric	ona	biraz	gümüş</p>
<p class="calibre1">ve	bakır	bırakmış	olabilirdi.	Bir	tekne	yolculuğu	birkaç	bakırdan	daha	pahalı	olamazdı... </p>
<p class="calibre1">Teknedeki	 adamlar	 yine	 birbirleriyle	 konuşuyorlardı.	 Sonunda,	 yamuk	 sırtlı	 olan	 döndü	 ve</p>
<p class="calibre1"><a id="p392"></a>bağırdı.	 Ortaya	 altı	 kişi	 daha	 çıktı,	 kafalarını	 yağmurdan	 korumak	 için	 başlıklarını	 taktılar.	 Pencereden hâlâ	 adamlar	 çıkıyordu,	 güverteye	 atlıyorlardı.	 Adamların	 yarısı,	 yamuk	 sırtlı	 tekneciye	 adamın akrabaları	 olabilecek	 kadar	 çok	 benziyordu.	 Bazıları	 zincirleri	 çözüp	 uzun	 sırıkları	 kaldırdı,	 diğerleri geniş	ağızlı	kürekleri	ıskarmozlara	yerleştirdi.	Tekne	döndü	ve	sığlığa	doğru	ağır	ağır	yüzmeye	başladı, gövdenin	iki	yanındaki	kürekler	düzenli	bir	şekilde	suyu	dövüyordu.	Sandor	Clegane	tekneyi	karşılamak için	bayır	aşağı	at	sürdü. </p>
<p class="calibre1">Teknenin	 kıç	 tarafı	 bayırın	 eteğine	 dayandığında,	 teknedeki	 adamlar	 oyma	 at	 başının	 altındaki geniş	kapağı	açtılar	ve	dışarı	geniş	bir	meşe	kalas	uzattılar.	Yabancı,	suyun	kenarında	duraksadı	ama	Tazı hayvanın	sağrısını	tekmeledi	ve	onu	iskele	tahtasına	çıkmaya	zorladı.	Yamuk	sırtlı	adam	onları	güvertede bekliyordu.	“Sizin	için	yeterince	ıslak	mı	sör?”	diye	sordu	gülümseyerek. </p>
<p class="calibre1">Tazının	ağzı	seğirdi.	“Teknene	ihtiyacım	var	zekâna	değil.”	Clegane	atından	indi	ve	Arya’yı	aşağı, </p>
<p class="calibre1">yanma	çekti.	Adamlardan	biri	Yabancının	dizginlerine	uzandı.	Hayvan	çifte	atarken,	“Yerinde	olsam	bunu yapmazdım,”	dedi	Tazı,	adama.	Adam	geri	sıçradı,	ıslak	güvertede	kaydı	ve	sert	bir	şekilde	poposunun üstüne	düştü,	küfürler	ediyordu. </p>
<p class="calibre1">Yamuk	 sırtlı	 tekneci	 artık	 gülümsemiyordu.	 “Sizi	 karşıya	 geçirebiliriz,”	 dedi	 aksi	 bir	 tavırla. </p>
<p class="calibre1">“Sana	bir	altına	mal	olur.	Bir	tane	at	için.	Bir	tane	de	delikanlı	için.” </p>
<p class="calibre1">“Uç	ejderha?”	Clegane	havlar	gibi	güldü.	“Üç	ejderha	karşılığında	tekneyi	almam	gerekir.” </p>
<p class="calibre1">“Geçen	yıl	alabilirdin.	Ama	nehir	böyleyken,	sırf	denizin	yüzlerce	mil	açığına	sürüklenmemek	için</p>
<p class="calibre1">sırıklarda	ve	küreklerde	fazladan	ellere	ihtiyacım	var.	İşte	sana	seçenek.	Ya	üç	ejderha	verirsin	ya	da	şu cehennem	 atına	 suyun	 üstünde	 yürümeyi	 öğretirsin.”	 “Dürüst	 eşkıyaları	 severim.	 Dediğin	 gibi	 olsun.	 Üç ejderha...	bizi	sağ	salim	karşı	kıyıya	çıkardığın	zaman.” </p>
<p class="calibre1">‘Ya	 altınları	 şimdi	 alırım	 ya	 da	 karşıya	 geçmeyiz.”	 Adam,	 kalın	 ve	 nasırlı	 elini	 öne	 uzattı,	 avcu yukarıdaydı. </p>
<p class="calibre1">Clegane,	 kının	 içindeki	 bıçağı	 gevşetmek	 için	 uzunkılıcını	 silkti.	 “İşte	  <i class="calibre4">sana</i>	 seçenek.	 Ya	 kuzey kıyısında	altın	ya	da	güneyde	çelik.”	Adam,	Tazı’nın	yüzüne	baktı.	Orada	gördüğü	şeyden	hoşlanmadığı belliydi.	 Teknecinin	 arkasında	 bir	 düzine	 adam	 vardı,	 ellerinde	 kürekler	 ve	 ahşap	 sırıklar	 olan	 güçlü adamlar,	 fakat	 hiçbiri	 tekneciye	 yardım	 etmek	 için	 öne	 çıkmıyordu.	 Hep	 birlikte	 Sandor	 Clegane’i	 alt edebilirlerdi	ama	Tazı	devrilmeden	önce	adamlardan	birkaçını	öldürürdü	büyük	ihtimalle.	Bir	süre	sonra, </p>
<p class="calibre1">“Sözünü	tutacağını	nereden	bileyim?”	diye	sordu	yamuk	sırtlı	tekneci. </p>
<p class="calibre1"> <i class="calibre4">Tutmayacak</i>,	diye	bağırmak	istedi	Arya.	Bağırmak	yerine	dudağını	ısırdı. </p>
<p class="calibre1">“Şövalye	onuru,”	dedi	Tazı	gülümsemeden. </p>
<p class="calibre1">O	 <i class="calibre4">şövalye	bile	değil. </i>	Arya	bunu	da	söylemedi. </p>
<p class="calibre1">“Bu	 işe	 yarar.”	 Tekneci	 tükürdü.	 “Gelin	 öyleyse,	 sizi	 akşam	 çökmeden	 karşıya	 geçirebiliriz.	 Atı bağlayın,	 biz	 seyir	 halindeyken	 ürkmesini	 istemiyorum.	 Siz	 ve	 oğlunuz	 ısınmak	 isterseniz	 kabinde	 bir maltız	var.” </p>
<p class="calibre1"> <i class="calibre4">“Ben	onun	aptal	oğlu	değilim! </i>”	dedi	Arya	öfkeyle.	Tazı’nın	oğlu	sanılmak	bir	oğlan	sanılmaktan bile	 kötüydü.	 Arya	 o	 kadar	 çok	 kızmıştı	 ki	 adamlara	  <i class="calibre4">gerçek</i>	 kimliğini	 açıklayabilirdi	 ama	 Tazı	 onu yakasının	 arkasından	 yakaladı	 ve	 tek	 eliyle	 havaya	 kaldırıp	 ayaklarını	 güverteden	 kesti.	 “Sana	 şu <i class="calibre4">kahrolası	 ağzını	 kapalı	 tutmanı</i>	 daha	 kaç	 kez	 söylemem	 gerek?”	 dedi.	 Arya’yı,	 dişlerini	 takırdatacak kadar	sert	bir	şekilde	sarstıktan	sonra	yere	bıraktı.	“İçeri	gir	ve	adamın	dediği	gibi	kurulan.” </p>
<p class="calibre1">Arya	kendisine	söyleneni	yaptı.	Büyük	demir	maltız	kırmızı	ışıldıyordu	ve	odayı	boğucu	bir	ısıyla</p>
<p class="calibre1">dolduruyordu.	 Ateşin	 yanında	 durmak,	 ellerini	 ısıtmak	 ve	 bir	 parça	 kurumak	 Arya’ya	 iyi	 gelmişti	 ama ayaklarının	altındaki	zeminin	hareket	ettiğini	hissettiği	anda	kabin	kapısından	dışarı	çıktı. </p>
<p class="calibre1">İki	 başlı	 at,	 boğulmuş	 Harroway’in	 çatılarının	 ve	 bacalarının	 arasında	 dikkatlice	 ilerleyerek sığlıkların	 içinde	 ağır	 ağır	 yüzüyordu.	 On	 iki	 adam	 kürek	 çekiyordu.	 Bir	 kayaya,	 ağaca	 ya	 da	 suya</p>
<p class="calibre1"><a id="p393"></a>gömülmüş	 bir	 eve	 fazlaca	 yaklaştıklarında	 tekneyi	 sırıklarla	 geri	 iten	 dört	 kişi	 daha	 vardı.	 Yamuk	 sırtlı adam	dümendeydi.	Yağmur	damlaları	güvertenin	yumuşak	kaplamasında	pıtırdıyor,	teknenin	başındaki	ve kıçındaki	uzun	at	başlarından	sekiyordu.	Arya	yine	ıslanıyordu	ama	umurunda	değildi.	Görmek	istiyordu. </p>
<p class="calibre1">Arbaletli	 adamın	 hâlâ	 çember	 kulenin	 penceresinde	 olduğunu	 gördü.	 Tekne,	 kulenin	 altından	 kayarken, arbaletli	 adamın	 gözleri	 Arya’yı	 takip	 etti.	 Arya	 bu	 adamın	 Tazı’nın	 bahsettiği	 Lord	 Roote	 olup olmadığını	 merak	 etti.  <i class="calibre4">Bir	 lord	 gibi	 görünmüyor, </i>	 tabii,	 Arya’nın	 da	 bir	 leydi	 gibi	 göründüğü söylenemezdi. </p>
<p class="calibre1">Kasabayı	arkalarında	bırakıp	nehre	çıktıklarında	akıntı	iyice	şiddetlendi.	Arya,	yağmurun	yarattığı gri	 pusun	 içinden	 karşı	 kıyıdaki	 uzun	 taş	 sütunu	 seçebiliyordu.	 Sütunun,	 teknenin	 yanaşacağı	 iskeleyi işaretlediğine	 şüphe	 yoktu	 ama	 Arya	 sütunu	 görür	 görmez	 ondan	 uzağa	 sürüklendiklerini	 fark	 etti. </p>
<p class="calibre1">Kürekçiler	 kürekleri	 daha	 büyük	 kuvvetle	 çekiyordu	 şimdi,	 nehrin	 öfkesiyle	 boğuşuyorlardı.	 Nehirdeki yapraklar	 ve	 kırık	 dallar	 bir	 mancınıktan	 fırlatılmış	 gibi	 hızlı	 akıyordu.	 Sırıklı	 adamlar	 suya	 eğilmişti, tekneye	yaklaşan	her	şeyi	uzağa	itiyorlardı.	Burada	rüzgâr	da	daha	sertti.	Arya	ne	zaman	nehrin	yukarısına bakmak	 için	 dönse	 yüzünde	 yağmur	 patlıyordu.	 Güverte	 hareket	 ettikçe	 Yabancı	 kişniyor	 ve	 tekmeler atıyordu. </p>
<p class="calibre1"> <i class="calibre4">Eğer	yan	taraftan	suya	atlarsam,	daha	Tazı	yokluğumun	farkına	bile	varamadan	nehir	beni	alır</i></p>
<p class="calibre1"> <i class="calibre4">götürür. </i></p>
<p class="calibre1">Arya	omzunun	üzerinden	arkasına	baktı	ve	Sandor	Clegane’in	ürkmüş	atıyla	cebelleştiğini	gördü. </p>
<p class="calibre1">Tazı’dan	 kaçmak	 için	 bundan	 daha	 iyi	 bir	 fırsat	 bulamazdı.  <i class="calibre4">Bununla	 birlikte,	 boğulabilirim. </i>	 Jon, Arya’nın	 bir	 balık	 gibi	 yüzdüğünü	 söylerdi	 eskiden	 ama	 bu	 nehirde	 bir	 balık	 bile	 sorun	 yaşayabilirdi. </p>
<p class="calibre1">Buna	 rağmen,	 boğulmak,	 Kral	 Topraklarına	 gitmekten	 daha	 iyi	 olabilirdi.	 Arya,	 Joffrey’yi	 düşündü	 ve pruvaya	doğru	süründü.	 Yağmurla	kamçılanan	nehir,	 çamur	yüzünden	kahverengine	 dönmüştü,	sudan	çok çorba	 gibi	 görünüyordu.	 Arya	 suyun	 ne	 kadar	 soğuk	 olduğunu	 merak	 etti.  <i class="calibre4">Şimdikinden	 daha	 fazla</i> <i class="calibre4">ıslanamam. </i>	Tek	elini	küpeşteye	koydu. </p>
<p class="calibre1">Ama	suya	atlayamadan	önce	bir	bağrışma	duydu	ve	kafasını	çevirdi.	Adamlar,	ellerinde	sırıklarla</p>
<p class="calibre1">ön	tarafa	doğru	koşturuyordu.	Arya	bir	an	neler	olduğunu	anlayamadı.	Sonra	gördü:	Kökünden	sökülmüş</p>
<p class="calibre1">devasa	ve	korkunç	bir	ağaç,	teknenin	üstüne	doğru	geliyordu.	Sürüklenen	ağacın	düğüm	halindeki	kökleri ve	 dalları,	 kocaman	 bir	 deniz	 canavarının	 kollarıymış	 gibi	 suyun	 dışına	 uzanıyordu.	 Kürekçiler,	 siya ettikleri	 kürekleri	 çılgınca	 çekiyordu,	 tekneyi	 alabora	 edecek	 ya	 da	 gövdeyi	 içeri	 göçürecek	 bir çarpışmadan	 kaçınmaya	 çalışıyorlardı.	 Yaşlı	 adam	 dümeni	 kırdı,	 pruvadaki	 at	 nehrin	 aşağısına	 doğru dönmeye	 başladı	 ama	 çok	 yavaştı.	 Siyah	 ve	 kahverengi	 pırıldayan	 ağaç	 bir	 gemi	 mahmuzu	 misali	 hızla tekneye	doğru	geliyordu. </p>
<p class="calibre1">Mürettebattan	iki	adam,	uzun	sırıkları	kullanarak	ağacı	bir	şekilde	yakaladığında,	ağaç,	pruvadan</p>
<p class="calibre1">en	 fazla	 üç	 metre	 uzaktaydı.	 Sırıklardan	 biri	 kırıldı,	 havaya	 kıymıklar	 saçan	 uzun	  <i class="calibre4">çaaaaatttırtıyı</i> duyanlar,	 ayaklarının	 altındaki	 güvertenin	 parçalandığını	 zannedebilirdi.	 Ama	 ikinci	 adam	 ağacı	 sertçe itmeyi	başardı,	yönünü	değiştirip	tekneden	bir	parça	uzaklaştırmaya	yetecek	kadar.	Ağaç,	teknenin	sadece birkaç	santim	uzağından	geçti,	dalları	pruvadaki	at	başını	pençe	misali	tırmaladı.	Tam	tehlike	geçmiş	gibi görünürken,	canavarın	ana	dallarından	biri	tekneye	bir	yan	darbe	indirdi.	Tekne	titredi.	Arya	kaydı,	acıyla tek	 dizinin	 üstüne	 düştü.	 Kırık	 sırıklı	 adam	 o	 kadar	 şanslı	 değildi.	 Arya,	 bordadan	 suya	 düşen	 adamın çığlığını	duydu.	Sonra	kahverengi	öfkeli	sular	adamın	üstüne	kapandı,	Arya’nın	tekrar	ayağa	kalktığı	süre içinde	adam	gözden	kaybolmuştu.	Başka	bir	adam	bir	ip	kangalı	kaptı	fakat	suyun	içinde	ipi	atacağı	kimse yoktu. </p>
<p class="calibre1"> <i class="calibre4">Belki	de	nehrin	aşağısında	bir	yerde	sudan	çıkar, </i>	diye	düşünmeye	çalıştı	Arya	ama	bu	düşünce boş	 çınlıyordu.	 Arya	 yüzme	 hevesini	 tamamen	 kaybetmişti.	 Sandor	 Clegane	 ona	 seslenip	 de	 kanlı	 bir dayak	 yemeden	 önce	 içeri	 girmesini	 söylediğinde,	 Arya	 uysal	 bir	 şekilde	 kabine	 gitti.	 O	 esnada	 tekne, </p>
<p class="calibre1"><a id="p394"></a>onu	 denize	 sürüklemekten	 başka	 hiçbir	 şey	 istemeyen	 nehirle	 savaşarak	 kendi	 rotasına	 dönmeye çalışıyordu. </p>
<p class="calibre1">Sonunda	karaya	ulaştıklarında,	mutat	iskele	yerinden	en	az	iki	mil	aşağıdalardı.	Tekne	kıyıya	öyle</p>
<p class="calibre1">sert	çarptı	ki	bir	sırık	daha	kırıldı	ve	Arya	az	kalsın	tekrar	düşüyordu.	Sandor	Clegane,	Arya’yı	bir	bez bebekten	 daha	 ağır	 değilmiş	 gibi	 kaldırıp	 Yabancının	 sırtına	 oturttu.	 Bütün	 tekne	 mürettebatı	 donuk	 ve bitkin	gözlerle	onlara	bakıyordu,	avcunu	öne	uzatan	yamuk	sırtlı	adam	dışında.	“Altı	ejderha,”	dedi	adam. </p>
<p class="calibre1">“Uç	tane	geçiş,	üç	tane	de	kaybettiğim	adam	için.” </p>
<p class="calibre1">Sandor	 Clegane	 kesesini	 karıştırdı	 ve	 adamın	 avcuna	 buruş	 buruş	 bir	 parşömen	 tomarı	 koydu. </p>
<p class="calibre1">“İşte.	On	tane	al.” </p>
<p class="calibre1">“On?”	Teknecinin	aklı	karışmıştı.	“Bu	ne	şimdi?” </p>
<p class="calibre1">“Ölü	bir	adamın	senedi,	dokuz	bin	ejderha	ediyor	ya	da	ona	yakın.”	Tazı	eyere	tırmanıp	Arya’nın</p>
<p class="calibre1">arkasına	oturdu	ve	nahoş	bir	gülümsemeyle	aşağı	baktı.	“On	tanesi	senin.	Geri	kalanını	almak	için	bir	gün döneceğim,	yani	hepsini	harcamaya	kalkma.” </p>
<p class="calibre1">Adam	gözlerini	kısarak	parşömene	baktı.	‘Yazılar.	Yazılar	ne	işe	yarar.	Altın	söz	verdin.	Şövalye</p>
<p class="calibre1">onuru	dedin.” </p>
<p class="calibre1">“Kahrolası	 şövalyelerin	 onuru	 yoktur.	 Bunu	 öğrenmenin	 vaktidir	 yaşlı	 adam.”	 Tazı,	 Yabancıyı mahmuzladı	ve	dörtnala	yağmurun	içine	daldı.	Teknedeki	adamlar	arkalarından	küfürler	savurdu,	birkaçı taş	 fırlattı.	 Clegane	 küfürleri	 de	 taşları	 da	 umursamadı.	 Çok	 geçmeden	 ağaçların	 karanlığında kayboldular,	 arkalarında	 kalan	 nehir	 gittikçe	 hafifleyen	 bir	 gürültüydü	 artık.	 “Tekne	 yarın	 sabaha	 kadar karşıya	 geçmeyecek,”	 dedi	 Tazı,	 “ve	 teknedeki	 adamlar,	 bizden	 sonra	 karşılarına	 çıkacak	 aptallardan kağıt	vaatler	almayacak.	Eğer	haydut	dostların	bizi	kovalıyorsa,	çok	güçlü	yüzücüler	olmaları	gerek.” </p>
<p class="calibre1">Arya	 kamburlaştı	 ve	 dilini	 tuttu.  <i class="calibre4">Valar	 morghulis, </i> diye	 düşündü	 kederle.  <i class="calibre4">Sör	 Ilyn,	 Sör	 Meryn,</i> <i class="calibre4">KralJojfrey,	Kraliçe	Cersei.	Dünsen,	Polliver,	Tatlı	Raff,	Sör	Gregor	ve	Vadeci,	Ve	Tazı,	Tazı,	Tazı. </i></p>
<p class="calibre1">Yağmur	durduğunda	ve	bulutlar	dağıldığında	Arya	öyle	kötü	titreyip	aksırıyordu	ki	Clegane	gece</p>
<p class="calibre1">için	 mola	 verdi,	 hatta	 bir	 ateş	 yakmaya	 çalıştı.	 Ancak	 topladıkları	 dallar	 çok	 ıslaktı.	 Tazının	 yaptığı hiçbir	 şey	 bir	 kıvılcım	 çıkarmaya	 yetmiyordu.	 Sonunda	 dalları	 tiksintiyle	 tekmeleyip	 dağıttı.	 ‘Yedi kahrolası	cehennem,”	diye	lanet	okudu.	“Ateşten	nefret	ediyorum.” </p>
<p class="calibre1">Bir	 meşe	 ağacının	 altındaki	 nemli	 kayalarda	 oturdular.	 Sert	 ekmek,	 küflü	 peynir	 ve	 tütsülenmiş</p>
<p class="calibre1">sosisten	 oluşan	 soğuk	 akşam	 yemeklerini	 yerken,	 yapraklardan	 damlayan	 suyun	 yumuşak	 pıtırtılarını dinlediler.	 Tazı,	 hançeriyle	 eti	 dilimledi	 ve	 Arya’yı	 bıçağa	 bakarken	 yakaladığında	 gözlerini	 kıstı. </p>
<p class="calibre1">“Aklından	bile	geçirme.”	“Geçirmiyordum,”	diye	yalan	söyledi	Arya. </p>
<p class="calibre1">Tazı,	 bu	 cevapla	 ilgili	 ne	 düşündüğünü	 göstermek	 için	 aşağılama	 dolu	 bir	 kahkaha	 attı	 ama Arya’ya	kalın	bir	dilim	sosis	verdi.	Arya	gözlerini	Tazı’dan	hiç	çekmeden	sosisi	kemirdi.	“Ablanı	asla dövmedim,”	 dedi	 adam.	 “Ama	 mecbur	 bırakırsan	 seni	 döverim.	 Beni	 öldürmek	 için	 bir	 yol	 düşünmeyi bırak.	Bulacağın	hiçbir	yol	işine	yaramaz.” </p>
<p class="calibre1">Arya’nın	 buna	 verecek	 cevabı	 yoktu.	 Sosisi	 kemirdi	 ve	 soğuk	 gözlerle	 adama	 baktı.  <i class="calibre4">Taş	 kadar</i> <i class="calibre4">sert, </i>	diye	düşündü. </p>
<p class="calibre1">“Sen	yüzüme	bakıyorsun	en	azından.	Hakkını	yemeyeyim,	seni	küçük	dişi	kurt.	Hoşlanıyor	musun</p>
<p class="calibre1">bari?” </p>
<p class="calibre1">“Hoşlanmıyorum.	Yüzün	yanık	ve	çirkin.” </p>
<p class="calibre1">Clegane,	 hançerinin	 ucundaki	 peynir	 parçasını	 Arya’ya	 uzattı.	 “Sen	 küçük	 bir	 aptalsın.	 Kaçmayı <i class="calibre4">başarsaydın</i>	bile	bu	ne	işine	yarardı?	Sadece	daha	kötü	biri	tarafından	yakalanırdın.” </p>
<p class="calibre1">“<i class="calibre4">Yakalanmazdım</i>,”	diye	ısrar	etti	Arya.	“Daha	kötü	biri	yok.”	“Ağabeyimle	hiç	tanışmadın.	Gregor bir	keresinde,	sırf	horluyor	diye	bir	adamı	öldürmüştü.	Kendi	adamını.”	Tazı	sırıttığında,	yüzünün	yanık tarafı	 geriliyor	 ve	 ağzı	 nahoş	 bir	 biçimde	 kıvrılıyordu.	 Yüzünün	 bu	 tarafında	 dudak	 yoktu,	 sadece	 bir</p>
<p class="calibre1"><a id="p395"></a>kulağın	kökü	vardı. </p>
<p class="calibre1">“Ağabeyini	 çok	 iyi	 tanıyorum.”	 Şimdi	 düşününce,	 belki	 de	 Dağ	 daha	 kötüydü	 gerçekten.	 “Onu, Dunsen’ı,	Polliver’ı,	Tatlı	Raff’ı	ve	Vadeci’yi.” </p>
<p class="calibre1">Tazı	 şaşkın	 görünüyordu.	 “Peki,	 Ned	 Stark’ın	 küçük	 ve	 kıymetli	 kızı	 bu	 çeşit	 adamları	 nereden tanıyor?	Gregor	evcil	farelerini	asla	meclise	götürmez.” </p>
<p class="calibre1">“Onları	köyden	tanıyorum.”	Arya	peyniri	yedi	ve	bir	parça	sert	ekmek	almak	için	uzandı.	“Gölün</p>
<p class="calibre1">kenarındaki	 köy.	 Gendry’yi,	 beni	 ve	 Al	 Turtayı	 orada	 yakaladılar.	 Lommy	 Yeşilel’i	 de	 yakaladılar	 ama Tatlı	Raff	onu	öldürdü,	çünkü	çocuğun	bacağı	yaralıydı.” </p>
<p class="calibre1">Clegane’in	 ağzı	 seğirdi.	 “Seni	 yakaladılar?	 Ağabeyim	 seni	  <i class="calibre4">yakaladı</i>?”	 Bu	 fikir	 adamı	 güldürdü, yarı	hırlama	yarı	kükremeye	benzer	kekremsi	bir	ses.	“Gregor	elinde	ne	olduğunu	bilmiyordu	değil	mi? </p>
<p class="calibre1">Biliyor	olamaz,	bilseydi	seni	bağırta	bağırta	Kral	Toprakları’na	geri	götürür,	Cersei’nin	kucağına	atardı. </p>
<p class="calibre1">Ah,	bu	çok	güzel.	Ona	bu	hikâyeyi	mutlaka	anlatacağım,	kalbini	sökmeden	önce.” </p>
<p class="calibre1">Tazı,	Dağ’ı	öldürmekten	ilk	kez	söz	etmiyordu.	“Ama	o	senin	ağabeyin,”	dedi	Arya	kuşkuyla. </p>
<p class="calibre1">“Öldürmek	istediğin	bir	ağabeyin	olmadı	mı	hiç?”	dedi	Tazı.	Tekrar	güldü.	“Belki	de	bir	abla?” </p>
<p class="calibre1">Arya’nın	yüzünde	bir	şey	görmüş	olmalıydı,	çünkü	öne	eğilip	ona	yaklaştı.	“Sansa.	O,	değil	mi?	Küçük dişi	kurt,	sevimli	kuşu	öldürmek	istiyor.” </p>
<p class="calibre1">“Hayır,”	 diye	 parladı	 Arya.	 “Ben	  <i class="calibre4">seni</i>	 öldürmek	 istiyorum.”	 “Küçük	 arkadaşını	 ikiye	 böldüğüm için	mi?	Ondan	çok	daha	fazlasını	öldürdüm,	sana	yemin	ederim.	Bunun	beni	bir	çeşit	canavar	yaptığını düşünüyorsun.	 Pekâlâ,	 belki	 de	 yapıyor,	 lâkin	 ablanın	 hayatını	 da	 kurtardım.	 Ayak	 takımı	 tarafından atından	aşağı	çekildiği	gün,	kalabalığı	yardım	ve	onu	kaleye	geri	götürdüm.	Bunu	yapmasaydım	ablanın başına	 da	 Lollys	 Stokewoth’ün	 başına	 gelenler	 gelirdi.	 Ve	 bana	 şarkı	 söyledi.	 Bunu	 bilmiyordun	 değil mi?	Ablan	bana	küçük,	tatlı	bir	şarkı	söyledi.” </p>
<p class="calibre1">“Yalan	söylüyorsun,”	dedi	Arya	hemen. </p>
<p class="calibre1">“Bildiğini	 düşündüğün	 şeylerin	 yarısı	 kadarını	 bile	 bilmiyorsun.  <i class="calibre4">Karasu</i>?	 Yedi	 cehennemin neresinde	olduğumuzu	sanıyorsun	sen?	Nereye	gittiğimizi	sanıyorsun?” </p>
<p class="calibre1">Tazı’nın	sesindeki	tahkir,	Arya’nm	tereddüt	etmesine	sebep	oldu.	“Kral	Toprakları’na	dönüyoruz,” </p>
<p class="calibre1">dedi.	“Beni	Joffrey’ye	ve	kraliçeye	götürüyorsun.”	Arya	birdenbire	bunun	yanlış	olduğunu	anladı,	sadece Tazının	soruları	sorma	şeklinden.	Ama	 <i class="calibre4">bir	şey</i>	söylemek	zorundaydı. </p>
<p class="calibre1">“Seni	 kör,	 aptal,	 küçük,	 dişi	 kurt,”	 dedi	 Tazı.	 Sesi	 demir	 bir	 eğe	 kadar	 sert	 ve	 pürüzlüydü. </p>
<p class="calibre1">“Joffrey’yi	 boş	 ver,	 kraliçeyi	 boş	 ver,	 kardeşim	 dediği	 o	 çarpık	 ve	 küçük	 gargoyleyi	 boş	 ver.	 Onların şehriyle	işim	bitti,	Kral	Muhafızlarıyla	işim	bitti,	Lannisterlar’la	işim	bitti.	Bir	köpeğin	aslanlarla	ne	işi olur	sorarım	sana?”	Su	matarasına	uzandı,	büyük	bir	yudum	aldı.	Ağzını	silerken	matarayı	Arya’ya	uzattı. </p>
<p class="calibre1">“Geçtiğimiz	 nehir	 Üç	 Dişli	 Mızrak’tı	 çocuk.  <i class="calibre4">Üç	 Dişli	 Mızrak</i>,	 Karasu	 değil.	 Becerebilirsen,	 haritayı kafanda	canlandır.	Yarın	Kral	Yolu’na	varacağız.	Ondan	sonra	daha	hızlı	yol	alırız,	doğrudan	İkizler’e. </p>
<p class="calibre1">Seni	annene	teslim	eden	kişi	ben	olacağım.	O	soylu	yıldırım	lordu	ya	da	o	alevli	rahip	bozuntusu	değil.” </p>
</body>
</html>
