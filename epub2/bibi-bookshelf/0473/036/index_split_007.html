<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>Kılıçların Fırtınası</title>
    <meta name="generator" content="pdftohtml 0.36"/>
    <meta name="author" content="George R. R. Martin"/>
    <meta name="keywords" content="Fantastik"/>
    <meta name="date" content="2017-08-18T18:08:47+00:00"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">anlaşma	yapmak	için	rızasını	istedim.	Adamım	bir	kraliyet	emriyle	birlikte	döndü.	‘Eğer	bir	hain	değilsen bana	babanın	kafasını	getir.’	Aerys	teslim	olmayacaktı.	Adamım,	Lord	Rossart’ın	kralla	birlikte	olduğunu söyledi.	Bunun	ne	anlama	geldiğini	biliyordum. </p>
<p class="calibre1">Rossart’la	 karşılaştığımda,	 adam	 sıradan	 bir	 asker	 gibi	 giyinmişti	 ve	 aceleyle	 yan	 kapılardan birine	 doğru	 gidiyordu.	 Önce	 onu	 katlettim.	 Sonra,	 alev	 kehanetçilerine	 mesaj	 götürecek	 başka	 birini bulmasına	fırsat	vermeden	Aerys’i	öldürdüm.	Günler	sonra,	diğerlerinin	peşine	düşüp	onları	da	katlettim. </p>
<p class="calibre1">Belis	bana	altın	önerdi	ve	Garigus	merhamet	için	ağladı.	Kılıç,	ateşten	daha	merhametlidir	aslında	ama Garigus’un	ona	gösterdiğim	nezaketi	takdir	ettiğini	sanmıyorum.” </p>
<p class="calibre1">Su	 soğumuştu.	 Jaime	 gözlerini	 açtığında	 kendini	 kılıç	 elinin	 köküne	 bakarken	 buldu.	 Beni	 Kral Katili	 yapan	 el.	 Keçi,	 Jaime’yi	 aynı	 anda	 hem	 şanından	 hem	 de	 utancından	 soymuştu.	 Geriye	 ne	 kaldı? </p>
<p class="calibre1">Ben	şimdi	kimim? </p>
<p class="calibre1">Elindeki	 havluyla	 kuru	 göğüslerini	 kapatan	 ama	 havlunun	 altındaki	 bembeyaz,	 kaim	 bacakları apaçık	ortada	olan	fahişe	gülünç	görünüyordu.	“Hikâyem	seni	sözsüz	mü	bıraktı?”	dedi	Jaime.	“Gel,	bana lanet	oku	ya	da	beni	öp	veya	bana	yalancı	de.	Bir	şey	söyle.” </p>
<p class="calibre1">“Anlattıkların	doğruysa,	nasıl	oluyor	da	kimse	bilmiyor?” </p>
<p class="calibre1">“Kral	 Muhafızlarının	 şövalyeleri,	 kralın	 sırlarını	 saklayacaklarına	 dair	 yemin	 ederler.	 Bana yeminimi	mi	bozduracaksın?”	Jaime	güldü.	“Soylu	Kışyarı	Lordu’nun	benim	zayıf	açıklamalarımı	duymak istediğini	 mi	 sanıyorsun?	 Öyle	 onurlu	 bir	 adam.	 Bana	 sadece	 bir	 kez	 baktı	 ve	 suçlu	 olduğuma	 karar verdi.”	Jaime	ayağa	kalktı,	göğsünden	soğuk	sular	süzülüyordu.	“Kurt	hangi	hakla	aslanı	yargılar?	Hangi hakla?”	 Şiddetli	 bir	 titremeye	 tutuldu	 ve	 küvetten	 çıkmaya	 çalışırken	 kesik	 bileğini	 küvetin	 kenarına vurdu. </p>
<p class="calibre1">Jaime’nin	 bedeni	 acıyla	 sarsıldı...	 ve	 banyo	 birdenbire	 dönmeye	 başladı.	 Brienne,	 Jaime’yi yakalayıp	düşmesini	engelledi.	Kolu	soğuk	ve	nemliydi,	tüyleri	diken	diken	olmuştu	ama	kız	güçlüydü	ve Jaime’nin	 tahmin	 ettiğinden	 daha	 nazikti.	 Brienne	 onun	 küvetten	 çıkmasına	 yardım	 ederken,	 Cersei’den daha	 nazik,	 diye	 düşündü	 bacakları	 sakat	 bir	 horozunkiler	 kadar	 titrek	 Jaime.	 Fahişe’nin,	 “Muhafızlar!” </p>
<p class="calibre1">diye	bağırdığını	duydu.	“Kral	Katili!”	Jaime,	diye	düşündü	Jaime,	benim	adım	Jaime. </p>
<p class="calibre1"><a id="p304"></a>Kendine	 geldiğinde	 nemli	 zeminde	 yatıyordu;	 muhafızlar,	 fahişe	 ve	 Qyburn	 endişeli	 ifadelerle başında	dikiliyordu.	Brienne	çıplaktı	ama	bunu	unutmuş	gibi	görünüyordu.	“Küvetlerin	ısısı	bunu	yapar,” </p>
<p class="calibre1">diyordu	Üstat	Qyburn	diğerlerine.	Hayır,	o	üstat	değil,	onun	zincirini	aldılar.	“Kanında	hâlâ	zehir	var	ve kötü	beslenmiş.	Ona	ne	yediriyorsunuz?” </p>
<p class="calibre1">“Solucan,	sidik	ve	gri	kusmuk,”	dedi	Jaime. </p>
<p class="calibre1">“Sert	ekmek,	su	ve	yulaf	lapası,”	diye	ısrar	etti	muhafız.	“Hemen	hemen	hiç	yemiyor	gerçi.	Onunla</p>
<p class="calibre1">ne	yapacağız?” </p>
<p class="calibre1">“Onu	temizleyin,	giydirin	ve	gerekirse	Kralateşi	Kulesi’ne	taşıyın,”	dedi	Qyburn.	“Lord	Bolton	bu</p>
<p class="calibre1">akşam	yemeğini	onunla	birlikte	yemek	için	ısrar	ediyor.	Fazla	vakit	kalmadı.” </p>
<p class="calibre1">“Bana	onun	için	temiz	kıyafetler	getirin,”	dedi	Brienne.	“Yıkanıp	giyinmesiyle	ben	ilgileneceğim.” </p>
<p class="calibre1">Diğerleri	 bu	 işi	 Brienne’e	 bırakmaktan	 memnundu.	 Jaime’yi	 ayağa	 kaldırıp	 duvarın	 yanındaki sıraya	oturttular.	Brienne	havlusunu	almak	için	gitti	ve	Jaime’yi	yıkamak	için	sert	bir	fırçayla	geri	döndü. </p>
<p class="calibre1">Muhafızlardan	 biri,	 Jaime’yi	 tıraş	 etmesi	 için	 Brienne’e	 bir	 ustura	 verdi.	 Qyburn	 kaba	 kumaştan	 iç çamaşırları,	siyah	yünden	bir	pantolon,	gri	bir	tunik	ve	önden	bağlanan	deri	bir	yelek	getirdi.	O	esnada Jaime’nin	 baş	 dönmesi	 azalmıştı	 ama	 sarsaklığı	 geçmemişti.	 Fahişenin	 yardımıyla	 giyinmeyi	 başardı. </p>
<p class="calibre1">“Şimdi	tek	ihtiyacım	gümüş	bir	ayna.” </p>
<p class="calibre1">Kanlı	Üstat,	Brienne	için	de	temiz	kıyafetler	getirmişti;	pembe	ipekten	lekeli	bir	elbise	ve	keten</p>
<p class="calibre1">bir	içlik.	“Özür	dilerim	leydim.	Harrenhal’da,	size	uyacak	kadar	geniş	olan	tek	kadın	kıyafeti	buydu.” </p>
<p class="calibre1">Elbisenin	daha	ince	kollar,	daha	kısa	bacaklar	ve	daha	dolgun	göğüsler	için	dikildiği	ilk	bakışta</p>
<p class="calibre1">anlaşılıyordu.	İnce	Myr	danteli	Brienne’in	tenindeki	morlukları	gizleyememişti.	Neticede	elbise	fahişeyi gülünç	göstermişti.	Kolları	benimkilerden	kalın,	boynu	da	öyle,	diye	düşündü	Jaime.	Zırh	giymeyi	tercih etmesine	şaşmamak	gerek.	Pembe	de	kıza	göre	bir	renk	değildi.	Jaime’nin	aklına	onlarca	zalim	şaka	geldi ama	Jaime	bu	sefer	şakalarını	kendine	sakladı.	Onu	kızdırmasa	iyi	ederdi;	tek	eliyle	kızın	dengi	değildi. </p>
<p class="calibre1">Qyburn	 bir	 matara	 da	 getirmişti.	 Zincirsiz	 üstat	 içmesi	 için	 ısrar	 ettiğinde,	 “Bu	 ne?”	 diye	 sordu Jaime	talepkâr	bir	tonla. </p>
<p class="calibre1">“Sirkede	 demlenmiş	 meyan	 kökü,	 ballı	 ve	 karanfilli.	 Size	 biraz	 kuvvet	 verecek	 ve	 kafanızı temizleyecek.” </p>
<p class="calibre1">“Bana	yeni	eller	çıkaran	bir	iksir	getir,”	dedi	Jaime.	“İhtiyacım	olan	şey	bu.” </p>
<p class="calibre1">“İç,”	dedi	Brienne	gülümsemeden.	Ve	Jaime	içti. </p>
<p class="calibre1">Jaime	 kendini	 ayağa	 kalkacak	 kadar	 güçlü	 hissetmeden	 önce	 yarım	 saat	 geçti.	 Banyonun	 loş	 ve nemli	 sıcağından	 sonra,	 dışarıdaki	 hava	 Jaime’nin	 yüzüne	 inen	 bir	 tokat	 gibiydi.	 “Lordum	 şimdi	 onu bekliyordur,”	dedi	bir	muhafız,	Qyburn’e.	“Kızı	da.	Adamı	taşımam	mı	gerekiyor?” </p>
<p class="calibre1">“Hâlâ	yürüyebilirim.	Brienne,	bana	kolunu	ver.” </p>
<p class="calibre1">Kıza	 tutunan	 Jaime,	 onu	 avludan	 geçirip	 geniş	 ve	 cereyanlı	 bir	 salona	 doğru	 götürmelerine	 izin verdi.	Salon,	Kral</p>
<p class="calibre1">Topraklarindaki	taht	odasından	bile	büyüktü.	Duvarlara,	yaklaşık	on	adımda	bir	devasa	şömineler</p>
<p class="calibre1">yerleştirilmişti.	Jaime’nin	sayamayacağı	kadar	fazla	şömine	vardı	ama	hiçbiri	yakılmamıştı	ve	duvarların arasındaki	 soğuk	 insanın	 kemiklerine	 işliyordu.	 Kapılar	 ve	 yukarıdaki	 iki	 galeriye	 çıkan	 merdivenler, kürk	 pelerinler	 giymiş	 bir	 düzine	 mızrakçı	 tarafından	 korunuyordu.	 Ve	 bu	 uçsuz	 bucaksız	 boşluğun ortasında,	 arduvaz	 bir	 araziye	 benzeyen	 pürüzsüz	 zeminle	 çevrelenmiş	 ahşap	 masada	 Dehşet	 Kalesi Lordu	bekliyordu,	yanında	sadece	bir	kadeh	taşıyıcısı	vardı. </p>
<p class="calibre1">Adamın	 önünde	 durduklarında,	 “Lordum,”	 dedi	 Brienne.	 Roose	 Boltonin	 gözleri	 taştan	 solgun, sütten	koyuydu	ve	sesi	örümcek	yumuşaklığındaydı.	“Bana	katılacak	kadar	güçlü	olmanız	beni	mutlu	etti sör.	Leydim,	lütfen	oturun.”	Lord	Bolton	masayı	dolduran	peynir	dilimlerini,	ekmekleri,	soğuk	etleri	ve meyveleri	 gösterdi.	 “Kırmızı	 mı	 yoksa	 beyaz	 mı	 içersiniz?	 Korkarım	 sıradan	 bir	 mahsul.	 Sör	 Amory, </p>
<p class="calibre1"><a id="p305"></a>Leydi	Whent’in	mahzenlerini	neredeyse	kurutmuş.” </p>
<p class="calibre1">“Onu	 bunun	 için	 öldürdüğünüze	 inanıyorum.”	 Jaime,	 zayıflığının	 Bolton	 tarafından	 görülmemesi için	kendisine	gösterilen	sandalyeye	aceleyle	oturdu.	“Beyaz,	Starklar	içindir.	Ben	iyi	bir	Lannister	gibi kırmızı	içeceğim.” </p>
<p class="calibre1">“Ben	su	tercih	ederim,”	dedi	Brienne. </p>
<p class="calibre1">“Elmar,	Sör	Jaime	için	kırmızı,	Leydi	Brienne	için	su	ve	benim	için	baharatlı	şarap.”	Lord	Bolton, </p>
<p class="calibre1">Jaime	ve	Brienne’e	eşlik	eden	muhafızları	bir	el	hareketiyle	gönderdi,	adamlar	sessizce	çekildi. </p>
<p class="calibre1">Alışkanlık,	 Jaime’nin	 şaraba	 sağ	 eliyle	 uzanmasına	 sebep	 oldu,	 Jaime’nin	 kesik	 bileği	 kadehi salladı,	 keten	 sargılara	 parlak	 kırmızı	 lekeler	 saçtı	 ve	 onu	 devrilmek	 üzere	 olan	 kadehi	 sol	 eliyle yakalamak	zorunda	bıraktı	ama	Bolton,	sakarlığı	görmemiş	gibi	davrandı.	Kuzeyli	adam,	aldığı	kuru	eriği küçük	 ve	 keskin	 ısırıklarla	 yedi.	 “Bunları	 deneyin	 Sör	 Jaime.	 Çok	 tatlılar	 ve	 bağırsakların	 çalışmasına yardım	ederler.	Lord	Vargo	bu	erikleri	bir	handan	almış,	orayı	yakmadan	önce.” </p>
<p class="calibre1">“Bağırsaklarım	 iyi	 çalışıyor,	 o	 keçi	 bir	 lord	 değil	 ve	 eriklerinle	 beni	 ilgilendirmiyor, maksadınızla	ilgileniyorum.” </p>
<p class="calibre1">“Size	ilişkin	maksadımla	mı?”	Roose	Boltonin	dudaklarım	hafif	bir	gülümseme	dokundu.	“Siz	çok</p>
<p class="calibre1">tehlikeli	bir	ödülsünüz	sör.	Gittiğiniz	her	yere	nifak	ekiyorsunuz.	Buraya,	benim	mutlu	yuvam	Harrenhal’a bile.”	Adamın	sesi	fısıltıdan	bir	saç	teli	kalındı.	“Görünüşe	göre	Nehirova’da	da	aynı	şeyi	yapmışsınız. </p>
<p class="calibre1">Edmure	Tully’nin	yeniden	yakalanmanız	için	bin	ejderha	vadettiğini	biliyor	muydunuz?” </p>
<p class="calibre1">Hepsi	bu	mu?	“Kız	kardeşim	bunun	on	katını	öder.” </p>
<p class="calibre1">“Öder	mi?”	Adamın	dudaklarında	bir	an	yine	o	gülümseme	belirdi	ve	aynı	hızla	kayboldu.	“On	bin</p>
<p class="calibre1">ejderha	aşılması	zor	bir	yekûn.	Lord	Karstarkin	teklifinin	de	dikkate	alınması	gerekir	elbette.	Ona	sizin kafanızı	götürecek	adama	kızının	elini	vadetti.”	“Bunu	tersine	çevirmeyi	keçinize	bırakın,”	dedi	Jaime. </p>
<p class="calibre1">Bolton	 hafifçe	 kıkırdadı.	 “Kaleyi	 aldığımızda	 Harrion	 Stark	 burada	 tutsaktı,	 biliyor	 muydunuz? </p>
<p class="calibre1">Hâlâ	 benimle	 olan	 Karhold	 adamlarının	 hepsini	 ona	 verdim	 ve	 onu	 Glover’la	 gönderdim.	 Umarım Gölgeli	 Vadi’de	 başına	 kötü	 bir	 şey	 gelmez...	 yoksa	 Lord	 Karstarkin	 soyundan	 geri	 yalnızca	 Alys Karstark	kalır.”	Bolton	bir	erik	daha	aldı.	“Ne	şanslısınız	ki	benim	bir	eşe	ihtiyacım	yok.	Ikizler’deyken Leydi	Walda	Frey’le	evlendim.” </p>
<p class="calibre1">“Güzel	Walda?”	Jaime	beceriksiz	bir	şekilde,	sol	eliyle	kopardığı	ekmeği	kesik	bileğiyle	tutmaya</p>
<p class="calibre1">çalışıyordu. </p>
<p class="calibre1">“Şişko	Walda.	Frey	Lordu	çeyiz	olarak	evleneceğim	kızın	ağırlığınca	gümüş	önerdi,	ben	de	eşimi</p>
<p class="calibre1">bu	doğrultuda	seçtim.	Elmar,	Sör	Jaime	için	ekmek	kopar.” </p>
<p class="calibre1">Çocuk,	ekmek	somunundan	 yumruk	büyüklüğünde	bir	 parça	kopartıp	Jaime’ye	 uzattı.	Brienne	ise</p>
<p class="calibre1">kendi	ekmeğini	kopardı.	“Lord	Bolton,”	dedi	kız,	“Harrenhal’u	Vargo	Hoat’a	vereceğiniz	söyleniyor.” </p>
<p class="calibre1">“Kale	 onun	 ücretiydi,”	 dedi	 Lord	 Bolton.	 “Borcunu	 ödeyen	 yegâne	 insanlar	 Lannisterlar	 değil. </p>
<p class="calibre1">Ben	her	hâlükârda	yakın	zamanda	buradan	ayrılmak	zorundayım.	Edmure	Tully,	Ikizler’de	Leydi	Roslin</p>
<p class="calibre1">Frey’le	evlenecek	ve	kralım	iştirakimi	emrediyor.” </p>
<p class="calibre1">“Edmure	mu	evleniyor?”	dedi	Jaime.	“Robb	Stark	değil	mi?”	“Majesteleri	Kral	Robb	evlendi.” </p>
<p class="calibre1">Bolton,	 avcuna	 tükürdüğü	 erik	 çekirdeğini	 kenara	 bıraktı.	 “Sarpkaya’dan	 bir	 Westerling	 ile.	 Bana	 kızın adının	 Jeyne	 olduğu	 söylendi.	 Onu	 tanıdığınıza	 şüphe	 yok	 sör.	 Gelinin	 babası	 sizin	 babanızın	 sancak beyi.” </p>
<p class="calibre1">“Babamın	pek	çok	sancak	beyi	var,	onların	çoğunun	da	kızları.”	Tek	elli	Jaime,	Jeyne	denen	kızı</p>
<p class="calibre1">hatırlamaya	çalışarak	şarap	kadehine	uzandı.	Westerling,	güçten	çok	gururu	olan	eski	bir	hanedandı. </p>
<p class="calibre1">“Bu	doğru	olamaz,”	dedi	Brienne	inatla.	“Kral	Robb	bir	Frey’le	evleneceğine	dair	yemin	etti.	O</p>
<p class="calibre1">yeminini	asla	bozmaz,	o...” </p>
<p class="calibre1">“Majesteleri	 on	 altı	 yaşında	 bir	 delikanlı,”	 dedi	 Roose	 Bolton	 nezaketle.	 “Ve	 sözlerimi</p>
<p class="calibre1"><a id="p306"></a>sorgulamazsanız	size	müteşekkir	olurum	leydim.” </p>
<p class="calibre1">Jaime,	Robb	Stark	için	neredeyse	üzgündü.	Arazide	kazandığı	mücadeleyi	yatak	odasında	kaybetti, </p>
<p class="calibre1">zavallı	aptal.	“Lord	Wälder	nasıl	oldu	da	bir	kurt	yerine	bir	alabalık	yemekten	haz	aldı?” </p>
<p class="calibre1">“Ah,	alabalıktan	çok	leziz	akşam	yemeği	olur.”	Bolton,	solgun	parmağını	kadeh	taşıyıcısına	doğru</p>
<p class="calibre1">uzattı.	 “Ama	 benim	 zavallı	 Elmar’im	 aşk	 acısı	 çekiyor.	 Kendisi	 Arya	 Stark’la	 evlenecekti	 fakat	 Kral Robert	tarafından	ihanete	uğrayan	Frey	babamın	bu	nişanı	bozmaktan	başka	seçeneği	yoktu.” </p>
<p class="calibre1">“Arya	 Stark’tan	 haber	 var	 mı?”	 Brienne	 öne	 eğildi.	 “Leydi	 Catelyn	 endişeli...	 kız	 hâlâ	 yaşıyor mu?” </p>
<p class="calibre1">“Ah,	evet,”	dedi	Dehşet	Kalesi	Lordu. </p>
<p class="calibre1">“Bundan	emin	misiniz	lordum?” </p>
<p class="calibre1">Roose	Bolton	omuzlarını	silkti.	“Arya	Stark	uzun	zaman	kayıptı,	bu	doğru	ama	şimdi	bulundu.	Onu</p>
<p class="calibre1">sağ	salim	kuzeye	göndermek	niyetindeyim.” </p>
<p class="calibre1">“Onu	ve	ablasını,	ikisini	de,”	dedi	Brienne.	“Tyrion	Lannister,	ağabeyi	karşılığında	kızların	ikisini de	 vereceğine	 dair	 yemin	 etti.”	 Bu	 sözler	 Dehşet	 Kalesi	 Lordu’nu	 eğlendirmiş	 gibiydi.	 “Leydim,	 size kimse	söylemedi	mi?	Lannisterlar	yalan	söyler.” </p>
<p class="calibre1">“Hanedanımın	 onuruna	 hakaret	 mi	 ediyorsunuz?”	 Jaime	 sağlam	 eliyle	 peynir	 bıçağını	 aldı. </p>
<p class="calibre1">“Yuvarlak	ve	kör	bir	uç,”	dedi,	parmağını	bıçağın	kenarında	kaydırdı,	“buna	rağmen	gözünüze	saplanır.” </p>
<p class="calibre1">Alnı	boncuk	boncuk	terlemişti.	Jaime	hissettiği	kadar	zayıf	görünmediğini	umuyordu	sadece. </p>
<p class="calibre1">Lord	 Bolton’ın	 küçük	 gülümsemesi	 dudaklarını	 tekrar	 ziyaret	 etti.	 “Ekmeğini	 yardımsız</p>
<p class="calibre1">koparamayan	bir	adam	için	ziyadesiyle	cesur	konuşuyorsunuz.	Her	yanda	muhafızlarım	var,	hatırlatırım.” </p>
<p class="calibre1">“Her	 yanda	 ve	 yarım	 fersah	 uzakta.”	 Jaime,	 salonun	 göz	 alabildiğince	 uzanan	 boyuna	 baktı. </p>
<p class="calibre1">“Muhafızlar	bize	ulaşana	dek	Aerys	kadar	ölü	olursunuz.” </p>
<p class="calibre1">“Ev	sahibinizi,	kendi	peyniri	ve	zeytini	üstünden	tehdit	etmeniz	kahramanca	sayılmaz,”	diye	çıkıştı Dehşet	Kalesi	Lordu.	“Biz	kuzeyde	misafirperverlik	yasalarını	hâlâ	kutsal	sayarız.” </p>
<p class="calibre1">“Ben	 burada	 misafir	 değil	 tutsağım.	 Keçiniz	 elimi	 kesti.	 Birkaç	 kuru	 erik	 sayesinde	 bunu görmezden	geleceğimi	sanıyorsanız	çok	yanılıyorsunuz.” </p>
<p class="calibre1">Jaime’nin	sözleri	Bolton’ı	şaşırtmıştı.	“Belki	de	yanılıyorum.	Belki	de	sizi	düğün	hediyesi	olarak</p>
<p class="calibre1">Edmure	Tully’ye	vermeliyim...	ya	da	kafanızı	uçurmalıyım,	kız	kardeşinizin	Eddard	Stark’a	yaptığı	gibi.” </p>
<p class="calibre1">“Bunu	tavsiye	etmem.	Casterly	Kayasının	hafızası	sağlamdır.” </p>
<p class="calibre1">“Benim	 duvarlarımla	 sizin	 kayanızın	 arasında	 binlerce	 fersah	 dağ,	 deniz	 ve	 bataklık	 uzanıyor. </p>
<p class="calibre1">Lannister	husumeti	Bolton’a	az	şey	ifade	ediyor.” </p>
<p class="calibre1">“Lannister	 dostluğu	 çok	 şey	 ifade	 edebilir.”	 Jaime	 o	 anda	 oynadıkları	 oyunu	 bildiğini</p>
<p class="calibre1">düşünüyordu.	Ama	fahişe	de	biliyor	mu?	Görmek	için	bakmaya	cesaret	edemiyordu. </p>
<p class="calibre1">“Akıllı	bir	adamın	isteyeceği	dostlar	olduğunuzdan	emin	değilim.”	Roose	Bolton	bir	el	işaretiyle</p>
<p class="calibre1">çocuğu	çağırdı.	“Elmar,	konuklarımıza	birer	dilim	rosto	kes.” </p>
<p class="calibre1">Rosto	 önce	 Brienne’e	 servis	 edildi	 ama	 kız	 yemek	 için	 hareketlenmedi.	 “Lordum,”	 dedi,	 “Sör Jaime,	 Leydi	 Catelyn’in	 kızlarıyla	 değiş	 tokuş	 edilecek.	 Yolumuza	 devam	 etmemiz	 için	 bizi	 serbest bırakmalısınız.” </p>
<p class="calibre1">“Nehirova’dan	 gelen	 kuzgun	 bir	 firardan	 bahsediyordu,	 bir	 takastan	 değil.	 Ve	 siz,	 bu	 tutsağın zincirlerinden	kurtulmasına	yardım	ettiyseniz	hainlikten	suçlusunuz	leydim.” </p>
<p class="calibre1">İri	 fahişe	 ayağa	 kalktı.	 “Ben	 Leydi	 Stark’a	 hizmet	 ediyorum.”	 “Ben	 de	 Kuzey	 Kralı’na.	 Ya	 da Kuzey’i	Kaybeden	Kral’a,	bazıları	onu	bu	isimle	anıyor	artık.	Sör	Jaime’yi	Lannisterlar’a	geri	vermeyi asla	istememiş	olan	krala.” </p>
<p class="calibre1">Elmar,	kanlı	ve	kara	bir	dilim	rostoyu	Jaime’nin	önüne	koyarken,	“Otur	ve	yemeğini	ye	Brienne,” </p>
<p class="calibre1">dedi	Jaime.	“Bolton’ın	niyeti	bizi	öldürmek	olsaydı	kıymetli	eriklerini	bizim	için	heba	etmezdi,	hem	de</p>
<p class="calibre1"><a id="p307"></a>bağırsaklarını	tehlikeye	atmak	pahasına.”	Tabağına	baktı	ve	eti	tek	elle	kesmenin	bir	yolu	olmadığını	fark etti.	 Şimdi	 bir	 kızdan	 bile	 değersizim,	 diye	 düşündü.	 Keçi	 bu	 ticareti	 eşitledi.	 Cersei,	 Leydi	 Catelyn’in yavrularını	 benimkine	 benzer	 bir	 halde	 geri	 verdiğinde	 leydinin	 keçiye	 teşekkür	 edeceğini	 sanmıyorum gerçi.	Jaime	bu	düşünceyle	yüzünü	buruşturdu.	Bahse	girerim	ki	bunun	için	de	ben	suçlanacağım. </p>
<p class="calibre1">Roose	 Bolton	 etini	 bir	 nizam	 içinde	 kesiyordu,	 adamın	 tabağına	 kan	 akıyordu.	 “Leydi	 Brienne, eğer	Sör	Jaime’yi	tıpkı	sizin	ve	Leydi	Stark’ın	arzu	ettiği	gibi	göndereceğimi	söylersem	oturur	musunuz?” </p>
<p class="calibre1">“Ben...	bizi	gönderecek	misiniz?”	Sesi	temkinliydi	ama	kız	oturdu.	“Bu	iyi,	lordum.” </p>
<p class="calibre1">“Öyle.	Yalnız,	Lord	Vargo	benim	için	ufak	bir...	zorluk	yarattı.”	Bolton,	solgun	gözlerini	Jaime’ye çevirdi.	“Hoat	elinizi	niye	kesti	biliyor	musunuz?” </p>
<p class="calibre1">“İnsanların	 ellerini	 kesmekten	 hoşlanıyor.”	 Jaime’nin	 kesik	 bileğini	 örten	 ketende	 kan	 ve	 şarap lekeleri	vardı.	“Ayaklarını	kesmekten	de	hoşlanıyor.	Bir	sebebe	ihtiyacı	varmış	gibi	görünmüyor.” </p>
<p class="calibre1">“Ama	bir	sebebi	var.	Hoat	göründüğünden	daha	kurnazdır.	Cesur	Dostlar	gibi	bir	topluluğu	ancak</p>
<p class="calibre1">zekâ	sahibi	bir	adam	komuta	edebilir.”	Bolton,	hançerini	sapladığı	et	parçasını	ağzına	götürdü,	düşünceli bir	 halde	 çiğnedi,	 yuttu.	 “Lord	 Vargo,	 Lannister	 Hanedanı’nı	 terk	 etti	 çünkü	 ben	 kendisine	 Harrenhal’u önerdim;	 Lord	 Tywin’den	 almayı	 umacağı	 herhangi	 bir	 şeyden	 bin	 kat	 daha	 büyük	 bir	 ödül	 bu.	 Vargo, Batıdiyar’a	yabancı	olmasından	mütevellit,	ödülün	zehirli	olduğunu	bilmiyordu.” </p>
<p class="calibre1">“Kara	Harrenin	laneti?”	diye	alay	etti	Jaime. </p>
<p class="calibre1">“Tywin	Lannister’in	laneti,”	dedi	Bolton.	Elmar,	lordun	uzattığı	kadehi	sessizce	tekrar	doldurdu. </p>
<p class="calibre1">“Bizim	 keçi	 Tarbeckler’e	 veya	 Reyneler’e	 danışmalıydı.	 Onlar,	 lord	 babanızın	 ihanetle	 nasıl	 baş	 ettiği hususunda	Hoat’u	uyarabilirlerdi.” </p>
<p class="calibre1">“Tarbeckler	ya	da	Reyneler	yok,”	dedi	Jaime. </p>
<p class="calibre1">“Ben	 de	 tam	 olarak	 bundan	 bahsediyorum.	 Hiç	 şüphe	 yok	 ki	 Lord	 Vargo,	 Lord	 Stannis’in	 Kral Toprakları’nda	zafer	kazanacağını	ve	Harrenhal’un	mülkiyetini,	Lannister	Hanedanının	düşüşündeki	küçük rolü	sebebiyle,	gönül	borcu	olarak	ona	vereceğini	umdu.”	Bolton	kuru	bir	kahkaha	attı.	“Korkarım	Vargo, Stannis	 Baratheon	 hakkında	 da	 az	 şey	 biliyor.	 Stannis	 ona	 hizmetlerinin	 karşılığında	 Harrenhal’u verebilirdi...	ama	suçlarının	karşılığında	da	darağacı	verirdi.” </p>
<p class="calibre1">“Darağacı,	 babamdan	 alacağı	 şeyden	 daha	 şefkatli	 olur.”	 “Sonunda	 o	 da	 bunu	 anladı.	 Stannis bozguna	 uğradı	 ve	 Renly	 öldü,	 Hoat’u	 Lord	 Tywin’in	 intikamından	 esirgeyecek	 tek	 şey	 bir	 Stark	 zaferi lâkin	bunun	olma	ihtimali	gittikçe	zayıflıyor.” </p>
<p class="calibre1">“Kral	Robb	her	mücadeleyi	kazandı,”	dedi	Brienne	cesurca,	sözlerine	de	görevine	olduğu	kadar</p>
<p class="calibre1">inatla	sadıktı. </p>
<p class="calibre1">“Her	 mücadeleyi	 kazandı;	 Freyler’i,	 Karstarklari,	 Kışyarı’nı	 ve	 kuzeyi	 kaybederken.	 Kurdun	 o kadar	genç	olması	üzücü.	On	altı	yaşındaki	delikanlılar	ölümsüz	ve	yenilmez	olduklarını	düşünürler.	Daha yaşlı	bir	adam	diz	çökerdi	sanırım.	Savaştan	sonra	daima	barış	vardır	ve	barışla	birlikte	aflar	gelir...	en azından	Robb	Stark	gibiler	için.	Vargo	Hoat	gibiler	için	değil.”	Bolton	hafifçe	gülümsedi.	“Keçiyi	her	iki taraf	 da	 kullandı	 ama	 hiçbiri	 onun	 ölümüne	 ağlamaz.	 Cesur	 Dostlar,	 Karasu	 Savaşı’nda	 dövüşmediler ama	orada	öldüler.” </p>
<p class="calibre1">“Yas	tutmazsam	beni	bağışlar	mısınız?” </p>
<p class="calibre1">“Biçare	 ve	 kara	 bahtlı	 keçimize	 hiç	 acımıyor	 musunuz?	 Ah,	 ama	 tanrılar	 acıyor	 olmalı...	 yoksa neden	sizi	onun	ellerine	teslim	etsinler?”	Bolton	bir	parça	et	daha	çiğnedi.	“Karhold,	Harrenhal’dan	daha küçük	 ve	 daha	 yoksul	 lâkin	 aslanın	 pençelerinden	 epey	 uzakta.	 Vargo,	 Alys	 Karstark’la	 evlendiğinde gerçek	 bir	 lord	 olabilir.	 Babanızdan	 biraz	 altın	 alabilse	 daha	 iyi	 olur	 ama	 Lord	 Tywin	 ne	 kadar	 altın öderse	ödesin	Vargo	sizi	Lord	Rickard’a	verir.	Vargo’nun	ödülü	o	kız	ve	güvenli	bir	sığmak	olur. </p>
<p class="calibre1">Ama	 sizi	 satabilmesi	 için	 elinde	 tutması	 gerekir	 ve	 nehir	 toprakları	 sizi	 memnuniyetle	 çalacak adamlarla	dolu.	Glover	ve	Tallhart,	Gölgeli	Vadi’de	bozguna	uğradı	fakat	ordularından	geri	kalanlar	hâlâ</p>
<p class="calibre1"><a id="p308"></a>dışarıda,	 Yürüyen	 Dağ	 sürüden	 ayrılanları	 katlediyor.	 Bin	 Karstark,	 Nehirova’nın	 güneyindeki	 ve doğusundaki	arazilerde	dolaşarak	sizi	arıyor.	Başka	yerlerde,	lordsuz	ve	kanunsuz	kalan	Darry	adamları, dört	ayaklı	kurt	sürüleri	ve	yıldırım	lordunun	haydut	çeteleri	var.	Dondarrion	sizi	ve	keçiyi	memnuniyetle aynı	 ağaca	 asar.”	 Dehşet	 Kalesi	 Lordu	 ekmeğini	 tabağındaki	 kana	 bandı.	 “Lord	 Vargo’nun	 sizi	 güvende tutmayı	umabileceği	tek	yer	Harrenhal’du	ama	benim	buradaki	adamlarımın	ve	Sör	Aenys’in	Freyler’inin sayısı,	 Cesur	 Dostlarin	 toplamından	 çok	 daha	 fazla.	 Vargo,	 sizi	 Nehirova’daki	 Edmure	 Tully’ye	 geri vereceğimden	korktu	şüphesiz...	ya	da	daha	kötüsü,	sizi	babanıza	göndereceğimden. </p>
<p class="calibre1">Sizi	sakatlayarak	kılıcınızı	aradan	çekip	gözdağı	vermek,	babanıza	gönderilecek	dehşet	verici	bir</p>
<p class="calibre1">hediyeye	 sahip	 olmak	 ve	 benim	 için	 değerinizi	 azaltmak	 istedi.	 Çünkü	 o	 benim	 adamım,	 ben	 de	 Kral Robb’un	adamıyım.	Hâl	buyken,	onun	suçu	benim	suçumdur	ya	da	babanız	böyle	düşünebilir.	İşte	benim</p>
<p class="calibre1">küçük...	zorluğum	burada.”	Bolton	solgun,	soğuk	ve	ümitli	gözlerini	kırpmadan	Jaime’ye	baktı. </p>
<p class="calibre1">Anlıyorum.	“Sizi	suçlamalardan	aklamamı	istiyorsunuz.	Babama	bu	kesik	bileğin	sizin	marifetiniz</p>
<p class="calibre1">olmadığını	söylememi.”	Jaime	güldü.	“Lordum,	beni	Cersei’ye	gönderin	ve	size	duymak	isteyebileceğiniz en	tatlı	şarkıyı	söyleyeyim.”	Jaime,	başka	bir	cevap	verse	Boltonin	onu	keçiye	geri	vereceğini	biliyordu. </p>
<p class="calibre1">“Bir	 elim	 olsaydı,	 babamın	 Batıdiyar’a	 getirdiği	 paralı	 asker	 tarafından	 nasıl	 sakat	 bırakıldığımı	 ve soylu	Lord	Bolton	tarafından	nasıl	kurtarıldığımı	kaleme	alırdım.” </p>
<p class="calibre1">“Sözünüze	güveneceğim	sör.” </p>
<p class="calibre1">İşte	bu	sık	sık	duymadığım	bir	şey.	“Gitmemize	ne	kadar	erken	izin	verilebilir?	Ve	beni	bütün	o</p>
<p class="calibre1">kurtların,	haydutların	ve	Karstarklarin	içinden	nasıl	geçireceksiniz?” </p>
<p class="calibre1">“Qyburn	 yeterince	 güçlü	 olduğunuzu	 söylediğinde,	 kaptanını	 Waltonin	 komutasındaki	 seçilmiş</p>
<p class="calibre1">adamlardan	 oluşan	 güçlü	 bir	 koruma	 eşliğinde	 gideceksiniz.	 Walton’a	 Çelikincik	 derler.	 Sadakati demirden	bir	askerdir.	Walton	sizi	güven	içinde	ve	tek	parça	halinde	Kral	Topraklarina	götürecek.” </p>
<p class="calibre1">“Leydi	Catelyn’in	kızları	da	güvenle	ve	tek	parça	halinde	teslim	edilecek,”	dedi	fahişe.	“Lordum, </p>
<p class="calibre1">adamınız	Waltonin	himayesini	hoş	karşılarız	fakat	kızlar	benim	vazifem.” </p>
<p class="calibre1">Dehşet	 Kalesi	 Lordu	 kıza	 umursamaz	 bir	 bakış	 attı.	 “Bundan	 böyle	 kızlarla	 ilgilenmenize	 gerek yok	leydim.	Leydi	Sansa	cücenin	karısı	oldu,	onları	yalnızca	tanrılar	ayırabilir	artık.” </p>
<p class="calibre1">“Karısı?”	 dedi	 Brienne	 dehşet	 içinde.	 “İblis?	 Ama...	 o	 yemin	 verdi,	 bütün	 meclisin	 önünde, tanrıların	ve	insanların	şahitliğinde...” </p>
<p class="calibre1">Ne	 kadar	 masum.	 Jaime	 de	 hemen	 hemen	 Brienne	 kadar	 şaşırmıştı	 ama	 şaşkınlığını	 ondan	 iyi sakladı.	Sansa	Stark.	Tyrion’ın	yüzünü	güldürmüş	olmalı	bu.	Kardeşinin	küçük	çiftçi	kızıyla	nasıl	da	mutlu olduğunu	hatırladı	Jaime...	on	beş	gün	boyunca. </p>
<p class="calibre1">“İblis’in	ne	yemin	verdiği	ya	da	vermediği	artık	önemli	değil,”	dedi	Lord	Bolton.	“Hele	sizi	hiç</p>
<p class="calibre1">ilgilendirmez.”	Fahişe	neredeyse	yaralı	görünüyordu.	Roose	Bolton	muhafızlarını	çağırdığında,	belki	de Brienne	 tuzağın	 demir	 dişlerini	 hissetmişti	 sonunda.	 “Sör	 Jaime	 buradan	 Kral	 Topraklarına	 devam edecek.	 Sizinle	 ilgili	 bir	 şey	 söylemedim	 korkarım.	 Lord	 Vargo’yu	 iki	 ödülünden	 birden	 mahrum bırakmak	 vicdansızlık	 olur.”	 Dehşet	 Kalesi	 Lordu	 bir	 erik	 daha	 almak	 için	 uzandı.	 “Sizin	 yerinizde olsaydım	leydim,	Starklar	için	daha	az	ve	safirler	için	daha	çok	endişelenirdim.” </p>
<p class="calibre1"><b class="calibre3">	</b></p>
<p class="calibre1"><a id="p309"></a><b class="calibre3">TYRION</b></p>
<p class="calibre1">Tyrionin	 arkasındaki	 bir	 at,	 yol	 boyunca	 dizilmiş	 altın	 pelerinli	 sıralarının	 arasından	 sabırsızca kişnedi.	Tyrion,	Lord	Gylesin	öksürüğünü	de	duyabiliyordu.	Gylesin	gelmesini	istememişti,	Sör	Addamin gelmesini	 istediğinden	 fazla	 değil.	 Jalabhar	 Xho’yu	 ve	 diğerlerini	 de	 istememişti	 ama	 lord	 babası, kendisini	Karasu’nun	karşısına	geçirmek	üzere	yalnızca	bir	cücenin	gitmesinin	Doran	Martell	tarafından kötü	karşılanacağını	düşünmüştü. </p>
<p class="calibre1">Joffrey,	Dornelu	adamı	bizzat	karşılamalıydı,	diye	düşündü	Tyrion	beklerken,	ama	işi	eline	yüzüne</p>
<p class="calibre1">bulaştırırdı	 şüphesiz.	 Kral	 son	 zamanlarda,	 Mace	 Tyrell’in	 askerlerinden	 öğrendiği	 küçük	 Domelu şakalarını	tekrar	edip	duruyordu.	Bir	atı	nallamak	için	kaç	Domelu	gerekir?	Dokuz.	Biri	nalı	çakmak	için, sekizi	 atı	 kaldırmak	 için.	 Tyrion,	 Doran	 Martell’in	 bu	 şakaları	 komik	 bulmayacağını	 düşünüyordu nedense. </p>
<p class="calibre1">Atlılar	 uzun	 ve	 tozlu	 bir	 sıra	 halinde	 hayat	 dolu	 ormanın	 yeşilliğinden	 çıkarken,	 Tyrion	 onların dalganan	 sancaklarını	 görebiliyordu.	 Burasıyla	 nehir	 arasında,	 Tyrionin	 mücadelesinden	 miras	 kalan çıplak	ve	kararmış	ağaçlar	vardı	yalnızca.	Tyrion,	yaklaşan	atların	toynaklarının	altından	kalkan	külleri izlerken,	 çok	 fazla	 sancak,	 diye	 düşündü,	 Tyrell’in	 öncü	 kuvveti	 Stannis’i	 kanattan	 ezerken	 onların toynaklarının	 altından	 da	 böyle	 kalkmıştı	 küller.	 Görünüşe	 göre	 Martell,	 Dorne	 lordlarının	 yarısını getirmiş.	Tyrion	bundan	iyi	bir	sonuç	çıkarmaya	çalıştı	ama	başaramadı.	“Kaç	sancak	sayıyorsun?”	diye sordu	Bronn’a. </p>
<p class="calibre1">Paralı	 asker	 eliyle	 gözlerini	 gölgeledi.	 “Sekiz...	 hayır	 dokuz.”	 Tyrion	 eyerinde	 döndü.	 “Pod, buraya	gel.	Gördüğün	armaları	tarif	et	ve	hangi	hanedanları	temsil	ettiklerini	söyle.” </p>
<p class="calibre1">Podrick	 Payne	 iğdiş	 atını	 yaklaştırdı.	 Çocuk,	 taşıdığı	 kraliyet	 sancağının	 ağırlığıyla	 mücadele ediyordu;	 Joffrey’nin	 geyik	 ve	 aslanı.	 Bronn,	 Tyrionin	 şahsi	 sancağını	 taşıyordu;	 kırmızı	 zeminde	 altın Lannister	aslanı. </p>
<p class="calibre1">Pod	 daha	 iyi	 görebilmek	 için	 üzengilerin	 üstünde	 ayağa	 kalktığında,	 boyu	 uzuyor,	 diye	 düşündü Tyrion.	 Yakında	 herkes	 gibi	 bana	 yukarıdan	 bakacak.	 Delikanlı,	 Tyrionin	 emriyle	 Dorne	 armaları hakkında	titiz	bir	çalışma	yapmıştı	ama	her	zamanki	gibi	heyecanlıydı.	“Göremiyorum.	Rüzgâr	sancakları dalgalandırıyor.”	“Bronn,	çocuğa	ne	gördüğünü	söyle.” </p>
<p class="calibre1">Bronn	 yeni	 takımı,	 pelerini	 ve	 göğsündeki	 alevli	 zincir	 armasıyla	 tam	 bir	 şövalye	 gibi</p>
<p class="calibre1">görünüyordu	 bugün.	 “Turuncu	 zeminde	 kırmızı	 bir	 güneş,”	 diye	 seslendi,	 “güneşin	 içinden	 bir	 mızrak geçiyor.” </p>
<p class="calibre1">“Martell,”	 dedi	 Podrick	 Payne	 hemen,	 gözle	 görünür	 şekilde	 rahatlamıştı.	 “Güneş	 Mızrağından Martell	Hanedanı	lordum.	Dorne	Prensi.” </p>
<p class="calibre1">“Bunu	atım	bile	bilirdi,”	dedi	Tyrion	hafif	alaylı	bir	şekilde.	“Ona	başka	bir	şey	ver	Bronn.” </p>
<p class="calibre1">“Üstünde	sarı	yuvarlaklar	olan	mor	bir	sancak	var.” </p>
<p class="calibre1">“Limonlar	 mı?”	 dedi	 Pod	 umutla.	 “Üstüne	 limonlar	 serpiştirilmiş	 mor	 bir	 zemin	 mi?	 Limon Ormanından	 Dalt	 Hanedanı?”	 “Olabilir.	 Sonraki,	 sarı	 zeminde	 kocaman	 siyah	 bir	 kuş.	 Kuşun pençelerinde	pembe	ya	da	sarı	bir	şey	var,	sancak	dalgalanırken	emin	olmak	zor.” </p>
<p class="calibre1">“Blackmont’un	 akbabası	 pençelerinde	 bir	 bebek	 taşır,”	 dedi	 Pod.	 “Blackmont’tan	 Blackmont</p>
<p class="calibre1">Hanedanı	sör.” </p>
<p class="calibre1">Bronn	 güldü.	 “Yine	 kitap	 mı	 okuyorsun?	 Kitaplar	 kılıç	 gözünü	 mahveder	 evlat.	 Bir	 kafatası	 da görüyorum.	 Siyah	 bir	 sancak.”	 “Manwoody	 Hanedanının	 taçlı	 kafatası,	 siyah	 zeminde	 kemik	 ve	 altın.” </p>
<p class="calibre1"><a id="p310"></a>Pod,	verdiği	her	doğru	cevapla	daha	özgüvenli	konuşuyordu.	“Kral	Mezarindan	Manwoodlar.” </p>
<p class="calibre1">“Üç	siyah	örümcek?” </p>
<p class="calibre1">“Onlar	akrep	sör.	Kumtaşindan	Qorgyle	Hanedanı,	kırmızı	zeminde	üç	siyah	akrep.” </p>
<p class="calibre1">“Kırmızı	ve	san,	arada	çentikli	bir	çizgi.” </p>
<p class="calibre1">“Cehennem	Çukuru’nun	alevleri.	Uller	Hanedanı.” </p>
<p class="calibre1">Tyrion	 etkilenmişti.	 Bu	 çocuk	 dili	 çözüldüğünde	 o	 kadar	 da	 aptal	 değil.	 “Devam	 et	 Pod,”	 dedi. </p>
<p class="calibre1">“Eğer	hepsini	bilirsen	sana	bir	hediye	vereceğim.” </p>
<p class="calibre1">“Kırmızı	ve	siyah	dilimleri	olan	bir	turta,”	dedi	Bronn.	“Ortasında	altın	bir	el	var.” </p>
<p class="calibre1">“İnayet’ten	Allyrion	Hanedanı.” </p>
<p class="calibre1">“Yılan	yiyen	kırmızı	bir	tavuk,	yani	öyle	görünüyor.” </p>
<p class="calibre1">“Tuz	 Kıyısindan	 Gargalenler.	 Sör.	 Bağışlayın.	 O	 bir	 kokatris.	 Tavuk	 değil.	 Kırmızı.	 Gagasında siyah	bir	yılan	var.” </p>
<p class="calibre1">“Çok	güzel!”	diye	bağırdı	Tyrion.	“Bir	tane	daha	delikanlı.”	Bronn,	yaklaşan	Domelu	adamların</p>
<p class="calibre1">sıralarını	taradı.	“Sonuncusu,	yeşil	damaların	üstünde	altın	bir	tüy.” </p>
<p class="calibre1">“Altın	bir	telek	sör.	Tor’un	Jordayne’i.” </p>
<p class="calibre1">Tyrion	 güldü.	 “Dokuz,	 aferin.	 Ben	 hepsini	 bilemezdim.”	 Bu	 bir	 yalandı	 ama	 çocuğa	 biraz	 övünç verirdi	ve	çocuğun	buna	fazlasıyla	ihtiyacı	vardı. </p>
<p class="calibre1">Görünüşe	göre	Martell	heybetli	refakatçiler	getirmiş.	Pod’un	saydığı	hanedanlardan	hiçbiri	küçük</p>
<p class="calibre1">ya	 da	 önemsiz	 değildi.	 Dome’un	 en	 büyük	 lordlarından	 dokuzu,	 kendileri	 ya	 da	 veliahtları,	 Kral Yolu’ndan	 geliyordu	 ve	 Tyrion	 onların	 bunca	 yolu	 sadece	 dans	 eden	 bir	 ayı	 görmek	 üzere katetmediklerini	düşünüyordu.	Burada	bir	mesaj	vardı.	Hoşlandığım	bir	mesaj	değil.	Tyrion,	Myrcella’yı Güneş	 Mızrağina	 göndermekle	 hata	 edip	 etmediğini	 merak	 etti.	 “Lordum,”	 dedi	 Pod	 biraz	 çekinerek, </p>
<p class="calibre1">“tahtırevan	yok.” </p>
<p class="calibre1">Tyrion	başını	sertçe	çevirdi.	Çocuk	haklıydı. </p>
<p class="calibre1">“Doran	 Martell	 her	 zaman	 tahtırevanla	 yolculuk	 eder,”	 dedi	 çocuk.	 “İpek	 saçaklı,	 oymalı	 bir tahtırevan,	perdelerinde	güneşler	var.” </p>
<p class="calibre1">Aynı	 hikâyeyi	 Tyrion	 da	 duymuştu.	 Prens	 Doran	 ellisini	 geçmişti	 ve	 gut	 hastasıydı.	 Daha	 hızlı yolculuk	etmek	istemiş	olabilir,	dedi	kendine.	Tahtırevanın	haydutlar	için	cazip	bir	hedef	olacağından	ya da	Kemik	Yolu’nun	yüksek	geçitlerinde	zorluk	çıkaracağından	erıdişelenmiştir,	Belki	gutu	daha	iyidir. </p>
<p class="calibre1">Peki,	Tyrionin	içinde	neden	kötü	bir	his	vardı? </p>
<p class="calibre1">Bekleyiş	 çekilmezdi.	 “Sancaklar	 ileri,”	 dedi	 Tyrion.	 “Onları	 karşılayacağız.”	 Atını	 tekmeledi. </p>
<p class="calibre1">Bronn	 ve	 Pod	 onu	 takip	 etti,	 her	 biri	 bir	 yanında.	 Onların	 geldiğini	 gören	 Domelu	 adamlar	 da	 kendi atlarını	 mahmuzladılar,	 atlar	 koştukça	 sancaklar	 dalgalanıyordu.	 Dornelularin	 süslü	 eyerlerinden yuvarlak,	 metal	 kalkanlar	 sarkıyordu	 ve	 adamların	 çoğu	 kısa	 mızrak	 demetleri	 ya	 da	 at	 sırtında kullanmakta	usta	oldukları	çift	kıvrımlı	Dorne	yayları	taşıyordu. </p>
<p class="calibre1">İlk	 olarak	 Kral	 Daeronin	 müşahede	 ettiği	 üç	 çeşit	 Dorne	 adamı	 vardı;	 kıyı	 şeritlerinde	 yaşayan tuzlu	Dornelular,	çöllerin	ve	uzun	nehir	vadilerinin	kumlu	Dornelulari,	istihkâmlarını	geçitlerde	ve	Kızıl Dağlarin	 yükseklerinde	 kuran	 taşlı	 Dornelular.	 En	 fazla	 Rhoyne	 kanını	 tuzlu	 Dornelular	 taşıyordu,	 taşlı Dornelular	da	en	azını. </p>
<p class="calibre1">Doranin	maiyeti,	üç	türün	tümünü	gayet	iyi	temsil	ediyor	gibi	görünüyordu.	Tuzlu	Dornelular	ince</p>
<p class="calibre1">yapılı	 ve	 esmerdi,	 pürüzsüz	 zeytin	 tenleri	 ve	 rüzgârla	 savrulan	 uzun,	 siyah	 saçları	 vardı.	 Kumlu Dornelular	 daha	 da	 esmerdi,	 sıcak	 Dorne	 güneşi	 tarafından	 yakılmış	 yüzleri	 kahverengiydi.	 Güneş</p>
<p class="calibre1">çarpmasından	 korunmak	 için	 miğferlerine	 uzun	 ve	 parlak	 eşarplar	 sarmışlardı.	 En	 iri	 ve	 en	 açık	 tenli olanlar	 taşlı	 Dornelular’dı;	 kahverengi	 veya	 sarı	 saçlarıyla,	 güneşte	 kahverengileşmek	 yerine	 çillenmiş</p>
<p class="calibre1">veya	yanmış	yüzleriyle	Andallarin	ve	İlk	İnsanların	oğulları. </p>
<p class="calibre1"><a id="p311"></a>Lordlar,	 kolları	 uçuşan	 ipek	 ve	 saten	 kıyafetler	 giymiş,	 mücevherli	 kemerler	 takmışlardı.	 Yoğun bir	şekilde	minelenmiş	silahlarına	cilalı	bakır,	parlak	gümüş	ve	kırmızı	altın	kakılmıştı.	Kızıl,	altın	ve	kar beyazı	atların	sırtında	geliyorlardı;	hayvanların	tümü	sırım	gibi	ve	hızlıydı,	uzun	boyunları	ve	dar	yapılı güzel	 başları	 vardı.	 Dorne’un	 efsanevi	 kum	 binekleri	 savaş	 atlarından	 daha	 küçük	 olurdu	 ve	 zırhların ağırlığını	 taşıyamazlardı	 ama	 bütün	 bir	 gün,	 gece	 ve	 ertesi	 gün	 koşabildikleri	 ve	 asla	 yorulmadıkları rivayet	edilirdi. </p>
<p class="calibre1">Dornelu	 lider,	 ateş	 rengi	 yelesi	 ve	 kuyruğu	 olan	 günah	 kadar	 kara	 bir	 aygır	 sürüyordu.	 Eyerinde orada	doğmuş	gibi	oturuyordu	adam;	uzun,	ince	ve	zarif.	Omuzlarında	soluk	kırmızı	ipekten	dikilmiş	bir pelerin	dalgalanıyordu.	Mintanı,	adam	hareket	ettikçe	bin	yeni	metelik	gibi	ışıldayan	üst	üste	bindirilmiş</p>
<p class="calibre1">bakır	 disk	 sıralarıyla	 zırhlanmıştı.	 Liderin	 yaldızlı	 yüksek	 miğferinin	 alnında	 bakır	 bir	 güneş	 vardı	 ve adamın	sırtından	sarkan	cilalı	metal	kalkan	Martell	Hanedanınm	mızraklı	güneşini	taşıyordu. </p>
<p class="calibre1">Tyrion	dizginleri	çekerken,	bir	Martell	güneşi	ama	on	yıl	fazla	genç,	diye	düşündü,	aynı	zamanda</p>
<p class="calibre1">fazla	sağlam	ve	fazla	sert.	Artık	neyle	uğraşmak	zorunda	olduğunu	biliyordu.	Bir	savaş	başlatmak	için	kaç Dornelu	gerekir?	diye	sordu	kendine.	Sadece	bir.	Ama</p>
<p class="calibre1">Tyrionin	 gülümsemekten	 başka	 seçeneği	 yoktu.	 “Hoş	 geldiniz	 lordlarım,”	 dedi.	 “Yaklaştığınız haberini	 aldık	 ve	 Majesteleri	 Kral	 Joffrey	 sizi	 onun	 adına	 karşılamam	 için	 yola	 düşmemi	 emretti.	 Kral Eli	lord	babam	da	selamlarını	gönderdi.”	Samimiyetle	aklı	karışmış	rolü	yaptı.	“Hanginiz	Prens	Doran?” </p>
<p class="calibre1">“Ağabeyimin	 sağlığı	 Güneş	 Mızrağında	 kalmasını	 gerektirdi.”	 Küçük	 prens	 miğferini	 çıkardı. </p>
<p class="calibre1">Miğferin	altındaki	yüz	çizgili	ve	somurtkandı,	kömür	yağı	gölleri	kadar	kara	ve	parlak	gözlerin	üzerinde ince	 ve	 kavisli	 kaşlar	 vardı.	 Adamın,	 burnu	 kadar	 sivri	 saç	 çizgisinden	 itibaren	 seyrekleşen	 siyah saçlarının	 ışıltısı	 birkaç	 gümüşi	 çizgi	 tarafından	 bozulmuştu.	 Kesinlikle	 bir	 tuzlu	 Dorne	 adamı.	 “Prens Doran,	 Kral	 Joffrey’nin	 meclisine	 katılmam	 için	 beni	 vekili	 olarak	 gönderdi,	 Majesteleri	 memnun olursa.” </p>
<p class="calibre1">“Majesteleri,	 Dorne	 Prensi	 Oberyn	 olarak	 tanınan	 bir	 savaşçının	 müşaveresinden	 büyük	 şeref duyacaktır,”	 dedi	 Tyrion,	 oluklarda	 kan	 akacak	 demek	 bu,	 diye	 düşünürken.	 “Soylu	 eşlikçilerinizin	 de başımızın	üstünde	yeri	vardır.” </p>
<p class="calibre1">“Sizi	onlarla	tanıştırmama	izin	verin	Lannister	lordum.	Limon	Ormanindan	Sör	Deziel	Dalt.	Lord</p>
<p class="calibre1">Tremond	 Gargalen,	 Lord	 Harmen	 Uller	 ve	 kardeşi	 Sör	 Ulwyck.	 Sör	 Ryon	 Allyrion	 vc	 nüfusuna	 kabul ettiği	 gayrimeşru	 oğlu	 Sör	 Daemon	 Kum,	 İnayet	 Piçi.	 Lord	 Dagos	 Manwoody,	 kardeşi	 Sör	 Myles	 ve oğulları	 Mors	 ile	 Dickon.	 Sör	 Arron	 Qorgyle.	 Leydileri	 ihmal	 edeceğim	 düşünülmesin	 sakın. </p>
<p class="calibre1">Myriajordayne,	Tor	veliahtı.	Leydi	Larra	Blackmont,	kızı	Jynessa	ve	oğlu	Perros.”	Oberyn	elini	zarifçe kaldırdı	ve	arkada	duran	siyah	saçlı	kadını	öne	çağırdı.	“Ve	bu	da	Ellaria	Kum,	benim	metresim.” </p>
<p class="calibre1">Tyrion	boğazından	yükselen	kükremeyi	yuttu.	Metresi,	üstelik	gayrimeşru	doğmuş.	Adam	bu	kadını</p>
<p class="calibre1">düğüne	getirmek	isterse	Cersei	çok	öjkelenir.	Cersei,	kadını	tuzun	altında	karanlık	bir	köşeye	yerleştirirse Kızıl	 Yılanın	 gazabını	 göze	 almak	 zorunda	 kalırdı,	 onu	 prensin	 yanına	 yüksek	 masaya	 oturtursa platformdaki	bütün	diğer	kadınları	gücendirirdi.	Prens	Doran	bir	münakaşa	yaratmaya	mı	niyetli? </p>
<p class="calibre1">Prens	 Oberyn,	 Dornelu	 yoldaşlarına	 dönmek	 için	 atını	 çevirdi.	 “Ellaria,	 lordlar	 ve	 leydiler, sörler,	Kral	Joffrey’nin	bizi	ne	çok	sevdiğini	görüyor	musunuz?	Majesteleri,	bizi	meclisine	götürmesi	için kendi	amcası	İblis’i	göndermiş.” </p>
<p class="calibre1">Bronn	 kahkahasını	 bastırdı	 ve	 Tyrion	 mecburen	 eğlenmiş	 gibi	 yaptı.	 “Yalnız	 değilim	 lordlarım. </p>
<p class="calibre1">Benim	kadar	küçük	bir	adam	için	son	derece	büyük	bir	vazife	olurdu	bu.”	Kendi	eşlikçileri	yaklaşmıştı, yani	 isimleri	 söyleme	 sırası	 Tyrion’daydı.	 “Sör	 Flement	 Braxi	 takdim	 etmeme	 izin	 verin,	 Boynuzvadi vârisi.	Rosby’den	Lord	Gyles.	Sör	Addam	Marbrand,	Şehir	Muhafızları	Lord	Kumandanı.	Jalabhar	Xho, </p>
<p class="calibre1">Kırmızı	 Çiçek	 Vadisi	 Prensi.	 Sör	 Harys	 Swyft,	 amcam	 Kevanin	 evlilik	 yoluyla	 babası.	 Sör	 Merlon Crakehall.	Sör	Philip	Foote	ve	Karasu’dan	Sör	Bronn,	yakın	zamanda	isyancı	Stannis	Baratheon’a	karşı</p>
<p class="calibre1"><a id="p312"></a>verdiğimiz	 mücadelenin	 iki	 kahramanı.	 Ve	 benim	 yaverim	 genç	 Podrick,	 Payne	 Hanedanından.”	 Bu isimler	 Tyrion’ın	 ağzından	 dökülürken	 hoş	 tınlıyordu	 ama	 isimlerin	 sahipleri	 ne	 Prens	 Oberyn’in eşlikçileri	 kadar	 önemli	 ne	 de	 onlar	 kadar	 heybetliydi.	 Bunu	 hem	 Tyrion	 hem	 de	 Oberyn	 gayet	 iyi biliyordu. </p>
<p class="calibre1">“Lannister	lordum,”	dedi	Leydi	Blackmont,	“uzun	ve	tozlu	bir	yoldan	geldik.	İstirahat	ve	temizlik</p>
<p class="calibre1">bizi	sevindirir.	Şehre	devam	edebilir	miyiz?” </p>
<p class="calibre1">“Hemen	 leydim.”	 Tyrion	 atının	 başını	 çevirdi	 ve	 Sör	 Addam	 Marbrand’ı	 çağırdı.	 Şeref</p>
<p class="calibre1">muhafızlarının	büyük	bölümünü	oluşturan	atlı	altın	pelerinler,	Sör	Addam’ın	emriyle	düzenli	bir	şekilde atlarını	çevirdiler,	kafile	nehre	ve	nehrin	ardındaki	Kral	Topraklarına	doğru	yola	koyuldu. </p>
<p class="calibre1">Oberyn	 Nymeros	 Martell,	 diye	 fısıldadı	 Tyrion	 adamın	 yanında	 ilerlerken.	 Dorne’un	 Kızıl</p>
<p class="calibre1">Yılan’ı.	Yedi	cehennem,	ben	bu	adamla	ne	yapacağım? </p>
<p class="calibre1">Tyrion,	prensi	yalnızca	şöhretiyle	tanıyordu	elbette...	ama	bu	şöhret	korkutucuydu.	Prens	Oberyn, </p>
<p class="calibre1">henüz	on	altı	yaşından	büyük	değilken,	acımasızlığıyla	ve	öfkesiyle	meşhur	iri	kıyım	bir	adam	olan	yaşlı Lord	 Yronwood’un	 metresiyle	 yatakta	 yakalanmıştı.	 Bu	 olay	 bir	 düelloya	 sebep	 olmuştu	 ama	 prensin soyluluğu	ve	gençliği	nedeniyle	ilk	kan	düellosu	gerçekleştirilmişti.	İki	adam	da	yara	almış	ve	onur	telafi edilmişti.	 Ancak,	 Prens	 Oberyn	 kısa	 zamanda	 iyileşirken,	 Lord	 Yronwood’un	 yarası	 iltihaplanmış	 ve adamı	öldürmüştü.	Daha	sonra	insanlar	Oberyn’in	zehirli	bir	kılıçla	dövüştüğünü	fısıldaşmaya	başlamıştı. </p>
<p class="calibre1">Prens	o	zamandan	bu	yana	hem	dostları	hem	de	düşmanları	tarafından	Kızıl	Yılan	olarak	anılıyordu. </p>
<p class="calibre1">Bu	 uzun	 yıllar	 önceydi	 elbette.	 On	 altı	 yaşındaki	 delikanlı	 şimdi	 kırkını	 geçmiş	 bir	 adamdı	 ve menkıbesi	iyice	karanlıklaşmıştı.	Prens,	Özgür	Şehirler’i	dolaşıp	zehircilerin	zanaatını	ve	dedikodulara inanılacak	olursa	daha	karanlık	sanatları	da	öğrenmişti.	Hisar’da	eğitim	almıştı,	sıkılıp	bırakmadan	önce üstat	zincirinin	altı	halkasını	dövecek	kadar	ilerlemişti.	Dar	Deniz’in	karşısındaki	Münâzaalı	Topraklarda askerlik	 yapmış,	 kendi	 çetesini	 kurmadan	 önce	 bir	 süre	 için	 İkinci	 Oğullarİa	 birlikte	 at	 koşturmuştu. </p>
<p class="calibre1">Oberynin	turnuvaları,	mücadeleleri,	düelloları,	atları,	şehveti...	prensin	hem	kadınlar	hem	de	erkeklerle yattığı	 söylenirdi.	 Dorne’un	 dört	 bir	 yanında	 piç	 kızlar	 peydahlamıştı.	 İnsanlar	 prensin	 kızlarına	 kum yılanları	diyordu.	Tyrionin	duyduğu	kadarıyla	Prens	Oberynin	hiç	erkek	çocuğu	olmamıştı. </p>
<p class="calibre1">Ve	prens,	Yüksek	Bahçe’nin	vârisini	sakatlamıştı. </p>
<p class="calibre1">Yedi	 Krallıkta,	 bir	 Tyrell	 düğününde	 daha	 az	 hoş	 karşılanacak	 bir	 adam	 daha	 yok,	 diye	 düşündü Tyrion.	Şehir,	Lord	Tyrell’in	iki	oğluna	ve	onların	komutasındaki	binlerce	askere	ev	sahipliği	yaparken Prens	 Oberyn’i	 Kral	 Topraklarina	 göndermek,	 Prens	 Oberyn’in	 kendisi	 kadar	 tehlikeli	 bir</p>
<p class="calibre1">provakasyondu.	Hatalı	bir	söz,	zamanlaması	kötü	bir	şaka,	bir	bakış,	soylu	müttefiklerimizin	birbirlerinin boğazına	sarılması	için	yeterli	olur. </p>
<p class="calibre1">Kral	 Yolu	 boyunca	 yan	 yana	 at	 sürüp	 küle	 dönmüş	 arazilerin	 ve	 ağaç	 iskeletlerinin	 önünden geçerlerken,	“Daha	önce	karşılaşmıştık,”	dedi	Dorne	Prensi,	Tyrion’a.	“Hatırlamanızı	bekleyemem	gerçi. </p>
<p class="calibre1">Şimdikinden	bile	küçüktünüz.” </p>
<p class="calibre1">Tyrion	 adamın	 sesindeki	 istihzadan	 hoşlanmamıştı	 ama	 Dornelu’nun	 onu	 kışkırtmasına	 izin</p>
<p class="calibre1">vermeyecekti.	“Ne	zamandı	lordum?”	diye	sordu	nazik	bir	merakla. </p>
<p class="calibre1">“Ah,	çok	uzun	yıllar	önce,	annem	Dorne’u	yönetiyorken	ve	babanız	farklı	bir	kralın	Eliyken.” </p>
<p class="calibre1">Düşündüğünüz	kadar	farklı	değil,	diye	düşündü	Tyrion. </p>
<p class="calibre1">“Annem,	 onun	 kocası	 ve	 kardeşim	 Elia	 ile	 Casterly	 Kayası’na	 geldiğimde.	 Ben	 on	 üç,	 ön	 dört yaşlarmdaydım,	 Elia	 bir	 yaş	 büyüktü.	 Hatırladığım	 kadarıyla	 ablanız	 ve	 ağabeyiniz	 yedi	 ya	 da	 sekiz yaşlarındaydı	ve	siz	yeni	doğmuştunuz.” </p>
<p class="calibre1">Ziyarete	 gelmek	 için	 tuhaf	 bir	 zaman.	 Tyrion’ın	 annesi	 onu	 doğururken	 ölmüştü;	 Martelller, Casterly	 Kayasinı	 derin	 bir	 matem	 içinde	 bulmuş	 olmalıydı.	 Özellikle	 de	 babasını.	 Lord	 Tywin karısından	pek	bahsetmezdi	ama	Tyrion,	amcalarının,	annesiyle	babasının	aşkından	bahsettiğini	duymuştu. </p>
<p class="calibre1"><a id="p313"></a>Babası	 o	 günlerde	 Kral	 Aerys’in	 EFiydi	 ve	 pek	 çok	 insan	 Yedi	 Krallıki	 Lord	 Tywin	 Lannisterin yönettiğini	 söylerdi	 lâkin	 Lord	 Tywini	 Leydi	 Joanna	 yönetiyordu.	 Tyrionin	 amcası	 Gery,	 “Annenin ölümünden	 sonra	 baban	 farklı	 bir	 adam	 oldu	 İblis,”	 demişti	 bir	 keresinde.	 “Onun	 en	 iyi	 yanı	 annenle birlikte	 öldü.”	 Gerion,	 Lord	 Tytos	 Lannisterin	 dört	 oğlunun	 en	 küçüğüydü	 ve	 Tyrionin	 en	 sevdiği amcasıydı. </p>
<p class="calibre1">Ama	Gerion	yoktu	artık,	denizlerin	ötesinde	kaybolmuştu	ve	Leydi	Joanna	bizzat	Tyrion	tarafından</p>
<p class="calibre1">mezara	sokulmuştu.	“Casterly	Kayasinı	beğenmiş	miydiniz	lordum?” </p>
<p class="calibre1">“Pek	 sayılmaz.	 Babanız,	 orada	 olduğumuz	 bütün	 zaman	 boyunca	 bizi	 görmezden	 geldi,	 Sör</p>
<p class="calibre1">Kevan’a	 bizi	 ağırlamasını	 emrettikten	 sonra.	 Bana	 verdikleri	 odada	 kuş	 tüyü	 bir	 yatak	 ve	 Myr	 halıları vardı	 ama	 oda	 karanlık	 ve	 penceresizdi,	 o	 zamanlar	 Elia’ya	 söylediğim	 gibi,	 neticede	 bir	 zindana benziyordu.	Sizin	gökyüzünüz	fazla	griydi,	şaraplarınız	fazla	tatlı,	kadınlarınız	fazla	iffetli,	yemekleriniz fazla	yavan...	ve	bizzat	siz,	en	büyük	hayal	kırıklığıydınız.” </p>
<p class="calibre1">“Yeni	doğmuştum.	Benden	ne	bekliyordunuz?” </p>
<p class="calibre1">“Habaset,”	 diye	 cevapladı	 siyah	 saçlı	 prens.	 “Küçüktünüz	 ama	 şöhretiniz	 alıp	 yürümüştü. </p>
<p class="calibre1">Doğduğunuzda	Eski	Şehir’deydik	ve	bütün	şehir	Kral	Elinden	olma	canavarı	ve	böyle	bir	alametin	diyar için	ne	anlama	geldiğini	konuşuyordu.” </p>
<p class="calibre1">“Hiç	şüphesiz	kıtlık,	veba	ve	savaş.”	Tyrion	yüzünü	ekşiterek	güldü.	“Her	zaman	kıtlık,	veba	ve</p>
<p class="calibre1">savaştır.	Ah,	bir	de	kış	ve	asla	bitmeyen	gece.” </p>
<p class="calibre1">“Bütün	 bunlar,”	 dedi	 Prens	 Oberyn	 “ve	 babanızın	 düşüşü.	 Bir	 yalvaran	 kardeşin,	 Lord	 Tywinin kendini	kraldan	daha	büyük	kıldığıyla	ilgili	vaaz	verdiğini	duydum	ama	sadece	bir	tanrı	bir	kraldan	daha büyük	olabilirdi.	Siz	Lord	Tywin’in	lanetiydiniz,	ona	diğer	insanlardan	daha	üstün	olmadığını	öğretmek üzere	tanrılar	tarafından	gönderilmiş	bir	cezaydınız.” </p>
<p class="calibre1">“Deniyorum	ama	öğrenmeyi	reddediyor.”	Tyrion	iç	geçirdi.	“Ama	rica	ediyorum	devam	edin.	İyi</p>
<p class="calibre1">hikâyeleri	severim.” </p>
<p class="calibre1">“Sevmelisiniz,	çünkü	sizin	de	bir	kuyruğunuz	olduğu	söyleniyordu;	domuzlarınkine	benzeyen	sert</p>
<p class="calibre1">ve	kıvrımlı	bir	kuyruk.	Söylentilere	göre	canavarımsı	kafanız	bedeninizden	bir	buçuk	kat	büyüktü.	Siyah gür	saçlar,	sakallar,	şeytani	gözler	ve	aslan	pençeleriyle	doğmuştunuz.	Dişleriniz	öyle	uzundu	ki	ağzınızı kapatamıyordunuz	ve	bacaklarınızın	arasında	bir	erkeğinkinin	yanı	sıra	bir	kızın	edep	yeri	de	vardı.” </p>
<p class="calibre1">“Erkekler	kendi	kendilerini	becerebilseydi	hayat	çok	daha	kolay	olurdu,	sizce	de	öyle	değil	mi? </p>
<p class="calibre1">Uzun	 dişlerin	 ve	 pençelerin	 faydalı	 olabileceği	 birkaç	 zaman	 da	 geliyor	 aklıma.	 Şimdi	 şikâyetinizin tabiatını	anlamaya	başladım.” </p>
<p class="calibre1">Bronn	 kıkırdadı	 ama	 Oberyn	 sadece	 gülümsedi.	 “Tatlı	 ablanız	 olmasaydı	 sizi	 asla</p>
<p class="calibre1">göremeyebilirdik.	Salonda	ya	da	masada	hiç	görünmediniz	ama	bazen	geceleri,	Kaya’nın	derinliklerinde uluyan	bir	bebeğin	sesini	duyabiliyorduk.	Hakkınızı	teslim	etmeliyim,	sesiniz	gerçekten	bir	canavarın	sesi gibiydi.	Saatlerce	feryat	ediyordunuz	ve	sizi	bir	kadının	memesinden	başka	bir	şey	susturamıyordu.” </p>
<p class="calibre1">“Aslında	bu	hâlâ	doğru.” </p>
<p class="calibre1">Prens	 Oberyn	 bu	 sefer	 güldü.	 “Ortak	 bir	 zevkimiz	 var.	 Lord	 Gargalen	 bir	 seferinde	 elinde	 bir kılıçla	 ölmeyi	 umduğunu	 söylemişti,	 ben	 de	 elimde	 bir	 memeyle	 ölmeyi	 tercih	 edeceğimi	 söyleyerek karşılık	vermiştim.” </p>
<p class="calibre1">Tyrion	sırıttı.	“Ablamdan	bahsediyordunuz?” </p>
<p class="calibre1">“Cersei,	 Elia’ya	 sizi	 bize	 göstereceğine	 dair	 söz	 vermişti.	 Kaya’dan	 ayrılmadan	 bir	 gün	 önce, annem	 ve	 babanız	 özel	 bir	 görüşme	 yaparken,	 ablanız	 ve	 Jaime	 bizi	 sizin	 bebek	 odanıza	 götürdüler. </p>
<p class="calibre1">Sütanneniz	 bizi	 kovmaya	 çalıştı	 ama	 ablanız	 kadını	 dinlemedi.	 ‘O	 benim’dedi,	 Ve	 sen	 yalnızca	 bir	 süt ineğisin,	bana	ne	yapacağımı	söyleyemezsin.	Sesini	kes,	yoksa	babama	dilini	kestiririm.	Bir	ineğin	dile ihtiyacı	yoktur,	memeleri	olsun	yeter.’	Ablasının	onu	sahiplenmesi	fikriyle	eğlenen	Tyrion,	“Majesteleri</p>
<p class="calibre1"><a id="p314"></a>letafeti	erken	yaşta	öğrendi,”	dedi.	“Tanrılar	biliyor	ki	o	zamandan	beri	beni	sahiplenmek	için	hiç	acele etmedi.” </p>
<p class="calibre1">“Cersei	size	daha	iyi	bakabilmemiz	için	kundağınızı	bile	açtı,”	diyerek	devam	etti	Dornelu	prens. </p>
<p class="calibre1">“Şeytani	 bir	 gözünüz	 ve	 kafa	 derinizde	 birkaç	 siyah	 tüyünüz	 vardı	 gerçekten.	 Belki	 başınız	 diğer bebeklere	 nazaran	 büyüktü...	 ama	 bir	 kuyruk,	 sakallar,	 dişler	 ya	 da	 pençeler	 yoktu	 ve	 bacaklarınızın arasında	sadece	minik,	pembe	bir	pipi	vardı.	Bütün	o	harika	fısıltılardan	sonra,	Lord	Tywin’in	lanetinin güdük	bacaklı,	kırmızı,	çirkin	bir	bebek	olduğu	anlaşılmıştı.	Hatta	Elia,	genç	kızların	bebek	gördüğünde çıkardığı	 o	 sesi	 bile	 çıkardı.	 Duymuşsunuzdur	 eminim,	 sevimli	 kedileri	 ve	 oyuncu	 yavru	 köpekleri gördüklerinde	 de	 aynı	 sesi	 çıkarıyorlar.	 Sizi	 bizzat	 emzirmek	 istemişti	 bence,	 o	 kadar	 çirkin	 olmanıza rağmen.	 Sizin	 zavallı	 bir	 canavar	 olduğunuzu	 söylediğimde,	 ablanız,	 ‘O	 annemi	 öldürdü’	 dedi	 ve	 minik pipinizi	 öyle	 sert	 büktü	 ki	 koparacağını	 düşündüm.	 Siz	 çığlık	 attığınızda	 ağabeyiniz	 Jaime,	 ‘Onu	 rahat bırak,	 canını	 acıtıyorsun’	 dedi	 ve	 Cersei	 sizi	 ancak	 o	 zaman	 bıraktı.	 ‘Önemli	 değil’	 dedi	 bize.	 ‘Herkes çok	yakında	öleceğini	söylüyor.	Hatta	bu	kadar	uzun	yaşamamalıydı.’” </p>
<p class="calibre1">Gökyüzünde	güneş	parıldıyordu	ve	hava	sonbahar	için	hoş	bir	şekilde	ılıktı	ama	Tyrion	Lannister</p>
<p class="calibre1">bunları	duyduğunda	tepeden	tırnağa	üşüdü.	Benim	tatlı	ablam.	Burnundaki	yara	kabuğunu	kaşıyıp	“şeytani gözüyle”	Dornelu’ya	baktı.	Bana	neden	böyle	bir	hikâye	anlattı	şimdi?	Beni	deniyor	mu?	Yoksa	çığlığımı duymak	için	Cersei’nin	yaptığı	gibi	aletimi	mi	büküyor	sadece?	“Bu	hikâyeyi	mutlaka	babama	da	anlatın. </p>
<p class="calibre1">Onu	da	beni	eğlendirdiği	kadar	eğlendirir.	Özellikle	kuyruğumla	ilgili	olan	bölümü.	Bir	kuyruğum	vardı gerçekten	ama	onu	kesti.” </p>
<p class="calibre1">Prens	Oberyn	güldü.	“Son	karşılaştığımızdan	beri	daha	eğlenceli	olmuşsunuz.” </p>
<p class="calibre1">“Evet	ama	daha	uzun	olmaya	niyetliydim.” </p>
<p class="calibre1">“Hazır	 eğlenceden	 bahsetmişken,	 Lord	 Buckler’ın	 kâhyasından	 tuhaf	 bir	 hikâye	 duydum. </p>
<p class="calibre1">Kadınların	kişisel	kazançlarına	vergi	koymuşsunuz.” </p>
<p class="calibre1">“Fahişelik	vergisi,”	dedi	Tyrion,	yine	rahatsız	olmuştu.	Ve	kahrolası	babamın	fikriydi.	“Her	bir... </p>
<p class="calibre1">ah,	fiil	için	sadece	bir	metelik.	Kral	Eli,	bu	verginin	şehrin	ahlakını	iyileştireceğini	düşündü.”	Bunun	yanı sıra	 Joffrey’nin	 düğün	 masraflarını	 ödeyeceğini.	 Hazine	 başı	 olduğu	 için	 bütün	 mesuliyet	 Tyrion’a kalmıştı	 elbette.	 Bronn,	 sokaktaki	 insanların	 vergiye	 cüce	 meteliği	 dediğini	 söylemişti.	 Paralı	 askere inanılırsa,	şaraphanelerde	ve	genelevlerde,	‘Yarımadam	için	bacaklarınızı	açın,”	diye	bağırıyorlardı. </p>
<p class="calibre1">“Kesemin	 sürekli	 meteliklerle	 dolu	 olduğundan	 emin	 olacağım.	 Bir	 prens	 bile	 vergisini</p>
<p class="calibre1">ödemelidir.” </p>
<p class="calibre1">“Fahişelere	 neden	 ihtiyacınız	 olacak	 ki?”	 Tyrion,	 arka	 tarafta	 diğer	 kadınlarla	 birlikte	 at	 süren Ellaria	Kum’a	baktı.	‘Yolda	metresinizden	sıkıldınız	mı?” </p>
<p class="calibre1">“Asla.	Onunla	çok	şey	paylaşıyoruz.”	Prens	Oberyn	omuz	silkti.	“Ancak...	henüz	güzel	bir	sarışın</p>
<p class="calibre1">paylaşmadık	ve	Ellaria	meraklı.	Bildiğiniz	öyle	bir	yaratık	var	mı?” </p>
<p class="calibre1">“Ben	 evli	 bir	 adamım,”	 dedi	 Tyrion.	 Ama	 henüz	 yatağa	 girmedik.	 “Fahişelerle	 işim	 yok	 artık.” </p>
<p class="calibre1">Onların	asıldığını	görmek	istemediğim	sürece. </p>
<p class="calibre1">Oberyn	 birdenbire	 konuyu	 değiştirdi.	 “Kralın	 düğün	 ziyafetinde	 yetmiş	 yedi	 çeşit	 yemek	 servis edileceği	söyleniyor.”	“Acıktınız	mı	prensim?” </p>
<p class="calibre1">“Uzun	zamandır	açım.	Ama	yiyecek	için	değil.	Lütfen	söyleyin,	adalet	ne	zaman	servis	edilecek?” </p>
<p class="calibre1">“Adalet.”	Evet,	bu	yüzden	burada,	bunu	hemen	anlamalıydım.	“Ablanızla	yakın	mıydınız?” </p>
<p class="calibre1">“Çocukken,	Elia	ve	ben	etle	tırnak	gibiydik.	Sizin	ağabeyiniz	ve	ablanız	gibi.” </p>
<p class="calibre1">Tanrılar,	 umarım	 öyle	 değildir.	 “Savaşlar	 ve	 düğünler	 bizi	 ziyadesiyle	 oyaladı	 Prens	 Oberyn. </p>
<p class="calibre1">Dehşet	 verici	 olmalarına	 rağmen,	 kimse	 on	 altı	 yıllık	 cinayetleri	 incelemeye	 vakit	 bulamadı	 korkarım. </p>
<p class="calibre1">Elbette	 inceleyeceğiz,	 mümkün	 olan	 en	 kısa	 zamanda.	 Kral	 huzurunu	 geri	 getirmek	 üzere	 Dorne’dan alacağımız	her	yardım,	babamın	soruşturmaya	başlamasını	hızlandıracaktır...” </p>
<p class="calibre1"><a id="p315"></a>“Cüce,”	 dedi	 Kızıl	 Yılan	 samimiyeti	 hissedilir	 şekilde	 azalmış	 bir	 sesle,	 “Lannister	 yalanlarını kendine	sakla.	Bizi	koyun	mu	sanıyorsunuz?	Yoksa	aptal	mı?	Ağabeyim	kana	susamış	bir	adam	değildir</p>
<p class="calibre1">ama	son	on	altı	yıldır	uyumadı	da.	Jon	Arryn,	Robertin	tahtı	alışından	bir	yıl	sonra	Güneş	Mızrağına	geldi ve	 emin	 ol	 ki	 iyice	 sorgulandı.	 O	 ve	 yüz	 kişi	 daha.	 Buraya	 bir	 soruşturma	 maskaralığı	 izlemeye gelmedim.	 Elia	 ile	 çocukları	 için	 adalet	 almaya	 geldim	 ve	 alacağım.	 O	 ahmak	 Gregor	 Clegane’den başlayarak...	 ama	 orada	 son	 bulacağını	 sanmıyorum.	 Yürüyen	 Habis	 ölmeden	 önce	 emirlerin	 nereden geldiğini	 söyleyecek,	 babanız	 bundan	 emin	 olabilir.”	 Gülümsedi.	 “Bir	 zamanlar	 yaşlı	 bir	 rahip,	 benim tanrıların	inayetinin	canlı	kanıtı	olduğumu	söylemişti.	Sebebinin	ne	olduğunu	biliyor	musun	İblis?” </p>
<p class="calibre1">“Hayır,”	diye	itiraf	etti	Tyrion	endişeli	bir	halde. </p>
<p class="calibre1">“Çünkü	tanrılar	zalim	olsaydı,	beni	annemin	ilk	çocuğu	yaparlardı,	Dorani	da	üçüncüsü.	Bilirsin, </p>
<p class="calibre1">ben	 kana	 susamış	 bir	 adamım.	 Ve	 şimdi	 siz,	 benimle	 uğraşmak	 zorundasınız;	 benim	 sabırlı,	 ihtiyatlı	 ve gutlu	ağabeyimle	değil.” </p>
<p class="calibre1">Tyrion,	 yarım	 mil	 uzaktaki	 Karasu	 Nehri’nin	 yüzeyinde	 pırıldayan	 güneşi	 ve	 nehrin	 ötesindeki Kral	 Topraklarının	 duvarlarını,	 kulelerini,	 tepelerini	 görebiliyordu.	 Dönüp	 Kral	 Yolu’nda	 onları	 takip eden	göz	alıcı	kafileye	baktı.	“Arkasında	büyük	bir	ordu	olan	bir	adam	gibi	konuşuyorsunuz,”	dedi,	“ama ben	sadece	üç	yüz	kişi	görüyorum.	Nehrin	kuzeyindeki	şehri	görüyor	musunuz?” </p>
<p class="calibre1">“Kral	Toprakları	adını	verdiğiniz	mezbele.” </p>
<p class="calibre1">“Ta	kendisi.” </p>
<p class="calibre1">“Sadece	duymuyorum,	sanırım	şimdi	kokusunu	da	alıyorum.” </p>
<p class="calibre1">“O	 halde	 iyice	 koklayın	 lordum.	 Burnunuzu	 doldurun.	 Yarım	 milyon	 insanın	 üç	 yüz	 kişiden	 daha beter	 koktuğunu	 fark	 edeceksiniz.	 Altın	 pelerinlilerin	 kokusunu	 alıyor	 musunuz?	 Babamın	 kendi	 yeminli kılıçlan	bir	yirmi	bin	daha	eder.	Sonra	güller	de	var.	Güller	çok	hoş	kokar	değil	mi?	Bilhassa	bu	kadar çok	oldukları	zaman.	Şehrin	içinde	bulunan	veya	şehir	dışında	kamp	kurmuş	olan	elli,	altmış,	yetmiş	bin gül.	Tam	olarak	kaçının	kaldığını	söyleyemem	ama	her	halükârda	saymak	isteyeceğimden	fazlalar.” </p>
<p class="calibre1">Martell	 omuzlarını	 silkti.	 “Bizler	 Daeronia	 evlenmeden	 önce	 eski	 Dorne’da,	 bütün	 çiçeklerin güneşin	 önünde	 eğildiği	 söylenirdi.	 Güller	 bana	 köstek	 olmaya	 kalkışırsa,	 onları	 memnuniyetle ayaklarımın	altında	ezerim.” </p>
<p class="calibre1">“Willas	Tyrell’i	ezdiğiniz	gibi?” </p>
<p class="calibre1">Domelu	 adam	 Tyrionin	 beklediği	 tepkiyi	 vermedi.	 “Milas’tan	 bir	 mektup	 aldım,	 daha	 yarım	 yıl bile	olmadı.	İyi	atlara	karşı	ortak	bir	ilgimiz	var.	Willas	müsabaka	alanında	olanlar	yüzünden	bana	asla kin	 beslemedi.	 Ben	 onun	 göğüs	 kalkanına	 temiz	 bir	 vuruş	 yaptım	 ama	 Willas	 düşerken	 ayağı	 üzengiye takıldı	 ve	 atı	 üstüne	 devrildi.	 Daha	 sonra	 ona	 bir	 üstat	 gönderdim	 lâkin	 adamın	 tek	 yapabildiği delikanlının	bacağını	kurtarmak	 oldu.	Dizi	iyileştirilmez	 haldeydi.	Suçlanacak	biri	 varsa	Willasin	aptal babasıdır.	 Willas	 Tyrell	 giydiği	 pelerin	 kadar	 yeşildi	 ve	 öyle	 rakiplerin	 arasında	 at	 sürmek	 onun	 harcı değildi.	 Şişman	 Çiçek,	 onu	 çok	 körpe	 bir	 yaşta	 turnuvalara	 katılmaya	 zorladı,	 diğer	 iki	 oğluna	 yaptığı gibi.	Willas	yeni	bir	Leo	Uzunboynuz	olmak	istedi	ve	sakat	kaldı.”	“Sör	Lorasin	Leo	Uzunboynuz’dan	çok daha	iyi	olduğunu	söyleyenler	var,”	dedi	Tyrion. </p>
<p class="calibre1">“Renly’nin	minik	gülü	mü?	Şüphe	ederim.” </p>
<p class="calibre1">“İstediğiniz	 kadar	 şüphe	 edin,”	 dedi	 Tyrion,	 “ama	 Sör	 Loras,	 ağabeyim	 Jaime	 de	 dâhil	 olmak üzere	pek	çok	iyi	şövalyeyi	yendi.” </p>
<p class="calibre1">“Yenmek	 derken	 attan	 düşürmeyi	 kastediyorsunuz,	 bir	 turnuvada.	 Beni	 korkutmak	 istiyorsanız delikanlının	bir	mücadelede	kimi	katlettiğini	söyleyin.” </p>
<p class="calibre1">“Sör	 Robar	 Royce	 ve	 Sör	 Emmon	 Cuy.	 Ayrıca	 adamlar,	 Loras’ın	 Karasu’da	 Lord	 Renly’nin</p>
<p class="calibre1">hayaletinin	yanında	dövüşürken	olağanüstü	cesaret	gösterdiğini	söylüyorlar.” </p>
<p class="calibre1">“Yani,	bahsettiğiniz	olağanüstü	cesareti	gören	adamlar,	aynı	zamanda	hayaleti	gören	adamlar,	öyle</p>
<p class="calibre1"><a id="p316"></a>mi?”	Dornelu	adam	hafifçe	güldü. </p>
<p class="calibre1">Tyrion,	 prense	 uzun	 bir	 bakış	 attı.	 “İpek	 Caddesindeki	 Chataya’nın	 evinde	 ihtiyaçlarınıza	 uygun olabilecek	pek	çok	kız	var.	Dancy’nin	saçları	bal	rengidir.	Marie’nin	saçları	beyaz	altın.	İkisinden	birini sürekli	yanınızda	tutmanızı	öneririm	lordum.” </p>
<p class="calibre1">“Sürekli?”	 Prens	 Oberyn	 ince,	 siyah	 kaşlarından	 birini	 kaldırdı.	 “Ve	 bunun	 sebebi	 nedir	 sevgili İblis?” </p>
<p class="calibre1">“Elinizde	 bir	 memeyle	 ölmek	 istediğinizi	 söylemiştiniz.”	 Tyrion,	 atını	 eşkin	 yürüyüşe	 kaldırarak Karasu’nun	 güney	 kıyısında	 bekleyen	 mavnalara	 doğru	 hızlandı.	 Dome	 zekâsı	 olarak	 tanımlanabilecek şeye,	 katlanmak	 istediğinden	 fazla	 katlanmıştı.	 Babam,	 JofJrey’yi	 göndermeliydi.	 Joffrey,	 Prens Oberyn’e,	bir	Dornelu	ile	inek	bokunun	arasındaki	farkı	sorabilirdi.	Bu	düşünce	her	şeye	rağmen	Tyrion’ı gülümsetti.	 Kızıl	 Yılan	 krala	 takdim	 edilirken,	 Tyrion	 el	 altında	 olmakla	 ilgili	 bir	 gönderme	 yapmak zorunda	kalabilirdi. </p>
<p class="calibre1"><b class="calibre3">	</b></p>
<p class="calibre1"><a id="p317"></a><b class="calibre3">ARYA</b></p>
<p class="calibre1">İlk	önce	çatıdaki	adam	öldü.	Yüz	seksen	metre	uzaktaki	bacanın	dibine	çökmüştü,	şafaktan	önceki</p>
<p class="calibre1">karanlıkta	 belli	 belirsiz	 bir	 gölgeydi	 sadece	 ama	 gökyüzü	 aydınlanmaya	 başladığında	 adam	 kıpırdandı, gerindi	ve	ayağa	kalktı.	Anguy’un	oku	adamın	göğsüne	saplandığında	bütün	vücudu	çözülmüş	halde,	dik eğimli	taş	çatıdan	yuvarlanıp	septin	kapısının	önüne	düştü. </p>
<p class="calibre1">Oyuncular	 septin	 kapısına	 iki	 muhafız	 dikmişti	 ama	 muhafızlar	 meşalelerin	 parlaklığı	 yüzünden körleşmişti;	 haydutlar	 septe	 yaklaştı.	 Kyle	 ve	 Notch	 aynı	 anda	 ok	 saldı.	 Muhafızlardan	 biri,	 boğazına saplanan	 okla	 yere	 yığıldı,	 diğeri	 karnından	 vuruldu.	 İkinci	 muhafız	 elindeki	 meşaleyi	 düşürdü,	 alevler adamı	 yalamaya	 başladı.	 Kıyafetleri	 tutuşan	 adam	 çığlık	 attı.	 Saklanışın	 sonuydu	 bu.	 Thoros	 bağırdı	 ve haydutlar	saldırıya	geçti. </p>
<p class="calibre1">Arya	bütün	bunları	atının	sırtında	otururken	seyretti;	septi,	değirmeni,	bira	imalathanesini,	ahırı	ve bunların	etrafını	çevreleyen,	yabani	otlardan,	yanık	ağaçlardan,	çamurdan	ibaret	ıssızlığı	yukarıdan	gören ağaçlıklı	 bayırın	 tepesinde	 bekliyordu.	 Ağaçlar	 neredeyse	 tamamen	 çıplaktı	 artık,	 hâlâ	 dallara	 tutunan birkaç	 kuru	 yaprak	 da	 Arya’nın	 görüşünü	 engellemiyordu.	 Lord	 Beric,	 bayırda	 bekleyenleri	 korumak üzere	Sakalsız	Dick’i	ve	Mudge’i	bırakmıştı.	Arya,	aptal	bir	çocukmuş	gibi	arkada	bırakılmaktan	nefret ediyordu	 ama	 Gendry	 de	 arkada	 bırakılmıştı	 en	 azından.	 Tartışıp	 itiraz	 etmemesi	 gerektiğini	 biliyordu Arya.	Bu	bir	mücadeleydi	ve	mücadelelerde	emirlere	itaat	edilmeliydi. </p>
<p class="calibre1">Doğu	 seması	 sarı	 pembe	 ışıldıyordu	 ve	 yukarıda,	 hızla	 hareket	 eden	 alçak	 bulutların	 arasında yarım	ay	görünüyordu.	Rüzgâr	soğuk	esiyordu,	Arya	suyun	sesini	ve	büyük	ahşap	değirmenin	gıcırtılarını duyabiliyordu.	 Şafak	 havasında	 yağmur	 kokusu	 vardı	 ama	 damlalar	 düşmüyordu	 henüz.	 Sabah	 sisinin içinde,	 arkalarında	 alevli	 kurdeleler	 bırakarak	 uçan	 ateş	 okları	 septin	 ahşap	 duvarlarına	 çarpıyordu. </p>
<p class="calibre1">Oklardan	birkaçı	pencerelerdeki	panjurlara	saplandı	ve	çok	geçmeden	kırık	panjurların	arasından	duman yükselmeye	başladı. </p>
<p class="calibre1">İki	 oyuncu	 septten	 dışarı	 çıktı,	 yan	 yana	 koşturan	 adamların	 ellerinde	 baltalar	 vardı.	 Anguy	 ve diğer	 yaycılar	 bekliyordu.	 Baltalı	 adamlardan	 biri	 hemen	 öldü.	 Diğeri	 çömelmeyi	 başardı,	 yayaların fırlattığı	 ok	 adamın	 omzuna	 saplandı.	 Adam	 sendeleyerek	 yürümeye	 devam	 etti,	 bedenine	 iki	 ok	 daha saplanana	kadar.	Oklar	öyle	hızlı	hareket	etmişti	ki	hangisinin	önce	isabet	ettiğini	söylemek	zordu.	Uzun okların	deldiği	göğüs	kalkanı	çelikten	değil	de	ipekten	yapılmıştı	sanki.	Adam	yere	yığıldı.	Anguy,	geniş</p>
<p class="calibre1">uçlu	 okların	 yanı	 sıra	 çuvaldız	 uçlu	 oklara	 da	 sahipti.	 Çuvaldız	 ağır	 kalkanları	 bile	 delebilirdi.	 Ok fırlatmayı	 öğreneceğim,	 diye	 düşündü	 Arya.	 Kılıç	 dövüşünü	 seviyordu	 ama	 okların	 da	 ne	 kadar	 iyi olduğunu	görebiliyordu. </p>
<p class="calibre1">Alevler	septin	güney	duvarına	tırmanıyordu	ve	kırık	bir	pencereden	yoğun	duman	çıkıyordu.	Myrli</p>
<p class="calibre1">bir	 arbaletçi	 başka	 bir	 pencereden	 başını	 çıkardı,	 bir	 ok	 saldı	 ve	 arbaletini	 tekrar	 sarmak	 için	 yere çömeldi.	 Arya,	 ahırlardaki	 dövüşün	 seslerini	 duyabiliyordu;	 atların	 çığlığı	 ve	 çelik	 şıngırtılarıyla harmanlanmış	feryatlar.	Hepsini	öldürün,	diye	düşündü	öfkeyle.	Dudağını	öyle	sert	ısırdı	ki	kan	tadı	aldı. </p>
<p class="calibre1">Her	birini	öldürün. </p>
<p class="calibre1">Penceredeki	arbaletçi	tekrar	göründü	ama	adam	bir	ok	salar	salmaz	başının	yanından	üç	ok	geçti. </p>
<p class="calibre1">Oklardan	 biri	 adamın	 miğferinde	 çınladı.	 Adam	 gözden	 kayboldu,	 yayı	 ve	 her	 şeyiyle	 birlikte.	 Arya, ikinci	kattaki	pencerelerin	çoğunda	alevler	görüyordu.	Dumanla	ve	sabah	sisiyle	dolu	hava,	siyah	beyaz esen	 bir	 pusa	 dönüşmüştü.	 Anguy	 ve	 diğer	 yaycılar,	 hedefleri	 daha	 kolay	 bulmak	 için	 birbirlerine yaklaşıyorlardı. </p>
<p class="calibre1"><a id="p318"></a>Sonra	 sept	 püskürdü.	 Oyuncular,	 kızgın	 karıncalar	 misali	 dışarı	 aktı.	 İki	 İbbenli,	 önlerinde tuttukları	 kahverengi	 pürüzlü	 kalkanlarla	 kapıdan	 çıktılar.	 Onların	 arkasından,	 büyük	 bir	 arakh	 taşıyan Dothraklı	 geldi,	 adamın	 saç	 örgüsünde	 çanlar	 vardı.	 Dothraklinm	 ardından,	 vahşi	 dövmelerle	 kaplı	 üç Volantisli	paralı	asker	göründü.	Diğerleri	pencerelerden	dışarı	tırmanıp	yere	atlıyordu.	Arya,	tek	bacağını pencerenin	pervazından	dışarı	sarkıtmış	bir	adamın	göğsünden	vurulduğunu	gördü,	adamın	düşerken	attığı çığlığı	 duydu.	 Duman	 yoğunlaşıyordu.	 Arbaletlerin	 fırlattığı	 kısa	 oklar	 ve	 yayların	 uzun	 okları	 havada mekik	 dokuyordu.	 Watty	 inleyerek	 yere	 devrildi,	 yayı	 elinden	 düştü.	 Kyle	 yayma	 yeni	 bir	 ok	 takmaya çalışırken,	siyah	zırhlı	bir	adam	delikanlının	karnına	bir	mızrak	sapladı.	Arya,	Lord	Beric’in	bağırdığını duydu.	 Lordun	 çetesinin	 geri	 kalanı,	 ellerinde	 çeliklerle	 hendeklerin	 ve	 ağaçların	 arasından	 sel	 gibi boşandı.	 Arya,	 Kylei	 öldüren	 adamı	 atıyla	 ezen	 Lim’in,	 parlak	 sarı	 cübbesinin	 dalgalandığını	 gördü. </p>
<p class="calibre1">Thoros	ve	Lord	Beric	her	yerdeydi,	kılıçları	yanıyordu.	Kırmızı	rahip	sert	deriden	yapılmış	bir	kalkanı parçalara	 ayırırken,	 rahibin	 atı	 kalkanın	 sahibinin	 yüzünü	 tekmeliyordu.	 Bir	 Dothraklı	 çığlık	 atarak yıldırım	lorduna	saldırdı	ve	alevli	kılıç,	arakh’ı	karşılamak	için	yukarı	kalktı.	Bıçaklar	öpüştü,	ayrıldı	ve tekrar	 öpüştü.	 Sonra	 Dothraklinın	 saçları	 tutuştu,	 bir	 an	 sonra	 adam	 ölüydü.	 Arya,	 yıldırım	 lordunun yanında	 dövüşen	 Ned’i	 de	 gördü.	 Bu	 haksızlık,	 o	 benden	 sadece	 birkaç	 yaş	 büyük,	 dövüşmeme	 izin vermeleri	gerekirdi. </p>
<p class="calibre1">Mücadele	 uzun	 sürmedi.	 Hâlâ	 ayakta	 olan	 Cesur	 Oyuncular	 kısa	 zaman	 içinde	 öldüler	 ya	 da kılıçlarını	 bıraktılar.	 İki	 Dothraklı	 atlarını	 yakalayıp	 kaçmayı	 başardı	 ama	 bunun	 tek	 sebebi,	 Lord Beric’in	 adamların	 kaçmasına	 izin	 vermiş	 olmasıydı.	 “Bırakın	 da	 haberleri	 Harrenhal’a	 götürsünler,” </p>
<p class="calibre1">dedi	lord,	elinde	alevli	kılıcıyla.	“Sülük	Lordu	ve	keçi	birkaç	uykusuz	gece	daha	geçirsin.”	Şanslı	Jack, Harwin	 ve	 Ay	 Kasabasından	 Merrit,	 tutsak	 aramak	 için	 yanan	 septe	 girdiler.	 Birkaç	 dakika	 sonra, yanlarında	 sekiz	 kahverengi	 kardeşle	 birlikte	 dumanın	 ve	 alevlerin	 arasından	 dışarı	 çıktılar. </p>
<p class="calibre1">Kardeşlerden	biri	öyle	güçsüzdü	ki	Merrit	adamı	omzunda	taşımak	zorunda	kaldı.	Yanlarında	bir	rahip	de vardı,	adam	kambur	duruşlu	ve	keldi	ama	gri	cübbesinin	üstüne	siyah	bir	örgü	zırh	giymişti.	“Onu	kiler merdivenlerinin	altında	saklanırken	bulduk,”	dedi	Jack	öksürerek. </p>
<p class="calibre1">Thoros,	adamı	görünce	gülümsedi.	“Sen	Utt’sun.” </p>
<p class="calibre1">“Rahip	Utt.	Bir	tanrı	adamı.” </p>
<p class="calibre1">“Tanrı	senin	gibileri	ne	yapsın?”	diye	kükredi	Lim. </p>
<p class="calibre1">“Günah	 işledim,”	 diye	 inledi	 rahip.	 “Biliyorum,	 biliyorum.	 Beni	 bağışla	 Baba.	 Ben	 ölümcül	 bir günah	işledim.” </p>
<p class="calibre1">Arya,	 Rahip	 Utt’u	 Harrenhal’dan	 hatırlıyordu.	 Soytarı	 Shagwell,	 rahibin,	 erkek	 çocukları</p>
<p class="calibre1">öldürdükten	 sonra	 sürekli	 ağladığını	 ve	 bağışlanmak	 için	 dua	 ettiğini	 söylemişti.	 Hatta	 bazen,	 kendini diğer	Oyucular’a	kırbaçlatıyordu.	Bütün	Oyuncular	bunun	komik	olduğunu	düşünüyordu. </p>
<p class="calibre1">Lord	Beric	kılıcını	kınına	soktu.	“Can	çekişenlere	merhamet	armağan	edin,	diğerlerinin	ellerini	ve</p>
<p class="calibre1">ayaklarını	bağlayıp	yargılamaya	hazırlayın,”	diye	emretti,	mücadele	bitmişti. </p>
<p class="calibre1">Yargılama	 hızlıca	 yapıldı.	 Muhtelif	 haydutlar	 öne	 çıkıp	 Cesur	 Dostların	 yaptıklarını	 anlattılar; köyler	 ve	 kasabalar	 yağmalanmış,	 ekinler	 yakılmış,	 kadınlar	 tecavüze	 uğramış	 ve	 öldürülmüş,	 erkekler işkence	görmüş	ve	sakat	bırakılmıştı.	Birkaç	haydut,	Rahip	Utt’un	öldürdüğü	erkek	çocuklardan	bahsetti. </p>
<p class="calibre1">Rahip,	 yargılama	 boyunca	 sürekli	 ağladı.	 “Ben	 kamış	 kadar	 zayıf	 bir	 adamım,”	 dedi	 Lord	 Beric’e. </p>
<p class="calibre1">“Kuvvet	için	Savaşçıya	dua	ediyorum	ama	tanrılar	beni	zayıf	yaratmış.	Zayıflığıma	merhamet	gösterin.	O</p>
<p class="calibre1">çocuklar,	o	tatlı	çocuklar...	Onlara	zarar	vermek	istememiştim...” </p>
<p class="calibre1">Çok	 zaman	 geçmeden,	 Rahip	 Utt	 isim	 günündeki	 kadar	 çıplak	 bir	 halde,	 uzun	 bir	 karaağacın dalında	 ağır	 ağır	 sallanıyordu.	 Diğer	 Cesur	 Oyuncular	 birer	 birer	 rahibi	 takip	 etti.	 Birkaçı	 dövüştü, boyunlarına	ip	geçirilirken	tekmeler	savurup	mücadele	ettiler.	Arbaletçilerden	biri	yoğun	Myr	aksanıyla bağırıp	durdu:	“Ben	askerim,	ben	askerim.”	Bir	diğeri,	Haydutları	altın	dolu	bir	yere	götürmeyi	teklif	etti. </p>
<p class="calibre1"><a id="p319"></a>Üçüncüsü	 ne	 kadar	 iyi	 bir	 haydut	 olacağından	 bahsetti.	 Her	 biri	 soyuldu,	 bağlandı	 ve	 sırayla	 asıldı. </p>
<p class="calibre1">Yeditelli	Tom	onlar	için	bir	ağıt	okudu	ve	Thoros,	Lord	Beric’e,	adamların	ruhunu	sonsuza	dek	yakmak için	yalvardı. </p>
<p class="calibre1">Arya	sallanan	adamları	izlerken,	bir	oyuncu	ağacı,	diye	düşündü.	Asılanların	solgun	tenleri,	yanan</p>
<p class="calibre1">septin	alevleriyle	kasvetli	bir	kırmızıya	boyanmıştı.	Hiç	yoktan	ortaya	çıkan	kargalar	gelmeye	başlamıştı bile.	 Arya,	 onların	 birbirlerine	 gaklayıp	 kıkırdadığını	 duydu	 ve	 neler	 söylediklerini	 merak	 etti.	 Rahip Utt’tan;	 Rorge,	 Isırık	 ya	 da	 hâlâ	 Harrenhal’da	 olan	 birkaç	 adamdan	 korktuğu	 kadar	 korkmuyordu	 ama onun	 ölmesinden	 memnundu	 yine	 de.	 Tazı’yı	 da	 aşmalılardı	 ya	 da	 kafasını	 kesmelilerdi.	 Bunun	 yerine, haydutlar	Sandor	Clegane’in	yanık	kolunu	tedavi	etmişti.	Kılıcını,	atını	ve	zırhını	geri	vermiş,	adamı	tepe mağarasının	birkaç	mil	uzağında	serbest	bırakmışlardı.	Bütün	aldıkları	Tazinın	altınlarıydı.	Bütün	bunlar Arya’yı	tiksindirmiş	ti. </p>
<p class="calibre1">Çok	geçmeden,	sept,	dumandan	ve	alevlerden	ibaret	bir	kükremeyle	yıkıldı,	binanın	duvarları	taş</p>
<p class="calibre1">çatının	 ağırlığını	 daha	 fazla	 taşıyamamıştı.	 Sekiz	 kahverengi	 kardeş,	 scptin	 çöküşünü	 çaresiz	 bir kabullenişle	 izledi.	 Boynunda,	 Savaşçı’ya	 bağlılığını	 temsil	 eden	 küçük	 bir	 demir	 çekiç	 olan	 en	 yaşlı kardeş,	sadece	onların	kaldığını	açıkladı.	“Savaştan	önce	kırk	dört	kişiydik	ve	burası	müreffeh	bir	yerdi. </p>
<p class="calibre1">Bir	 düzine	 süt	 ineğimiz,	 yüz	 arı	 kovanımız,	 bir	 üzüm	 bağımız	 ve	 elma	 ağaçlarımız	 vardı.	 Ama	 aslanlar geldiğinde	 bütün	 şarabımızı,	 sütümüzü,	 balımızı	 aldılar,	 ineklerimizi	 öldürdüler	 ve	 üzüm	 bağımızı	 ateşe verdiler.	 Sonra...	 ziyaretçilerimizi	 sayamaz	 oldum.	 Bu	 sahte	 rahip	 sonuncuydu	 sadece.	 Bir	 canavar geldi...	ona	bütün	gümüşümüzü	verdik	ama	o	altın	sakladığımızdan	emindi,	bu	yüzden	canavarın	adamları, Kardeş	Elmari	konuşturmak	için	bizi	birer	birer	öldürdü.” </p>
<p class="calibre1">“Sekiziniz	nasıl	kurtuldu?”	diye	sordu	Yaycı	Anguy. </p>
<p class="calibre1">“Utanç	içindeyim,”	dedi	yaşlı	adam.	“Bendim.	Ölme	sırası	bana	geldiğinde,	onlara	altının	yerini</p>
<p class="calibre1">söyledim.” </p>
<p class="calibre1">“Kardeşim,”	 dedi	 Myrli	 Thoros,	 “utanılacak	 tek	 şey,	 altının	 yerini	 en	 baştan	 söylememiş</p>
<p class="calibre1">olmaktır.” </p>
<p class="calibre1">Haydutlar	 o	 geceyi	 küçük	 nehrin	 yanındaki	 bira	 imalathanesinde	 geçirdi.	 Ev	 sahipleri,	 ahırın zeminin	altına	yiyecek	gizlemişti;	yulaf	ekmeği,	soğan	ve	içinde	bir	parça	sarımsak	olan	sulu	bir	kabak çorbasından	oluşan	akşam	yemeğini	paylaştılar.	Arya,	kâsesinin	içinde	bir	parça	havuç	buldu	ve	kendini şanslı	 addetti.	 Kardeşler	 haydutlara	 isim	 sormadı.	 Biliyorlar,	 diye	 düşündü	 Arya.	 Nasıl	 bilmezlerdi? </p>
<p class="calibre1">Lord	Beric’in	kalkanında	ve	pelerininde	yıldırım	vardı,	Thoros	da	kırmızı	kıyafetlerini	giyiyordu	ya	da kıyafetlerinden	geri	kalanları...	Genç	bir	rahip	adayı,	Thoros’a,	onların	çatısının	altında	bulunduğu	sürece sahte	 tanrısına	 dua	 etmemesini	 söyleyecek	 kadar	 cesurdu.	 “Boş	 versene,”	 dedi	 Lim	 Limoncübbeli.	 “O</p>
<p class="calibre1">bizim	 de	 tanrımız	 ve	 sizler	 canınızı	 bize	 borçlusunuz.	 Ayrıca	 tanrımızın	 nesi	 sahte?	 Sizin	 Demirci’niz kırık	bir	kılıcı	onarıyor	olabilir	ama	kırık	bir	adamı	onarabiliyor	mu?” </p>
<p class="calibre1">“Yeter	 Lim,”	 diye	 emretti	 Lord	 Beric.	 “Onların	 çatısının	 altındayken	 onların	 kurallarına	 saygı göstereceğiz.” </p>
<p class="calibre1">“Birkaç	duayı	kaçırdık	diye	güneş	parlamaktan	vazgeçmez,”	dedi	Thoros	nezaketle.	“Bunu	bilecek</p>
<p class="calibre1">bir	adam	varsa	o	da	benim.” </p>
<p class="calibre1">Lord	 Beric	 yemek	 yemedi.	 Arya	 onun	 yemek	 yediğini	 görmemişti	 hiç,	 ara	 sıra	 bir	 kadeh	 şarap içiyordu	 sadece.	 Görünüşe	 göre	 uyumuyordu	 da.	 Sağlam	 gözü	 kapanıyordu	 bazen,	 yorguluktanmış	 gibi, ama	 biri	 konuştuğunda	 hemen	 açılıyordu.	 Hudutlu	 lord	 hâlâ	 perişan	 haldeki	 siyah	 pelerinini	 ve	 minesi çatlak	yıldırım	armasını	taşıyan	çentik	dolu	göğüs	kalkanını	giyiyordu.	Hatta	o	göğüs	kalkanıyla	uyuyordu adam.	 Siyah	 çelik,	 Tazinın	 açtığı	 korkunç	 yarayı	 gizliyordu,	 adamın	 boğazındaki	 siyah	 halkayı	 gizleyen yün	 kaşkol	 gibi.	 Ama	 lordun,	 alnı	 içeri	 göçmüş	 kırık	 kafasını	 hiçbir	 şey	 gizleyemiyordu,	 kayıp	 gözünün yerindeki	kırmızı	çukuru	ya	da	yüzünün	altındaki	kafatasını	da. </p>
<p class="calibre1"><a id="p320"></a>Arya,	 Harrenhal’da	 anlatılan	 hikâyeleri	 hatırlayarak	 temkinli	 gözlerle	 adama	 baktı.	 Lord	 Beric, Arya’nın	 korkusunu	 sezmişti	 sanki.	 Başını	 çevirdi	 ve	 Arya’yı	 yanına	 çağırdı.	 “Seni	 korkutuyor	 muyum çocuk?” </p>
<p class="calibre1">“Hayır,”	 dedi	 Arya,	 dudağını	 ısırdı.	 “Sadece...	 şey...	 Tazının	 sizi	 öldürdüğünü	 düşünmüştüm ama...” </p>
<p class="calibre1">“Bir	 yaraydı,”	 dedi	 Lim	 Limoncübbeli.	 “Ölümcül	 bir	 yaraydı,	 evet	 ama	 Thoros	 onu	 iyileştirdi. </p>
<p class="calibre1">Yeryüzüne	ondan	daha	iyi	bir	şifacı	gelmemiştir.” </p>
<p class="calibre1">Lord	 Beric,	 sağlam	 gözündeki	 tuhaf	 ifadeyle	 Lim’e	 baktı;	 adamın	 diğer	 gözünde	 yara	 izinden	 ve kurumuş	 kandan	 başka	 bir	 şey	 yoktu.	 “Gelmemiştir,”	 diye	 onayladı	 yorgun	 bir	 şekilde.	 “Lim,	 nöbet değişimi	zamanı	geçti	 sanırım.	İlgilenirsen	sevinirim.”	 “Tamam	lordum.”	Lim	 rüzgârlı	geceye	çıkarken, sarı	pelerini	arkasında	dalgalandı. </p>
<p class="calibre1">Lim	 gittiğinde,	 “Zaman	 zaman	 en	 cesur	 adamlar	 bile	 kendilerini	 kör	 ederler,	 görmekten</p>
<p class="calibre1">korktuklarında,”	dedi	Lord	Beric.	“Thoros,	şimdiye	kadar	beni	kaç	kez	geri	getirdin?” </p>
<p class="calibre1">Kırmızı	 rahip	 başını	 eğdi.	 “Sizi	 geri	 getiren	 R’hllor’dur	 lordum.	 Işık	 Tanrısı.	 Ben	 onun vasıtasıyım	sadece.” </p>
<p class="calibre1">“Kaç	kez?”	diye	ısrar	etti	Lord	Beric. </p>
<p class="calibre1">“Altı,”	dedi	Thoros	isteksizce.	“Ve	her	seferinde	daha	zordu.	Pervasız	davranır	oldunuz	lordum. </p>
<p class="calibre1">Ölüm	bu	kadar	tatlı	mı?” </p>
<p class="calibre1">“Tatlı?	Hayır	dostum.	Tatlı	değil.” </p>
<p class="calibre1">“O	 halde	 tatlıymış	 gibi	 davranmayın.	 Lord	 Tywin	 geriden	 emir	 veriyor.	 Lord	 Stannis	 de	 öyle. </p>
<p class="calibre1">Aynısını	yaparsanız	akıllılık	etmiş	olursunuz.	Yedinci	bir	ölüm	ikimizin	de	sonu	olabilir.”	Lord	Beric	sol kulağının	üstüne,	alnının	içe	göçtüğü	yere	dokundu.	“Burası,	Sör	Burton	Crakehall’un	bir	gürz	darbesiyle miğferimi	 ve	 kafamı	 kırdığı	 yer.”	 Kaşkolünü	 çözdü,	 boğazını	 çevreleyen	 siyah	 çürüğü	 gösterdi.	 “Bu, mantikorun	Kızgın	Şelale’de	bıraktığı	iz.	Zavallı	arıcıyı	ve	karısını,	onların	bana	ait	olduğunu	düşünerek yakaladı.	Kendimi	ona	teslim	etmezsem	her	ikisinin	de	asılacağını	her	yerde	duyurdu.	Teslim	oldum	ama buna	rağmen	onları	astı,	beni	de	onların	arasındaki	darağacına.”	Parmağını	göz	çukurundaki	kırmızı	yara izine	götürdü.	“Burası,	Yürüyen	Dağin	kamasının	miğfer	siperimden	girip	gözüme	sapladığı	yer.”	Lordun dudaklarında	 yorgun	 bir	 gülümseme	 geçti.	 “Böylece,	 Clegane	 Hanedanı	 tarafından	 üç	 kez	 öldürülmüş</p>
<p class="calibre1">oldum.	Ders	aldığımı	sanırsın...” </p>
<p class="calibre1">Arya,	 lordun	 latife	 ettiğini	 biliyordu	 ama	 Thoros	 gülmedi.	 Elini	 Lord	 Beric’in	 omzuna	 koydu. </p>
<p class="calibre1">“Fazla	düşünmemekte	fayda	var.” </p>
<p class="calibre1">“Hayal	meyal	hatırladığım	bir	şeyi	nasıl	fazla	düşünebilirim?	Bir	zamanlar	Hudutlar’da	bir	kale</p>
<p class="calibre1">tutuyordum	ve	evlenmek	üzere	sözlendiğim	bir	kadın	vardı	ama	bugün	ne	o	kaleyi	bulabilirim	ne	de	sana o	 kadının	 saçının	 rengini	 söyleyebilirim.	 Beni	 kim	 şövalye	 yaptı	 eski	 dostum?	 En	 sevdiğim	 yiyecekler neler?	 Her	 şey	 siliniyor.	 Bazen,	 şu	 dişbudak	 ağaçlarının	 ortasındaki	 kahrolası	 çimenlerde	 doğduğumu düşünüyorum,	göğsümde	bir	delik	ve	ağzımda	alev	tadıyla.	Sen	benim	annem	misin	Thoros?” </p>
<p class="calibre1">Arya,	 Myrli	 rahibe	 baktı;	 kabarık	 saçlara,	 pembe	 paçavralara	 vc	 eski	 zırh	 parçalarına.	 Adamın yanakları	 ve	 sarkık	 gıdısı	 fırça	 gibi	 sert,	 gri	 sakallarla	 kaplıydı.	 Adam,	 Yaşlı	 Dadının	 hikâyelerindeki büyücülere	benzemiyordu	ama	yine	de... </p>
<p class="calibre1">“Başı	olmayan	bir	adamı	geri	getirebilir	misiniz?”	diye	sordu	Arya.	“Sadece	bir	kez,	altı	değil. </p>
<p class="calibre1">Yapabilir	misiniz?” </p>
<p class="calibre1">“Benim	sihirli	güçlerim	yok	çocuk.	Sadece	dualarım	var.	İlk	seferinde,	lordun	göğsünde	bir	delik</p>
<p class="calibre1">ve	 ağzında	 kan	 vardı,	 hiç	 umut	 olmadığını	 biliyordum.	 Zavallı,	 parçalanmış	 göğsü	 hareketsizleşince, lordu	 uğurlamak	 için	 ona	 iyi	 tanrının	 öpücüğünü	 verdim.	 Ağzımı	 ateşle	 doldurdum	 ve	 alevleri	 lordun içine	 üfledim;	 boğazından	 ciğerlerine,	 kalbine	 ve	 ruhuna.	 Buna	 son	 öpücük	 denir.	 Yaşlı	 rahiplerin, </p>
<p class="calibre1"><a id="p321"></a>Tanrinın	 hizmetkârları	 ölürken	 onlara	 bu	 son	 öpücüğü	 bahşettiğini	 defalarca	 görmüştüm.	 Ben	 de	 birkaç kez	vermiştim,	bütün	rahiplerin	yapmak	zorunda	olduğu	gibi.	Ama	daha	önce,	içi	ateşle	dolan	bir	adamın titrediğini	hissetmemiş,	gözlerini	açtığını	görmemiştim.	Lordu	geri	getiren	ben	değildim	leydim.	Tanrıydı. </p>
<p class="calibre1">R’hllor’un	onunla	işi	bitmedi	henüz.	Hayat	sıcaklıktır,	sıcaklık	ateştir	ve	ateş	Tanrıdır,	sadece	Tanrı.” </p>
<p class="calibre1">Arya,	 gözlerinden	 yaşlar	 aktığını	 hissetti.	 Thoros	 pek	 çok	 kelime	 kullanmıştı	 ama	 kelimelerin hepsi	hayır	anlamına	geliyordu,	Arya	bu	kadarını	anlamıştı. </p>
<p class="calibre1">“Baban	 iyi	 bir	 adamdı,”	 dedi	 Lord	 Beric.	 “Harvin	 onun	 hakkında	 çok	 şey	 anlattı	 bana.	 Babanın hatırına	fidyenden	memnuniyetle	vazgeçerdim	ama	altına	umutsuzca	ihtiyacımız	var.” </p>
<p class="calibre1">Arya	 dudağını	 ısırdı.	 Bu	 doğru	 sanırım.	 Lord	 Beric,	 Tazinın	 altınlarını,	 Manderin	 kuzeyinden erzak	 satın	 almaları	 için	 Yeşilsakal’la	 Avcıya	 vermişti,	 Arya	 bunu	 biliyordu.	 Lord’un,	 adamları gönderirken,	 “Son	 ekinler	 yandı,	 yeni	 ekinler	 kuruyor	 ve	 kış	 kapıda,”	 dediğini	 duymuştu.	 “İnsanların tahıla	ve	tohuma	ihtiyacı	var,	bizim	de	bıçaklara	ve	atlara.	Adamlarımın	çoğu,	süvari	ve	savaş	atlarına binen	düşmanların	karşısında	küçük	atlar,	yük	beygirleri	ve	katırlar	sürüyor.” </p>
<p class="calibre1">Arya,	 Robb’un	 onun	 için	 ne	 kadar	 ödeyeceğini	 bilmiyordu	 gerçi.	 Robb	 bir	 kraldı	 artık; </p>
<p class="calibre1">Kışyarindaki,	saçlarında	karlar	eriyen	çocuk	değildi	ve	Arya’nın	yaptığı	şeyleri	bilseydi,	seyis	yamağını ve	Harrenhal’daki	muhafızı...	“Ya	ağabeyim	benim	için	fidye	ödemek	istemezse?” </p>
<p class="calibre1">“Neden	böyle	düşünüyorsun?”	diye	sordu	Lord	Beric. </p>
<p class="calibre1">“Şey,	 saçlarım	 karmakarışık,	 tırnaklarım	 leş	 gibi,	 ayaklarım	 nasırlı,”	 dedi	 Arya.	 Robb	 bunları umursamazdı	 muhtemelen	 ama	 annesi	 umursardı.	 Leydi	 Catelyn,	 Arya’nm	 Sansa	 gibi	 olmasını	 istemişti her	 zaman;	 şarkı	 söylemesini,	 dikiş	 dikmesini	 ve	 nezaket	 kurallarına	 dikkat	 etmesini.	 Bunları	 sadece düşünmek	bile, </p>
<p class="calibre1">Arya’nın	parmaklarıyla	saçlarını	taramaya	çalışmasına	sebep	oldu	ama	saçları	iyice	dolaşmıştı	ve</p>
<p class="calibre1">Arya’nın	 bütün	 yaptığı	 birazını	 yolmaktı.	 “Leydi	 Smalhvood’un	 verdiği	 elbiseyi	 mahvettim	 ve	 iyi	 dikiş</p>
<p class="calibre1">dikemiyorum.”	 Dudağını	 ısırdı.	 “Çok	 iyi	 dikiş	 dikemiyorum	 demek	 istedim.	 Rahibe	 Mordane	 bir demircinin	ellerine	sahip	olduğumu	söylerdi	eskiden.” </p>
<p class="calibre1">Gendry	güldü.	“Şu	küçük	ve	yumuşak	şeyler	mi?”	diye	seslendi.	“Çekiç	bile	tutamazsın.” </p>
<p class="calibre1">“İstersem	tutabilirim!”	diye	parladı	Arya. </p>
<p class="calibre1">Thoros	kıkırdadı.	“Ağabeyin	fidyeni	ödeyecek	çocuk.	O	konuda	tasalanma.” </p>
<p class="calibre1">“Evet.	Ama	ya	ödemezse?”	diye	ısrar	etti	Arya. </p>
<p class="calibre1">Lord	 Beric	 iç	 geçirdi.	 “O	 zaman	 seni	 bir	 süre	 için	 Leydi	 Smalhvood’a	 gönderirim.	 Yahut Karaliman’daki	 kendi	 kaleme.	 Ama	 bunun	 gerekli	 olmayacağından	 eminim.	 Thoros	 gibi,	 ben	 de	 sana babanı	geri	verecek	güce	sahip	değilim	ama	güvenli	bir	şekilde	annenin	kollarına	dönmeni	sağlayabilirim en	 azından.”	 “Yemin	 eder	 misiniz?”	 diye	 sordu	 Arya.	 Yören	 de	 onu	 eve	 götüreceğine	 dair	 söz	 vermişti ama	bunu	yapmak	yerine	ölmüştü. </p>
<p class="calibre1">“Şövalyelik	onurum	üstüne,”	dedi	yıldırım	lordu	ciddi	bir	şekilde. </p>
<p class="calibre1">Lim,	 bira	 imalathanesine	 döndüğünde	 yağmur	 yağıyordu,	 sarı	 cübbesinden	 süzülen	 sular	 yerde birikirken	adam	küfürler	mırıldanıyordu.	Kapının	yanında	oturan	Anguy	ve	Şanslı	Jack	zar	atıyordu	ama hangi	 oyunu	 oynarlarsa	 oynasınlar	 Jack’in	 hiç	 şansı	 yoktu.	 Yeditelli	 Tom	 ahşap	 arpının	 bir	 telini değiştirdi	 ve	 “Anne’nin	 Gözyaşlarını	 söyledi.	 Ardından	 “Willuniun	 Karısı	 Islakken”	 ve	 “Lord	 Harte Yağmurlu	Bir	Günde	Gitti”yi	söyledi,	sonra	da	“Castemere	Yağmurları”nı. </p>
<p class="calibre1"> <i class="calibre4">Ve	sen	kimsin,	dedi	gururlu	lord,	niye	başımı	öne	eğmeliyim? </i></p>
<p class="calibre1"> <i class="calibre4">Farklı	bir	pelerin	giymiş	bir	kedisin	sadece,	budur	bütün	bildiğim. </i></p>
<p class="calibre1"> <i class="calibre4">Pelerini	ister	altın	olsun	ister	kırmızı,	her	aslan	pençelidir. </i></p>
<p class="calibre1"> <i class="calibre4">Benim	pençelerim	de	uzun	ve	keskindir	lordum, </i></p>
<p class="calibre1"> <i class="calibre4">serıinkiler	kadar	uzun	ve	keskindir. </i></p>
<p class="calibre1"><a id="p322"></a> <i class="calibre4">Ve	adam	hiç	durmadan	konuştu,	şu	Castamare	lordu. </i></p>
<p class="calibre1"> <i class="calibre4">Ama	şimdi	salonunda	yağmurlar	ağlıyor	ve	yağmuru	kimse	duymuyor. </i></p>
<p class="calibre1"> <i class="calibre4">Evet,	şimdi	salonunda	yağmurlar	ağlıyor	ve	yağmuru	tek	ruh	bile	duymuyor. </i></p>
<p class="calibre1">Sonunda,	 Tom	 bütün	 yağmurlu	 şarkıları	 bitirdi	 ve	 arpını	 bir	 kenara	 bıraktı.	 Artık	 bira</p>
<p class="calibre1">imalathanesinin	taş	çatısını	döven	yağmurun	kendi	sesi	vardi	sadece.	Zar	oyunu	bitti.	Arya	bir	ayağının, sonra	diğerinin	üstünde	durarak,	nalı	düşen	bir	atla	ilgili	sızlanan	Merrit’i	dinledi. </p>
<p class="calibre1">“Atı	 senin	 için	 nallayabilirim,”	 dedi	 Gendry	 aniden.	 “Ben	 sadece	 çıraktım	 ama	 ustam	 ellerimin çekiç	 tutmak	 için	 yaratıldığını	 söylerdi.	 Nal	 çakabilirim,	 zırhlardaki	 yırtıkları	 kapatabilirim	 ve kalkanlardaki	çentikleri	düzeltebilirim.	Bahse	girerim	ki	kılıç	da	yapabilirim.” </p>
<p class="calibre1">“Ne	söylemeye	çalışıyorsun	delikanlı?”	diye	sordu	Harwin.	“Sizin	demirciniz	olacağım.”	Gendry, </p>
<p class="calibre1">Lord	Beric’in	önünde	diz	çöktü.	“Beni	alırsanız	işe	yarayabilirim	lordum.	Daha	önce	aletler	ve	bıçaklar yaptım,	 bir	 miğfer	 de	 yapmıştım,	 hiç	 fena	 olmamıştı.	 Yakalandığımızda	 Dağ’ın	 adamlarından	 biri miğferimi	çaldı.” </p>
<p class="calibre1">Arya	dudağını	ısırdı.	O	da	beni	terk	etmek	istiyor. </p>
<p class="calibre1">“Nehirova’da	 Lord	 Tully’ye	 hizmet	 etmen	 daha	 iyi	 olur,”	 dedi	 Lord	 Beric.	 “Yaptığın	 işin karşılığını	ödeyemem.” </p>
<p class="calibre1">“Bugüne	 kadar	 kimse	 ödemedi.	 Bir	 dökümhane,	 yiyecek	 yemek	 ve	 uyuyacak	 bir	 yer	 istiyorum. </p>
<p class="calibre1">Bunlar	yeterli	lordum.” </p>
<p class="calibre1">“Bir	 demirci	 gittiği	 her	 yerde	 kabul	 görür.	 Mahir	 bir	 zırh	 ustası	 daha	 da	 hoş	 karşılanır.	 Neden bizimle	kalmayı	tercih	ediyorsun?” </p>
<p class="calibre1">Arya,	 Gendry’yi	 izledi,	 çocuk	 düşünürken	 o	 aptal	 suratını	 buruşturuyordu.	 “Tepe	 mağarasında, Kral	Robert’ın	adamları	ve	kardeşleri	olmak	hakkında	söyledikleriniz	hoşuma	gitti.	Tazı’yı	yargılamanız hoşuma	gitti.	Lord	Bolton	insanları	sadece	asar	ya	da	başlarını	keserdi,	Lord	Tywin	ve	Sör	Amory	Lorch da	aynıydı.	Sizin	demirciniz	olmayı	tercih	ederim.” </p>
<p class="calibre1">“Onarılması	 gereken	 bir	 sürü	 zırhımız	 var	 lordum,”	 diye	 hatırlattı	 Jack.	 “Çoğunu	 ölülerden çıkardık	ve	ölümün	girdiği	yerde	delikler	olur.” </p>
<p class="calibre1">“Sen	 beyinsiz	 olmalısın	 çocuk,”	 dedi	 Lim.	 “Biz	 haydutuz.	 Lordumuz	 dışında	 pek	 çoğumuz	 alt tabaka	 doğumlu	 pislikleriz.	 Tom’un	 şarkılarındaki	 gibi	 olacağını	 da	 düşünme	 sakın.	 Prenseslerden öpücükler	 çalmayacaksın,	 çalıntı	 zırhlar	 giyerek	 turnuvalarda	 at	 koşturmayacaksın.	 Bize	 katılırsan, boynuna	dolanmış	bir	ipte	son	bulacaksın	ya	da	kafan	bir	kale	kapısının	üstündeki	kazığa	geçirilecek.” </p>
<p class="calibre1">“Bunlar	 senin	 başına	 geleceklerden	 fazla	 değil,”	 dedi	 Gendry.	 “Evet	 değil,”	 dedi	 Şanslı	 Jack neşeyle.	“Hepimizi	kargalar	bekliyor.	Lordum,	çocuk	yeterince	cesur	görünüyor	ve	bize	sunacağı	hizmete ihtiyacımız	var.	Jack,	onu	alalım	der.” </p>
<p class="calibre1">“Hem	de	hemen,”	dedi	Harwin	gülerek,	“ateşi	düşüp	de	aklı	başına	gelmeden.” </p>
<p class="calibre1">Lord	Beric’in	dudaklarından	solgun	bir	gülümseme	geçti.	“Thoros,	kılıcım.” </p>
<p class="calibre1">Yıldırım	lordu	bu	sefer	kılıcını	tutuşturmadı;	kılıcı	hafifçe	Gendry’nin	omzuna	değdirdi.	“Gendry, </p>
<p class="calibre1">insanların	 ve	 tanrıların	 huzurunda,	 kendini	 savunamayanları	 savunacağına,	 bütün	 kadınları	 ve	 çocukları koruyacağına,	 kumandanlarına,	 metbu	 lorduna	 ve	 kralına	 itaat	 edeceğine,	 ihtiyaç	 olduğunda	 cesurca dövüşeceğine	ve	ne	kadar	zor,	mütevazı	ya	da	tehlikeli	olursa	olsun	sana	verilen	diğer	vazifeleri	yerine getireceğine	dair	yemin	ediyor	musun?” </p>
<p class="calibre1">“Ediyorum	lordum.” </p>
<p class="calibre1">Hudutlu	 lord,	 kılıcı	 sağ	 omuzdan	 kaldırıp	 sol	 omuza	 koydu	 ve	 “Ayağa	 kalk	 Sör	 Gendry,	 mağara tepesinin	şövalyesi,	kardeşliğimize	hoş	geldin,”	dedi. </p>
<p class="calibre1">Kapıdan	sert	ve	hırıltılı	bir	kahkaha	geldi. </p>
<p class="calibre1">Adamın	üstünden	yağmur	süzülüyordu.	Yapraklarla	ve	ketenle	sarılmış	yanık	kolu,	halat	bir	askıyla</p>
<p class="calibre1"><a id="p323"></a>boynuna	asılmış	ve	sıkıca	göğsüne	bağlanmıştı	ama	yüzündeki	eski	yanık	izleri	haydutların	küçük	ateşinin ışıltısıyla	siyah	ve	yağlı	pırıldıyordu.	“Yeni	şövalyeler	mi	çıkarıyorsun	Dondarrion?”	diye	sordu	davetsiz misafir	hırıltıyla.	“Bu	yüzden	seni	yeni	baştan	öldürmem	gerek.” </p>
<p class="calibre1">Lord	 Beric	 sakin	 bir	 şekilde	 adama	 baktı.	 “Seni	 son	 kez	 gördüğümüzü	 ummuştum	 Clegane.	 Bizi nasıl	buldun?” </p>
<p class="calibre1">“Zor	olmadı.	Eski	Şehir’den	bile	görünecek	kadar	duman	çıkardınız.” </p>
<p class="calibre1">“Gönderdiğim	devriyelere	ne	oldu?” </p>
<p class="calibre1">Clegane’in	 ağzı	 seğirdi.	 “Şu	 iki	 kör	 adam	 mı?	 İkisini	 de	 öldürmüş	 olabilirim.	 Öldürdüysem	 ne yaparsın?” </p>
<p class="calibre1">Anguy	yayını	gerdi.	Notch	da	aynı	şeyi	yapıyordu.	“Ölmeyi	bu	kadar	çok	mu	istiyorsun	Sandor?” </p>
<p class="calibre1">diye	sordu	Thoros.	“Bizi	buraya	kadar	takip	ettiğine	göre	çılgın	ya	da	sarhoş	olmalısın.” </p>
<p class="calibre1">“Yağmurla	mı	sarhoş	olacağım?	Bana	şarap	alacak	kadar	altın	bırakmadınız	fahişe	evladan.” </p>
<p class="calibre1">Anguy	bir	ok	çekti.	“Biz	haydutuz.	Haydutlar	çalar.	Şarkılarda	vardır,	nazikçe	istersen	Tom	sana</p>
<p class="calibre1">bir	tanesini	söyleyebilir.	Seni	öldürmediğimiz	için	şükret.” </p>
<p class="calibre1">“Gel	de	dene	Yaycı.	O	sadağı	alıp	içindeki	oklan	küçük,	çilli	kıçına	sokanm.” </p>
<p class="calibre1">Anguy	uzunyayını	kaldırdı	ama	delikanlı	oku	salamadan	Lord	Beric	elini	kaldırdı.	“Buraya	neden</p>
<p class="calibre1">geldin	Clegane?” </p>
<p class="calibre1">“Bana	ait	olanı	almak	için.” </p>
<p class="calibre1">“Altınını?” </p>
<p class="calibre1">“Başka	 ne	 için	 olacak?	 Yüzüne	 bakma	 zevkine	 nail	 olmak	 için	 gelmedim	 Dondarrion,	 bunu</p>
<p class="calibre1">söyleyebilirim.	Şimdi	benden	bile	çirkinsin.	Aynca,	belli	ki	hırsız	bir	şövalyesin.” </p>
<p class="calibre1">“Sana	 altınların	 için	 bir	 senet	 verdim,”	 dedi	 Lord	 Beric	 sakin	 bir	 şekilde.	 “Savaş	 bittiğinde ödeneceğine	dair	bir	söz.” </p>
<p class="calibre1">“Verdiğin	 kâğıt	 parçasıyla	 popomu	 sildim.	 Altınımı	 istiyorum.”	 “Bizde	 değil.	 Altınlarını, </p>
<p class="calibre1">Yeşilsakal	 ve	 Avciyla	 birlikte	 güneye	 gönderdim,	 Mander’in	 karşısından	 tahıl	 ve	 tohum	 almalan	 için.” </p>
<p class="calibre1">“Ekinlerini	yaktığın	insanlan	doyurmak	için,”	dedi	Gendry.	“Hikâye	bu	mu	şimdi?”	Sandor	Clegane	tekrar güldü.	“Aslına	bakarsanız	benim	niyetim	de	buydu.	O	altınlarla	birkaç	çirkin	köylüyü	ve	onların	kıymetsiz eniklerini	besleyecektim.” </p>
<p class="calibre1">“Yalan	söylüyorsun,”	dedi	Gendry. </p>
<p class="calibre1">“Görüyorum	ki	bu	çocuğun	bir	ağzı	var.	Onlara	inanıyorsun	da	neden	bana	inanmıyorsun?	Suratım</p>
<p class="calibre1">yüzünden	 olamaz	 değil	 mi,	 olabilir	 mi?”	 Clegane,	 Arya’ya	 baktı.	 “Kızı	 da	 şövalye	 yapacak	 mısın Dondarrion?	Sekiz	yaşındaki	ilk	kız	şövalye?” </p>
<p class="calibre1">“Ben	on	iki	yaşındayım,”	diye	yalan	söyledi	Arya	bağırarak,	“ve	istersem	şövalye	olabilirim.	Seni</p>
<p class="calibre1">öldürebilirdim	ama	Lim	bıçağımı	aldı.”	Bunu	hatırlamak	Arya’yı	hâlâ	öfkelendiriyordu. </p>
<p class="calibre1">“Linie	 sızlan,	 bana	 değil.	 Sonra	 da	 kuyruğunu	 bacaklarının	 arasına	 kıstırıp	 kaç.	 Köpeklerin kurtlara	neler	yaptığını	biliyor	musun?” </p>
<p class="calibre1">“Bir	dahaki	sefer	seni	öldüreceğim.	Ağabeyini	de	öldüreceğim!” </p>
<p class="calibre1">“Hayır.”	 Adamın	 koyu	 renk	 gözleri	 kısıldı.	 “Yapmayacaksın.”	 Tazı,	 tekrar	 Lord	 Beric’e	 döndü. </p>
<p class="calibre1">“Hadi	 atımı	 da	 şövalye	 yap.	 Asla	 salonlara	 sıçmıyor	 ve	 pek	 çok	 attan	 daha	 az	 çifteliyor,	 bir	 şövalye olmayı	hak	ediyor.	Onu	da	çalmak	istemiyorsan	tabii.” </p>
<p class="calibre1">“En	iyisi	o	ata	bin	ve	git,”	diye	uyardı	Lim. </p>
<p class="calibre1">“Altınımla	gideceğim.	Bizzat	sizin	tanrınız	suçsuz	olduğumu	söyledi...” </p>
<p class="calibre1">“Işık	Tanrısı	sana	hayatını	geri	verdi,”	diye	açıkladı	Myrli	Thoros.	“Senin,	Kutsanmış	Baelor’un</p>
<p class="calibre1">yeniden	vücut	bulmuş	hali	olduğunu	ilan	etmedi.”	Kırmızı	rahip	kılıcını	kınından	çıkardı.	Arya,	Jack’in ve	Merrit’in	de	aynı	şeyi	yaptığını	gördü.	Lord	Beric,	Gendry’yi	kutsamak	için	kullandığı	kılıcı	tutuyordu</p>
<p class="calibre1"><a id="p324"></a>hâlâ.	Belki	bu	defa	onu	öldürürler. </p>
<p class="calibre1">Tazinın	ağzı	tekrar	seğirdi.	“Siz	sıradan	hırsızlardan	başka	bir	şey	değilsiniz.” </p>
<p class="calibre1">“Aslan	arkadaşların	bir	köye	giriyor,	buldukları	bütün	yiyeceği	ve	sikkeyi	alıyor	ve	buna	yağma</p>
<p class="calibre1">diyor.	Kurtlar	da	aynı	şeyi	yapıyor,	biz	neden	yapmayalım?	Seni	kimse	soymadı	köpek.	Sadece	bir	güzel yağmalandın.” </p>
<p class="calibre1">Tazı,	haydutların	yüzlerine	baktı,	her	birine,	sanki	hepsini	hafızasına	işlemek	istiyordu.	Sonra,	tek kelime	 etmeden	 dışarı	 çıktı,	 karanlığın	 ve	 yağmurun	 içine	 yürüdü,	 geldiği	 yere.	 Haydutlar	 bekledi, merakla... </p>
<p class="calibre1">“Gidip	devriyelerimize	ne	yaptığına	baksam	iyi	olacak.” </p>
<p class="calibre1">Harwin	 gitmeden	 önce,	 Tazının	 etrafta	 dolaşmadığından	 emin	 olmak	 için	 temkinli	 bir	 şekilde kapının	dışını	kolaçan	etti. </p>
<p class="calibre1">“Şu	 kahrolası	 piç	 o	 kadar	 altını	 nereden	 buldu?”	 dedi	 Lim	 Limoncübbeli,	 gerginliği	 kırmak istiyordu. </p>
<p class="calibre1">Anguy	omuzlarını	silkti.	“El	turnuvasını	kazandı.	Kral	Topraklarinda.”	Yaycı	sırıttı.	“Ben	de	hatırı sayılır	bir	servet	kazanmıştım	ama	sonra	Dancy,	Jayde	ve	Alayaya	ile	tanıştım.	Bana	kızarmış	kuğuların tadını	ve	Arbor	şarabında	yıkanmayı	öğrettiler.”	“Bütün	servetini	heba	ettin	değil	mi?”	Harwin	güldü. </p>
<p class="calibre1">“Hepsini	 değil.	 Bu	 çizmeleri	 ve	 harikulade	 hançeri	 satın	 aldım.”	 “Bir	 arazi	 almalıydın	 ve kızarmış	 kuğu	 kızlarından	 birini	 dürüst	 bir	 kadına	 dönüştürmeliydin,”	 dedi	 Şanslı	 Jack.	 “Kendine şalgamlar	ve	oğullar	yetiştirmeliydin.” </p>
<p class="calibre1">“Savaşçı	beni	savun!	Altınlarımı	şalgama	çevirmek	ne	büyük	bir	israf	olurdu.” </p>
<p class="calibre1">“Ben	şalgam	severim,”	dedi	Jack	incinmiş	gibi.	“Şimdi	biraz	şalgam	lapası	olsa	yerdim.” </p>
<p class="calibre1">Myrli	 Thoros	 bu	 alaycı	 sohbetle	 hiç	 ilgilenmiyordu.	 “Tazı	 birkaç	 torba	 altından	 fazlasını kaybetti,”	 dedi	 düşünceli	 bir	 halde.	 “Ustasını	 ve	 barınağını	 da	 kaybetti.	 Lannisterlar’a	 geri	 dönemez, Genç	Kurt	onu	asla	almaz,	ağabeyi	bile	onu	hoş	karşılamaz.	Bana	öyle	geliyor	ki,	Tazının	sahip	olduğu tek	şey	o	altındı.” </p>
<p class="calibre1">“Kahretsin,”	dedi	Değirmenci	Watty.	“Öyleyse	mutlaka	gelir	ve	bizi	uykumuzda	öldürür.” </p>
<p class="calibre1">“Hayır.”	 Lord	 Beric	 kılıcını	 kınına	 soktu.	 “Sandor	 Clegane	 hepimizi	 memnuniyetle	 öldürür	 ama uykumuzda	 değil.	 Anguy,	 yarın	 sabah	 Sakalsız	 Dickie	 beraber	 arkayı	 al.	 Clegane’in	 hâlâ	 peşimizde dolaştığını	görürsen,	adamın	atını	öldür.” </p>
<p class="calibre1">“O	iyi	bir	at,”	diye	itiraz	etti	Anguy. </p>
<p class="calibre1">“Evet,”	dedi	Lim.	“Kahrolası	biniciyi	öldürmeliyiz.	O	at	işimize	yarar.” </p>
<p class="calibre1">“Lim’e	 katılıyorum,”	 dedi	 Notch.	 “Köpeğe	 birkaç	 tüylü	 ok	 göndereyim	 izin	 verin,	 biraz	 cesareti kırılsın.” </p>
<p class="calibre1">Lord	 Beric	 başını	 iki	 yana	 salladı.	 “Clegane,	 tepe	 mağarasının	 altında	 hayatını	 kazandı.	 Onun hayatını	çalmayacağım.” </p>
<p class="calibre1">“Lordum	 arif	 bir	 adam,”	 dedi	 Thoros	 diğerlerine.	 “Kardeşlerim,	 dövüşle	 yargılama	 kutsal	 bir şeydir.	 R’hllor’dan	 yardım	 istediğimi	 duydunuz	 ve	 Lord	 Beric	 tam	 Tazının	 işini	 bitirecekken,	 kılıcının R’hllor’un	 parmağı	 tarafından	 nasıl	 kırıldığını	 gördünüz.	 Öyle	 görünüyor	 ki	 Işık	 Tanrısı,	 Joffrey’nin Tazısıyla	olan	işini	bitirmedi	henüz.” </p>
<p class="calibre1">Hamin	 çok	 geçmeden	 bira	 imalathanesine	 döndü.	 “Peltebacak	 derin	 uykudaydı	 ama	 zarar</p>
<p class="calibre1">görmemişti.” </p>
<p class="calibre1">“Onu	 elime	 geçirene	 kadar	 bekle,”	 dedi	 Lim.	 “Ona	 yeni	 bir	 popo	 deliği	 açacağım.	 Hepimizin ölümüne	sebep	olabilirdi.” </p>
<p class="calibre1">O	gece	hiç	kimse	rahat	uyumadı;	Sandor	Clegane’in	dışarıda,	karanlıkta,	yakın	bir	yerde	olduğunu</p>
<p class="calibre1">biliyorlardı.	 Arya	 ateşin	 yakınına	 kıvrıldı,	 rahat	 ve	 sıcaktı,	 buna	 rağmen	 uykuya	 dalamadı.	 Jaqen</p>
<p class="calibre1"><a id="p325"></a>H’ghar’ın	 verdiği	 sikkeyi	 çıkardı	 ve	 pelerinin	 altında	 yatarken	 avucunda	 sıktı.	 Sikke,	 kendisini	 güçlü hissetmesini	 sağlıyordu,	 Harrenhal’dayken	 bir	 hayalet	 olduğunu	 hatırlatıyordu.	 Arya	 o	 zamanlar	 bir fısıltıyla	adam	öldürebiliyordu. </p>
<p class="calibre1">Ama	 Jaqen	 gitmişti.	 Arya’yı	 terk	 etmişti.	 Al	 Turta	 da	 beni	 terk	 etti,	 şimdi	 de	 Gendry	 gidiyor. </p>
<p class="calibre1">Yören	 ölmüştü,	 Syrio	 Forel	 ölmüştü,	 hatta	 babası	 bile	 ölmüştü	 ve	 Jaqen,	 Arya’ya	 aptal	 bir	 demir	 sikke verip	 kaybolmuştu.	 “Valar	 morghulis,”	 diye	 fısıldadı	 Arya,	 yumruğunu	 öyle	 sert	 sıktı	 ki	 sikkenin	 sert kenarları	 avcuna	 gömüldü.	 “Sör	 Gregor,	 Dünsen,	 Polliver,	 Tatlı	 Raff,	 Vadeci	 ve	 Tazı,	 Sör	 Ilyn,	 Sör Meryn,	Kral	Joffrey,	Kraliçe	Cersei.”	Arya,	duasındaki	insanların	öldüklerinde	nasıl	görüneceğini	hayal etmeye	çalıştı	ama	yüzleri	hatırlamak	zordu.	Tazıyı	görebiliyordu,	onun	ağabeyi	Daği	da,	Joffrey’nin	ve kraliçenin	yüzünü	asla	unutmazdı...	fakat	Raff,	Dünsen	ve	Polliver	siliniyordu,	hatta,	görünüşü	son	derece alelade	olan	Vadeci	bile. </p>
<p class="calibre1">Arya	 sonunda	 uykuya	 yenik	 düştü	 ama	 gecenin	 karanlığında	 ürpererek	 uyandı.	 Ateş	 köze</p>
<p class="calibre1">dönüşmüştü.	 Mudge	 kapıda	 bekliyordu	 ve	 bir	 başka	 nöbetçi	 dışarıda	 volta	 atıyordu.	 Yağmur	 durmuştu, Arya	kurtların	uluma	seslerini	duyabiliyordu.	Yakındalar	diye	düşündü,	ve	kalabalıklar.	Sesleri,	ahırların etrafındalarmış	gibi	duyuluyordu;	düzinelerce,	belki	yüzlerce	kurt.	Umarım	Taziyı	yerler.	Tazı’nm,	kurtlar ve	köpekler	hakkında	söylediği	şeyleri	hatırladı. </p>
<p class="calibre1">Sabah	olduğunda,	Rahip	Utt	hâlâ	ağacın	altında	sallanıyordu	ama	kahverengi	kardeşler	küreklerle</p>
<p class="calibre1">dışarı	çıkmıştı,	yağmurun	altında	diğer	ölüler	için	mezarlar	kazıyorlardı.	Lord	Beric	konaklama	ve	yemek için	kardeşlere	teşekkür	etti,	septi	yeniden	inşa	etmelerine	yardım	etmek	için	onlara	bir	torba	gümüş	geyik verdi.	 Harwin,	 Güzel	 Luke	 ve	 Değirmenci	 Watty	 keşif	 için	 dışarı	 çıktı	 ama	 ortalıkta	 ne	 kurtlar	 ne	 de tazılar	vardı. </p>
<p class="calibre1">Arya,	eyer	kolanını	bağlarken,	Gendry	üzgün	olduğunu	söylemeye	geldi.	Arya	tek	ayağını	üzengiye</p>
<p class="calibre1">koyup	eyerine	atladı,	böylece	Gendry’ye	aşağıdan	değil	yukarıdan	bakabilecekti.	Nehirova’da	ağabeyim için	 kılıçlar	 yapabilirdin,	 diye	 düşündü	 ama,	 “Eğer	 aptal	 bir	 haydut	 şövalyesi	 olup	 asılmak	 istiyorsan umrumda	değil.	Fidyem	ödenecek,	ben	ağabeyimle	birlikte	Nehirova’da	olacağım,”	dedi. </p>
<p class="calibre1">Şükürler	olsun	ki	o	gün	yağmur	yoktu	ve	ilk	kez	hızlı	yol	aldılar. </p>
<p class="calibre1"></p>
<p class="calibre1"><b class="calibre3">	</b></p>
<p class="calibre1"><a id="p326"></a>	</p>
<p class="calibre1"></p>
<p class="calibre1"></p>
<p class="calibre1"><b class="calibre3">KILIÇLARIN</b></p>
<p class="calibre1"><b class="calibre3">FIRTINASI</b></p>
<p class="calibre1"></p>
<p class="calibre1"></p>
<p class="calibre1"><b class="calibre3">KISIM	II</b></p>
<p class="calibre1"></p>
<p class="calibre1"><b class="calibre3">GEORGE	R.	R.	MARTİN</b></p>
<p class="calibre1"></p>
<p class="calibre1"></p>
<p class="calibre1"><b class="calibre3">Çeviri</b></p>
<p class="calibre1"><b class="calibre3">Sibel	Alaş</b></p>
<p class="calibre1"></p>
<p class="calibre1"><a id="p327"></a><b class="calibre3">BRAN</b></p>
<p class="calibre1">Kule,	 bir	 adanın	 üstünde	 dikiliyordu,	 durgun	 mavi	 sularda	 akis	 halindeki	 ikizi	 vardı.	 Rüzgâr estiğinde	 gölün	 yüzeyinde	 oluşan	 dalgacıklar,	 oyun	 oynayan	 çocuklar	 misali	 birbirini	 kovalıyordu.	 Göl kıyısı	 boyunca	 sık	 meşe	 ağaçları	 vardı.	 Meşelerin	 altındaki	 zemin	 yere	 düşen	 pelitlerle	 kaplıydı. </p>
<p class="calibre1">Ağaçların	ardında	köy	uzanıyordu,	daha	doğrusu	köyden	geriye	kalanlar. </p>
<p class="calibre1">Dağ	 eteklerinden	 ayrıldıklarından	 beri	 gördükleri	 ilk	 köy	 buydu.	 Meera,	 harabelerin	 arasında pusuya	yatan	kimse	olmadığından	emin	olmak	için	önden	gitti.	Elinde	ağı	ve	mızrağı,	meşelerin	ve	elma ağaçlarının	 arasında	 dolaştı.	 Meera’nın	 ürküttüğü	 üç	 alageyik,	 fundalığın	 içinden	 çıkıp	 zıplayarak uzaklaştı.	Yaz,	ani	hareketi	gördü	ve	aynı	anda	hayvanların	peşine	düştü.	Bran,	uzun	adımlarla	uzaklaşan ulu	kurdu	izledi	ve	bir	an	için	kurdun	derisine	bürünüp	onunla	birlikte	koşmayı	her	şeyden	çok	istedi	ama Meera	 el	 sallıyor	 ve	 onları	 çağırıyordu.	 Bran,	 başını	 isteksizce	 Yaz’dan	 çevirdi	 ve	 yola	 devam	 etmesi için	Hodor’u	dürttü,	köye	doğru.	Jojen	onların	yanında	yürüdü. </p>
<p class="calibre1">Burasıyla	 Sur’un	 arasındaki	 zemin	 çayırlıktı,	 Bran	 bunu	 biliyordu;	 nadasa	 bırakılmış	 tarlalar	 ve dalgalı	alçak	tepeler,	yüksek	otlaklar	ve	düz	bataklıklar.	Bu	yoldan	gitmek	arkadaki	dağları	dolaşmaktan çok	 daha	 kolay	 olurdu	 ama	 bunca	 açık	 arazi	 Meera’yi	 huzursuz	 ediyordu.	 “Kendimi	 çıplak</p>
<p class="calibre1">hissediyorum,”	diye	itiraf	etti	kız.	“Saklanacak	hiçbir	yer	yok.” </p>
<p class="calibre1">“Bu	arazi	kimin	elinde?”	diye	sordu	Jojen,	Bran’a. </p>
<p class="calibre1">“Gece	Nöbetçileri,”	diye	cevapladı	Bran.	“Burası	Lütuf.	Yeni	Lütuf,	buranın	kuzeyi	de	Brandon’ın</p>
<p class="calibre1">lütfu.”	Üstat	Luwin,	Bran’a	bu	arazilerin	tarihini	öğretmişti.	“Mimar	Brandon,	Sur’un	güneyindeki	yirmi beş	 fersah	 mesafeye	 kadar	 bütün	 toprakları	 kara	 kardeşlere	 verdi.	 Onların...  <i class="calibre4">maişeti	 ve	 mesnedi</i>	 için.” </p>
<p class="calibre1">Bran	bu	kısmı	hâlâ	hatırladığı	için	gururluydu.	“Bazı	üstatlar,	araziyi	verenin	Mimar	Brandon	değil	başka bir	 Brandon	 olduğunu	 söyler	 ama	 neticede	 hâlâ	 Brandon’ın	 lütfu.	 Binlerce	 yıl	 sonra,	 İyi	 Kraliçe Alysanne,	 ejderhası	 Gümüşkanat’ın	 sırtında	 Sur’u	 ziyaret	 etti.	 Gece	 Nöbetçilerinin	 çok	 cesur	 olduğunu düşündü	ve	Yaşlı	Kral’dan	Nöbet’in	topraklarının	iki	katma,	elli	fersaha	çıkarılmasını	istedi.	Bu	da	Yeni lütuftu.”	Bran	elini	salladı.	“Burası.	Bütün	bu	arazi.” </p>
<p class="calibre1">Köyde	 uzun	 yıllardır	 kimse	 yaşamıyordu,	 Bran	 bunu	 görebiliyordu.	 Bütün	 evler	 yıkılmıştı.	 Han bile.	Görünüşüne	bakılırsa	hiçbir	zaman	ahım	şahım	bir	han	olmamıştı	ama	şimdi	taş	bir	bacadan	ve	bir düzine	 elma	 ağacının	 arasındaki	 iki	 çatlak	 duvardan	 ibaretti.	 Ağaçlardan	 biri	 ortak	 salonun	 içinde büyüyordu,	 salonun	 zemini	 kahverengi	 ıslak	 yapraklarla	 ve	 çürük	 elmalarla	 kaplıydı.	 Elma	 sirkesine benzeyen	 tiksindirici	 kokuyla	 ağırlaşan	 hava	 neredeyse	 boğucuydu.	 Meera,	 kurbağa	 mızrağını	 elmalara saplayarak	 hâlâ	 yenebilecek	 durumda	 olan	 meyveler	 bulmaya	 çalıştı	 ama	 elmaların	 hepsi	 çürümüş	 ve kurtlanmıştı. </p>
<p class="calibre1">Huzurlu	bir	yerdi;	durgun,	sakin	ve	bakması	güzel,	fakat	Bran,	bu	boş	hanla	ilgili	hüzün	verici	bir şeyler	 olduğunu	 düşünüyordu,	 Hodor	 da	 aynı	 şeyi	 hissetmişti	 sanki.	 “Hodor?”	 dedi	 aklı	 karışmış	 gibi. </p>
<p class="calibre1">“Hodor?	Hodor?” </p>
<p class="calibre1">“Bu	 iyi	 bir	 arazi.”	 Jojen,	 yerden	 aldığı	 bir	 avuç	 toprağı	 parmaklarının	 arasında	 ovuşturdu.	 “Bir köy,	 bir	 han,	 gölün	 içinde	 sağlam	 bir	 hisar,	 bütün	 bu	 elma	 ağaçları...	 ama	 insanlar	 nerede	 Bran?	 İnsan</p>
<p class="calibre1"><a id="p328"></a>böyle	bir	yeri	neden	terk	eder?” </p>
<p class="calibre1">“Yabanıllardan	korkuyorlardı,”	dedi	Bran.	“Yabanıllar;	yağmalamak,	çalmak,	kadın	kaçırmak	için</p>
<p class="calibre1">Sur’un	 üzerinden	 ya	 da	 dağların	 içinden	 gelir.	 Seni	 yakalarlarsa	 kafatasını	 kadeh	 yapar	 ve	 içinden	 kan içerler,	Yaşlı	Dadı	böyle	derdi	eskiden.	Nöbet,	Brandon’ın	ya	da	Kraliçe	Alysanne’in	zamanında	olduğu kadar	kuvvetli	değil	artık,	bu	yüzden	daha	fazla	geçiş	var.	Sur’a	en	yakın	yerler	öyle	çok	yağmalandı	ki insanlar	güneye,	dağların	içine	ya	da	Kral	Yolu’nun	doğusundaki	Umber	arazilerine	göç	ettiler.	İri	Jon’un halkı	da	yağmalandı	ama	bir	zamanlar	Lütuf	da	yaşayan	insanlar	kadar	değil.” </p>
<p class="calibre1">Jojen	 Reed,	 sadece	 kendisinin	 duyabildiği	 müziği	 dinleyerek	 ağır	 ağır	 başını	 çevirdi.	 “Burada konaklamamız	gerek.	Bir	fırtına	geliyor.	Kötü	bir	fırtına.” </p>
<p class="calibre1">Bran	gökyüzüne	baktı.	Güzel,	güneşli	ve	neredeyse	ılık	bir	sonbahar	günü	geçirmişlerdi	ama	şimdi</p>
<p class="calibre1">batıda	kara	bulutlar	vardı	ve	rüzgâr	şiddetleniyor	gibiydi.	“Hanın	yalnızca	iki	duvarı	var	ve	çatısı	yok,” </p>
<p class="calibre1">dedi	Bran.	“Hisara	gitmeliyiz.” </p>
<p class="calibre1">“Hodor,”	 dedi	 Hodor.	 Belki	 de	 Bran’ı	 onaylamıştı.	 “Sandalımız	 yok	 Bran.”	 Meera,	 kurbağa</p>
<p class="calibre1">mızrağıyla	yaprakları	karıştırıyordu. </p>
<p class="calibre1">“Bir	yol	var.	Suyun	altına	gizlenmiş	taş	bir	yol.	Yürüyebiliriz.”	Aslında	 <i class="calibre4">onlar</i>	yürüyebilirdi;	Bran, Hodor’un	sırtında	yol	almak	zorundaydı	ama	bu	sayede	kuru	kalırdı	en	azından. </p>
<p class="calibre1">Reedler	bakıştı.	“Bunu	nereden	biliyorsun?”	diye	sordu	Jojen.	“Buraya	daha	önce	gelmiş	miydin</p>
<p class="calibre1">prensim?” </p>
<p class="calibre1">“Hayır.	 Yaşlı	 Dadı	 söylemişti.	 Hisar’ın	 tepesi	 altın,	 bak.”	 Elini	 göle	 doğru	 uzattı.	 Mazgallı siperlerin	 altın	 rengi	 boyasının	 pul	 pul	 döküldüğü	 görülebiliyordu.	 “Kraliçe	 Alysanne	 orada	 uyudu, siperleri	onun	onuruna	altın	rengine	boyadılar.” </p>
<p class="calibre1"><b class="calibre3">“Bir	yol?”	Jojen	gölü	inceledi.	“Bundan	emin	misin?”	“Eminim,”	dedi	Bran. </b></p>
<p class="calibre1">Bakmayı	 bilen	 Meera	 yolun	 ucunu	 kolayca	 buldu;	 yaklaşık	 yarım	 metre	 genişliğindeki	 taş	 patika doğrudan	 nehrin	 içine	 giriyordu.	 Meera,	 kurbağa	 mızrağıyla	 yolu	 yoklayarak,	 dikkatli	 adımlar	 atarak diğerlerine	liderlik	etti.	Patikanın	tekrar	nerede	su	yüzeyine	çıktığını	görebiliyorlardı;	yol,	suyun	içinden adaya	tırmanıyor	ve	hisarın	kapısına	çıkan	taş	basamaklara	dönüşüyordu. </p>
<p class="calibre1">Aynı	hizada	duran	patika,	basamaklar	ve	kapı,	yolun	dümdüz	ilerlediğini	düşündürüyordu	ama	yol</p>
<p class="calibre1">düz	 değildi;	 gölün	 altında	 zikzak	 çiziyor,	 hisarın	 kapısına	 ulaşmadan	 önce	 adanın	 çevresinin	 üçte	 birini dolaşıyordu.	 Dönemeçler	 tehlikeliydi	 ve	 uzun	 patika,	 hisara	 yaklaşmaya	 çalışanların	 kuleden	 fırlatılan ateş	 oklarına	 uzun	 süre	 maruz	 kalacağı	 anlamına	 geliyordu.	 Suyun	 içine	 gizlenmiş	 taşlar	 çamurlu	 ve kaygandı;	 Hodor	 iki	 kez	 düşme	 tehlikesi	 geçirdi	 ve	 dengesini	 tekrar	 kazanmadan	 önce	 korkuyla, </p>
<p class="calibre1">“<i class="calibre4">HODOR! </i>	diye	bağırdı,	ikinci	tehlike	Bran’ı	fena	halde	korkuttu.	Hodor	sırtındaki	sepetle	birlikte	suya düşerse	 Bran	 pekâlâ	 boğulabilirdi,	 özellikle	 de,	 dev	 seyis	 yamağı	 zaman	 zaman	 yaptığı	 gibi	 panikleyip Bran’ın	orada	olduğunu	unutursa.  <i class="calibre4">Belki	de	handa	kalmalıydık,	elma	ağacının	altında</i>,	diye	düşündü	Bran ama	geç	olmuştu	artık. </p>
<p class="calibre1">Şükürler	olsun	ki	üçüncü	bir	tehlike	yaşanmadı	ve	sular	Hodor’un	belinden	yukarı	çıkmadı,	buna</p>
<p class="calibre1">karşılık	Reedler	göğüslerine	kadar	suyun	içindelerdi.	Çok	geçmeden	adaya	çıktılar,	hisarın	basamaklarını tırmandılar.	 Kapı	 hâlâ	 sağlamdı	 ama	 yıllar	 içinde	 eğilip	 bükülen	 meşe	 kirişler	 yüzünden	 tam	 olarak kapanmıyordu.	 Meera	 kapıyı	 itip	 ardına	 kadar	 açtı,	 pas	 tutmuş	 demir	 menteşeler	 çığlık	 attı.	 “Öne	 eğil Hodor,”	 dedi	 Bran,	 Hodor	 eğildi	 ama	 Bran’ın,	 başını	 kapıya	 çarpmasını	 engelleyecek	 kadar	 değil. </p>
<p class="calibre1">“Acıttı,”	diye	şikâyet	etti	Bran. </p>
<p class="calibre1">“Hodor,”	dedi	Hodor	doğrulurken. </p>
<p class="calibre1">Kendilerini,	dördünün	zar	zor	sığabildiği	karanlık	bir	kasa	odasında	buldular.	Kulenin	iç	duvarına</p>
<p class="calibre1">gömülmüş	 basamaklar	 sol	 taraftan	 yukarı	 çıkıyor	 ve	 sağ	 taraftan	 aşağı	 iniyordu	 ama	 önlerinde	 demir kafesler	 vardı.	 Bran	 yukarı	 baktı	 ve	 kafasının	 tam	 üstünde	 bir	 başka	 kafes	 gördü.  <i class="calibre4">Bir	 katil	 deliği. </i></p>
<p class="calibre1"><a id="p329"></a>Yukarıda,	üzerlerine	kızgın	yağ	dökecek	kimse	olmadığı	için	memnundu. </p>
<p class="calibre1">Kafesler	 kilitliydi	 ama	 demir	 parmaklıklar	 iyice	 paslanmıştı.	 Hodor	 soldaki	 kapıyı	 tutup	 çekti, harcadığı	 güç	 yüzünden	 inledi.	 Hiçbir	 şey	 olmadı.	 Bu	 defa	 itmeyi	 denedi	 ama	 sonuç	 aynıydı. </p>
<p class="calibre1">Parmaklıkları	 sarstı,	 tekmeledi,	 omzuyla	 itti,	 gıcırdattı,	 kocaman	 elleriyle	 menteşeleri	 yumrukladı,	 hava pas	 zerreleriyle	 doldu	 ama	 demir	 kapı	 kımıldamadı.	 Aşağı	 inen	 basamakların	 önündeki	 kapı	 da	 daha uysal	değildi.	“İçeri	girmenin	bir	yolu	yok,”	dedi	Meera	omuzlarını	silkerek. </p>
<p class="calibre1">Katil	 deliği,	 Hodor’un	 sırtındaki	 sepette	 oturan	 Bran’ın	 başının	 tam	 üstündeydi.	 Bran	 şansını denemek	 için	 yukarı	 uzanıp	 parmaklıkları	 yakaladı.	 Aşağı	 çektiği	 kafes,	 pas	 ve	 ufalanmış	 taşlar yağdırarak	yerinden	çıktı.	“<i class="calibre4">HODOR! </i>”	diye	bağırdı	Hodor.	Ağır	demir	kafes	Bran’ın	kafasına	bir	darbe daha	 indirdi	 ve	 gürültüyle	 Jojen’in	 ayaklarının	 yakınına	 düştü.	 Meera	 güldü.	 “Şuna	 bir	 bak	 prensim,” </p>
<p class="calibre1">dedi,	“Hodor’dan	daha	güçlüsün.”	Bran	kızardı. </p>
<p class="calibre1">Hodor,	 kafes	 yoldan	 çekildiğinde	 Meera	 ve	 Jojen’i	 açık	 katil	 deliğinden	 içeri	 itebildi.	 Adalı, Bran’ı	 kollarından	 tutarak	 yukarı	 çekti.	 Hodor’u	 delikten	 içeri	 sokmak	 işin	 zor	 kısmıydı.	 Dev	 adam, Reedler’in	 Bran’ı	 kaldırdıkları	 gibi	 kaldıramayacakları	 kadar	 ağırdı.	 Sonunda	 Bran,	 Hodor’a,	 gidip büyük	taşlar	bulmasını	söyledi. </p>
<p class="calibre1">Adada	 taş	 bulmak	 zor	 değildi.	 Hodor,	 katil	 deliğinin	 ufalanmış	 kenarlarını	 yakalayıp	 içeri tırmanmasına	yetecek	yükseklikte	bir	taş	yığını	oluşturabildi.	Herkese	sırıtarak,	“Hodor,”	dedi	mutlu	bir şekilde,	soluk	soluğa. </p>
<p class="calibre1">Kendilerini	 boş	 ve	 karanlık	 hücrelerden	 oluşan	 bir	 labirentin	 içinde	 buldular	 ama	 Meera	 etrafı araştırıp	merdivenlere	dönen	yolu	buldu.	Onlar	yukarı	tırmandıkça	ışık	çoğaldı;	üçüncü	kattaki	kalın	dış</p>
<p class="calibre1">duvara	ok	pencereleri	açılmıştı,	dördüncü	katta	gerçek	pencereler	vardı.	Beşinci	ve	en	yüksek	kat	geniş, yuvarlak	 bir	 odaydı.	 Odanın	 üç	 yanında,	 küçük	 taş	 balkonlara	 açılan	 kemerli	 kapılar	 vardı.	 Dördüncü kapının	ardında,	doğrudan	göle	dökülen	bir	boşaltma	kanalının	üstüne	tünemiş	bir	tuvalet	odası	vardı. </p>
<p class="calibre1">Bran	 ve	 yanındakiler	 çatıya	 vardığında	 gökyüzü	 tamamen	 kapalıydı	 ve	 batıdaki	 bulutlar	 siyahtı. </p>
<p class="calibre1">Rüzgâr	öyle	sert	esiyordu	ki	Bran’ın	pelerini	uçup	şakladı.	“Hodor,”	dedi,	sesi	duyan	Hodor. </p>
<p class="calibre1">Meera	kendi	etrafında	döndü.	“Dünyaya	bu	kadar	yukarıdan	bakarken	kendimi	neredeyse	bir	dev</p>
<p class="calibre1">gibi	hissediyorum.” </p>
<p class="calibre1">“Boğaz’da	bundan	iki	kat	yüksek	olan	ağaçlar	var,”	diye	hatırlattı	Jojen. </p>
<p class="calibre1">“Evet,	ama	o	ağaçların	etrafında	onlar	kadar	yüksek	başka	ağaçlar	var,”	dedi	Meera.	“Boğaz’daki</p>
<p class="calibre1">dünya	sıkışık	ve	gökyüzü	çok	daha	küçük.	Burada...	rüzgârı	hissediyor	musun	kardeşim?	Ve	dünyanın	nasıl genişlediğine	bir	bak.” </p>
<p class="calibre1">Doğruydu,	buradan	bakınca	uzun	mesafeleri	görebiliyordu	insan.	Güneyde	bayırlar	yükseliyordu, </p>
<p class="calibre1">arkalarında	 gri	 ve	 yeşil	 dağlar.	 Diğer	 yönlerde	 Yeni	 Lütuf	 un	 dalgalı	 vadileri	 göz	 alabildiğince uzanıyordu.	“Buradan	Sur’u	göreceğimi	ummuştum,”	dedi	Bran	hayal	kırıklığıyla.	“Aptalcaydı,	hâlâ	elli fersah	 uzakta	 olmalıyız.”	 Bundan	 bahsetmek	 bile	 Bran’ın	 kendini	 yorgun	 ve	 üşümüş	 hissetmesine	 sebep oldu.	 “Sur’a	 vardığımızda	 ne	 yapacağız	 Jojen?	 Amcam,	 Sur’un	 ne	 kadar	 büyük	 olduğundan	 bahsederdi sürekli.	Yüksekliği	iki	yüz	on	beş	metreymiş	ve	tabanı	öyle	kalınmış	ki	kapıları	kapıdan	çok	buzun	içine oyulmuş	tünellere	benzermiş.	Üç	gözlü	kargayı	bulmak	için	Sur’u	nasıl	geçeceğiz?” </p>
<p class="calibre1">“Sur	boyunca	terk	edilmiş	kaleler	olduğunu	duymuştum,”	diye	cevapladı	Jojen.	“Gece	Nöbetçileri</p>
<p class="calibre1">tarafından	inşa	edilmiş	ve	sonradan	boşaltılmış	hisarlar.	Onlardan	biri	geçişimizi	sağlayabilir.” </p>
<p class="calibre1">Yaşlı	Dadı	onlara	 <i class="calibre4">hayalet	kaleler</i>	derdi.	Bir	zamanlar	Üstat	Luwin,	Sur	boyunca	dizilen	kalelerin her	birinin	ismini	Bran’a	ezberletmişti.	Bu	zor	olmuştu;	toplam	on	dokuz	kale	vardı	ama	bu	kalelerin	on yediden	fazlası	hiçbir	zaman	aynı	anda	garnizon	sahibi	olmamıştı.	Bran,	Kral	Robert’in	Kışyarı	ziyareti onuruna	verilen	ziyafette,	kalelerin	ismini	amcası	Benjen’e	ezbere	saymıştı,	önce	doğudan	batıya,	sonra da	 batıdan	 doğuya.	 Benjen	 Stark	 gülmüş	 ve	 “Onları	 benden	 daha	 iyi	 biliyorsun	 Bran.	 Baş	 Korucu	 sen</p>
<p class="calibre1"><a id="p330"></a>olmalısın	 belki	 de.	 Ben	 de	 senin	 yerine	 burada	 kalırım,”	 demişti.	 Ama	 Bran	 düşmeden	 önceydi	 bu. </p>
<p class="calibre1">Kırılmadan	 önceydi.	 Bran,	 uykusundan	 sakat	 bir	 halde	 uyandığında	 Benjen	 amcası	 Kara	 Kale’ye dönmüştü. </p>
<p class="calibre1">“Amcam,	terk	edilmesi	gereken	kalelerin	kapılarının	buz	ve	taşla	kapatıldığını	söylemişti,”	dedi</p>
<p class="calibre1">Bran. </p>
<p class="calibre1"><b class="calibre3">“Öyleyse	 onları	 tekrar	 açmak	 zorunda	 kalacağız,”	 dedi	 Meera.	 Bu	 fikir	 Bran’ı	 huzursuz</b> <b class="calibre3">etti.	“Bunu	yapmamalıyız.	Diğer	taraftaki	kötü	şeyler	içeri	girebilir.	Kara	Kale’ye	gitmeli	ve	Lord</b> <b class="calibre3">Kumandan’dan	geçiş	izni	istemeliyiz.” </b></p>
<p class="calibre1">“Majesteleri,”	 dedi	 Jojen,	 “Kara	 Kale’den	 uzak	 durmalıyız,	 tıpkı	 Kral	 Yolu’ndan	 uzak</p>
<p class="calibre1">durduğumuz	gibi.	Orada	yüzlerce	adam	var. </p>
<p class="calibre1">“Gece	 Nöbetçileri’nin	 adamları,”	 dedi	 Bran.	 “Onlar,	 savaş	 ve	 benzeri	 şeylerin	 bir	 parçası olmayacaklarına	dair	yemin	ederler.”	“Evet,”	dedi	Jojen,	“ama	yeminini	bozmaya	gönüllü	bir	adam,	senin sırrını	demiradamlara	ya	da	Bolton	Piçi’ne	satmaya	yeter.	Üstelik	Nöbet’in	geçmemize	izin	vereceğinden emin	olamayız.	Bizi	tutmaya	ya	da	geri	göndermeye	karar	verebilirler.” </p>
<p class="calibre1">“Ama	babam	Gece	Nöbetçileri’nin	dostuydu,	amcam	da	Baş	Korucu.	O,	üç	gözlü	karganın	nerede</p>
<p class="calibre1">yaşadığını	 biliyor	 olabilir.	 Jon	 da	 Kara	 Kale’de.”	 Bran,	 Jon’u	 ve	 Benjen	 amcasını	 yeniden	 görmeyi umuyordu.	Kışyarı’nı	ziyaret	eden	son	kara	kardeşler,	Benjen	Stark’ın	bir	keşif	gezisinde	kaybolduğunu söylemişti	ama	Benjen	şimdiye	kadar	geri	dönmüş	olmalıydı.	“Bahse	girerim	ki	Nöbet	bize	atlar	bile	verir,” </p>
<p class="calibre1">diye	devam	etti	Bran. </p>
<p class="calibre1">“Sessiz.”	 Jojen	 eliyle	 gözlerini	 gölgeledi	 ve	 batan	 güneşe	 doğru	 baktı.	 “Bak.	 Bir	 şey	 var...	 bir süvari	sanırım.	Onu	görüyor	musun?” </p>
<p class="calibre1">Bran	 da	 gözlerini	 gölgeledi,	 buna	 rağmen	 gözlerini	 kısmak	 zorunda	 kaldı.	 Önce	 hiçbir	 şey göremedi,	 sonra	 bir	 hareket	 görüp	 döndü.	 Gördüğü	 şeyin	 Yaz	 olabileceğini	 düşündü	 önce	 ama	 değildi. </p>
<p class="calibre1"> <i class="calibre4">Atlı	bir	adam. </i>	Süvari,	daha	fazla	bir	şey	görülemeyecek	kadar	uzaktaydı. </p>
<p class="calibre1">“Hodor?”	Hodor	da	elini	gözlerinin	üzerine	koymuştu	ama	yanlış	yöne	bakıyordu.	“Hodor?” </p>
<p class="calibre1">“Adamın	acelesi	yok,”	dedi	Meera,	“ama	bana	öyle	görünüyor	ki	köye	doğru	geliyor.” </p>
<p class="calibre1">“Görünmeden	önce	içeri	girsek	iyi	olur,”	dedi	Jojen. </p>
<p class="calibre1">“Yaz,	köyün	yakınlarında,”	diye	itiraz	etti	Bran. </p>
<p class="calibre1">“Yaz’a	bir	şey	olmayacak,”	diye	söz	verdi	Meera.	‘Yorgun	bir	atın	sırtındaki	bir	adam	sadece.” </p>
<p class="calibre1">Onlar	 aşağı	 kata	 inmek	 için	 içeri	 girerken,	 yere	 birkaç	 şişman	 su	 damlası	 düştü.	 Zamanlamaları iyiydi;	 çok	 geçmeden	 bardaktan	 boşanırcasına	 yağmur	 yağmaya	 başladı.	 Gölün	 yüzeyini	 döven	 yağmur damlalarının	 sesi	 kalın	 duvarların	 ardından	 bile	 duyuluyordu.	 Yuvarlak	 boş	 odada,	 gittikçe	 yoğunlaşan karanlığın	 ortasında	 yere	 oturdular.	 Kuzeye	 bakan	 balkon	 terk	 edilmiş	 köyü	 görüyordu.	 Meera,	 atlı adamın	 ne	 yaptığına	 bakmak	 için	 karnının	 üstünde	 sürünerek	 balkona	 çıktı	 ve	 gölün	 karşısını	 izledi. </p>
<p class="calibre1">“Hanın	yıkıntılarının	arasına	sığındı,”	dedi	geri	döndüğünde,	“görünüşe	göre	şöminede	ateş	yakıyor.” </p>
<p class="calibre1"><b class="calibre3">“Keşke	biz	de	ateş	yaksak,”	dedi	Bran.	“Merdivenlerin	dibinde	kırık	mobilyalar	var,	gördüm. </b></p>
<p class="calibre1"><b class="calibre3">Hodor	onları	kırabilir,	ısınırız.”	Hodor	bu	fikri	sevmişti.	“Hodor,”	dedi	umutla. </b></p>
<p class="calibre1">Jojen	 başını	 iki	 yana	 salladı.	 “Ateş,	 duman	 anlamına	 gelir.	 Bu	 kuleden	 yükselen	 duman	 çok uzaklardan	görülebilir.” </p>
<p class="calibre1">“Görecek	biri	olsaydı,”	diye	itiraz	etti	Meera. </p>
<p class="calibre1">“Köyde	biri	var.” </p>
<p class="calibre1">“Bir	adam.” </p>
<p class="calibre1">“Bir	 adam,	 eğer	 yanlış	 adamsa,	 Bran’ı	 düşmana	 vermeye	 yeter.	 Dünden	 kalan	 yarım	 ördeğimiz var.	 Karnımızı	 doyurup	 dinlenmeliyiz.	 Sabah	 olduğunda	 adam	 kendi	 yoluna	 gidecek,	 biz	 de	 aynı	 şeyi yapacağız.” </p>
<p class="calibre1"><a id="p331"></a>Jojen	 kendi	 başına	 buyruktu,	 hep	 öyleydi.	 Meera,	 iki	 gün	 önce	 yakaladığı	 ördeği	 dörde	 böldü; bataklıktan	havalanmaya	çalışan	hayvanı	şaşırtmış	ve	ağına	düşürmüştü.	Ördek	bu	soğuk	haliyle,	sıcak	ve çıtır	çıtır	olduğu	zamanki	kadar	lezzetli	değildi	ama	en	azından	Bran	ve	diğerleri	aç	kalmayacaktı.	Meera ve	 Bran	 göğüs	 etini	 paylaştı,	 Jojen	 butu	 yedi.	 Her	 ısırıktan	 sonra,	 “Hodor,”	 diye	 mırıldanıp parmaklarındaki	 yağı	 yalayan	 Hodor	 da	 kanadı	 ve	 bacağı	 yuttu.	 Hikâye	 anlatma	 sırası	 Bran’daydı; arkadaşlarına	bir	başka	Brandon	Stark’ı	anlattı,	Gün	Batımı	Denizi’nin	ötesine	yelken	açan	Brandon’ı. </p>
<p class="calibre1">Ördek	ve	hikâye	bittiğinde	akşam	karanlığı	çökmüştü	ve	hâlâ	yağmur	yağıyordu.	Bran,	Yaz’ın	ne</p>
<p class="calibre1">kadar	uzağa	gittiğini	ve	geyiklerden	birini	yakalayıp	yakalamadığını	merak	etti. </p>
<p class="calibre1">Kaleyi	 dolduran	 gri	 kasvet	 ağır	 ağır	 karanlığa	 dönüştü.	 Huzursuzlaşan	 Hodor	 bir	 süre	 daireler çizerek	duvarları	arşınladı,	her	turda	bir	kez	duruyor	ve	içeride	ne	olduğunu	unutmuş	gibi	tuvalet	odasına bakıyordu.	 Gölgelerin	 gizlediği	 Jojen	 kuzey	 balkonunun	 yanında	 ayaktaydı,	 geceyi	 ve	 yağmuru seyrediyordu.	Kuzeyde	bir	yerde	bir	şimşek	çaktı,	kulenin	içi	bir	an	için	aydınlandı.	Hodor	zıpladı,	korku dolu	bir	ses	çıkardı.	Bran	sekize	kadar	saydı,	gök	gürültüsünü	bekledi.	Gök	gürültüsü	geldiğinde	Hodor bağırdı:	“<i class="calibre4">Hodor! </i>” </p>
<p class="calibre1"> <i class="calibre4">Umarım	Yaz	da	korkmuyordur</i>,	 diye	 düşündü	 Bran.	 Tıpkı	 Hodor	 gibi,	 Kışyarı’nın	 barınağındaki köpekler	de	gök	gürültülü	fırtınalardan	ürkerdi.  <i class="calibre4">Gidip	bakmalıyım,	onu	sakinleştirmek	için... </i></p>
<p class="calibre1">Tekrar	 şimşek	 çaktı	 ve	 bu	 defa	 gök	 gürültüsü	 altıda	 geldi.	 “Hodor!”	 diye	 bağırdı	 Hodor	 tekrar. </p>
<p class="calibre1">“HODOR!	HODOR!”	Fırtınayla	dövüşmek	istiyormuş	gibi	kılıcını	çekti. </p>
<p class="calibre1">“Sessiz	 ol	 Hodor,”	 dedi	 Jojen.	 “Bran,	 ona	 bağırmamasını	 söyle.	 Kılıcı	 ondan	 alabilir	 misin Meera?” </p>
<p class="calibre1">“Deneyebilirim.” </p>
<p class="calibre1">“Hodor,  <i class="calibre4">şışş” </i>	dedi	Bran.	“Şimdi	sessiz	ol.	Aptalca	hodorlamak	yok.	Otur.” </p>
<p class="calibre1">“Hodor?”	Seyis	yamağı	kılıcını	uysalca	Meera’ya	verdi	ama	yüzü	akıl	karışıklığından	ibaret	bir</p>
<p class="calibre1">maske	gibiydi. </p>
<p class="calibre1">Jojen	 tekrar	 karanlığa	 döndü,	 herkesin	 duyabileceği	 şekilde	 iç	 geçirdi.	 “Ne	 oldu?”	 diye	 sordu Meera. </p>
<p class="calibre1">“Köydeki	adamlar.” </p>
<p class="calibre1">“Daha	önce	gördüğümüz	adam	mı?” </p>
<p class="calibre1">“Başka	 adamlar.	 Silahlılar.	 Bir	 balta	 ve	 mızraklar	 gördüm.”	 Jojen’in	 sesi,	 hiç	 böyle	 olduğu yaştaki	 çocuk	 gibi	 çıkmamıştı	 daha	 önce.	 “Onları	 şimşek	 çaktığında	 gördüm,	 ağaçların	 altında	 hareket ediyorlardı.” </p>
<p class="calibre1">“Kaç	kişiler?” </p>
<p class="calibre1">“Kalabalıklar.	Sayılamayacak	kadar	çoklar.” </p>
<p class="calibre1">“Atlılar	mı?” </p>
<p class="calibre1">“Hayır.” </p>
<p class="calibre1"><b class="calibre3">“Hodor.”	Hodor’un	sesinde	korku	vardı.	“Hodor.	Hodor.”	Bran	da	biraz	korkmuştu	ama	bunu</b></p>
<p class="calibre1"><b class="calibre3">Meera’nın	önünde	söylemek	istemedi.	“Ya	buraya	gelirlerse?” </b></p>
<p class="calibre1">“Gelmezler.”	Meera,	Bran’ın	yanına	oturdu.	“Neden	gelsinler?” </p>
<p class="calibre1">“Sığınmak	için.”	Jojen’in	sesi	tatsızdı.	“Fırtına	dinmezse.	Meera,	aşağı	inip	kapıyı	sürgüleyebilir misin?” </p>
<p class="calibre1">“Kapatamam	bile.	Ahşap	fazla	eğilmiş.	Demir	kapıları	geçemezler	zaten.” </p>
<p class="calibre1">“Geçebilirler.	 Kilitleri	 veya	 menteşeleri	 kırabilirler.	 Ya	 da	 bizim	 yaptığımız	 gibi	 katil	 deliğine tırmanırlar.” </p>
<p class="calibre1">Şimşek	 gökyüzünü	 yardı,	 Hodor	 inledi.	 Sonra	 gölün	 üstünde	 bir	 gök	 gürültüsü	 yuvarlandı. </p>
<p class="calibre1">“HODOR!”	 diye	 kükredi	 Hodor,	 elleriyle	 kulaklarına	 vurarak,	 tökezleyerek,	 karanlıkta	 daireler	 çizerek</p>
<p class="calibre1"><a id="p332"></a>koşmaya	başladı.	“HODOR!	HODOR!	HODOR!”  <i class="calibre4">“HAYIR!” </i>	diye	geri	bağırdı	Bran.	“HODORLAMAK</p>
<p class="calibre1">YOK!”	Bağırmak	işe	yaramadı.	“HODOOOOR!”	diye	feryat	etti	Hodor.	Meera,	seyis	yamağını	yakalayıp</p>
<p class="calibre1">onu	 sakinleştirmeye	 çalıştı	 ama	 Hodor	 çok	 güçlüydü;	 sadece	 omuz	 silkerek	 Meera’yı	 kenara	 fırlattı. </p>
<p class="calibre1">Şimşek	tekrar	gökyüzünü	doldururken,	“HOOOOOODOOOOOR!”	diye	çığlık	attı	seyis	yamağı	ve	şimdi</p>
<p class="calibre1">Jojen	bile	bağırıyordu,	Bran’a	ve	Meera’ya	Hodor’u	susturmaları	için	bağırıyordu. </p>
<p class="calibre1"> <i class="calibre4">“Sessiz</i>	 ol!”	 dedi	 Bran	 korkudan	 tizleşmiş	 sesiyle,	 Hodor	 önünden	 geçerken	 Bran	 beyhude	 bir çabayla	öne	uzanıp	adamın	bacağını	yakalamaya	çalıştı,	uzandı,  <i class="calibre4">uzandı. </i></p>
<p class="calibre1">Hodor	 sendeledi,	 ağzını	 kapadı.	 Başını	 ağır	 ağır	 iki	 yana	 salladı,	 tekrar	 yere	 çöktü	 ve	 bağdaş</p>
<p class="calibre1">kurup	 oturdu.	 Yeni	 gök	 gürültüsünü	 Hodor	 duymamış	 gibi	 görünüyordu.	 Dört	 kişi	 karanlık	 kulede oturdular,	nefes	almaya	bile	cesaret	edemiyorlardı. </p>
<p class="calibre1">“Bran,	ne	yaptın?”	diye	fısıldadı	Meera. </p>
<p class="calibre1">“Hiçbir	 şey.”	 Bran	 başını	 iki	 yana	 salladı.	 Ama	 yapmıştı.  <i class="calibre4">Ona	 ulaştım,	 Yaz’a	 ulaştığım	 gibi. </i></p>
<p class="calibre1">Yarım	kalp	atışı	süren	bir	an	için	Hodor	olmuştu.	Bu	onu	korkuttu. </p>
<p class="calibre1">“Gölün	karşısında	bir	şeyler	oluyor,”	dedi	Jojen.	“Kuleyi	işaret	eden	bir	adam	gördüm	sanırım.” </p>
<p class="calibre1"> <i class="calibre4">Korkmayacağım</i>,	 diye	 düşündü	 Bran.	 O	 Kışyarı	 Prensi’ydi,	 Eddard	 Stark’ın	 oğluydu,	 neredeyse yetişkin	bir	erkek	ve	bir	vargdı,	Rickon	gibi	küçük	bir	bebek	değildi.	Yaz	korkmazdı.	“Büyük	ihtimalle birkaç	 Umber’dir,”	 dedi.	 “Dağlardan	 inen	 Knottlar,	 Norreyler	 ya	 da	 Flintler	 de	 olabilir,	 hatta	 Gece Nöbetçilerinin	kardeşleri.	Siyah	pelerinleri	var	mıydı	Jojen?” </p>
<p class="calibre1">“Geceleri	 bütün	 pelerinler	 siyahtır	 Majesteleri.	 Üstelik	 şimşek,	 adamların	 ne	 giydiğini</p>
<p class="calibre1">göremeyeceğim	kadar	çabuk	yanıp	söndü.” </p>
<p class="calibre1">Meera	temkinliydi.	“Kara	kardeşler	olsalardı	atlı	olurlardı,	değil	mi?’? </p>
<p class="calibre1">Bran	 başka	 bir	 şey	 düşündü.	 “Önemli	 değil,”	 dedi	 kendinden	 emin	 bir	 şekilde.	 “Bir	 kayıkları olmadığı	ya	da	gizli	yolu	bilmedikleri	takdirde,	isteseler	bile	bize	ulaşamazlar.” </p>
<p class="calibre1">“Gizli	 yol!”	 Meera,	 Bran’ın	 saçlarını	 karıştırıp	 alnını	 öptü.	 “Bizim	 tatlı	 prensimiz.	 Bran	 haklı Jojen,	gizli	yolu	bilmiyorlar.	Bilselerdi	bile,	gece	gece	bu	yağmurda	asla	karşıya	geçemezlerdi.” </p>
<p class="calibre1">“Ama	gece	bitecek.	Sabaha	kadar	kalırlarsa…”	Jojen	cümlenin	devamını	getirmedi.	Birkaç	dakika</p>
<p class="calibre1">sonra,	“İlk	adamın	yaktığı	ateşi	besliyorlar,”	dedi.	Gökyüzünde	bir	şimşek	çaktı,	kule	ışıkla	doldu,	Bran ve	diğerlerinin	gölgeleri	duvarlara	vurdu.	Hodor	mırıltılar	çıkararak	ileri	geri	sallanıyordu. </p>
<p class="calibre1">Bran,	 o	 ışıklı	 anda	 Yaz’ın	 korkusunu	 hissetti.	 İki	 gözünü	 kapatıp	 üçüncüsünü	 açtı	 ve	 kuleyi arkasında	bırakırken	çocuk	derisinden	bir	pelerinmişçesine	sıyrıldı... </p>
<p class="calibre1">...ve	kendini	dışarıda,	yağmurun	altında	buldu,	midesi	geyikle	doluydu,	başının	üzerindeki	gökyüzü</p>
<p class="calibre1">yarılıp	 gürlerken,	 o,	 fundalıkların	 arasına	 sinmişti.	 Çürük	 elmalar	 ve	 ıslak	 yapraklar	 insan	 kokusunu neredeyse	 boğmuştu	 ama	 koku	 oradaydı.	 Şıngırtıyı	 ve	 sert	 derinin	 yere	 sürünüşünü	 duydu,	 ağaçların altında	 hareket	 eden	 adamları	 gördü.	 Başına	 geçirdiği	 hayvan	 postuyla	 körleşip	 sağırlaşan	 sopalı	 bir adam	sendeleyerek	önünden	geçti.	Kurt,	üstünden	sular	damlayan	dikenli	bir	çalılığın	arkasından	ve	bir elma	 ağacının	 çıplak	 dallarının	 altından	 dolaşarak	 adamın	 peşinden	 gitti.	 Konuşan	 insanları duyabiliyordu.	 Ve	 yağmurun,	 yaprakların,	 atların	 kokusunun	 altından,	 korkunun	 keskin	 ve	 kıpkırmızı ufuneti	geliyordu... </p>
<p class="calibre1"><a id="p333"></a><b class="calibre3">JON</b></p>
<p class="calibre1">Zemin	çam	iğneleriyle	ve	yere	düşen	yapraklarla	kaplıydı,	son	yağmurlar	yüzünden	hâlâ	ıslak	olan</p>
<p class="calibre1">yeşil	 ve	 kahverengi	 halı,	 Jon’un	 ve	 diğerlerinin	 ayaklarının	 altında	 pelte	 gibi	 eziliyordu.	 Etrafları	 iri meşelerle,	 uzun	 muhafız	 ağaçlarıyla	 ve	 asker	 çamlardan	 oluşan	 ordularla	 sarılmıştı.	 Yukarıdaki	 tepede, kadim	 ve	 terk	 edilmiş	 bir	 başka	 çember	 kule	 vardı.	 Kulenin	 cephesine	 tırmanan	 kalın	 yosun	 tabakası neredeyse	zirveye	çıkıyordu.	“Bunu	kim	inşa	etmiş,	böyle	her	yanı	taştan?”	diye	sordu	Ygritte.	“Bir	kral mı?”	“Hayır.	Eskiden	burada	yaşayan	adamlar.” </p>
<p class="calibre1">“Onlara	ne	olmuş?” </p>
<p class="calibre1">“Ölmüşler	ya	da	uzaklara	gitmişler.”	Brandon’ın	lütfu’nda	binlerce	yıl	boyunca	çiftçilik	yapılmıştı ama	Nöbet	küçüldükçe	tarlaları	sürecek,	arı	kovanlarıyla	ilgilenecek	ve	meyve	bahçelerini	ekecek	daha az	 insan	 kalmıştı,	 bu	 yüzden	 pek	 çok	 tarla	 ve	 ev	 vahşi	 doğaya	 teslim	 olmuştu.	 Yeni	 lütuf	 ta	 köyler	 ve hisarlar	 vardı,	 buralardaki	 iş	 gücünden	 ve	 ticari	 mallardan	 alınan	 vergiler	 kara	 kardeşlerin	 yiyecek	 ve giysi	ihtiyacını	gidermeye	yardım	ediyordu	ama	köyler	de	büyük	ölçüde	azalmıştı. </p>
<p class="calibre1">“Böyle	bir	kaleyi	terk	etmek	için	aptal	olmak	gerek.” </p>
<p class="calibre1">“Bu	yalnızca	bir	kule	ev.	Orada	bir	zamanlar	ailesi	ve	birkaç	yeminli	adamıyla	birlikte	önemsiz</p>
<p class="calibre1">bir	lord	yaşıyordu.	Akıncılar	geldiğinde	lord	çatıda	bir	işaret	ateşi	yakıyordu.	Kışyarı’nda	bundan	üç	kat büyük	kuleler	var.” </p>
<p class="calibre1">Ygritte,	 Jon’un	 bütün	 bunları	 uydurduğunu	 düşünüyormuş	 gibi	 görünüyordu,	 “insanlar,	 taşları kaldıracak	devler	olmadan	nasıl	bu	kadar	yüksek	binalar	inşa	edebilir?” </p>
<p class="calibre1">Efsane,	 Mimar	 Brandon’ın	 Kışyarını	 inşa	 ederken	 devlerden	 yardım	 aldığını	 söylerdi	 ama	 Jon konuyu	 karıştırmak	 istemiyordu.	 “insanlar	 bundan	 çok	 daha	 yüksek	 binalar	 inşa	 edebilir.	 Eski	 Şehir’de Sur’dan	daha	yüksek	bir	kule	var.”	Ygritte’in	ona	inanmadığını	görebiliyordu	Jon.  <i class="calibre4">Keşke	ona	kışyarı'nı</i> <i class="calibre4">gösterebilseydim...	 ona	 cam	 bahçelerden</i>	  <i class="calibre4">bir	 çiçek	 verebilseydim,	 Büyük	 Salon'da	 yemek</i> <i class="calibre4">yedirebilseydim	 ve	 tahtlarında	 oturan	 taş	 kralları	 gösterebilseydim.	 Sıcak	 havuzlarda	 yıkanır	 ve</i> <i class="calibre4">tanrılar	bizi	izlerken	yürek	ağacının	altında	sevişirdik. </i></p>
<p class="calibre1">Bu	tatlı	bir	rüyaydı...	ama	Kışyarı	asla	Jon’un	olmayacaktı.	Kışyarı,	Jon’un	kardeşine	aitti,	Kuzey Kralı’na.	Jon	bir	Kar’dı,	Stark	değil.  <i class="calibre4">Piç,	yemin	bozan,	dönek... </i></p>
<p class="calibre1">“Belki	 sonra	 buraya	 döner	 ve	 bu	 kulede	 yaşarız,”	 dedi	 Ygritte.	 “Bunu	 ister	 misin	 Jon	 Kar? </p>
<p class="calibre1">Sonra?” </p>
<p class="calibre1"> <i class="calibre4">Sonra.Kelime	bir	mızrak	darbesiydi.Savaştan	sonra.	Fetihten	sonra.	Yabanıllar	Sur’u	geçtikten</i></p>
<p class="calibre1"> <i class="calibre4">sonra... </i></p>
<p class="calibre1">Jon’un	babası	bir	keresinde,	yeni	lordlar	ilan	etmekten	ve	onları	Yabanıllar’a	karşı	birer	kalkan</p>
<p class="calibre1">olarak	 terk	 edilmiş	 hisarlara	 yerleştirmekten	 bahsetmişti.	 Bu	 plan,	 Nöbet’in	 Yeni	 Lütuf	 un	 büyük	 bir bölümünü	 geri	 vermesini	 gerektiriyordu	 ama	 Jon’un	 amcası	 Benjen,	 yeni	 lordların	 Kışyarı	 yerine	 Kara Kale’ye	 vergi	 ödemesi	 halinde	 Lord	 Kumandan’ın	 ikna	 edilebileceğine	 inanıyordu.	 “Bu	 bir	 ilkbahar rüyası	gerçi,”	demişti	Lord	Eddard.	“Kış	kapıdayken,	arazi	vaadi	bile	adamları	kuzeye	çekmez.” </p>
<p class="calibre1"> <i class="calibre4">Kış	 çabucak	 gelip	 geçseydi	 ve	 ardından	 bahar	 gelseydi,	 bu	 kulelerden	 birini	 babamın	 adına</i> <i class="calibre4">tutmak	 üzere	 seçilebilirdim. </i>	 Ama	 Lord	 Eddard	 ölmüştü	 ve	 kardeşi	 Benjen	 kayıptı;	 birlikte	 hayalini kurdukları	kalkan	asla	dövülmeyecekti.	“Bu	arazi	Nöbet’e	ait,”	dedi	Jon. </p>
<p class="calibre1">Ygritte’in	burnundan	alev	çıkıyordu.	“Burada	kimse	yaşamıyor.” </p>
<p class="calibre1">“Akıncılarınız	insanları	uzaklara	sürdü.” </p>
<p class="calibre1"><a id="p334"></a>“Öyleyse	burada	yaşayanlar	korkakmış.	Araziyi	istiyorlarsa	burada	kalıp	savaşmaları	gerekirdi.” </p>
<p class="calibre1">“Belki	 de	 savaşmaktan	 bıkmışlardı.	 Her	 gece	 kapılarını	 sürgülemekten	 ve	 Çıngıraklı’nın	 ya	 da onun	 gibi	 birinin,	 onların	 karılarını	 kaçırmak	 için	 sürgüleri	 kırıp	 kırmayacağını	 merak	 etmekten bıkmışlardı.	 Hasatlarının	 ve	 sahip	 oldukları	 bütün	 değerli	 şeylerin	 çalınmasından	 bıkmışlardı. </p>
<p class="calibre1">Akıncıların	 menzilinin	 ötesinde	 bir	 yere	 göç	 etmek	 daha	 kolay.”  <i class="calibre4">Ama	 Sur	 düşerse	 bütün	 kuzey</i> <i class="calibre4">akıncıların	menzilinde	uzanacak. </i></p>
<p class="calibre1">“Hiçbir	 şey	 bilmiyorsun	 Jon	 Kar.	 Kızlar	 alınır,	 karılar	 değil.	 Hırsız	 olan	 sizlersiniz.	 Bütün dünyayı	aldınız	ve	özgür	insanları	dışarıda	bırakmak	için	Sur’u	inşa	ettiniz.” </p>
<p class="calibre1">“Öyle	 mi	 yaptık?”	 Jon,	 Ygritte’in	 ne	 kadar	 vahşi	 olduğunu	 unutuyordu	 bazen	 ve	 sonra	 kız	 bunu hatırlatıyordu	ona.	“Bu	nasıl	oldu?” </p>
<p class="calibre1">“Tanrılar	 dünyayı	 bütün	 insanların	 paylaşması	 için	 yarattı.	 Ama	 krallar	 taçlarıyla	 ve	 çelik kılıçlarıyla	 geldiklerinde,	 dünyanın	 sadece	 onlara	 ait	 olduğunu	 iddia	 ettiler.  <i class="calibre4">Benim	 ağaçlarım</i>,	 dediler, <i class="calibre4">elmaları	yiyemezsiniz.	Benim	derem,	burada	balık	tutamazsınız.	Benim	ormanım,	siz	avlanamazsınız. </i></p>
<p class="calibre1"> <i class="calibre4">Benim	 toprağım,	 benim	 suyum,	 benim	 kalem,	 benim	 kızım,	 ellerinizi	 uzak	 tutun	 yoksa	 keserim</i> <i class="calibre4">ellerinizi,	 lâkin	 diz	 çökerseniz	 koklamanıza	 izin	 veririm	 belki. </i>	 Bize	 hırsız	 diyorsunuz	 ama	 bir	 hırsız cesur,	zeki	ve	hızlı	olmak	zorundadır	en	azından.	Bir	diz	çökenin	yapması	gereken	tek	şey	diz	çökmektir.” </p>
<p class="calibre1">“Harma	 ile	 Kemik	 Torbası,	 balık	 ve	 elma	 yağmalamak	 için	 gelmiyor.	 Onlar	 çelik	 kılıçlar	 ve baltalar	 çalıyor.	 Baharatlar,	 ipekler	 ve	 kürkler.	 Bulabildikleri	 bütün	 sikkeleri,	 yüzükleri	 ve	 mücevher kakmalı	kadehleri	kapıyorlar.	Yazın	şarap,	kışın	bira	fıçıları	ve	kadınları	her	mevsimde	alıyorlar,	onları Sur’un	ötesine	kaçırıyorlar.” </p>
<p class="calibre1">“Kaçırsalar	 ne	 olur?	 Güçlü	 bir	 adam	 tarafından	 çalınmayı,	 babam	 tarafından	 zayıf	 birine</p>
<p class="calibre1">verilmeye	tercih	ederim.” </p>
<p class="calibre1">“Böyle	diyorsun	ama	nasıl	bilebilirsin?	Ya	nefret	ettiğin	biri	tarafından	çalınırsan?” </p>
<p class="calibre1">“Beni	çalmak	için	hızlı,	kurnaz	ve	cesur	olması	gerekir.	Oğulları	da	güçlü	ve	zeki	olur.	Niye	böyle bir	adamdan	nefret	edeyim?”	“Belki	de	hiç	yıkanmıyordur	ve	bir	ayı	gibi	kokuyordun” </p>
<p class="calibre1">“O	zaman	onu	bir	dereye	iterim	ya	da	başından	aşağı	bir	kova	su	dökerim.	Bir	adam	çiçekler	gibi</p>
<p class="calibre1">tatlı	kokmamalı	zaten.” </p>
<p class="calibre1">“Çiçeklerin	nesi	kötü?” </p>
<p class="calibre1">“Hiçbir	şeyleri,	bir	arı	için.	Ben	yatak	için	bunlardan	birini	isterim.”	Ygritte,	Jon’un	pantolonunun önünü	tutmak	için	uzandı. </p>
<p class="calibre1">Jon,	 kızın	 bileğini	 yakaladı.	 ‘Ya	 seni	 çalan	 adam	 çok	 içiyorsa?”	 diye	 ısrar	 etti.	 ‘Ya	 gaddar	 ve acımasızsa?”	 Ne	 demek	 istediğini	 anlatmak	 için	 Ygritte’in	 bileğini	 daha	 fazla	 sıktı.	 ‘Ya	 senden	 daha güçlüyse	ve	seni	kanlı	kanlı	dövmekten	hoşlanıyorsa?” </p>
<p class="calibre1">“Uyurken	boğazını	keserim.	Hiçbir	şey	bilmiyorsun	Jon	Kar.”	Ygritte	bir	yılan	balığı	gibi	kıvrılıp</p>
<p class="calibre1">Jon’un	kıskacından	kurtuldu. </p>
<p class="calibre1">Bir	şey	biliyorum.	Kemiklerine	kadar	yabanıl	olduğunu	biliyorum. </p>
<p class="calibre1">Bazı	 zamanlar	 bunu	 unutmak	 kolaydı,	 birlikte	 gülüyor	 ya	 da	 öpüşüyorlarken.	 Ama	 sonra	 biri	 bir şey	 söylüyor	 veya	 yapıyordu	 ve	 Jon	 aniden,	 kızın	 dünyasıyla	 kendi	 dünyası	 arasındaki	 duvarı hatırlıyordu. </p>
<p class="calibre1">“Bir	 adam	 bir	 kadına	 ya	 da	 bir	 bıçağa	 sahip	 olabilir,”	 dedi	 Ygritte,	 Jon’a,	 “ama	 hiçbir	 adam ikisine	birden	sahip	olamaz.	Bunu	bütün	küçük	kızlar	annelerinden	öğrenir.”	Meydan	okurcasına	çenesini kaldırdı	 ve	 gür,	 kızıl	 saçlarını	 salladı.	 “Ve	 insanlar,	 denize	 ya	 da	 gökyüzüne	 sahip	 olamayacakları	 gibi toprağa	 da	 sahip	 olamazlar.	 Siz	 diz	 çökenler	 olabileceğinizi	 düşünüyorsunuz	 ama	 Mance	 size	 tersini gösterecek.” </p>
<p class="calibre1">Hoş	 ve	 cesur	 bir	 böbürlenmeydi	 ama	 boş	 tınlamıştı.	 Jon,	 Magnar’ın	 duyma	 mesafesinde</p>
<p class="calibre1"><a id="p335"></a>olmadığından	 emin	 olmak	 için	 arkasına	 baktı.	 Errok,	 İri	 Çıban	 ve	 Kendir	 Dan	 birkaç	 metre	 geride yürüyorlardı	ama	Jon’la	Ygritte’e	dikkat	etmiyorlardı.	İri	Çıban	poposundan	şikâyet	ediyordu.	“Ygritte,” </p>
<p class="calibre1">diye	fısıldadı	Jon,	“Mance	bu	savaşı	kazanamaz.” </p>
<p class="calibre1">“Kazanabilir!”	 diye	 ısrar	 etti	 kız.	 “Hiçbir	 şey	 bilmiyorsun	 Jon	 Kar.	 Özgür	 insanları	 dövüşürken görmedin	hiç!” </p>
<p class="calibre1">Yabanıllar,	 kahramanlar	 ya	 da	 şeytanlar	 gibi	 dövüşürdü;	 bu	 kiminle	 konuştuğuna	 bağlıydı	 ama nihayetinde	 bütün	 söylenenler	 aynı	 kapıya	 çıkardı.  <i class="calibre4">Yabanıllar	 pervasız	 bir	 cesaretle	 dövüşüyor,	 her</i> <i class="calibre4">adam	şan	peşinde	koşuyor. </i>	“Hepinizin	çok	cesur	olduğundan	şüphem	yok	ama	iş	mücadeleye	geldiğinde, disiplin	 her	 seferinde	 cesareti	 yener.	 Mance,	 ondan	 önceki	 bütün	 Sur’un	 Ötesindeki	 Krallar	 gibi yenilecek	sonunda.	Yenildiğinde	öleceksiniz.	Hepiniz.” </p>
<p class="calibre1">Ygritte	öyle	öfkeli	görünüyordu	ki,	kızın	ona	saldırmak	üzere	olduğunu	düşündü	Jon.	“<i class="calibre4">Hepimiz</i>,” </p>
<p class="calibre1">dedi	 Ygritte.	 “Sen	 de.	 Sen	 artık	 karga	 değilsin	 Jon	 Kar.	 Olmadığına	 dair	 yemin	 ettim,	 olmasan	 iyi edersin.”	 Bir	 ağacın	 gövdesine	 yapıştırdığı	 Jon’u	 oracıkta,	 dağınık	 kafilenin	 ortasında	 dudaklarından öptü.	 Jon,	 Keçi	 Grigg’in	 Ygritte’e	 yola	 devam	 etmesini	 söylediğini	 duydu.	 Başka	 biri	 güldü.	 Jon	 bütün bunlara	 rağmen	 Ygritte’in	 öpücüğüne	 karşılık	 verdi.	 Sonunda	 ayrıldıklarında	 Ygritte’in	 yüzü kıpkırmızıydı.	 “Sen	 benimsin,”	 diye	 fısıldadı	 kız.	 “Benim,	 ben	 de	 seninim.	 Ve	 ölürsek	 ölürüz.	 Bütün insanlar	ölmek	zorunda	Jon	Kar.	Ama	önce	yaşayacağız.” </p>
<p class="calibre1">“Evet,”	dedi	Jon.	Sesi	kalınlaşmıştı.	“Önce	yaşayacağız.” </p>
<p class="calibre1">Ygritte,	 Jon’un	 her	 nasılsa	 sevmeye	 başladığı	 çarpık	 dişlerini	 göstererek	 sırıttı.  <i class="calibre4">Kemiklerine</i> <i class="calibre4">kadar	yabanıl, </i>	diye	düşündü	Jon	yine,	midesinin	çukurunda	hasta	ve	üzgün	bir	duygu	vardı.	Kılıç	elinin parmaklarını	 esnetti	 ve	 kalbinin	 içindekileri	 bilse	 Ygritte’in	 ne	 yapacağını	 merak	 etti.	 Jon	 otursa,	 hâlâ Ned	Stark’ın	oğlu	ve	Gece	Nöbetçileri’nin	adamı	olduğunu	anlatsa	kız	ona	ihanet	eder	miydi?	Jon	öyle olmayacağını	 umuyordu	 ama	 bu	 riski	 göze	 almaya	 cesaret	 edemezdi.	 Pek	 çok	 hayat,	 Sur’a	 bir	 şekilde Magnar’dan	önce	varmasına	bağlıydı...	yabanıllardan	kaçmak	için	bir	fırsat	bulacağını	farz	ederse. </p>
<p class="calibre1">İki	yüz	yıldır	boş	olan	Bozkalkan’da	Sur’un	güney	cephesine	indiler.	Devasa	taş	basamakların	bir</p>
<p class="calibre1">bölümü	 bir	 asır	 önce	 çökmüştü	 ama	 buna	 rağmen	 iniş,	 tırmanıştan	 çok	 daha	 kolaydı.	 Nöbet’in	 mutat devriyelerinden	 uzak	 durmak	 için,	 Styr’in	 önderliğinde	 Lütuf	 un	 derinliklerine	 yürüdüler.	 Keçi	 Grigg onları	 bu	 arazilerde	 kalan	 birkaç	 meskûn	 köyden	 geçirdi.	 Gökyüzünü	 taştan	 parmaklar	 misali	 dürten birkaç	çember	kule	bir	kenara	bırakılırsa,	hiç	insan	izine	rastlamadılar.	Soğuk,	ıslak	tepelerde	ve	rüzgârlı düzlüklerde	yürüdüler,	izlenmeden,	görülmeden. </p>
<p class="calibre1"> <i class="calibre4">Senden	 ne	 istenirse	 istensin	 geri	 adım	 atmamalısın, </i>	 demişti	 Yarımel.  <i class="calibre4">Onlarla	 birlikte	 at	 sür,</i> <i class="calibre4">yemek	 ye,	 dövüş,	 ne	 kadar	 gerekirse	 o	 kadar	 zaman. </i>	 Jon	 fersahlarca	 at	 sürmüş	 ve	 daha	 fazlasını yürümüştü,	yabanılların	ekmeğini	ve	tuzunu	paylaşmıştı,	Ygritte’in	battaniyesini	de,	lâkin	yabanıllar	ona hâlâ	güvenmiyordu.	Thennler,	bir	ihanet	belirtisine	karşı	gece	gündüz	onu	izliyordu.	Jon	kaçamıyordu	ve yakında	çok	geç	kalmış	olacaktı. </p>
<p class="calibre1">Kendi	 canını	 Uzun	 Pençe’ye	 teslim	 etmeden	 önce,  <i class="calibre4">onlarla	 birlikte	 dövüş, </i>	 demişti	 Qhorin...	 ama işler	 o	 noktaya	 gelmemişti,	 henüz.	 Bir	 kardeşin	 kanını	 döktüğüm	 anda	 kaybolurum.  <i class="calibre4">O	 zaman	 Sur’u</i> <i class="calibre4">sonsuza	dek	geçtim	demektir,	geri	dönüşüm	olmaz. </i></p>
<p class="calibre1">Magnar	 her	 günün	 sonunda	 Jon’u	 huzuruna	 çağırıyor,	 Kara	 Kale’nin	 garnizonu	 ve	 savunması</p>
<p class="calibre1">hakkında	 maksatlı	 sorular	 soruyordu.	 Jon,	 cesaret	 edebildiği	 yerlerde	 yalan	 söylüyor,	 zaman	 zaman	 da cahil	 rolü	 oynuyordu	 ama	 Keçi	 Grigg’le	 Errok	 da	 cevapları	 dinliyordu	 ve	 bu	 iki	 adam	 Sur	 hakkında yeterince	şey	biliyordu,	Jon	dikkatli	olmak	zorundaydı;	fazla	aşikâr	bir	yalan	ona	ihanet	ederdi. </p>
<p class="calibre1">Ama	 gerçek	 korkunçtu.	 Bizzat	 Sur’dan	 başka	 savunması	 olmayan	 Kara	 Kale,	 ahşap	 siper</p>
<p class="calibre1">kazıklarından	ya	da	toprak	setlerden	dahi	yoksundu.	“Kale”,	üçte	ikisi	harabeye	dönmüş	iç	hisarlardan	ve kulelerden	 başka	 bir	 şey	 değildi.	 Garnizona	 gelince,	 Yaşlı	 Ayı	 iki	 yüz	 adamı	 keşif	 gezisi	 için	 almıştı. </p>
<p class="calibre1"><a id="p336"></a> <i class="calibre4">Geri	dönen	oldu	mu? </i>	Kalede	belki	dört	yüz	adam	kalmıştı	ama	adamların	çoğu	inşaatçılar	ve	kâhyalardı, korucular	değil. </p>
<p class="calibre1">Thennler	deneyimli	savaşçılardı	ve	yabanılların	sıradan	askerlerinden	daha	disiplinlilerdi;	Mance</p>
<p class="calibre1">onları	bu	sebeple	seçmişti	şüphesiz.	Kara	Kale’nin	müdafaacılarının	içinde	kör	Üstat	Aemon	ve	onun	yarı kör	 kâhyası	 Clydas,	 tek	 kollu	 Donal	 Noye,	 sarhoş	 Rahip	 Cellador,	 sağır	 Dick	 Follard,	 aşçı	 Üçparmak Hobb,	yaşlı	Sör	Wynton	Stout,	onlara	ilaveten	Halder,	Kurbağa,	Pyp,	Albett	ve	Jon’la	birlikte	eğitim	alan diğer	çocuklar	olacaktı	ve	Mormont’un	yokluğunda	kale	kumandanı	olan	tıknaz	Lord	Kâhya	Bowen	Marsh</p>
<p class="calibre1">tarafından	 komuta	 edileceklerdi.	 Efkârlı	 Edd,	 Marsh’a	 ‘Yaşlı	 Nar”	 derdi	 ve	 bu	 lakap	 Marsh’a,	 ‘Yaşlı Ayi’nın	 Mormont’a	 uyduğu	 gibi	 uyardı.	 “Düşmanlar	 araziye	 çıktığında	 önde	 olmasını	 isteyeceğin	 adam Marsh’tır,”	 derdi	 Edd	 her	 zamanki	 kasvetli	 sesiyle.	 “Sana	 düşmanların	 sayısını	 bir	 çırpıda	 söyler.	 O</p>
<p class="calibre1">adam	tam	bir	hesap	şeytanıdır.” </p>
<p class="calibre1"> <i class="calibre4">Eğer	Magnar,	Kara	Kale’yi	gafil	avlarsa	kırmızı	bir	katliam	yaşanır.	Çocuklar,	daha	saldırıya</i></p>
<p class="calibre1"> <i class="calibre4">uğradıklarını	 bile	 anlamadan	 yataklarında	 katledilir. </i>	 Jon	 onları	 uyarmak	 zorundaydı	 ama	 nasıl? </p>
<p class="calibre1">Yiyecek	 aramak	 ya	 da	 avlanmak	 için	 dışarı	 gönderilmiyordu	 ve	 tek	 başına	 nöbet	 tutmasına	 izin verilmiyordu.	 Ygritte	 için	 de	 endişeleniyordu.	 Kızı	 yanında	 götüremezdi,	 fakat	 onu	 geride	 bırakırsa, Magnar,	Jon’un	ihanetinin	hesabını	kızdan	sorar	mıydı?  <i class="calibre4">Tekmiş	gibi	atan	iki	kalp... </i></p>
<p class="calibre1">Ygritte’le	 Jon	 her	 gece	 aynı	 uyku	 postlarını	 paylaşıyordu,	 Ygritte	 başını	 Jon’un	 göğsüne yaslıyordu,	 kızın	 kızıl	 saçları	 Jon’un	 çenesini	 gıdıklıyordu	 ve	 Jon	 öyle	 uykuya	 dalıyordu.	 Ygritte’in kokusu	 Jon’un	 bir	 parçası	 haline	 gelmişti.	 Kızın	 çarpık	 dişleri,	 ağzının	 tadı,	 göğüslerinin	 Jon’un	 elinde bıraktığı	 his...	 bunlar	 Jon’un	 neşesi	 ve	 kederiydi.	 Jon	 pek	 çok	 geceler	 sıcak	 Ygritte’le	 birlikte	 yatağa uzanıyor	ve	lord	babasının,	Jon’un	annesi	her	kimse,	onun	hakkında	böyle	karmakarışık	duygular	hissedip hissetmediğini	merak	ediyordu.  <i class="calibre4">Ygritte	tuzağı	kurdu	ve	Marıce	Rayder	beni	tuzağın	içine	itti. </i></p>
<p class="calibre1">Yabanılların	 arasında	 geçirdiği	 her	 gün,	 Jon’un	 yapmak	 zorunda	 olduğu	 şeyi	 biraz	 daha</p>
<p class="calibre1">zorlaştırıyordu.	 Jon,	 bu	 adamlara	 ihanet	 etmenin	 bir	 yolunu	 bulmaya	 mecburdu	 ve	 bulduğunda	 adamlar ölecekti.	Jon	onların	arkadaşlığını	istememişti,	Ygritte’in	aşkını	istediğinden	fazla	değil.	Ama	yine	de... </p>
<p class="calibre1">Thennler,	Eski	Dil’de	konuşuyordu	ve	Jon’a	neredeyse	tek	kelime	bile	etmiyorlardı	ama	Jarl’ın	akıncıları farklıydı,	Sur’u	aşan	adamlar.	Jon,	kendisine	rağmen	onları	tanımaya	başlamıştı:	Sıska,	sessiz	Errok	ve arkadaş	 canlısı	 Keçi	 Grigg,	 Quort	 ve	 Bodger	 isimli	 delikanlılar,	 ipçi	 Kendir	 Dan.	 Grubun	 en	 kötüsü Del’di,	Jon’un	yaşındaki	at	suratlı	delikanlı,	çalmaya	niyetli	olduğu	yabanıl	kızı	romantik	sözlerle	anlatıp duruyordu.	“Şanslı	bir	kız,	senin	Ygritte’in	gibi.	Ateşle	öpülmüş.” </p>
<p class="calibre1">Jon	 dilini	 ısırmak	 zorunda	 kaldı.	 Del’in	 sevgilisini,	 Bodger’ın	 annesini,	 Miğfer	 Henk’in	 geldiği deniz	kenarındaki	yeri,	Grigg’in	Yüzler	Adası’ndaki	yeşil	adamları	görmeyi	ne	çok	istediğini	ya	da	bir geyik	 tarafından	 kovalanan	 Başparmak’ın	 ağaca	 tırmanmak	 zorunda	 kaldığı	 zamanı	 bilmek	 istemiyordu. </p>
<p class="calibre1">İri	 Çıban’ın	 poposundaki	 çıbanı,	 Taş	 Parmak’ın	 ne	 çok	 bira	 içebileceğini,	 Quort’un	 küçük	 kardeşinin, Jarl’la	 gitmemesi	 için	 ağabeyine	 nasıl	 yalvardığını	 duymak	 istemiyordu.	 Quort	 on	 dört	 yaşından	 büyük olamazdı	ama	daha	şimdiden	kendine	bir	eş	çalmıştı	ve	bir	bebek	bekliyordu.	“Belki	de	oğlum	bir	kalede doğar,”	 diye	 böbürleniyordu	 delikanlı.	 “Bir	 lord	 gibi	 bir	 kalede	 doğar!”	 Gördüğü	 “kaleler”den	 çok etkilenmişti,	kale	sandığı	şeyler	gözcü	kuleleriydi	aslında. </p>
<p class="calibre1">Jon,	 Hayalet’in	 nerede	 olduğunu	 merak	 etti.	 Kara	 Kale’ye	 gitmiş	 miydi	 yoksa	 bir	 kurt	 sürüsüyle birlikte	ormanda	koşuyor	muydu?	Jon,	ulu	kurdu	rüyalarında	bile	hissedemiyordu.	Bu	durum,	bir	parçası kesilmiş	 gibi	 hissetmesine	 sebep	 oluyordu.	 Ygritte	 onun	 yanında	 uyurken	 bile	 Jon	 kendini	 yalnız hissediyordu.	Yalnız	ölmek	istemiyordu. </p>
<p class="calibre1">O	öğleden	sonra	ağaçlar	seyrekleşmeye	başladı	ve	yabanıllar	hafif	dalgalı	düzlüklerden	geçerek</p>
<p class="calibre1">doğuya	 doğru	 yürüdü.	 Etraftaki	 çimenler	 bel	 yüksekliğindeydi	 ve	 yabani	 buğdaylar	 rüzgâr	 estikçe	 ılgıt ılgıt	dalgalanıyordu	ama	günün	büyük	bir	bölümü	ılık	ve	güneşliydi.	Bununla	birlikte,	gün	batımına	doğru</p>
<p class="calibre1"><a id="p337"></a>batıda	 birikmeye	 başlayan	 bulutlar,	 çok	 geçmeden	 turuncu	 güneşi	 sarmaladılar.	 Lenn,	 kötü	 bir	 fırtınanın yaklaştığı	 kehanetinde	 bulundu.	 Lenn’in	 annesi	 bir	 orman	 cadısıydı,	 bu	 yüzden	 bütün	 akıncılar,	 Lenn’in havayı	 önceden	 tahmin	 edebilmek	 gibi	 bir	 yeteneği	 olduğu	 konusunda	 hemfikirdi.	 ‘Yakınlarda	 bir	 köy var,”	dedi	Keçi	Grigg,	Magnar’a.	“İki,	üç	mil	uzakta.	Oraya	sığınmalıyız.”	Styr	hemen	kabul	etti. </p>
<p class="calibre1">Köye	 vardıklarında	 hava	 tamamen	 kararmıştı	 ve	 fırtına	 şiddetleniyordu.	 Bir	 gölün	 kenarına kurulmuş	 olan	 köy	 öyle	 uzun	 zamandır	 terk	 edilmiş	 haldeydi	 ki	 evlerin	 çoğu	 çökmüştü.	 Bir	 zamanlar yolcular	 için	 memnuniyet	 verici	 bir	 görüntü	 oluşturan	 küçük	 ahşap	 han	 bile	 yarı	 yıkılmış	 ve	 çatısız	 bir halde	duruyordu.  <i class="calibre4">Burası	yetersiz	bir	sığınak	olacak</i>,	 diye	 düşündü	 Jon	 kederle.	 Her	 şimşek	 çaktığında, göldeki	 adadan	 yükselen	 taş	 çember	 kuleyi	 görebiliyordu	 ama	 kayıkları	 olmadan	 kuleye	 varmaları mümkün	değildi. </p>
<p class="calibre1">Errok	 ve	 Del,	 harabeleri	 araştırmak	 için	 önden	 gittiler	 ama	 Del	 hemen	 geri	 döndü.	 Styr	 kafileyi durdurdu,	 bir	 düzine	 mızraklı	 Thenn’i	 aceleyle	 ileri	 yolladı.	 O	 esnada	 Jon	 da	 gördü:	 Hanın	 bacasını kırmızılaştıran	ateşin	hafif	pırıltısı.  <i class="calibre4">Yalnız	değiliz. </i>	Dehşet,	 bir	 yılan	 misali	 Jon’un	 içine	 çöreklendi.	 Jon bir	 atın	 kişnediğini	 duydu,	 ardından	 bağrışmaları.  <i class="calibre4">Onlarla	 birlikte	 at	 sür,	 yemek	 ye,	 dövüş, </i>	 demişti Qhorin. </p>
<p class="calibre1">Ama	 dövüş	 bitmişti.	 “Sadece	 bir	 kişi	 vardı,”	 dedi	 Errok	 geri	 döndüğünde.	 “Atı	 olan	 yaşlı	 bir adam.” </p>
<p class="calibre1">Magnar,	Eski	Dil’de	emirler	yağdırdı	ve	yirmi	Thenn,	köyün	çevresinde	savunma	oluşturmak	için</p>
<p class="calibre1">dağıldı.	 Diğerleri,	 devrik	 taşların	 ve	 yabani	 otların	 arasında	 başka	 birilerinin	 saklanmadığından	 emin olmak	 için	 evleri	 kolaçan	 etmeye	 gitti.	 Geri	 kalanlar,	 şömineye	 yakın	 olabilmek	 için	 birbirlerini	 itip kakarak	çatısız	hanın	içinde	toplandılar.	Yaşlı	adamın	yaktığı	kırık	sıralar	ısıdan	çok	duman	çıkarıyordu ama	böyle	sert	ve	yağmurlu	bir	havada	her	sıcaklık	memnuniyetle	karşılanırdı.	Thennler’den	ikisi,	yere fırlattıkları	yaşlı	adamın	eşyalarını	karıştırıyordu.	Bir	diğeri	adamın	atını	tutarken	üç	kişi	de	adamın	eyer heybelerini	yağmalıyordu. </p>
<p class="calibre1">Jon	 uzaklaştı.	 Topuğunun	 altında	 çürük	 bir	 elma	 ezildi.  <i class="calibre4">Styr	 onu	 öldürecek. </i>	 Magnar	 bu	 kadarını Bozkalkan’da	söylemişti;	karşılaştıkları	bütün	diz	çökenler,	kimseyi	tehlikeye	karşı	uyarmamaları	için	hiç vakit	kaybetmeden	öldürülecekti.  <i class="calibre4">Onlarla	birlikte	at	sür</i>,  <i class="calibre4">yemek	ye,	dövüş. </i>	 Yabanıllar	 yaşlı	 bir	 adamın boğazını	keserken	Jon’un	dilsiz	ve	çaresiz	bir	şekilde	durması	gerektiği	anlamına	mı	geliyordu	bu? </p>
<p class="calibre1">Jon,	 köyün	 sınırına	 yakın	 bir	 yerde,	 Styr’in	 yerleştirdiği	 nöbetçilerden	 biriyle	 yüz	 yüze	 geldi. </p>
<p class="calibre1">Thenn,	 Eski	 Dil’de	 bir	 şeyler	 kükredi	 ve	 mızrağıyla	 hanı	 gösterdi.	 Adamın,  <i class="calibre4">ait	 olduğun	 yere	 dön</i>, dediğini	tahmin	etti	Jon.  <i class="calibre4">Ama	orası	neresi? </i></p>
<p class="calibre1">Jon	 suya	 doğru	 yürüdü	 ve	 büyük	 bölümü	 viran	 haldeki	 bir	 kulübenin	 eğimli	 kerpiç	 duvarlarının altında	hemen	hemen	kuru	bir	nokta	keşfetti.	Ygritte,	oturduğu	yerden	yağmurun	kamçıladığı	gölü	seyreden Jon’u	 orada	 buldu.	 Ygritte	 yanına	 oturduğunda,	 “Bu	 yeri	 biliyorum,”	 dedi	 Jon.	 “Şu	 kule...	 şimşek çaktığında	tepesine	bak	ve	bana	ne	gördüğünü	söyle.” </p>
<p class="calibre1">“Öyle	 istiyorsan	 tamam,”	 dedi	 Ygritte	 ve	 sonra	 ekledi,	 “Thennler,	 oradan	 gelen	 sesler</p>
<p class="calibre1">duyduklarını	söylüyorlar.	Bağrışmalar,	dediler.” </p>
<p class="calibre1">“Gök	gürültüsü.” </p>
<p class="calibre1">“Bağrışmalar	dediler.	Belki	de	hayaletlerdir.” </p>
<p class="calibre1">Yağmurla	 dövülen	 gölün	 çevrelediği	 taşlı	 adanın	 üstünde	 fırtınaya	 karşı	 simsiyah	 dikilen	 hisarın tekinsiz	 bir	 görüntüsü	 vardı	 gerçekten.	 “Gidip	 bakabiliriz,”	 diye	 önerdi	 Jon.	 “Şimdikinden	 daha	 ıslak olacağımızdan	şüpheliyim.” </p>
<p class="calibre1">“Yüzmek?	 Fırtınada?”	 Bu	 fikir	 Ygritte’i	 güldürdü.	 “Kıyafetlerimi	 çıkarmam	 için	 hile	 mi</p>
<p class="calibre1">yapıyorsun	Jon	Kar?” </p>
<p class="calibre1">“Bunun	için	hileye	ihtiyacım	var	mı	artık?”	diye	dalga	geçti	Jon.	‘Yoksa	kulaç	atamıyor	musun?” </p>
<p class="calibre1"><a id="p338"></a>Jon,	bu	sanatı	Kışyarı’nın	muazzam	hendeğinde	öğrenmiş	bir	çocuk	olarak	güçlü	bir	yüzücüydü. </p>
<p class="calibre1">Ygritte,	Jon’un	kolunu	yumrukladı.	“Hiçbir	şey	bilmiyorsun	Jon	Kar.	Ben	yarı	balığım.	Bunu	sana</p>
<p class="calibre1">göstereceğim.” </p>
<p class="calibre1">“Yarı	 balık,	 yarı	 keçi,	 yarı	 at...	 senin	 çok	 fazla	 yarın	 var	 Ygritte.”	 Jon	 başını	 iki	 yana	 salladı. </p>
<p class="calibre1">“Eğer	burası	düşündüğüm	yerse,	yüzmemize	gerek	yok.	Yürüyebiliriz.” </p>
<p class="calibre1">Ygritte	geri	çekilip	Jon’a	baktı.	“Suyun	üstünde	mi	yürüyeceğiz?	Bu	ne	çeşit	bir	güneyli	büyü?” </p>
<p class="calibre1">“Büyü	değil...”	diye	başladı	Jon,	muazzam	bir	yıldırım	gökyüzünden	yere	indi	ve	gölün	yüzeyine</p>
<p class="calibre1">dokundu.	 Dünya,	 yarım	 kalp	 atışı	 boyunca,	 bir	 öğlen	 vakti	 kadar	 parlak	 oldu.	 Gök	 gürültüsü	 o	 kadar şiddetliydi	ki	nefesini	tutan	Ygritte	kulaklarını	kapadı. </p>
<p class="calibre1">Gök	gürültüsü	kaybolurken	ve	gece	tekrar	siyaha	dönerken,	“Baktın	mı?”	diye	sordu	Jon.	“Gördün</p>
<p class="calibre1">mü?” </p>
<p class="calibre1">“Sarı,”	dedi	Ygritte.	“Bunu	mu	kastediyordun?	Tepede	dikilen	taşların	bazıları	sarıydı.” </p>
<p class="calibre1">“Biz	onlara	mazgallı	siperler	diyoruz.	Uzun	zaman	önce	sarıya	boyanmışlar.	Bu	Kraliçenin	Tacı.” </p>
<p class="calibre1">Gölün	karşısındaki	kule	tekrar	siyahtı,	zar	zor	seçilen	belli	belirsiz	bir	suret.	“Orada	bir	kraliçe mi	yaşardı?”	diye	sordu	Ygritte. </p>
<p class="calibre1">“Bir	 kraliçe	 orada	 bir	 gece	 kaldı.”	 Hikayeyi	 Jon’a	 Yaşlı	 Dadı	 anlatmıştı	 ama	 Üstat	 Luwin hikayenin	 büyük	 bir	 bölümünü	 doğrulamıştı.	 “Alysanne,	 Kral	 Arabulucu	 Jaehaerys’in	 karısı.	 Jaehaerys, çok	 uzun	 zaman	 hüküm	 sürdüğü	 için	 Yaşlı	 Kral	 olarak	 anılır	 ama	 Demir	 Taht’a	 ilk	 çıktığında	 gençti.	 O</p>
<p class="calibre1">günlerde,	 kralın	 âdeti	 bütün	 diyarı	 gezmekti.	 Kışyarına	 geldiğinde	 kraliçesini,	 altı	 ejderhasını	 ve maiyetinin	 yarısını	 getirdi.	 Kralın,	 Kuzey	 Muhafızı’yla	 müzakare	 edeceği	 meseleler	 vardı,	 Alysanne sıkıldı,	 Gümüşkanat	 isimli	 ejderhasına	 bindi	 ve	 Sur’u	 görmek	 üzere	 kuzeye	 uçtu.	 Bu	 köy,	 kraliçenin durduğu	yerlerden	biriydi.	Daha	sonra	köy	halkı,	bu	hisarın	tepesini,	kraliçenin	onların	arasında	geçirdiği gece	taktığı	altın	taca	benzetmek	için	sarıya	boyadı.” </p>
<p class="calibre1">“Ben	hiç	ejderha	görmedim.” </p>
<p class="calibre1">“Kimse	 görmedi.	 Son	 ejderha	 yüz	 yıl	 önce	 öldü,	 belki	 de	 daha	 çok	 oldu.	 Ama	 bu	 olay	 daha önceydi.” </p>
<p class="calibre1">“Kraliçe	Alysanne	mi	dedin?” </p>
<p class="calibre1">“Daha	 sonra	 İyi	 Kraliçe	 Alysanne	 olarak	 anıldı.	 Sur’daki	 kalelerden	 biri	 de	 onun	 ardından isimlendirildi.	Kraliçe	Kapısı.	Kraliçenin	ziyaretinden	önce	Kar	Kapısı’ydı.” </p>
<p class="calibre1">“Eğer	o	kadar	iyiydiyse,	şu	Sur’u	yerle	bir	etmesi	gerekirdi.”  <i class="calibre4">Hayır, </i>	diye	düşündü	Jon.  <i class="calibre4">Sur	diyarı	korur. </i></p>
<p class="calibre1"> <i class="calibre4">Ötekiler’den...	senden	ve	senin	gibilerden	tatlım. </i>	“Ejderhaları	 düşleyen	 bir	 arkadaşım	 daha	 vardı.	 Bir cüce.	Bana	dedi	ki...” </p>
<p class="calibre1"> <i class="calibre4">“JON	 KAR!” </i>	 Thennler’den	 biri	 Ygritte’le	 Jon’un	 tepesinde	 belirdi,	 asık	 suratlıydı.	 “Magnar istemek.”	 Jon,	 bu	 adamın,	 Sur’u	 tırmanmadan	 bir	 gece	 önce	 onu	 mağaranın	 dışında	 bulan	 adam olabileceğini	 düşündü	 ama	 emin	 değildi.	 Ayağa	 kalktı.	 Ygritte	 de	 onunla	 gitti.	 Kızın	 bu	 tavrı	 Styr’i	 her seferinde	öfkelendiriyordu	ama	Magnar	kızı	ne	zaman	kovmaya	çalışsa	Ygritte	ona	bir	diz	çöken	değil	bir özgür	kadın	olduğunu	hatırlatıyordu.	Dilediği	gibi	gidip	geliyordu. </p>
<p class="calibre1">Magnar’ı,	 ortak	 salonun	 zemininde	 büyüyen	 ağacın	 altında	 buldular.	 Magnar’ın	 tutsağı,	 ahşap mızraklar	ve	bronz	kılıçlarla	çevrelenmiş	halde	şöminenin	önünde	diz	çökmüştü.	Tutsak,	yaklaşan	Jon’u izledi	ama	konuşmadı.	Yağmur,	duvarlardan	süzülüyor	ve	hâlâ	ağaca	tutunan	son	birkaç	yaprağın	üstünde pıtırdıyordu,	şöminedeki	ateşten	yoğun	duman	yükseliyordu. </p>
<p class="calibre1"><b class="calibre3">“Adam	ölmeli,”	dedi	Magnar	Styr.	‘Yap,	karga.” </b></p>
<p class="calibre1">Yaşlı	 adam	 tek	 kelime	 etmedi.	 Yabanılların	 arasında	 duran	 Jon’a	 baktı	 yalnızca.	 Sadece	 ateşle aydınlanan	 yağmurun	 ve	 dumanın	 ortasında,	 Jon’un	 baştan	 ayağa	 siyahlar	 kuşandığını	 görmüş	 olamazdı. </p>
<p class="calibre1"> <i class="calibre4">Olabilir	mi? </i></p>
<p class="calibre1"><a id="p339"></a>Jon,	 Uzunpençe’yi	 kınından	 çıkardı.	 Yağmur,	 çeliği	 yıkadı	 ve	 ateşin	 ışığı	 kılıcın	 kenarına	 koyu turuncu	bir	çizgi	çekti.  <i class="calibre4">Bir	adamın	hayatına	mal	olmak	için	nasıl	da	küçük	bir	ateş. </i>	Qhorin	Yarımel’in, Çığlık	 Geçidi’ndeki	 ateşi	 gördüklerinde	 söylediklerini	 hatırladı	 Jon.  <i class="calibre4">Buralarda	 ateş	 hayat	 demektir,</i> demişti	 adam,  <i class="calibre4">ama	 ölüm	 anlamına	 da	 gelebilir. </i>	 Fakat	 Ayaz	 Diş’in	 yükseklerindeydi	 bu,	 Sur’un ötesindeki	kanunsuz	vahşilikte.	Burası,	Gece	Nöbetçileri	ve	Kışyarı’nın	kuvveti	tarafından	korunan	Lütuf tu.	Bir	adam,	uğruna	can	vermeden	özgürce	ateş	yakabilmeliydi	burada. </p>
<p class="calibre1">“Neden	 tereddüt	 ediyorsun?”	 dedi	 Styr.	 “İşi	 bitir,	 onu	 öldür.”	 Tutsak	 o	 zaman	 bile	 konuşmadı. </p>
<p class="calibre1">“Merhamet,”	 diyebilirdi.	 Ya	 da	 “Atımı,	 sikkemi,	 yiyeceğimi	 aldınız,	 bırakın	 da	 hayatım	 bana	 kalsın.” </p>
<p class="calibre1">Veya	“Hayır,	lütfen,	ben	size	hiç	zarar	vermedim.”	Binlerce	şey	söyleyebilirdi,	ağlayabilirdi,	tanrılarına yakarabilirdi.	 Şimdi	 onu	 hiçbir	 söz	 kurtaramazdı	 gerçi.	 Belki	 de	 bunu	 biliyordu.	 Dilini	 tuttu,	 itham	 ve münacatla	Jon’a	baktı. </p>
<p class="calibre1"> <i class="calibre4">Senden	ne	isterlerse	istesinler	geri	adım	atmamaksın.	Onlarla	birlikte	at	sür</i>;  <i class="calibre4">yemek	ye,	dövüş... </i></p>
<p class="calibre1">ama	 bu	 yaşlı	 adam	 hiç	 direniş	 göstermemişti.	 O	 sadece	 şanssızdı.	 Kim	 olduğu,	 nereden	 geldiği,	 sırtı göçük	atına	binip	nereye	gitmek	istediği...	bunların	hiçbiri	önemli	değildi. </p>
<p class="calibre1"> <i class="calibre4">O	yaşlı	bir	adam, </i>	dedi	Jon	kendine.  <i class="calibre4">Elli	yaşında,	hatta	altmış	bile	olabilir.	Çoğu	insandan	daha</i> <i class="calibre4">uzun	bir	hayat	yaşadı.	Thennler	onu	her	halükârda	öldürecek,	benim	söyleyeceğim	ya	da	yapacağım</i> <i class="calibre4">hiçbir	 şey	 onu	 kurtaramaz. </i>	 Jon’un	 elindeki	 Uzunpençe	 kurşundan	 ağırdı	 sanki	 yukarı	 kaldırılamayacak kadar	ağır.	Tutsak,	kuyular	gibi	büyük	ve	kara	gözleriyle	hâlâ	Jon’a	bakıyordu.  <i class="calibre4">O	 gözlerin	 içine	 düşüp</i> <i class="calibre4">boğulacağım. </i>	 Magnar	 da	 Jon’a	 bakıyordu	 ve	 Jon	 güvensizliğin	 tadını	 alabiliyordu.  <i class="calibre4">Adam	 ölü	 sayılır. </i></p>
<p class="calibre1"> <i class="calibre4">Onu	katleden	benim	elim	olsa	ne	değişir</i>?  <i class="calibre4">Tek	kesik	yeter,	hızlı	ve	temiz. </i>	Uzunpençe,	Valyria	çeliğinden dövülmüştü.	Buz	gibi.	Jon	başka	bir	itlafı	hatırladı;	dizlerinin	üstüne	düşmüş	bir	kaçak,	onun	yuvarlanan kafası,	kardaki	kanın	parlaklığı...	Jon’un	babasının	kılıcı,	babasının	yüzü... </p>
<p class="calibre1">“Yap	şunu	Jon	Kar,”	diye	ısrar	etti	Ygritte.	“Bir	karga	olmadığını,	özgür	insanlardan	biri	olduğunu ispat	etmek	için	yapmak	zorundasın.” </p>
<p class="calibre1">“Bir	ateşin	yanında	oturan	yaşlı	bir	adam?” </p>
<p class="calibre1">“Orell	de	bir	ateşin	yanında	oturuyordu.	Onu	yeterince	çabuk	öldürmüştün.”	Ygritte’in	Jon’a	attığı</p>
<p class="calibre1">bakış	sertti.	“Bir	kadın	olduğumu	görene	kadar	beni	de	öldürmeye	niyetliydin.	Ve	ben	uyuyordum.” </p>
<p class="calibre1">“O	farklıydı.	Siz	askerdiniz...	gözcüydünüz.” </p>
<p class="calibre1">“Evet,	siz	kargalar	da	görülmek	istemiyordunuz.	Bizim	şimdi	görülmek	istediğimizden	fazla	değil. </p>
<p class="calibre1">Aynı	şey.	Öldür	onu.” </p>
<p class="calibre1">Jon	sırtını	tutsağa	döndü.	“Hayır.” </p>
<p class="calibre1">Magnar	yaklaştı;	uzun,	soğuk	ve	tehlikeli.	“Ben	evet	dedim.	Burada	komuta	bende.” </p>
<p class="calibre1">“Sen	Thennler’i	komuta	ediyorsun,”	dedi	Jon,	“özgür	insanları	değil.” </p>
<p class="calibre1">“Ben	hiç	özgür	insan	görmüyorum.	Bir	karga	ve	bir	karga	karısı	görüyorum.” </p>
<p class="calibre1">“Ben	 karga	 karısı	 değilim!”	 Ygritte	 bıçağını	 kınından	 çıkardı.	 Uç	 hızlı	 adım	 attı,	 saçlarından yakaladığı	yaşlı	adamın	başını	geri	çekti	ve	boğazını	boydan	boya	kesti.	Adam	ölürken	bile	feryat	etmedi. </p>
<p class="calibre1"> <i class="calibre4">“Hiçbir	şey</i>	bilmiyorsun	Jon	Kar,”	diye	bağırdı	Ygritte,	kanlı	bıçağı	Jon’un	ayaklarının	dibine	fırlattı. </p>
<p class="calibre1">Magnar,	 Eski	 Dil’de	 bir	 şey	 söyledi.	 Thennler’e,	 Jon’u	 durduğu	 yerde	 öldürmelerini	 söylüyor olabilirdi	 ama	 Jon	 bunun	 gerçekliğini	 asla	 bilemeyecekti.	 Gökyüzünden	 inen	 mavi	 beyaz	 dağlayıcı yıldırım,	göldeki	kulenin	tepesine	dokundu.	Yıldırımın	öfkesini	koklayabiliyorlardı,	yıldırımın	ardından gelen	gök	gürültüsü	geceyi	sarstı. </p>
<p class="calibre1">Ve	ölüm,	aralarına	sıçradı. </p>
<p class="calibre1">Yıldırım,	 gözlerini	 kör	 etmişti	 ama	 Jon	 hızla	 geçen	 gölgeyi	 bir	 an	 için	 gördü,	 yükselen	 çığlığı duymadan	 yarım	 kalp	 atışı	 önce.	 İlk	 Thenn,	 yaşlı	 adamla	 aynı	 anda	 öldü,	 parçalanmış	 boğazından	 kan fışkırdı.	 Sonra	 ışık	 gitti,	 karanlıktaki	 şekil	 döndü,	 hırlıyordu,	 sonra	 bir	 adam	 daha	 düştü.	 Küfürler, </p>
<p class="calibre1"><a id="p340"></a>bağrışmalar,	acı	dolu	çığlıklar	vardı.	Jon,	İri	Çıban’ın	geriye	tökezlediğini	ve	arkasındaki	üç	adamı	yere devirdiğini	gördü.  <i class="calibre4">Hayalet, </i>	diye	düşündü	çılgın	bir	an	boyunca.  <i class="calibre4">Hayalet,	Sur’u	geçmiş. </i>	Sonra	 yıldırım, geceyi	 gündüze	 dönüştürdü	 ve	 Jon,	 Del’in	 göğsüne	 çöken	 kurdu	 gördü,	 hayvanın	 çenesinden	 kara	 kan akıyordu.  <i class="calibre4">Gri.	Bu	kurt	gri. </i></p>
<p class="calibre1">Karanlık,	 gök	 gürültüsüyle	 birlikte	 indi.	 Thennler,	 hızla	 aralarından	 geçen	 kurdu	 mızraklarıyla dürtmeye	 çalışıyorlardı.	 Yaşlı	 adamın	 kısrağı	 katliam	 kokusuyla	 çıldırmıştı,	 hayvan	 şahlandı	 ve toynaklarıyla	havayı	dövdü.	Uzunpençe	hâlâ	Jon’un	elindeydi.	Jon	Kar	aniden	bundan	daha	iyi	bir	fırsat bulamayacağını	anladı. </p>
<p class="calibre1">Kurda	 doğru	 dönerken	 ilk	 adamı	 öldürdü,	 İkincisini	 iterek	 geçti,	 üçüncüyü	 kesti.	 Çılgınlığın içinden,	 birilerinin	 onun	 adını	 seslendiğini	 duydu	 ama	 seslenen	 Ygritte	 miydi	 yoksa	 Magnar	 mı söyleyemezdi.	 Atı	 dizginlemeye	 çalışan	 Thenn,	 Jon’u	 hiç	 görmedi.	 Uzunpençe	 tüy	 hafifliğindeydi.	 Jon, kılıcını	 adamın	 baldırının	 arkasına	 indirdi	 ve	 çeliğin	 kemiğe	 kadar	 girdiğini	 hissetti.	 Yabanıl devrildiğinde	kısrak	ileri	fırladı	ama	Jon	bir	şekilde	boş	eliyle	hayvanın	yelesini	yakalamayı	ve	kendini atın	sırtına	atmayı	başardı.	Bir	el	Jon’un	ayak	bileğini	tuttu,	Jon	kılıcını	ele	indirdi	ve	Bodger’ın	yüzünün bir	kan	gölünün	içinde	kaybolduğunu	gördü.	On	ayaklarını	savurarak	şahlanan	kısrağın	tekmesi,	çatırtıyla Thennler’den	birinin	alnına	indi. </p>
<p class="calibre1">Ve	 sonra	 koşuyorlardı.	 Jon,	 atı	 idare	 etmek	 için	 çaba	 harcamadı.	 Bütün	 yapabildiği	 çamurun, yağmurun	 ve	 gök	 gürültüsünün	 içine	 dalan	 hayvanın	 sırtında	 kalmaktı.	 Islak	 otlar	 yüzünü	 kamçıladı, kulağının	 dibinden	 bir	 mızrak	 geçti.  <i class="calibre4">At	 düşer	 de	 bacağını	 kırarsa,	 beni	 yakalar	 ve	 öldürürler</i>,	 diye düşündü	 ama	 eski	 tanrılar	 onunlaydı	 ve	 at	 tökezlemedi.	 Siyah	 gök	 kubbede	 bir	 yıldırım	 titredi	 ve	 gök gürültüsü	tarlaların	üstünde	boylu	boyunca	yuvarlandı.	Jon’un	arkasında	kalan	bağrışmalar	gittikçe	azaldı ve	duyulmaz	oldu. </p>
<p class="calibre1">Uzun	saatler	sonra	yağmur	durdu.	Jon	kendini,	uzun	siyah	otlardan	ibaret	bir	denizin	ortasında	tek</p>
<p class="calibre1">başına	 buldu.	 Sağ	 uyluğunda	 derin	 bir	 zonklama	 vardı.	 Eğilip	 baktı,	 bacağına	 saplanan	 oku	 görünce şaşırdı.  <i class="calibre4">Bu	 ne	 zaman	 oldu</i>?	 Okun	 sapını	 tutup	 çekmeye	 çalıştı	 ama	 ucu	 ete	 iyice	 gömülmüştü,	 Jon’un hissettiği	 acı	 işkence	 ediciydi.	 Handaki	 çılgınlığı	 düşünmeye	 çalıştı	 ama	 tek	 hatırladığı	 o	 kaslı,	 gri	 ve korkunç	 canavardı.  <i class="calibre4">Sıradan	 bir	 kurt	 olamayacak	 kadar	 iriydi.	 O	 halde	 bir	 ulu	 kurt.	 Öyle	 olmak</i> <i class="calibre4">zorunda. </i>	Daha	önce	bu	kadar	hızlı	hareket	eden	bir	hayvan	görmemişti	Jon.	Gri	bir	rüzgâr	gibi...	Robb kuzeye	dönmüş	olabilir	miydi? </p>
<p class="calibre1">Jon	başını	iki	yana	salladı.	Verecek	cevabı	yoktu.	Düşünmek	zordu...	kurt,	yaşlı	adam,	Ygritte	ya</p>
<p class="calibre1">da	olup	biten	her	şey	hakkında... </p>
<p class="calibre1">Beceriksiz	hareketlerle	kısrağın	sırtından	aşağı	kaydı.	Yaralı	bacağı	kıvrıldı,	Jon	çığlığını	yutmak zorunda	 kaldı.  <i class="calibre4">Bu	 büyük	 ızdırap	 verecek. </i>	 Ama	 ok	 dışarı	 çıkmak	 zorundaydı	 ve	 beklemenin	 bir	 faydası yoktu.	Jon	sapını	kavradığı	oku	ileri	itti,	inledi,	sonra	küfretti.	Canı	öyle	çok	yanıyordu	ki	durmak	zorunda kaldı.  <i class="calibre4">Doğranmış	bir	domuz	gibi	kanıyorum</i>,	diye	düşündü	ama	ok	dışarı	çıkana	kadar	yapacak	bir	şey yoktu.	Yüzünü	buruşturup	tekrar	denedi...	ve	çok	geçmeden	titreyerek	tekrar	durdu.  <i class="calibre4">Bir	kez	daha. </i>	Jon	 bu sefer	çığlık	attı	ama	işini	bitirdiğinde,	okun	ucu	uyluğunun	ön	tarafından	dışarı	çıkıyordu.	Jon,	oku	daha iyi	 kavrayabilmek	 için	 kanlı	 pantolonunu	 geri	 itti	 ve	 okun	 sapını	 bacağından	 ağır	 ağır	 çekti.	 Bunu bayılmadan	nasıl	yaptığını	hiç	bilmiyordu. </p>
<p class="calibre1">Ardından,	ödülünü	sımsıkı	 tutarak	ve	sessizce	 kanayarak	yere	uzandı,	 hareket	edemeyecek	kadar</p>
<p class="calibre1">güçsüzdü.	 Bir	 süre	 sonra,	 kendini	 hareket	 etmeye	 zorlamadığı	 takdirde	 muhtemelen	 kan	 kaybından öleceğini	 fark	 etti.	 Jon,	 kısrağın	 su	 içtiği	 sığ	 dereye	 doğru	 süründü,	 soğuk	 suyla	 yıkadığı	 bacağını, pelerininden	 yırttığı	 kumaş	 şeridiyle	 sıkıca	 bağladı.	 Elinde	 çevirerek	 oku	 da	 yıkadı.	 Okun	 tüyleri	 gri miydi,	yoksa	beyaz	mı?	Ygritte,	oklarını	gri	ördek	tüyleriyle	dengelerdi.  <i class="calibre4">Kaçarken	bana	ok	mu	fırlattı? </i></p>
<p class="calibre1">Kızı	 bu	 yüzden	 suçlayamazdı	 Jon.	 Ygritte’in	 onu	 mu	 yoksa	 atı	 mı	 hedef	 aldığını	 merak	 etti.	 Kısrak</p>
<p class="calibre1"><a id="p341"></a>devrilseydi	Jon	hayatını	kaybederdi.	“Araya	bacağım	girdiği	için	şanslıyım,”	diye	mırıldandı. </p>
<p class="calibre1">Atın	 otlamasına	 izin	 vermek	 için	 bir	 süre	 dinlendi.	 Hayvan	 fazla	 uzaklaşmadı.	 Bu	 iyiydi.	 Jon aksayan	 bacağıyla	 atı	 asla	 yakalayamazdı.	 Jon’un	 tek	 yapabildiği,	 kendini	 ayağa	 kalkmaya	 zorlamak	 ve atın	 sırtına	 tırmanmak	 oldu.  <i class="calibre4">Bu	 ata	 daha	 önce	 nasıl	 bindim;	 eyersiz,	 üzengisiz,	 tek	 elimde	 bir	 kılıç</i> <i class="calibre4">varken</i>?	Cevaplayamacağı	bir	başka	soruydu	bu. </p>
<p class="calibre1">Uzaktan	hafif	bir	gök	gürültüsü	geldi	ama	Jon’un	başının	üstündeki	bulutlar	dağılıyordu.	Jon,	Buz</p>
<p class="calibre1">Ejderha’yı	 bulana	 dek	 gökyüzüne	 bakındı,	 sonra	 kısrağı	 kuzeye	 çevirdi,	 Sur’a	 ve	 Kara	 Kale’ye	 doğru. </p>
<p class="calibre1">Yaşlı	 adamın	 atını	 mahmuzladığında,	 Jon	 bacak	 kasına	 saplanan	 acı	 yüzünden	 yüzünü	 buruşturdu.  <i class="calibre4">Eve</i> <i class="calibre4">gidiyorum, </i>	dedi	kendi	kendine.	Fakat	bu	doğruysa,	neden	kendini	bu	kadar	boş	hissediyordu? </p>
<p class="calibre1">Yıldızlar,	gözler	gibi	aşağı	bakarken,	Jon	şafak	vaktine	dek	at	sürdü. </p>
<p class="calibre1"><a id="p342"></a><b class="calibre3">DAENERYS</b></p>
<p class="calibre1">Dothraklı	 keşifçileri	 durumun	 ne	 olduğunu	 ona	 anlatmıştı	 ama	 Dany	 kendi	 gözleriyle	 görmek istedi.	 Sör	 Jorah	 Mormont,	 bir	 huş	 ağacı	 ormanının	 içinden	 geçerken	 ve	 eğimli	 bir	 kumtaşı	 bayırı tırmanırken	Dany’yle	birlikte	at	sürdü.	Tepeye	vardıklarında,	“Yeterince	yakın,”	diye	uyardı	Dany’yi. </p>
<p class="calibre1">Dany	 kısrağının	 dizginlerini	 çekti,	 araziye	 baktı	 ve	 yolun	 Yunkai	 ordusu	 tarafından	 enine kesildiğini	 gördü.	 Beyazsakal,	 Dany’ye,	 düşmanın	 sayısını	 en	 doğru	 şekilde	 saymayı	 öğretmişti.	 “Beş</p>
<p class="calibre1">bin,”	dedi	Dany	bir	an	sonra. </p>
<p class="calibre1">“Bence	 de	 öyle.”	 Sör	 Jorah	 eliyle	 gösterdi.	 “Yan	 taraftakiler	 paralı	 askerler,	 yakın	 dövüş	 için kılıçları	ve	baltaları	var.	İkinci	Oğullar	sol	kanatta,	Fırtına	Kargaları	sağda.	Her	birinde	yaklaşık	beş	yüz adam.	Sancakları	görüyor	musunuz?” </p>
<p class="calibre1">Yunkai’nin	harpiyasının	pençelerinde,	uzun	bir	zincir	yerine	bir	kamçı	ve	bir	demir	tasma	vardı. </p>
<p class="calibre1">Ama	</p>
<p class="calibre1">paralı	</p>
<p class="calibre1">askerler, </p>
<p class="calibre1">hizmet	</p>
<p class="calibre1">ettikleri	</p>
<p class="calibre1">şehrin	</p>
<p class="calibre1">sancaklarının	</p>
<p class="calibre1">üzerinde	</p>
<p class="calibre1">kendi	</p>
<p class="calibre1">sancaklarını</p>
<p class="calibre1">dalgalandırıyorlardı:	 Sağda,	 çapraz	 yıldırımların	 arasında	 dört	 karga	 ve	 solda	 kırık	 bir	 kılıç.	 “Merkezi bizzat	 Yunkaililer	 tutmuş,”	 dedi	 Dany.	 Bu	 mesafeden,	 Yunkai’nin	 subaylarını	 Astapor’unkilerden	 ayırt etmek	 olanaksızdı;	 uzun,	 parlak	 miğferler	 ve	 ışıltılı	 bronz	 disklerle	 bezenmiş	 pelerinler.	 “Subayların öncülük	ettiği	adamlar	köle	askerler	mi?” </p>
<p class="calibre1">“Büyük	 çoğunluğu.	 Fakat	 Lekesizler’e	 denk	 değiller.	 Yunkai	 yatak	 köleleri	 eğitmekle	 meşhurdur, savaşçılar	değil.” </p>
<p class="calibre1">“Ne	diyorsun?	Bu	orduyu	yenebilir	miyiz?” </p>
<p class="calibre1">“Kolaylıkla,”	dedi	Sör	Jorah. </p>
<p class="calibre1">“Ama	kansız	bir	şekilde	değil.”	Astapor’un	düştüğü	gün	şehrin	kiremitleri	bolca	kan	içmişti	ama	o</p>
<p class="calibre1">kanın	çok	azı	Dany’ye	ya	da	onun	insanlarına	aitti. </p>
<p class="calibre1">“Burada	bir	mücadele	kazanabiliriz	ama	böyle	bir	bedeli	varken	şehri	alamayız.” </p>
<p class="calibre1">“Bu	 her	 zaman	 var	 olan	 bir	 risk	  <i class="calibre4">Khaleesi. </i>	 Astapor	 rahat	 ve	 savunmasızdı.	 Yunkai	 önceden uyarıldı.” </p>
<p class="calibre1">Dany	durumu	düşündü.	Köle	ordusu,	kendi	ordusunun	sayısıyla	kıyaslandığında	küçük	görünüyordu</p>
<p class="calibre1">fakat	 paralı	 askerler	 atlıydı.	 Dany,	 atlı	 savaşçıların	 piyadelere	 yapabileceği	 şeylere	 karşı	 sağlıklı	 bir bakış	 açısına	 sahip	 olacak	 kadar	 uzun	 zaman	 Dothraklar’la	 birlikte	 at	 sürmüştü.  <i class="calibre4">Lekesizler	 saldırı</i> <i class="calibre4">karşısında	 mukavemet	 gösterebilir	 ama	 azatlı	 kölelerim	 katledilir. </i>	 “Köle	 tacirleri	 konuşmayı	 sever,” </p>
<p class="calibre1">dedi.	 “Onları	 bu	 akşam	 çadırımda	 kabul	 edeceğim	 haberini	 gönder.	 Paralı	 asker	 birliklerinin kumandanlarını	 da	 davet	 et.	 Ama	 birlikte	 değil.	 Fırtına	 Kargaları	 öğlen	 vakti	 gelsin,	 ikinci	 Oğullar	 da onlardan	iki	saat	sonra.” </p>
<p class="calibre1"><b class="calibre3">“Nasıl	isterseniz,”	dedi	Sör	Jorah.	“Ama	gelmezlerse...” </b></p>
<p class="calibre1"><b class="calibre3">“Gelecekler.	 Ejderhaları	 görmek	 ve	 söyleyeceklerimi	 duymak	 için	 heveslenecekler.	 Zeki</b></p>
<p class="calibre1"><b class="calibre3">olanlar,	 bu	 daveti	 kuvvetimi	 ölçmek	 için	 bir	 fırsat	 olarak	 görecek.”	 Dany	 gümüşkısrağınıçevirdi. </b></p>
<p class="calibre1"><b class="calibre3">“Onları	çadırımda	bekleyeceğim.” </b></p>
<p class="calibre1">Arduvaz	 gökyüzü	 ve	 sert	 rüzgâr,	 Dany’yi	 ordusuna	 geri	 götürdü.	 Kampı	 çevreleyecek	 olan	 derin hendeğin	 yarısı	 şimdiden	 kazılmıştı.	 Orman,	 kazıklara	 dönüştürmek	 üzere	 huş	 ağacı	 dalları	 kesen Lekesizler’le	doluydu.	Gri	Solucan,	hadımların	tahkim	edilmemiş	bir	kampta	uyuyamayacağı	konusunda</p>
<p class="calibre1">ısrar	etmişti.	Dany,	hazırlıkları	izleyen	adamla	konuşmak	için	durdu.	“Yunkai	mücadele	için	hazırlanmış.” </p>
<p class="calibre1"><b class="calibre3">“Bu	iyi	Majesteleri.	Adamlarımız	kana	susadı.” </b></p>
<p class="calibre1"><a id="p343"></a>Dany,	 Lekesizler’e,	 kendi	 aralarından	 subaylar	 seçmeleri	 için	 emir	 verdiğinde,	 Gri	 Solucan	 en yüksek	rütbe	için	ezici	bir	çoğunlukla	tercih	edilmişti.	Dany,	adamı	komuta	etmek	konusunda	eğitmesi	için Sör	 Jorah’ı	 görevlendirmişti.	 Sürgün	 şövalye,	 genç	 hadımın	 şimdiye	 kadar	 sert	 fakat	 adil	 bir	 tavır sergilediğini,	 çabuk	 öğrendiğini,	 yorulmak	 bilmediğini	 ve	 dikkatini	 tamamıyla	 detaylara	 verdiğini söylemişti. </p>
<p class="calibre1">“Bilge	Ustalar	bizi	karşılamak	için	bir	köle	ordusu	toplamış.”	“Yunkai’deki	bir	köle,	iç	çekmenin</p>
<p class="calibre1">yedi	çeşidini	ve	zevkin	on	altı	makamını	öğrenir	Majesteleri.	Lekesizler	mızrağın	üç	çeşidini	öğrenirler. </p>
<p class="calibre1">Gri	 Solucan’ınız	 bunu	 size	 göstermeyi	 umuyor.”	 Astapor’un	 düşüşünden	 sonra	 Dany’nin	 yaptığı	 ilk	 şey, Lekesizler’e	 her	 gün	 yeni	 bir	 köle	 ismi	 verme	 âdetini	 bozmak	 olmuştu.	 Özgür	 doğanların	 çoğu doğduklarında	 aldıkları	 isimlere	 geri	 dönmüştü;	 en	 azından	 o	 isimleri	 hâlâ	 hatırlayanlar.	 Diğerleri kahramanların,	tanrıların,	bazen	silahların,	değerli	taşların,	hatta	çiçeklerin	adlarını	almıştı	ve	neticede, Dany’nin	 kulağına	 çok	 tuhaf	 gelen	 isimlere	 sahip	 askerler	 ortaya	 çıkmıştı.	 Gri	 Solucan,	 Gri	 Solucan olarak	kalmıştı.	Dany	bunun	sebebini	sorduğunda,	“Bu	şanslı	bir	isim,”	demişti	adam.	“Bu	kulunuz	lanetli bir	 isimle	 doğdu.	 Köle	 olarak	 alındığında	 o	 isme	 sahipti.	 Ama	 Gri	 Solucan,	 bu	 kulunuzun	 Daenerys Fırtmadadoğan	tarafından	özgür	bırakıldığı	gün	çektiği	isimdi.” </p>
<p class="calibre1">“Eğer	 bir	 mücadele	 olursa,	 Gri	 Solucan	 kahramanlık	 gösterdiği	 kadar	 akıl	 da	 göstersin,”	 dedi Dany.	“Kaçan	ya	da	silahını	bırakan	kölelerin	canını	bağışla.	Ne	kadar	az	insan	katledilirse,	mücadeleden sonra	bize	katılacak	o	kadar	çok	insan	kalır.” </p>
<p class="calibre1">“Bu	kulunuz	bunu	unutmayacak.” </p>
<p class="calibre1">“Unutmayacağını	 biliyorum.	 Öğlen	 vakti	 çadırımda	 ol.	 Paralı	 askerlerin	 kumandanlarıyla</p>
<p class="calibre1">görüşürken	senin	ve	diğer	subaylarımın	orada	olmasını	istiyorum.”	Dany	atını	kampa	doğru	mahmuzladı. </p>
<p class="calibre1">Lekesizler’in	kurduğu	çevre	savunmasının	içinde	sıralar	halinde	çadırlar	yükseliyordu,	Dany’nin</p>
<p class="calibre1">altın	renkli	uzun	çadırı	merkezdeydi.	Dany’nin	kampının	hemen	arkasında	ikinci	bir	kamp	vardı;	ilkinden beş	kat	büyük,	dağınık	ve	karmakarışık,	ikinci	kampın	hendekleri,	çadırları,	nöbetçileri,	at	sıraları	yoktu. </p>
<p class="calibre1">Atları	 ya	 da	 katırları	 olanlar,	 çalınabilecekleri	 korkusuyla	 hayvanlarının	 yanında	 uyuyordu.	 Keçiler, koyunlar	ve	açlıktan	kırılmak	üzere	olan	köpekler;	kadınlardan,	çocuklardan	ve	yaşlı	adamlardan	oluşan sürünün	arasında	dolaşıyordu.	Dany,	Astapor’u;	bir	şifacı,	bir	hoca	ve	bir	rahip	tarafından	yönetilen	bir konseyin	 ellerine	 bırakmıştı.  <i class="calibre4">Hepsi	 de	 bilge	 ve	 adil	 adamlar</i>,	 diye	 düşündü.	 Buna	 rağmen	 on	 binlerce insan,	Astapor’da	kalmaktansa	Dany’nin	peşinden	Yunkai’ye	gelmeyi	tercih	etmişti.  <i class="calibre4">Onlara	şehri	verdim</i> <i class="calibre4">ama	çoğu	şehri	almaya	cesaret	edemeyecek	kadar	korkmuştu. </i></p>
<p class="calibre1">Azatlı	 kölelerden	 oluşan	 perişan	 ordu,	 Dany’nin	 kendi	 ordusunu	 küçücük	 gösteriyordu	 ama	 bu kalabalık	kârdan	çok	külfetti.	Belki	yüz	kişiden	birinin	bir	eşeği,	devesi	veya	öküzü	vardı.	Pek	çoğu,	bir köle	 tacirinin	 silahhanesinden	 yağmalanmış	 silahlar	 taşıyordu	 ama	 sadece	 on	 kişiden	 biri	 dövüşecek kadar	 güçlüydü	 ve	 hiçbiri	 eğitimli	 değildi.	 Geçtikleri	 arazileri,	 sandal	 ağaçlarındaki	 çekirgeler	 misali tüketiyorlardı.	Ama	Dany,	kansüvarilerinin	ve	Sör	Jorah’ın	ısrarına	rağmen	bu	insanları	terk	edemiyordu. </p>
<p class="calibre1"> <i class="calibre4">Onlara	 özgür	 olduklarını	 söyledim.	 Şimdi	 onlara,	 bana	 katılmakta	 özgür	 olmadıklarını	 söyleyemem. </i></p>
<p class="calibre1">Dany	ikinci	kampın	yemek	ateşlerinden	yükselen	dumana	baktı	ve	iç	geçirdi.	Dünyanın	en	iyi	piyadelerine sahip	olabilirdi	ama	en	kötüleri	de	onundu. </p>
<p class="calibre1">Arştan	Beyazsakal,	Dany’nin	çadırının	girişinde	duruyordu,	yakındaki	çimenlerin	üstünde	bağdaş</p>
<p class="calibre1">kurmuş	 halde	 oturan	 Güçlü	 Belwas	 bir	 kâse	 incir	 yiyordu.	 Yolda	 Dany’yi	 korumak	 bu	 iki	 adamın omuzlarına	düşmüştü.	Dany;	Jhogo,	Aggo	ve	Rakharo’yu,	kansüvarileri	olmalarının	yanı	sıra	 <i class="calibre4">ko</i>	yapmıştı ve	 onların	 Dany’nin	 şahsını	 korumaktan	 çok	 Dothraklar’ı	 komuta	 etmeleri	 gerekiyordu.	 Dany’nin <i class="calibre4">khalasar’ı</i>	 küçüktü,	 otuz	 küsür	 atlı	 savaşçının	 çoğu	 saç	 örgüsüz	 oğlanlar	 ve	 beli	 bükülmüş	 yaşlı adamlardı.	Yine	de	sahip	olduğu	tek	süvariler	onlardı	ve	Dany	yola	onlarsız	çıkmaya	cesaret	edemezdi. </p>
<p class="calibre1">Lekesizler,	 Sör	 Jorah’ın	 iddia	 ettiği	 gibi	 bütün	 dünyadaki	 en	 iyi	 piyadeler	 olabilirdi	 ama	 Dany’nin</p>
<p class="calibre1"><a id="p344"></a>keşifçilere	ve	öncü	süvarilere	de	ihtiyacı	vardı. </p>
<p class="calibre1">Çadırın	 içinde	 Beyaz	 Sakal’a,	 “Yunkai	 savaşacak,”	 dedi	 Dany.	 Missandei	 tozlu	 havayı</p>
<p class="calibre1">tatlandırmak	 için	 tütsü	 yakarken,	 İrri	 ve	 Jhiqui	 zemini	 halılarla	 kaplıyordu.	 Drogon	 ve	 Rhaegal, birbirlerine	 dolanmış	 halde	 minderlerin	 üstünde	 uyuyorlardı	 ama	 Viserion,	 Dany’nin	 boş	 banyo teknesinin	kenarına	tünemişti.	“Missandei,	Yunkaililer	hangi	dili	konuşuyor,	Valyria	Dili	mi?” </p>
<p class="calibre1">“Evet	 Majesteleri,”	 dedi	 küçük	 kız.	 “Astaporlular’dan	 farklı	 bir	 lehçe	 kullanıyorlar	 ama</p>
<p class="calibre1">anlaşılacak	kadar	yakın.	Köle	tacirleri	kendilerine	Bilge	Ustalar	diyorlar.” </p>
<p class="calibre1">“Bilge?”	 Dany	 bağdaş	 kurarak	 bir	 mindere	 oturdu,	 Viserion	 altın	 beyaz	 kanatlarını	 açarak Dany’nin	yanma	uçtu.	Ejderhanın	pullarla	kaplı	kafasını	kaşırken,	“Ne	kadar	bilge	olduklarım	göreceğiz,” </p>
<p class="calibre1">dedi	Dany. </p>
<p class="calibre1">Sör	Jorah	Mormont	bir	saat	sonra	geri	döndü,	yanında	Fırtına	Kargaları’nın	üç	kumandanı	vardı. </p>
<p class="calibre1">Adamlar	 cilalı	 miğferlerine	 siyah	 tüyler	 takmışlardı	 ve	 onur	 ile	 yetkide	 hepsinin	 eşit	 olduğunu	 iddia ediyorlardı.	İrri	ve	Jhiqui	şarap	doldururken	Dany	adamları	inceledi.	Prendahl	na	Ghezn	tıknaz	yapılı	bir Ghiscarliydı,	geniş	bir	yüzü	ve	grileşmeye	başlamış	koyu	renk	saçları	vardı.	Kel	Sallor’un	solgun	Qarthlı yanağında	 eğri	 büğrü	 bir	 yara	 izi	 görünüyordu.	 Daario	 Naharis,	 bir	 Tyroshlu	 için	 bile	 ziyadesiyle	 göz alıcıydı.	 Adamın	 sakalları	 üç	 dişli	 bir	 çatal	 şeklinde	 ayrılmış	 ve	 maviye	 boyanmıştı,	 gözleri	 ve omuzlarına	 dökülen	 lüleli	 saçları	 da	 aynı	 renkteydi.	 Pala	 bıyıkları	 altın	 rengine	 boyanmıştı. </p>
<p class="calibre1">Kıyafetlerinde	 sarının	 her	 tonu	 vardı;	 yakasından	 ve	 kol	 ağızlarından	 yağ	 rengi	 Myr	 dantelleri dökülüyordu,	takımına	hindiba	çiçeği	şeklinde	pirinç	madalyonlar	dikilmişti,	uyluklarına	kadar	çıkan	deri çizmeleri	 altın	 işiyle	 süslenmişti.	 Yumuşak,	 sarı	 süetten	 dikilmiş	 eldivenleri,	 altın	 yaldızlı	 halkalardan oluşan	kemerinin	kenarına	sıkıştırılmıştı	ve	adamın	tırnaklarına	mavi	cila	sürülmüştü. </p>
<p class="calibre1">Ama	 paralı	 askerlerin	 adına	 Prendahl	 na	 Ghezn	 konuştu.	 “Ayak	 takımınızı	 başka	 bir	 yere</p>
<p class="calibre1">götürseniz	iyi	olur,”	dedi.	“Astapor’u	hileyle	aldınız	ama	Yunkai	o	kadar	kolay	düşmez.” </p>
<p class="calibre1">“Benim	on	bin	Lekesiz’ime	karşı	sizin	beş	yüz	Fırtına	Karga’nız,”	dedi	Dany.	“Ben	sadece	genç</p>
<p class="calibre1">bir	kızım	ve	savaştan	anlamam	ama	bu	ihtimal	bana	zayıf	görünüyor.” </p>
<p class="calibre1">“Fırtına	 Kargaları	 tek	 başına	 durmuyor,”	 dedi	 Prendahl.	 “Fırtına	 Kargaları	 hiç	 durmuyor. </p>
<p class="calibre1">Fırtınanın	 ilk	 işaretinde	 uçuyorlar.	 Siz	 de	 şu	 anda	 uçuyor	 olmalıydınız	 belki.	 Paralı	 askerlerin sadakatsizliği	meşhurdur	diye	duydum,	ikinci	Oğullar	taraf	değiştirdiğinde,	sadakatinizin	size	ne	faydası olacak?” </p>
<p class="calibre1">“Böyle	 bir	 şey	 olmayacak,”	 diye	 inat	 etti	 Prendahl,	 Dany’nin	 sözlerinden	 etkilenmemişti.	 “Olsa bile	önemi	yok.	ikinci	Oğullar	değersizdir.	Biz	Yunkai’nin	gözü	pek	adamlarının	yanında	dövüşüyoruz.” </p>
<p class="calibre1">“Siz	 mızraklarla	 silahlanmış	 yatak	 oğlanlarının	 yanında	 dövüşüyorsunuz.”	 Dany	 kafasını</p>
<p class="calibre1">döndürdüğünde	 saç	 örgüsündeki	 çanlar	 hafifçe	 çınladı.	 “Mücadele	 başladığında	 merhamet	 beklemeyin. </p>
<p class="calibre1">Bununla	 birlikte,	 şimdi	 bana	 katılın	 ve	 Yunkai’den	 aldığınız	 altının	 yanı	 sıra	 ganimetin	 bir	 kısmına	 da sahip	 olun,	 krallığıma	 vardığımda	 daha	 büyük	 ödüllere	 de	 kavuşursunuz.	 Bilge	 Üstatlar	 için	 savaşın	 ve yevmiyeniz	 ölüm	 olsun.	 Sizler	 duvarların	 dibinde	 benim	 Lekesizler’im	 tarafından	 katledilirken Yunkai’nin	kapıları	açacağını	mı	sanıyorsunuz?” </p>
<p class="calibre1">“Kadın,	bir	ahmak	gibi	anırıyorsun	ve	ancak	o	kadar	mantıklısın.” </p>
<p class="calibre1"> <i class="calibre4">“Kadın?” </i>	 Dany	 kıkırdadı.	 “Bunun	 beni	 aşağılaması	 mı	 gerekiyor?	 Bu	 tokada	 karşılık	 verirdim, seni	 bir	 erkek	 olarak	 kabul	 etseydim.”	 Dany	 adamın	 gözlerine	 baktı.	 “Ben,	 Targaryen	 Hanedanı’ndan Daenerys	 Fırtınadadoğan,	 Ateş	 Geçirmez,	 Ejderhaların	 Anası,	 Drogo’nun	 süvarilerinin	  <i class="calibre4">khaleesi’</i> si	 ve Batıdiyar’ın	Yedi	Krallık’ının	kraliçesi.” </p>
<p class="calibre1">“Sen,”	 dedi	 Prendahl	 na	 Ghezn,	 “bir	 at	 efendisinin	 fahişesisin.	 Bozguna	 uğrattığımızda,	 seni aygırımla	çiftleştireceğim.” </p>
<p class="calibre1">Güçlü	 Belwas	  <i class="calibre4">arakh</i>’ını	 çekti.	 “Güçlü	 Belwas	 bu	 adamın	 çirkin	 dilini	 küçük	 kraliçeye	 verecek, </p>
<p class="calibre1"><a id="p345"></a>eğer	kraliçe	isterse.” </p>
<p class="calibre1">“Hayır	 Belwas.	 Bu	 adamlara	 güvende	 olacaklarına	 dair	 söz	 verdim.”	 Dany	 gülümsedi.	 “Söyle bana...	Fırtına	kargaları	köle	midir,	özgür	mü?” </p>
<p class="calibre1">“Biz,	özgür	adamlardan	oluşan	bir	kardeşliğiz.” </p>
<p class="calibre1">“Güzel.”	 Dany	 ayağa	 kalktı.	 “O	 halde	 git	 ve	 kardeşlerine	 söylediklerimi	 anlat.	 Bazıları,	 akşam yemeğinde	ölüm	yerine	altın	yemeyi	tercih	edebilir.	Cevabını	yarın	sabah	istiyorum.” </p>
<p class="calibre1">Fırtına	 Kargaları’nın	 kumandanları	 aynı	 anda	 ayağa	 kalktı.	 “Cevabımız	 hayır,”	 dedi	 Prendahl	 na Ghezn.	 Diğer	 iki	 adam	 Prendahl’ı	 takip	 ederek	 çadırdan	 çıktı	 ama	 Daario	 Naharis	 dışarı	 çıkarken arkasına	baktı	ve	kafasını	öne	eğerek	nazikçe	selam	verdi. </p>
<p class="calibre1">İki	 saat	 sonra	 ikinci	 Oğullar’ın	 kumandanı	 tek	 başına	 geldi.	 Soluk	 yeşil	 gözleri	 ve	 neredeyse kemerine	 kadar	 inen	 kızıl	 altın	 sakalları	 olan	 devasa	 bir	 Braavoslu’ydu.	 Adı	 Mero’ydı	 fakat	 kendisine Titan	Piçi	diyordu. </p>
<p class="calibre1"><b class="calibre3">Mero,	 ikram	 edilen	 şarabı	 bir	 dikişte	 içti,	 ağzını	 elinin	 tersiyle	 sildi	 ve	 şehvetli	 gözlerle</b> <b class="calibre3">Dany’ye	 baktı.	 “Memlekette,	 bir	 zevk	 evinde	 ikiz	 kardeşini	 becerdim	 sanırım.	 Yoksa	 o	 sen</b> <b class="calibre3">miydin?”	“Sanmıyorum.	Senin	kadar	azametli	bir	adamı	unutmayacağımdan	eminim.” </b></p>
<p class="calibre1">“Evet,	aynen	öyle.	Titan	Piçi’ni	hiçbir	kadın	unutmamıştır.” </p>
<p class="calibre1">Braavoslu,	kadehini	 <i class="calibre4">Jhiqui</i>’ye	uzattı.	“Şu	kıyafetlerini	çıkarıp	kucağıma	oturmaya	ne	dersin?	Beni memnun	edersen	ikinci	Oğullar’ı	senin	tarafına	geçirebilirim.” </p>
<p class="calibre1">“İkinci	Oğullar’ı	benim	tarafıma	geçirirsen	seni	iğdiş	etmeyebilirim.” </p>
<p class="calibre1">İri	adam	güldü.	“Küçük	kız,	bir	zamanlar	başka	bir	kadın	beni	dişleriyle	iğdiş	etmeyi	denemişti. </p>
<p class="calibre1">Şimdi	 hiç	 dişi	 yok	 ama	 kılıcım	 her	 zamankinden	 daha	 uzun	 ve	 daha	 kalın.	 Onu	 dışarı	 çıkarıp	 sana göstereyim	mi?” </p>
<p class="calibre1">“Gerek	yok.	Hadımlarım	kestikten	sonra	kılıcını	dilediğim	gibi	inceleyebilirim.”	Dany	bir	yudum</p>
<p class="calibre1">şarap	içti.	“Yalnızca	genç	bir	kız	olduğum	ve	savaştan	anlamadığım	doğru.	Bana,	on	bin	Lekesiz’i	beş	yüz adamla	nasıl	yenmeyi	düşündüğünü	açıkla.	Saf	olabilirim	ama	bu	ihtimal	bana	zayıf	görünüyor.” </p>
<p class="calibre1">“İkinci	Oğullar	daha	kötü	ihtimallerle	de	karşılaştı	ve	kazandı.” </p>
<p class="calibre1">“İkinci	 Oğullar	 daha	 kötü	 ihtimallerle	 de	 karşılaştı	 ve	 kaçtı.	 Qohor’da,	 Üç	 Bin	 karşılarına dikildiğinde.	Yoksa	bunu	inkâr	mı	ediyorsun?” </p>
<p class="calibre1">“Bu	çok	uzun	yıllar	önceydi.	Titan	Piçi,	İkinci	Oğullar’ın	başına	geçmeden	önce.” </p>
<p class="calibre1"><b class="calibre3">“Cesaretlerini	senden	alıyorlar	demek?”	Dany,	Sör	Jorah’a	döndü.	“Mücadele	başladığında</b></p>
<p class="calibre1"><b class="calibre3">ilk	olarak	bunu	öldürün.”	Sürgün	şövalye	gülümsedi.	“Memnuniyetle	Majesteleri.”	“Elbette,”	dedi</b></p>
<p class="calibre1"><b class="calibre3">Dany,	Mero’ya,	“tekrar	kaçabilirsiniz.	Sizi	durdurmayız.	Yunkaili	altınlarınızı	alın	ve	gidin.” </b></p>
<p class="calibre1">“Daha	önce	Braavos’tan	Titan’ı	görmüş	olsaydın	aptal	kız,	asla	kaçmayacağını	bilirdin.” </p>
<p class="calibre1">“Öyleyse	kal	ve	benim	için	dövüş.” </p>
<p class="calibre1">“Uğrunda	savaşmaya	değer,	bu	doğru,”	dedi	Braavoslu,	“ve	özgür	olsaydım	kılıcımı	öpmene	seve</p>
<p class="calibre1">seve	izin	verirdim	ama	Yunkai’nin	sikkelerini	aldım	ve	kutsal	bir	yemin	verdim.” </p>
<p class="calibre1">“Sikkeler	iade	edilebilir,”	dedi	Dany.	“Sana	daha	fazlasını	öderim.	Fethedilecek	başka	şehirler	ve</p>
<p class="calibre1">yarım	 dünya	 uzakta	 beni	 bekleyen	 bütün	 bir	 krallık	 var.	 Bana	 sadakatle	 hizmet	 et	 ve	 İkinci	 Oğullar	 bir daha	asla	efendi	aramasın.” </p>
<p class="calibre1">Braavoslu,	gür	ve	kızıl	sakallarını	çekiştirdi.	“Daha	fazla	sikke	ve	belki	bir	de	öpücük,	ha?	Ya	da öpücükten	fazlası?	Benim	kadar	azametli	bir	adam	için?” </p>
<p class="calibre1">“Bir	ihtimal.” </p>
<p class="calibre1">“Dilinin	tadından	hoşlanacağımı	düşünüyorum.” </p>
<p class="calibre1">Dany,	 Sör	 Jorah’ın	 öfkesini	 hissedebiliyordu.  <i class="calibre4">Benim	 siyah	 ayım	 bu	 öpüşme	 bahsinden</i></p>
<p class="calibre1"> <i class="calibre4">hoşlanmadı. </i>	“Bu	gece,	söylediklerimi	düşün.	Cevabını	yarın	alabilir	miyim?” </p>
<p class="calibre1"><a id="p346"></a>“Alabilirsin.”	Titan	Piçi	sırıttı.	“Kumandanlarıma	götürmek	için	şu	iyi	şaraptan	bir	sürahi	alabilir miyim?” </p>
<p class="calibre1">“Bir	 fıçı	 alabilirsin.	 Astapor’un	 İyi	 Ustalar’ının	 mahzenlerinden	 geldi,	 bende	 arabalar	 dolusu var.” </p>
<p class="calibre1">“Öyleyse	bana	bir	araba	dolusu	ver.	İyi	niyetinin	göstergesi	olarak.” </p>
<p class="calibre1">“Büyük	bir	susuzluğun	var.” </p>
<p class="calibre1">“Benim	her	şeyim	büyük.	Ve	çok	fazla	kardeşim	var.	Titan	Piçi	yalnız	içmez	 <i class="calibre4">Khaleesi</i>.” </p>
<p class="calibre1">“O	 zaman	 bir	 araba	 dolusu,	 sağlığıma	 içeceğine	 söz	 verirsen.”	 “Anlaştık!”	 diye	 gürledi	 adam. </p>
<p class="calibre1">“Anlaştık	 ve	 anlaştık!	 Şerefine	 üç	 kez	 kadeh	 kaldıracağız	 ve	 sabah	 olduğunda	 sana	 bir	 cevap getireceğiz.” </p>
<p class="calibre1">Ama	 Mero	 gittiğinde,	 “Bu	 adamın	 şeytani	 bir	 şöhreti	 vardır,	 Batıdiyar’da	 bile,”	 dedi	 Arştan Beyazsakal.	 “Tavırları	 sizi	 aldatmasın	 Majesteleri.	 Bu	 gece	 şerefinize	 üç	 kez	 kadeh	 kaldırır	 ve	 sabaha size	tecavüz	eder.” </p>
<p class="calibre1">‘Yaşlı	adam	ilk	kez	haklı,”	dedi	Sör	Jorah.	“İkinci	Oğullar	eski	bir	gruptur	ve	cesaretten	yoksun</p>
<p class="calibre1">değillerdir	 ama	 Mero’nun	 komutasında	 neredeyse	 Cesur	 Dostlar	 kadar	 kötü	 oldular.	 Bu	 adam,	 düşmanı için	olduğu	kadar	efendisi	için	de	tehlikelidir.	Özgür	Şehirler’den	hiçbiri	onu	tutmuyor	artık.” </p>
<p class="calibre1">“Ben	Mero’nun	şöhretini	değil	beş	yüz	atını	istiyorum.	Fırtına	Kargaları’yla	ilgili	bir	umudumuz</p>
<p class="calibre1">var	mı?” </p>
<p class="calibre1">“Hayır,”	dedi	Sör	Jorah	açıkça.	“Prendahl	denen	adam	kan	yoluyla	Ghiscarlı’dır.	Büyük	ihtimalle</p>
<p class="calibre1">Astapor’da	 akrabaları	 vardı.”	 ‘Yazık.	 Pekâlâ,	 belki	 de	 savaşmamıza	 gerek	 kalmaz.	 Bekleyelim	 ve Yunkai’nin	söyleyeceklerini	duyalım.” </p>
<p class="calibre1">Yunkai’nin	elçileri	güneş	batarken	geldi;	olağanüstü	siyah	atların	ve	beyaz	bir	devenin	sırtında	elli adam.	 Adamların	 miğferleri	 başlarından	 iki	 kat	 uzundu,	 miğferlerin	 altındaki	 yağlanmış	 saçların	 tuhaf kıvrımları,	kuleleri	ve	şekilleri	ezilmesin	içinmiş	gibi.	Elçiler,	keten	eteklerini	ve	tuniklerini	koyu	sarıya boyamış,	pelerinlerine	bronz	diskler	dikmişlerdi. </p>
<p class="calibre1">Beyaz	devenin	sırtındaki	adam,	adının	Grazdan	mo	Eraz	olduğunu	söyledi.	İnce	yapılı	sert	adamın</p>
<p class="calibre1">dudaklarındaki	beyaz	gülümseme,	yüzü	Drogon	tarafından	yakılana	kadar	Kraznys’in	dudaklarında	duran gülümsemeye	benziyordu.	Adamın	saçları,	alnından	çıkan	bir	tekboynuzun	etrafına	sarılmıştı	ve	 <i class="calibre4">tokarının</i> kenarlarına	 altın	 renkli	 Myr	 danteli	 geçilmişti.	 Dany	 çadırına	 buyur	 ettiğinde,	 “Kadim	 ve	 şanlı	 Yunkai, şehirlerin	 kraliçesidir,”	 dedi	 Grazdan.	 “Duvarlarımız	 sağlamdır,	 soylularımız	 gururlu	 ve	 acımasızdır, halkımız	 korkusuzdur.	 Bizimkisi,	 Valyria	 henüz	 ağlayan	 bir	 bebekken,	 eski	 bir	 imparatorluğa	 sahip	 olan kadim	Ghis’in	kanıdır.	Oturup	konuşmakla	akıllılık	ettiniz	 <i class="calibre4">Khaleesi. </i>	Burayı	kolayca	fethedemezsiniz.” </p>
<p class="calibre1">“Güzel.	 Lekesizler’im	 biraz	 dövüşmekten	 büyüz	 haz	 alır.”	 Dany,	 Gri	 Solucan’a	 baktı,	 adam başıyla	onayladı. </p>
<p class="calibre1">Grazdan	 omuzlarını	 silkti.	 “Eğer	 istediğiniz	 kansa,	 bırakın	 aksın.	 Hadımlarınızı	 azat	 ettiğiniz söylendi	 bana.	 Özgürlüğün	 bir	 hadım	 için,	 bir	 şapkanın	 bir	 morina	 balığı	 için	 olduğu	 kadar	 anlamı vardır.”	 Gri	 Solucan’a	 gülümsedi	 ama	 hadım	 taştan	 yaratılmış	 gibiydi.	 “Sağ	 kalanları	 tekrar köleleştireceğiz	 ve	 onları	 Astapor’u	 ayak	 takımından	 geri	 almak	 için	 kullanacağız.	 Sizi	 de	 köleye dönüştürebiliriz,	bundan	şüphe	etmeyin.	Lys’te	ve	Tyrosh’ta,	son	Targaryen’la	yatağa	girmek	için	iyi	ücret ödeyecek	adamlarla	dolu	zevk	evleri	var.” </p>
<p class="calibre1">“Kim	olduğumu	bildiğinizi	görmek	güzel,”	dedi	Dany	zarif	bir	şekilde. </p>
<p class="calibre1">“Aptal	 ve	 vahşi	 batı	 hakkındaki	 bilgimle	 gurur	 duyarım.”	 Grazdan,	 bir	 uzlaşmaya	 varmak</p>
<p class="calibre1">istiyormuş	 gibi	 ellerini	 açtı.	 “Bununla	 birlikte,	 neden	 birbirimize	 böyle	 sert	 sözler	 söyleyelim? </p>
<p class="calibre1">Astapor’da	vahşet	dolu	tavırlar	sergilediğiniz	doğru	ama	biz	Yunkaililer	çok	bağışlayıcı	insanlarız.	Sizin kavganız	 bizimle	 değil	 Majesteleri.	 Babanızın	 uzak	 Batıdiyar’daki	 tahtını	 geri	 almak	 için	 bütün</p>
<p class="calibre1"><a id="p347"></a>adamlarınıza	 ihtiyaç	 duyacakken,	 neden	 kuvvetinizi	 bizim	 kudretli	 duvarlarımıza	 saldırarak	 heba edesiniz?	 Bu	 çabanız	 karşısında	 Yunkai	 size	 sadece	 iyi	 dilekler	 sunar.	 Bunu	 ispatlamak	 için	 size	 bir hediye	 getirdim.”	 Adam	 ellerini	 birbirine	 vurdu.	 Sedir	 ağacından	 yapılmış,	 kenarları	 altın	 ve	 bronzla kaplanmış	 ağır	 bir	 sandık	 taşıyan	 iki	 refakatçi	 öne	 çıktı	 ve	 sandığı	 Dany’nin	 ayaklarının	 dibine	 bıraktı. </p>
<p class="calibre1">“Elli	 bin	 altın	 sikke,”	 dedi	 Grazdan	 sakince.	 “Hepsi	 sizin,	 Yunkai’nin	 Bilge	 Ustalarının	 dostluğunun işareti.	Karşılıksız	verilen	altın,	kanla	alınan	ganimetten	iyidir	şüphesiz?	Bu	sandığı	alın	ve	gidin	derim Daenerys	Targaryen.” </p>
<p class="calibre1">Dany	 küçük,	 terlikli	 ayağıyla	 sandığın	 kapağını	 açtı.	 Sandık,	 tam	 da	 elçinin	 söylediği	 gibi	 altın sikkelerle	doluydu.	Dany	eline	aldığı	bir	avuç	dolusu	altının,	parmaklarının	arasından	dökülmesine	izin verdi.	 Yere	 düşen	 altınlar	 ışıldıyordu;	 çoğu	 yeni	 basılmıştı,	 bir	 yüzlerinde	 basamaklı	 bir	 piramit, diğerinde	 Ghis’in	 harpiyası	 vardı.	 “Çok	 güzel.	 Şehrinizi	 aldığımda	 bunun	 gibi	 kaç	 sandık	 bulacağımı merak	ediyorum.” </p>
<p class="calibre1">Grazdan	güldü.	“Hiç,	çünkü	şehri	alamayacaksınız.” </p>
<p class="calibre1">“Benim	 de	 size	 bir	 hediyem	 var.”	 Dany	 sandığı	 gürültüyle	 kapadı.	 “Üç	 gün.	 Üçüncü	 günün sabahında	kölelerinizi	gönderin.	Hepsini.	Her	erkeğe,	her	kadına	ve	her	çocuğa	bir	silah,	yiyecek,	giysi, sikke	 ve	 taşıyabileceği	 kadar	 eşya	 verilsin.	 Eşyaları,	 ustalarının	 mal	 varlıklarının	 içinden	 özgürce seçmelerine	 müsaade	 edilsin,	 yıllardır	 verdikleri	 hizmetin	 karşılığı	 olarak.	 Bütün	 köleler	 ayrıldığında kapıları	 açacaksınız,	 Lekesizlerimin	 şehre	 girmesine	 ve	 kimsenin	 esir	 kalmadığından	 emin	 olmak	 için arama	 yapmasına	 izin	 vereceksiniz.	 Bunları	 yaparsanız	 Yunkai	 yakılmayacak,	 yağmalanmayacak	 ve insanlarınızın	hiçbiri	rahatsız	edilmeyecek.	Bilge	Ustalar	arzu	ettikleri	barışa	sahip	olacak	ve	gerçekten bilge	olduklarını	kanıtlayacak.	Ne	diyorsunuz?” </p>
<p class="calibre1">“Delisiniz	diyorum.” </p>
<p class="calibre1">“Öyle	 miyim?”	 Dany	 omuzlarını	 silkti	 ve	 “<i class="calibre4">Dracarys</i>,”	 dedi.	 Ejderhalar	 cevap	 verdi.	 Rhagal	 tıslayıp duman	 çıkardı,	 Viserion	 kanatlarını	 çırptı	 ve	 kızıl	 siyah	 alevler	 tükürdü.	 Alevler	 Grazdan’ın	  <i class="calibre4">tokarının</i> kıvrımlarına	dokundu	ve	ipek	bir	anda	tutuştu.	Elçi	sandığa	takılıp	düşerken	altın	sikkeler	halıların	üstüne saçıldı.	 Beyazsakal	 alevlerin	 üzerine	 bir	 sürahi	 su	 boşaltana	 dek	 Grazdan	 yüksek	 sesle	 küfürler	 etti	 ve koluna	vurup	durdu.	“Güvende	olacağıma	dair	yemin	etmiştiniz,”	diye	bağırdı	Yunkaili	elçi. </p>
<p class="calibre1">“Bütün	 Yunkaililer	 alazlanmış	 bir	  <i class="calibre4">tokar</i>	 için	 bu	 kadar	 mızmızlanıyor	 mu?	 Size	 yenisini	 alırım... </p>
<p class="calibre1">eğer	 kölelerinizi	 üç	 gün	 içinde	 teslim	 ederseniz.	 Aksi	 halde	 Drogon	 size	 daha	 sıcak	 bir	 öpücük	 verir.” </p>
<p class="calibre1">Dany	 burnunu	 buruşturdu.	 “Altınızı	 pislettiniz.	 Altınınızı	 alıp	 gidin	 ve	 mesajımın	 Bilge	 Ustalar’a ulaştığından	 emin	 olun.”	 Grazdan	 mo	 Eraz	 parmağını	 doğrulttu.	 “Bu	 küstahlığın	 yüzünden	 pişman olacaksın	fahişe.	Sana	söz	veriyorum	ki	bu	küçük	kertenkeleler	güvende	olmanı	sağlamayacak.	Yunkai’nin bir	 fersah	 yakınına	 gelirlerse	 havayı	 oklarla	 doldururuz.	 Bir	 ejderha	 öldürmenin	 çok	 zor	 olduğunu	 mu sanıyorsun?” </p>
</body>
</html>
