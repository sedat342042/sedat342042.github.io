<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>Kılıçların Fırtınası</title>
    <meta name="generator" content="pdftohtml 0.36"/>
    <meta name="author" content="George R. R. Martin"/>
    <meta name="keywords" content="Fantastik"/>
    <meta name="date" content="2017-08-18T18:08:47+00:00"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">Çocuk	şüpheci	gözlerle	Davos’u	süzdü.	“Emin	misin?	Bir	şövalye	gibi	görünmüyorsun.” </p>
<p class="calibre1">“Ben	soğan	şövalyesiyim,	lordum.” </p>
<p class="calibre1">Mavi	gözler	ışıldadı.	“Siyah	gemisi	olan	mı?” </p>
<p class="calibre1">“Hikâyeyi	biliyor	musun?” </p>
<p class="calibre1">“Ben	doğmadan	önce	amcam	Stannis’e	balık	getirmişsin,	Lord</p>
<p class="calibre1">Tyrell	 onu	 kuşattığında.”	 Çocuk	 dimdik	 durdu.	 “Ben	 Edric	 Fırtına,”	 dedi.	 “Kral	 Robert’ın oğluyum.” </p>
<p class="calibre1">“Elbette	öylesin.”	Davos	ilk	görüşte	anlamıştı.	Delikanlı,	Florentler’in	meşhur	kulaklarına	sahipti ama	saçları,	gözleri,	çenesi,	elmacık	kemikleri,	bunlar	bütünüyle	Baratheon’dı. </p>
<p class="calibre1">“Babamı	tanır	mıydın?”	diye	sordu	Edric	Fırtına. </p>
<p class="calibre1">“Amcanı	saraya	çağırdığında	pek	çok	kez	gördüm	ama	hiç	konuşmadık.” </p>
<p class="calibre1">“Bana	dövüşmeyi	babam	öğretti,”	dedi	çocuk	gururla.	“Hemen	her	sene	beni	görmeye	gelirdi	ve</p>
<p class="calibre1">bazen	birlikte	talim	yapardık.	Son	isim	günümde	bana	bir	savaş	çekici	gönderdi,	tıpkı	kendisininki	gibi, yalnızca	 daha	 küçüğü.	 Ama	 onu	 Fırtına	 Burnu’nda	 bırakmamı	 söylediler.	 Amcam	 Stannis’in	 senin parmaklarını	kestiği	doğru	mu?” </p>
<p class="calibre1">“Sadece	son	eklemlerini.	Hâlâ	parmaklarım	var	ama	daha	kısalar.” </p>
<p class="calibre1">“Göster.” </p>
<p class="calibre1">Davos	 eldivenini	 çıkardı.	 Çocuk	 dikkatlice	 Davos’un	 parmaklarını	 inceledi.	 “Başparmağını</p>
<p class="calibre1">kısaltmamış?” </p>
<p class="calibre1">“Hayır.”	 Davos	 öksürdü.	 “Hayır,	 o	 parmağı	 bana	 bıraktı.”	 “Parmaklarının	 hiçbirini</p>
<p class="calibre1">kesmemeliymiş,”	diye	karar	verdi	delikanlı.	“Yanlış	yapmış.” </p>
<p class="calibre1">“Ben	bir	kaçakçıydım.” </p>
<p class="calibre1"><a id="p91"></a>“Evet	ama	onun	için	balık	ve	soğan	kaçırdın.” </p>
<p class="calibre1">“Lord	Stannis	soğanlar	için	beni	şövalye	ilan	etti	ve	kaçakçılık	yaptığım	için	parmaklarımı	kesti.” </p>
<p class="calibre1">Davos	tekrar	eldivenini	taktı.	“Babam	olsa	parmaklarını	kesmezdi.” </p>
<p class="calibre1">“Dediğiniz	gibi	olsun	lordum.”	Robert	farklı	bir	adamdı,	gayet	doğru.	Çocuk	ona	benziyor.	Evet, </p>
<p class="calibre1">Renly’ye	de	benziyor.	Bu	düşünce	Davos’u	huzursuz	etti. </p>
<p class="calibre1">Adımları	duyduklarında	çocuk	başka	bir	şeyler	daha	söylemek	üzereydi.	Davos	döndü.	Sör	Axell</p>
<p class="calibre1">Florent,	 dolgulu	 yelekler	 giymiş	 bir	 düzine	 muhafızla	 birlikte	 bahçe	 yolundan	 geliyordu.	 Muhafızların göğsünde	 Işık	 Tanrısı’nın	 alevli	 kalbi	 vardı.	 Kraliçenin	 adamları,	 diye	 düşündü	 Davos.	 Birdenbire öksürmeye	başladı. </p>
<p class="calibre1">Sör	 Axell	 kısa	 ve	 kaslı	 bir	 adamdı,	 göğsü	 fıçı	 gibiydi,	 kolları	 kalındı	 ve	 kulaklarından	 kıllar fışkırıyordu.	 Kraliçenin	 amcası	 on	 yıldır	 Ejderha	 Kayasının	 kale	 kumandanıydı	 ve	 Davos’a,	 kralın	 ona olan	düşkünlüğünü	bildiğinden,	her	zaman	nezaketli	davranmıştı.	Ama,	“Sör	Davos,	üstelik	boğulmamış. </p>
<p class="calibre1">Bu	nasıl	olabilir?”	derken	adamın	sesinde	ne	nezaket	ne	de	sıcaklık	vardı. </p>
<p class="calibre1">“Soğanlar	batmaz	sör.	Beni	krala	götürmeye	mi	geldiniz?” </p>
<p class="calibre1">“Seni	 zindanlara	 götürmeye	 geldim.”	 Sör	 Axell	 bir	 el	 hareketiyle	 adamlarını	 yolladı.	 “Onu yakalayın	ve	kamasını	alın.	Bıçağını	leydimizin	üstünde	kullanmaya	niyetli.” </p>
<p class="calibre1"></p>
<p class="calibre1"><a id="p92"></a><b class="calibre3">JAIME</b></p>
<p class="calibre1">Hanı	 ilk	 gören	 Jaime	 oldu.	 Ana	 bina,	 nehrin	 kıvrılarak	 aktığı	 güney	 kıyısının	 kenarındaydı. </p>
<p class="calibre1">Binanın	 uzun	 kanatları,	 nehrin	 aşağısına	 doğru	 yelken	 açan	 yolculara	 sarılmak	 istermiş	 gibi	 su	 boyunca uzanmıştı.	İlk	kat	gri	taştan	inşa	edilmişti,	ikinci	kat	beyaza	boyanmış	ahşaptan.	Çatı	damtaşıyla	kaplıydı. </p>
<p class="calibre1">Jaime	 ahırları	 da	 görebiliyordu	 ve	 asmalarla	 sarılmış	 bir	 çardak	 vardı.	 “Bacalarda	 duman	 yok,”	 diye duyurdu	hana	yaklaşırlarken.	“Pencerelerde	ışık	da	yok.” </p>
<p class="calibre1">“Bu	 yoldan	 son	 geçtiğimde	 han	 açıktı,”	 dedi	 Sör	 Cleos	 Frey.	 “İyi	 bira	 yapıyorlardı.	 Belki kilerlerinde	biraz	vardır	hâlâ.” </p>
<p class="calibre1">“İnsanlar	olabilir,”	dedi	Brienne.	“Saklanmış	ya	da	ölü.” </p>
<p class="calibre1">“Birkaç	cesetten	mi	korkuyorsun	fahişe?”	dedi	Jaime. </p>
<p class="calibre1">Kız	ona	baktı.	“Benim	adım...” </p>
<p class="calibre1">“...Brienne,	 evet.	 Bir	 geceliğine	 yatakta	 uyumak	 istemez	 misin	 Brienne?	 Nehirde	 olacağımızdan daha	güvende	oluruz	ve	burada	neler	olduğunu	öğrenmek	işimize	yarayabilir.” </p>
<p class="calibre1">Brienne	cevap	vermedi	ama	bir	an	sonra	yekeyi	itip	tekneyi	ahşap	iskeleye	doğru	döndürdü.	Sör</p>
<p class="calibre1">Cleos	 yelkeni	 indirmek	 için	 koşturdu,	 iskeleye	 hafifçe	 çarptıklarında	 tekneyi	 bağlamak	 için	 dışarı tırmandı.	Jaime	adamı	takip	etti,	zincirleri	yüzünden	hantalca	hareket	ediyordu. </p>
<p class="calibre1">İskelenin	 sonundaki	 demir	 direkte,	 boyası	 pul	 pul	 dökülmüş	 bir	 tabela	 sallanıyordu.	 Tabelanın üstüne,	diz	çökmüş	ve	sadakat	ifade	eden	bir	hareketle	ellerini	birleştirmiş	bir	kral	resmedilmişti.	Jaime resme	baktı	ve	yüksek	sesle	güldü.	“Daha	iyi	bir	han	bulamazdık.” </p>
<p class="calibre1">“Burası	özel	bir	yer	mi?”	diye	sordu	fahişe	şüphe	dolu	bir	sesle. </p>
<p class="calibre1">Sör	 Cleos	 cevap	 verdi.	 “Burası	 Diz	 Çöken	 Adam	 Hanı	 leydim.	 Son	 Kuzey	 Kralının,	 bağlılık yemini	etmek	için	Fatih	Aegonin	karşısında	diz	çöktüğü	noktada	duruyor.	Resimdeki	de	o	sanırım.” </p>
<p class="calibre1">“Torrhen,	Ateş	Tarlasında	düşen	iki	kralın	ardından	bütün	kuvvetini	güneye	getirdi,”	dedi	Jaime. </p>
<p class="calibre1">“Ama	 Aegon’in	 ejderhalarını	 ve	 ordusunun	 büyüklüğünü	 gördüğünde	 aklın	 yolunu	 seçti	 ve	 donmuş</p>
<p class="calibre1">dizlerinin	üstüne	çöktü.”	Bir	at	kişnemesi	duyunca	sustu.	“Ahırda	at	var.	En	azından	bir	tane.”	Ve	bir	at, şu	 fahişeyi	 arkamda	 bırakmak	 için	 ihtiyaç	 duyduğum	 tek	 şey.	 “Bakalım	 kimler	 evdeymiş,	 gidelim	 mi?” </p>
<p class="calibre1">Jaime	 bir	 cevap	 beklemeden,	 zincirlerinden	 sesler	 çıkararak	 iskeleden	 indi,	 hanın	 kapısını	 omuzladı, açtı... </p>
<p class="calibre1">...ve	 gerili	 bir	 arbaletle	 burun	 buruna	 geldi.	 Arbaletin	 arkasında	 on	 beş	 yaşlarında	 tombul	 bir çocuk	vardı.	“Aslan,	balık,	kurt?”	diye	sordu	delikanlı. </p>
<p class="calibre1">“Biz	horoz	bulmayı	umuyorduk.”	Jaime	refakatçilerinin	içeri	girdiğini	duydu.	“Arbalet	ödleklerin</p>
<p class="calibre1">silahıdır.” </p>
<p class="calibre1">“Öyle	de	olsa	kalbine	bir	ok	saplayacağım.” </p>
<p class="calibre1">“Olabilir.	Ama	sen	yayını	tekrar	geremeden	kuzenim	bağırsaklarını	yere	döker.” </p>
<p class="calibre1">“Çocuğu	korkutma,”	dedi	Sör	Cleos. </p>
<p class="calibre1">“Kötü	niyetli	değiliz,”	dedi	fahişe.	“Yemek	ve	içki	için	sikkemiz	de	var.”	Kesesinden	bir	gümüş</p>
<p class="calibre1">çıkardı. </p>
<p class="calibre1">Delikanlı	şüpheyle	önce	sikkeye,	sonra	Jaime’ye	baktı.	“Bu	neden	zincire	vurulu?” </p>
<p class="calibre1">“Birkaç	 arbaletçi	 öldürdüm,”	 dedi	 Jaime.	 “Biran	 var	 mı?”	 “Evet.”	 Delikanlı	 elindeki	 yayı	 bir santim	 aşağı	 indirdi.	 “Kılıç	 kemerlerinizi	 çözüp	 yere	 düşürün,	 sonra	 sizi	 doyurabiliriz	 belki,”	 dedi. </p>
<p class="calibre1">Dışarıda	 başkalarının	 da	 olup	 olmadığına	 bakmak	 için	 dikkatli	 adımlarla	 elmas	 şekilli	 kalın	 pencereye</p>
<p class="calibre1"><a id="p93"></a>gitti.	“Bu	bir	Tully	yelkeni.” </p>
<p class="calibre1">“Nehirova’dan	geliyoruz.”	Brienne	kemerinin	tokasını	açtı	ve	kılıcının	yere	düşmesine	izin	verdi. </p>
<p class="calibre1">Sör	Cleos	kızı	takip	etti. </p>
<p class="calibre1">Kiler	kapısından	soluk	benizli,	çiçek	bozuğu	bir	adam	çıktı,	elinde	ağır	bir	kasap	satırı	vardı.	“Uç kişisiniz	öyle	mi?	Uç	kişiye	yetecek	kadar	at	etimiz	var.	At	yaşlıydı	ama	eti	hâlâ	taze.” </p>
<p class="calibre1">“Ekmek	var	mı?”	diye	sordu	Brienne. </p>
<p class="calibre1">“Sert	ekmek	ve	bayat	yulaflı	kek.” </p>
<p class="calibre1">Jaime	sırıttı.	“İşte	size	dürüst	bir	hancı.	Hepsi	bayat	ekmek	ve	at	eti	verir	ama	çoğu	bunu	böyle</p>
<p class="calibre1">rahatça	kabul	etmez.” </p>
<p class="calibre1">“Ben	hancı	değilim.	Hancıyı	karısıyla	birlikte	arkaya	gömdüm.” </p>
<p class="calibre1">“Onları	sen	mi	öldürdün?” </p>
<p class="calibre1">“Öldürseydim	size	söyler	miydim?”	Adam	tükürdü.	“Muhtemelen	kurtların	işi,	belki	de	aslanların, </p>
<p class="calibre1">ne	fark	eder?	Onları	karımla	birlikte	bulduk.	Bize	göre	bu	han	artık	bizimdir.” </p>
<p class="calibre1">“Karın	nerede?”	diye	sordu	Sör	Cleos. </p>
<p class="calibre1">Adam	 gözlerini	 kısarak	 şüpheyle	 Cleos’a	 baktı.	 “Bunu	 neden	 bilmek	 istiyorsun?	 Burada	 değil... </p>
<p class="calibre1">gümüşünüzün	tadını	beğenmezsem	siz	de	burada	olmayacaksınız.” </p>
<p class="calibre1">Brienne	gümüş	sikkeyi	adama	attı.	Adam	sikkeyi	havada	yakaladı,	ısırdı	ve	cebine	soktu. </p>
<p class="calibre1">“Daha	fazla	gümüşü	var,”	dedi	yaylı	çocuk. </p>
<p class="calibre1">“Varsa	 var.	 Çocuk,	 aşağı	 in	 ve	 bana	 birkaç	 soğan	 bul.”	 Delikanlı	 arbaletini	 kaldırdı,	 aksi	 bir suratla	yolculara	baktı	ve	kilere	indi. </p>
<p class="calibre1">“Oğlun	mu?”	diye	sordu	Sör	Cleos. </p>
<p class="calibre1">“Karımla	 yanımıza	 aldığımız	 bir	 çocuk	 sadece.	 Bizim	 iki	 oğlumuz	 vardı;	 birini	 aslanlar	 katletti, diğeri	 kanlı	 ishalden	 öldü.	 Bu	 delikanlı,	 annesini	 Kanlı	 Oyuncular	 yüzünden	 kaybetti.	 Bu	 günlerde,	 sen uyurken	nöbet	tutacak	bir	adam	gerekiyor.”	Elindeki	satırla	masaları	gösterdi.	“Oturabilirsiniz.” </p>
<p class="calibre1">Şömine	 yanmıyordu	 ama	 Jaime	 küllere	 en	 yakın	 sandalyeyi	 çekti	 ve	 bacaklarını	 masanın	 altına uzattı.	 Zincirlerin	 şıngırtısı	 her	 hareketine	 eşlik	 ediyordu.	 Sinir	 bozucu	 bir	 ses.	 Bu	 iş	 bitmeden	 bu zincirleri	fahişenin	boğazına	dolayacağım,	bakalım	o	ne	kadar	sevecek. </p>
<p class="calibre1">Hancı	 olmayan	 adam	 üç	 büyük	 dilim	 at	 etini	 ateşte	 kararttı	 ve	 soğanları	 domuz	 yağında	 kızarttı, yemeğin	tadı	bayat	yulaflı	keki	neredeyse	telafi	etti.	Jaime	ve	Cleos	bira	içti,	Brienne	de	bir	kupa	elma suyu.	 Delikanlı	 mesafesini	 korudu,	 şarap	 fıçısına	 tüneyip	 dolu	 ve	 gergin	 arbaletini	 dizlerinin	 üstüne koydu.	Aşçı	bir	kupa	bira	alıp	yolcuların	yanına	oturdu.	“Nehirova’dan	ne	havadisler	var?”	diye	sordu yolcuların	lideri	zannettiği	Sör	Cleos’a. </p>
<p class="calibre1">Sör	Cleos	cevap	vermeden	önce	Brienne’e	baktı.	“Lord	Hoster	çok	hasta	ama	oğlu,	Kızıl	Çatal’ın</p>
<p class="calibre1">geçitlerini	Lannisterlar’a	karşı	tutuyor.	Mücadeleler	oldu.” </p>
<p class="calibre1">“Her	yerde	mücadele	var.	Nereye	gidiyorsunuz	sör?” </p>
<p class="calibre1">“Kral	Toprakları.”	Sör	Cleos	dudaklarındaki	yağı	sildi. </p>
<p class="calibre1">Adam	 homurdandı.	 “O	 halde	 siz	 üç	 aptalsınız.	 Son	 duyduğumda	 Kral	 Stannis	 şehir	 duvarlarının dibindeydi.	Yüz	bin	adamı	ve	sihirli	bir	kılıcı	olduğu	söyleniyor.” </p>
<p class="calibre1">Jaime’nin	elleri	bileklerinin	arasındaki	zinciri	kavradı,	Jaime	zinciri	büktü,	koparacak	güce	sahip olmayı	dileyerek	iyice	gerdi.	Stannis’e	büyülü	kılıcım	nereye	sokacağını	göstereceğim. </p>
<p class="calibre1">“Sizin	 yerinizde	 olsaydım	 Kral	 Yolu’ndan	 uzak	 dururdum,”	 diye	 devam	 etti	 adam.	 “Kötüden	 de kötü	 diye	 duydum.	 Hem	 kurtlar	 hem	 aslanlar	 yoldaymış	 ve	 dağılmış	 askerlerden	 oluşan	 çeteler yakalayabildikleri	herkesi	avlıyorlarmış.” </p>
<p class="calibre1">“Haşerat,”	 dedi	 Sör	 Cleos	 tiksintiyle.	 “Böyleleri,	 silahlı	 adamları	 rahatsız	 etmeye	 cesaret edemez.” </p>
<p class="calibre1"><a id="p94"></a>“Kusura	bakmayın	sör	ama	ben	bir	kadın	ve	zincire	vurulmuş	bir	esirle	birlikte	yolculuk	eden	tek silahlı	 adam	 görüyorum.”	 Brienne	 aşçıya	 sert	 ve	 karanlık	 bir	 bakış	 attı.	 Fahişe	 bir	 fahişe	 olduğunun hatırlatılmasından	 nefret	 ediyor,	 diye	 düşündü	 Jaime,	 zinciri	 tekrar	 büktü.	 Etine	 değen	 halkalar	 sert	 ve soğuktu,	demir	kırılmazdı.	Kelepçeler	bileklerini	sıyırıyordu. </p>
<p class="calibre1">“Üç	 Dişli	 Mızrak’ı	 denize	 doğru	 takip	 etmeye	 niyetliyim,”	 dedi	 fahişe,	 adama.	 “Bakire</p>
<p class="calibre1">Havuzu’ndan	 atlar	 alacağız,	 Gölgeli	 Vadi	 ve	 Rosby	 Yolu’ndan	 gideceğiz.	 Böylece	 savaşın	 en	 yoğun olduğu	yerlerden	uzak	dururuz.” </p>
<p class="calibre1">Adam	 başını	 iki	 yana	 salladı.	 “Bakire	 Havuzu’na	 nehirden	 varmanız	 mümkün	 değil.	 Buradan	 en fazla	 otuz	 mil	 ileride	 birkaç	 gemi	 yanarak	 battı	 ve	 nehir,	 enkazların	 etrafını	 kum	 ve	 çamurla	 doldurdu. </p>
<p class="calibre1">Orada	haydutlar	yuvalandı,	yaklaşan	herkesi	avlıyorlar.	Nehrin	aşağısındaki	Seken	Taş’ta	ve	Kızıl	Geyik Adası’nda	da	haydutlar	var.	Ayrıca	yıldırım	lordu	o	bölgede	görüldü.	İstediği	her	noktadan	nehri	geçiyor, bir	o	yana	bir	bu	yana	at	sürüyor,	asla	durmuyor.” </p>
<p class="calibre1">“Kim	bu	yıldırım	lordu?”	diye	sordu	Sör	Cleos. </p>
<p class="calibre1">“Sizi	 memnun	 edecekse,	 Lord	 Beric.	 Ona	 yıldırım	 diyorlar	 çünkü	 açık	 gökyüzünden	 inen	 bir yıldırım	kadar	ani	saldırıyor.	Onun	ölümsüz	olduğu	söyleniyor.” </p>
<p class="calibre1">Bedenlerine	 bir	 kılıç	 sapladığında	 hepsi	 ölür,	 diye	 düşündü	 Jaime.	 “Myrli	 Thoros	 hâlâ	 onun yanında	mı?” </p>
<p class="calibre1">“Evet,	kırmızı	sihirbaz.	O	adamın	tuhaf	güçleri	olduğunu	duydum.” </p>
<p class="calibre1">Robert’la	boy	ölçüşecek	güce	sahipti,	içki	içmek	konusunda,	bunu	yapabilecek	çok	adam	da	yoktu. </p>
<p class="calibre1">Thoros	 bir	 keresinde,	 bir	 kırmızı	 rahip	 olduğunu	 çünkü	 giydikleri	 cübbelerin	 şarap	 lekelerini	 iyi gizlediğini	 söylemişti	 Robert’a,	 Jaime	 duymuştu.	 Robert	 öyle	 şiddetli	 bir	 kahkaha	 atmıştı	 ki	 ağzındaki bira	Cersei’nin	ipek	kaftanına	fışkırmıştı.	“İtiraz	etmek	benim	üstüme	vazife	değil	ama,”	dedi,	“Üç	Dişli Mızrak	bizim	için	en	güvenli	rota	olmayabilir.” </p>
<p class="calibre1">“Ben	de	öyle	derim,”	diye	onayladı	aşçı.	“Kızıl	Geyik	Adasını	Lord	Beric	ve	kırmızı	sihirbazla</p>
<p class="calibre1">karşılaşmadan	geçseniz	bile	önünüzde	hâlâ	yakut	geçit	olacak.	Geçidi	Sülük	Lord’un	kurtları	tutuyor	diye duymuştum	 en	 son	 ama	 üstünden	 zaman	 geçti.	 Şimdi	 tekrar	 aslanlar	 olabilir,	 ya	 da	 Lord	 Beric,	 ya	 da herhangi	biri.” </p>
<p class="calibre1">“Belki	de	kimse,”	dedi	Brienne. </p>
<p class="calibre1">“Leydim	 kendi	 derisinin	 üstüne	 bahis	 oynamak	 isterse	 onu	 durdurmam...	 ama	 sizin	 yerinizde olsaydım	 nehirden	 şimdi	 ayrılır,	 karadan	 giderdim.	 Ana	 yollardan	 uzak	 durup	 geceleri	 ağaçların	 altına sığınırsanız,	saklanırsanız...	yine	de	sizinle	gelmek	istemezdim	ama	bir	şansınız	olabilir.” </p>
<p class="calibre1">İri	 fahişe	 düşünceli	 görünüyordu.	 “Atlara	 ihtiyacımız	 olur.”	 “Burada	 atlar	 var,”	 dedi	 Jaime. </p>
<p class="calibre1">“Ahırdan	bir	at	sesi	geldi.” </p>
<p class="calibre1">“Evet	var,”	dedi	hancı	olmayan	hancı.	“Aslında	üç	tane	var	ama	satılık	değiller.” </p>
<p class="calibre1">Jaime	güldü.	“Elbette	değiller	ama	sen	her	halükârda	onları	bize	göstereceksin.” </p>
<p class="calibre1">Brienne	 kaşlarını	 çattı	 ama	 hancı	 olmayan	 adam	 gözlerini	 bile	 kırpmadan	 kızın	 gözlerine	 baktı. </p>
<p class="calibre1">Bir	süre	sonra,	gönülsüzce,	“Atları	göster,”	dedi	Brienne	ve	hepsi	birlikte	masadan	kalktılar. </p>
<p class="calibre1">Kokuya	 bakılırsa	 ahır	 uzun	 zamandır	 temizlenmemişti.	 Samanların	 etrafında	 yüzlerce	 karasinek uçuşuyordu,	bölmeden	bölmeye	gidip	her	tarafa	yayılmış	olan	at	pisliği	yığınlarının	üstüne	konuyorlardı ama	 ahırda	 sadece	 üç	 at	 vardı.	 Uyumsuz	 bir	 üçlü	 oluşturmuşlardı;	 kahverengi,	 hantal	 bir	 saban	 atı;	 tek gözü	 kör,	 yaşlı,	 beyaz	 bir	 iğdiş	 ve	 boz	 benekli,	 zinde	 bir	 şövalye	 bineği.	 “Hiçbir	 bedel	 karşılığında satılık	değiller,”	dedi	atların	sözde	sahibi. </p>
<p class="calibre1">“Bu	atları	nereden	buldun?”	diye	sordu	Brienne. </p>
<p class="calibre1">“Saban	atı,	karım	ve	ben	geldiğimizde	ahırdaydı,	az	önce	yediğinizle	birlikte.	İğdiş	olan	bir	gece</p>
<p class="calibre1">yarısı	geldi.	Binek	atını	da	delikanlı	yakaladı,	hayvan	kendi	başına	koşuyordu,	hâlâ	eyerli	ve	dizginliydi. </p>
<p class="calibre1"><a id="p95"></a>İşte,	size	göstereyim.” </p>
<p class="calibre1">Adamın	gösterdiği	eyer	gümüş	kakmalarla	süslenmişti.	Aslında	pembe	ve	siyah	damalı	olan	eyer</p>
<p class="calibre1">kumaşı	 kahverengine	 dönmüştü.	 Jaime	 renkleri	 tanımıyordu	 ama	 kan	 lekelerini	 kolayca	 tanıdı.	 “Pekâlâ, hayvanın	 sahibi	 bu	 yakınlarda	 atını	 almaya	 gelmeyecek.”	 Binek	 atının	 bacaklarını	 inceledi,	 iğdişin dişlerini	saydı.	“Gri	at	için	adama	bir	altın	sikke	ver,	eyeri	de	dahil	ederse,”	dedi	Brienne’e.	“Saban	atı için	bir	gümüş.	Beyaz	olanı	aldığımız	için	o	bize	ödeme	yapmalı.” </p>
<p class="calibre1">“Atınızla	ilgili	nezaketsiz	konuşmalar	yapmayın	sör.”	Fahişe,	Leydi	Catelyn’in	verdiği	keseyi	açtı</p>
<p class="calibre1">ve	içinden	üç	altın	sikke	çıkardı.	“Hayvanların	her	biri	için	bir	ejderha	ödeyeceğim.” </p>
<p class="calibre1">Adam	 altınlara	 bakıp	 elini	 uzattı	 ama	 sonra	 tereddüt	 edip	 geri	 çekti.	 “Bilmiyorum,	 kaçmam gerekirse	altın	ejderhayı	süremem,	acıkırsam	yiyemem	de.” </p>
<p class="calibre1">“Teknemizi	de	alabilirsin,”	dedi	Brienne.	“Nehrin	aşağısına	ya	da	yukarısına	yelken	açarsın,	sen</p>
<p class="calibre1">nasıl	istersen.” </p>
<p class="calibre1">“Şu	altının	tadına	bir	bakayım.”	Adam	Brienne’in	avcundan	bir	altın	alıp	ısırdı.	“Hımm.	Yeterince</p>
<p class="calibre1">gerçek	derim.	Üç	ejderha	ve	tekne?” </p>
<p class="calibre1">“Adam	seni	soyuyor	fahişe,”	dedi	Jaime	en	sevimli	haliyle.	Brienne,	Jaime’yi	duymazdan	gelerek, </p>
<p class="calibre1">“Kumanya	da	istiyorum,”	dedi	adama.	“Verebileceğinin	hepsini.” </p>
<p class="calibre1">“Biraz	 daha	 yulaflı	 kek	 var.”	 Adam	 diğer	 iki	 ejderhayı	 Brienne’in	 avucundan	 kapıp	 şıngırdattı, çıkan	sese	gülümsedi.	“Evet,	tütsülenmiş	tuzlu	balık	da	var	ama	size	bir	gümüşe	mal	olur.	Yataklarımın	da bir	ücreti	olacak.	Geceyi	burada	geçirmek	istersiniz.” </p>
<p class="calibre1">“Hayır,”	dedi	Brienne	hemen. </p>
<p class="calibre1">Adam	 kaşlarını	 çattı.	 “Gece	 karanlığında,	 tanımadığın	 bir	 atın	 sırtında	 yabancı	 topraklardan geçmek	istemezsin	kadın.	Tökezleyip	bir	bataklığa	girersin	ya	da	atının	bacağını	kırarsın.” </p>
<p class="calibre1">“Ay	bu	gece	parlak	olacak,”	dedi	Brienne.	“Yolumuzu	bulmakta	sıkıntı	yaşamayacağız.” </p>
<p class="calibre1">Adam	 bunu	 biraz	 düşündü.	 “Eğer	 gümüşün	 yoksa,	 birkaç	 bakır	 da	 yatak	 ve	 sıcak	 tutacak	 bir	 iki battaniye	satın	alır.	Yolcuları	geri	çeviriyor	değilim,	ne	demek	istediğimi	anlıyorsan.” </p>
<p class="calibre1">“Kulağa	yeterince	adil	geliyor,”	dedi	Sör	Cleos. </p>
<p class="calibre1">“Örtüler	de	yeni	yıkandı.	Karım	gitmeden	önce	o	işi	halletti.	Yataklarda	tek	pire	bulamazsınız,	sizi temin	ederim.” </p>
<p class="calibre1">Sör	Cleos	açıkça	cezbolmuştu.	“Düzgün	bir	yatak	hepimize	iyi	gelir	leydim,”	dedi.	“Dinlenirsek</p>
<p class="calibre1">yarın	daha	hızlı	yol	alırız.”	Destek	almak	için	kuzenine	baktı. </p>
<p class="calibre1">“Hayır	 kuzen.	 Fahişe	 haklı.	 Tutmamız	 gereken	 sözler	 ve	 önümüzde	 fersahlarca	 yol	 var.	 Yola devam	etmeliyiz.” </p>
<p class="calibre1">“Ama,”	dedi	Cleos,	“sen	kendin	dedin	ki...” </p>
<p class="calibre1">“O	zaman	dedim.”	Hanın	terk	edilmiş	olduğunu	düşündüğümde.	“Şimdi	karnım	tok	ve	ay	ışığında</p>
<p class="calibre1">yapılacak	 bir	 yolculuk	 tam	 da	 ihtiyacım	 olan	 şey.”	 Jaime,	 fahişeye	 gülümsedi.	 ‘Yalnız,	 beni	 şu	 saban atının	 sırtına	 bir	 çuval	 un	 gibi	 atmayı	 düşünmüyorsan	 demir	 halkalarımla	 ilgili	 bir	 şeyler	 yapmalısın. </p>
<p class="calibre1">İnsanın	ayak	bilekleri	birbirine	zincirliyken	at	sürmesi	zor	olur.” </p>
<p class="calibre1">Brienne	kaşlarını	çatarak	zincire	baktı.	Hancı	olmayan	adam	çenesini	sıvazladı.	“Ahırın	arkasında</p>
<p class="calibre1">demirhane	var.” </p>
<p class="calibre1">“Göster,”	dedi	Brienne. </p>
<p class="calibre1">“Evet,”	 dedi	 Jaime.	 “Ne	 kadar	 çabuk	 olursan	 o	 kadar	 iyi.	 Burada	 çok	 fazla	 at	 boku	 var.	 Pisliğe basmaktan	nefret	ederim.”	Keskin	gözlerle	fahişeye	baktı;	ne	demek	istediğini	anlayacak	kadar	zeki	olup olmadığını	merak	ediyordu. </p>
<p class="calibre1">Jaime	el	bileklerindeki	zincirin	de	çıkmasını	umuyordu	ama	Brienne	hâlâ	şüpheliydi.	Bir	demirci</p>
<p class="calibre1">çekiciyle,	bir	çelik	keskinin	kör	kenarına	indirdiği	altı	sert	darbeden	sonra	Jaime’nin	ayak	bileklerindeki</p>
<p class="calibre1"><a id="p96"></a>zinciri	ikiye	ayırdı.	Jaime	ellerindeki	zinciri	de	kırmasını	önerdiğinde	kız	onu	duymazdan	geldi. </p>
<p class="calibre1">“Nehrin	altı	mil	aşağısında	yanmış	bir	köy	göreceksiniz,”	dedi	aşçı,	bir	yandan	yolcuların	atları</p>
<p class="calibre1">eyerlemelerine	 ve	 eşyalarını	 yüklemelerine	 yardım	 ediyordu.	 Bu	 sefer	 tavsiyelerini	 Brienne’e yöneltmişti.	‘Yol	orada	ayrılıyor.	Güneye	dönerseniz	Sör	Warrenin	taş	kulesine	rastlarsınız.	Sör	Warren gitti	 ve	 öldü,	 bu	 yüzden	 kulenin	 şimdi	 kimin	 elinde	 olduğunu	 söyleyemem.	 Ormanın	 içinden	 geçen patikayı	takip	ederseniz	daha	iyi	olur,	güneydoğuya	doğru.” </p>
<p class="calibre1">“Öyle	yapacağız,”	dedi	Brienne.	“Teşekkürlerim	şenindir.” </p>
<p class="calibre1">Daha	 doğrusu	 altınların	 onun	 oldu.	 Jaime	 fikrini	 kendine	 sakladı.	 Bu	 iri,	 çirkin,	 inek	 gibi	 kadın tarafından	görmezden	gelinmekten	sıkılmıştı. </p>
<p class="calibre1">Brienne	saban	atım	kendine	aldı,	binek	atını	Sör	Cleos’a	verdi	ve	Jaime,	tıpkı	tehdit	edildiği	gibi, tek	 gözlü	 iğdişe	 kaldı;	 atını	 mahmuzlayıp	 fahişeyi	 tozlar	 içinde	 geride	 bırakmak	 hayali	 de	 böylece	 son bulmuştu.	Adam	ve	çocuk	yolcuların	gidişini	seyretmek	için	dışarı	çıktılar.	Delikanlı,	arbaletini	kolunun altına	 sıkıştırmış	 halde	 sessizce	 dururken	 adam	 onlara	 iyi	 şanslar	 diledi	 ve	 güzel	 zamanlarda	 geri gelmelerini	 söyledi.	 “Mızrak	 ya	 da	 tokmak	 kullan,”	 dedi	 Jaime	 çocuğa,	 “daha	 çok	 işine	 yararlar.” </p>
<p class="calibre1">Delikanlı	 sorgulayan	 gözlerle	 Jaime’ye	 baktı.	 Bu	 kadar	 dost	 tavsiyesi	 yeter.	 Jaime	 omuz	 silkip	 atını döndürdü	ve	hiç	arkasına	bakmadı. </p>
<p class="calibre1">Atlarını	sürerlerken	Sör	Cleos	durmadan	şikayet	ediyordu,	hâlâ	kaybettiği	kuş	tüyü	yatağın	yasını</p>
<p class="calibre1">tutuyordu.	Ay	ışığının	aydınlattığı	nehir	kıyısını	takip	ederek	doğuya	doğru	yol	aldılar.	Kızıl	Çatal	burada çok	 geniş	 olmasına	 rağmen	 sığdı,	 kenarları	 çamurla	 ve	 sazlarla	 kaplıydı.	 Jaime’nin	 bineği	 uysalca ilerliyordu	ama	zavallı	yaşlı	hayvan	sağlam	gözünün	olduğu	tarafa	doğru	kaymadan	duramıyordu.	Tekrar bir	eyerde	oturmak	Jaime’ye	iyi	gelmişti.	Savaş	atı	Fısıltılı	Orman’da	Robb	Stark’m	okçuları	tarafından öldürüldüğünden	beri	ilk	kez	ata	biniyordu. </p>
<p class="calibre1">Yanmış	köye	vardıklarında,	karşılarına	aynı	derecede	umutsuz	yol	seçenekleri	çıktı;	nehre	hububat</p>
<p class="calibre1">taşıyan	çiftçi	arabalarının	bıraktığı	derin	izlerle	dolu	iki	dar	patika.	Patikalardan	biri	güneydoğuya	doğru kıvrılıyor	ve	çok	geçmeden	uzaktan	görünen	ağaçların	arasında	kayboluyordu.	Diğer	yol	daha	düz	ve	daha taşlıydı,	 güneye	 gidiyordu.	 Brienne	 bir	 an	 düşündü	 ve	 atını	 güney	 yoluna	 çevirdi.	 Jaime	 memnun	 bir şekilde	şaşırdı;	o	da	aynı	tercihi	yapardı. </p>
<p class="calibre1">“Ama	hancı	bizi	bu	yola	karşı	uyarmıştı,”	diye	itiraz	etti	Sör	Cleos. </p>
<p class="calibre1">“O	 adam	 hancı	 değildi,”	 dedi	 Brienne,	 zarafetten	 yoksun	 bir	 şekilde	 atının	 sırtında	 kamburlaştı, bununla	birlikte	eyerinde	sağlam	oturuyordu.	“Hangi	yoldan	gideceğimiz	adamın	umrunda	bile	değildi	ve orman...	böyle	yerler	haydut	yatağıdır.	Handaki	adam	bizi	bir	tuzağın	içine	çekmek	istemiş	olabilir.” </p>
<p class="calibre1">“Akıllı	 fahişe.”	 Jaime	 kuzenine	 gülümsedi.	 “Hancımızın	 o	 yolda	 pusu	 kurmuş	 dostları	 olduğuna bahse	girerim.	Ahıra	o	unutulmaz	kokuyu	veren	atların	sahibi	olan	dostlar.” </p>
<p class="calibre1">“Bizi	bu	atlara	bindirmek	için	nehir	konusunda	da	yalan	söylemiş	olabilir,”	dedi	fahişe,	“ama	riski göze	alamazdım.	Yol	ağızlarında	ve	yakut	geçitte	askerler	olacak.” </p>
<p class="calibre1">Çirkin	olabilir	ama	büsbütün	aptal	değil.	Jaime	kıza	kerhen	gülümsedi. </p>
<p class="calibre1">Taş	 kulenin	 üst	 kat	 pencerelerindeki	 ışık,	 onları	 kulenin	 varlığına	 karşı	 epey	 uzaktan	 uyardı	 ve Brienne	küçük	kafilesini	yoldan	çıkarıp	tarlaların	içine	götürdü.	Kule	iyice	geride	kaldığında	döndüler	ve tekrar	yolu	buldular. </p>
<p class="calibre1">Fahişe	 durmalarının	 güvenli	 olacağına	 karar	 verdiğinde	 gecenin	 yarısı	 geçmişti.	 Üçü	 de</p>
<p class="calibre1">eyerlerinin	üstünde	iki	büklüm	haldeydi.	Ağır	akan	bir	derenin	kenarındaki	meşe	ve	dişbudak	ağaçlarının arasına	sığındılar.	Fahişe	ateş	yakmalarına	izin	vermemişti,	bu	yüzden	bayat	yulaflı	kek	ve	tuzlu	balıktan oluşan	bir	gece	yarısı	yemeği	yediler.	Gece	tuhaf	bir	şekilde	huzur	doluydu.	Yıldızlarla	çevrili	yarım	ay, başlarının	 üzerindeydi.	 Uzakta	 kurtlar	 uluyordu.	 Atlardan	 biri	 gergin	 biçimde	 kişnedi.	 Savaş	 buraya dokunmamış,	 diye	 düşündü	 Jaime.	 Burada	 olduğu	 için	 mutluydu,	 sağ	 olduğu	 için	 mutluydu,	 Cersei’ye</p>
<p class="calibre1"><a id="p97"></a>dönüyor	olduğu	için	mutluydu. </p>
<p class="calibre1">“İlk	nöbeti	ben	alırım,”	dedi	Brienne,	Sör	Cleos’a.	Frey,	çok	zaman	geçmeden	hafifçe	horlamaya</p>
<p class="calibre1">başladı. </p>
<p class="calibre1">Jaime	 bir	 meşenin	 gövdesine	 yaslanıp	 Cersei	 ve	 Tyrion’ın	 o	 an	 neler	 yapıyor	 olduklarını	 merak etti.	“Kardeşleriniz	var	mı	leydim?”	diye	sordu. </p>
<p class="calibre1">Brienne	gözlerini	kısarak	Jaime’ye	baktı.	“Hayır.	Ben	babamın	tek	oğ...	çocuğuydum.” </p>
<p class="calibre1">Jaime	kıkırdadı.	“Oğlu	demek	istedin.	Seni	bir	oğul	olarak	mı	düşünüyordu?	Tuhaf	bir	tür	kız	evlat</p>
<p class="calibre1">olduğuna	şüphe	yok.” </p>
<p class="calibre1">Brienne	hiçbir	şey	söylemeden	diğer	yana	döndü,	kılıcının	kabzasını	sıkı	sıkı	kavramıştı.	Nasıl	da</p>
<p class="calibre1">perişan	bir	yaratık.	Brienne,	Jaime’ye	Tyrion’ı	hatırlatıyordu,	halbuki	ilk	bakışta	iki	insan	bundan	daha farklı	 olamazdı.	 Belki	 de	 Jaime’yi	 konuşturan	 kardeşinin	 düşüncesiydi;	 “Seni	 darıltmak	 istememiştim Brienne.	Beni	bağışla.” </p>
<p class="calibre1">“Suçların	bağışlanmanın	çok	ötesinde	Kral	Katili.” </p>
<p class="calibre1">“Yine	o	isim.”	Jaime	zincirinin	içinde	tembelce	döndü.	“Seni	neden	bu	kadar	öfkelendiriyorum? </p>
<p class="calibre1">Bildiğim	kadarıyla	sana	hiçbir	zarar	vermedim.” </p>
<p class="calibre1">“Başkalarına	verdin.	Korumak	için	yemin	ettiğin	insanlara.	Zayıflara,	masumlara...” </p>
<p class="calibre1">“...krala	mı?”	Konu	her	zaman	Aerys’e	geliyordu.	“Anlamadığın	şeyi	yargılamaya	kalkma	fahişe.” </p>
<p class="calibre1">“Benim	adım...” </p>
<p class="calibre1">“...Brienne,	biliyorum.	Çirkin	olduğun	kadar	sıkıcı	da	olduğunu	söylen	biri	çıktı	mı	hiç?” </p>
<p class="calibre1">“Beni	kışkırtıp	öfkelendiremezsin	Kral	Katili.” </p>
<p class="calibre1">“Ah,	denemeye	tenezzül	etseydim	yapardım.” </p>
<p class="calibre1">“Neden	yemin	ettin?”	diye	sordu	Brienne.	“Temsil	ettiği	her	şeye	ihanet	edecekken	neden	o	beyaz</p>
<p class="calibre1">pelerini	giydin?” </p>
<p class="calibre1">Neden?	 Kızın	 bir	 ihtimal	 anlayabileceği	 ne	 söyleyebilirdi	 ki	 Jaime?	 “Henüz	 çocuktum.	 On	 beş</p>
<p class="calibre1">yaşında	bir	delikanlı.	O	kadar	küçük	biri	için	büyük	bir	onurdu.” </p>
<p class="calibre1">“Bu	bir	cevap	değil,”	dedi	kız	asık	suratıyla. </p>
<p class="calibre1">Gerçek,	hiç	hoşuna	gitmez.	Jaime,	Kral	Muhafızlarına	aşk	uğruna	katılmıştı	elbette. </p>
<p class="calibre1">Lord	Tywin,	Cersei’yi	on	iki	yaşındayken	saraya	çağırmıştı,	onun	bir	kraliyet	evliliği	yapmasını</p>
<p class="calibre1">umuyordu.	 Kızıyla	 evlenmek	 isteyen	 herkesi	 geri	 çevirmişti;	 Cersei	 büyürken,	 kadınlaşırken	 ve güzelleşirken	onu	Kral	Eli	Kulesi’nde	tutmayı	tercih	etmişti.	Prens	Viserys’in	olgunlaşmasını	bekliyordu şüphesiz,	 belki	 de	 Rhaegar’ın	 karısının	 doğum	 yatağında	 ölmesini.	 Dornelu	 Elia	 asla	 sağlıklı	 bir	 kadın olmamıştı. </p>
<p class="calibre1">O	 arada	 Jaime,	 Sör	 Sumner	 Crakehall’un	 yaveri	 olarak	 dört	 yıl	 geçirmiş	 ve	 Kral	 Ormanı</p>
<p class="calibre1">Kardeşliğine	karşı	şövalyeliğini	kazanmıştı.	Fakat	Casterly	Kayasına	dönerken	kız	kardeşini	görmek	için Kral	 Topraklarına	 uğradığında	 Cersei	 onu	 bir	 kenara	 çekmiş	 ve	 Lord	 Tywin’in	 onu	 Lysa	 Tully’yle evlendirmeye	 niyetli	 olduğunu	 fısıldamıştı.	 Hatta	 Lord	 Tywin,	 Leydi	 Lysa’nın	 payına	 düşecek	 malları konuşmak	 için	 Lord	 Hosteri	 şehre	 davet	 edecek	 kadar	 ileri	 gitmişti.	 Ama	 Jaime	 beyazları	 giyerse	 her zaman	 Cersei’nin	 yakınında	 olabilirdi.	 Yaşlı	 Sör	 Harlan	 Grandison,	 armasındaki	 uyuyan	 aslana	 yakışır bir	şekilde	uykusunda	ölmüştü.	Aerys,	şövalyeden	boşalan	yere	genç	bir	adamın	gelmesini	isteyecekti,	o halde	neden	uyuklayan	bir	aslanın	yerine	kükreyen	bir	aslan	geçmesindi? </p>
<p class="calibre1">“Babam	asla	razı	olmaz,”	diye	itiraz	etmişti	Jaime. </p>
<p class="calibre1">“Kral	 ona	 sormayacak.	 Ve	 iş	 bittiğinde	 babamız	 açıkça	 itiraz	 edemeyecek.	 Aerys,	 Sör	 Ilyn’in dilini,	Yedi	Krallık’ı	asıl	yönetenin	El	olduğunu	söylediği	için	kestirdi.	Adam	El	muhafızlarının	başı	ama babam	cezaya	engel	olmaya	cesaret	edemedi!	Buna	da	engel	olamayacak.” </p>
<p class="calibre1">“Ama,”	demişti	Jaime,	“Casterly	Kayası	var.” </p>
<p class="calibre1"><a id="p98"></a>“İstediğin	şey	bir	kaya	mı?	Yoksa	ben	miyim?” </p>
<p class="calibre1">Jaime	 o	 geceyi	 dün	 gibi	 hatırlıyordu.	 Geceyi	 Yılanbalığı	 Sokağındaki	 eski	 bir	 handa,	 gözlerden epey	 uzakta	 geçirmişlerdi.	 Cersei,	 Jaime’ye	 hizmetçi	 kız	 kılığında	 gelmişti	 ve	 bu	 durum	 Jaime’yi	 her nedense	 daha	 da	 çok	 heyecanlandırmıştı.	 Jaime,	 Cersei’yi	 o	 kadar	 tutkulu	 görmemişti	 daha	 önce.	 Ne zaman	 uyusa	 kız	 kardeşi	 onu	 tekrar	 uyandırmıştı.	 Sabah	 olduğunda,	 Casterly	 Kayası,	 daima	 Cersei’nin yanında	 olmak	 karşılığında	 ödenecek	 küçük	 bir	 bedel	 gibi	 görünüyordu.	 Jaime	 razı	 oldu	 ve	 kız	 kardeşi gerisini	halledeceğine	dair	söz	verdi. </p>
<p class="calibre1">Bir	ay	dönümü	sonra	Casterly	Kayasına	bir	kraliyet	kuzgunu	geldi,	Jaime’nin	Kral	Muhafızlarına</p>
<p class="calibre1">seçildiğini	 haber	 veriyordu.	 Jaime’ye,	 yemin	 etmek	 ve	 pelerinini	 giymek	 için	 Harrenhal’daki	 büyük turnuvaya	gelmesi	ve	kralın	huzuruna	çıkması	emrediliyordu. </p>
<p class="calibre1">Jaime’in	 ataması	 onu	 Lysa	 Tully’den	 kurtarmıştı	 ama	 geri	 kalan	 hiçbir	 şey	 planlandığı	 gibi gitmemişti.	 Lord	 Tywin	 daha	 önce	 asla	 o	 kadar	 öfkeli	 olmamıştı.	 Açıkça	 itiraz	 edememişti	 Cersei	 bu konuda	 doğru	 yargıya	 varmıştı	 ama	 zayıf	 bir	 bahaneyle	 El’likten	 istifa	 etmiş	 ve	 kızını	 da	 yanına	 alarak Casterly	Kayası’na	dönmüştü.	Cersei	ve	Jaime	birlikte	olmak	yerine	sadece	yer	değiştirmişlerdi	ve	Jaime kendini	 sarayda	 yapayalnız	 bulmuştu;	 dört	 işe	 yaramaz	 adam	 sırayla	 Lord	 Tywin’in	 yerini	 doldurmaya çalışıp	 bıçak	 sırtında	 dans	 ederken,	 Jaime	 bir	 deli	 kralı	 koruyordu.	 Kral	 Eli	 olan	 adamlar	 öyle	 hızlı yükselip	 düşüyorlardı	 ki	 Jaime	 onların	 armalarını	 yüzlerinden	 iyi	 hatırlıyordu.	 Bereket,	 boynuzlu	 El	 ve dans	eden	grifınli	El’in	ikisi	de	sürgüne	gönderilmişti.	Gürzlü	ve	hançerli	El	çılgınateşe	batırılmış,	canlı canlı	 yakılmıştı.	 Lord	 Rossart	 sonuncuydu.	 Lordun	 arması	 yanan	 bir	 meşaleydi;	 seleflerinin	 kaderi	 göz önüne	 alınırsa	 bu	 talihsiz	 bir	 seçimdi	 ama	 simyacının	 o	 kadar	 yükselmesinin	 asıl	 sebebi	 kralın	 ateş</p>
<p class="calibre1">tutkusunu	paylaşıyor	olmasıydı.	Rossart’ı	deşmek	yerine	boğmalıydım. </p>
<p class="calibre1">Brienne	hâlâ	bir	yanıt	bekliyordu.	“Aerys	Targaryen’ı	tanıyacak	kadar	yaşın	yok...” </p>
<p class="calibre1">Kız,	 Jaime’yi	 dinlemeyecekti.	 “Aerys	 deli	 ve	 zalimdi,	 bunu	 kimse	 inkâr	 etmiyor.	 Ama	 her	 şeye rağmen	kraldı,	taç	giymiş	ve	kutsanmıştı.	Ve	sen,	onu	korumak	için	yemin	etmiştin.” </p>
<p class="calibre1">“Ne	için	yemin	ettiğimi	biliyorum.” </p>
<p class="calibre1">“Ve	 yaptığın	 şey	 ortada.”	 Brienne,	 Jaime’nin	 başına	 dikildi;	 çilli,	 asık	 suratlı,	 at	 dişli,	 bir seksenlik	bir	kınama. </p>
<p class="calibre1">“Evet,	senin	yaptığını	yaptım.	Eğer	duyduklarım	doğruysa	ikimiz	de	kral	katiliyiz.” </p>
<p class="calibre1">“Ben	Renly’ye	zarar	vermedim.	Aksini	söyleyen	adamı	öldürürüm.” </p>
<p class="calibre1">“O	halde	Cleos’tan	başla.	Hikâyeyi	anlatma	şekline	bakılırsa	ondan	sonra	da	epey	adam	öldürmek</p>
<p class="calibre1">zorunda	kalacaksın.” </p>
<p class="calibre1">“Hepsi	 yalan.	 Majesteleri	 öldürüldüğünde	 Leydi	 Catelyn	 de	 oradaydı,	 her	 şeyi	 gördü.	 Bir	 gölge vardı.	Mumlar	söndü	ve	hava	soğudu,	sonra	kan	vardı...” </p>
<p class="calibre1">“Ah	çok	güzel.”	Jaime	güldü.	“İtiraf	etmeliyim	ki	senin	zekân	benimkimden	daha	kıvrak.	Beni	ölü</p>
<p class="calibre1">kralımın	başında	yakaladıklarında,	‘Hayır,	hayır,	ben	değildim,	bir	gölgeydi,	korkunç	ve	soğuk	bir	gölge demek	 gelmemişti	 aklıma.”	 Tekrar	 güldü.	 “Bana	 doğruyu	 söyle,	 iki	 kral	 katili	 konuşuyoruz...	 Renly’nin boğazını	kesmen	için	Starklar	mı	sana	ödeme	yaptı,	yoksa	Stannis	mi?	Renly	seni	kovmuş	muydu?	Belki de	ay	kanın	gelmişti.	Kanayan	bir	fahişenin	eline	asla	bıçak	verme.” </p>
<p class="calibre1">Jaime	bir	an	için	Brienne’in	ona	saldıracağını	düşündü.	Bir	adım	daha	atarsa	o	hançeri	kınından</p>
<p class="calibre1">kapıp	rahmine	gömerim.	Bacağını	altına	alıp	fırlamaya	hazırlandı	ama	fahişe	kımıldamadı.	“Bir	şövalye olmak	nadir	ve	kıymetli	bir	armağandır,”	dedi,	“Kral	Muhafızlarının	şövalyesi	olmak	çok	daha	önemlidir. </p>
<p class="calibre1">Çok	az	insana	bahşedilen	bir	hediyedir,	senin	çirkinleştirdiğin	ve	lekelediğin	bir	hediye.” </p>
<p class="calibre1">Umutsuzca	 istediğin	 ve	 asla	 sahip	 olamayacağın	 bir	 hediye	 fahişe.	 “Ben	 şövalyeliğimi	 kendim kazandım.	 Bana	 hiçbir	 şey	 verilmedi.	 On	 üç	 yaşımda,	 bir	 turnuvada	 meydan	 dövüşü	 şampiyonu	 oldum, henüz	 bir	 yaverdim.	 On	 beş	 yaşımda	 Sör	 Arthur	 Daynele	 birlikte	 Kral	 Ormanı	 Kardeşliğine	 karşı</p>
<p class="calibre1"><a id="p99"></a>savaştım,	Sör	Arthur	beni	mücadele	alanında	şövalye	ilan	etti.	Beyaz	pelerin	beni	lekeledi,	ben	onu	değil. </p>
<p class="calibre1">Hasetini	kendine	sakla.	Sana	bir	erkeklik	organı	vermeyi	ihmal	eden	ben	değilim,	tanrılar.” </p>
<p class="calibre1">Brienne’in	 Jaime’ye	 bakışı	 tiksinti	 doluydu.	 Yemini	 olmasa	 beni	 memnuniyetle	 parçalara	 ayırır, diye	 düşündü	 Jaime.	 İyi.	 Boş	 ahlak	 derslerinden	 ve	 bir	 kızın	 saçma	 yargılarından	 sıkıldım.	 Fahişe	 tek kelime	etmeden	uzaklaştı.	Jaime,	rüyasında	Cersei’yi	görmeyi	umut	ederek	pelerininin	altına	kıvrıldı. </p>
<p class="calibre1">Ama	gözlerini	kapadığında	gördüğü	kişi	Aerys	Targaryen’dı,	taht	odasında	tek	başına	yürüyor	ve</p>
<p class="calibre1">kanayan	 ellerindeki	 yara	 kabuklarını	 yoluyordu.	 Sersem	 adam	 sürekli	 Demir	 Taht’taki	 bıçaklara	 ve tellere	 takılıp	 kendini	 kesiyordu.	 Jaime	 kral	 kapısından	 taht	 odasına	 girdi,	 altın	 zırhını	 giymişti,	 elinde kılıcı	 vardı.	 Altın	 zırh,	 beyaz	 değil,	 ama	 bunu	 kimse	 hiçbir	 zaman	 hatırlamıyor.	 Keşke	 o	 lanet	 olası pelerini	de	çıkarsaydım. </p>
<p class="calibre1">Aerys	 Targaryen,	 Jaime’nin	 kılıcındaki	 kanı	 görünce	 Lord	 Tywin’e	 ait	 olup	 olmadığını	 sordu. </p>
<p class="calibre1">“Onu	 ölü	 istiyorum.	 O	 hainin	 kafasını	 istiyorum,	 bana	 onun	 kafasını	 getireceksin	 yoksa	 diğerleriyle birlikte	 yanacaksın.	 Bütün	 hainlerle	 birlikte.	 Rossart,	 hainlerin	 duvarların	 içinde	 olduğunu	 söylüyor! </p>
<p class="calibre1">Onlar	için	sıcak	bir	karşılama	hazırlayacak.	Bu	kimin	kanı?	Kimin?” </p>
<p class="calibre1">“Rossart’ın,”	dedi	Jaime. </p>
<p class="calibre1">Menekşe	 rengi	 gözler	 o	 zaman	 büyüdü	 ve	 krala	 ait	 ağız	 şaşkınlıkla	 açıldı.	 Kral,	 bağırsaklarının kontrolünü	kaybetti,	döndü	ve	Demir	Taht’a	koştu.	Jaime,	bir	domuz	gibi	çığlık	atan	ve	tuvalet	gibi	kokan son	 ejderha	 kralının	 bedenini,	 duvarlardaki	 kafataslarının	 boş	 gözlerinin	 altında	 sürükleyerek basamaklardan	indirdi.	Kralın	boğazına	inen	tek	kılıç	darbesi	her	şeyi	sonlandırmaya	yetmişti.	Çok	kolay oldu,	 diye	 düşündüğünü	 hatırlıyordu	 Jaime.	 Bir	 kralı	 öldürmek	 bundan	 daha	 zor	 olmalı.	 Rossart	 en azından	 dövüşmeye	 çalışmıştı	 ama	 doğruyu	 söylemek	 gerekirse	 bir	 simyacı	 gibi	 dövüşmüştü.	 Rossart’ı kimin	öldürdüğünü	kimsenin	sormaması	tuhaf...	ama	o	hiç	kimseydi	elbette,	alt	tabaka	doğumluydu,	on	beş</p>
<p class="calibre1">gün	için	El’di,	Deli	Kral’ın	bir	başka	deli	hevesiydi. </p>
<p class="calibre1">Sör	Elys	Westerling,	Lord	Crakehall	ve	Jaime’nin	babasının	diğer	şövalyeleri	taht	odasına	dalmış</p>
<p class="calibre1">ve	 her	 şeyin	 sonunu	 görmüşlerdi;	 Jaime’nin,	 övgüleri	 ya	 da	 ayıplamaları	 bir	 palavracının	 üstlenmesine izin	vererek	kaçmasına	imkan	yoktu.	Ayıplayacaklardı,	Jaime	adamların	gözlerindeki	bakışı	gördüğü	anda anlamıştı...	belki	de	gördüğü	şey	korkuydu.	Lannister	ya	da	değil,	Jaime,	Aerys’in	yedisinden	biriydi. </p>
<p class="calibre1">“Kale	 bizim	 sör,	 şehir	 de	 öyle,”	 dedi	 Roland	 Crakehall,	 bu	 yarı	 doğruydu.	 Targaryen’ın	 sadık kulları	 sarmal	 merdivenlerde	 ve	 cephanelikte	 hâlâ	 öldürülüyordu.	 Gregor	 Clegane	 ve	 Amory	 Lorch, Maegor	 Hisarı’nın	 duvarlarına	 tırmanıyordu	 ve	 Ned	 Stark	 o	 anda	 bile	 kuzeyli	 adamlarını	 Kral Kapısı’ndan	geçiriyordu,	fakat	Crakehall	bunları	bilemezdi.	Adam,	Aerys’i	katledilmiş	halde	bulduğuna şaşırmamıştı;	Jaime,	Kral	Muhafızlarına	seçilmeden	çok	daha	önce	Lord	Tywin’in	oğluydu. </p>
<p class="calibre1">“İnsanlara	 Deli	 Kral’ın	 öldüğünü	 duyurun,”	 diye	 emretti	 Jaime.	 “Teslim	 olanların	 canını</p>
<p class="calibre1">bağışlayın	ve	onları	tutsak	olarak	alın.” </p>
<p class="calibre1">“Yeni	 bir	 kral	 da	 duyurayım	 mı?”	 diye	 sordu	 Crakehall	 ve	 Jaime	 soruyu	 açıkça	 okudu:	 Kral babanız	mı	olacak,	Robert	Baratheon	mı	yoksa	yeni	bir	ejderha	kralı	yaratmayı	mı	niyetlisiniz?	Jaime	bir an	 için	 Ejderha	 Kayası’na	 kaçırılan	 küçük	 Viserys’i	 ve	 annesiyle	 birlikte	 hâlâ	 Maegor’da	 olan Rhaegar’ın	 bebek	 oğlu	 Aegoni	 düşündü.	 Yeni	 bir	 Targaryen	 kralı	 ve	 El	 olarak	 babam.	 Kurtlar	 nasıl	 da ulur	 ve	 fırtına	 lordu	 öfkeyle	 boğulur.	 Jaime	 bir	 an	 için	 cezbolmuştu;	 yerde,	 bir	 kan	 gölünün	 ortasında yatan	bedene	tekrar	bakana	kadar.	Onun	kanı	ikisinin	de	içinde,	düşündü.	“Kimi	istersen	onu	ilan	et,”	dedi Crakehall’a.	 Sonra	 Demir	 Taht’a	 tırmandı	 ve	 krallığı	 almaya	 kimin	 geleceğini	 görmek	 için	 kılıcını dizlerinin	üstüne	koyup	oturdu.	Gelen	Eddard	Stark’tı. </p>
<p class="calibre1">Senin	de	beni	yargılamaya	hakkın	yoktu	Stark. </p>
<p class="calibre1">Rüyasındaki	ölüler	yanarak	geliyordu,	döne	döne	yükselen	yeşil	alevler	giyinmişlerdi.	Jaime	altın</p>
<p class="calibre1">kılıcıyla	 ölülerin	 çevresinde	 dans	 etti	 ama	 yere	 indirdiği	 her	 ölü	 karşılığında	 iki	 ölü	 birden</p>
<p class="calibre1"><a id="p100"></a>ayaklanıyordu. </p>
<p class="calibre1">Brienne,	Jaime’yi	kaburgalarını	tekmeleyerek	uyandırdı.	Dünya	hâlâ	karanlıktı	ve	yağmur	yağmaya</p>
<p class="calibre1">başlamıştı.	Yulaflı	kek,	tuzlu	balık	ve	Sör	Cleos’un	bulduğu	böğürtlenleri	yiyerek	kahvaltı	ettiler	ve	henüz güneş	doğmadan	tekrar	eyerlerinin	üstündeydiler. </p>
<p class="calibre1"></p>
<p class="calibre1"><a id="p101"></a><b class="calibre3">TYRION</b></p>
<p class="calibre1">Şeftali	 rengi	 uçuşan	 ipekliler	 içinde,	 limon	 kokulu	 hadım	 kapıdan	 girerken	 kendi	 kendine mırıldanıyordu.	 Şöminenin	 yanında	 oturan	 Tyrion’ı	 gördüğünde	 dondu.	 “Lordum	 Tyrion,”	 dedi,	 sesi ciyaklama	gibi	çıkmıştı	ve	cümlesi	gergin	bir	kıkırdamayla	noktalanmıştı. </p>
<p class="calibre1">“Demek	beni	hatırlıyorsun?	Merak	etmeye	başlamıştım.” </p>
<p class="calibre1">“Sizi	böyle	güçlü	ve	sağlıklı	görmek	çok	güzel.”	Varys	en	ince	gülümsemelerinden	birini	sergiledi. </p>
<p class="calibre1">“Ama	itiraf	etmeliyim	ki	sizi	benim	mütevazı	dairemde	bulacağım	aklıma	gelmezdi.” </p>
<p class="calibre1">“Mütevazı	gerçekten.	Doğruyu	söylemek	gerekirse	haddinden	fazla.”	Tyrion,Varys’i	ziyaret	etmek</p>
<p class="calibre1">için	 odasına	 gizlice	 girmeden	 önce,	 hadımın	 Lord	 Tywin	 tarafından	 çağırılmasını	 beklemişti.	 Hadımın dairesi	 küçük	 ve	 boştu,	 kalenin	 kuzey	 duvarının	 altındaki	 penceresiz	 ve	 kuytu	 üç	 odadan	 ibaretti. </p>
<p class="calibre1">“Beklerken	 oyalanmak	 için	 lezzetli	 sırlarla	 dolu	 kile	 sepetleri	 keşfetmeyi	 umuyordum	 ama	 ortada	 hiç kağıt	 bulamadım.”	 Örümcek’in	 görünmeden	 gidip	 gelmek	 için	 kullandığı	 yollar	 olması	 gerektiğini	 bilen Tyrion	 gizli	 kapılar	 da	 aramıştı	 ama	 onların	 da	 bulunmaz	 olduğu	 kanıtlanmıştı.	 “Mataranda	 su	 vardı, tanrılar	 merhamet	 edin,”	 diyerek	 devam	 etti,	 “uyku	 hücren	 bir	 tabuttan	 daha	 geniş	 değil	 ve	 şu	 yatak... </p>
<p class="calibre1">gerçekten	taştan	mı	yapılmış	yoksa	sadece	öyle	mi	hissediliyor?” </p>
<p class="calibre1">Varys	 kapıyı	 kapayıp	 sürgüledi.	 “Sırt	 ağrılarım	 var	 lordum	 ve	 sert	 yüzeyde	 yatmayı	 tercih ediyorum.” </p>
<p class="calibre1">“Senin	kuş	tüyü	yatakları	seven	bir	adam	olduğunu	sanırdım.” </p>
<p class="calibre1">“Sürprizlerle	doluyum.	Mücadeleden	sonra	sizi	terk	ettiğim	için	bana	dargın	mısınız?” </p>
<p class="calibre1">“Senin	de	ailemden	biri	olduğunu	düşündürttü	bana.” </p>
<p class="calibre1">“Sevgi	isteği	yüzünden	değildi	benim	iyi	lordum.	Çok	hassas	bir	yaradılışım	var	ve	yaranız	öyle</p>
<p class="calibre1">dehşet	verici	ki...”	Abartılı	bir	şekilde	titredi.	“Zavallı	burnunuz...” </p>
<p class="calibre1">Tyrion	 sinirli	 bir	 şekilde	 burnundaki	 yara	 kabuğuna	 dokundu.	 “Belki	 de	 yeni	 bir	 burun</p>
<p class="calibre1">yaptırmalıyım,	 hem	 de	 altından.	 Ne	 çeşit	 bir	 burun	 önerirsin	 Varys?	 Seninki	 gibi	 mi,	 sırları koklayabilmek	 için?	 Yoksa	 altın	 ustasına	 babamın	 burnunu	 istediğimi	 mi	 söylemeliyim?”	 Tyrion gülümsedi.	“Soylu	babam	o	kadar	çok	çalışıyor	ki	onu	neredeyse	hiç	görmüyorum	artık.	Söyle	bana,	Yüce Üstat	Pycelle’i	tekrar	küçük	konseye	alacağı	doğru	mu?” </p>
<p class="calibre1">“Doğru	lordum.” </p>
<p class="calibre1">“Bunun	 için	 sevgili	 ablama	 mı	 teşekkür	 etmeliyim?”	 Pycelle	 her	 zaman	 Cersei’nin	 yaratığı olmuştu;	Tyrion	yaşlı	adamın	rütbesini,	sakalını,	haysiyetini	almış	ve	onu	bir	kara	hücreye	atmıştı. </p>
<p class="calibre1">“Hayır	 lordum,	 hiç	 öyle	 değil.	 Eski	 Şehir’deki	 âli	 üstatlara	 teşekkür	 edin;	 Pycelle’in	 göreve iadesini,	 bir	 Yüce	 Üstat’ın	 rütbesinin	 ancak	 Büyük	 Meclis	 tarafından	 verilebileceği	 ya	 da	 geri alınabileceği	gerekçesiyle	onlar	istedi.” </p>
<p class="calibre1">Kahrolası	aptallar,	diye	düşündü	Tyrion.	“Zalim	Maegor’ın	celladının,	üç	Yüce	Üstat’ın	rütbesini</p>
<p class="calibre1">baltasıyla	geri	aldığını	hatırlar	gibiyim.” </p>
<p class="calibre1">“Çok	doğru,”	dedi	Varys.	“Ve	ikinci	Aegon	üstadını	ejderhasına	yedirmişti.” </p>
<p class="calibre1">“Kahretsin,	 benim	 ejderham	 yok.	 Pycelle’i	 çılgınateşe	 batırıp	 yakabilirdim	 sanırım.	 Hisar	 bunu mu	tercih	ederdi?” </p>
<p class="calibre1">“Geleneği	devam	ettirmiş	olurdunuz.”	Hadım	kıkırdadı.	“Şükürler	olsun	ki	daha	akıllı	başlar	üstün</p>
<p class="calibre1">geldi	ve	Yüce	Meclis,	Pycelle’in	ihraç	edildiği	gerçeğini	kabullenerek	halefini	seçmek	için	işe	koyuldu. </p>
<p class="calibre1">Bir	ayakkabıcının	oğlu	olan	Üstat	Turquin	ve	vasıfsız	bir	şövalyenin	piçi	olan	Üstat	Erreck	üstünde	iyice</p>
<p class="calibre1"><a id="p102"></a>düşünüp	 taşındıktan	 sonra,	 bu	 sayede	 onlar	 için	 yeteneğin	 soydan	 daha	 önemli	 olduğunu	 da	 göstermiş</p>
<p class="calibre1">oldular,	Yüce	Meclis	bize,	Yüksek	Bahçeli	bir	Tyrell	olan	Üstat	Gormon’u	göndermenin	kıyısına	geldi. </p>
<p class="calibre1">Bunu	lord	babanıza	söylediğimde	kendisi	hiç	vakit	kaybetmeden	harekete	geçti.” </p>
<p class="calibre1">Yüce	 Meclis,	 Eski	 Şehir’de	 kapalı	 kapılar	 ardında	 toplanırdı,	 Tyrion	 bunu	 biliyordu; </p>
<p class="calibre1">müzakerelerinin	 gizli	 olması	 gerekirdi.	 Varys’in	 Hisar’da	 da	 kuşları	 var	 demek.	 “Anlıyorum.	 Yani babam,	tomurcuğu	gül	açmadan	koparmak	istedi.”	Tyrion	buna	gülmek	zorundaydı.	“Pycelle	bir	kurbağa. </p>
<p class="calibre1">Ama	bir	Lannister	kurbağası	bir	Tyrell	kurbağasından	iyidir,	öyle	değil	mi?” </p>
<p class="calibre1">“Yüce	Üstat	Pycelle	her	zaman	hanedanınızın	dostu	olmuştur,”	dedi	Varys.	“Sör	Boros	Blount’un</p>
<p class="calibre1">da	görevine	döneceğini	bilmek	sizi	teselli	eder	belki.” </p>
<p class="calibre1">Bronn,	 Prens	 Tommen’ı	 Rosby	 Yolu’ndan	 kaçırdığında;	 Sör	 Blount	 çocuğu	 savunurken	 ölmeyi</p>
<p class="calibre1">becerememişti	ve	Cersei	bu	yüzden	şövalyenin	pelerinini	almıştı.	Boros,	Tyrion’ın	dostu	değildi	ama	bu hadiseden	 sonra	 Cersei’den	 de	 nefret	 ediyor	 olmalıydı.	 Bu	 da	 bir	 şey	 sayılır.	 “Blount	 gürültücü	 bir korkak,”	dedi	Tyrion	sevimli	şekilde. </p>
<p class="calibre1">“Öyle	 mi?	 Ah	 canım.	 Buna	 rağmen,	 Kral	 Muhafızları’nın	 şövalyeleri	 ömür	 boyu	 hizmet	 ederler. </p>
<p class="calibre1">Belki	de	Sör	Boros	gelecekte	daha	cesur	olduğunu	kanıtlar.	Her	zaman	sadık	olacağına	şüphe	yok.” </p>
<p class="calibre1">“Babama,”	dedi	Tyrion. </p>
<p class="calibre1">“Hazır	Kral	Muhafızlarından	bahsediyorken...	merak	ediyorum,	bu	beklenmedik	ve	mutluluk	verici</p>
<p class="calibre1">ziyaretinizin	 sebebi	 Sör	 Boros’un	 merhum	 kardeşi	 Sör	 Mandon	 Moore	 olabilir	 mi?”	 Hadım,	 pudralı yanağını	sıvazladı.	“Adamınız	Bronn	son	zamanlarda	Sör	Mandon’la	çok	ilgileniyor.” </p>
<p class="calibre1">Bronn,	 Sör	 Mandon	 hakkında	 bulabildiği	 her	 şeyi	 ortaya	 çıkarmıştı	 ama	 Varys’in	 çok	 daha fazlasını	 bildiğine	 şüphe	 yoktu…	 tabii	 paylaşmayı	 tercih	 ederse.	 “Adamın	 hemen	 hemen	 hiç	 dostu yokmuş,”	dedi	Tyrion	dikkatlice. </p>
<p class="calibre1">“Maalesef,”	dedi	Varys,	“ah	maalesef.	Yeterince	taşın	altına	bakarsanız	Vadi’de	birkaç	akrabasını</p>
<p class="calibre1">bulabilirsiniz	 ama	 burada…	 onu	 Kral	 Toprakları’na	 Lord	 Arryn	 getirmişti	 ve	 beyaz	 pelerinini	 Robert vermişti	 ama	 korkarım	 ikisi	 de	 onu	 pek	 fazla	 sevmiyordu.	 Şüphe	 duyulamayacak	 yetenekleri	 olmasına rağmen,	 halkın	 turnuvalarda	 tezahüratla	 karşıladığı	 adamlardan	 biri	 de	 değildi.	 Kral	 Muhafızlarındaki kardeşleri	 bile	 ona	 ısınamamıştı.	 Sör	 Barristan	 bir	 keresinde,	 adamın	 kılıcından	 başka	 dostu	 ve görevinden	 başka	 hayatı	 olmadığını	 söylemiş...	 ama	 Selmy’nin	 bunları	 övgü	 olarak	 söylediğini sanmıyorum	 ben.	 Düşününce	 tuhaf,	 öyle	 değil	 mi?	 Bunların	 tam	 da	 Kral	 Muhafızlarında	 aradığımız özellikler	olduğu	söylenebilir;	kendileri	için	değil	kralları	için	yaşayan	adamlar,1	Bu	açıdan,	cesur	Sör Mandon’ımız	 kusursuz	 beyaz	 şövalyeydi,	 ve	 bir	 Kral	 Muhafızı’nın	 ölmesi	 gerektiği	 gibi	 öldü;	 elinde kılıcı,	tHİıtı	kanını	korurken.”	Hadım	hafifçe	gülümsedi	ve	keskin	göz-	|h	lı	Tyrion’ı	izledi. </p>
<p class="calibre1">Kralın	 kanından	 birini	 öldürmeye	 çalışırken	 demek	 istiyorsun.	 Varys’in,	 anlattığından	 fazlasını bilip	bilmediğini	merak	ediyordu	Tyrion.	Şu	ana	kadar	duyduğu	hiçbir	şey	yeni	değildi,	Bronn	da	hemen hemen	 aynı	 bilgileri	 getirmişti.	 Olayı	 Cersei’ye	 bağlayacak	 bir	 halkaya	 ihtiyacı	 vardı	 Tyrion’ın,	 Sör Mandon’ın	 kraliçenin	 maşası	 olduğuna	 dair	 bir	 ipucuna.	 İstediklerimiz	 ve	 aldıklarımız	 her	 zaman	 aynı olmuyor,	diye	düşündü	acıyla	ve	bir	şey	hatırladı...	"Buraya	Sör	Mandon	için	gelmedim.” </p>
<p class="calibre1">“Elbette.”	 Hadım,	 matarasını	 almak	 için	 odanın	 karşısına	 geçti.	 "Size	 hizmet	 edebilir	 miyim lordum?”	diye	sordu	bir	kupayı	doldururken. </p>
<p class="calibre1">“Evet.	Ama	su	vererek	değil,”	dedi	Tyrion,	ellerini	birleştirdi.	"Bana	Shae’i	getirmeni	istiyorum.” </p>
<p class="calibre1">Varys	bir	yudum	aldı.	“Bu	akıllıca	mı	lordum?	Tatlı	çocuk.	Babanız	onu	asarsa	çok	yazık	olur.” </p>
<p class="calibre1">Varys’in	 bu	 meseleyi	 biliyor	 olması	 Tyrion’ı	 hiç	 şaşırtmamıştı.	 "Hayır,	 akıllıca	 değil,	 kahrolası bir	 çılgınlık.	 Onu	 uzaklara	 göndermeden	 önce	 son	 bir	 kez	 görmek	 istiyorum.	 Onun	 bu	 kadar	 yakınımda olmasına	katlanamam.” </p>
<p class="calibre1">“Anlıyorum.” </p>
<p class="calibre1"><a id="p103"></a>Nasıl	 anlayabilirsin?	 Tyrion,	 Shae’yi	 daha	 dün	 görmüştü,	 elinde	 bir	 kova	 suyla	 sarmal merdivenleri	 tırmanıyordu.	 Genç	 bir	 şövalyenin,	 Shae’in	 elindeki	 ağır	 kovayı	 taşımayı	 teklif	 edişini seyretti.	 Kızın	 şövalyeye	 nasıl	 gülümsediğini	 ve	 koluna	 nasıl	 dokunduğunu	 görmek	 Tyrion’ın	 midesini düğümlemişti.	 Birbirlerinin	 birkaç	 santim	 yakınından	 geçmişlerdi;	 o	 iniyordu,	 kız	 çıkıyordu.	 O	 kadar yakınlardı	ki	kızın	saçlarının	temiz	kokusunu	alabilmişti	Tyrion.	“Lordum,”	demişti	kız	dizlerini	hafifçe kırarak.	Tyrion	uzanıp	onu	yakalamak	ve	onu	oracıkta	öpmek	istemişti	ama	bütün	yapabildiği	sert	bir	baş</p>
<p class="calibre1">selamı	vererek	yürüyüp	gitmek	olmuştu.	“Onu	defalarca	gördüm,”	dedi	Tyrion,	Varys’e,	“ama	konuşmaya cesaret	edemedim.	Bütün	hareketlerimin	izlendiğinden	şüpheleniyorum.” </p>
<p class="calibre1">“Şüphelenmekle	akıllılık	ediyorsunuz	benim	iyi	lordum.”	“Kim?”	Tyrion	başını	yana	eğdi. </p>
<p class="calibre1">“Karakazanlar	ablanıza	düzenli	olarak	rapor	veriyor.” </p>
<p class="calibre1">“O	 sefillere	 ne	 kadar	 sikke	 ödediğimi	 düşününce...	 daha	 fazla	 altın	 vererek	 onları	 Cersei’den çalma	 şansımız	 var	 mı	 sence?”	 “Her	 zaman	 bir	 şans	 vardır	 ama	 onlar	 gibiler	 üstüne	 bahse	 girmeye cesaret	 edemem.	 Şimdi	 şövalyeler,	 üçü	 de,	 üstelik	 ablanız	 daha	 da	 yükseleceklerine	 dair	 söz	 verdi.” </p>
<p class="calibre1">Hadımın	 dudaklarından	 küçük	 ve	 muzip	 bir	 gülümseme	 geçti.	 “Ve	 en	 büyük	 olanları,	 Kral</p>
<p class="calibre1">Muhafızlarından	 Sör	 Osmund	 için	 sevgili	 olma	 umuduyla	 bazı	 ayrıcalıklar...	 Kraliçenin	 her	 sikkesini karşılayabileceğinizden	şüphem	yok	ama	ablanızın	bitmez	tükenmez	ikinci	bir	kesesi	daha	var.” </p>
<p class="calibre1">Yedi	 cehennem,	 diye	 düşündü	 Tyrion.	 “Cersei’nin	 Osmund’u	 becerdiğini	 mi	 söylemeye</p>
<p class="calibre1">çalışıyorsun?” </p>
<p class="calibre1">“Ah,	hayır,	bu	son	derece	tehlikeli	olurdu	öyle	değil	mi?	Hayır,	kraliçe	sadece	imada	bulunuyor... </p>
<p class="calibre1">belki	 yarın,	 belki	 düğünden	 sonra...	 ve	 sonra	 bir	 gülümseme,	 bir	 fısıldama,	 müstehcen	 bir	 şaka... </p>
<p class="calibre1">şövalyenin	koluna	hafifçe	değen	bir	göğüs...	ve	bunlar	işe	yarıyormuş	gibi	görünüyor.	Ama	bir	hadım	bu konulardan	 ne	 anlar?”	 Hadımın	 dilinin	 ucu	 alt	 dudağından	 geçti,	 pembe	 ve	 utangaç	 bir	 hayvan	 gibi görünüyordu	adam. </p>
<p class="calibre1">Bir	 şekilde	 onları	 sinsi	 oynaşmaların	 ötesine	 geçmeye	 zorlar	 da	 babamın	 onları	 yatakta</p>
<p class="calibre1">yakalamasını	 ayarlayabilirsem...	 Tyrion	 burnundaki	 yara	 kabuğuna	 dokundu.	 Bunu	 nasıl	 yapabileceğini bilmiyordu	ama	daha	sonra	bir	düzen	gelirdi	belki	aklına.	“Sadece	Karakazanlar	mı?” </p>
<p class="calibre1">“Keşke	 öyle	 olsaydı	 lordum.	 Korkarım	 üstünüzde	 pek	 çok	 göz	 var.	 Siz...	 nasıl	 denir?	 Dikkat çekici?	 Ve	 fazla	 sevilmiyorsunuz,	 bunu	 söylemek	 beni	 çok	 üzüyor.	 Janos	 Slynt’in	 oğulları,	 babalarının intikamını	 almak	 için	 gözlerini	 bile	 kırpmadan	 sizi	 ele	 verirler	 ve	 tatlı	 Lord	 Petyr’ın,	 Kral Topraklarındaki	 genelevlerin	 yarısında	 dostları	 var.	 O	 evlerden	 birine	 gidecek	 kadar	 akılsızca davranırsanız	Serçeparmak	hemen	haber	alır	ve	lord	babanızın	duyması	da	uzun	sürmez.” </p>
<p class="calibre1">Korktuğumdan	da	kötü.	“Ve	babam?	Onun	muhbiri	kim?” </p>
<p class="calibre1">Bu	sefer	hadım	yüksek	sesle	güldü.	“Kim	olacak	lordum,	benim.” </p>
<p class="calibre1">Tyrion	 da	 güldü.	 Varys’e	 gerektiğinden	 fazla	 güvenecek	 kadar	 iptal	 değildi...	 ama	 hadım</p>
<p class="calibre1">halihazırda	 Shae’i,	 kızı	 adamakıllı	 astıracak	 kadar	 iyi	 biliyordu.	 “Shae’i	 duvarlardan	 geçirip	 bana getireceksin,	 bütün	 gözlerden	 saklayarak.	 Daha	 önce	 de	 yaptığın	 gibi.”	 Varys	 ellerini	 ovuşturdu.	 “Ah lordum,	beni	hiçbir	şey	daha	fazla	mutlu	edemez	ama...	Kral	Maegor,	duvarlarının	içinde	doludan	fareler olsun	istemezdi,	ne	demek	istediğimi	anlıyorsanız.	Düşmanları	tarafından	kıstırılma	ihtimaline	karşı	gizli bir	 çıkışı	 vardı	 elbette	 ama	 o	 kapı	 diğer	 tünellerin	 hiçbirine	 bağlanmıyor.	 Shae’i	 bir	 süre	 için	 Leydi Lollys’ten	çalabilirim	ama	onu	görünmeden	odanıza	getirmenin	bir	yolu	yok.” </p>
<p class="calibre1">“O	zaman	başka	bir	yere	getir.” </p>
<p class="calibre1">“Ama	nereye?	Güvenli	bir	yer	yok.” </p>
<p class="calibre1">“Var.”	 Tyrion	 sırıttı.	 “Burası.	 Şu	 senin	 kaya	 kadar	 sert	 yatağını	 daha	 iyi	 bir	 iş	 için	 kullanmanın vakti	geldi	bence.” </p>
<p class="calibre1">Hadımın	 ağzı	 açıldı.	 Sonra	 kıkırdadı.	 “Lollys	 bu	 günlerde	 çok	 çabuk	 yoruluyor.	 Karnı	 iyice</p>
<p class="calibre1"><a id="p104"></a>büyüdü.	Ay	yükseldiğinde	uyuyor	olacağını	düşünüyorum.” </p>
<p class="calibre1">Tyrion	sandalyeden	aşağı	atladı.	“O	halde	ay	yükseldiğinde.	Biraz	şarap	getirmeyi	unutma.	Ve	iki</p>
<p class="calibre1">temiz	kadeh.” </p>
<p class="calibre1">Varys	eğildi.	“Lordumun	emrettiği	gibi	olacak.” </p>
<p class="calibre1">Günün	 geri	 kalanı,	 pekmezin	 içindeki	 bir	 solucan	 gibi	 ağır	 ağır	 sürünerek	 geçti.	 Tyrion	 kale kütüphanesine	 gidip	 kendini	 Beldecar’m	 Rhoyrıe	 Savaşları	 Tarihi’ni	 okuyarak	 oyalamaya	 çalıştı	 ama Shae’in	 gülümsemesini	 hayal	 etmekten	 filleri	 göremiyordu	 bile.	 Öğlen	 olduğunda	 kitabı	 bir	 kenara bırakıp	banyo	hazırlattı.	Su	soğuyana	kadar	kendini	ovdu,	sonra	Pod’a	sakallarını	düzelttirdi.	Sarı,	beyaz ve	 siyah	 kıllardan	 oluşan	 bir	 düğüme	 benzeyen	 yamalı	 ve	 sert	 sakalı	 Tyrion	 için	 çileydi,	 göze	 hoş</p>
<p class="calibre1">göründüğü	zamanlar	azdı	ama	neyse	ki	Tyrion’ın	yüzünün	bir	kısmını	gizlemeye	yetiyordu. </p>
<p class="calibre1">Tyrion	arzu	ettiği	kadar	temiz,	pembe	ve	tıraşlı	olduğunda	gardırobuna	baktı	ve	Lannister	kırmızısı saten	pantolonuyla	aslan	başı	şeklinde	düğmeleri	olan,	ağır	siyah	kadifeden	dikilmiş	en	iyi	yeleğini	seçti. </p>
<p class="calibre1">O	 ölüm	 döşeğinde	 yatarken	 babası	 tarafından	 çalınmış	 olmasaydı	 altın	 ellerden	 oluşan	 zincirini	 de takardı.	 Aptallığının	 büyüklüğünü	 fark	 ettiğinde	 tamamen	 giyinmişti.	 Yedi	 cehennem	 cüce,	 burnunla birlikte	 bütün	 aklını	 da	 mı	 kaybettin?	 Seni	 gören	 herkes,	 hadımı	 ziyarete	 giderken	 neden	 meclis kıyafetlerini	 giydiğini	 merak	 edecek,	 Tyrion	 küfürler	 ederek	 soyundu	 ve	 tekrar	 giyindi,	 daha	 basit	 bir kıyafet	seçti;	siyah	yün	pantolon	ve	rengi	solmuş	kahverengi	bir	deri	yelek.	Hiç	fark	etmez,	dedi	kendine ayın	 yükselmesini	 beklerken.	 Ne	 giyersen	 giy	 hâlâ	 bir	 cücesin.	 Hiçbir	 zaman	 basamaklardaki	 şövalye kadar	uzun	olmayacaksın;	uzun	bacakları,	sert	karnı,	geniş	ve	erkeksi	omuzlarıyla	o							 şövalye	 kadar. </p>
<p class="calibre1">Tyrion,	 Podrick	 Payne’e	 Varys’i	 ziyaret	 etmeye	 gittiğini	 söylediğinde	 ay	 kale	 duvarlarının	 üzerinden bakıyordu.	“Uzun	sürecek	mi	lordum?”	diye	sordu	Pod. </p>
<p class="calibre1">“Ah,	öyle	olmasını	umuyorum.” </p>
<p class="calibre1">Kızıl	 Kale	 o	 kadar	 kalabalıkken,	 Tyrion	 kimseye	 görünmeden	 gitmeyi	 umamazdı.	 Sör	 Balon</p>
<p class="calibre1">Swann	kapıda	nöbetteydi	ve	Sör	Loras	Tyrell	de	köprüde.	Tyrion	her	ikisiyle	de	küçük	sohbetler	etmek için	 durdu.	 Daha	 önce	 bir	 gökkuşağı	 kadar	 renkli	 olan	 Çiçek	 Şövalyesini	 baştan	 ayağa	 beyazlar	 içinde görmek	tuhaftı.	“Kaç	yaşındasınız	Sör	Loras?”	diye	sordu	Tyrion	şövalyeye. </p>
<p class="calibre1">“On	yedi	lordum.” </p>
<p class="calibre1">On	 yedi	 yaşında,	 yakışıklı	 ve	 şimdiden	 bir	 efsane.	 Yedi	 Krallıktaki	 kızların	 yansı	 onunla	 yatağa girmek	istiyor	ve	delikanlıların	hepsi	ona	öykünüyor.	“Eğer	sormamı	bağışlarsanız	sör...	bir	insan	neden on	yedi	yaşındayken	Kral	Muhafızlarına	katılmayı	seçer?” </p>
<p class="calibre1">“Ejderha	 Şövalyesi	 Prens	 Aemon	 on	 yedi	 yaşındayken	 yemin	 etmişti,”	 dedi	 Sör	 Loras,	 “ve</p>
<p class="calibre1">ağabeyiniz	 Jaime	 daha	 da	 gençti.”	 “Onların	 sebeplerini	 biliyorum.	 Sizin	 sebepleriniz	 nelerdir?	 Meryn Trant	ve	Boros	Blount	gibi	kusursuz	örneklerle	birlikte	hizmet	etme	onuru	mu?”	Tyrion	delikanlıya	alaycı bir	 şekilde	 gülümsedi.	 “Kralın	 hayatını	 korumak	 için	 kendi	 hayatınızdan	 feragat	 ediyorsunuz. </p>
<p class="calibre1">Arazilerinizden,	sıfatlarınızdan,	evlilik	ve	çocuk	sahibi	olma	umutlarınızdan	vazgeçiyorsunuz...” </p>
<p class="calibre1">“Tyrell	 Hanedanı	 ağabeylerimle	 devam	 edecek,”	 dedi	 Sör	 Loras.	 “Üçüncü	 erkek	 evladın</p>
<p class="calibre1">evlenmesi	ya	da	evlat	sahibi	olması	gerekli	değil.” </p>
<p class="calibre1">“Gerekli	 değil	 ama	 bazıları	 bunu	 keyifli	 bulur.	 Ya	 aşk?”	 “Güneş	 battığında,	 onun	 yerini	 alacak mum	yoktur.” </p>
<p class="calibre1">“Bu	sözler	bir	şarkıdan	mı?”	Tyrion	gülümseyerek	başını	yana	eğdi.	“Evet,	on	yedi	yaşındasınız, </p>
<p class="calibre1">bunu	şimdi	görebiliyorum.”	Sör	Loras	gerildi.	“Benimle	alay	mı	ediyorsunuz?” </p>
<p class="calibre1">Alıngan	bir	delikanlı.	“Hayır,	sizi	darılttıysam	bağışlayın.	Bir	zamanlar	benim	de	bir	aşkım	vardı</p>
<p class="calibre1">ve	 bir	 de	 şarkımız.”	 Yaz	 kadar	 güzel	 bir	 kız	 sevdim,	 saçlarında	 güneş	 ışığı.	 Tyrion,	 Sör	 Loras’a	 iyi akşamlar	diledi	ve	yoluna	devam	etti. </p>
<p class="calibre1">Barınakların	 yanında	 bir	 grup	 silahlı	 asker	 köpek	 dövüştürüyordu.	 Tyrion;	 küçük	 köpeğin,	 büyük</p>
<p class="calibre1"><a id="p105"></a>olanın	yüzünün	yarısını	kopardığını	görecek	ve	kaybedenin	artık	Sandor	Clegane’e	benzediğini	söyleyip birkaç	 kaba	 kahkaha	 kazanacak	 kadar	 bir	 süre	 durdu.	 Sonra,	 adamların	 kuşkularını	 giderdiğini	 umarak kuzey	 duvarına	 doğru	 gitti	 ve	 hadımın	 gösterişsiz	 dairesine	 çıkan	 kısa	 merdiveni	 tırmandı.	 Çalmak	 için elini	kaldırdığında	kapı	açıldı. </p>
<p class="calibre1">“Varys?”	Tyrion	içeri	girdi.	“Burada	mısın?”	Karanlığı	aydınlatan	tek	mum,	havayı	yasemin	çiçeği</p>
<p class="calibre1">kokusuyla	dolduruyordu. </p>
<p class="calibre1">“Lordum.”	 Şişman	 bir	 kadın	 ışığa	 doğru	 bir	 adım	 attı;	 ay	 gibi	 yuvarlak	 pembe	 bir	 yüzü	 ve	 koyu renk,	lüleli	saçları	vardı.	Tyrion	geriledi.	“Yanlış	olan	bir	şey	mi	var?”	diye	sordu	kadın. </p>
<p class="calibre1">Varys,	diye	fark	etti	Tyrion	öfkelenerek.	“Korkunç	bir	an	için	hana	Shae	yerine	Lollys’i	getirdiğini düşündüm.	 Shae	 nerede?”	 “Burada	 lordum.”	 Shae	 elleriyle	 Tyrion’ın	 gözlerini	 kapadı.	 “Ne	 giydiğimi tahmin	edebilir	misin?” </p>
<p class="calibre1">“Hiçbir	şey?” </p>
<p class="calibre1">“Ah,	çok	akıllısın.”	Ellerini	geri	çekerken	dudaklarını	uzattı.	“Nasıl	bildin?” </p>
<p class="calibre1">“Üstünde	hiçbir	şey	yokken	çok	güzelsin.” </p>
<p class="calibre1">“Öyle	miyim?”	dedi	Shae.	“Gerçekten	öyle	miyim?” </p>
<p class="calibre1">“Ah,	evet.” </p>
<p class="calibre1">“O	zaman	konuşmak	yerine	beni	beceriyor	olman	gerekmez	miydi?” </p>
<p class="calibre1">“Önce	Leydi	Varys’ten	kurtulmalıyız.	Ben	seyirci	seven	bir	cüce	değilim.” </p>
<p class="calibre1">“O	gitti,”	dedi	Shae. </p>
<p class="calibre1">Tyrion	 bakmak	 için	 döndü.	 Doğruydu.	 Hadım	 kaybolmuştu.	 Gizli	 kapı	 burada	 bir	 yerde,	 öyle olmalı.	Shae	kafasını	çevirip	onu	öpmeden	önce	Tyrion’ın	sadece	bu	kadarını	düşünmeye	vakti	olmuştu. </p>
<p class="calibre1">Kızın	ağzı	ıslak	ve	açtı.	Tyrion’ın	yarasını	ya	da	eskiden	burnunun	olduğu	yerdeki	kabuğu	görmüyormuş</p>
<p class="calibre1">gibiydi	kız,	teni	ipek	gibiydi.	Tyrion’ın	başparmağı	hafifçe	değince	göğüs	ucu	hemen	sertleşti.	Tyrion’ın elleri	pantolonunun	bağcıklarına	giderken,	“Çabuk,”	dedi	kız	öpüşlerin	arasında.	“Ah,	çabuk,	çabuk,	seni içimde	 istiyorum,	 içimde,	 içimde.”	 Tyrion	 doğru	 dürüst	 soyunmaya	 bile	 vakit	 bulamadı.	 Shae,	 aletini pantolonunun	 içinden	 çıkardığı	 Tyrion’ı	 yere	 itip	 üstüne	 çıktı,	 çığlık	 attı	 ve	 çılgınca	 hareket	 etmeye başladı.	“Devim,	benim	devim,”	diye	inliyordu	inip	kalkarken.	Tyrion	öyle	sabırsızdı	ki	beşinci	darbede patladı	 ama	 Shae	 bunu	 umursamış	 gibi	 görünmüyordu.	 Lordunun	 söndüğünü	 hissedince	 edepsizce gülümsedi	ve	Tyrion’ın	alnındaki	teri	öperek	silmek	için	öne	eğildi.	“Lannister	devim,”	diye	mırıldandı, </p>
<p class="calibre1">“içimde	kal	lütfen.	Seni	orada	hissetmek	istiyorum.” </p>
<p class="calibre1">Tyrion	kımıldamadı,	sadece	kollarını	kıza	doladı.	Ona	sarılmak,	onun	bana	sarıldığını	hissetmek</p>
<p class="calibre1">güzel,	 diye	 düşündü.	 Böylesine	 tatlı	 bir	 şey,	 nasıl	 onu	 astırmaya	 yetecek	 bir	 suç	 olabilir?	 “Shae,”	 dedi Tyrion,	 “tatlım,	 bu	 birlikte	 geçirdiğimiz	 son	 vakit	 olmak	 zorunda.	 Tehlike	 çok	 büyük.	 Lord	 babam	 seni bulursa...” </p>
<p class="calibre1">“Yaranı	 beğendim,”	 dedi	 Shae,	 parmağını	 yara	 izi	 boyunca	 gezdirdi.	 “Seni	 güçlü	 ve	 korkutucu gösteriyor.” </p>
<p class="calibre1">Tyrion	 güldü.	 “Çok	 çirkin	 gösteriyor	 demek	 istiyorsun.”	 “Lordum	 benim	 gözümde	 asla	 çirkin olmayacak.”	Tyrion’ın	burnunun	kökünü	örten	yara	kabuğunu	öptü. </p>
<p class="calibre1">“Düşünmen	gereken	şey	yüzüm	değil,	babam...” </p>
<p class="calibre1">“O	 beni	 korkutmuyor.	 Lordum	 ipeklerimi	 ve	 mücevherlerimi	 geri	 verecek	 mi	 artık?	 Sen</p>
<p class="calibre1">yaraladığında	Varys’ten	istedim	ama	onları	bana	vermedi.	Ölseydin	onlara	ne	olacaktı?” </p>
<p class="calibre1">“Ölmedim.	Buradayım.” </p>
<p class="calibre1">“Biliyorum.”	 Shae	 gülümseyerek	 Tyron’ın	 üstüne	 yattı.	 “Tam	 olarak	 ait	 olduğun	 yerdesin,”	 dedi. </p>
<p class="calibre1">Dudakları	sarktı.	“Artık	iyileştiğine	göre,	daha	ne	kadar	Lollys’le	kalmak	zorundayım?” </p>
<p class="calibre1">“Beni	 dinlemiyor	 musun?”	 dedi	 Tyrion.	 “İstersen	 Lollys’le	 kalabilirsin	 ama	 en	 iyisi	 şehirden</p>
<p class="calibre1"><a id="p106"></a>ayrılman	olur.” </p>
<p class="calibre1">“Gitmek	 istemiyorum.	 Mücadeleden	 sonra	 beni	 tekrar	 bir	 malikâneye	 yerleştireceğine	 söz</p>
<p class="calibre1">vermiştin.”	 Shae,	 Tyrion’ın	 aletini	 sıktı	 ve	 hâlâ	 kızın	 içinde	 olan	 Tyrion	 sertleşmeye	 başladı.	 “Bir Lannister	borcunu	mutlaka	öder	demiştin.” </p>
<p class="calibre1">“Shae,	 tanrılar	 aşkına	 kes	 şunu.	 Beni	 dinle.	 Gitmek	 zorundasın.	 Şehir	 şu	 anda	 bile	 Tyrelller’le dolu	ve	ben	sürekli	izleniyorum.	Tehlikeyi	anlamıyorsun.” </p>
<p class="calibre1">“Kralın	 düğün	 ziyafetine	 gelebilir	 miyim?	 Lollys	 gitmeyecek.	 Kralın	 taht	 odasında	 kimsenin	 ona tecavüz	edemeyeceğini	söyledim	ama	Lollys	çok	aptal.”	Kız	kenara	kayınca	Tyrion’ın	aleti	yumuşak	ve ıslak	 bir	 sesle	 dışarı	 çıktı.	 “Symon,	 bir	 şarkıcı	 turnuvası	 olacağını	 söylüyor,	 taklacılar	 ve	 hatta soytarıların	katılacağı	bir	mızrak	müsabakası	bile	olacakmış.” </p>
<p class="calibre1">Tyrion,	Shae’in	üç	kere	kahrolası	şarkıcısını	neredeyse	unutmuştu.	“Symon’la	nasıl	konuştun?” </p>
<p class="calibre1">“Leydi	 Tanda’ya	 ondan	 bahsettim	 ve	 o	 da	 Symon’ı	 Lollys’e	 şarkı	 söylemesi	 için	 tuttu.	 Bebek tekmelemeye	 başladığında	 müzik	 Lollys’i	 sakinleştiriyor.	 Symon,	 ziyafette	 dans	 eden	 bir	 ayı	 ve	 Arbor şarapları	olacağını	söylüyor.	Dans	eden	bir	ayı	görmedim	hiç.” </p>
<p class="calibre1">“Benden	 bile	 kötü	 dans	 ediyorlar.”	 Tyrion’ı	 endişelendiren	 şarkıcıydı,	 ayı	 değil.	 Yanlış	 kulağa giden	bir	dikkatsiz	söz	Shae’in	asılmasına	yeterdi. </p>
<p class="calibre1">“Symon	 yetmiş	 yedi	 çeşit	 yemek	 olacağını	 ve	 dev	 gibi	 bir	 turtanın	 içine	 yüz	 tane	 güvercin konulacağını	da	söyledi.”	Shae	iyice	heyecanlanmıştı.	“Turtanın	çıtırı	açılınca	güvercinler	dışarı	fırlayıp uçacak.” </p>
<p class="calibre1">“Kirişlere	tüneyip	konukların	üstüne	pislik	yağdırdıktan	sonra.”	Tyrion	daha	önce	de	böyle	düğün</p>
<p class="calibre1">turtalarından	muzdarip	olmuştu.	Güvercinlerin	özellikle	onun	üstüne	sıçmayı	sevdiğinden	şüpheleniyordu. </p>
<p class="calibre1">“Bir	 hizmetçi	 olarak	 gitmektense	 ipeklerimi	 ve	 kadifelerimi	 giyip	 bir	 leydi	 olarak	 gidemez miyim?	Kimse	bir	leydi	olmadığımı	anlamaz.” </p>
<p class="calibre1">Herkes	bir	leydi	olmadığını	anlar.	“Leydi	Tanda,	Lollys’in	oda	hizmetçisinin	o	kadar	mücevheri</p>
<p class="calibre1">nereden	 bulduğunu	 merak	 eder.”	 “Symon	 binlerce	 konuk	 olacağını	 söylüyor.	 Leydi	 Tanda	 beni	 görmez bile.	Kendime	karanlık	bir	köşede,	tuzun	altında	bir	yer	bulurum	ama	sen	ne	zaman	tuvalete	gitmek	için kalksan	gizlice	gelir	seninle	buluşurum.”	Shae,	Tyrion’ın	aletini	eline	alıp	nazikçe	ovuşturmaya	başladı. </p>
<p class="calibre1">“Elbisemin	altına	iç	çamaşırı	giymem,	böylece	lordumun	beni	soymasına	bile	gerek	kalmaz.”	Parmakları yukarı	ve	aşağı	hareket	ediyordu.	“Ya	da	isterse	lordum	için	bunu	da	yapabilirim,”	dedi	Shae,	Tyrion’ı ağzına	aldı. </p>
<p class="calibre1">Çok	 zaman	 geçmeden	 Tyrion	 tekrar	 hazırdı.	 Bu	 sefer	 çok	 daha	 uzun	 dayandı.	 Tyrion’ın	 işi bittiğinde	Shae	tekrar	onun	üstüne	tırmandı	ve	kolunun	altında	kıvrıldı.	“Gelmeme	izin	vereceksin,	değil mi?” </p>
<p class="calibre1">“Shae,”	diye	kükredi	Tyrion.	“Güvenli	değil.” </p>
<p class="calibre1">Kız	 uzunca	 bir	 süre	 hiçbir	 şey	 söylemedi.	 Tyrion	 başka	 şeylerden	 bahsetmeye	 çalıştı	 ama	 bir zamanlar	 üstünde	 yürüdüğü	 Sur	 kadar	 soğuk	 ve	 teslim	 olmaz	 bir	 resmiyet	 duvarıyla	 karşılaştı.	 Eriyip titremeye	başlayan	mumu	izlerken,	tanrılar	merhamet	edin,	diye	düşündü	bitkin	bir	halde,	Tysha’dan	sonra bunun	 tekrar	 olmasına	 nasıl	 izin	 verdim?	 Babamın	 düşündüğü	 kadar	 büyük	 bir	 aptal	 mıyım?	 Shae’in istediği	 sözü	 seve	 seve	 verirdi	 Tyrion,	 onu	 koluna	 takar,	 seve	 seve	 kendi	 dairesine	 götürür	 ve	 o	 çok sevdiği	 ipekleri,	 kadifeleri	 giymesine	 izin	 verirdi.	 Seçim	 Tyrion’a	 ait	 olsaydı	 Joffrey’nin	 düğün ziyafetinde	lordunun	yanında	oturur	ve	istediği	ayıyla	dans	edebilirdi	Shae.	Ama	Tyrion	onun	asıldığını görmeye	katlanamazdı. </p>
<p class="calibre1">Mum	söndüğünde	Tyrion	kendini	Shae’den	kurtarıp	yeni	bir	mum	yaktı.	Sonra	gizli	kapıyı	bulmak</p>
<p class="calibre1">umuduyla	 duvarları	 dolaştı.	 Shae	 dizlerini	 çenesine	 çekmiş,	 kollarını	 bacaklarına	 sarmış	 halde oturuyordu.	Sonunda,	“Yatağın	altındalar,	gizli	basamaklar,”	dedi. </p>
<p class="calibre1"><a id="p107"></a>Tyrion	inanmaz	gözlerle	kıza	baktı.	“Yatak	mı?	Yatak	som	taştan	yapılmış.	Yarım	ton	ağırlığında.” </p>
<p class="calibre1">“Varys	 bir	 yere	 basıyor	 ve	 yatak	 yukarı	 kalkıyor.	 Ona	 nasıl	 yaptığını	 sordum,	 sihir	 olduğunu söyledi.” </p>
<p class="calibre1">“Evet.”	Tyrion	sırıttı.	“Mukabil	ağırlık	sihri.” </p>
<p class="calibre1">Shae	ayağa	kalktı.	“Geri	dönmeliyim.	Bazen	bebek	tekmeliyor	ve	Lollys	uyanıp	beni	çağırıyor.” </p>
<p class="calibre1">“Varys	 birazdan	 döner.	 Büyük	 ihtimalle	 konuştuğumuz	 her	 lafı	 dinliyor.”	 Tyrion	 mumu	 aşağı indirdi.	Pantolonunun	önünde	ıslak	bir	leke	vardı	ama	karanlıkta	dikkat	çekmeyeceğini	düşündü.	Shae’e giyinmesini	ve	hadımı	beklemesini	söyledi. </p>
<p class="calibre1">“Bekleyeceğim,”	diye	söz	verdi	Shae.	“Sen	benim	aslanımsım,	değil	mi?	Lannister	devim?” </p>
<p class="calibre1">“Öyleyim,”	dedi	Tyrion.	“Ve	sen	de	benim...” </p>
<p class="calibre1">“...fahişenim.”	 Shae	 parmağını	 Tyrion’ın	 dudağına	 koydu.	 “Biliyorum.	 Leydin	 olabilirdim...	 ama asla	 olamayacağım.	 Yoksa	 beni	 ziyafete	 götürürdün.	 Önemli	 değil.	 Senin	 fahişen	 olmaktan	 memnunum Tyrion.	Sadece	beni	bırakma	ve	güvende	olmamı	sağla.” </p>
<p class="calibre1">“Yapacağım,”	diye	söz	verdi	Tyrion.	Aptal,	aptal,	diye	bağırdı	içindeki	ses.	Bunu	neden	söyledin? </p>
<p class="calibre1">Buraya	onu	göndermek	için	gelmiştin!	Ama	Tyrion	kızı	bir	kez	daha	öptü. </p>
<p class="calibre1">Geri	 dönüş	 yolu	 uzun	 ve	 yalnızdı.	 Podrick	 Payne,	 Tyrion’ın	 yatağının	 ayakucundaki	 tekerlekli karyolasında	uyuyordu.	Tyrion	çocuğu	uyandırdı.	“Bronn,”	dedi. </p>
<p class="calibre1">“Sör	Bronn?”	Pod	uykulu	gözlerini	ovuşturdu.	“Ah,	onu	mu	çağırmalıyım?	Lordum?” </p>
<p class="calibre1">“Yok	canım,	onun	kıyafetleri	hakkında	gevezelik	edelim	diye	uyandırdım	seni,”	dedi	Tyrion	ama</p>
<p class="calibre1">istihzası	boşa	gitmişti.	Pod	sadece	kafası	karışık	bir	halde	Tyrion’a	baktı	ve	sonunda,	“Evet,	onu	çağır. </p>
<p class="calibre1">Onu	getir.	Şimdi,”	dedi. </p>
<p class="calibre1">Delikanlı	 aceleyle	 giyinip	 koşarak	 odadan	 çıktı.	 Tyrion	 yatak	 kıyafetlerini	 giyerken,	 bu	 kadar korkutucu	muyum	gerçekten?	diye	düşündü,	kendine	bir	kadeh	şarap	doldurdu. </p>
<p class="calibre1">Pod,	eski	paralı	asker	yeni	şövalye	Bronn’la	birlikte	döndüğünde	Tyrion	üçüncü	kadehindeydi	ve</p>
<p class="calibre1">gecenin	yarısı	tükenmişti.	“Umarım	delikanlı,	beni	Chataya’nın	evinden	sürükleyerek	çıkarmak	için	iyi	bir sebebe	sahiptir,”	dedi	Bronn	otururken.	“Chataya’nın	evi?”	dedi	Tyrion,	rahatsız	olmuştu. </p>
<p class="calibre1">“Şövalye	 olmak	 iyi	 bir	 şey.	 Artık	 caddenin	 aşağısında	 ucuz	 evler	 aramak	 yok.”	 Bronn	 sırıttı. </p>
<p class="calibre1">“Şimdi	kuş	tüyü	bir	yatakta	Alayaya	ve	Marei	var,	Bronn	da	ortalarında.” </p>
<p class="calibre1">Tyrion	rahatsızlığını	yutmak	zorundaydı.	Bronn’un	da	her	adam	kadar	Alayaya’nın	yatağına	girme</p>
<p class="calibre1">hakkı	vardı	ama	yine	de…	ben	o	kıza	hiç	dokunmadım,	ne	kadar	istesem	de,	ama	Bronn	bunu	bilmiyor. </p>
<p class="calibre1">Aletini	 kızdan	 uzak	 tutmalıydı.	 Tyrion,	 Chataya’nın	 evine	 gitmeye	 cesaret	 edemezdi.	 Giderse,	 Cersei babalarının	öğrenmesini	sağlardı	ve	Yaya	bu	sefer	kamçıdan	fazlasını	görürdü.	Tyrion,	özür	dilemek	için kıza	yeşim	taşlı	gümüş	bir	kolye	ve	ona	uyan	bilezikler	göndermişti	ama	bundan	başka... </p>
<p class="calibre1">Bu	 sonuçsuz.	 Suçluluk	 duygusunu	 bastırmaya	 çalışarak,	 “Kendisine	 Symon	 Gümüşdil	 diyen	 bir şarkıcı	var,”	dedi	Tyrion	bitkince.	“Zaman	zaman	Leydi	Tanda’nın	kızı	için	şarkı	söylüyor.” </p>
<p class="calibre1">“Evet?” </p>
<p class="calibre1">Onu	 öldür,	 diyebilirdi	 Tyrion	 ama	 adam	 birkaç	 şarkı	 söylemekten	 başka	 bir	 şey	 yapmamıştı.	 Ve Shae’in	 kafasını	 güvercinlerin,	 dans	 eden	 ayıların	 hayaliyle	 doldurmuştu.	 “Onu	 bul,”	 dedi	 Tyrion	 öldür demek	yerine.	“Başka	biri	bulmadan	önce	onu	bul.” </p>
<p class="calibre1"></p>
<p class="calibre1"><a id="p108"></a><b class="calibre3">ARYA</b></p>
<p class="calibre1">Şarkıyı	duyduğunda	ölü	adamın	bahçesindeki	sebzeleri	topluyordu. </p>
<p class="calibre1">Arya	 durdu,	 taş	 kadar	 hareketsiz	 bir	 halde	 dinledi,	 elindeki	 üç	 ince	 havuç	 bir	 anda	 unutulmuştu. </p>
<p class="calibre1">Kanlı	 Oyuncular’ı	 ve	 Roose	 Bolton’ın	 adamlarını	 düşündü,	 sırtından	 bir	 ürperti	 geçti.	 Bu	 adil	 değil, sonunda	Üç	Dişli	Mızrak’ı	bulmuşken	değil,	artık	neredeyse	güvende	olduğumuzu	düşünürken	değil. </p>
<p class="calibre1">Ama,	Oyuncular	neden	şarkı	söylesindi? </p>
<p class="calibre1">Şarkı,	nehrin	üstünden	akarak	doğudaki	küçük	tepenin	arkasından	bir	yerden	geliyordu.	“Güzel	kızı</p>
<p class="calibre1">görmek	için	Martı	Kasabasına	gidiyorum,	hey-ya,	hey-ya...” </p>
<p class="calibre1">Arya	 ayağa	 kalktı,	 havuçlar	 elinden	 sarkıyordu.	 Şarkıcı	 nehir	 yolundan	 geliyor	 olmalıydı. </p>
<p class="calibre1">Kabakların	 arasındaki	 Al	 Turta’nın	 yüzündeki	 ifadeye	 bakılırsa	 sesi	 o	 da	 duymuştu.	 Gendry	 yanık kulübenin	gölgesinde	uyumaya	gitmişti	ve	hiçbir	şey	duyacak	durumda	değildi. </p>
<p class="calibre1">“Kılıcımın	 ucuyla	 tatlı	 bir	 öpücük	 çalacağım,	 hey-	 ya,	 hey-	 ya.”	 Arya,	 nehrin	 hafif	 gürültüsünün arasında	bir	ahşap	arpın	sesini	duyar	gibi	oldu. </p>
<p class="calibre1">Kucağını	 dolduran	 kabaklara	 sarılırken,	 “Duyuyor	 musun?”	 diye	 sordu	 Al	 Turta	 fısıltıyla.	 “Biri geliyor.” </p>
<p class="calibre1">“Gidip	Gendry’yi	uyandır,”	dedi	Arya	çocuğa.	“Sadece	omzunu	dürt,	gürültü	yapma.”	Al	Turta’nın</p>
<p class="calibre1">aksine	Gendry’yi	uyandırmak	kolaydı,	Al	Turta’yı	uyandırmak	için	tekmelemek	ve	bağırmak	gerekiyordu. </p>
<p class="calibre1">“Onu	 sevgilim	 yapacağım	 ve	 gölgelerde	 yatacağız,	 hey-	 ya,	 hey-	 ya.”	 Şarkı	 her	 kelimede	 biraz daha	yükseliyordu. </p>
<p class="calibre1">Al	Turta	kollarını	açtı.	Kabaklar	yere	düştü.	“Saklanmak	zorundayız.” </p>
<p class="calibre1">Nereye?	 Yanık	 kulübe	 ve	 bakımsız	 bahçesi	 Üç	 Dişli	 Mızrak’ın	 kıyısında	 tek	 başına	 duruyordu. </p>
<p class="calibre1">Nehir	 boyunca	 kenarlarda	 büyüyen	 birkaç	 söğüt	 ağacı	 ve	 sığ	 bataklıklarda	 yetişen	 sazlıklar	 vardı	 ama toprağın	büyük	bölümü	acı	verecek	kadar	çıplaktı.	Ormandan	asla	ayrılmamamız	gerektiğini	biliyordum, diye	düşündü	Arya. </p>
<p class="calibre1">Ama	çok	acıkmışlardı	 ve	sebze	bahçesi	 çok	cazip	görünüyordu.	 Harrenhal’dan	çaldıkları	ekmek</p>
<p class="calibre1">ve	peynir	altı	gün	önce	ormanın	derinliklerinde	bitmişti.	“Gendry’yi	ve	atları	kulübenin	arkasına	götür,” </p>
<p class="calibre1">dedi	Al	Turta’ya.	Duvarlardan	birinin	bir	kısmı	hâlâ	ayaktaydı;	iki	delikanlıyı	ve	üç	atı	gizlemeye	yeterdi belki.	Atlar	kişnemezse	ve	şarkıcı	bahçeyi	dolaşarak	gelmezse. </p>
<p class="calibre1">“Sen	ne	yapacaksın?” </p>
<p class="calibre1">“Ağacın	arkasına	saklanacağım.	Gelen	kişi	büyük	ihtimalle	yalnız.	Sorun	çıkarırsa	onu	öldürürüm. </p>
<p class="calibre1">Git!” </p>
<p class="calibre1">Al	 Turta	 gitti	 ve	 Arya	 havuçları	 yere	 atıp	 omzunun	 üzerinden	 çalıntı	 kılıcını	 çekti;	 uzunkılıç yetişkin	 bir	 erkeğe	 göre	 yapılmıştı	 ve	 Arya	 beline	 taktığında	 yere	 değiyordu.	 Üstelik	 çok	 ağır,	 diye düşündü	 Arya,	 bu	 hantal	 şeyi	 eline	 her	 alışında	 İğne’yi	 özlüyordu.	 Ama	 bu	 bir	 kılıçtı	 ve	 Arya	 onunla adam	öldürebilirdi,	bu	yeterliydi. </p>
<p class="calibre1">Sessiz	 adımlarla	 yol	 kıvrımında	 yükselen	 büyük	 ve	 yaşlı	 söğüt	 ağacına	 gitti,	 çamurun	 ve çimenlerin	 içinde	 tek	 dizinin	 üstüne	 çöküp	 yere	 uzanan	 dalların	 arasına	 saklandı.	 Siz	 eski	 tanrılar,	 diye dua	etti	şarkıcının	sesi	giderek	yaklaşırken,	siz	ağaç	tanrıları,	beni	saklayın	ve	bu	adamın	geçip	gitmesine izin	 verin.	 Sonra	 bir	 at	 kişnedi	 ve	 şarkı	 birdenbire	 kesildi.	 Duydu,	 diye	 düşündü	 Arya,	 ama	 belki yalnızdır,	değilse	bile,	bizim	onlardan	korktuğumuz	gibi	onlar	da	bizden	korkar	belki. </p>
<p class="calibre1">“Duydun	mu?”	diye	sordu	bir	erkek	sesi.	“Şu	duvarın	arkasında	bir	şey	var	derim.” </p>
<p class="calibre1"><a id="p109"></a>“Evet,”	diye	karşılık	verdi	ikinci	bir	ses,	ilkinden	daha	kalındı,	“Sence	ne	olabilir	Yaycı?” </p>
<p class="calibre1">Demek	 iki	 kişiler.	 Arya	 dudağını	 ısırdı.	 Söğüt	 dalları	 yüzünden	 diz	 çöktüğü	 yerden	 adamları göremiyordu	ama	seslerini	duyabiliyordu. </p>
<p class="calibre1">“Bir	ayı.”	Üçüncü	bir	ses,	yoksa	yine	ilk	ses	miydi? </p>
<p class="calibre1">“Bir	ayıda	çok	et	vardır,”	dedi	kaim	ses.	“Aynı	zamanda	çok	yağ,	sonbahardayız.	Doğru	pişirirsen</p>
<p class="calibre1">iyi	bir	yemek	olur.” </p>
<p class="calibre1">“Bir	kurt	olabilir.	Belki	de	bir	aslan.” </p>
<p class="calibre1">“Dört	ayaklı	mı	sence?	Yoksa	iki	mi?” </p>
<p class="calibre1">“Bir	şey	fark	etmez.	Eder	mi?” </p>
<p class="calibre1">“Bildiğim	kadarıyla	etmez.	Yaycı,	o	kadar	okla	ne	yapmayı	düşünüyorsun?	” </p>
<p class="calibre1">“Birkaçını	duvarın	arkasına	fırlatacağım.	Orada	saklanan	şey	İter	neyse	hemen	dışarı	çıkacak,	izle</p>
<p class="calibre1">ve	gör.” </p>
<p class="calibre1">“Ya	orada	saklanan	dürüst	bir	adamsa?	Ya	da	göğsünde	bebeği	olan	zavallı	bir	kadınsa?” </p>
<p class="calibre1">“Dürüst	bir	adam	çıkar	ve	bize	yüzünü	gösterir.	Sadece	bir	haydut	sinsice	saklanır.” </p>
<p class="calibre1">“Evet,	aynen	öyle.	O	halde	oklarını	sal	bakalım.” </p>
<p class="calibre1">Arya	 ayağa	 fırladı.	 “Yapma!”	 Adamlara	 kılıcını	 gösterdi.	 Üç	 kişi	 olduklarını	 gördü.	 Sadece	 üç kişi.	Syrio	üç	kişiden	fazlasıyla	dövüşebilirdi,	üstelik	Arya’nın	yanında	onu	destekleyecek	Gendry	ve	Al Turta	vardı.	Ama	onlar	çocuk,	bunlar	yetişkin	adamlar. </p>
<p class="calibre1">Adamlar	 yayandı,	 giysileri	 yolculuk	 lekeleriyle	 ve	 çamur	 benekleriyle	 doluydu.	 Şarkıcıyı,	 bir annenin	 bebeğini	 taşıyacağı	 şekilde	 göğsüne	 astığı	 arpından	 tanıdı	 Arya.	 Ufak	 tefek	 bir	 adamdı, görünüşüne	 bakılırsa	 elli	 yaşında	 olmalıydı;	 büyük	 bir	 ağzı,	 sert	 bir	 burnu	 ve	 seyrelmeye	 başlamış</p>
<p class="calibre1">kahverengi	saçları	vardı.	Rengi	solmuş	yeşil	kıyafetlerinin	orasına	burasına	deri	yamalar	dikilmişti.	İleli ne	bir	tele	dizilmiş	atış	bıçakları	ve	sırtına	bir	ormancı	baltası	asmıştı. </p>
<p class="calibre1">Şarkıcının	 yanındaki	 adam	 ondan	 en	 az	 otuz	 santim	 daha	 uzundu	 ve	 bir	 asker	 gibi	 görünüyordu. </p>
<p class="calibre1">Çivili	kılıç	kemerine	bir	uzun	kılıç	ve	bir	hançer	asılmıştı;	yeleğine,	üst	üste	bindirilmiş	çelik	halkalar dikilmişti	 ve	 başında	 siyah	 demirden	 yapılmış	 koni	 şekilli	 bir	 yarım	 miğfer	 vardı.	 Adamın	 dişleri çürüktü,	kahverengi	sakalı	çalı	gibiydi	ama	asıl	dikkati	çeken	şey	giydiği	sarı	cübbeydi.	Cübbe	kalın	ve ağırdı,	 bazı	 yerlerinde	 çimen	 bazı	 yerlerinde	 kan	 lekeleri	 vardı,	 etekleri	 aşınmış	 ve	 sağ	 omzu	 geyik derisiyle	yamalanmıştı;	büyük	cübbe,	iri	adamı	devasa	bir	sarı	kuş	gibi	gösteriyordu. </p>
<p class="calibre1">Üç	 kişinin	 sonuncusu,	 elindeki	 uzunyay	 kadar	 ince	 ama	 o	 kadar	 uzun	 olmayan	 bir	 delikanlıydı. </p>
<p class="calibre1">Kızıl	saçlı,	çilli	çocuk;	çivili	bir	örgü	zırh,	uzun	çizmeler	ve	parmaksız	deri	eldivenler	giymişti.	Sırtında bir	 sadak	 vardı.	 Delikanlının	 ördek	 tüyleriyle	 dengelenmiş	 oklarından	 altısı,	 küçük	 bir	 çit	 gibi	 toprağa saplanmış	halde	önünde	duruyordu. </p>
<p class="calibre1">Üç	adam,	elinde	kılıcıyla	yolun	ortasında	duran	Arya’ya	baktı,	Şarkıcı	oklardan	birini	topraktan</p>
<p class="calibre1">çekip	 çıkardı.	 “Delikanlı,”	 dedi,	 “canının	 yanmasını	 istemiyorsan	 o	 kılıcı	 bırak.	 Senin	 için	 fazlı	 büyük, ayrıca,	daha	sen	bizim	yanımıza	gelemeden	Anguy	bedenine	üç	ok	birden	saplar.” </p>
<p class="calibre1">“Yapamaz,”	dedi	Arya,	“ve	ben	bir	kızım” </p>
<p class="calibre1">“Demek	öylesin.”	Şarkıcı	eğildi.	“Özrümü	kabul	et.”	“Yolunuza	devam	edin.	Buradan	geçip	gidin</p>
<p class="calibre1">ve	yürürken	şarkı	söylemeye	devam	et	ki	nerede	olduğunuzu	bilelim.	Uzaklaşıp	bizi	rahat	bırakırsanız	sizi öldürmem.” </p>
<p class="calibre1">Çilli	yaycı	güldü.	“Lim,	bizi	öldürmeyecekmiş,	duydun	mu?"	“Duydum,”	dedi	Lim,	kalın	sesli	iri askerdi. </p>
<p class="calibre1">“Çocuk,”	dedi	şarkıcı,	“o	kılıcı	bırak,	seni	güvenli	bir	yere	götürüp	karnını	doyuralım.	Buralarda</p>
<p class="calibre1">kurtlar,	 aslanlar	 ve	 daha	 kötü	 şeyler	 var.	 Küçük	 kızların	 yalnız	 başına	 dolaşabileceği	 yerler	 değil buralar.” </p>
<p class="calibre1"><a id="p110"></a>“O	yalnız	değil.”	Gendry	atının	sırtında	duvarın	arkasından	çıktı.	Al	Turta,	Arya’nın	atıyla	birlikte onu	takip	ediyordu.	Gendry,	üstündeki	örgü	zırhı	ve	elindeki	kılıcıyla	neredeyse	yetişkin	ve	tehlikeli	bir erkek	 gibi	 görünüyordu.	 Al	 Turta,	 Al	 Turta	 gibi	 görünüyordu.	 “Onun	 söylediğini	 yapın	 ve	 bizi	 rahat bırakın,”	diyor	uyardı	Gendry. </p>
<p class="calibre1">“İki	 ve	 üç,”	 diye	 saydı	 şarkıcı,	 “bu	 kadar	 mısınız?	 Atlarınız	 da	 var,	 güzel	 atlar.	 Onları	 nereden çaldınız?” </p>
<p class="calibre1">“Onlar	bizim.”	Arya	adamları	dikkatle	izliyordu.	Şarkıcı	konuşarak	Arya’nın	dikkatini	dağıtıyordu</p>
<p class="calibre1">ama	asıl	tehlikeli	olan	yayaydı.	Eğer	topraktan	bir	ok	çekerse... </p>
<p class="calibre1">“Dürüst	insanlar	gibi	adınızı	söyleyecek	misiniz?”	diye	sordu	şarkıcı	çocuklara. </p>
<p class="calibre1">“Ben	Al	Turta,”	dedi	Al	Turta	hemen. </p>
<p class="calibre1">“Ah,	 ne	 güzel.”	 Şarkıcı	 gülümsedi.	 “Böyle	 lezzetli	 isimleri	 olan	 delikanlılarla	 her	 gün</p>
<p class="calibre1">karşılaşmıyorum.	Peki	ya	arkadaşlarının	adları	ne,	Koyun	Pirzolası	ve	Güvercin	mi?” </p>
<p class="calibre1">Eyerinin	 üstünde	 oturan	 Gendry	 kaşlarını	 çattı.	 “Size	 neden	 adımı	 söyleyeyim?	 Ben	 sizin</p>
<p class="calibre1">isimlerinizi	duymadım.” </p>
<p class="calibre1">“Pekâlâ,	 Ben	 Yediçay’dan	 Tom,	 ama	 bana	 Yeditelli	 Tom	 derler	 ya	 da	 Yediler’in	 Tom’u.	 Bu kahverengi	dişli	büyük	adamın	adı	Lim,	Limoncübbeli’nin	kısaltılmışı.	Gördüğünüz	gibi	cübbesi	sarı,	Lim de	biraz	ekşidir.	Ve	şuradaki	delikanlı	da	Anguy,	biz	ona	Yaycı	diyoruz.” </p>
<p class="calibre1">Arya’nın	söğüt	dallarının	arasından	duyduğu	kalın	sesiyle,	“Şimdi,	siz	kimsiniz?”	diye	sordu	Lim. </p>
<p class="calibre1">Arya	 gerçek	 adını	 öyle	 kolayca	 açıklamak	 niyetinde	 değildi.	 "İstersen	 Güvercin	 olsun,”	 dedi. </p>
<p class="calibre1">“Umrumda	değil.” </p>
<p class="calibre1">İri	adam	güldü.	“Kılıcı	olan	minik	bir	güvercin,”	dedi.	“İşte	sık	sık	karşılaşamayacağın	bir	şey.” </p>
<p class="calibre1">“Ben	Boğa,”	dedi	Gendry	liderliği	Arya’dan	alarak.	Boğa’yı	Koyun	Pirzolasına	tercih	ettiği	için</p>
<p class="calibre1">onu	suçlayamazdı	Arya. </p>
<p class="calibre1">Yeditelli	 Tom	 arpını	 çaldı.	 “Al	 Turta,	 Güvercin	 ve	 Boğa.	 Lord	 Bolton’ın	 mutfağından	 kaçtınız değil	mi?” </p>
<p class="calibre1">“Nereden	bildin?”	diye	sordu	Arya	huzursuzca. </p>
<p class="calibre1">“Göğsünde	onun	armasını	taşıyorsun	ufaklık.” </p>
<p class="calibre1">Arya	bir	an	için	bunu	unutmuştu.	Pelerinin	altında	hâlâ	uşak	kıyafetleri	vardı.	Dehşet	Kalesi’nin</p>
<p class="calibre1">derisi	yüzülmüş	adamı	kıyafetinin	göğsüne	işlenmişti.	“Bana	ufaklık	deme!” </p>
<p class="calibre1">“Neden	olmasın?”	dedi	Lim.	“Yeterince	ufaksın.” </p>
<p class="calibre1">“Eskisinden	daha	büyüğüm.	Ben	çocuk	değilim.”	Çocuklar	insan	öldürmezdi	ve	Arya	öldürmüştü. </p>
<p class="calibre1">“Bunu	görebiliyorum	Güvercin.	Eğer	Bolton’a	aitseniz	hiçbiriniz	çocuk	değilsiniz.” </p>
<p class="calibre1">“Asla	 onun	 olmadık.”	 Al	 Turta	 ne	 zaman	 susması	 gerektiğini	 hiç	 bilmiyordu.	 “Biz,	 o	 gelmeden önce	Harrenhal’daydık.	Hepsi	bu. </p>
<p class="calibre1">“O	halde	aslan	yavrularısınız,	öyle	mi?”	dedi	Tom. </p>
<p class="calibre1">“Onların	da	değiliz.	Biz	kimsenin	adamı	değiliz.	Siz	kimin	adamlarısınız?” </p>
<p class="calibre1">“Biz	kralın	adamlarıyız,”	dedi	Yaycı	Anguy. </p>
<p class="calibre1">Arya	kaşlarını	çattı.	“Hangi	kral?” </p>
<p class="calibre1">“Kral	Robert,”	dedi	sarı	cübbeli	Lim. </p>
<p class="calibre1">“O	yaşlı	sarhoş	mu?”	dedi	Gendry	yüzünü	ekşiterek.	“O	öldü,	bir	yaban	domuzu	onu	öldürdü,	bunu</p>
<p class="calibre1">herkes	biliyor.” </p>
<p class="calibre1">“Evet	delikanlı,”	dedi	Yeditelli	Tom,	“ve	kederimiz	büyük,1n	Arpından	hüzünlü	bir	akor	çıkardı. </p>
<p class="calibre1">Arya,	bu	insanların	kralın	adamları	olduğuna	inanmıyordu,	Bu	perişan	halleriyle	daha	çok	haydut</p>
<p class="calibre1">gibi	görünüyorlardı.	Atları	bile	yoktu.	Kralın	adamlarının	atları	olurdu. </p>
<p class="calibre1">Ama	 Al	 Turta	 heyecanla	 öttü.	 “Nehirova’yı	 arıyoruz,”	 dedi,	 “Daha	 kaç	 günlük	 yol	 var,	 biliyor</p>
<p class="calibre1"><a id="p111"></a>musunuz?” </p>
<p class="calibre1">Arya	çocuğu	öldürebilirdi.	“Sessiz	ol,	yoksa	o	kocaman	aptal	ağzını	taşla	doldururum.” </p>
<p class="calibre1">“Nehirova	nehrin	yukarısında,	çok	uzakta,”	dedi	Tom.	“Uzun	ve	açlık	dolu	bir	yol.	Yola	düşmeden</p>
<p class="calibre1">önce	 sıcak	 bir	 yemek	 yemek	 istersiniz	 belki?	 Biraz	 ileride	 birkaç	 arkadaşımızın	 işlettiği	 bir	 han	 var. </p>
<p class="calibre1">Birbirimizle	dövüşeceğimize	biraz	bira	ve	bir	parça	ekmek	paylaşabiliriz.” </p>
<p class="calibre1">“Bir	 han?”	 Sıcak	 bir	 kap	 yemek	 düşüncesi	 Arya’nın	 midesini	 guruldatmıştı	 ama	 Tom	 denen	 bu adama	 güvenmiyordu.	 Sana	 arkadaşça	 davranan	 herkes	 gerçekten	 arkadaşın	 değildi.	 “Yakınlarda	 mı dedin?” </p>
<p class="calibre1">“Nehrin	yukarısına	doğru	iki	mil	uzakta,”	dedi	Tom.	“En	fazla	bir	fersah.” </p>
<p class="calibre1">Gendry	de	en	az	Arya	kadar	kuşkulu,	görünüyordu.	“Birkaç	arkadaş	derken	ne	demek	istiyorsun?” </p>
<p class="calibre1">diye	sordu	şüpheyle.	“Arkadaşlar.	Arkadaşın	ne	olduğunu	unuttun	mu?” </p>
<p class="calibre1">“Hancının	 adı	 Shama,”	 dedi	 Tom.	 “Keskin	 bir	 dili	 ve	 ateşli	 gözleri	 vardır	 ama	 iyi	 kalplidir	 ve küçük	kızları	sever.” </p>
<p class="calibre1">“Ben	küçük	bir	kız	değilim,”	dedi	Arya	öfkeyle.	“Başka	kim	var?	Arkadaşlar,	dedin.” </p>
<p class="calibre1">“Shama’nın	kocası	ve	yanlarına	aldıkları	öksüz	bir	delikanlı.	Size	zarar	vermezler,	içecek	kadar</p>
<p class="calibre1">büyüksen	biraları	var.	Taze	ekmek	ve	belki	bir	parça	da	et.”	Tom	kulübeye	doğru	baktı.	“Ve	ayrıca	Yaşlı Pate’in	bahçesinden	çaldıklarınız.” </p>
<p class="calibre1">“Biz	asla	çalmayız,”	dedi	Arya. </p>
<p class="calibre1">“Sen	Yaşlı	Pate’in	kızı	mısın	o	halde?	Kız	kardeşi?	Karısı?	Bana	yalan	söyleme	Güvercin.	Yaşlı</p>
<p class="calibre1">Pate’i	 kendi	 ellerimle	 gömdüm,	 tam	 da	 saklandığın	 söğüdün	 altına	 ve	 sen	 ona	 hiç	 benzemiyorsun.” </p>
<p class="calibre1">Arpından	hüzünlü	bir	ses	çıkardı.	“Bu	geçtiğimiz	yılda	pek	çok	iyi	adam	gömdük	ama	seni	gömmeyi	arzu etmeyiz,	arpımın	üstüne	yemin	ederim.	Yaycı,	göster	ona.” </p>
<p class="calibre1">Yaycının	 elleri	 Arya’nın	 inanamayacağı	 bir	 hızla	 hareket	 etti.	 Ok,	 Arya’nın	 kulağının	 bir	 santim yakınından	tıslayarak	geçti	ve	arkasındaki	söğüt	ağacının	gövdesine	saplandı.	Delikanlı	o	esnada	yeni	bir ok	 çekip	 yayını	 germişti	 bile.	 Arya,	 Syrio’nun	 yılan	 kadar	 hızlı	 ve	 yaz	 ipeği	 kadar	 yumuşak	 derken	 ne demek	istediğini	anladığını	sanıyordu	ama	şimdi	biliyordu	ki	anlamamıştı.	Ağaca	saplanan	ok	bir	an	gibi vızıldıyordu.	“Iskaladın,”	dedi	Arya	delikanlıya. </p>
<p class="calibre1">“Iskaladığımı	düşünüyorsan	aptalsın,”	dedi	Anguy.	“Oklar	ben	nereye	gönderirsem	oraya	gider.” </p>
<p class="calibre1">“Aynen	öyle,”	dedi	Lim	Limoncübbeli. </p>
<p class="calibre1">Yaycıyla	 Arya’nın	 kılıcının	 arasında	 on	 iki	 adım	 vardı.	 Hiç	 şansımız	 yok,	 diye	 düşündü	 Arya, delikanlınınki	gibi	bir	yaya	ve	onu	kullanacak	kabiliyete	sahip	olmak	isterdi.	Ağır	uzunkılıcını,	ucu	yere değene	 kadar	 aşağı	 indirdi.	 “Gelip	 şu	 hana	 bir	 bakacağız,”	 dedi	 yüreğindeki	 endişeyi	 cesur	 sözlerinin arkasına	 saklamaya	 çalınarak.	 “Siz	 önden	 yürüyün,	 biz	 arkanızda	 at	 süreceğiz,	 böylece	 ne	 yaptığınızı görebiliriz.” </p>
<p class="calibre1">Yeditelli	 Tom	 derin	 bir	 reverans	 yaptı.	 “Önde,	 arkada,	 fark	 etmez.	 Gelin	 beyler,	 onlara	 yolu gösterelim.	Anguy,	şu	okları	topuktan	çıkar,	onlara	ihtiyacımız	olmayacak.” </p>
<p class="calibre1">Arya	 kılıcını	 kınına	 soktu	 ve	 üç	 yabancıyla	 arasındaki	 mesafeyi	 koruyarak	 yolun	 karşısına	 geçip atlarının	sırtında	oturan	arkadaşlarının	yanma	gitti.	“Al	Turta,	şu	kabakları	al,”	dedi	eyerine	tırmanırken. </p>
<p class="calibre1">“Havuçları	da.” </p>
<p class="calibre1">Al	Turta	bu	sefer	itiraz	etmedi.	Arya’nın	istediği	gibi	yola	koyuldular;	derin	tekerlek	izleriyle	dolu yolda,	 yayan	 yabancıların	 on	 iki	 arşın	 arkasında	 atlarını	 sürdüler.	 Ama	 çok	 zaman	 geçmeden,	 her	 nasıl olduysa	 yabancıların	 tepesindeydiler.	 Yeditelli	 Tom	 ağır	 ağır	 yürüyor	 ve	 arpını	 çalıyordu.	 “Hiç	 şarkı biliyor	musunuz?”	diye	sordu.	“Birlikte	şarkı	söyleyebileceğim	birileri	olsun	isterdim. </p>
<p class="calibre1">Lim	melodileri	tutturamıyor	ve	bizim	yaycı	delikanlımız	da	sadece	yürüyüş	marşlan	biliyor,	hepsi</p>
<p class="calibre1">de	yüz	kıta	uzunluğunda.” </p>
<p class="calibre1"><a id="p112"></a>“Biz	yürüyüşlerde	gerçek	şarkılar	söyleriz,”	dedi	Anguy	sakince. </p>
<p class="calibre1">“Şarkı	 söylemek	 çok	 aptalca,”	 dedi	 Arya.	 “Şarkı	 söylerken	 gürültü	 çıkıyor.	 Geldiğinizi	 çok uzaktan	 duyduk.	 Sizi	 öldürebilirdik.”	 Tom’un	 gülümsemesi	 adamın	 aynı	 fikirde	 olmadığını	 anlatıyordu. </p>
<p class="calibre1">“Dudağında	 bir	 şarkıyla	 ölmekten	 daha	 kötü	 şeyler	 var.”	 “Bu	 çevrede	 kurtlar	 ya	 da	 aslanlar	 olsaydı bilirdik,”	diye	homurdandı	Lim.	“Bu	bizim	ormanımız.” </p>
<p class="calibre1">“Orada	olduğumuzu	bilmiyordunuz,”	dedi	Gendry. </p>
<p class="calibre1">“Bak	delikanlı,	bundan	çok	emin	olmamalısın.	İnsan	söylediğinden	fazlasını	bilir	bazen.” </p>
<p class="calibre1">Al	Turta	eyerinde	kıpırdandı.	“Ayı	hakkındaki	şarkıyı	biliyorum,”	dedi,	“en	azından	bir	kısmını.” </p>
<p class="calibre1">Tom,	 parmaklarını	 arpın	 tellerinden	 geçirdi.	 “O	 halde	 duyalım	 turtacı	 çocuk.”	 Başını	 geri	 atıp söylemeye	başladı.	“Birayı	vardı,	bir	ayı,	bir	ayı!	Baştan	ayağa	karaydı	ve	kıllarla	kaplıydı...” </p>
<p class="calibre1">Al	Turta	hevesle	şarkıya	katıldı,	hatta	kafiyeler	geldiğinde	eyerinin	üstünde	biraz	zıplıyordu	bile. </p>
<p class="calibre1">Arya	 şaşkınlıkla	 Al	 Turta’ya	 bakıyordu.	 Güzel	 bir	 sesi	 vardı	 ve	 iyi	 söylüyordu.	 Bugüne	 kadar	 hamur işlerinden	başka	hiçbir	şeyi	iyi	yapamamıştı,	diye	düşündü	Arya	kendi	kendine. </p>
<p class="calibre1">İlerideki	küçük	dere	Üç	Dişli	Mızrak’a	akıyordu.	Dereyi	geçerlerken,	söyledikleri	şarkı	yüzünden</p>
<p class="calibre1">sazlıkların	 arasından	 bir	 ördek	 havalandı.	 Anguy	 durdu,	 yayını	 kaldırdı,	 bir	 ok	 saldı	 ve	 yayını	 indirdi. </p>
<p class="calibre1">Ördek	kıyıya	yakın	bir	sığlığa	düştü.	Lim	sarı	cübbesini	çıkardı,	ördeği	almak	için	diz	boyuna	gelen	suya girdi,	 attığı	 her	 adımda	 şikayet	 ediyordu.	 Suyun	 içinde	 küfürler	 ederek	 yürüyen	 Lim’i	 izlerken,	 “Sence Shama’nın	 kilerinde	 limon	 var	 mıdır?”	 diye	 sordu	 Anguy,	 Tom’a.	 “Bir	 keresinde	 Domelu	 bir	 kız	 bana limonlu	ördek	pişirmişti.”	Delikanlının	sesinde	özlem	vardı. </p>
<p class="calibre1">Dereyi	geçtiklerinde	Tom	ve	Al	Turta	şarkıya	kaldıkları	yerden	devam	ettiler.	Ördek,	Lim’in	sarı</p>
<p class="calibre1">cübbesinin	altındaki	kılıç	kemerinden	sarkıyordu.	Şarkı	her	nasılsa	yolu	kısaltmıştı	sanki.	Han,	Üç	Dişli Mızrak’ın	 geniş	 bir	 açıyla	 kuzeye	 döndüğü	 kıyıda	 karşılarına	 çıktığında	 aradan	 çok	 vakit	 geçmemişti. </p>
<p class="calibre1">Hana	yaklaşırlarken	Arya	kısık	gözlerle	binayı	inceledi,	hanın	bir	haydut	yatağı	gibi	görünmediğini	kabul etmek	 zorundaydı;	 hoş	 bir	 mekâna	 benziyordu,	 beyaz	 badanalı	 üst	 katı,	 damtaşından	 çatısı	 ve	 üzerinden duman	tüten	bacasıyla	bir	ev	gibiydi	hatta.	Ahırlar	ve	diğer	dış	binalar	hanı	çevreliyordu,	arka	tarafında bir	çardak,	elma	ağaçlan	ve	küçük	bir	bahçe	vardı.	Han	kendi	iskelesine	bile	sahipti	ve... </p>
<p class="calibre1">“Gendry,”	 diye	 seslendi	 Arya,	 sesi	 alçak	 ve	 heyecanlıydı.	 “Bir	 tekne	 var.	 Yolun	 geri	 kalanını, Nehirova’ya	kadar	nehirden	gidebiliriz.	At	sürmekten	daha	hızlı	olur	sanırım.” </p>
<p class="calibre1">Gendry	tereddütlü	görünüyordu.	“Daha	önce	tekne	yüzdürdün	mü?” </p>
<p class="calibre1">“Yelkeni	çekiyorsun	ve	rüzgar	tekneyi	itiyor,”	dedi	Arya. </p>
<p class="calibre1">“Ya	rüzgar	yanlış	yöne	eserse?” </p>
<p class="calibre1">“O	zaman	kürek	çekiyorsun.” </p>
<p class="calibre1">“Akıntıya	karşı?”	Gendry	kaşlarını	çattı.	“Bu	çok	yavaş	olmaz	mı?	Peki	ya	tekne	devrilir	de	suya</p>
<p class="calibre1">düşersek?	Hem	bu	tekne	bizim	değil,	hanın	teknesi.” </p>
<p class="calibre1">Onu	alabiliriz.	Arya	dudağını	ısırdı	ve	hiçbir	şey	söylemedi.	Ahırların	önünde	atlarından	indiler. </p>
<p class="calibre1">Ortada	hiç	at	yoktu	ama	Arya	bölmelerin	çoğunda	taze	gübre	olduğunu	fark	etti.	“Birimiz	atlara	göz	kulak olmalıyız,”	dedi	ihtiyatlı	bir	şekilde. </p>
<p class="calibre1">Tom	 onu	 duymuştu.	 “Buna	 gerek	 yok	 Güvercin.	 Gelip	 yemek	 yiyin.	 Atlarınız	 yeterince	 güvende olacak.” </p>
<p class="calibre1">“Ben	 kalırım,”	 dedi	 Gendry	 şarkıcıyı	 duymazdan	 gelerek.	 “Yemeğini	 yedikten	 sonra	 gelip	 beni alırsın.” </p>
<p class="calibre1">Arya	başıyla	onaylayarak	Lim’le	Al	Turta’nın	peşine	düştü.	Kılıcı	hâlâ	sırtındaki	kının	içindeydi</p>
<p class="calibre1">ve	 içeride	 karşılaşacaklarından	 hoşlanmama	 ihtimaline	 karşı	 elini	 Roose	 Bolton’dan	 çaldığı	 hançerin kabzasından	ayırmıyordu. </p>
<p class="calibre1">Hanın	 kapısının	 üstündeki	 tabelada	 diz	 çökmüş	 yaşlı	 bir	 kralın	 resmi	 vardı.	 İçerideki	 ortak</p>
<p class="calibre1"><a id="p113"></a>salonda;	 çok	 uzun	 boylu,	 çirkin,	 tokmak	 çeneli,	 gözleri	 öfkeyle	 parlayan	 bir	 kadın,	 ellerini	 kalçalarına koymuş	 duruyordu.	 “Orada	 öyle	 dikilme	 delikanlı,”	 diye	 çıkıştı.	 “Yoksa	 kız	 mısın?	 Her	 neysen,	 kapımı tutuyorsun.	Ya	içeri	gir,	ya	dışan	çık.	Lim,	sana	yerler	hakkında	ne	söylemiştim?	Çamur	içindesin.” </p>
<p class="calibre1">“Bir	ördek	vurduk.”	Lim,	ördeği	bir	barış	sancağı	gibi	salladı.	Kadın	ördeği	Lim’in	elinden	kaptı. </p>
<p class="calibre1">“Anguy	 bir	 ördek	 vurdu	 demek	 istiyorsun	 herhalde.	 Çizmelerini	 çıkar,	 sağır	 mısın,	 yoksa	 sadece	 aptal mı?”	Kadın	arkasına	döndü.	“Koca!”	diye	bağırdı	yüksek	sesle.	“Buraya	gel.	Delikanlılar	döndü.	Koca!” </p>
<p class="calibre1">Üstünde	lekeli	bir	önlük	olan	adam	homurdanarak	kiler	merdivenlerinden	geldi.	Kadından	bir	baş</p>
<p class="calibre1">kısaydı,	 yüzü	 yumru	 yumruydu	 ve	 sarımsı	 cildinde	 çiçek	 hastalığı	 izleri	 vardı.	 “Buradayım	 kadın, bağırmayı	kes.	Yine	ne	oldu?” </p>
<p class="calibre1">“Şunu	as,”	dedi	kadın	ördeği	adama	verirken. </p>
<p class="calibre1">Anguy	ayaklarını	yere	sürttü.	“Onu	yiyebileceğimizi	düşünmüştük	Sharna.	Limonla.	Eğer	varsa.” </p>
<p class="calibre1">“Limon.	Limonu	nereden	bulacağız?	Burası	sana	Dome	gibi	mi	görünüyor,	seni	çilli	aptal?	Neden</p>
<p class="calibre1">arkadaki	limon	ağaçlarına	gidip	bizim	için	bir	kile	limon	toplamıyorsun?	Biraz	zeytin	ve	nar	da	topla.” </p>
<p class="calibre1">Sharna	 parmağını	 delikanlıya	 doğrulttu.	 “Eğer	 istersen	 ördeği	 Lim’in	 cübbesiyle	 pişirebilirim	 sanırım ama	birkaç	gün	bekletmeden	olmaz.	Tavşan	yiyeceksiniz	ya	da	hiç	yemeyeceksiniz.	Çok	acıktıysanız	şişte tavşan	en	hızlısı	olur.	Belki	de	yahnisini	tercih	edersiniz,	bira	ve	soğanla	pişirilmiş.” </p>
<p class="calibre1">Arya	 tavşanın	 tadını	 alıyordu	 neredeyse.	 “Hiç	 sikkemiz	 yok	 ama	 biraz	 kabak	 ve	 havuç	 getirdik, takas	edebiliriz.” </p>
<p class="calibre1">“Öyle	mi?	Nerede	bu	sebzeler?” </p>
<p class="calibre1">“Al	 Turta,	 ona	 kabakları	 ver,”	 dedi	 Arya	 ve	 çocuk	 onun	 dediğini	 yaptı;	 bununla	 beraber,	 Rorge, Isırık	ya	da	Vargo	Hoat’mış	gibi	temkinle	yaklaşmıştı	kadına. </p>
<p class="calibre1">Kadın	sebzeleri	yakından	inceledi,	Al	Turta’yı	daha	da	yakından.	“Peki	şu	al	turta	nerede?” </p>
<p class="calibre1">“Burada.	 Benim.	 O	 benim	 adım.	 Ve	 bu	 da...	 ah...	 Güvercin.”	 “Benim	 çatımın	 altında	 değil.	 Ben konuklarıma	ve	yemeklerime	farklı	isimler	veririm	ki	onları	birbirinden	ayırt	edebileyim,	Koca!” </p>
<p class="calibre1">Koca	dışarı	çıkmıştı	ama	kadının	bağırmasıyla	aceleyle	geri	döndü.	“Ördek	asıldı.	Şimdi	ne	var</p>
<p class="calibre1">kadın?” </p>
<p class="calibre1">“Şu	sebzeleri	yıka,”	diye	emretti	kadın.	“Diğerleriniz,	ben	tavşanları	pişirirken	oturun.	Delikanlı size	içecek	getirecek.”	Uzun	burnunun	altından	Arya’yla	Al	Turta’ya	baktı.	“Çocuklara	bira	servis	etmek gibi	 bir	 alışkanlığım	 yok	 ama	 elma	 suyu	 bitti,	 sağılacak	 inek	 yok	 ve	 akıntıyla	 sürüklenen	 ölü	 adamlar yüzünden	nehir	suyunda	savaş	tadı	var.	Size,	içi	ölü	sineklerle	dolu	bir	kupa	çorba	versem	içer	misiniz?” </p>
<p class="calibre1">“Arry	içer,”	dedi	Al	Turta.	“Güvercin	demek	istedim.” </p>
<p class="calibre1">“Lim	de	içer,”	dedi	Anguy	sinsi	bir	gülümsemeyle. </p>
<p class="calibre1">“Lim’i	boş	ver,”	dedi	Sharna.	“Herkes	için	bira.”	Dönüp	mutfağa	doğru	gitti. </p>
<p class="calibre1">Lim	 sarı	 cübbesini	 bir	 kancaya	 asarken	 Anguy	 ve	 Yeditelli	 rom	 şöminenin	 yanında	 bir	 masaya oturdular.	Al	Turta	kapının	yanındaki	sıraya	külçe	gibi	çöktü,	Arya	da	onun	yanına	sıkıştı. </p>
<p class="calibre1">Tom	 arpını	 eline	 aldı.	 “Orman	 yolunda	 yalnız	 bir	 in,”	 diye	 söylemeye	 başladı,	 arpın	 tellerinden sözlere	uygun	tınılar	çıkarıyordu.	Hancının	karısı	bir	kurbağa	kadar	çirkin.” </p>
<p class="calibre1">“Kes	 şunu	 yoksa	 tavşan	 yiyemeyeceksin,”	 diye	 uyardı	 Lim	 şarkıcıyı.	 “Sharna’nın	 nasıl	 olduğunu bilirsin.” </p>
<p class="calibre1">Arya,	Al	Turta’ya	doğru	iyice	eğildi.	“Bir	tekne	yüzdürebilir	inisin?”	diye	sordu.	Al	Turta	cevap</p>
<p class="calibre1">veremeden,	on	 beş	 ya	da	 on	 altı	yaşlarında	 bir	 çocuk	 elinde	bira	 kupalarıyla	 geldi.	Al	 Turta	 lıüyük	 bir ciddiyetle	 kendi	 kupasını	 iki	 elinin	 arasına	 aldı	 ve	 bir	 yıulum	 içtikten	 sonra	 Arya’nın	 o	 güne	 kadar gördüğü	 en	 büyük	 !»Olümsemesiyle	 gülümsedi.	 “Bira,”	 diye	 fısıldadı,	 “ve	 tavşan”	 “Pekâlâ, </p>
<p class="calibre1">Majestelerine,”	diye	bağırdı	Yaycı	Anguy	kupasını	neşeyle	havaya	kaldırırken.	“Yedi,	kralı	korusun!” </p>
<p class="calibre1">“On	ikisini	birden,”	diye	mırıldandı	Lim	Limoncübbeli.	Biramın	içti	ve	ağzındaki	köpükleri	elinin</p>
<p class="calibre1"><a id="p114"></a>tersiyle	sildi. </p>
<p class="calibre1">Koca,	 gürültülü	 bir	 şekilde	 ön	 kapıdan	 içeri	 girdi,	 önlüğü	 yıkanmış	 sebzelerle	 doluydu.	 “Ahırda yabancı	atlar	var,”	diye	duyurdu	içeridekiler	bundan	habersizmiş	gibi. </p>
<p class="calibre1">“Evet,”	dedi	Tom	arpını	kenara	bırakırken,	“üstelik	verdiğin	üç	attan	daha	iyiler.” </p>
<p class="calibre1">Koca,	rahatsız	olmuş	bir	şekilde	sebzeleri	masaya	bıraktı.	“Onları	vermedim,	iyi	bir	fiyata	sattım</p>
<p class="calibre1">ve	üstüne	bir	de	tekne	aldım. </p>
<p class="calibre1">Her	neyse,	sizin	hayvanları	geri	almanız	gerekiyordu.” </p>
<p class="calibre1">Haydut	 olduklarını	 biliyordum,	 diye	 düşündü	 Arya	 konuşmaları	 dinlerken.	 Hançerinin	 kabzasına dokunmak	 ve	 hâlâ	 orada	 durduğundan	 emin	 olmak	 için	 elini	 masanın	 altına	 soktu.	 Bizi	 soymaya kalkışırlarsa	pişman	olurlar. </p>
<p class="calibre1">“Yolumuza	hiç	çıkmadılar,”	dedi	Lim. </p>
<p class="calibre1">“Ama	onları	gönderdim.	Sarhoştunuz	ya	da	uyuyordunuz.” </p>
<p class="calibre1">“Biz?	Sarhoş?”	Tom	büyük	bir	yudum	bira	içti.	“Asla.” </p>
<p class="calibre1">“Onların	işini	sen	de	bitirebilirdin,”	dedi	Lim,	Koca’ya. </p>
<p class="calibre1">“Ne,	 yanımda	 çocuktan	 başka	 kimse	 yokken	 mi?	 Sana	 iki	 kez	 söyledim,	 yaşlı	 kadın	 Fem’in doğumuna	yardım	etmek	için	Kuzu	Yaylasındaydı.	Zavallı	kızın	karnına	o	piçi	koyan	sizden	biri	değildi sanki.”	 Adam	 öfkeli	 gözlerle	 Tom’a	 baktı.	 “Ve	 sen,	 bahse	 girerim	 ki	 arpınla	 bütün	 hüzünlü	 şarkıları çalmışsındır,	sırf	zavallı	Fern	iç	çamaşırlarını	çıkarsın	diye.” </p>
<p class="calibre1">“Eğer	bir	şarkı,	bir	kıza,	kıyafetlerini	çıkarmak	ve	güneşin	ılık	öpüşlerini	teninde	hissetmek	isteği veriyorsa,	 bu	 şarkıcının	 suçu	 mu?”	 diye	 sordu	 Tom.	 “Ayrıca	 kız	 Anguy’dan	 hoşlanmıştı.	 Yayına dokunabilir	miyim?’	diye	sorduğunu	duydum.	‘Ahhh,	çok	sert	ve	pürüzsüzmüş.	Bir	kez	çekebilir	miyim,	ne dersin?’	” </p>
<p class="calibre1">Koca	 homurdandı.	 “Sen	 ya	 da	 Anguy,	 hanginiz	 olduğu	 fark	 etmez.	 Atlar	 konusunda	 benim	 kadar suçlusunuz.	Üç	kişi	olduklarını	söylemiştim.	Tek	başına	bir	adam	üç	kişiye	karşı	ne	yapabilir?”	, </p>
<p class="calibre1">“Üç,”	dedi	Lim	aşağılar	gibi,	“ama	biri	kadındı,	diğeri	de	zincire	vuruluydu,	kendin	söyledin.” </p>
<p class="calibre1">Koca	yüzünü	buruşturdu.	“Erkek	gibi	giyinmiş	iri	bir	kadındı.	Ve	zincirli	olan...	onun	gözlerindeki bakışı	 hiç	 beğenmedim.”	 Anguy	 bira	 kupasının	 üzerinden	 gülümsedi.	 “Ben	 bir	 adamın	 bakışlarından hoşlanmadığımda	gözlerinden	birine	bir	ok	saplıyorum.” </p>
<p class="calibre1">Arya,	kulağının	dibinden	geçen	oku	hatırladı.	Ok	atabilmek	isterdi. </p>
<p class="calibre1">Koca	 etkilenmemişti.	 “Büyüklerin	 konuşurken	 sessiz	 ol.	 Biranı	 iç	 ve	 diline	 dikkat	 et	 yoksa	 seni yaşlı	kadına	kaşıkla	dövdürürüm.” </p>
<p class="calibre1">“Büyüklerim	 çok	 fazla	 konuşuyor	 ve	 biramı	 içmek	 için	 senden	 izin	 alacak	 değilim.”	 Delikanlı söylediğini	kanıtlamak	için	büyük	bir	yudum	bira	içti. </p>
<p class="calibre1">Arya	 da	 aynı	 şeyi	 yaptı.	 Derelerden,	 su	 birikintilerinden	 ve	 çamurlu	 Üç	 Dişli	 Mızrak’tan içtikleriyle	 geçen	 onca	 günden	 sonra,	 biranın	 tadı	 bir	 zamanlar	 babasının	 izin	 verdiği	 küçük	 şarap yudumları	kadar	lezzetliydi.	Mutfaktan	ağzını	sulandıran	kokulur	geliyordu	ama	Arya’nın	düşünceleri	hâlâ dışarıdaki	 tekneyle	 doluydu.	 Tekneyi	 yüzdürmek	 onu	 çalmaktan	 daha	 zor	 olacak.	 Herkes	 uyuyana	 kadar beklersek... </p>
<p class="calibre1">Servisçi	 çocuk	 yuvarlak	 ekmek	 somunlarıyla	 birlikte	 tekrar	 göründü.	 Arya	 somundan	 bir	 parça koparıp	 iştahla	 yemeye	 koyuldu.	 Çiğnemesi	 zordu	 gerçi;	 ekmek	 fazla	 kalındı,	 yumru	 yumruydu	 ve	 altı yanmıştı. </p>
<p class="calibre1">Al	Turta	ekmeğin	tadına	bakar	bakmaz	yüzünü	buruşturdu.	"Bu	ekmek	kötü,”	dedi.	“Hem	yanık	hem</p>
<p class="calibre1">de	sert.” </p>
<p class="calibre1">“Suyuna	banacak	bir	yahniyle	birlikte	daha	iyi	oluyor,”	dedi	Lim. </p>
<p class="calibre1">“Hayır	olmuyor,”	dedi	Anguy,	“ama	dişini	kırma	ihtimalin	azalıyor.” </p>
<p class="calibre1"><a id="p115"></a>“İster	 yersin,	 ister	 aç	 gidersin,”	 dedi	 Koca.	 “Bir	 fırıncı	 gibi	 mi	 görünüyorum?	 Seni	 daha	 iyisini yaparken	görmek	isterdim.”	“Ben	yapabilirdim,”	dedi	Al	Turta.	“Çok	kolay.	Hamuru	fazla	yoğurmuşsun, bu	 yüzden	 sert	 olmuş.”	 Birasından	 bir	 yudum	 aldı	 vc	 sevgi	 dolu	 bir	 şekilde	 ekmeklerden,	 turtalardan, keklerden	ve	sevdiği	her	şeyden	bahsetmeye	başladı.	Arya	gözlerini	devirdi. </p>
<p class="calibre1">Tom	gelip	Arya’nın	karşısına	oturdu.	“Güvercin,”	dedi,	“ya	da	Arry,	ya	da	gerçek	adın	her	ne	ise, </p>
<p class="calibre1">bu	senin	için.”	Adam,	Arya’yla	arasındaki	ahşap	masanın	üstüne	kirli	bir	parşömen	parçası	koydu. </p>
<p class="calibre1">Arya	şüphe	dolu	gözlerle	parşömene	baktı.	“Ne	bu?” </p>
<p class="calibre1">“Üç	altın	ejderha.	Atlarını	satın	almamız	gerekiyor.” </p>
<p class="calibre1">Arya	 ihtiyatlı	 bir	 şekilde	 adama	 baktı.	 “Onlar	 bizim	 atlarımız.”	 “Onları	 kendiniz	 için	 çaldınız demek	bu,	öyle	mi?	Bunda	utanılacak	bir	şey	yok	kızım.	Savaş	pek	çok	dürüst	insanı	hırsız	yaptı.”	Tom parmağın	 ucuyla	 parşömenin	 üstüne	 vurdu.	 “Sana	 iyi	 bir	 fiyat	 ödüyorum.	 Doğruyu	 söylemek	 gerekirse herhangi	bir	atın	ederinden	çok	daha	fazlasını.” </p>
<p class="calibre1">Al	 Turta	 parşömeni	 kapıp	 açtı.	 “Altın	 filan	 yok,”	 diye	 şikâyet	 etti	 yüksek	 sesle.	 “Sadece	 yazılar var.” </p>
<p class="calibre1">“Evet,”	dedi	Tom,	“ve	bunun	için	üzgünüm.	Ama	savaştan	sonra	bu	senedi	ödeyeceğiz,	kralın	bir</p>
<p class="calibre1">adamı	olarak	söz	veriyorum.” </p>
<p class="calibre1">Arya	sandalyesini	geri	itip	ayağa	kalktı.	“Siz	kralın	adamları	değilsiniz,	siz	hırsızsınız.” </p>
<p class="calibre1">“Gerçek	 bir	 hırsızla	 karşılaşmış	 olsaydın	 onların	 ödeme	 yapmadığını	 bilirdin,	 kâğıtla	 olsa	 bile. </p>
<p class="calibre1">Atlarınızı	 kendimiz	 için	 istemiyoruz	 çocuk,	 diyarın	 iyiliği	 için	 istiyoruz,	 daha	 hızlı	 hareket	 edip	 icap ettiği	kadar	dövüşebilmek	için.	Kralın	dövüşlerini.	Kralı	inkâr	mı	edeceksin?” </p>
<p class="calibre1">Herkes	 Arya’yı	 izliyordu;	 Yaycı,	 Lim,	 hilekâr	 gözleri	 ve	 sarı	 yüzüyle	 Koca.	 Hatta	 mutfak kapısından	kısık	gözlerle	bakan	Sharna.	Ben	ne	söylersem	söyleyeyim	atlarımız	alacaklar,	diye	düşündü Arya.	 Nehirova}ya	 kadar	 yürümek	 zorunda	 kalacağız,	 eğer...	 “Biz	 kâğıt	 istemiyoruz,”	 dedi	 Al	 Turta’mn eline	 vurup	 parşömeni	 yere	 düşürürken.	 “Dışarıdaki	 tekne	 karşılığında	 atlarımızı	 alabilirsiniz.	 Ama yalnızca	tekneyi	nasıl	kulanacağımızı	gösterirseniz.” </p>
<p class="calibre1">Yeditelli	 Tom	 bir	 an	 için	 Arya’ya	 baktı,	 geniş	 ağzı	 acıklı	 ve	 alaycı	 bir	 gülümsemeyle	 çarpıldı. </p>
<p class="calibre1">Yüksek	 sesle	 güldü.	 Anguy	 da	 ona	 katıldı,	 sonra	 hepsi	 birden	 gülüyordu;	 Lim	 Limoncübbeli,	 Sharna, Koca	ve	hatta	bir	arbaletle	birlikte	fıçıların	arkasından	çıkan	servisçi	çocuk.	Arya	onlara	bağırmak	istedi ama	bunun	yerine	gülümsemeye	başladı... </p>
<p class="calibre1">“Süvarileri”	 Gendry’nin	 sesi	 telaştan	 tizleşmişti.	 Kapı	 gürültüyle	 açıldı	 ve	 Gendry</p>
<p class="calibre1">oradaydı.”Askerler,”	dedi	nefes	nefese.	“Nehir	yolundan	geliyorlar,	on	iki	adam.” </p>
<p class="calibre1">Al	Turta	bira	kadehini	devirerek	ayağa	sıçradı	ama	Tom	ve	diğerleri	hiç	huzursuz	olmamışlardı. </p>
<p class="calibre1">“Bu	 kadar	 iyi	 bir	 birayı	 yere	 dökmek	 için	 sebep	 yok,”	 dedi	 Sharna.	 “Yerine	 otur	 ve	 sakinleş	 çocuk, tavşanlar	 geliyor.	 Sen	 de	 otur	 küçük	 kız.	 Size	 ne	 zarar	 verildiyse	 artık	 bitti,	 sona	 erdi	 ve	 artık	 kralın adamlarının	yanındasınız.	Sizi	elimizden	gelen	en	iyi	şekilde	koruyacağız.” </p>
<p class="calibre1">Arya’nın	 tek	 cevabı	 omzunun	 üzerinden	 kılıcına	 uzanmak	 oldu	 ama	 kılıcı	 daha	 yarısına	 kadar çekemeden	 Lim	 bileğini	 yakaladı.	 “Bu	 kadar	 saçmalık	 yeter,”	 dedi,	 Arya’nın	 kolunu,	 eli	 açılana	 kadar büktü.	Adamın	parmakları	nasırlarla	sertlemişti	ve	korkutucu	şekilde	güçlüydü.	Yine\	düşündü	Arya.	Yine aynı	 şey	 oluyor,	 tıpkı	 köyde	 olduğu	 gibi;	 Chisıvyk'le,	 Raffla,	 Yürüyen	 Dağ’la	 olduğu	 gibi.	 Bu	 adamlar Arya’nın	 kılıcını	 çalacak	 ve	 onu	 tekrar	 bir	 fareye	 dönüştüreceklerdi.	 Serbest	 eliyle	 sıkı	 sıkı	 kavradığı bira	 kupasını	 Lim’in	 yüzüne	 savurdu.	 Bira	 adamın	 kafasına	 dökülüp	 gözlerinin	 içine	 aktı.	 Arya	 adamın burnunun	kırıldığını	duydu	ve	fışkıran	kanı	gördü.	Lim	bir	çığlık	atarak	ellerini	yüzüne	götürdüğünde	Arya serbest	kaldı.	“Kaçın!”	diye	bağırdı	doğrulurken. </p>
<p class="calibre1">Ama	 Lim	 bir	 kez	 daha	 Arya’nm	 tepesindeydi,	 adamın	 uzun	 bacaklarının	 tek	 adımı	 Arya’nın	 üç adımına	 denkti.	 Arya	 kıvranıp	 tekmeledi	 ama	 yüzünden	 kanlar	 akan	 Lim	 hiç	 zorlanmadan	 Arya’yı</p>
<p class="calibre1"><a id="p116"></a>ayağından	yakalayıp	havada	sallandırdı. </p>
<p class="calibre1">“Kes	 şunu	 seni	 küçük	 aptal,”	 diye	 bağırdı	 adam	 Arya’yı	 ileri	 geri	 silkelerken.	 “Kes	 artık!” </p>
<p class="calibre1">Gendry,	 Arya’ya	 yardım	 etmek	 için	 hareketlendi	 ama	 Yeditelli	 Tom	 elinde	 bir	 hançerle	 delikanlının önüne	çıktı. </p>
<p class="calibre1">Artık	 kaçmak	 için	 çok	 geçti.	 Arya	 dışarıdaki	 atların	 ve	 adamların	 sesini	 duyabiliyordu.	 Bir	 an sonra	 hanın	 açık	 kapısından	 içeri,	 kasılarak	 yürüyen	 bir	 adam	 girdi;	 Lim’den	 bile	 iri	 bir	 Tyroshluydu, uçları	 yeşile	 boyanmış	 kabarık	 sakalları	 grileşmeye	 başlamıştı.	 Adamın	 arkasından	 bir	 çift	 arbaletçi geldi,	aralarındaki	yaralı	adamın	yürümesine	yardım	ediyorlardı,	onların	ardından	diğerleri... </p>
<p class="calibre1">Arya’nın	o	güne	kadar	gördüğü	en	perişan	kıyafetli	gruptu	bu	ama	taşıdıkları	kılıçların,	baltaların ve	 yayların	 perişan	 bir	 tarafı	 yoktu.	 Adamlardan	 birkaçı	 içeri	 girerken	 Arya’yı	 meraklı	 gözlerle	 süzdü ama	kimse	tek	kelime	etmedi.	Paslı	bir	miğfer	takan	tek	gözlü	bir	adam	havayı	koklayıp	sırıttı,	sarı	kafalı bir	yaycı	bağırarak	bira	istedi.	Onlardan	sonra	aslan	süslü	miğferi	olan	bir	mızrakçı	geldi,	sakat	bir	yaşlı adam,	Braavoslu	bir	paralı	asker,	bir... </p>
<p class="calibre1">“Harwin?”	diye	fısıldadı	Arya.	Oydu!	O	sakalın	ve	karmakarışık	saçların	altındaki	yüz	Hullen’ın</p>
<p class="calibre1">oğluna	aitti;	eskiden	Arya’nın	midillisini	avluda	yürüten,	Jon	ve	Robb’la	birlikte	talim	yapan	ve	ziyafet günlerinde	bol	bol	içen	Hanvin’e.	Daha	zayıftı,	bir	şekilde	daha	sertti.	Kışyarı’ndayken	sakalı	yoktu	ama oydu...	Arya’nın	babasının	adamı.	“Hanvin”	Arya,	Lim’in	çelik	ellerinden	kurtulmaya	çalışarak	kendini öne	 attı.	 “Benim,”	 diye	 bağırdı.	 “Harwin,	 benim.	 Beni	 tanımadın	 mı?”	 Gözleri	 yaşla	 doldu	 ve	 kendini bebek	gibi	ağlarken	buldu	Arya,	aptal	bir	kız	çocuğu	gibi	ağlarken.	“Harvin,	benim!”	Harwin’in	gözleri, Arya’nın	yüzünden,	yeleğe	işlenmiş	derisi	yüzülmüş	adama	indi.	“Beni	nereden	tanıyorsun?”	diye	sordu kaşlarını	şüpheyle	çatarak.	“Derisi	yüzülmüş	adam...	sen	kimsin?	Sülük	lorduna	hizmet	eden	bir	delikanlı mı?” </p>
<p class="calibre1">Arya	bir	an	için	nasıl	cevap	vereceğini	bilemedi.	Çok	fazla	adı	vardı.	Arya	Stark’ı	sadece	hayal</p>
<p class="calibre1">mi	etmişti?	“Ben	bir	kızım,”	dedi	içini	çekerek.	“Lord	Bolton’ın	kadeh	taşıyıcısıydım	ama	o	beni	keçiye bırakacaktı,	 ben	 de	 Gendry	 ve	 Al	 Turta’yla	 birlikte	 kaçtım.	 Beni	 tanımak	 zorundasın!	 Eskiden	 benim midillimi	yürütürdün,	ben	küçükken.” </p>
<p class="calibre1">Hanvin’in	gözleri	kocaman	oldu.	“Tanrılar	merhamet	edin,”	dedi	boğuk	bir	sesle.	“Arya	Ayakaltı? </p>
<p class="calibre1">Lim,	onu	bırak.” </p>
<p class="calibre1">“Burnumu	 kırdı.”	 Lim,	 Arya’yı	 bir	 çuval	 gibi	 yere	 bıraktı.	 “Yedi	 cehennem,	 bu	 kız	 da	 kim oluyor?” </p>
<p class="calibre1">“El’in	kızı.”	Harvin,	Arya’nın	önünde	diz	çöktü.	“Kışyarının	Arya	Stark’ı.” </p>
<p class="calibre1"></p>
<p class="calibre1"><a id="p117"></a><b class="calibre3">CATELYN</b></p>
<p class="calibre1">Robb.	Barınaklardan	gelen	gürültüyü	duyduğu	anda	anlamıştı	Catelyn. </p>
<p class="calibre1">Oğlu	Nehirova’ya	dönmüştü	ve	Boz	Rüzgâr	onunla	birlikteydi.	Gri	ulu	kurdun	yalnızca	kokusu	bile</p>
<p class="calibre1">tazıların	 çılgınca	 havlayıp	 ulumasına	 yetiyordu:	 Bana	 gelecek,	 diye	 düşündü	 Catelyn,	 bunu	 biliyordu. </p>
<p class="calibre1">Edmure	ilk	ziyaretinden	sonra	bir	daha	gelmemişti,	günlerini	Marq	Piper	ve	Patrek	Mallister’la	birlikte, Kafiyeci	 Kymund’un	 Taş	 Değirmen	 hakkında	 yazdığı	 satırları	 dinleyerek	 geçirmeyi	 tercih	 etmişti.	 Ama Robb,	Edmure	değil.	Robb	beni	görecek. </p>
<p class="calibre1">Günlerdir	yağmur	yağıyordu,	yoğun	şekilde	düşen	soğuk	ve	gri	damlalar	Catelyn’in	ruh	haline	çok</p>
<p class="calibre1">uygundu.	Lord	Hoster	geçen	her	günle	birlikte	biraz	daha	zayıf	düşüyor	ve	zihni	biraz	ilaha	bulanıyordu, artık	 sadece,	 “Papatya,”	 diye	 mırıldanmak	 ve	 af	 dilenmek	 için	 uyanıyordu.	 Edmure	 ablasından	 uzak duruyordu	ve	Sör	Desmond	Grell,	bundan	mutsuz	oluyormuş	gibi	görünse	de,	Catelyn’e	hâlâ	kale	içinde dolaşma	 özgürlüğü	 vermemişti.	 Sör	 Robin	 Ryger	 ve	 adamlarının,	 ayakları	 yorgun	 ve	 kemiklerine	 kadar ıslanmış	 halde	 geri	 gelmesi	 Catelyn’in	 ruhunu	 aydınlatan	 tek	 şey	 olmuştu.	 Görünüşe	 göre	 yürüyerek dönmüşlerdi.	 Kral	 Katili	 bir	 şekilde	 Sör	 Robin’in	 kadırgasını	 batırmayı	 ve	 kaçmayı	 başarmıştı;	 Üstat Vyman,	 Catelyn’e	 gizlice	 söylemişti	 bunu.	 Catelyn,	 Sör	 Robin’le	 konuşup	 neler	 olduğunu	 ayrıntılarıyla öğrenmek	istemişti	ama	isteği	reddedilmişti. </p>
<p class="calibre1">Yanlış	 olan	 bir	 şey	 daha	 vardı.	 Kardeşinin	 döndüğü	 gün,	 tartışmalarından	 birkaç	 saat	 sonra, Catelyn	avludan	gelen	öfkeli	sesler	duymuştu.	Neler	olduğuna	bakmak	için	çatıya	çıktığında	kalenin	ana kapısının	 yanında	 toplanan	 adamları	 görmüştü.	 Eyerlenmiş	 ve	 dizgin	 vurulmuş	 atlar	 ahırlardan çıkarılıyordu.	Bağrışmalar	da	vardı	ama	Catelyn	kelimeleri	seçemeyecek	kadar	uzaktaydı.	Robb’un	beyaz sancaklarından	biri	yerdeydi,	şövalyelerden	biri	atını	çevirmiş	ve	hayvanı	kapıya	doğru	koştururken	ulu kurdu	ezmişti.	Diğer	adamların	çoğu	da	aynı	şeyi	yapmıştı.	Bunlar	geçitlerde	Edmure’la	birlikte	dövüşen adamlar,	 diye	 düşünmüştü	 Catelyn.	 Onları	 ne	 bu	 kadar	 öfkelendirmiş	 olabilir?	 Kardeşim	 onlara	 bir hakarette	mi	bulundu,	onları	bir	şekilde	gücendirdi	mi?	Catelyn,	onunla	birlikte	Acı	Köprü’ye	ve	Fırtına Burnu’na	 yolculuk	 eden	 Sör	 Perwyn	 Frey'i	 ve	 onun	 piç	 kardeşi	 Martyn	 Nehir’i	 gördüğünü	 düşünmüştü ama	 baktığı	 yerden	 emin	 olmak	 zordu.	 Kırka	 yakın	 adam	 kale	 kapısından	 çıkıp	 gitmişti,	 amaç	 neydi bilmiyordu	Catelyn. </p>
<p class="calibre1">Adamlar	geri	dönmemişti.	Üstat	Vyman	adamların	kim	olduğunu,	nereye	gittiğini	ya	da	onları	neyin</p>
<p class="calibre1">bu	kadar	sinirlendirdi	ğini	Catelyn’e	söylememişti.	“Babanızı	görmek	için	buradayım,	sadece	bunun	için leydim,”	demişti	üstat.	“Kardeşiniz	kısa	zaman	içinde	Nehirova	Lordu	olacak.	Bilmenizi	istediği	kadarını size	o	anlatmalı.” </p>
<p class="calibre1">Ama	Robb	batıdan	dönmüştü	artık,	zaferle	dönmüştü.	Beni	affedecek,	dedi	Catelyn	kendine.	Beni</p>
<p class="calibre1">affetmek	 zorunda,	 o	 benim	 oğlum,	 Arya	 ve	 Sansa	 benim	 olduğu	 kadar	 onun	 da	 kanı.	 Oğlum	 beni	 bu odadan	kurtaracak	ve	ben	neler	olduğunu	öğreneceğim. </p>
<p class="calibre1">Sör	 Desmond	 onu	 almaya	 geldiğinde	 Catelyn	 banyosunu	 yapmış,	 giyinmiş	 ve	 kestane	 rengi</p>
<p class="calibre1">saçlarını	 taramıştı.	 “Kral	 Robb	 batıdan	 döndü	 leydim,”	 dedi	 şövalye,	 “Büyük	 Salon’da	 ona	 katılmanızı emrediyor.” </p>
<p class="calibre1">Catelyn’in	 hayalini	 kurduğu	 ve	 gelmesinden	 korktuğu	 andı	 bu.	 İki	 oğul	 kaybettim,	 yoksa	 üç	 mü? </p>
<p class="calibre1">Birazdan	öğrenecekti. </p>
<p class="calibre1">İçeri	 girdiklerinde	 salon	 kalabalıktı.	 Bütün	 gözler	 yüksek	 platformdaydı	 ama	 Catelyn	 insanları sırtından	 tanıyordu:	 Leydi	 Mormont’un	 yamalı	 örgü	 zırhı,	 salondaki	 bütün	 kafalara	 yukarıdan	 bakan	 İri</p>
<p class="calibre1"><a id="p118"></a>Jon	 ve	 oğlu,	 miğferini	 kolunun	 altında	 taşıyan	 beyaz	 saçlı	 Lord	 John	 Mallister,	 kuzgun	 tüylerinden yapılmış	gösterişli	peleriniyle	Tytos	Blackwood...	Bu	adamların	yarısı	beni	şimdi	asmak	isteyecek.	Diğer yarısı	sadece	gözlerini	kaçıracak.	Catelyn	birinin	eksik	olduğu	hissiyle	rahatsızdı. </p>
<p class="calibre1">Rob	yüksek	platformda	ayaktaydı.	Artık	bir	çocuk	değil,	diye	fark	etti	Catelyn	acıyla.	Artık	on	altı yaşında,	yetişkin	bir	adam.	Ona	bir	bak.	Savaş,	Robb’un	yüzündeki	bütün	yumuşaklığı	eritmiş,	onu	katı	ve güçlü	kılmıştı.	Robb	sakallarını	kesmişti	ama	kızıl	saçları	omuzlarına	dökülüyordu.	Son	yağmurlar	örgü zırhını	 paslandırmış,	 beyaz	 pelerininin	 ve	 cübbesinin	 üstünde	 kahverengi	 lekeler	 bırakmıştı.	 Belki	 de lekeler	kandı.	Başında	demir	ve	bronzdan	yapılmış	kılıçlı	tacı	vardı.	Tacı	daha	rahat	taşıyor	artık.	Onu bir	kral	gibitaşıyor. </p>
<p class="calibre1">Kalabalık	 platformun	 hemen	 altında	 duran	 Edmure,	 kazandığı	 zafer	 Robb	 tarafından	 övülürken başını	 mütevazı	 bir	 tavırla	 öne	 eğmişti.	 “...Taş	 Değirmen	 asla	 unutulmamalı.	 Lord	 Tywin’in	 Stannis’le dövüşmek	 üzere	 kaçmasına	 şaşırmayın.	 Hem	 kuzeyli	 hem	 de	 nehirli	 adamlardan	 payına	 düşeni	 aldı.” </p>
<p class="calibre1">Salondan	onay	dolu	bağrışmalar	ve	kahkahalar	yükseldi	fakat	Robb	sessizlik	sağlamak	için	elini	kaldırdı. </p>
<p class="calibre1">“Ama	hata	yapmayın.	Lannisterlar	tekrar	yürüyecek	ve	krallık	sağlama	alınana	kadar	kazanılması	gereken başka	mücadeleler	olacak.” </p>
<p class="calibre1">İri	 Jon	 kükredi,	 “Kuzey	 Kralı!”	 ve	 çelik	 eldivenli	 yumruğunu	 havaya	 kaldırdı.	 Nehir	 lordları bağırarak	 cevap	 verdi,	 Üç	 Dişli	 Mızrak	 Kralı!”	 Büyük	 Salon	 göğüslere	 indirilen	 yumruklarla	 ve	 yere vurulan	ayaklarla	inledi. </p>
<p class="calibre1">O	karmaşanın	içinde	sadece	birkaç	adam	Catelyn’le	Sör	Desmond’ı	fark	etmişti	ama	dirsekleriyle</p>
<p class="calibre1">birbirlerini	 dürttüler	 vc	 sessizlik	 Catelyn’in	 etrafını	 ağır	 ağır	 sardı.	 Catelyn	 başını	 dik	 tutup	 üstündeki bakışları	görmezden	geldi.	Bırak	ne	istiyorlarsa	düşünsünler.	Önemli	olan	Robb’un	yargısı. </p>
<p class="calibre1">Yüksek	 platformdaki	 Sör	 Brynden’ın	 sert	 yüzünü	 görmek	 Catelyn’e	 teselli	 verdi.	 Catelyn’in tanımadığı	 bir	 delikanlı	 Robb’un	 yaveriymiş	 gibi	 davranıyordu.	 Delikanlının	 arkasında,	 deniz kabuklarıyla	süslenmiş	kum	rengi	bir	pelerin	giyen	genç	bir	şövalye	vardı	ve	onun	yanındaki	daha	yaşlı şövalyenin	arması;	yeşil	ve	gümüş	çizgili	zemine	çapraz	olarak	çizilmiş	safran	renkli	şeridin	üstündeki	üç siyah	biberlikti.	İki	şövalyenin	arasında	yaşlı,	hoş	bir	leydi	ve	leydinin	kızı	olabilecek	güzel	bir	genç	kız duruyordu.	 Sansa’nın	 yaşına	 yakın	 bir	 kız	 daha	 vardı.	 Deniz	 kabuklarının,	 küçük	 bir	 hanedanın	 arması olduğunu	 biliyordu	 Catelyn	 ama	 yaşlı	 şövalyenin	 armasını	 tanımıyordu.	 Tutsaklar?	 Robb	 yüksek platforma	neden	tutsaklar	getirsindi? </p>
<p class="calibre1">Sör	 Desmond,	 Catelyn’i	 platforma	 doğru	 götürürken	 Utherydes	 Wayn	 asasını	 yere	 vurdu.	 Eğer Robb	 bana	 Edmure’un	 baktığı	 gibi	 bakarsa	 ne	 yaparım	 bilmiyorum.	 Ama	 oğlunun	 gözlerinde	 gördüğü şeyin	öfkeye	benzemediğini	düşündü	Catelyn,	başka	bir	şeydi…	belki	endişe?	Hayır,	bu	anlamsızdı.	Robb neden	korkacaktı	ki?	O	Genç	Kurt’tu,	Üç	Dişli	Mızrak’ın	ve	Kuzey’in	Kralı’ydı. </p>
<p class="calibre1">Catelyn’i	ilk	selamlayan	amcası	Sör	Brynden	oldu.	Bir	balık	kadar	kara	Sör	Brynden	başkalarının</p>
<p class="calibre1">ne	düşündüğünü	umursamazdı.	Platformdan	aşağı	atlayıp	Catelyn’i	kollarının	arasına	aldı,	Amcası,	“Eve döndüğünü	görmek	çok	güzel	Cat,”	dediğinde	Catelyn	sakinliğini	muhafaza	etmek	için	çabalamak	zorunda kaldı.	“Senin	de	öyle,”	diye	fısıldadı. </p>
<p class="calibre1">“Anne.” </p>
<p class="calibre1">Catelyn	 başını	 kaldırıp	 uzun	 boylu,	 kral	 duruşlu	 oğluna	 baktı.	 “Majesteleri,	 sağ	 salim	 dönmeniz için	dua	ettim.	Yaralandığınızı	duydum.” </p>
<p class="calibre1">“Sarpkaya’ya	saldırırken	koluma	bir	ok	isabet	etti,”	dedi	Robb.	“Ama	yaram	güzelce	iyileşti.	Çok</p>
<p class="calibre1">iyi	bakım	gördüm.” </p>
<p class="calibre1">“Tanrılar	merhametliymiş	o	halde.”	Catelyn	derin	bir	nefes	aldı.”	Söyle.	Bundan	kaçamazsın.	“Ne</p>
<p class="calibre1">yaptığımı	size	söylemiş	olmalılar.	Sebeplerimi	de	söylediler	mi?” </p>
<p class="calibre1">“Kızlar	için.” </p>
<p class="calibre1"><a id="p119"></a>“Beş	çocuğum	vardı.	Şimdi	üç	çocuğum	var.” </p>
<p class="calibre1">“Evet	leydim.”	Lord	Karstark,	İri	Jon’u	iterek	öne	çıktı;	siyah	örgü	zırhıyla,	karmakarışık	gri	uzun sakalıyla,	 solgun	 ve	 soğuk	 dar	 yüzüyle	 zalim	 bir	 hayalete	 benziyordu.	 “Benim	 de	 bir	 oğlum	 var,	 bir zamanlar	üç	oğlum	vardı.	Benim	intikamımı	çaldınız.” </p>
<p class="calibre1">Catelyn	 adamla	 sakince	 yüzleşti.	 “Lord	 Rickard,	 Kral	 Katili’nin	 ölümü	 çocuklarınıza	 hayat getirmezdi.	Yaşaması	benim	çocuklarıma	getirebilir.” </p>
<p class="calibre1">Lord	tatmin	olmamıştı.	“Jaime	Lannister	sizi	aptal	yerine	koydu.	Bir	çuval	boş	laftan	başka	bir	şey getirmeyecek	yaşaması.	Benim	Torrhen’im	ve	Eddard’ım	bundan	iyisini	hak	ediyordu.” </p>
<p class="calibre1">“Bu	kadar	yeter	Karstark,”	diye	gürledi	İri	Jon	kalın	kollarını	göğsünde	birleştirerek.	“Yaptığı	şey bir	annenin	aptallığıydı.	Kadınların	yaradılışı	budur.” </p>
<p class="calibre1">Lord	 Karstark,	 “Bir	 annenin	 aptallığı	 mı?”	 diyerek	 Lord	 Umber’e	 çıkıştı.	 “Ben	 buna	 hainlik derim.” </p>
<p class="calibre1">“Yeter.”	Robb’un	sesi	bir	an	için	babasından	çok	Brandon	gibi	yıkmıştı.	“Benim	huzurumda	kimse</p>
<p class="calibre1">Kışyarı	 Leydisi’ne	 hain	 diyemez	 Lord	 Rickard.”	 Catelyn’e	 döndüğünde	 sesi	 yumuşadı.	 “Eğer	 Kral Katili’nin	 zincirlerine	 dönmesini	 temenni	 edebilseydim,	 ederdim.	 Onu,	 benim	 bilgim	 ya	 da	 iznim olmadan	serbest	bıraktın...	ama	yaptığın	şeyi	sevgi	uğruna	yaptığını	biliyorum.	Arya	ve	Sansa	için,	Bran ve	 Rickon’ın	 ardından	 duyduğun	 keder	 yüzünden.	 Sevginin	 her	 zaman	 mantıklı	 olmadığını	 öğrendim. </p>
<p class="calibre1">Sevgi	bize	çok	aptalca	şeyler	yaptırabilir	ama	biz	yine	de	onun	peşinden	gideriz...	bizi	nereye	götürürse oraya.	Öyle	değil	mi	anne?” </p>
<p class="calibre1">Benim	 yaptığım	 bu	 mu?	 “Eğer	 kalbim	 beni	 bir	 aptallığa	 sürüklediyse,	 Lord	 Stark’tan	 ve	 sizden seve	seve	özür	dilerim.” </p>
<p class="calibre1">Lord	 Rickard’ın	 yüzü	 amansızdı.	 “Özürleriniz	 Torrhen	 ve	 Eddard’ı,	 Kral	 Katili	 tarafından</p>
<p class="calibre1">sokuldukları	soğuk	mezarlarda	ısıtmaya	yetecek	mi?”	dedi.	İri	Jon’u	ve	Maege	Mormont’u	omzuyla	iterek salondan	çıktı. </p>
<p class="calibre1">Robb	adamı	durdurmak	için	bir	şey	yapmadı.	“Onu	bağışla	anne.” </p>
<p class="calibre1">“Sen	beni	bağışlarsan.” </p>
<p class="calibre1">“Bağışladım.	 Başka	 hiçbir	 şey	 düşünemeyecek	 kadar	 çok	 sevmenin	 ne	 demek	 olduğunu</p>
<p class="calibre1">biliyorum.” </p>
<p class="calibre1">Catelyn	başını	eğdi.	“Teşekkür	ederim.”	En	azından	bu	çocuğu	kaybetmedim. </p>
<p class="calibre1">“Konuşmalıyız,”	 diyerek	 devam	 etti	 Robb.	 “Sen	 ve	 dayılarım.	 Bu	 konuyu...	 ve	 diğer	 şeyleri. </p>
<p class="calibre1">Kahya,	oturumu	kapat.” </p>
<p class="calibre1">Utherydes	Wayn	asasını	yere	vurdu	oturumun	bittiğini	duyurdu.	Kuzeyli	adamlar	ve	nehir	lordlan</p>
<p class="calibre1">kapıya	 yöneldiler.	 Catelyn	 neyin	 eksik	 olduğunu	 ancak	 o	 zaman	 fark	 etti.	 Kurt.	 Kurt	 burada	 değil.	 Boz Rüzgâr	 nerede?	 Catelyn	 ulu	 kurdun	 Robb’la	 birlikte	 döndüğünü	 biliyordu;	 köpeklerin	 sesini	 duymuştu ama	Boz	Rüzgar	salonda	yoktu.	Robb’un	yanında,	ait	olduğu	yerde	değildi. </p>
<p class="calibre1">Robb’u	 sorgulamayı	 düşünemeden	 önce	 Catelyn’in	 etrafı	 iyi	 dileklerini	 sunmak	 isteyenlerle</p>
<p class="calibre1">sarıldı.	“Leydim,	eğer	Cersei	Lannister	benim	iki	kızımı	tutuyor	olsaydı	ben	de	aynı	şeyi	yapardım,”	dedi Leydi	 Mormont,	 Catelyn’in	 elini	 tutarak.	 Adabımu-aşerete	 pek	 riayeti	 olmayan	 İri	 Jon,	 Catelyn’in ayaklarını	 yerden	 kesip	 kocaman	 kıllı	 elleriyle	 kollarını	 sıktı.	 “Sizin	 kurt	 yavrusu	 Kral	 Katilini	 bir	 kez mıhlamıştı,	 gerekirse	 yine	 yapar.”	 Galbart	 Glover	 ve	 Lord	 Jason	 daha	 serinkanlıydı	 ve	 Jonos	 Bracken nere-deyse	 buz	 gibiydi	 ama	 üçünün	 de	 sözleri	 nazikti.	 Catelyn’in	 yanına	 son	 gelen	 kişi	 kardeşi	 Edmure oldu.	“Kızların	için	ben	de	dua	ediyorum	Cat.	Umarım	bundan	şüphe	etmiyorsundur.” </p>
<p class="calibre1">“Elbette	etmiyorum.”	Catelyn	kardeşini	öptü.	“Seni	bu	yüzden	seviyorum.” </p>
<p class="calibre1">Söylenecek	 her	 şey	 bittiğinde	 Nehirova’nm	 Büyük	 Salonu;	 Robb,	 üç	 Tully	 ve	 Catelyn’in</p>
<p class="calibre1">tanımadığı	 altı	 yabancı	 dışında	 boştu.	 Catelyn	 meraklı	 gözlerle	 yabancıları	 süzdü.	 “Leydim,	 sörler, </p>
<p class="calibre1"><a id="p120"></a>oğlumun	davasında	yeni	misiniz?” </p>
<p class="calibre1">“Yeniyiz,”	dedi	deniz	kabukları	olan	genç	şövalye,	“ama	cesarette	ateşli,	sadakatte	sağlamız.	Bunu</p>
<p class="calibre1">size	kanıtlamayı	umuyorum.” </p>
<p class="calibre1">Robb	 rahatsız	 görünüyordu.	 “Anne,”	 dedi.	 “Sarpkaya	 Lordu	 Gawen	 Westerling,in	 karısı	 Leydi Sybell’i	 takdim	 etmeme	 izin	 ver.”	 Yaşlı	 kadın	 ağır	 başlı	 bir	 tavırla	 öne	 çıktı.	 “Leydinin	 eşi	 Fısıltılı Orman’da	esir	aldığımız	lordlardan	biriydi.” </p>
<p class="calibre1">Westerling;	 evet,	 diye	 düşündü	 Catelyn.	 Armalarında	 altı	 tane	 deniz	 kabuğu	 var,	 kumlu	 zemin üstünde	beyaz.	Lannisterlar’a	bağlılık	yemini	etmiş	küçük	bir	hanedan. </p>
<p class="calibre1">Robb	 diğer	 yabancıları	 sırayla	 öne	 çağırdı.	 “Sör	 Rolph	 Spicer,	 Leydi	 Sybell’in	 kardeşi. </p>
<p class="calibre1">Sarpkaya’yı	aldığımızda	kendisi	kale	kumandanıydı.”	Biberlikli	arması	olan	şövalye	başını	indirdi.	Kırık bir	 burnu	 ve	 kısa	 tıraş	 edilmiş	 gri	 sakalları	 olan	 geniş	 ve	 sağlam	 yapılı	 bir	 adamdı,	 oldukça	 yiğit görünüyordu.	 “Lord	 Gawen	 ve	 Leydi	 Sybell’in	 çocukları	 Sör	 Raynald	 Westerling.”	 Deniz	 kabuklu şövalye	 çalı	 gibi	 bıyıklarının	 altından	 gülümsedi.	 Kabaca	 yontulmuş	 genç	 ve	 ince	 delikanlının	 güzel dişleri	ve	kestane	rengi	dağınık	saçları	vardı.	“Elenya.”	Küçük	kız	acele	ve	kısa	bir	reverans	bir	yaptı. </p>
<p class="calibre1">“Rollam	 Westerling,	 yaverim.”	 Delikanlı	 dizinin	 üstüne	 çökmek	 için	 hareketlendi	 ama	 kimsenin	 diz çökmediğini	görünce	vazgeçip	eğildi. </p>
<p class="calibre1">“Şeref	bana	ait,”	dedi	Catelyn.	Robb,	Sarpkaya’nın	sadakatini	kazanmış	olabilir	mi?	Durum	buysa</p>
<p class="calibre1">Westerlingler’in	 Robb’un	 yanında	 olmasına	 şaşırmamak	 gerekirdi.	 Casterly	 Kayası	 böyle	 ihanetleri	 iyi karşılamazdı;	Tywin	Lannister	savaşlara	gidebilecek	yaşa	geldiğinden	bu	yana. </p>
<p class="calibre1">Genç	 kız,	 son	 olarak	 ve	 çok	 utangaç	 bir	 şekilde	 öne	 çıktı.	 Robb	 kızın	 elini	 tuttu.	 “Anne,”	 dedi, </p>
<p class="calibre1">“sana	Leydi	Jeyne	Westerling,i	takdim	etmekten	büyük	şeref	duyarım.	Kendisi	Lord	Gawen,ın	büyük	kızı ve	benim...	ah...	benim	leydi	karımdır.” </p>
<p class="calibre1">Catelyn’in	aklında	geçen	ilk	düşünce;	hayır,	bu	olamaz,	sen	tek	Çocuksun,	oldu. </p>
<p class="calibre1">İkincisi;	ve	bundan	öte,	sen	bir	başkasıyla	nişanlısın. </p>
<p class="calibre1">Üçüncüsü;	Anne	merhamet	göster.	Sen	ne	yaptın	Robb? </p>
<p class="calibre1">Catelyn,	ancak	o	anda	geç	kalmış	bir	anımsayış	yaşadı.	Sevgi	uğruna	yapılan	aptalca	şeyler?	Beni</p>
<p class="calibre1">bir	tavşanı	tuzağa	düşürür	gibi	ustaca	yakaladı.	Onu	şimdiden	bağışlamış	oldum.	Catelyn’in	rahatsızlığı kederli	 bir	 hayranlıkla	 harmanlanmıştı;	 mizansen,	 usta	 bir	 oyuncunun	 ikna	 ediciliğine	 yakışır	 şekilde sahnelenmişti...	ya	da	bir	kralın.	Catelyn,	Jeyne	Westerling’in	ellerini	tutmaktan	başka	seçenek	göremedi. </p>
<p class="calibre1">“Yeni	bir	kızım	oldu,”	dedi,	sesi	istediğinden	daha	sert	çıkmıştı.	Dehşet	içindeki	kızı	iki	yanağından	öptü. </p>
<p class="calibre1">“Kalemize	ve	ocağımıza	hoş	geldin.” </p>
<p class="calibre1">“Teşekkür	 ederim	 leydim.	 Robb	 için	 iyi	 ve	 sadık	 bir	 eş	 olacağıma	 yemin	 ederim.	 Ve</p>
<p class="calibre1">olabildiğimce	akıllı	bir	kraliçe.” </p>
<p class="calibre1">Kraliçe.	 Evet,	 bu	 sevimli	 küçük	 kız	 bir	 kraliçe,	 bunu	 unutmamalıyım.	 Genç	 kız;	 kestane	 rengi bukleleri,	kalp	biçimindeki	yüzü	ve	utangaç	gülümsemeyle	inkâr	edilemez	şekilde	sevimliydi.	Ufak	tefek ama	kalçaları	geniş,	diye	düşündü	Catelyn.	En	azından	çocuk	taşımakta	zorluk	çekmeyecek. </p>
<p class="calibre1">Daha	 fazla	 bir	 şey	 söylenmesine	 fırsat	 kalmadan	 Leydi	 Sybell	 müdahale	 etti.	 “Stark	 Hanedanina katılmaktan	büyük	onur	duyuyoruz	leydim,	fakat	çok	da	yorgunuz.	Kısa	zamanda	uzun	bir	yol	geldik.	Belki de	odalarımıza	çekilmeliyiz,	böylece	siz	de	oğlunuzla	başbaşa	kalabilirsiniz?” </p>
<p class="calibre1">“Bu	en	iyisi	olur.”	Robb,	Jeyne’i	öptü.	“Kahya	sizin	için	uygun	odalar	bulacak.” </p>
<p class="calibre1">“Sizi	ona	götüreyim,”	diyerek	gönüllü	oldu	Sör	Edmure	Tully. </p>
<p class="calibre1">“Çok	naziksiniz,”	dedi	Leydi	Sybelle. </p>
<p class="calibre1">“Ben	de	gitmeli	miyim?”	diye	sordu	Rollam	isimli	çocuk,	“Ben	sizin	yaverinizim.” </p>
<p class="calibre1">Robb	güldü.	“Ama	şu	anda	bir	yavere	ihtiyacım	yok.” </p>
<p class="calibre1">“Ah.” </p>
<p class="calibre1"><a id="p121"></a>“Majesteleri	 on	 altı	 yıl	 boyunca	 sensiz	 idare	 etti	 Rollam,”	 dedi	 deniz	 kabuklu	 Sör	 Raynald. </p>
<p class="calibre1">“Birkaç	saat	daha	idare	edebilir	bence.”	Elini	sıkıca	tutarak	küçük	kardeşini	salondan	çıkardı. </p>
<p class="calibre1">“Karın	 çok	 güzel,”	 dedi	 Catelyn	 insanlar	 onları	 duyamayacak	 kadar	 uzaklaştığında,	 “ve</p>
<p class="calibre1">Westerlingler	 de	 muhterem	 görünüyorlar...	 ama	 Lord	 Gawen,	 Tywin	 Lannister’ın	 yeminli	 adamı,	 öyle değil	mi?” </p>
<p class="calibre1">“Evet.	 Jason	 Mallister	 onu	 Fısıltılı	 Orman’da	 yakaladı	 ve	 o	 günden	 beri	 fidye	 için</p>
<p class="calibre1">Denizgözcüsü’nde	 tutuyor.	 Şimdi	 onu	 serbest	 bırakacağım	 elbette,	 buna	 rağmen	 bana	 katılmak istemeyebilir.	 Lordun	 rızasını	 almadan	 evlendik	 korkarım,	 üstelik	 bu	 evlilik	 onu	 büyük	 bir	 tehlikeye sokuyor.	Sarpkaya	kuvvetli	bir	kale	değil.	Jeyne	bana	duyduğu	aşk	yüzünden	her	şeyi	kaybedebilir.” </p>
<p class="calibre1">“Ve	sen,”	dedi	Catelyn	yumuşak	bir	sesle,	“Freyler’i	kaybettin.” </p>
<p class="calibre1">Robb’un	irkiltisi	her	şeyi	anlatıyordu.	Catelyn	o	kızgın	seslerin	sebebini,	Perwyn	Frey	ve	Martyn</p>
<p class="calibre1">Nehir’in	 neden	 öyle	 aceleyle	 çekip	 gittiğini	 ve	 giderken	 neden	 Robb’un	 sancağını	 ezdiklerini	 şimdi anlıyordu. </p>
<p class="calibre1">“Karınla	birlikte	kaç	kılıç	geldiğini	sorabilir	miyim	Robb?”	“Elli.	Bir	düzine	şövalye.”	Robb’un</p>
<p class="calibre1">sesi	 olması	 gerektiği	 gibi	 üzgün	 ve	 karamsardı.	 Yaşlı	 Lord	 Wälder	 Frey,	 İkizler’de	 yapılan	 evlilik anlaşmasından	 sonra	 Robb’u	 bin	 atlı	 şövalye	 ve	 yaklaşık	 üç	 bin	 piyadeyle	 birlikte	 göndermişti.	 “Jeyne güzel	olduğu	kadar	akıllı.	Aynı	zamanda	nazik.	Şefkatli	bir	kalbi	var.” </p>
<p class="calibre1">Senin	kılıçlara	ihtiyacın	var	şefkatli	kalplere	değil.	Bunu	nasıl	yapabilirsin	Rob?	Nasıl	bu	kadar</p>
<p class="calibre1">düşüncesiz,	 bu	 kadar	 aptal	 olabilirsin?	 Nasıl	 bu	 kadar...	 bu	 kadar...	 genç.	 Ama	 serzenişler	 bir	 işe yaramayacaktı.	Catelyn	sadece,	“Bunun	nasıl	olduğunu	anlat	bana,”	dedi. </p>
<p class="calibre1">“Ben	onun	kalesini	aldım	o	da	benim	kalbimi.”	Robb	gülümsedi.	“Sarpkaya’daki	garnizon	zayıftı, </p>
<p class="calibre1">kaleyi	 ani	 bir	 saldırıyla	 bir	 gecede	 aldık.	 Ben	 ana	 kapıyı	 koçbaşıyla	 kırarken	 Kara	 Wälder	 ve	 İri	 Jon duvarlara	 tırmanan	 gruplara	 liderlik	 ettiler.	 Sör	 Rolph	 teslim	 olup	 kaleyi	 bize	 bırakmadan	 hemen	 önce koluma	 bir	 ok	 saplandı.	 Önce	 önemsiz	 gibi	 görünüyordu	 ama	 yaram	 iltihaplandı.	 Jeyne	 beni	 kendi yatağına	 yatırdı	 ve	 ateşim	 düşene	 kadar	 benimle	 ilgilendi.	 Ve	 İri	 Jon	 bana	 o	 haberi	 getirdiğinde	 Jeyne yanımdaydı...	Kışyarı	haberini.	Bran	ve	Rickon.”	Robb,	kardeşlerinin	adını	Eylemekte	zorlanıyor	gibiydi. </p>
<p class="calibre1">“O	gece	Jeyne...	o...	beni	teselli	etti	anne.” </p>
<p class="calibre1">Catelyn’e,	 Jeyne	 Westerling’in	 Robb’a	 ne	 çeşit	 bir	 teselli	 verdiğinin	 söylenmesine	 gerek	 yoktu. </p>
<p class="calibre1">“Ve	ertesi	gün	onunla	evlendin.” </p>
<p class="calibre1">Robb	annesinin	gözlerinin	içine	baktı,	aynı	anda	hem	gururlu	hem	bedbahttı.	“Yapılacak	tek	onurlu</p>
<p class="calibre1">şey	buydu.	O	çok	nazik	ve	tatlı	biri	anne,	benim	için	iyi	bir	eş	olacak.” </p>
<p class="calibre1">“Belki.	Bu	Wälder	Frey’i	sakinleştirmeyecek.” </p>
<p class="calibre1">“Biliyorum,”	 dedi	 Robb	 son	 derece	 üzgün	 bir	 halde.	 “Mücadeleler	 dışında	 her	 şeyi	 yüzüme gözüme	 bulaştırdım	 değil	 mi?	 İşin	 zor	 kısmının	 mücadeleler	 olacağını	 düşünmüştüm	 ama...	 eğer	 seni dinleyip	 Theon’u	 esir	 olarak	 tutsaydım	 kuzeye	 hâlâ	 ben	 hükmediyor	 olurdum,	 Bran	 ve	 Rickon	 da	 sağ</p>
<p class="calibre1">salim	Kışyarında	olurlardı.” </p>
<p class="calibre1">“Belki.	 Belki	 de	 değil.	 Lord	 Balon	 buna	 rağmen	 savaşmak	 isteyebilirdi.	 Geçen	 sefer	 bir	 taca uzanmak	ona	iki	oğula	mal	olmuştu.	Bu	sefer	sadece	bir	oğul	kaybetmenin	kârlı	olacağını	düşünebilirdi.” </p>
<p class="calibre1">Catelyn	oğlunun	koluna	dokundu.	“Sen	evlendikten	sonra	Freyler’le	ne	oldu?” </p>
<p class="calibre1">Robb	başını	iki	yana	salladı.	“Sör	Stevron’la	bir	uzlaşmaya	varabilirdim	ama	Sör	Ryman	bir	taş</p>
<p class="calibre1">kadar	kalın	kafalı	ve	Kara	Wälder...	sana	yemin	ederim	ki	o	adam	lakabını	sakalının	renginden	almamış. </p>
<p class="calibre1">Kız	kardeşlerinin	bir	dulla	evlenmeye	itiraz	etmeyeceğini	söyleyecek	kadar	ileri	gitti.	Jeyne	merhametli olmam	için	yalvarmasaydı	adamı	bu	yüzden	öldürebilirdim.” </p>
<p class="calibre1">“Frey	Hanedanina	büyük	bir	hakarette	bulundun	Robb.”	“Niyetim	bu	değildi.	Sör	Stevron	benim</p>
<p class="calibre1">için	öldü	ve	Olyvar	herhangi	bir	kralın	isteyeceği	kadar	sadık	bir	yaverdi.	O	benimle	kalmak	istedi	ama</p>
<p class="calibre1"><a id="p122"></a>Sör	Ryman	onu	da	diğerleriyle	birlikte	götürdü.	İri	Jon,	Freyler’e	saldırmam	için	ısrar	etti...” </p>
<p class="calibre1">“Düşmanlarının	ortasında	kendi	adamlarınla	savaşmak?”	dedi	Catelyn.	“Bu	senin	sonun	olurdu.” </p>
<p class="calibre1">“Evet.	 Lord	 Walder’in	 kızları	 için	 başka	 evlilikler	 ayarlayabileceğimizi	 düşündüm.	 Sör	 Wendel Manderly	birini	almayı	önerdi	ve	İri	Jon	da	amcalarının	tekrar	evlenmek	istediğini	söylüyor	Eğer	Lord Wälder	makul	olursa...” </p>
<p class="calibre1">“O	makul	bir	adam	değil”	dedi	Catelyn.	“Gururlu	ve	haddinden	fazla	alıngan.	Bunu	biliyorsun.	Bir</p>
<p class="calibre1">kralın	büyükbabası	olmak	istiyordu.	İki	yaşlı	haydut	ve	Yedi	Krallık’taki	en	şişman	adamın	ikinci	oğlunu önererek	onu	sakinleştiremezsin.	Sen	sadece	yeminini	bozmadın,	daha	küçük	bir	hanedandan	eş	seçmekle İkizler’	i	n	onurunu	da	zedeledin.” </p>
<p class="calibre1">Robb	parladı.	“Westerlingler’in	kanı	Freyler’inkinden	üstün.	İlk	İnsanlar’dan	gelen	kadim	bir	soy. </p>
<p class="calibre1">Fetih’ten	 önce	 Kaya	 Krallarının	 Westerlingler’le	 evlendiği	 olurdu	 ve	 üç	 yüz	 yıl	 öncc	 Kral	 Maegor’ın kraliçesi	olan	bir	başka	Jeyne	Westerling	vardı.”	“Ve	bunların	hepsi	Lord	Walder’in	yarasına	tuz	basar. </p>
<p class="calibre1">Daha	 eski	 hanedanların,	 Freyler’e	 sonradan	 görme	 muamelesi	 yapıp	 tepeden	 bakması	 lordu	 her	 daim rahatsız	etmiştir.	İlk	hakarete	uğrayışı	değil	bu.	Jon	Arryn	lordun	torunlarını	himayesine	almaya	isteksizdi ve	Lord	Frey	kızlarından	birini	Edmure	için	önerdiğinde	babam	bu	teklifi	reddetti.”	Edmure	tekrar	onlara katıldığında	Catelyn	başını	kardeşine	doğru	indirdi. </p>
<p class="calibre1">“Majesteleri,”	dedi	Brynden	Karabalık,	“bu	konuya	özel	olarak	devam	etmemiz	daha	iyi	olabilir.” </p>
<p class="calibre1">“Evet.”	 Robb’un	 sesi	 yorgundu.	 “Bir	 kadeh	 şarap	 için	 adam	 öldürebilirim.	 Kabul	 salonuna</p>
<p class="calibre1">gidelim.” </p>
<p class="calibre1">Merdiveni	 çıkmaya	 başladıklarında,	 salona	 girdiği	 andan	 beri	 onu	 rahatsız	 eden	 soruyu	 sordu Catelyn.	“Robb,	Boz	Rüzgâr	nerede?” </p>
<p class="calibre1">“Avluda,	bir	koyun	buduyla	beraber.	Barınak	başına	onu	beslemesini	söyledim.” </p>
<p class="calibre1">“Eskiden	onu	hiç	yanından	ayırmazdın.” </p>
<p class="calibre1">“Salon	 bir	 kurt	 için	 uygun	 bir	 yer	 değil.	 Huzursuz	 oluyor,	 gördün.	 Öfkeleniyor	 ve	 hırlıyor.	 Onu mücadeleye	 hiç	 götürmemeliydim.	 O	 kadar	 çok	 insan	 öldürdü	 ki	 adamlar	 ondan	 korkuyor	 artık.	 Jeyne onun	yanında	huzursuz	oluyor	ve	annesi	dehşete	düşüyor.” </p>
<p class="calibre1">Ve	meselenin	özü	bu,	diye	düşündü	Catelyn.	“Boz	Rüzgâr	senin	bir	parçan	Robb.	Ondan	korkmak</p>
<p class="calibre1">senden	korkmak	demek.”	“Bana	ne	derlerse	desinler	ben	bir	kurt	değilim	anne.”	Robb’un	sesi	sıkkındı. </p>
<p class="calibre1">“Boz	Rüzgâr,	Sarpkaya’da	bir	adam	öldürdü,	Külizi’nde	bir	başkasını,	Öküzağzı’nda	altı	ya	da	yedi	adam daha.	Eğer	görseydin...” </p>
<p class="calibre1">“Kışyarında,	Bran’ın	kurdunu	bir	adamın	boğazını	parçalarken	gördüm,”	dedi	Catelyn	sertçe,	“ve</p>
<p class="calibre1">bunu	yaptığı	için	onu	sevdim.” </p>
<p class="calibre1">“O	farklıydı.	Sarpkaya’daki	adam	Jeyne’in	bütün	ömrü	boyunca	tanıdığı	bir	şövalyeydi.	Korktuğu</p>
<p class="calibre1">için	 onu	 suçlayamazsın.	 Boz	 Rüzgâr,	 Jeyne’in	 dayısından	 da	 hoşlanmıyor.	 Sör	 Rolph	 ne	 zaman	 yanma gelse	dişlerini	gösteriyor.” </p>
<p class="calibre1">Catelyn	ürperdi.	“Sör	Rolph’u	gönder.	Bir	an	önce.” </p>
<p class="calibre1">“Nereye?	 Lannisterlar	 kafasını	 bir	 kazığa	 geçirsin	 diye	 Sarpkaya’ya	 mı?	 Jeyne	 onu	 seviyor.	 O</p>
<p class="calibre1">adam	Jeyne’in	dayısı	ve	bunun	yanı	sıra	iyi	bir	şövalye.	Rolph	Spicer	gibi	adamların	fazlasına	ihtiyacım var	azına	değil.	Kurdum	kokusundan	hoşlanmıyor	diye	adamı	sürgün	edecek	değilim.” </p>
<p class="calibre1">“Robb.”	 Catelyn	 durdu	 ve	 oğlunun	 kolunu	 tuttu.	 “Bir	 zamanlar	 sana	 Theon	 Greyjoy’u	 yakınında tutmanı	söyledim	ve	sen	dinlemedin.	Şimdi	dinle.	Bu	adamı	gönder.	Sürgün	etmek	zorundasın	demiyorum. </p>
<p class="calibre1">Cesaretli	bir	adam	gerektiren	bir	vazife	bul,	onurlu	bir	görev,	ne	olduğu	önemli	değil...	ama	onu	yanında tutma.” </p>
<p class="calibre1">Robb	 kaşlarını	 çattı.	 “Bütün	 şövalyelerimi	 Boz	 Rüzgâr’a	 koklatayım	 mı?	 Belki	 kokusundan</p>
<p class="calibre1">hoşlanmadığı	başka	adamlar	da	vardır.” </p>
<p class="calibre1"><a id="p123"></a>“Boz	Rüzgâr’m	hoşlanmadığı	her	adam,	senin	yanında	olmasını	istemediğim	adamdır.	Bu	kurtlar, kurttan	 öte	 yaratıklar	 Robb.	 Bunu	 biliyor	 olmalısın.	 Belki	 de	 onları	 bize	 tanrılar	 gönderdi.	 Babanın tanrıları,	kuzeyin	eski	tanrıları.	Beş	yavru	Robb,	beş	Stark	çocuğu	için	beş	kurt.” </p>
<p class="calibre1">“Altı,”	 dedi	 Robb.	 “Jon	 için	 de	 bir	 kurt	 vardı.	 Yavruları	 ben	 buldum	 unuttun	 mu?	 Kaç	 yavru olduğunu	 ve	 nereden	 geldiklerini	 biliyorum.	 Eskiden	 ben	 de	 senin	 gibi	 düşünüyordum;	 kurtların	 bizim muhafızlarımız	olduğunu,	koruyucularımız,	ta	ki...”	“Ta	ki?” </p>
<p class="calibre1">Robb’un	 ağzı	 gerildi.	 “...Theon’ın	 Bran	 ve	 Rickon’u	 öldürdüğünü	 duyana	 kadar.	 Kardeşlerimin kurtları	onlar	için	bir	şey	yapmadı.	Artık	çocuk	değilim	anne.	Kralım	ve	kendi	kendimi	koruyabilirim.”	İç geçirdi.	“Sör	Rolph	için	bir	görev	bulacağım,	onu	göndermek	için	bir	bahane.	Adamın	kokusu	yüzünden değil,	senin	içini	rahatlatmak	için.	Yeterince	acı	çektin.” </p>
<p class="calibre1">Diğerleri	merdivenin	dönemecine	varmadan	Catelyn	rahatlamış	bir	halde	Robb’un	yanağını	öptü</p>
<p class="calibre1">ve	Robb	bir	an	için	yine	onun	oğluydu,	kralı	değil. </p>
<p class="calibre1">Lord	 Hoster’ın	 özel	 kabul	 salonu	 Büyük	 Salon’un	 üstündeki	 küçük	 bir	 odaydı	 ve	 mahrem</p>
<p class="calibre1">görüşmeler	için	daha	uygundu.	Catelyn	şarap	istemek	için	zili	çalarken	Robb	yüksek	koltuğa	oturdu,	tacını çıkarıp	 yere	 bıraktı.	 Edmure,	 amcasının	 kulaklarını	 Taş	 Değirmen’deki	 mücadelenin	 hikâyesiyle dolduruyordu.	 Hizmetkârlar	 gelip	 gittikten	 sonra	 Karabalık	 boğazını	 temizledi,	 “Sanırım	 hepimiz böbürlenmeni	yeterince	dinledik	yeğenim.” </p>
<p class="calibre1">Edmure	şaşırmıştı.	“Böbürlenmek?	Ne	demek	istiyorsun?” </p>
<p class="calibre1">“Demek	istediğim,”	dedi	Karabalık,	“gösterdiği	tahammül	için	Majestelerine	teşekkür	borçlusun. </p>
<p class="calibre1">Büyük	 Salon’da,	 seni	 kendi	 insanlarının	 önünde	 utandırmamak	 için	 o	 fars	 oyununu	 sahneledi.	 Ben olsaydım,	geçitlerdeki	o	saçmalığı	övmek	yerine	aptallığın	yüzünden	derini	yüzerdim.” </p>
<p class="calibre1">“İyi	adamlar	o	geçitleri	savunurken	öldü	amca,”	dedi	Edmure	büyük	bir	öfkeyle.	“Ne	yani,	Genç</p>
<p class="calibre1">Kurt’tan	başkası	zafer	kazanamaz	mı?	Aslında	senin	olması	gereken	bir	utkuyu	mu	çaldım	Robb?” </p>
<p class="calibre1">“Majesteleri,”	 diye	 düzellti	 Robb	 buz	 gibi	 bir	 sesle.	 “Beni	 kralın	 olarak	 kabul	 ettin	 dayı,	 yoksa bunu	da	mı	unuttun?” </p>
<p class="calibre1">“Sana	Nehirova’yı	koruman	emredilmişti	Edmure,	daha	fazlası	değil,”	dedi	Karabalık. </p>
<p class="calibre1">“Nehirova’yı	korudum	ve	Lord	Tywin’e	iyi	bir	ders	verdim.” </p>
<p class="calibre1">“Evet	 yaptın,”	 dedi	 Robb.	 “Ama	 o	 ders	 bize	 savaş	 kazandırmaz	 öyle	 değil	 mi?	 Oküzağzindan sonra	 neden	 o	 kadar	 uzun	 zaman	 batıda	 kaldığımızı	 sordun	 mu	 hiç	 kendine?	 Lannis	 Limaninı	 ya	 ila Casterly	Kayasinı	tehdit	etmeye	yetecek	kadar	adamım	olmadığını	biliyordun?” </p>
<p class="calibre1">“Ama...	başka	kaleler	vardı...	altın,	hayvanlar...” </p>
<p class="calibre1">“Yağma	için	kaldığımızı	mı	düşünüyorsun?”	Robb	duyduğuna	inanamıyordu.	“Dayı,	Lord	Tywin’in</p>
<p class="calibre1">batıya	gelmesini	istiyordum.” </p>
<p class="calibre1">“Hepimiz	 atlıydık,”	 dedi	 Sör	 Brynden.	 “Lannister	 ordusunun	 büyük	 bölümü	 piyadeydi.	 Lord</p>
<p class="calibre1">Tywin’i	kıyı	şeridi	 boyunca	peşimizden	koşturup	 yormayı	planlıyorduk,	daha	 sonra	arkasına	geçecektik ve	 Altın	 Yolu’nu	 kesecek	 şekilde	 güçlü	 bir	 savunma	 oluşturacaktık,	 keşif	 süvarilerimin	 bulduğu	 ve zeminin	 büyük	 ölçüde	 bizim	 lehimize	 olduğu	 bir	 noktada.	 Lord	 Tywin	 bizimle	 karşılaşmak	 için	 oraya gelseydi	bedelini	ağır	ödeyecekti.	Saldırmasaydı	bile	batıda	sıkışıp	kalacaktı,	olması	gereken	yerden	bin fersah	 uzakta.	 Biz	 onca	 zaman	 onun	 topraklarından	 beslenecektik,	 onun	 bizim	 topraklarımızdan beslenmesi	yerine.” </p>
<p class="calibre1">“Lord	 Stannis,	 Kral	 Topraklarina	 saldırmak	 üzereydi,”	 dedi	 Robb.	 “Tek	 kızıl	 darbeyle	 bizi Joffrey’den,	kraliçeden	ve	îblis’ten	kurtarabilirdi.	Daha	sonra	barış	yapma	şansımız	olabilirdi.”	Edmure bakışlarını	yeğenine	çevirdi.	“Bana	hiç	söylemedin.”	“Sana	Nehirova’yı	korumanı	söyledim,”	dedi	Robb. </p>
<p class="calibre1">“Bu	emrin	hangi	kısmını	anlayamadm?” </p>
<p class="calibre1">“Lord	 Tywin’i	 Kızıl	 Çatal’da	 durdurduğunda,”	 dedi	 Karabalık,	 “onu,	 Acı	 Köprü’deki	 süvariler</p>
<p class="calibre1"><a id="p124"></a>doğuda	olanların	haberleriyle	birlikte	ona	varana	dek	oyalamış	oldun.	Lord	Tywin	hiç	vakit	kaybetmeden ordusunu	 çevirdi,	 Karasu’nun	 kaynağına	 yakın	 bir	 yerde	 Matthis	 Rowan	 ve	 Randyll	 Tarly’yle	 birleşip Taklabaz	Şelalesi’ne	yürüdü;	Mace	Tyrell	ve	iki	oğlu	büyük	bir	ordu	ve	bir	mavna	donanmasıyla	birlikte orada	 bekliyordu.	 Nehirden	 gittiler,	 şehre	 yarım	 gün	 uzaklıkta	 gemileri	 terk	 ettiler	 ve	 Stannis’i	 arkadan yakaladılar.” </p>
<p class="calibre1">Catelyn,	 Kral	 Renly’nin	 meclisini	 Acı	 Köprü’de	 gördüğü	 haliyle	 hatırladı.	 Rüzgarla	 dalgalanan binlerce	altın	gül,	Kraliçe	Margaery’nin	utangaç	gülümsemesi	ve	nazik	sözleri,	başındaki	kanlı	sargıyla Çiçek	 Şövalyesi.	 Madem	 bir	 kadının	 kollarına	 düşecektin,	 o	 kollar	 Margaery	 Tyrell’in	 olamaz	 mıydı oğlum?	Yüksek	Bahçe’nin	gücü	ve	zenginliği	gelecek	mücadelenin	kaderini	değiştirebilirdi,	Ve	belki	Boz Rüzgâr	da	kızın	kokusunu	severdi. </p>
<p class="calibre1">Edmure	hasta	gibi	görünüyordu.	“Ben	asla...	asla,	Robb,	bunu	telafi	etmeme	izin	vermelisin.	Bir</p>
<p class="calibre1">sonraki	mücadele	öncü	kuvvete	ben	liderlik	edeceğim!” </p>
<p class="calibre1">Telafi	için	mi	kardeşim?	Yoksa	zafer	için	mi?	diye	merak	etti	Catelyn. </p>
<p class="calibre1">“Bir	 sonraki	 mücadele	 yakında	 gerçekleşecek,”	 dedi	 Robb.	 “Joffrey’nin	 düğününden	 sonra</p>
<p class="calibre1">Lannisterlar	 bana	 karşı	 bir	 kez	 daha	 araziye	 çıkacak.	 Bundan	 şüphem	 yok.	 Bu	 sefer	 Tyrelller	 de yanlarında	 olacak.	 Aynı	 zamanda	 Freyler’le	 dövüşmem	 gerekebilir,	 Kara	 Wälder	 başına	 buyruk davranırsa...” </p>
<p class="calibre1">“Theon	Greyjoy,	ellerinde	senin	kardeşlerinin	kanıyla	senin	babanın	makamında	oturduğu	sürece</p>
<p class="calibre1">diğer	 düşmanlar	 beklemek	 zorunda,”	 dedi	 Catelyn	 oğluna.	 “Senin	 ilk	 vazifen	 kendi	 insanlarım savunmaktır,	 hemen	 Kışyarı’na	 git	 ve	 ağır	 ağır	 ölmesi	 için	 Theon’u	 bir	 karga	 kafesine	 kapatıp	 as.	 Aksi takdirde	 tacını	 sonsuza	 kadar	 bir	 kenara	 bırak	 Robb,	 çünkü	 insanlar	 senin	 gerçek	 bir	 kral	 olmadığını anlar.” </p>
<p class="calibre1">Robb’un	 gözlerindeki	 bakıştan,	 uzun	 zamandır	 kimsenin	 onunla	 böyle	 açık	 konuşmaya	 cesaret edemediğini	anladı	Catelyn.	“Bana	Kışyarı’nın	düştüğünü	söylediklerinde	hemen	kuzeye	gitmek	istedim,” </p>
<p class="calibre1">dedi	Robb,	sesinde	bir	parça	savunma	vardı.	“Bran	ve	Rickon’u	kurtarmak	istedim	ama	düşündüm	ki... </p>
<p class="calibre1">Theon’un	onlara	gerçekten	zarar	verebileceği	hiç	aklıma	gelmemişti.	Eğer	gelseydi...” </p>
<p class="calibre1">“Eğerler	için	çok	geç,	kurtarışlar	için	çok	geç,”	dedi	Catelyn.	“Kalan	tek	şey	intikam.” </p>
<p class="calibre1">“Kuzeyden	aldığımız	son	haber,	Sör	Rodrik’in	bir	grup	demiradamı	Torrhen	Kalesi	yakınlarında</p>
<p class="calibre1">bozguna	 uğrattığı	 vc	 Kışyarim	 geri	 almak	 için	 Cerwyn	 Kalesi’nde	 bir	 ordu	 topladığıydı,”	 dedi	 Robb. </p>
<p class="calibre1">“Bunu	şimdiye	kadar	yapmış	olabilir.	Uzun	zamandır	hiç	haber	yok.	Ve	kuzeye	dönersem	Üç	Dişli	Mızrak ııe	olacak?	Nehir	lordlarından	kendi	insanlarını	terk	etmelerini	isteyemem.” </p>
<p class="calibre1">“Hayır,”	 dedi	 Catelyn.	 “Onları,	 kendilerine	 ait	 olanı	 korumak	 üzere	 burada	 bırak	 ve	 kuzeye kuzeyli	adamlarla	birlikte	git.”	“Kuzeyli	adamları	kuzeye	nasıl	götüreceksin?”	diye	sordu	Edmure.	“Gün Batımı	Denizi	demiradamlarm	kontrolünde.	Moat	Cailin	de	Greyjoylar’ın	elinde.	Oraya	doğru	yürüyüşe</p>
<p class="calibre1">geçmek	bile	çılgınlık	olur.	Bugüne	kadar	hiçbir	güneyli	ordu	Moat	Cailin’i	alamadı.	Yol	ağzında	kapana kısılabiliriz;	önümüzde	demirdoğumlular,	arkamızda	öfkeli	Freyler.” </p>
<p class="calibre1">“Freyler’i	geri	kazanmalıyız,”	dedi	Robb.	“Onlarla	birlikte	küçük	de	olsa	hâlâ	bir	başarı	şansımız</p>
<p class="calibre1">var.	Onlar	olmadan	hiç	umut	göremiyorum.	Lord	Wälder	ne	isterse	vermeye	razıyım...	özür,	rütbe,	arazi, altın...	gururunu	iyileştirecek	bir	şey	olmalı...” </p>
<p class="calibre1">“Bir	şey	değil,”	dedi	Catelyn.	“Biri.” </p>
<p class="calibre1"><b class="calibre3">	</b></p>
<p class="calibre1"><a id="p125"></a><b class="calibre3">JON</b></p>
<p class="calibre1">“Senin	 için	 yeterince	 büyük	 mü?”	 Kar	 taneleri,	 Tormund’un	 saçlarında	 ve	 sakalında	 eriyerek adamın	geniş	yüzünü	lekeliyordu. </p>
<p class="calibre1">Mamutlann	 sırtındaki	 devler	 ikişer	 ikişer	 geçip	 giderken	 ağır	 ağır	 sallanıyorlardı.	 Jon’un	 atı irkildi,	böylesi	bir	tuhaflık	onu	ürkütmüştü	ama	hayvanı	asıl	korkutan	şeyin	mamutlar	mı	yoksa	sürücüler mi	 olduğunu	 söylemek	 zordu.	 Hayalet	 bile	 dişlerini	 göstererek	 bir	 adım	 geriledi.	 Ulu	 kurt	 iriydi	 ama mamutlar	çok	daha	iriydi	ve	sayıları	fazlaydı. </p>
<p class="calibre1">Jön,	Süt	Nehri	boyunca	uçuşan	karın	ve	solgun	sisin	içinden	çıkıp	gelen	devleri	sayabilmek	için</p>
<p class="calibre1">atının	 dizginlerini	 çekip	 hayvanı	 sakinleştirdi,	 Tormund’un	 söylediği	 bir	 şey	 yüzünden	 sayıyı karıştırdığında	 elliyi	 geçmişti.	 Yüzlercesi	 olmalı.	 Kaç	 tanesi	 geçip	 giderse	 gitsin	 gelmeye	 devam ediyormuş	gibi	görünüyorlardı. </p>
<p class="calibre1">Yaşlı	 Dadinm	 hikâyelerindeki	 devler;	 muazzam	 kalelerde	 yaşayan,	 devasa	 kılıçlarla	 dövüşen	 ve içinde	 bir	 çocuğun	 gizlenebileceği	 çizmeler	 giyen	 büyük	 bedenli	 adamlardı.	 Bunlar	 başka	 bir	 şeydi; insandan	 çok	 ayıya	 benziyorlardı	 ve	 sürdükleri	 mamutlar	 kadar	 tüylülerdi.	 Oturmuş	 haldeyken	 gerçek büyüklüklerini	tahmin	etmek	zordu.	Belki	üç	metre	ya	da	üç	buçuk,	diye	düşündü	Jon.	Belki	de	dört	ama daha	 uzun	 değil.	 Çıkıntılı	 göğüs	 kafesleri	 insanlarınkine	 benzetilebilirdi	 ama	 kolları	 yere	 kadar sarkıyordu	ve	alt	gövdeleri,	üst	gövdelerinden	yarı	kat	daha	genişti.	Bacakları	kol-larından	kısaydı	fakat çok	kalınlardı.	Devler	çizme	giymiyordu;	sert,	nasırlı	ve	siyah	ayakları	çok	geniş	ve	taraklıydı.	Kocaman, ağır	 ve	 boyunsuz	 kafaları	 köprücük	 kemiklerinin	 arasından	 öne	 fırlıyordu,	 yüzleri	 basık	 ve	 gaddardı. </p>
<p class="calibre1">Boncuklardan	 daha	 büyük	 olmayan	 fare	 gözleri,	 nasırlı	 deri	 kıvrımlarının	 arasında	 kaybolmuş	 gibiydi. </p>
<p class="calibre1">Sürekli	burunlarını	çekiyorlardı;	gördükleri	kadar	kokluyorlardı. </p>
<p class="calibre1">Üstlerindeki	hayvan	postu	değil,	diye	fark	etti	Jon.	Bunlar	kıl.	Devlerin	vücudu,	bellerinin	altında daha	sık	ve	yukarıda	daha	seyrek	olan	uzun	ve	kabarık	tüylerle	kaplıydı.	Koku	boğucuydu.	Gerçi	bu	koku mamutlardan	 da	 geliyor	 olabilirdi.	 VeJoramun,	 Kış	 Borusu’nu	 üfleyip	 topraktaki	 devleri	 uyandırdı. </p>
<p class="calibre1">Jon’un	 gözleri	 üç	 metre	 uzunluğunda	 muazzam	 kılıçlar	 aradı	 ama	 sadece	 sopalar	 gördü.	 Sopaların	 çoğu ölü	 ağaçların	 ana	 dallarıydı,	 bazılarından	 hâlâ	 sürgünler	 sarkıyordu,	 birkaçının	 ucuna	 büyük,	 yuvarlak taşlar	 bağlanmış	 ve	 dallar	 devasa	 birer	 tokmağa	 dönüştürülmüştü.	 Şarkı,	 borunun	 onları	 tekrar	 uyutup uyutamayacağmı	söylemiyor. </p>
<p class="calibre1">Jon	ve	Tormund’a	doğru	gelen	devlerden	biri	diğerlerinden	daha	yaşlı	görünüyordu;	gri	tüylerinde</p>
<p class="calibre1">beyaz	çizgiler	vardı,	sürdüğü	mamut	da	gri	beyazdı	ve	sürünün	en	irisiydi.	Yaşlı	dev	önlerinden	geçerken Tormund	 bağırarak	 bir	 şeyler	 söyledi,	 Jon’un	 anlamadığı	 bir	 dilde	 kaba	 ve	 metalik	 tınılı	 kelimeler kullanmıştı.	 Devin	 dudakları	 açıldığında	 bir	 ağız	 dolusu	 kare	 şekilli	 büyük	 diş	 göründü	 ve	 dev	 yarı geğirme	 yarı	 gürlemeye	 benzer	 bir	 ses	 çıkardı.	 Bir	 an	 sonra	 bunun	 bir	 kahkaha	 olduğunu	 fark	 etti	 Jon. </p>
<p class="calibre1">Mamut	 kocaman	 kafasını	 çevirip	 kısaca	 Jon’a	 ve	 Tormund’a	 baktı.	 Hayvan,	 nehir	 boyunca	 yayılmış</p>
<p class="calibre1">yumuşak	 çamurun	 ve	 taze	 karın	 üstünde	 büyük	 ayak	 izleri	 bırakarak	 hantalca	 yürürken	 Jon’un	 başının üzerinden	devasa	bir	azı	dişi	geçti.	Dev	aşağı	bakarak	Tormund’un	konuştuğu	aynı	kaba	dilde	bir	şeyler bağırdı. </p>
<p class="calibre1">“Bu	onların	kralı	mıydı?”	diye	sordu	Jon. </p>
<p class="calibre1">“Devlerin	 kralı	 yoktur;	 mamutların,	 kar	 ayılarının	 ya	 da	 gri	 denizin	 büyük	 balinalarının	 da olmadığı	gibi.	Bu,	Mag	Mar	Tun	Doh	Weg’di.	Kudretli	Mag.	İstersen	onun	önünde	diz	çökebilirsin,	sorun etmez.	 Bükülmeye	 alışık	 dizlerin,	 önünde	 eğilecek	 bir	 kral	 arzusuyla	 kaşınıyor	 olmalı	 biliyorum.	 Ama</p>
<p class="calibre1"><a id="p126"></a>dikkat	 et	 de	 üstüne	 basmasın.	 Devlerin	 gözleri	 iyi	 değildir	 ve	 Mag	 o	 kadar	 aşağıda,	 ayağının	 dibinde duran	küçük	bir	kargayı	göremeyebilir.” </p>
<p class="calibre1">“Ona	ne	dedin?	Konuştuğun	Eski	Dil	miydi?” </p>
<p class="calibre1">“Evet.	 Sürdüğü	 mamutun	 onun	 babası	 olup	 olmadığını	 sordum,	 birbirlerine	 çok	 benziyorlardı. </p>
<p class="calibre1">Babasının	daha	iyi	bir	kokusu	vardı	gerçi.” </p>
<p class="calibre1">“Peki	o	sana	ne	dedi?” </p>
<p class="calibre1">Tormund	 Yıldırımyumruk	 ayrık	 dişlerini	 ortaya	 çıkararak	 gülümsedi.	 “Pembe	 ve	 pürüzsüz</p>
<p class="calibre1">yanaklarıyla	 yanımda	 at	 süren	 kız	 çocuğunun	 benim	 olup	 olmadığını	 sordu.”	 Yabanıl,	 kolundaki	 karı silkeleyip	atını	çevirdi.	“Daha	önce	sakalsız	bir	adam	görmemiş	olabilir.	Haydi,	geri	dönüyoruz.	Mance beni	olmam	gereken	yerde	bulamayınca	öfkeleniyor.” </p>
<p class="calibre1">Jon	 atını	 döndürdü	 ve	 Tormund’u	 sıranın	 başına	 doğru	 takip	 etti,	 yeni	 pelerini	 ağır	 bir	 şekilde omuzlarından	 sarkıyordu.	 Yıkanmamış	 koyun	 postlarından	 dikilmiş	 ve	 yabanılların	 önerisiyle	 içi	 yünle kaplanmış	 yeni	 pelerini	 Jon’u	 kardan	 yeterince	 koruyor	 ve	 geceleri	 sıcak	 tutuyordu	 ama	 Jon	 siyah pelerinini	de	saklamış,	katlayıp	eyerinin	altına	koymuştu.	“Bir	zamanlar	bir	dev	öldürdüğün	doğru	mu?” </p>
<p class="calibre1">diye	sordu	Tormund’a.	Hayalet,	taze	karda	ayak	izleri	bırakarak	sessizce	atların	yanında	yürüyordu. </p>
<p class="calibre1">“Neden,	 benim	 kadar	 kudretli	 bir	 adamdan	 şüphe	 mi	 ediyorsun	 şimdi?	 Kıştı	 ve	 ben	 yarı	 çocuk sayılırdım.	 Bütün	 çocuklar	 gibi	 aptaldım.	 Çok	 uzağa	 gitmiştim.	 Atım	 öldü	 ve	 sonra	 bir	 fırtınaya yakalandım.	Gerçek	bir	fırtınaydı,	bunun	gibi	azıcık	toz	kaldıran	bir	şey	değil.	Hırrr!	Fırtına	kopmadan önce	donarak	öleceğimi	biliyordum.	Bu	yüzden	uyuyan	bir	dişi	dev	buldum,	karnını	yarıp	içine	kıvrıldım. </p>
<p class="calibre1">Beni	 yeterince	 sıcak	 tuttu	 ama	 kokusu	 neredeyse	 işimi	 bitiriyordu.	 İşin	 en	 kötü	 tarafı,	 bahar	 geldiğinde dişi	uyandı	ve	beni	bebeği	sandı.	Tam	üç	ay	dönümü	boyunca	emzirdi	beni,	sonunda	kaçmayı	başardım. </p>
<p class="calibre1">Hırrr!	Zaman	zaman	dev	sütünün	tadını	özlemiyorum	değil.” </p>
<p class="calibre1">“Eğer	 seni	 emzirdiyse	 onu	 öldürmüş	 olamazsın.”	 “Öldürmedim	 ama	 gidip	 sağda	 solda	 anlatma bunu.	Dürüst	olmak	gerekirse,	Tormund	Devfelaketi’nin	Tormund	Devyavrusu’ndan	daha	güzel	bir	tınısı var.” </p>
<p class="calibre1">“Peki	diğer	isimlerini	nasıl	aldın?”	diye	sordu	Jon.	“Mance	sana	Boru	Üfleyen	dedi.	Al	Kale’nin</p>
<p class="calibre1">Şarap	 Kralı,	 Orduların	 Babası?”	 Jon’un	 asıl	 duymak	 istediği	 boru	 üflemeye	 dair	 hikâyeydi	 ama	 açıkça sormaya	 cesaret	 edememişti.	 Vejoramun,	 Kış	 Borusu'nu	 üfleyip	 topraktaki	 devleri	 uyandırdı.	 Devler	 ve mamutlar	 oradan	 mı	 gelmişti?	 Mance	 Rayder,	 Joramun’un	 Borusu’nu	 bulmuş	 ve	 üflemesi	 için	 Tormund Yıldırımyumruk’a	mı	vermişti? </p>
<p class="calibre1">“Bütün	kargalar	bu	kadar	meraklı	mı?”	diye	sordu	Tormund,	“Pekâlâ,	işte	sana	bir	hikâye.	Başka</p>
<p class="calibre1">bir	kıştı,	devin	içinde	geçirdiğim	kıştan	bile	soğuktu.	Gece	gündüz	kar	yağıyordu.	Kar	taneleri	senin	kafan kadar	 büyüktü,	 bunlar	 gibi	 küçük	 şeyler	 değil.	 Yağış	 o	 kadar	 yoğundu	 ki,	 köy	 yarısına	 kadar	 kara gömülmüştü.	Ben	Al	Kale’deydim,	yanımda	sadece	bir	fıçı	şarap	vardı	ve	onu	içmekten	başka	yapacak</p>
<p class="calibre1">bir	şey	yoktu.	Yakınlarda	bir	kadın	yaşıyordu.	Güçlü,	iyi	bir	kadındı	ve	görebileceğin	en	büyük	göğüslere sahipti.	Ben	daha	çok	içtikçe	kadını	daha	çok	düşünür	oldum.	Huysuz	bir	kadındı,	ah	evet	öyleydi.	Sıcak da	olabiliyordu	ve	kışın	ortasında	bir	adamın	sıcağa	ihtiyacı	vardır. </p>
<p class="calibre1">Daha	 çok	 içtikçe	 onu	 daha	 çok	 düşünür	 oldum	 ve	 daha	 çok	 düşündükçe	 aletim	 daha	 da	 sertleşti, sonunda	 dayanamadım.	 Aptaldım,	 tepeden	 tırnağa	 kürklere	 sarınıp	 yüzümü	 yün	 bir	 kaşkolla	 sardım	 ve kadını	 bulmak	 için	 yola	 koyuldum.	 Kar	 öyle	 yağıyordu	 ki	 birkaç	 kez	 yolu	 kaybettim.	 Rüzgâr	 bedenimin içine	 girip	 kemiklerimi	 donduruyordu	 ama	 sonunda	 ona	 rastladım,	 o	 da	 benim	 gibi	 kürklere	 sarınıp sarmalanmış	haldeydi. </p>
<p class="calibre1">Kadın	sert	mizaçlıydı	ve	ona	el	uzattığımda	epey	bir	mücadele	sergiledi.	Bütün	yapabildiğim	onu</p>
<p class="calibre1">eve	 götürmek	 ve	 üstündeki	 kürkleri	 çıkarmak	 oldu.	 Ama	 çıkardığımda,	 ah,	 kadın	 benim	 hatırladığımdan daha	 ateşliydi.	 İyi	 vakit	 geçirdik,	 sonra	 ben	 uyudum.	 Ertesi	 sabah	 uyandığımda	 kar	 durmuştu	 ve	 güneş</p>
<p class="calibre1"><a id="p127"></a>parlıyordu	 ama	 ben	 bundan	 keyif	 alacak	 durumda	 değildim.	 Her	 yanım	 parçalanmıştı	 ve	 aletimin	 yarısı ısırılıp	koparılmıştı.	Yerde	bir	dişi	ayı	postu	vardı.	Kısa	zaman	sonra,	özgür	insanlar	ormanda	gördükleri kel	 ayı	 ve	 iki	 tuhaf	 yavrusuyla	 ilgili	 hikâyeler	 anlatmaya	 başladılar.	 Hırrr!”	 Tormund	 etli	 kalçasını tokatladı.	“Keşke	onu	yine	bulabilsem.	O	ayıyla	yatmak	güzeldi.	Hiçbir	kadın	benimle	öyle	dövüşmedi	ve bana	o	kadar	güçlü	oğullar	vermedi.” </p>
<p class="calibre1">“Onu	 bulsan	 bile	 ne	 yapabilirsin	 ki?”	 diye	 sordu	 Jon	 gülümseyerek.	 “Aletini	 ısırıp	 kopardığını söyledin.” </p>
<p class="calibre1">“Sadece	 yarısını.	 Kalan	 yarısı	 herhangi	 bir	 adamınkinden	 iki	 kat	 uzun.”	 Tormund	 güldü.	 “Şimdi sana	gelirsek...	sizi	Sur’a	götürdüklerinde	aletlerinizi	kestikleri	doğru	mu?” </p>
<p class="calibre1">“Hayır,”	dedi	Jon	hakarete	uğramış	gibi. </p>
<p class="calibre1">“Bence	doğru	olmalı.	Yoksa	Ygritte’i	neden	reddedesin?	Bana	öyle	geliyor	ki	sana	karşı	koymaz</p>
<p class="calibre1">da.	Kız	seni	içinde	istiyor,	bu	gayet	açık.” </p>
<p class="calibre1">Fazla	 açık,	 diye	 düşündü	 Jon,	 ve	 görünüşe	 göre	 kafilenin	 yarısı	 bunun	 farkında.	 Yüzünün kızardığını	 Tormund’a	 göstermemek	 için	 yağan	 kan	 inceledi.	 Ben	 Gece	 Nöbetçilerinin	 adamıyım,	 diye hatırlattı	kendine.	O	halde	neden	utangaç	bir	bakire	gibi	hissediyordu? </p>
<p class="calibre1">Jon,	günlerinin	çoğunu	Ygritte’le	geçiriyordu,	gecelerinin	çoğunu	da.	Mance	Rayder,	Çıngıraklının</p>
<p class="calibre1">“dönek	 karga”	 güvensizliğine	 kayıtsız	 kalmamış	 ve	 yeni	 koyun	 postu	 pelerinini	 verdikten	 sonra	 Jon’a, Çıngıraklı	yerine	Tormund	Devfelaketi’yle	at	sürmesini	önermişti.	Jon	bunu	memnuniyetle	kabul	etmişti ve	 hemen	 ertesi	 gün	 Ygritte’le	 Uzunmızrak	 Ryk	 de	 Çıngıraklının	 çetesinden	 ayrılmıştı.	 “Özgür	 insanlar kiminle	isterlerse	onunla	at	sürerler,”	demişti	kız,	Jon’a,	“ve	biz	Kemik	Torbasından	çok	sıkıldık.” </p>
<p class="calibre1">Her	gece	kamp	kurduklarında	Ygritte	uyku	postlarını	Jon’unkilerin	yanına	seriyordu,	onun	ateşe	ne</p>
<p class="calibre1">kadar	 yakın	 ya	 du	 ne	 kadar	 uzak	 olduğunu	 hiç	 umursamadan.	 Jon	 bir	 gece	 uyandığında,	 Ygritte’i	 ona yaslanmış	 ve	 kolunu	 göğsüne	 atmış	 halde	 bulmuştu.	 Uzunca	 bir	 vakit	 öylece	 yatmış	 ve	 kasıklarındaki gerginliği	 umursamamaya	 çalışarak	 kızın	 nefes	 alıp	 verişini	 dinlemişti,	 Korucular	 ısınmak	 için	 sık	 sık hayvan	postlarını	paylaşırdı	ama	Ygritte’in	istediği	tek	şeyin	sıcaklık	olmadığından	kuşkulanıyordu	Jon. </p>
<p class="calibre1">O	 geceden	 sonra	 kızı	 uzak	 tutmak	 için	 Hayalet’i	 kullanmıştı	 Yaşlı	 Dadı,	 aynı	 yatakta	 uyuyan	 fakat onurlarının	hatırına	araları	na	bir	kılıç	koyan	şövalyeler	ve	leydileri	hakkında	hikâyeler	anlatırdı	eskiden ama	kılıcın	yerini	bir	ulu	kurdun	aldığı	ilk	hikâye	bu	olmalı	diye	düşünüyordu	Jon. </p>
<p class="calibre1">Buna	 rağmen	 Ygritte	 ısrarlıydı.	 Önceki	 gün,	 Jon	 banyo	 için	 sıcak	 su	 dilemek	 gibi	 bir	 hata yapmıştı.	 “Soğuk	 su	 daha	 iyidir,"	 demişti	 kız	 hemen,	 “sonrasında	 seni	 ısıtacak	 bir	 şeyin	 varsa	 tabii Nehrin	tamamı	buzlanmadı,	git	yıkan.” </p>
<p class="calibre1">Jon	gülmüştü.	“Beni	dondurarak	öldüreceksin.” </p>
<p class="calibre1">“Bütün	 kargalar	 ürpermekten	 korkar	 mı?	 O	 kadarcık	 buzdan	 ölmezsin.	 Kanıtlamak	 için	 ben	 de seninle	suya	gireceğim.” </p>
<p class="calibre1">“Ve	günün	geri	kalanında	derimize	yapışmış	ıslak	kıyafetlerle	mi	at	süreceğiz?”	diye	itiraz	etmişti Jon. </p>
<p class="calibre1">“Jon	Kar,	hiçbir	şey	bilmiyorsun.	Suya	kıyafetlerinle	girmeyeceksin.” </p>
<p class="calibre1">“Ben	 suya	 girmeyeceğim,”	 demişti	 Jon	 sertçe,	 Tormund	 Yıldırımyumruk’un	 onu	 çağırdığını</p>
<p class="calibre1">duymadan	(duymamıştı	ama	bu	önemli	değildi)	hemen	önce. </p>
<p class="calibre1">Yabanıllar,	 saçları	 yüzünden	 Ygritte’in	 olağanüstü	 bir	 güzellik	 olduğunu	 düşünüyordu;	 özgür insanlarda	kızıl	renk	saça	ender	rastlanıyordu,	kızıl	saçlı	olanların	ateşle	öpüldüğü	rivayet	ediliyordu	ve bu	 uğurlu	 olmak	 anlamına	 geliyordu.	 Uğurlu	 olabilirdi,	 kesinlikle	 kızıldı	 ama	 Ygritte’in	 saçları	 öyle karışıktı	ki,	Jon	kıza	onları	yalnızca	mevsim	başlarında	mı	taradığını	sormak	istiyordu. </p>
<p class="calibre1">Jon,	 Ygritte’in,	 bir	 lordun	 sarayında	 aleladeden	 öte	 bir	 sıfat	 alamayacağını	 biliyordu.	 Yuvarlak, sıradan	 bir	 yüzü	 ve	 basık	 bir	 burnu	 vardı,	 dişleri	 hafif	 çarpıktı	 ve	 gözleri	 birbirinden	 çok	 uzaktı.	 Jon</p>
<p class="calibre1"><a id="p128"></a>bütün	bunları	onu	ilk	gördüğünde,	kaması	kızın	boğazındayken	fark	etmişti.	Fakat	son	zamanlarda	başka şeyler	fark	ediyordu.	Kız	gülümsediğinde	çarpık	dişleri	sorun	olmuyordu	mesela.	Gözleri	birbirinden	çok uzaktı	 belki	 ama	 mavi	 gri	 renkleri	 güzeldi.	 Jon’un	 gördüğü	 en	 hayat	 dolu	 gözlerdi.	 Ygritte,	 Jon’un duygularını	 kabartan	 pes	 ve	 boğuk	 sesiyle	 şarkılar	 söylüyordu	 bazen.	 Bazen	 de,	 saçlarındaki	 kızılı uyandıran	 ateşin	 yanında	 dizlerine	 sarılarak	 oturuyor	 ve	 gülümseyerek	 Jon’a	 bakıyordu...	 bu	 da	 başka şeyleri	kabartıyordu. </p>
<p class="calibre1">Ama	 Jon,	 Gece	 Nöbetçileri’nin	 adamıydı,	 bir	 yemin	 etmişti	 Evlenmeyeceğim.	 Mülk</p>
<p class="calibre1">edinmeyeceğim.	 Baba	 olmayacağım.	 Sözleri	 büvet	 ağacının	 önünde,	 babasının	 tanrılarının	 huzurunda söylemişti.	 Sözleri	 geri	 alamazdı...	 Gönülsüzlüğünün	 sebebini	 Ayıların	 Babası	 Tormund</p>
<p class="calibre1">Yıldırımyumruk’a	itiraf	edemeyeceği	gibi. </p>
<p class="calibre1">Devler	 yerine,	 uzun	 ahşap	 kulelerin	 içindeki	 yabanılları	 taşıyan	 yirmi	 mamutun	 yanından</p>
<p class="calibre1">geçerlerken,	“Kızdan	hoşlanmıyor	musun?”	diye	sordu	Tormund,	Jon’a. </p>
<p class="calibre1">“Hayır,	ama	ben...”	İnanabileceği	ne	söyleyebilirim	ki?	“Evlenmek	için	hâlâ	çok	gencim.” </p>
<p class="calibre1">“Evlenmek?”	 Tormund	 güldü.	 “Evlenmekten	 bahseden	 mi	 var?	 Güneyde,	 yattığın	 her	 kızla</p>
<p class="calibre1">evlenmek	zorunda	mısın?” </p>
<p class="calibre1">Jon	 yine	 kızardığını	 hissediyordu.	 “Çıngıraklı	 beni	 öldürecekken	 Ygritte	 lehime	 konuştu.	 Onun namusunu	lekeleyemem.” </p>
<p class="calibre1">“Sen	artık	özgür	bir	adamsın,	Ygritte	de	özgür	bir	kadın.	Birlikte	yatsanız	hangi	namus	lekelenir?” </p>
<p class="calibre1">“Onu	hamile	bırakabilirim.” </p>
<p class="calibre1">“Evet.	Ben	de	bunu	umardım.	Güçlü	bir	oğul	ya	da	güleryüzlü,	hayat	dolu,	ateşle	öpülmüş	bir	kız</p>
<p class="calibre1">çocuğu.	Zarar	bunun	neresinde?” </p>
<p class="calibre1">Kelimeler	bir	an	için	Jon’a	ihanet	etti.	“Oğlum...	çocuk	piç	olur.” </p>
<p class="calibre1">“Ve	piçler	diğer	çocuklardan	daha	mı	zayıftır?	Daha	hastalıklı,	daha	başarısız?” </p>
<p class="calibre1">“Hayır,	ama...” </p>
<p class="calibre1">“Sen	de	piç	olarak	doğdun.	Üstelik,	Ygritte	bir	çocuk	istemezse	bir	orman	cadısına	gider	ve	bir</p>
<p class="calibre1">kupa	ay	çayı	içer.	Tohum	ekildikten	sonra	sen	karışamazsın.” </p>
<p class="calibre1">“Bir	piçin	babası	olmayacağım.” </p>
<p class="calibre1">Tormund	kafasını	iki	yana	salladı.	“Siz	diz	çökenler	nasıl	da	aptalsınız.	Madem	kızı	istemiyordun</p>
<p class="calibre1">onu	neden	çaldın?” </p>
<p class="calibre1">“Çalmak?	Ben	asla...” </p>
<p class="calibre1">“Çaldın,”	 dedi	 Tormund.	 “Yanındaki	 iki	 adamı	 katlettin	 ama	 kızı	 götürdün,	 sen	 buna	 ne	 ad veriyorsun?” </p>
<p class="calibre1">“Onu	tutsak	olarak	aldım.” </p>
<p class="calibre1">“Sana	teslim	olmasını	sağladın.” </p>
<p class="calibre1">“Evet	ama...	Tormund,	yemin	ederim	ki	ona	hiç	dokunmadım.” </p>
<p class="calibre1">“Aletini	 kesmediklerinden	 emin	 misin?”	 Tormund,	 böyle	 bir	 çılgınlığı	 asla	 anlayamayacağını anlatmak	istermiş	gibi	omuzlarını	silkti.	“Neyse,	artık	özgür	bir	adamsın,	ama	kızı	almayacaksan,	kendine bir	dişi	ayı	bulsan	iyi	edersin.	Aletini	kullanmazsan	giderek	küçülür,	bir	gün	çişini	yapmak	istersin	ve	onu bulmazsın.”	 Jon’un	 buna	 verilecek	 bir	 cevabı	 yoktu.	 Yedi	 Krallık’m,	 özgür	 insanları	 insan	 olarak düşünmemesi	şaşırılacak	şey	değildi.	Bu	insanların	kanunu,	namusu,	hatta	basit	ahlak	kuralları	bile	yok. </p>
<p class="calibre1">Birbirlerinden	 sınırsızca	 çalıyor,	 canavarlarla	 çiftleşiyor,	 tecavüzü	 evliliğe	 tercih	 ediyor	 ve	 dünyayı gayrimeşru	çocuklarla	dolduruyorlar.	Ama	yine	de,	boş	konuşmalar	ve	yalanlarla	dolu	kocaman	bir	torba olmasına	rağmen	Tormund	Devfelaketi’nden	hoşlanmaya	başlamıştı	Jon,	Uzunmızrak’tan	da.	Ve	Ygritte... </p>
<p class="calibre1">hayır,	Ygritte	hakkında	düşünmeyeceğim. </p>
<p class="calibre1">Ama	 Tormund	 ve	 Uzunmızrak	 gibilerin	 yanı	 sıra	 başka	 tür	 yabanıllar	 da	 vardı;	 Çıngıraklı	 ve</p>
<p class="calibre1"><a id="p129"></a>Ağlak	gibi,	seni	öldürmeyi	yüzüne	tükürmeye	tercih	edecek	adamlar.	Köpekbaşlı	Harma	vardı;	yanakları beyaz	et	dilimlerine	benzeyen,	fıçı	gibi	tıknaz,	köpeklerden	nefret	eden	ve	sancağına	taze	bir	kafa	asmak için	her	on	beş	günde	bir	yeni	bir	köpek	öldüren	kadın;	insanları	tarafından	lorddan	öte	tanrı	kabul	edilen Thenn	Magnar’ı	kulaksız	Styr;	arka	ayaklarının	üstüne	kalktığında	boyu	dört	metreyi	bulan	bir	kar	ayısı süren,	 küçük	 bir	 fareye	 benzeyen	 Varamyr	 Altıderi.	 Ayı	 ve	 Varamyr	 nereye	 gitse,	 üç	 kurt	 ve	 bir	 gölge kedisi	peşlerinden	geliyordu.	Jon	sadece	bir	kez	Varamyr’in	huzurunda	bulunmuştu	ve	bir	kez	yeterliydi; adamın	 yalnızca	 görüntüsü	 bile	 Jon’u	 ürpertmişti.	 Hayalet,	 ayıyı	 ve	 siyah	 beyaz	 gölge	 kedisini	 görür görmez	sırtındaki	tüyler	kabartmıştı. </p>
<p class="calibre1">Tekinsiz	 Orman’ın	 en	 kuzeyindeki	 menzillerden,	 Ayazdiş’in	 gizli	 vadilerinden,	 hatta	 daha	 tuhaf yerlerden	gelen	ve	Varamyr’den	bile	beter	olan	insanlar	da	vardı:	Vahşi	köpek	sürülerinin	çektiği,	mors kemiğinden	 yapılmış	 iki	 tekerlekli	 arabalarda	 yolculuk	 eden	 Donuk	 Kıyılı	 adamlar;	 insan	 etiyle beslendikleri	 söylenen	 korkunç,	 buzlu	 nehir	 kabileleri;	 maviye,	 yeşile	 ve	 mora	 boyanmış	 yüzleriyle mağara	 adamları.	 Jon,	 kaynatılmış	 deri	 kadar	 sert	 çıplak	 tabanlarıyla	 sıra	 boyunca	 koşan	 Boynuzayak adamlarını	 kendi	 gözleriyle	 görmüştü.	 Canavarlar	 ya	 da	 yaratıklar	 görmemişti	 ama	 bildiği	 kadarıyla Tormund	birkaçını	akşam	yemeğine	davet	edecekti. </p>
<p class="calibre1">Jon’un	tahminince,	yabanılların	yarısı	bütün	hayatlarını	Sur’u	bir	kez	bile	görmeden	geçirmişti	ve</p>
<p class="calibre1">büyük	çoğunluğu	tek	kelime	Ortak	Dil	bilmiyordu.	Bu	sorun	değildi.	Mance	Rayder,	Eski	Dil’i	konuşuyor, hatta	o	dilde	şarkılar	söylüyordu,	udunun	tellerini	çekip	geceyi	tuhaf	ve	vahşi	bir	müzikle	dolduruyordu. </p>
<p class="calibre1">Mance,	 bu	 uçsuz	 bucaksız	 hantal	 orduyu	 bir	 araya	 getirmek	 için	 yıllar	 harcamıştı;	 şu	 kabile annesiyle	 ve	 bu	 magnarla	 konularak;	 bir	 köyü	 tatlı	 dille,	 diğerini	 bir	 şarkıyla,	 bir	 başkasını	 kılıcının kenarıyla	 kazanarak;	 Köpekbaşlı	 Harma’yh	 Kemik	 Lordu’nu,	 Boynuzayaklar’la	 Gecekaçanlar’ı,	 Donuk Kıyının	mors	adamlarıyla	büyük	buzlu	nehirlerin	yamyam	kabilelerini	barıştırarakı	yüz	farklı	hançerden, Yedi	Krallık’ın	kalbini	hedef	almış	bir	muazzam	mızrak	döverek.	Adamın	bir	tacı	ya	da	asası,	ipek	ya	da kadife	kıyafetleri	yoktu	ama	Mance	Rayder’ın	krallığının	bir	sıfattım	öte	olduğu	Jon	için	yeterince	açıktı. </p>
<p class="calibre1">Jon,	yabanıllara	Qhorin	Yarımel’in	emriyle	katılmıştı.	“Onlarla	birlikte	at	sür,	yemek	ye,	dövüş,” </p>
<p class="calibre1">demişti	korucu	öldüğü	günden	önceki	gece.	“Ve	gözle."	Ama	Jon	gözlediklerinden	çok	az	şey	öğrenmişti. </p>
<p class="calibre1">Yarımel,	 yabanılların	 kasvetli	 ve	 çıplak	 Ayazdi'e	 bir	 silah	 aramak	 için	 çıktığından	 şüpheleniyordu;	 bir güç,	 Sur'u	 kıracak	 amansız	 bir	 büyü...	 böyle	 bir	 şey	 buldularsa	 bile	 ne	 kimse	 bununla	 ilgili	 açık	 açık böbürleniyordu	 ne	 de	 Jon’a	 gösteriyordu.	 Mance	 Rayder	 da	 planlarından	 ya	 da	 taktiklerinden bahsetmemişti.	O	ilk	geceden	sonra,	adamı	birkaç	kez	sadece	uzaktan	görmüştü	Jon. </p>
<p class="calibre1">Mecbur	 kalırsam	 onu	 öldürürüm.	 Bu	 ihtimal	 Jon’u	 mutlu	 etmiyordu;	 bu	 haysiyetsiz	 bir	 cinayet olurdu	 ve	 Jon’un	 kendi	 ölümü	 anlamına	 da	 gelebilirdi.	 Buna	 rağmen,	 yabanılların	 Sur’u	 geçmesine, Kışyarını	ve	kuzeyi,	Hendek	Mezarlar’ı	ve	Dereler’i,	Beyaz	Liman’ı	ve	Taşlı	Kıyıyı,	hatta	Boğaz’ı	tehdit etmesine	izin	veremezdi.	Stark	Hanedanının	erkekleri	sekiz	bin	yıl	boyunca	insanlarını	böyle	yağmacılara karşı	korumak	için	yaşamış	ve	ölmüştü.,,	ve	piç	ya	da	değil,	Jon’un	damarlarında	da	aynı	kan	akıyordu. </p>
<p class="calibre1">Üstelik	 Bran	 ve	 Rickorı	 hâlâ	 Kışyarı’nda.	 Üstat	 Luıvin,	 Sör	 Rodrik,	 Yaşlı	 Dadı,	 barınak	 başı	 Farlen, dökümhanesindeki	 Mikken,	 ocaklarının	 başındaki	 Gage...	 Tanıdığım	 herkes,	 sevdiğim	 herkes.	 Sevdiği insanları;	 Çıngıraklının,	 Köpekbaşlı	 Harma’nın	 ve	 Thenn’in	 kulaksız	 Magnar’mın	 insafından	 korumak için	yarı	hayranlık	duyduğu	ve	neredeyse	hoşlandığı	bir	adamı	katletmesi	gerekiyorsa,	yapardı	Jon. </p>
<p class="calibre1">Yine	 de,	 onu	 bu	 tatsız	 görevden	 esirgemeleri	 için	 babasının	 tanrılarına	 dua	 ediyordu.	 Sırtında yabanılların	 sürülerini,	 çocuklarını	 ve	 vasat	 hâzinelerini	 taşıyan	 ordu	 hareket	 ediyordu	 ama	 yürüyüşü ağırdı	 ve	 yağan	 kar	 ordunun	 ilerleyişini	 daha	 da	 yavaşlatmıştı.	 Kafilenin	 büyük	 kısmı	 dağ	 eteklerini aşmıştı	 artık;	 soğuk	 bir	 kış	 sabahındaki	 bal	 misali,	 Sütnehri’nin	 batı	 kıyısından	 aşağı	 akarak	 Tekinsiz Orman’ın	kalbine	giden	nehir	yatağını	takip	ediyordu. </p>
<p class="calibre1">Ve	 Jon	 biliyordu	 ki,	 İlk	 İnsanların	 Yumruğu	 yakında	 bir	 yerde	 ağaçların	 üzerinde	 yükseliyordu; </p>
<p class="calibre1"><a id="p130"></a>Gece	 Nöbetçilerinin	 üç	 yüz	 atlı,	 silahlı,	 hazırlıklı	 kara	 kardeşi	 için	 ev	 olan	 kadim	 kale.	 Yaşlı	 Ayı, Yarımel’in	 yanı	 sıra	 başka	 keşifçiler	 de	 göndermişti.	 Jarman	 Buckwell	 ya	 da	 Thoren	 Smallwood, dağlardan	aşağı	inen	şeyin	haberleriyle	birlikte	şimdiye	kadar	dönmüş	olmalıydı. </p>
<p class="calibre1">Mormont	 kaçmayacak,	 diye	 düşündü	 Jon.	 O	 çok	 yaşlı	 ve	 çok	 yol	 katetti,	 Saldıracak	 ve	 sayılara lanet	 okuyacak.	 Jon,	 yakınlarda	 bir	 gün	 savaş	 borularının	 sesini	 duyacaktı	 ve	 ellerinde	 soğuk	 çelikleri, uçulan	 siyah	 pelerinleriyle	 yabanılların	 tepesine	 binen	 bir	 sıra	 süvari	 gürecekti.	 Üç	 yüz	 adam	 kendi sayılarının	 yüz	 katını	 öldürmeyi	 umut	 edemezdi	 elbette	 ama	 bunun	 gerekli	 olacağını	 da	 düşünmüyordu Jon.	 Yaşlı	 Ayının	 bin	 kişi	 öldürmesine	 gerek	 yok,	 yalnızca	 bir	 kişi.	 Yabanılları	 bir	 arada	 tutan	 tek	 şey Mance. </p>
</body>
</html>
