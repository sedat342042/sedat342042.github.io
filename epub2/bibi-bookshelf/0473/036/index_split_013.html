<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>Kılıçların Fırtınası</title>
    <meta name="generator" content="pdftohtml 0.36"/>
    <meta name="author" content="George R. R. Martin"/>
    <meta name="keywords" content="Fantastik"/>
    <meta name="date" content="2017-08-18T18:08:47+00:00"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">“Ne	kadar	soylu	bir	tavır,”	dedi	Dany.	“Söylediklerinizi	düşüneceğim	lordum.”	Ghael’e	gece	için</p>
<p class="calibre1">bir	oda	verilmesini	emretti,	piramidin	alt	katlarında	bir	yer. </p>
<p class="calibre1"> <i class="calibre4">Bütün	 zaferlerim	 ellerimde	 cürufa	 dönüşüyor, </i>	 diye	 düşündü.  <i class="calibre4">Ne	 yaparsam	 yapayım,	 neticede</i> <i class="calibre4">bütün	yarattığım	ölüm	ve	dehşet. </i>	 Astapor’un	 başına	 gelenlerle	 ilgili	 havadis	 caddelere	 düştüğünde,	 ki mutlaka	 düşecekti,	 yeni	 özgür	 kalmış	 on	 binlerce	 Meereenli,	 şehirde	 kaldıkları	 takdirde</p>
<p class="calibre1">karşılaşabilecekleri	 şeylerin	 korkusuyla,	 Dany	 batıya	 doğru	 yola	 çıktığında	 onu	 takip	 etmeyi	 tercih edecekti...	ancak	onları	yolda	bekleyen	şeyler	de	en	az	o	kadar	korkutucu	olabilirdi.	Dany	şehirdeki	her ambarı	 boşaltsa	 ve	 Meereen’i	 açlığa	 terk	 etse	 bile	 o	 kadar	 insanı	 nasıl	 doyurabilirdi?	 Önündeki	 yol zorluk,	 kan	 ve	 tehlikeyle	 doluydu.	 Sör	 Jorah,	 onu	 bu	 konuda	 uyarmıştı.	 Sör	 Jorah	 onu	 pek	 çok	 konuda uyarmıştı...	o...  <i class="calibre4">Hayır,	Mormont’u	düşünmeyeceğim.	Biraz	daha	beklesin. </i>	“Şu	tacir	kaptanı	göreceğim,” </p>
<p class="calibre1"><a id="p588"></a>diye	duyurdu	Dany.	Belki	adam	daha	güzel	havadisler	verirdi. </p>
<p class="calibre1">Zavallı	 bir	 umuttu	 bu.  <i class="calibre4">Çivit	 Yıldız’ın</i>	 kaptanı	 bir	 Qarthliydı,	 yani	 Dany,	 Astapor’u	 sorduğunda adam	 bol	 bol	 ağladı.	 “Şehir	 kanıyor.	 Ölü	 adamlar	 caddelerde	 çürüyor,	 her	 piramit	 silahlı	 bir	 kamp, pazarlarda	ne	yiyecek	var	ne	de	köle.	Ve	o	zavallı	çocuklar!	Kral	Satır’ın	eşkıyaları	Astapor’daki	bütün soylu	çocukları	yakaladı,	satılacak	yeni	Lekesizler	yaratmak	için.	Eğitimleri	yıllar	sürecek	gerçi.” </p>
<p class="calibre1">Dany’yi	 en	 çok	 şaşırtan	 şey	 hiç	 şaşırmamış	 olmasıydı.	 Bir	 zamanlar	 korumaya	 çalıştığı	 Lhazarlı kız	Eroeh’i	ve	onun	başına	gelenleri	hatırlarken	buldu	kendini.  <i class="calibre4">Yola	çıktığımda	Meereen’de	de	aynı	şey</i> <i class="calibre4">olacak. </i>	Dövüş	çukurlarından	gelen,	öldürmek	üzere	büyütülmüş	ve	eğitilmiş	olan	köleler,	şimdiden	asi	ve kavgacı	 tavırlar	 sergiliyordu.	 Şehrin	 artık	 onlara	 ait	 olduğunu	 düşünüyormuş	 gibi	 görünüyorlardı, şehirdeki	 her	 adamın	 ve	 her	 kadının	 da	 öyle.	 Bu	 kölelerden	 ikisi	 Dany’nin	 astığı	 sekiz	 kişinin arasındaydı.  <i class="calibre4">Yapabileceğim	başka	bir	şey	yok, </i>	dedi	Dany	kendine.	“Benden	ne	istiyorsunuz	kaptan?” </p>
<p class="calibre1">“Köle,”	dedi	adam.	“Ambarlarım	fildişiyle,	ak	amberle,	siyah	beyaz	çizgili	at	derileriyle	ve	diğer</p>
<p class="calibre1">iyi	mallarla	dolu.	Mallarımı	burada	kölelerle	takas	ederim,	onları	Lys’te	ve	Volantis’te	satmak	için.” </p>
<p class="calibre1">“Bizim	satılık	kölemiz	yok,”	dedi	Dany. </p>
<p class="calibre1">“Kraliçem?”	 Daario	 öne	 çıktı.	 “Nehir	 kıyısı,	 kendilerini	 bu	 Qarthliya	 satmak	 için	 izin	 dilenen Meereenliler’le	dolu.	Sineklerden	bile	çoklar.” </p>
<p class="calibre1">Dany	dehşete	düştü.	“Köle	olmak	mı	 <i class="calibre4">istiyorlar</i>?” </p>
<p class="calibre1">“Gelenler	asil	doğumlular	ve	düzgün	konuşuyorlar.	Bu	çeşit	köleler	kıymetlidir.	Özgür	Şehirler’de</p>
<p class="calibre1">hoca,	katip,	yatak	kölesi	ve	hatta	şifacı	ya	da	rahip	olacaklar.	Yumuşak	yataklarda	uyuyup	iyi	yemekler yiyecekler	 ve	 malikânelerde	 yaşayacaklar.	 Burada	 her	 şeyi	 kaybettiler,	 korku	 ve	 sefalet	 içinde yaşıyorlar.” </p>
<p class="calibre1">“Anlıyorum.”	Belki	de	o	kadar	şaşırtıcı	değildi	bu;	şu	Astapor	hikâyeleri	doğruysa.	Dany	bir	an</p>
<p class="calibre1">düşündü.	 “Kendini	 köle	 olarak	 satmak	 isteyen	 her	 adam	 bunu	 yapmakta	 özgürdür.	 Ya	 da	 kadın.”	 Elini kaldırdı.	“Lâkin	çocuklarını	satamazlar.	Adamlar	da	karılarını.” </p>
<p class="calibre1">“Astapor’da,	 köleler	 her	 el	 değiştirdiğinde,	 şehir	 fiyatın	 onda	 birini	 alır,”	 dedi	 Missandei, Dany’ye. </p>
<p class="calibre1">“Biz	de	aynı	şeyi	yapacağız,”	diye	karar	verdi	Dany.	Savaşlar,	kılıçlarla	olduğu	kadar	altınla	da</p>
<p class="calibre1">kazanılıyordu.	 “Onda	 biri.	 Altın	 ya	 da	 gümüş	 sikke	 olarak.	 Yahut	 fildişi.	 Meereen’in	 safrana,	 karanfile veya	at	derisine	ihtiyacı	yok.” </p>
<p class="calibre1">“Siz	 nasıl	 arzu	 ederseniz	 görkemli	 kraliçem,”	 dedi	 Daario.	 “Fırtına	 Kargalarim	 payınızı</p>
<p class="calibre1">toplayacak.”	 Dany,	 toplama	 işini	 Fırtına	 Kargaları	 yaparsa	 altının	 yarısının	 bir	 şekilde	 kaybolacağını biliyordu	ama	ikinci	Oğullar	da	o	kadar	kötüydü	ve	Lekesizler	rüşvet	yemez	oldukları	kadar	cahillerdi. </p>
<p class="calibre1">“Kayıt	tutulmalı,”	dedi	Dany.	“Azatlı	kölelerin	arasında	okuma	yazma	bilen	ve	hesap	yapabilen	adamlar arayın.” </p>
<p class="calibre1">Adamın	 işi	 bitmişti,  <i class="calibre4">Çivit	 Yıldız’m</i>	 kaptanı	 reverans	 yaparak	 salondan	 ayrıldı.	 Dany,	 abanoz sıranın	üstünde	huzursuzca	kıpırdandı.	Yapmak	zorunda	olduğu	bir	sonraki	şeyden	dehşet	duyuyordu	ama bu	 meseleyi	 hâlihazırda	 ziyadesiyle	 beklettiğini	 biliyordu.	 Yunkai	 ve	 Astapor,	 savaş	 tehditleri,	 evlilik teklifleri,	bütün	bunların	üstüne	çöken	batı	yürüyüşü...  <i class="calibre4">Şövalyelerime	ihtiyacım	var.	Onların	kılıçlarına</i> <i class="calibre4">ve	tavsiyelerine	ihtiyacım	var. </i>	Fakat	Jorah	Mormont’u	tekrar	görme	düşüncesi	Dany’nin	bir	avuç	sinek yutmuş	 gibi	 hissetmesine	 sebep	 oluyordu;	 öfkeli,	 telaşlı	 ve	 hasta.	 Midesinde	 sineklerin	 vızıldadığını duyabiliyordu	âdeta.  <i class="calibre4">Ben	ejderhanın	kanıyım.	Güçlü	olmalıyım.	Onlarla	yüzleştiğimde	gözlerimde	ateş</i></p>
<p class="calibre1"> <i class="calibre4">olmalı,	gözyaşı	değil. </i>	Dany	fikrini	değiştirmeden	önce,	“Belwas’a	şövalyelerimi	getirmesini	söyleyin,” </p>
<p class="calibre1">diye	emretti.	“Benim	iyi	şövalyelerimi.” </p>
<p class="calibre1">Güçlü	 Belwas	 şövalyeleri	 kapıdan	 soktuğunda	 tırmanış	 yüzünden	 nefes	 nefeseydi,	 etli	 elleriyle adamların	 kollarını	 tutuyordu.	 Sör	 Barristan	 başı	 dik	 bir	 şekilde	 yürüyordu	 ama	 Sör	 Jorah’ın	 gözleri</p>
<p class="calibre1"><a id="p589"></a>mermer	zemindeydi.  <i class="calibre4">Biri	gururlu,	diğeri	suçlu. </i>	Yaşlı	adam	beyaz	sakalını	tıraş	etmişti.	Sakalı	olmadan on	yaş	genç	görünüyordu.	Ama	Dany’nin	kelleşmeye	başlayan	ayısı	olduğundan	daha	yaşlı	görünüyordu. </p>
<p class="calibre1">Sıranın	 önünde	 durdular.	 Güçlü	 Belwas	 bir	 adım	 geri	 çekildi	 ve	 kollarını	 yara	 izleriyle	 dolu	 göğsünde birleştirip	durdu.	Sör	Jorah	boğazını	temizledi.	“<i class="calibre4">Khaleesi</i>...” </p>
<p class="calibre1">Dany	 onun	 sesini	 çok	 özlemişti	 ama	 sert	 olmak	 zorundaydı.	 “Sessiz	 ol.	 Ne	 zaman	 konuşacağını ben	söyleyeceğim.”	Ayağa	kalktı.	“Sizi	lağımlara	gönderdiğimde,	bir	yanım	sizi	son	kez	görmüş	olmayı umuyordu.	 Köle	 tacirlerinin	 pisliğinin	 içinde	 boğulmak	 yalancılar	 için	 gayet	 uygun	 bir	 sonmuş	 gibi görünüyordu.	 Tanrıların	 sizin	 cezanızı	 vereceğini	 düşünmüştüm	 ama	 bana	 geri	 döndünüz.	 Benim Batıdiyarlı	 yiğit	 şövalyelerim,	 bir	 muhbir	 ve	 bir	 dönek.	 Ağabeyim	 olsa	 ikinizi	 de	 asardı.”	 En	 azından Viserys	 asardı.	 Rhaegar	 ne	 yapardı,	 bilmiyordu	 Dany.	 “Bu	 şehri	 kazanmama	 yardım	 ettiğinizi	 kabul edeceğim...” </p>
<p class="calibre1">Sör	Jorah’ın	ağzı	gerildi.	“Bu	şehri	sizin	için	biz	kazandık.	Biz	lağım	fareleri.” </p>
<p class="calibre1">“Sessiz	 ol,”	 dedi	 Dany	 tekrar...	 ama	 adamın	 söylediğinde	 gerçeklik	 vardı.	 Joso’nun	 Kamışı	 ve diğer	koçbaşları	şehir	kapısını	döverken	ve	okçular	duvarların	üzerinden	alevli	oklar	gönderirken,	Dany gece	 karanlığında	 nehir	 kıyısına	 iki	 yüz	 adam	 göndermişti;	 limandaki	 gemi	 enkazlarını	 ateşe	 vermeleri için.	 Fakat	 bunun	 tek	 sebebi	 gerçek	 amaçlarını	 gizlemekti.	 Yanan	 gemiler	 duvarlardaki	 müdafaacıların gözlerini	 çekerken,	 birkaç	 yarı	 deli	 yüzücü	 lağım	 ağızlarını	 bulmuş	 ve	 paslı	 bir	 demir	 kafesi	 yerinden sökmüştü.	Sör	Jorah,	Sör	Barristan,	Güçlü	Belwas	ve	yirmi	cesur	aptal,	kahverengi	suyun	altına	dalmış</p>
<p class="calibre1">ve	kiremit	tünele	çıkmıştı;	paralı	askerlerden	karışık	bir	grup,	Lekesizler	ve	azatlı	köleler.	Dany,	sadece ailesi	olmayan	adamların	seçilmesini	emretmişti...	ve	tercihen	koku	alma	duyusu	olmayanların. </p>
<p class="calibre1">Adamlar	cesur	oldukları	kadar	şanslılardı.	Son	yoğun	yağmurun	üstünden	bir	ay	dönümü	geçmişti</p>
<p class="calibre1">ve	 lağımlardaki	 pislik	 sadece	 bacak	 boyundaydı.	 Meşaleler,	 etraflarına	 sarılmış	 yağlı	 bezler	 sayesinde kuru	 kalmıştı,	 yani	 adamların	 ışığı	 vardı.	 Azatlı	 kölelerden	 birkaçı	 büyük	 farelerden	 korkmuştu,	 Güçlü Belwas	 farelerden	 birini	 yakalayıp	 dişleriyle	 ikiye	 bölene	 kadar.	 Bir	 adam,	 karanlık	 sulardan	 çıkan	 ve onu	 bacağından	 yakalayıp	 aşağı	 çeken	 dev	 bir	 beyaz	 kertenkele	 tarafından	 öldürülmüştü	 ama	 hayvanın yarattığı	bir	sonraki	hafif	dalga	göründüğünde,	Sör	Jorah	kılıcını	çekmiş	ve	canavarı	doğramıştı.	Adamlar birkaç	kez	yanlış	dönüş	yapmıştı	ama	yüzeyi	bulduklarında	Güçlü	Belwas	onları	en	yakın	dövüş	çukuruna götürmüştü,	 orada	 birkaç	 nöbetçiyi	 gafil	 avlamış	 ve	 kölelerin	 zincirlerini	 kırmışlardı.	 Bir	 saat	 içinde, Meereen’deki	dövüşçü	kölelerin	yarısı	ayaklanmıştı. </p>
<p class="calibre1">“Bu	şehri	kazanmama	 <i class="calibre4">yardım	ettiniz</i>	,”	diye	tekrar	etti	Dany	inatla.	“Ve	geçmişte	bana	iyi	hizmet verdiniz.	Sör	Barristan	beni	Titan	Piçi’nden	ve	Qarth’taki	Üzgün	Adamlar’dan	kurtardı.	Sör	Jorah	beni Vaes	 Dothrak’taki	 zehirciden	 ve	 Drogo’nun	 kansüvarilerinden	 kurtardı,	 güneşim	 ve	 yıldızım	 öldükten sonra.”	Ölmesini	isteyen	o	kadar	çok	insan	vardı	ki	Dany	sayıyı	karıştırıyordu	bazen.	“Ama	bana	yalan söylediniz,	beni	kandırdınız,	bana	ihanet	ettiniz.”	Sör	Barristan’a	döndü.	“Yıllarca	babamı	korudunuz,	Üç Dişli	Mızrak’ta	ağabeyimin	yanında	dövüştünüz	ama	Viserys’i	sürgünde	yalnız	bıraktınız	ve	İşgalciye	diz çöktünüz.	Neden?	Ve	bana	 <i class="calibre4">gerçekleri</i>	söyleyin.” </p>
<p class="calibre1">“Bazı	 gerçekleri	 duyması	 zordur.	 Robert...	 iyi	 bir	 şövalyeydi...	 yiğitti,	 cesurdu...	 hayatımı bağışladı,	 pek	 çok	 başka	 insanın	 hayatını	 da...	 Prens	 Visery	 bir	 çocuktu	 sadece,	 hükmedecek	 yaşa gelmesine	yıllar	vardı	ve...	beni	bağışlayın	kraliçem	lâkin	gerçekleri	istediniz...	ağabeyiniz	Visery	küçük bir	çocukken	bile	babasının	oğlu	gibi	görünüyordu,	Rhaegar’ın	asla	görünmediği	şekilde.” </p>
<p class="calibre1">“Babasının	oğlu?”	Dany	kaşlarını	çattı.	“Bu	ne	anlama	geliyor?” </p>
<p class="calibre1">Yaşlı	 şövalye	 gözlerini	 kırpmadı.	 “Babanız	 Batıdiyar’da	 ‘Deli	 Kral’	 olarak	 anılır.	 Size	 kimse söylemedi	mi?” </p>
<p class="calibre1">“Viserys	söyledi.”  <i class="calibre4">Deli	 Kral. </i>	 “Ona	 bu	 ismi	 İşgalci	 verdi,	 İşgalci	 ve	 köpekleri.”  <i class="calibre4">Deli	 Kral. </i>	 “Bu bir	yalandı.” </p>
<p class="calibre1"><a id="p590"></a>“Eğer	 kulaklarınızı	 kapatacaksanız,”	 dedi	 Sör	 Barristan	 yumuşak	 bir	 sesle,	 “neden	 gerçekleri soruyorsunuz?”	 Duraksadı,	 sonra	 devam	 etti.	 “Daha	 önce	 size,	 Lannisterlar’ın	 size	 katıldığımı öğrenmemesi	için	sahte	bir	isim	kullandığımı	söylemiştim.	Bu,	meselenin	yarısı	bile	değildi	Majesteleri. </p>
<p class="calibre1">Gerçek	 şu	 ki,	 kılıcımı	 size	 vermeden	 önce	 sizi	 bir	 süre	 izlemek	 istedim.	 Emin	 olmak	 zorundaydım, sizin...” </p>
<p class="calibre1">“...babamın	kızı	olmadığımdan?”	Dany	babasının	kızı	değilse,	kimdi? </p>
<p class="calibre1">“...deli	olmadığınızdan,”	diye	bitirdi	Sör	Barristan.	“Ama	sizde	bir	leke	görmedim.” </p>
<p class="calibre1">“Leke?”	Dany’nin	tüyleri	diken	dikendi. </p>
<p class="calibre1">“Size	 tarihten	 alıntılar	 yapacak	 bir	 üstat	 değilim	 ben	 Majesteleri.	 Benim	 hayatım	 kılıçlardı, kitaplar	değil.	Ama	Targaryenlar’ın	daima	deliliğin	kıyısında	dans	ettiğini	bütün	çocuklar	bilir.	Babanız ilk	değildi.	Bir	keresinde	Kral	Jaehaerys,	deliliğin	ve	dehanın	aynı	sikkenin	iki	yüzü	olduğunu	söylemişti bana.	Ne	zaman	bir	Targaryen	doğsa,	demişti,	tanrılar	sikkeyi	havaya	atar	ve	bütün	dünya	sikkenin	yere nasıl	 düşeceğini	 görmek	 için	 nefesini	 tutar.”  <i class="calibre4">Jaehaerys.	 Bu	 yaşlı	 adam	 büyükbabamı	 tanıyordu. </i>	 Bu düşünce	Dany’yi	duraksattı.	Batıdiyar	hakkında	bildiği	şeylerin	çoğu	ağabeyinden	geliyordu,	geri	kalanlar da	 Sör	 Jorah’tan.	 Sör	 Barristan,	 o	 ikisinin	 bildiklerinin	 toplamından	 fazlasını	 unutmuş	 olmalıydı.  <i class="calibre4">Bu</i> <i class="calibre4">adam	bana	nereden	geldiğimi	anlatabilir. </i>	“Yani	ben,	bir	tanrının	elindeki	sikkeyim,	bunu	mu	diyorsunuz sör?” </p>
<p class="calibre1">“Hayır,”	 diye	 yanıtladı	 Sör	 Barristan.	 “Siz	 Batıdiyar’ın	 meşru	 veliahtısınız.	 Hayatımın	 sonuna kadar	sizin	sadık	şövalyeniz	olarak	kalacağım,	beni	tekrar	kılıç	taşımaya	layık	görürseniz.	Görmezseniz, yaver	olarak	Güçlü	Behvas’a	hizmet	etmekten	mutluluk	duyarım.” </p>
<p class="calibre1">‘Ya	 sizin	 sadece	 benim	 soytarım	 olmaya	 layık	 olduğunuza	 karar	 verirsem?”	 diye	 sordu	 Dany küçümseyerek.	‘Ya	da	aşçım?” </p>
<p class="calibre1">“Şeref	 duyarım	 Majesteleri,”	 dedi	 Selmy	 sakin	 bir	 asaletle.	 “Ben	 de	 her	 adam	 kadar	 elma pişirebilir,	et	kaynatabilirim.	Kamp	ateşlerinin	üstünde	pek	çok	ördek	kızartmışlığım	da	vardır.	Umarım ördekleri	yağlı,	derileri	çıtır	çıtır	ve	kemikleri	kanlı	seviyorsunuzdur.” </p>
<p class="calibre1">Selmy’nin	 sözleri	 Dany’yi	 gülümsetti.	 “Böyle	 bir	 şeyi	 yemem	 için	 delirmiş	 olmam	 gerekir.	 Ben Plumm,	gel	ve	uzunkılıcını	Sör	Barristan’a	ver.” </p>
<p class="calibre1">Fakat	Beyazsakal	kılıcı	almadı.	“Kılıcımı	Joffrey’nin	ayaklarına	fırlattım	ve	o	zamandan	beri	bir</p>
<p class="calibre1">kılıca	dokunmadım.	Sadece	kraliçemin	elinden	gelen	kılıcı	tekrar	kabul	ederim.” </p>
<p class="calibre1">“Nasıl	 isterseniz.”	 Dany,	 kılıcı	 Esmer	 Ben’den	 aldı	 ve	 kabzası	 önde	 olmak	 üzere	 Barristan’a sundu.	 Yaşlı	 adam	 kılıcı	 saygıyla	 aldı.	 “Şimdi	 diz	 çökün,”	 dedi	 Dany,	 “ve	 kılıcınızın	 bana	 hizmet edeceğine	dair	yemin	verin.” </p>
<p class="calibre1">Adam	 bir	 dizinin	 üstüne	 çöktü,	 kılıcı	 Dany’nin	 önüne	 koydu	 ve	 yemin	 etti.	 Dany	 sözcükleri duymadı	 bile.  <i class="calibre4">Bu	 kolay	 olandı</i>,	 diye	 düşündü.  <i class="calibre4">Diğeri	 daha	 zor	 olacak. </i>	 Sör	 Barristan’ın	 işi	 bittiğinde Dany,	Jorah	Mormont’a	döndü.	“Ve	şimdi	siz	sör.	Bana	gerçekleri	söyleyin.” </p>
<p class="calibre1">İri	 adamın	 boynu	 kıpkırmızıydı;	 öfkeden	 mi	 yoksa	 utançtan	 mı	 bilmiyordu	 Dany.	 “Size	 gerçeği söylemeye	 çalıştım,	 elli	 kere.	 Arstan’ın	 göründüğünden	 fazla	 olduğunu	 söyledim.	 Xaro	 ve	 Pyat	 Pree’ye güvenmemeniz	konusunda	sizi	uyardım...” </p>
<p class="calibre1">“Beni	 kendiniz	 dışında	 herkese	 karşı	 uyardınız!”	 Jorah’ın	 hürmetsizliği	 Dany’yi	 öfkelendirmişti. </p>
<p class="calibre1"> <i class="calibre4">Daha	 alçak	 gönüllü	 olmalıydı.	 Onu	 affetmem	 için	 yalvarmalıydı. </i>	 “Jorah	 Mormont’tan	 başka	 kimseye güvenme,	dediniz...	ve	bütün	o	zaman	boyunca	Örümcek’in	yaratığıydınız!” </p>
<p class="calibre1">“Ben	kimsenin	 <i class="calibre4">yaratığı</i>	değilim.	Hadımın	altınlarını	aldım,	evet.	Birkaç	şifre	öğrendim	ve	birkaç mektup	yazdım	ama	hepsi	buydu...” </p>
<p class="calibre1"> <i class="calibre4">“Hepsi</i>?	Beni	izlediniz	ve	beni	düşmanlarıma	sattınız!” </p>
<p class="calibre1">“Bir	zaman	için,”	dedi	Jorah	kerhen.	“Durdum.” </p>
<p class="calibre1"><a id="p591"></a>“Ne	zaman?	Ne	zaman	durdunuz?” </p>
<p class="calibre1">“Qarth’tan	bir	rapor	gönderdim	fakat...” </p>
<p class="calibre1">“Qarth’tan?”	Dany	çok	daha	uzun	zaman	önce	durmuş	olmasını	umuyordu.	“Qarth’tan	ne	yazdınız? </p>
<p class="calibre1">Artık	 benim	 adamım	 olduğunuzu	 mu?	 Onların	 komplolarına	 daha	 fazla	 ortak	 olmayacağınızı	 mı?”	 Sör Jorah,	 Dany’nin	 gözlerine	 bakamıyordu.	 “Khal	 Drogo	 öldüğünde,	 sizinle	 birlikte	 Yi	 Ti’ye	 ve	 Yeşim Denizi’ne	gitmemi	istediniz.	Bu	sizin	arzunuz	muydu	yoksa	Robert’ın	mı?” </p>
<p class="calibre1">“Sizi	 korumak	 içindi,”	 diye	 ısrar	 etti	 Jorah.	 “Sizi	 onlardan	 uzakta	 tutmak	 için.	 Onların	 ne	 çeşit yılanlar	olduğunu	biliyordum...” </p>
<p class="calibre1">“<i class="calibre4">Yılan</i>?	 Ya	 siz	 nesiniz	 sör?”	 Dany’nin	 aklına	 korkunç	 bir	 şey	 geldi.	 “Onlara	 Drogo’nun	 bebeğini taşıdığımı	söylediniz...”  <i class="calibre4">“Khaleesi...” </i></p>
<p class="calibre1">“İnkâr	 etmeyi	 aklınızdan	 bile	 geçirmeyin	 sör,”	 dedi	 Sör	 Barristan	 sertçe.	 “Hadım	 bu	 havadisi konseye	 verdiğinde	 oradaydım.	 Robert,	 Majesteleri’nin	 ve	 bebeğinin	 öldürülmesini	 emretti.	 Kaynak sizdiniz	sör.	Bir	af	karşılığında	bu	işi	bizzat	sizin	yapabileceğiniz	dahi	konuşuldu.” </p>
<p class="calibre1">‘Yalan.”	Sör	Jorah’ın	yüzü	karardı.	“Ben	asla...	Daenerys,	senin	o	zehirli	şarabı	içmeni	engelleyen bendim.” </p>
<p class="calibre1">“Evet.	 Ve	 şarabın	 zehirli	 olduğunu	 nereden	 biliyordun?”	 “Ben...	 ben	 şüphelendim...	 Kervan, Varys’ten	bir	mektup	getirmişti,	hadım	beni	bazı	girişimler	olacağına	dair	uyarıyordu.	Senin	gözlenmeni istiyordu	 ama	 zarar	 görmeni	 arzu	 etmiyordu.”	 Jorah	 diz	 çöktü.	 “Onlara	 ben	 söylemeseydim	 bir	 başkası söyleyecekti,	bunu	 <i class="calibre4">biliyorsun</i>.” </p>
<p class="calibre1">“Ben	 bana	 ihanet	 ettiğini	 biliyorum.”	 Dany	 karnına	 dokundu,	 oğlu	 Rhaego’nun	 yittiği	 yere.	 “Bir zehircinin	oğlumu	öldürmeye	çalıştığını	biliyorum,	senin	yüzünden.	Ben	bunu	biliyorum.”	“Hayır...	hayır.” </p>
<p class="calibre1">Jorah	kafasını	salladı.	“Ben	asla...	beni	affet.	Beni	affetmek	zorundasın.” </p>
<p class="calibre1"> <i class="calibre4">“Zorundayım</i>?”	Çok	geçti	artık.  <i class="calibre4">Jorah	sözlerine	af	dilenerek	başlamalıydı. </i>	Dany	 onu	 affetmeye niyetlenmişti	 ama	 yapamazdı.	 O	 şarap	 satıcısını,	 adamdan	 geriye	 hiçbir	 şey	 kalmayana	 kadar	 atının arkasında	sürüklemişti.	O	satıcıyı	getiren	adam	da	aynı	şeyi	hak	etmiyor	muydu?  <i class="calibre4">Bu	Jorah,	benim	öfkeli</i> <i class="calibre4">ayım,	beni	asla	yarı	yolda	bırakmayan	sağ	kolum.	Onsuz	ölürüm	ama... </i>	“Seni	affedemem,”	dedi	Dany. </p>
<p class="calibre1">‘Yapamam.” </p>
<p class="calibre1">‘Yaşlı	adamı	affettin.” </p>
<p class="calibre1">“O	 bana	 adıyla	 ilgili	 yalan	 söyledi.	 Sen	 benim	 sırlarımı,	 babamı	 öldüren	 ve	 ağabeyimin	 tahtını çalan	adama	sattın.” </p>
<p class="calibre1">“Seni	korudum.	Senin	için	dövüştüm.	Senin	için	öldürdüm.”  <i class="calibre4">Beni	öptün</i>,	diye	düşündü	Dany,  <i class="calibre4">bana</i> <i class="calibre4">ihanet	ettin. </i></p>
<p class="calibre1">“Bir	fare	gibi	lağımlara	girdim.	Senin	için.” </p>
<p class="calibre1"> <i class="calibre4">Orada	ölseydin	daha	iyi	olurdu. </i>	Dany	hiçbir	şey	söylemedi.	Söylenecek	bir	şey	yoktu. </p>
<p class="calibre1">“Daenerys,”	dedi	Jorah.	“Seni	sevdim.” </p>
<p class="calibre1">Ve	 işte	 oradaydı.  <i class="calibre4">Üç	 ihanet	 göreceksin.	 Biri	 kanda,	 biri	 altında,	 biri	 aşkta. </i>	 “Tanrıların	 hiçbir şeyi	amaçsız	yapmadığı	söylenir.	Mücadelede	ölmedin,	tanrıların	seninle	işi	bitmemiş	olmalı.	Ama	benim bitti.	 Seni	 yanımda	 istemiyorum.	 Sürüldün	 sör.	 Kral	 Topraklan’ndaki	 efendilerine	 git	 ve	 affını	 al,	 eğer alabilirsen.	Ya	da	Astapor’a	git.	Kasap	kralın	şövalyelere	ihtiyacı	vardır	şüphesiz.” </p>
<p class="calibre1">“Hayır.”	Jorah,	Dany’ye	uzandı.	“Daenerys,	lütfen,	beni	dinle...” </p>
<p class="calibre1">Dany	 adamın	 elini	 itti.	 “Bir	 daha	 asla	 bana	 dokunmaya	 ya	 da	 adımı	 ağzını	 almaya	 cüret	 etme. </p>
<p class="calibre1">Eşyalarını	 toplayıp	 şehirden	 ayrılmak	 için	 şafağa	 kadar	 vaktin	 var.	 Şafaktan	 sonra	 Meereen’de görülürsen,	Güçlü	Belwas’a	kafanı	koparttırırım.	Yaparım.	Buna	inan.”	Jorah’a	arkasını	döndü,	etekleri dalgalandı.  <i class="calibre4">Onun	yüzünü	görmeye	tahammül	edemiyorum. </i>	“Şu	yalancıyı	gözümün	önünden	çekin,”	diye emretti.  <i class="calibre4">Ağlamamalıyım.	 Yapmamalıyım.	 Eğer	 ağlarsam	 onu	 affederim. </i>	 Güçlü	 Belwas,	 Sör	 Jorah’ı</p>
<p class="calibre1"><a id="p592"></a>kolundan	yakaladı	ve	dışarı	çıkardı.	Dany	arkasına	baktığında,	şövalye	sarhoşmuş	gibi	yalpalayarak	ve ağır	ağır	yürüyordu.	Dany,	kapının	açıldığını	ve	kapandığını	duyana	dek	başka	tarafa	baktı.	Sonra	tekrar abanoz	 sıraya	 oturdu.  <i class="calibre4">Gitti.	 Babam,	 annem,	 ağabeylerim,	 Sör	 Willem	 Darry,	 güneşim	 ve	 yıldızım</i> <i class="calibre4">Drogo,	onun	içimde	ölen	oğlu	ve	şimdi	de	Sör	Jorah... </i></p>
<p class="calibre1">“Kraliçenin	iyi	bir	kalbi	var,”	dedi	Daario	koyu	mor	sakallarının	arasından,	“ama	bu	adam	bütün</p>
<p class="calibre1">Oznakların	 ve	 Meroların	 toplamından	 daha	 tehlikeli.”	 Elleri,	 birbirinin	 aynı	 bıçaklarının	 kabzalarını okşadı,	 o	 iffetsiz	 altın	 kadınları.	 “Kelimeleri	 söylemenize	 bile	 gerek	 yok	 ışığım.	 Sadece	 küçük	 bir	 baş</p>
<p class="calibre1">hareketi	yapın	ve	Daario’nuz	size	onun	çirkin	kafasını	getirsin.” </p>
<p class="calibre1">“Onu	 rahat	 bırak.	 Teraziler	 şimdi	 dengelendi.	 Bırak	 evine	 gitsin,”	 dedi	 Dany.	 Jorah’ı,	 yaşlı meşelerin	 ve	 uzun	 çamların	 arasında	 yürürken,	 çiçek	 açmış	 fundalıkların,	 yosunla	 kaplı	 taşların,	 dik bayırlardan	akan	buzlu	derelerin	önünden	geçerken	hayal	etti.	Onu	büyük	ağaç	kütüklerinden	yapılmış	bir salona	girerken	gördü,	köpeklerin	şöminenin	yanında	uyuduğu	ve	dumanlı	havanın	etle	şarap	koktuğu	bir salona.	“İşimiz	şimdilik	bitti,”	dedi	kumandanlarına. </p>
<p class="calibre1">Dany’nin	bütün	yapabildiği,	koşarak	geniş	mermer	basamakları	tırmanmamak	oldu.	İrri,	Dany’nin</p>
<p class="calibre1">meclis	 kıyafetlerini	 çıkarıp	 daha	 rahat	 bir	 esvap	 giymesine	 yardım	 etti;	 geniş	 bir	 yün	 pantolon,	 bol	 bir keçe	 tunik	 ve	 boyalı	 bir	 Dothrak	 yeleği.	 Dany’nin	 sandaletlerini	 bağlamak	 için	 diz	 çöken	 İrri, </p>
<p class="calibre1">“Titriyorsunuz	 <i class="calibre4">Khaleesi</i>,”	dedi. </p>
<p class="calibre1">“Üşüdüm,”	 diye	 yalan	 söyledi	 Dany.	 “Bana	 geçen	 gece	 okuduğum	 kitabı	 getir.”	 Kendini</p>
<p class="calibre1">kelimelerin	içinde,	başka	zamanlarda	ve	başka	yerlerde	kaybetmek	istiyordu.	Deri	ciltli	kalın	kitap,	Yedi Krallık’tan	 şarkılar	 ve	 hikâyelerle	 doluydu.	 Doğruyu	 söylemek	 gerekirse	 çocuk	 hikâyeleriydi;	 gerçek tarih	 olamayacak	 kadar	 basit	 ve	 düşsel.	 Bütün	 kahramanlar	 uzun	 boylu	 ve	 yakışıklıydı.	 Hainleri gözlerindeki	 kurnaz	 bakışlarından	 tanıyabilirdin.	 Dany	 yine	 de	 seviyordu	 bu	 hikâyeleri.	 Geçen	 gece, güzel	olmak	suçuyla	kral	tarafından	kızıl	kuleye	kapatılan	üç	prensesi	okuyordu. </p>
<p class="calibre1">Hizmetçisi	 kitabı	 getirdiğinde	 Dany	 kaldığı	 sayfayı	 bulmakta	 hiç	 zorlanmadı	 ama	 kitap	 işe yaramıyordu.	Kendini	aynı	paragrafı	altı	kez	okurken	buldu.  <i class="calibre4">Sör	Jorah	bu	kitabı	düğün	hediyem	olarak</i> <i class="calibre4">vermişti,	Khal	Drogo’yla	evlendiğim	gün.	Ama	Daario	haklı,	onu	sürgün	etmemeliydim.	Onu	yanımda</i> <i class="calibre4">tutmalı	 ya	 da	 öldürmeliydim. </i>	 Dany	 kraliçe	 rolü	 oynuyordu	 ama	 bazen	 küçük	 ve	 korkak	 bir	 kız	 gibi hissediyordu	hâlâ.  <i class="calibre4">Viserys	her	zaman	ne	kadar	aptal	olduğumu	söylerdi.	O	gerçekten	deli	miydi</i>?	Dany kitabı	kapadı.	İstese	hâlâ	Sör	Jorah’ı	çağırabilirdi.	Ya	da	Daario’yu	gönderip	onu	öldürtebilirdi. </p>
<p class="calibre1">Dany	 bu	 seçeneklerden	 kaçtı	 ve	 terasa	 çıktı.	 Rhaegal	 havuzun	 orada,	 güneşin	 altındaki	 yeşil	 ve bronz	 buklelerin	 yanında	 uyuyordu.	 Drogon	 piramidin	 tepesine,	 Dany’nin	 emriyle	 aşağı	 indirilen	 bronz harpiyanın	eski	yerine	tünemişti.	Dany’yi	görünce	kanatlarını	açıp	kükredi.	Viseron	ortalıkta	değildi	ama Dany	 balkon	 duvarına	 gidip	 gözleriyle	 ufku	 taradığında,	 uzakta,	 nehrin	 üzerinde	 salınan	 solgun	 kanatlar gördü.  <i class="calibre4">Avlanıyor.	Her	gün	biraz	daha	cüretkâr	oluyorlar. </i>	Ama	onların	bu	kadar	uzağa	uçtuğunu	görmek Dany’yi	hâlâ	tedirgin	ediyordu. </p>
<p class="calibre1">“Majesteleri?” </p>
<p class="calibre1">Dany	döndü	ve	Sör	Barristan’ı	gördü.	“Benden	daha	ne	istiyorsunuz	sör?	Canınızı	bağışladım,	sizi</p>
<p class="calibre1">hizmetime	aldım,	şimdi	bana	biraz	huzur	verin.” </p>
<p class="calibre1">“Beni	 bağışlayın	 Majesteleri.	 Sadece...	 şimdi	 kim	 olduğumu	 bildiğinize	 göre...”	 Yaşlı	 adam tereddüt	 etti.	 “Bir	 Kral	 Muhafızları	 şövalyesi	 gece	 ve	 gündüz	 kralın	 huzurundadır.	 Bu	 yüzden	 bizim yeminlerimiz,	kralın	hayatını	koruduğumuz	kadar	sırlarını	da	korumamızı	gerektirir.	Lâkin	kanunlara	göre babanızın	sırları	şimdi	size	ait,	tahtıyla	birlikte	ve...	bana	soracak	sorularınız	olabileceğini	düşündüm.” </p>
<p class="calibre1"> <i class="calibre4">Sorular</i>?	 Dany’nin	 yüzlerce	 sorusu	 vardı,	 binlerce,	 on	 binlerce.	 Neden	 aklına	 bir	 tanesi	 bile gelmiyordu?	 “Babam	 gerçekten	 deli	 miydi?”	 deyiverdi.  <i class="calibre4">Neden	 bunu	 sordum</i>?	 “Viserys	 bu	 delilik bahsinin,	işgalci’nin	uydurması	olduğunu	söylemişti...” </p>
<p class="calibre1"><a id="p593"></a>“Viserys	 bir	 çocuktu	 ve	 kraliçe	 onu	 elinden	 geldiğince	 korudu.	 Şimdi	 inanıyorum	 ki,	 babanızın içinde	her	zaman	bir	parça	delilik	vardı.	Fakat	aynı	zamanda	cazibeli	ve	alicenaptı,	bu	yüzden	gelgitleri affediliyordu.	Onun	hükümranlığı	büyük	vaatle	başladı...	lâkin	yıllar	geçtikçe	gelgitleri	sıklaştı,	ta	ki...” </p>
<p class="calibre1">Dany	şövalyeyi	durdurdu.	“Bunu	şimdi	duymak	istiyor	muyum?” </p>
<p class="calibre1"><b class="calibre3">Sör	Barristan	bir	an	düşündü.	“Sanırım	hayır.	Şimdi	değil.” </b></p>
<p class="calibre1"><b class="calibre3">“Şimdi	 değil,”	 diye	 onayladı	 Dany.	 “Bir	 gün.	 Bir	 gün	 bana	 her	 şeyi	 anlatmalısınız.	 İyiyi	 ve</b> <b class="calibre3">kötüyü.	Babam	hakkında	söylenecek	birkaç	iyi	şey	vardır,	değil	mi?” </b></p>
<p class="calibre1">“Var	Majsteleri.	Onun	ve	ondan	öncekilerin	hakkında.	Büyükbabanız	Jaehaerys	ve	onun	ağabeyi, </p>
<p class="calibre1">onların	babası	Aegon,	anneniz...	ve	Rhaegar.	En	çok	da	Rhaegar.” </p>
<p class="calibre1">“Onu	tanımış	olmayı	isterdim.”	Dany’nin	sesi	özlem	doluydu. </p>
<p class="calibre1">“Onun	 sizi	 tanımış	 olmasını	 isterdim,”	 dedi	 yaşlı	 şövalye.	 “Hazır	 olduğunuzda	 her	 şeyi</p>
<p class="calibre1">anlatacağım.” </p>
<p class="calibre1">Dany	şövalyeyi	yanağından	öptü	ve	onu	gönderdi. </p>
<p class="calibre1">Hizmetçiler	o	akşam	Dany’ye	kuzu	eti,	kuru	üzüm	ve	şaraba	yatırılmış	havuçla	hazırlanmış	salata</p>
<p class="calibre1">ve	 üstünden	 bal	 damlayan	 çıtır	 çıtır	 sıcak	 ekmek	 getirdi.	 Dany	 hiçbirini	 yiyemedi.  <i class="calibre4">Rhaegar	 bu	 kadar</i> <i class="calibre4">bezgin	oldu	mu	hiç</i>?	diye	merak	etti.  <i class="calibre4">Aegon,	fethinden	sonra	bu	kadar	bezgin	miydi</i>? </p>
<p class="calibre1">Daha	 sonra,	 uyku	 vakti	 geldiğinde,	 Dany	 gemiden	 bu	 yana	 ilk	 kez	 yatağına	 İrri’yi	 aldı.	 Fakat titreyerek	 rahatladığında	 ve	 parmaklarını	 hizmetçisinin	 gür	 siyah	 saçlarından	 geçirdiğinde	 bile,	 ona sarılan	kişinin	Drogo	olduğunu	hayal	etti...	yalnız	bir	şekilde,	Drogo’nun	yüzü	Daario’nun	yüzüne	dönüşüp durdu.  <i class="calibre4">Daario’yu	 istiyorsam	 söylemem	 yeter. </i>	 Dany,	 bacakları	 Irri’nin	 bacaklarına	 dolanmış	 halde uzandı.  <i class="calibre4">Gözleri	bugün	nerdeyse	mor	görünüyordu... </i></p>
<p class="calibre1">O	gece	Dany’nin	rüyaları	karanlıktı	ve	yarı	hatırlanan	kâbuslardan	üç	kez	uyandı.	Üçüncü	seferden</p>
<p class="calibre1">sonra	tekrar	uyuyamayacak	kadar	huzursuzdu.	Eğimli	pencerelerden	akan	ay	ışığı,	mermer	zemini	gümüşe dönüştürüyordu.	 Açık	 teras	 kapılarından	 içeri	 serin	 bir	 esinti	 giriyordu.	 İrri	 huzurla	 Dany’nin	 yanında uyuyordu,	 dudakları	 hafifçe	 aralanmıştı,	 ipek	 örtünün	 altından	 koyu	 kahverengi	 göğüs	 ucu	 görünüyordu. </p>
<p class="calibre1">Dany	bir	an	için	baştan	çıktı	ama	onun	istediği	Drogo’ydu,	belki	Daario.	İrri	değil.	Hizmetçi	kız	tatlı	ve becerikliydi	ama	onun	bütün	öpücüklerinde	görev	tadı	vardı. </p>
<p class="calibre1">Dany	 kalktı,	 İrri’yi	 ay	 ışığında	 uyurken	 bıraktı.	 Jhiqui	 ve	 Missandei	 kendi	 yataklarında uyuyorlardı.	Dany	üstüne	bir	kaftan	geçirdi	ve	mermer	zeminde	çıplak	ayakla	yürüyerek	terasa	çıktı.	Hava serindi	 ama	 ayak	 parmaklarının	 arasına	 giren	 çimenleri	 hissetmeyi	 ve	 birbirine	 fısıldayan	 yaprakların sesini	dinlemeyi	seviyordu.	Küçük	banyo	havuzunun	yüzeyindeki	rüzgâr	dalgaları	birbirini	kovalıyor	ve ayın	aksini	titretip	dans	ettiriyordu. </p>
<p class="calibre1">Alçak	 bir	 balkon	 duvarına	 yaslanıp	 şehri	 seyretti.	 Meereen	 de	 uyuyordu.	 Daha	 güzel	 günlerin düşünde	 kaybolmuştu	 belki.	 Gece,	 siyah	 bir	 battaniye	 misali	 caddeleri	 örtüyordu,	 cesetleri	 ve	 onları yemek	 için	 lağımlardan	 gelen	 gri	 fareleri,	 iğneli	 sinek	 sürülerini	 gizliyordu.	 Devriyelerin	 nöbetlerini tuttuğu	 yerlerdeki	 uzak	 meşaleler	 kırmızı	 ve	 turuncu	 pırıldıyordu.	 Dany	 orada	 burada,	 dar	 sokaklar boyunca	 kıpırdanarak	 ilerleyen	 solgun	 fener	 ışıltıları	 da	 görüyordu.	 Belki	 de	 fenerlerden	 biri	 Sör Jorah’tı,	atını	ağır	ağır	kapıya	doğru	yürütüyordu.  <i class="calibre4">Elveda	yaşlı	ayı.	Elveda	hain. </i></p>
<p class="calibre1">Daenerys	 Fırtınadadoğan’dı	 o.	 Ateş	 Geçirmez,  <i class="calibre4">khaleesi</i>	 ve	 kraliçe,	 Ejderhaların	 Anası, büyücülerin	katili,	zincirleri	kıran	ve	bu	dünyada	güvenebileceği	tek	kişi	yoktu. </p>
<p class="calibre1">“Majesteleri?”	 Missandei,	 ayaklarında	 ahşap	 terlikleri,	 bir	 geceliğe	 sarınmış	 halde	 Dany’nin yanında	duruyordu.	“Uyandım	ve	gitmiş	olduğunuzu	gördüm.	İyi	uyudunuz	mu?	Neye	bakıyorsunuz?” </p>
<p class="calibre1">“Şehrime,”	dedi	Dany.	“Kırmızı	kapılı	bir	ev	arıyordum	ama	gece	olunca	bütün	kapılar	siyah.” </p>
<p class="calibre1">“Kırmızı	kapı?”	Missandei’nin	aklı	karışmıştı.	“O	hangi	ev?” </p>
<p class="calibre1">“Hiç.	Önemli	değil.”	Dany,	küçük	kızın	elini	tuttu.	“Bana	asla	yalan	söyleme	Missandei.	Bana	asla</p>
<p class="calibre1"><a id="p594"></a>ihanet	etme.” </p>
<p class="calibre1">“Asla	yapmayacağım,”	diye	söz	verdi	Missandei.	“Bakın,	şafak	söküyor.” </p>
<p class="calibre1">Gökyüzü,	 ufuk	 çizgisinden	 başucu	 noktasına	 kadar	 kobalt	 mavisine	 dönmüştü.	 Doğuda,	 alçak</p>
<p class="calibre1">tepelerden	 oluşan	 çizginin	 arkasında	 altın	 rengi	 ve	 inci	 pembesi	 bir	 ışıltı	 görülebiliyordu.	 Dany	 doğan güneşi	izlerken	Missandei’nin	elini	tuttu.	Bütün	gri	kiremitler;	kırmızı,	sarı,	mavi,	yeşil	ve	turuncu	oldu. </p>
<p class="calibre1">Dövüş	 çukurlarının	 kızıl	 kumları,	 onları	 Dany’nin	 gözlerinin	 önünde	 kanayan	 yaralara	 dönüştürdü.	 Bir başka	 yerde,	 Merhamet	 Tapınağı’nın	 altın	 kubbesi	 alev	 alev	 ışıldadı.	 Lekesizler’in	 miğferlerindeki çivilere	 dokunan	 ilk	 gün	 ışıkları,	 duvarlar	 boyunca	 göz	 kırpan	 bronz	 yıldızlar	 çıkardı.	 Terasta,	 birkaç sinek	tembelce	uçtu.	Hurma	ağacında	bir	kuş	cıvıldamaya	başladı,	sonra	iki	kuş	daha.	Dany	başını	yana yatırdı	ve	kuşların	şarkısını	dinledi	ama	çok	geçmeden,	uyanan	şehrin	sesleri	cıvıltıları	boğdu. </p>
<p class="calibre1">Benim	şehrimin	sesleri. </p>
<p class="calibre1">Dany	 o	 sabah,	 kabul	 salonuna	 inmektense	 kumandanlarını	 bahçeye	 çağırdı.	 “Fatih	 Aegon, </p>
<p class="calibre1">Batıdiyar’a	 ateş	 ve	 kan	 götürdü,	 lâkin	 daha	 sonra	 onlara	 barış,	 refah	 ve	 adalet	 verdi.	 Benim	 Köle Körfezi’ne	 bütün	 getirdiğim	 ölüm	 ve	 tahrip.	 Bir	 kraliçeden	 çok	 bir	  <i class="calibre4">khal</i>	 oldum;	 ezen	 ve	 yağmalayan, ardından	yoluna	devam	eden.” </p>
<p class="calibre1">“Kalmak	için	bir	sebep	yok,”	dedi	Esmer	Ben. </p>
<p class="calibre1">“Majesteleri,	köle	tacirleri	kendi	felaketlerini	kendileri	getirdi,”	dedi	Daario	Naharis. </p>
<p class="calibre1">“Siz	özgürlük	de	getirdiniz,”	diye	vurguladı	Missandei. </p>
<p class="calibre1">“Açlıktan	kırılma	özgürlüğü	mü?”	diye	sordu	Dany	sertçe.	“Ölme	özgürlüğü	mü?	Ben	bir	ejderha</p>
<p class="calibre1">mıyım	yoksa	bir	harpiya	mı?”  <i class="calibre4">Ben	deli	miyim</i>?  <i class="calibre4">Lekeli	miyim</i>? </p>
<p class="calibre1">“Bir	ejderha,”	dedi	Sör	Barristan	sarahatle.	“Meereen,	Batıdiyar	değil	Majesteleri.” </p>
<p class="calibre1">“Ama	tek	şehri	yönetemezsem	yedi	krallığı	nasıl	yöneteceğim?”	Şövalyenin	buna	verecek	cevabı</p>
<p class="calibre1">yoktu.	 “Çocuklarımın	 iyileşmek	 ve	 öğrenmek	 için	 zamana	 ihtiyacı	 var.	 Ejderhalarımın	 büyümek	 ve kanatlarını	denemek	için	zamana	ihtiyacı	var.	Ben	de	aynı	şeye	ihtiyaç	duyuyorum.	Bu	şehrin	Astapor	gibi olmasına	 izin	 vermeyeceğim.	 Yunkai’nin	 harpiyasmm,	 benim	 özgür	 bıraktıklarımı	 tekrar	 zincire vurmasına	izin	vermeyeceğim.”	Dany	arkasına	döndü	ve	adamlarının	yüzüne	baktı.	‘Yürümeyeceğim.” </p>
<p class="calibre1">“O	halde	ne	yapacaksınız	 <i class="calibre4">Khaleesi</i>?”	diye	sordu	Rakharo. </p>
<p class="calibre1">“Kalacağım,”	dedi	Dany.	‘Yöneteceğim.	Ve	bir	kraliçe	olacağım.” </p>
<p class="calibre1"><a id="p595"></a><b class="calibre3">JAIME</b></p>
<p class="calibre1">Kral,	poposunun	altında	bir	minder	yığınıyla	masanın	başında	oturuyordu,	önüne	konulan	belgeleri</p>
<p class="calibre1">imzalıyordu. </p>
<p class="calibre1">“Sadece	birkaç	tane	kaldı	Majesteleri,”	dedi	Sör	Kevan	Lannister.	“Bu,	Lord	Edmure	Tully	için</p>
<p class="calibre1">bir	 yargısız	 hüküm	 belgesi;	 onu,	 meşru	 kralına	 karşı	 isyan	 çıkarmak	 suçuyla	 Nehirova’nın	 bütün arazilerinden	ve	gelirinden	mahrum	ediyor.	Bu	da	Sör	Brynden	Tully,	nam-ı	diğer	Karabalık	için	benzer bir	 belge.”	 Tommen,	 kalemi	 dikkatlice	 mürekkebe	 batırarak	 ve	 çocuksu	 geniş	 harflerle	 adını	 yazarak belgeleri	art	arda	imzaladı. </p>
<p class="calibre1">Jaime,	kralın	küçük	konseyinde	bir	sandalyeye	sahip	olma	arzusu	duyan	bütün	o	lordları	düşünerek</p>
<p class="calibre1">masanın	diğer	ucundan	Tommen’ı	izliyordu.  <i class="calibre4">Benim	kahrolası	sandalyemi	alabilirler. </i>	Eğer	bu	güçse,	tadı neden	 bezginliğe	 benziyordu?	 Jaime,	 kalemini	 tekrar	 hokkaya	 batıran	 Tommen’ı	 seyrederken	 kendini güçlü	hissetmiyordu.	Sıkıldığını	hissediyordu. </p>
<p class="calibre1"> <i class="calibre4">Ve	ağrı. </i>	Bedenindeki	her	kas	sızlıyordu.	Kaburgaları	ve	omuzları,	Sör	Addam	Marbrand’ın	lütfü olan	 darbeler	 yüzünden	 mosmordu.	 Bunu	 sadece	 düşünmek	 bile	 Jaime’nin	 irkilmesine	 sebep	 oluyordu. </p>
<p class="calibre1">Sadece	 adamın	 kimseye	 bir	 şey	 söylemeyeceğini	 umut	 edebiliyordu.	 Marbrand’ı,	 Casterly	 Kayasinda yaver	 çömezi	 olarak	 hizmet	 verdiği	 çocukluk	 yıllarından	 beri	 tanıyordu;	 ona,	 herhangi	 birine güvenebileceğinden	 fazla	 güveniyordu.	 Kendisine	 karşı	 kalkan	 ve	 turnuva	 kılıcı	 kuşanmasını	 istemeye yetecek	kadar.	Sol	eliyle	dövüşüp	dövüşemeceğini	öğrenmek	istemişti. </p>
<p class="calibre1"> <i class="calibre4">Ve	 şimdi	 biliyorum. </i>	 Bu	 malumat,	 Sör	 Addam’ın	 verdiği	 darbelerden	 daha	 can	 yakıcıydı	 ve darbeler	o	kadar	kötüydü	ki	Jaime	bu	sabah	zar	zor	giyinmişti.	Eğer	gerçekten	dövüşüyor	olsalardı	Jaime bir	düzine	ölüm	tadardı.	El	değiştirmek	çok	basit	görünmüştü.	Değildi.	Jaime’nin	sahip	olduğu	her	içgüdü yanlıştı.	 Bir	 zamanlar	 sadece	 hareket	 ediyorken,	 bu	 sefer	 her	 hareketi	 düşünmek	 zorunda	 kalmıştı.	 Ve	 o düşünürken	 Marbrand	 onu	 pataklamıştı.	 Jaime’nin	 sol	 eli	 uzunkılıcı	 adamakıllı	  <i class="calibre4">tutamamıştı</i>	 bile;	 Sör Addam	onu	üç	kez	kılıçsız	bırakmıştı. </p>
<p class="calibre1">“Bu	belge;	söz	konusu	toprakları,	geliri	ve	kaleyi	Sör	Emmon</p>
<p class="calibre1">Frey	ve	eşi	Leydi	Genna’ya	veriyor.”	Sör	Kevan	krala	başka	bir	parşömen	tomarı	uzattı.	Tommen</p>
<p class="calibre1">kalemini	 mürekkebe	 batırdı	 ve	 imzaladı.	 “Bu,	 Dehşet	 Kalesi	 Lordu	 Bolton’ın	 gayrimeşru	 oğlu	 için	 bir meşruiyet	 hükmü.	 Ve	 bu,	 Lord	 Bolton’ı	 Kuzey	 Muhafızı	 ilan	 ediyor.”	 Tommen	 kalemini	 mürekkebe batırdı,	 imzaladı,	 batırdı,	 imzaladı.	 “Bu,	 Castemere	 Kalesi’nin	 mülkiyetini	 Sör	 Rolph	 Spicer’e	 veriyor ve	kendisini	lordluk	rütbesine	yükseltiyor.”	Tommen	kâğıda	adını	karaladı. </p>
<p class="calibre1"> <i class="calibre4">Sör	llyn	Payne’e	gitmeliydim, </i>	diye	düşündü	Jaime.	Kral	Adaleti,	Marbrand	gibi	bir	dost	değildi ve	Jaime’yi	kanlı	kanlı	dövebilirdi...	ama	bir	dili	yokken,	daha	sonra	bununla	ilgili	böbürlenemezdi.	Sör Addam’ın	 sarhoşken	 edeceği	 tek	 talihsiz	 kelam	 yeterdi;	 çok	 geçmeden	 bütün	 dünya	 Jaime’nin	 nasıl	 işe yaramaz	 bir	 adama	 dönüştüğünü	 öğrenirdi.  <i class="calibre4">Kral	 Muhafızları	 Lord	 Kumandanı. </i>	 Bu	 zalim	 bir	 şakaydı... </p>
<p class="calibre1">Lord	Tywin’in	gönderdiği	hediye	kadar	zalim	değildi	gerçi. </p>
<p class="calibre1">“Bu,	Lord	Gawen	Westerling,	leydi	eşi	ve	kızı	Jeyne	için	kraliyet	affı,	onları	tekrar	kral	huzuruna kabul	ediyor,”	dedi	Sör	Kevan.	“Bu,	Taş	Çit’ten	Lord	Jonos	Bracken	için	kraliyet	affı.	Bu,	Lord	Vance için	af.	Bu,	Lord	Goodbrook	için.	Bu	da	Bakire	Havuzu’ndan	Lord	Mooton	için.” </p>
<p class="calibre1">Jaime	 ayağa	 kalktı.	 “Sen	 buradaki	 meseleleri	 gayet	 güzel	 idare	 ediyor	 gibi	 görünüyorsun	 amca. </p>
<p class="calibre1">Majestelerini	sana	emanet	ediyorum.” </p>
<p class="calibre1">“Nasıl	istersen.”	Sör	Kevan	da	ayağa	kalktı.	“Jaime,	babana	gitmelisin.	Aranızdaki	bu	mesafe...” </p>
<p class="calibre1"><a id="p596"></a>“...onun	 marifeti.	 Ve	 bu	 mesafeyi	 bana	 alaycı	 hediyeler	 göndererek	 kapatamaz.	 Kendisine	 bunu söyle,	eğer	onu	Tyrelller’den	yeterince	ayırabilirsen.” </p>
<p class="calibre1">Sör	 Kevan	 üzgün	 görünüyordu.	 “O	 yürekten	 gelen	 bir	 hediyeydi.	 Kılıcın	 seni	 teşvik	 edeceğini düşünmüştük...” </p>
<p class="calibre1">“...yeni	 bir	 el	 büyütmeye	 mi?”	 Jaime,	 Tommen’a	 döndü.	 Joffrey’nin	 altın	 buklelerine	 ve	 yeşil gözlerine	 sahip	 olmasına	 rağmen,	 yeni	 kralın	 merhum	 ağabeyiyle	 çok	 az	 ortak	 özelliği	 vardı.	 Tommen tombulluğa	 meyilliydi,	 yüzü	 yuvarlak	 ve	 pembeydi,	 hatta	 çocuk	 kitap	 okumaktan	 hoşlanıyordu.  <i class="calibre4">Dokuz</i> <i class="calibre4">yaşından	biraz	küçük,	benim	oğlum.	Bu	çocuk	o	adam	değil. </i>	Tommen’ın	kendi	başına	hüküm	sürmesine daha	yedi	yıl	vardı.	O	zaman	kadar	diyar,	lord	büyükbabasının	avuçlarında	kalacaktı.	“Efendimiz,”	dedi Jaime,	“gitmeme	müsaadeniz	var	mı?” </p>
<p class="calibre1">“Nasıl	 isterseniz	 sör	 dayı.”	 Tommen	 tekrar	 Sör	 Kevan’a	 baktı.	 “Şimdi	 belgeleri	 mühürleyebilir miyim?”	 Şu	 ana	 kadar	 Tommen’in	 kral	 olmakla	 ilgili	 en	 sevdiği	 şey,	 kraliyet	 mührünü	 sıcak	 muma basmaktı. </p>
<p class="calibre1">Jaime	 konsey	 odasından	 çıktı.	 Kapının	 dışında,	 beyaz	 pullu	 zırhı	 ve	 kar	 beyazı	 pelerinin	 içinde kaskatı	 bir	 halde	 nöbet	 tutan	 Sör	 Meryn	 Trant’ı	 buldu.  <i class="calibre4">Bu	 adam	 ne	 kadar	 zayıf	 olduğumu	 öğrenirse,</i> <i class="calibre4">Karakazan	 ya	 da	 Blount	 bunu	 duyarsa... </i>	 “Majestelerinin	 işi	 bitene	 kadar	 buradan	 ayrılmayın,”	 dedi, </p>
<p class="calibre1">“daha	sonra	onu	Maegor’a	geri	götürün.” </p>
<p class="calibre1">Trant	başını	eğdi.	“Emredersiniz	lordum.” </p>
<p class="calibre1">O	 sabah	 dış	 avlu	 kalabalık	 ve	 gürültülüydü.	 Jaime,	 bir	 grup	 adamın	 atlarını	 eyerlediği	 ahırlara doğru	yürüdü.	“Çelikincik!”	diye	seslendi.	“Gidiyor	musun?” </p>
<p class="calibre1">“Leydim	atına	biner	binmez,”	dedi	Çelikincik	Walton.	“Lord	Bolton	bizi	bekliyor.	İşte,	leydim	de</p>
<p class="calibre1">geldi.” </p>
<p class="calibre1">Bir	seyis,	ahır	kapısından	gri	bir	kısrak	çıkardı.	Kısrağın	sırtında	ağır	bir	pelerine	sarınmış,	zayıf, çukur	 gözlü,	 küçük	 bir	 kız	 vardı.	 Pelerin	 de	 altındaki	 elbise	 gibi	 griydi	 ve	 kenarlarına	 beyaz	 saten geçilmişti.	Kızın	göğsüne	iğnelenmiş	broş,	bir	kurt	başı	şeklinde	dövülmüştü,	kurdun	gözleri	opaldi.	Kızın kahverengi	 uzun	 saçları	 rüzgârda	 çılgınca	 savruluyordu.  <i class="calibre4">Güzel	 bir	 yüzü	 var</i>,	 diye	 düşündü	 Jaime,  <i class="calibre4">ama</i> <i class="calibre4">gözleri	üzgün	ve	endişeli. </i></p>
<p class="calibre1">Kız,	 Jaime’yi	 gördüğünde	 başını	 eğdi.	 “Sör	 Jaime,”	 dedi	 ince,	 tedirgin	 bir	 sesle.	 “Beni uğurlamakla	nezaket	gösteriyorsunuz.”	Jaime	kızı	dikkatle	inceledi.	“Demek	beni	tanıyorsun?” </p>
<p class="calibre1">Kız	 dudağını	 ısırdı.	 “Beni	 hatırlamayabilirsiniz	 lordum	 zira	 o	 zaman	 küçüktüm...	 lâkin	 Kral Robert,	 babam	 Lord	 Eddard’ı	 ziyaret	 etmek	 için	 Kışyarina	 geldiğinde	 sizinle	 tanışma	 şerefine	 nail olmuştum.”	Kocaman	kahverengi	gözlerini	aşağı	indirdi	ve	“Ben	Arya	Stark,”	diye	mırıldandı. </p>
<p class="calibre1">Jaime,	 Arya	 Stark’a	 hiçbir	 zaman	 fazla	 dikkat	 etmemişti	 ama	 bu	 kız	 ondan	 büyük	 görünüyordu. </p>
<p class="calibre1">“Evlenmek	üzere	olduğunu	anlıyorum.” </p>
<p class="calibre1">“Lord	 Bolton’m	 oğlu	 Ramsey	 ile	 evleneceğim.	 Kendisi	 eskiden	 bir	 Kar’dı	 ama	 Majesteleri	 onu bir	Bolton	yaptı.	Çok	cesur	biri	olduğu	söyleniyor.	Çok	mutluyum.” </p>
<p class="calibre1">O	 <i class="calibre4">halde	sesin	neden	bu	kadar	korku	dolu</i>?	“Size	sevinç	diliyorum	leydim.”	Jaime,	Çelikincik’e döndü.	“Size	söz	verilen	sikkeleri	aldınız	mı?” </p>
<p class="calibre1">“Evet.	 Ve	 onları	 paylaştık.	 Teşekkür	 ediyorum.”	 Kuzeyli	 adam	 sırıttı.	 “Bir	 Lannister	 borcunu mutlaka	öder.” </p>
<p class="calibre1">“Her	zaman,”	dedi	Jaime,	kıza	son	bir	kez	baktı.	Arada	büyük	bir	benzerlik	olup	olmadığını	merak</p>
<p class="calibre1">etti.	Bir	şey	fark	etmezdi	gerçi.	Gerçek	Arya	Stark	büyük	ihtimalle	Bit	Çukuru’ndaki	isimsiz	bir	mezara gömülmüştü.	Arya’nın	kardeşleri,	ablası,	ağabeyi	ve	her	iki	ebeveyni	birden	ölüyken,	bu	kızın	düzmece olduğunu	 söylemeye	 kim	 cesaret	 edebilirdi?	 “Yolunuz	 hızlı	 olsun,”	 dedi	 Çelikincik’e.	 Nage	 barış</p>
<p class="calibre1">sancağını	 kaldırdı	 ve	 kuzeyli	 adamlar	 üstlerindeki	 kürkler	 kadar	 dağınık	 bir	 sıra	 oluşturarak	 kale</p>
<p class="calibre1"><a id="p597"></a>kapısından	çıktı.	Gri	kısrağın	sırtındaki	kız,	adamların	arasında	küçücük	ve	yalnız	görünüyordu. </p>
<p class="calibre1">Gregor	 Clegane	 tarafından	 sakarca	 öldürülen	 seyis	 çocuğun	 hayat	 kanını	 emen	 topraktaki	 koyu leke,	 bazı	 atları	 hâlâ	 huzursuz	 ediyordu.	 Lekeyi	 gören	 Jaime	 en	 baştan	 öfkelendi.	 Kral	 Muhafızları’na kalabalığı	 yoldan	 çekmelerini	 söylemişti	 ama	 o	 ahmak	 Sör	 Boros	 dikkatinin	 düello	 tarafından dağıtılmasına	izin	vermişti.	Aptal	seyis	çocuk	da	bir	parça	suçluydu	elbette,	ölü	Dornelu	adam	da	öyle. </p>
<p class="calibre1">Ama	en	çok	Clegane.	Çocuğun	kolunu	kesen	darbe	bir	kazaydı	ama	İkincisi... </p>
<p class="calibre1"> <i class="calibre4">Pekâlâ,	 Gregor	 bunun	 bedelini	 ödüyor	 şimdi. </i>	 Yüce	 Üstat	 Pycelle	 adamın	 yaralarıyla ilgileniyordu	 ama	 üstadın	 dairesinden	 duyulan	 feryatlar,	 iyileşmenin	 gerektiği	 kadar	 iyi	 gitmediğini söylüyordu.	 “Et	 kangren	 oluyor	 ve	 yaralardan	 irin	 akıyor,”	 demişti	 Pycell	 konseye.	 “Böyle	 bir	 pisliğe kurtçuklar	 bile	 dokunmaz.	 Gregor’un	 titremeleri	 o	 kadar	 şiddetli	 ki	 dilini	 ısırmaması	 için	 ağzına	 bez tıkamak	zorunda	kaldım.	Cesaret	edebildiğim	kadar	dokuyu	kestim	ve	çürümüş	eti	kaynar	şarap	ve	ekmek mantarıyla	 tedavi	 etmeye	 çalıştım	 lâkin	 işe	 yaramadı.	 Kollarındaki	 damarlar	 siyaha	 döndü.	 Onu sülüklediğimde	bütün	sülükler	öldü.	Lordlarım,	Prens	Oberyn	mızrağında	hangi	zararlı	maddeyi	kullandı bilmek	zorundayım.	Şu	diğer	Dornelu	adamları,	kendileri	daha	açıksözlü	olana	kadar	alıkoymamıza	izin verin.” </p>
<p class="calibre1">Lord	 Tywin	 üstadı	 reddetmişti.	 “Prens	 Oberyn’in	 ölümü	 Güneş	 Mızrağında	 yeterince	 soruna	 yol açacak.	Prensin	eşlikçilerini	esir	tutarak	meseleleri	daha	beter	hale	getirmek	istemiyorum.”	“O	halde,	Sör Gregor	ölebilir	korkarım.” </p>
<p class="calibre1">“Hiç	 şüphesiz.	 Prens	 Doran’a,	 kardeşinin	 bedeniyle	 birlikte	 gönderdiğim	 mektupta	 bunun</p>
<p class="calibre1">olacağına	 dair	 yemin	 ettim.	 Lâkin	 Gregor’u	 katleden	 silah	 Kral	 Adaleti’nin	 kılıcı	 olmalı,	 zehirli	 bir mızrak	değil.	Onu	iyileştir.” </p>
<p class="calibre1">Yüce	Üstat	Pycelle	dehşetle	gözlerini	kırpıştırmıştı.	“Lordum...” </p>
<p class="calibre1"> <i class="calibre4">“Onu	 iyileştir</i>,”	 demişti	 Lord	 Twyin	 tekrar,	 öfkeyle.	 “Lord	 Varys’in,	 Ejderha	 Kayasının çevresindeki	sulara	balıkçılar	gönderdiğinden	haberin	var.	Adamlar,	adayı	korumak	için	sadece	küçük	bir kuvvetin	 orada	 kaldığını	 rapor	 etti.	 Lysliler,	 Lord	 Stannis’in	 kuvvetinin	 büyük	 bir	 bölümüyle	 birlikte koydan	ayrılmış.” </p>
<p class="calibre1">“Çok	 güzel,”	 demişti	 Pycelle.	 “Bırakın	 da	 Stannis,	 Lys’te	 çürüsün.	 Hem	 adamdan	 hem	 de</p>
<p class="calibre1">ihtiraslarından	kurtulduk.” </p>
<p class="calibre1">“Sakalların	 Tyrion	 tarafından	 kesildiğinde	 büsbütün	 aptala	 mı	 döndün	 sen?  <i class="calibre4">Stannis</i></p>
<p class="calibre1"> <i class="calibre4">Baratheon’</i> dan	bahsediyoruz.	Adam	acı	sona	kadar	savaşacak,	sonra	biraz	daha.	Eğer	adadan	ayrıldıysa, bu	 sadece	 savaşa	 devam	 edeceği	 anlamına	 gelir.	 Büyük	 ihtimalle	 Fırtına	 Burnunda	 karaya	 çıkacak	 ve fırtına	lordlarmı	ayaklandırmaya	çalışacak.	Durum	buysa,	işi	bitti.	Lâkin	daha	cüretkâr	bir	adam	Dorne için	zar	atabilir.	Eğer	Güneş	Mızrağını	kendi	davasına	katılmaya	ikna	ederse	bu	savaşı	yıllarca	uzatabilir. </p>
<p class="calibre1">Diyeceğim	 şu	 ki,	 Martelller’i	 daha	 fazla	  <i class="calibre4">kızdırmayacağız</i>,  <i class="calibre4">hiçbir</i>	 sebeple.	 Dornelu	 adamlar	 gitmekte özgür	ve	sen	Sör	Gregor’u	 <i class="calibre4">iyileştireceksin</i>.” </p>
<p class="calibre1">Neticede,	 Dağ	 gece	 gündüz	 çığlık	 atıyordu.	 Görünüşe	 göre	 Lord	 Tywin	 Lannister,	 Yabancının gözünü	bile	korkutabiliyordu. </p>
<p class="calibre1">Jaime,	 Beyaz	 Kılıç	 Kulesi’nin	 sarmal	 merdivenlerini	 tırmanırken,	 hücresinde	 horlayan	 Sör</p>
<p class="calibre1">Boros’u	duydu.	Sör	Balon’m	kapısı	da	kapalıydı;	kralın	gece	nöbetini	o	tutmuştu	ve	bütün	gün	uyuyacaktı. </p>
<p class="calibre1">Blount’un	horlamaları	dışında	kule	çok	sessizdi.	Bu	Jaime	için	gayet	uygundu.  <i class="calibre4">Dinlenmeliyim. </i>	Dün	gece, Sör	Addam’la	yaptığı	danstan	sonra	çektiği	acı	yüzünden	uyuyamamıştı. </p>
<p class="calibre1">Ama	Jaime	yatak	odasına	girdiğinde,	içeride	onu	bekleyen	kardeşini	buldu. </p>
<p class="calibre1">Cersei,	 açık	 pencerenin	 yanında	 duruyordu,	 perde	 duvarların	 üzerinden	 denize	 bakıyordu.	 Koy rüzgârı	kadının	etrafında	dönüyordu,	üstündeki	elbiseyi	Jaime’nin	nabzını	hızlandıracak	şekilde	bedenine yapıştırıyordu.	 Elbise	 beyazdı,	 duvardaki	 goblenler	 ve	 Jaime’nin	 yatağındaki	 örtüler	 gibi.	 Minik</p>
<p class="calibre1"><a id="p598"></a>zümrütlerden	oluşan	helezonlar	elbisenin	geniş	kollarının	ucunu	aydınlatıyor	ve	korsajının	önünden	döne döne	aşağı	iniyordu.	Cersei’nin	altın	rengi	saçlarını	toplayan	altın	örümcek	ağına	daha	büyük	zümrütler takılmıştı.	 Derin	 kesimli	 elbise	 kadının	 omuzlarını	 ve	 göğüslerinin	 üstünü	 çıplak	 bırakıyordu.  <i class="calibre4">Nasıl	 da</i> <i class="calibre4">güzel. </i>	Jaime’nin	onu	kollarına	almaktan	fazla	istediği	hiçbir	şey	yoktu. </p>
<p class="calibre1">“Cersei.”	Jaime	kapıyı	yavaşça	kapadı.	“Neden	buradasın?”	“Başka	nereye	gidebilirim?”	Cersei, </p>
<p class="calibre1">Jaime’ye	 döndü,	 gözlerinde	 yaş	 vardı.	 “Babam,	 bundan	 böyle	 konseyde	 istenmediğini	 açıkça	 söyledi. </p>
<p class="calibre1">Jaime,	onunla	konuşamaz	mısın?” </p>
<p class="calibre1">Jaime	pelerinini	çıkardı	ve	duvardaki	kancaya	astı.	“Lord	Tywin’le	her	gün	konuşuyorum.” </p>
<p class="calibre1">“Bu	 kadar	 inatçı	 olmak	  <i class="calibre4">zorunda</i>	 mısın?	 Onun	 bütün	 istediği...”	 “...beni	 Kral	 Muhafızlarından ayırmak	ve	Casterly	Kayası’na	geri	göndermek.” </p>
<p class="calibre1">“Bunun	 o	 kadar	 da	 kötü	 olması	 gerekmez.	 Beni	 de	 Casterly	 Kayası’na	 geri	 gönderiyor.	 Benim uzakta	olmamı	istiyor,	böylece	Tommen’ı	istediği	gibi	yetiştirecek.	Tommen	benim	oğlum,	onun	değil!” </p>
<p class="calibre1">“Tommen	kral.” </p>
<p class="calibre1">“Bir	çocuk!	Ağabeyinin,	kendi	düğününde	 <i class="calibre4">öldürüldüğünü</i>	görmüş	küçük	ve	korkmuş	bir	çocuk.	Ve şimdi	ona	evlenmesi	gerektiğini	söylüyorlar.	Kız	ondan	iki	kat	büyük	ve	iki	kez	dul!” </p>
<p class="calibre1">Jaime	 çürük	 kaslarının	 ağrısını	 önemsememeye	 çalışarak	 bir	 sandalyeye	 oturdu.	 “Tyrelller	 ısrar ediyor.	 Ben	 bunda	 bir	 zarar	 görmüyorum.	 Myrcella,	 Dorne’a	 gittiğinden	 beri	 Tommen	 çok	 yalnız. </p>
<p class="calibre1">Margaery’nin	ve	kızın	leydilerinin	etrafta	olmasından	hoşlanıyor.	Bırak	evlensinler.” </p>
<p class="calibre1">“O	senin	oğlun...” </p>
<p class="calibre1">“O	 benim	 tohumum.	 Bana	 asla	 baba	 demedi.	 Joffrey	 ne	 kadar	 dediyse...	 Beni	 onlara	 aşırı	 ilgi göstermemem	konusunda	bin	kez	uyardın.” </p>
<p class="calibre1">“Onların	 güvende	 olması	 için!	 Senin	 de.	 Kardeşim,	 kralın	 çocuklarına	 baba	 rolü	 oynasaydı	 bu nasıl	görünürdü?	Robert	bile	şüphelenirdi.” </p>
<p class="calibre1">“Pekâlâ,	 artık	 şüphelenemeyecek	 durumda.”	 Robert’ın	 ölümü	 Jaime’nin	 ağzında	 hâlâ	 acı	 bir	 tat bırakıyordu.  <i class="calibre4">Onu	 öldüren	 ben	 olmalıydım</i>,  <i class="calibre4">Cersei	 değil. </i>	 “Ölümünün	 benim	 ellerimden	 olmasını isterdim.”  <i class="calibre4">Hâlâ	 iki	 elim	 varken. </i>	 “Robert’ın	 bir	 zamanlar	 söylemekten	 hoşlandığı	 gibi	 kral	 öldürmeyi alışkanlık	 haline	 getirseydim,	 seni	 karım	 olarak	 alır	 ve	 bunu	 bütün	 dünyaya	 gösterebilirdim.	 Ben	 seni sevmekten	değil,	bunu	gizlemek	için	yaptığım	şeylerden	utanıyorum.	Kışyarındaki	o	çocuk...” </p>
<p class="calibre1">“Ben	 sana	 onu	 pencereden	 atmanı	 söyledim	 mi?	 Eğer	 sana	 yalvardığım	 gibi	 ava	 gitmiş	 olsaydın hiçbir	şey	olmazdı.	Ama	hayır,	bana	sahip	olmak	zorundaydın,	şehre	dönmemizi	bekleyemezdin.” </p>
<p class="calibre1">“Yeterince	 beklemiştim.	 Robert’ın	 her	 gece	 senin	 yatağına	 devrilmesini	 izlemekten	 ve	 o	 gece kocalık	haklarını	kullanmaya	karar	verip	vermediğini	merak	etmekten	nefret	etmiştim.”	Jaime	birdenbire onu	 Kışyarıyla	 ilgili	 rahatsız	 eden	 başka	 bir	 şeyi	 hatırladı.	 “Nehirova’dayken,	 Catelyn	 Stark	 oğlunun boğazını	 kestirtmek	 için	 bir	 haydut	 gönderdiğimden	 emin	 görünüyordu.	 Ve	 o	 hayduta	 bir	 hançer verdiğimden.” </p>
<p class="calibre1">“Şu	mesele,”	dedi	Cersei	küçümseme	dolu	bir	sesle.	“Tyrion	bana	o	olayı	sormuştu.” </p>
<p class="calibre1">“Bir	hançer	 <i class="calibre4">vardı. </i>	Leydi	Catelyn’in	ellerindeki	yara	izleri	yeterince	gerçekti,	bana	gösterdi.	Sen mi...?” </p>
<p class="calibre1">“Ah,	 saçmalama.”	 Cersei	 pencereyi	 kapadı.	 “Evet,	 çocuğun	 öleceğini	 umdum.	 Sen	 de	 umdun. </p>
<p class="calibre1">Robert	 bile	 bunun	 en	 iyisi	 olacağını	 düşündü.	 ‘Bacakları	 kırıldığında	 atlarımızı,	 gözleri	 kör	 olduğunda köpeklerimizi	öldürüyoruz	fakat	aynı	merhameti	sakat	çocuklara	göstermekten	aciziz,’	dedi	bana.	O	sırada kendisi	de	kördü,	içkiden.” </p>
<p class="calibre1"> <i class="calibre4">Robert</i>?	Robert	Baratheon	sarhoşken,	ertesi	gün	öfkeyle	reddedeceği	şeyler	söylerdi,	Jaime	bunu bilecek	kadar	uzun	süre	korumuştu	kralı.	“Robert	bunu	söylediğinde	yalnız	mıydınız?” </p>
<p class="calibre1">“Bunu	 Ned	 Stark’ın	 yanında	 söylediğini	 düşünmüyorsun	 umarım?	 Elbette	 yalnızdık.	 Biz	 ve</p>
<p class="calibre1"><a id="p599"></a>çocuklar.”	Cersei	saç	filesini	çıkardı	ve	karyola	direklerinden	birinin	üstüne	astı,	sonra	altın	buklelerini salladı.	“Belki	de	o	hançerli	adamı	Myrcella	göndermiştir,	öyle	mi	düşünüyorsun?” </p>
<p class="calibre1">Cersei	bunu	alay	etmek	için	söylemişti	ama	meselenin	tam	kalbine	inmişti.	Jaime	bir	anda	anladı. </p>
<p class="calibre1">“Myrcella	değil.	Joffrey.”	Cersei	kaşlarını	çattı.	“Joffrey,	Robb	Stark’ı	sevmiyordu	ama	daha	küçük	olan ona	hiçbir	şey	ifade	etmiyordu.	Joffrey	de	daha	çocuktu.” </p>
<p class="calibre1">“Başının,	babası	olduğuna	inandırdığın	o	ayyaş	tarafından	okşanmasına	aç	bir	çocuk.”	Jaime’nin</p>
<p class="calibre1">aklına	rahatsız	edici	bir	düşünce	geldi.	“Tyrion	o	hançer	yüzünden	az	kalsın	ölüyordu.	Eğer	bütün	bunların Joffrey’nin	işi	olduğunu	biliyorsa,	bunu	yapmasının	sebebi...” </p>
<p class="calibre1"> <i class="calibre4">“Sebebi</i>	 umurumda	 değil,”	 dedi	 Cersei.	 “Sebeplerini	 kendisiyle	 birlikte	 cehenneme	 götürebilir. </p>
<p class="calibre1">Eğer	Joffrey’nin	nasıl	öldüğünü	görseydin...  <i class="calibre4">savaştı</i>	Jaime,	her	nefes	için	savaştı	ama	boğazında	habis	bir ruhun	 elleri	 vardı	 sanki.	 Gözleri	 dehşet	 doluydu...	 Joffrey	 küçükken,	 ne	 zaman	 korksa	 ya	 da	 canı	 yansa bana	 koşardı	 ve	 ben	 onu	 korurdum	 ama	 o	 gece	 yapabileceğim	 hiçbir	 şey	 yoktu.	 Tyrion	 onu	 benim gözlerimin	önünde	öldürdü	ve	 <i class="calibre4">yapabileceğim	 hiçbir	 şey	 yoktu</i>.”	 Cersei,	 Jaime’nin	 sandalyesinin	 önüne çöktü	ve	Jaime’nin	sağlam	elini	kendi	ellerinin	arasına	aldı.	“Joff	öldü.	Myrcella,	Dorne’da.	Bana	sadece Tommen	kaldı.	Babamın	onu	benden	almasına	izin	vermemelisin.	Jaime,	lütfen.” </p>
<p class="calibre1">“Lord	Tywin	benim	onayımı	istemedi.	Onunla	konuşabilirim	ama	beni	dinlemez...” </p>
<p class="calibre1">“Eğer	 Kral	 Muhafızları’ndan	 ayrılmayı	 kabul	 edersen	 dinler.”	 “Kral	 Muhafızlarından</p>
<p class="calibre1">ayrılmıyorum.” </p>
<p class="calibre1">Cersei	gözyaşlarıyla	mücadele	etti.	“Jaime,	sen	benim	ışıltılı	şövalyemsin.	Sana	en	çok	ihtiyacım</p>
<p class="calibre1">olduğu	 zamanda	 beni	 yüzüstü	 bırakamazsın!	 Benim	 oğlumu	 çalıyor,	 beni	 uzaklara	 gönderiyor...	 ve	 eğer sen	durdurmazsan,	babam	beni	tekrar	evlenmeye	zorlayacak!” </p>
<p class="calibre1">Jaime	 şaşırmamalıydı	 ama	 şaşırdı.	 Cersei’nin	 kelimeleri	 Jaime’nin	 karnına	 Sör	 Addam</p>
<p class="calibre1">Marbrand’ın	darbelerinden	beter	vurdu.	“Kiminle?” </p>
<p class="calibre1">“Fark	eder	mi?	Şu	ya	da	bu	lord.	Babamın	ihtiyaç	duyduğu	biri.	Umurumda	değil.	Bir	koca	daha</p>
<p class="calibre1">almayacağım.	Bundan	sonra	yatağımda	istediğim	tek	adam	sensin.” </p>
<p class="calibre1">“Öyleyse	bunu	ona	 <i class="calibre4">söylel” </i></p>
<p class="calibre1">Cersei	ellerini	geri	çekti.	“Yine	çılgınca	konuşuyorsun.	Bizi	ayırmalarını	mı	istiyorsun,	annemizin bizi	 oyun	 oynarken	 yakaladığında	 yaptığı	 gibi?	 Tommen	 tahtı	 kaybeder,	 Myrcella	 da	 evliliğini...	 senin karın	olmak	 <i class="calibre4">istiyorum, </i>	biz	birbirimize	aidiz	ama	bu	asla	olamaz	Jaime.	Biz	kardeşiz.” </p>
<p class="calibre1">“Targaryenlar...	” </p>
<p class="calibre1">“Biz	Targaryen	değilizl” </p>
<p class="calibre1">“Sessiz	 ol,”	 dedi	 Jaime	 küçümsemeyle.	 ‘Yüksek	 sesle	 konuşuyorsun,	 Yeminli	 Kardeşler’imi</p>
<p class="calibre1">uyandıracaksın.	Bunu	göze	alamayız,	öyle	değil	mi?	İnsanlar	beni	görmek	için	geldiğini	öğrenebilir.” </p>
<p class="calibre1">“Jaime,”	diye	hıçkırdı	Cersei,	“bunu	en	az	senin	kadar	 <i class="calibre4">istediğimi</i>	bilmiyor	 musun?	 Beni	 kiminle evlendirdikleri	 önemli	 değil,	 ben	 seni	 yanımda	 istiyorum,	 seni	 yatağımda	 istiyorum,	 seni	 içimde istiyorum.	Seninle	aramızda	hiçbir	şey	değişmedi.	Bunu	kanıtlamama	izin	ver.”	Jaime’nin	tuniğini	yukarı sıyırdı	ve	el	yordamıyla	pantolonunun	bağcıklarını	aradı. </p>
<p class="calibre1">Jaime,	 bedeninin	 cevap	 verdiğini	 hissetti.	 “Hayır,”	 dedi,	 “burada	 değil.”	 Bu	 işi	 değil	 Lord Kumandan	dairesinde,	Beyaz	Kılıç	Kulesi’nde	hiç	yapmamışlardı.	“Cersei	burada	olmaz.” </p>
<p class="calibre1">“Bana	septte	sahip	oldun.	Bu	da	aynı.”	Cersei,	Jaime’nin	aletini	dışarı	çıkardı	ve	öne	eğildi. </p>
<p class="calibre1">Jaime	kadını	sağ	elinin	bilek	köküyle	itti.  <i class="calibre4">“Hayır. </i>	Burada	olmaz	dedim.”	Kendini	ayağa	kalkmaya zorladı. </p>
<p class="calibre1">Bir	 an	 için,	 Cersei’nin	 parlak	 yeşil	 gözlerindeki	 şaşkınlığı	 ve	 korkuyu	 gördü.	 Sonra	 korkunun yerini	 öfke	 aldı.	 Cersei	 kendini	 topladı,	 ayağa	 kalktı,	 eteklerini	 düzeltti.	 “Harrenhal’da	 kestikleri	 elin miydi	 yoksa	 erkekliğin	 mi?”	 Kafasını	 salladı,	 saçları	 çıplak	 omuzlarına	 yayıldı.	 “Buraya	 gelmekle</p>
<p class="calibre1"><a id="p600"></a>aptallık	ettim.	Sende	Joffrey’nin	intikamını	alacak	cesaret	yok,	neden	Tommen’ı	koruyacağını	düşündüm ki?	Söyle	bana,	İblis	üç	çocuğumuzu	birden	öldürmüş	olsaydı,  <i class="calibre4">bu</i>	senin	öfkelenmeni	sağlar	mıydı?” </p>
<p class="calibre1">“Tyrion	 ne	 Tommen’a	 ne	 de	 Myrcella’ya	 zarar	 verir.	 Onun	 Joffrey’yi	 öldürdüğünden	 hâlâ	 emin değilim.” </p>
<p class="calibre1">Cersei’nin	 ağzı	 öfkeyle	 çarpıldı.	 “Bunu	 nasıl	  <i class="calibre4">söyleyebilirsin</i>?	 Tyrion’ın	 bütün	 o	 tehditlerinden sonra...” </p>
<p class="calibre1">“Tehditlerin	hiçbir	anlamı	yok.	Tyrion	bu	cinayeti	işlemediğine	dair	yemin	ediyor.” </p>
<p class="calibre1">“Ah,  <i class="calibre4">yemin</i>	ediyor,	öyle	mi?	Ve	cüceler	yalan	söylemez,	düşündüğün	şey	bu	mu?” </p>
<p class="calibre1">“Bana	söylemez.	Senin	gibi.” </p>
<p class="calibre1">“Seni	 koca	 altın	 aptal.	 O	 sana	 binlerce	 kez	 yalan	 söyledi,	 ben	 de	 öyle.”	 Cersei	 saçlarını	 tekrar topladı,	karyola	direğine	astığı	saç	filesini	aldı.	“Sen	ne	istersen	düşün.	O	küçük	canavar	bir	kara	hücrede ve	Sör	Ilyn	yakın	zamanda	onun	başını	alacak.	Belki	başı	andaç	olarak	saklamak	istersin.”	Yastığa	baktı. </p>
<p class="calibre1">“Sen	şu	beyaz	ve	soğuk	yatakta	tek	başına	yatarken,	Tyrion’ın	kafası	seni	izler.	Gözleri	çürüyüp	yerinden çıkana	kadar.” </p>
<p class="calibre1">“Gitsen	iyi	olacak	Cersei.	Beni	kızdırıyorsun.” </p>
<p class="calibre1">“Ah,	 kızgın	 bir	 çolak.	 Nasıl	 da	 korkutucu.”	 Cersei	 güldü.	 “Lord	 Tywin’in	 asla	 bir	 oğula	 sahip olmaması	ne	kötü.	Ben	onun	istediği	vâris	olabilirdim	ama	aletim	eksik.	Aletten	bahsetmişken,	şeninkini içeri	soksan	iyi	olur	kardeşim.	Pantolonundan	böyle	sarkarken	çok	küçük	ve	zavallı	görünüyor.” </p>
<p class="calibre1">Cersei	 gittiğinde	 Jaime	 onun	 tavsiyesini	 dinledi,	 tekeliyle	 pantolonunun	 bağcıkları	 bağladı. </p>
<p class="calibre1">Hayalet	parmaklarında	kemiklerine	kadar	işleyen	bir	sancı	vardı.  <i class="calibre4">Bir	el	kaybettim,	bir	baba</i>	 <i class="calibre4">biroğul,	bir</i> <i class="calibre4">kız	 kardeş,	 bir	 sevgili	 ve	 çok	 yakında	 bir	 erkek	 kardeş	 kaybedeceğim.	 Ve	 bana	 hâlâ	 Lannister</i> <i class="calibre4">Hanedanının	bu	savaşı	kazandığını	söylüyorlar. </i></p>
<p class="calibre1"><b class="calibre3">Jaime	 pelerinini	 giydi,	 merdivenlerden	 indi	 ve	 Sör	 Boros	 Blount’u	 ortak	 salonda	 bir	 kadeh</b> <b class="calibre3">şarap	içerken	buldu.	“İçkiniz	bittiğinde,	Sör	Loras’a	kızı	görmek	için	hazır	olduğumu	söyleyin.” </b></p>
<p class="calibre1"><b class="calibre3">Sör	 Boros,	 öfkeli	 bakışlar	 atmaktan	 başka	 bir	 şey	 yapamayacak	 kadar	 korkak	 bir	 adamdı. </b></p>
<p class="calibre1"><b class="calibre3">“Kimi	görmek	için	hazırsınız?” </b></p>
<p class="calibre1">“Siz	Loras’a	söyleyin	sadece.” </p>
<p class="calibre1">“Tamam.”	Sör	Boros	kadehini	başına	dikti.	“Tamam	Lord	Kumandan.” </p>
<p class="calibre1">Ama	 Boros,	 Loras’ı	 bulmak	 için	 epey	 oyalandı.	 Belki	 de	 Çiçek	 Şövalyesi	 bulunması	 zor	 bir adamdı.	İnce	uzun	yakışıklı	şövalye	ve	iri	çirkin	kız	geldiğinde	aradan	saatler	geçmişti.	Jaime	tek	başına çember	odada	oturuyordu,	tembelce	Beyaz	Kitabın	sayfalarını	karıştırıyordu.	“Lord	Kumandan,”	dedi	Sör Loras,	“Tarth	Bakiresini	mi	görmek	istediniz?” </p>
<p class="calibre1">“İstedim.”	 Jaime	 sol	 elini	 sallayarak	 onları	 yakına	 çağırdı.	 “Onunla	 konuştunuz	 diye	 kabul ediyorum?” </p>
<p class="calibre1">“Emrettiğiniz	gibi	lordum.” </p>
<p class="calibre1">“Ve?” </p>
<p class="calibre1">Delikanlı	gerildi.	“Ben...	olay	onun	anlattığı	gibi	vuku	bulmuş	olabilir	sör.	Stannis	olabilir.	Emin olamıyorum.” </p>
<p class="calibre1">“Varys’in	 bana	 söylediğine	 göre	 Fırtına	 Burnu’nun	 kale	 kumandanı	 da	 tuhaf	 bir	 şekilde</p>
<p class="calibre1">kaybolmuş,”	dedi	Jaime. </p>
<p class="calibre1">“Sör	Cortnay	Penrose,”	dedi	Brienne	üzüntüyle.	“İyi	bir	adam.” </p>
<p class="calibre1">“İnatçı	bir	adam.	Bir	gün	Ejderha	Kayası	Kralı’nın	önünde	dimdik	durdu,	ertesi	gün	bir	kuleden</p>
<p class="calibre1">atladı.”	Jaime	ayağa	kalktı.	“Sör	Loras,	bu	meseleyi	daha	sonra	detaylıca	konuşacağız.	Brienne’i	benimle bırakabilirsiniz.” </p>
<p class="calibre1">Tyrell	 odadan	 ayrıldığında,	 fahişenin	 her	 zamanki	 kadar	 çirkin	 ve	 biçimsiz	 göründüğüne	 karar</p>
<p class="calibre1"><a id="p601"></a>verdi	Jaime.	Birileri	ona	yine	kadın	kıyafetleri	giydirmişti	ama	bu	elbise	kızın	üstünde,	keçinin	giydirdiği o	iğrenç	pembe	paçavradan	çok	daha	iyi	duruyordu.	“Mavi	sana	yakışıyor	leydim,”	dedi.	“Gözlerine	iyi uyum	sağlıyor.”  <i class="calibre4">Gözleri	gerçekten	olağanüstü. </i></p>
<p class="calibre1">Brienne	 telaşlı	 bir	 halde	 gözlerini	 indirip	 kendine	 baktı.	 “Rahibe	 Donyse	 elbisenin	 bedenini genişletti,	bu	şekli	vermek	için.	Onu	senin	gönderdiğini	söyledi.”	Brienne	her	an	kaçacakmış	gibi	kapının yanında	oyalanıyordu.	“Sen	çok...” </p>
<p class="calibre1"><b class="calibre3">“Farklı	 mı	 görünüyorum?”	 Jaime	 yarım	 yamalak	 gülümsedi.	 “Kaburgalarımın	 üstünde	 daha</b></p>
<p class="calibre1"><b class="calibre3">çok	et	ve	saçlarımda	daha	az	bit	var,	hepsi	bu.	Bilek	köküm	aynı.	Kapıyı	kapat	ve	buraya	gel.” </b></p>
<p class="calibre1"><b class="calibre3">Brienne,	Jaime’nin	söylediğini	yaptı.	“Beyaz	pelerin...” </b></p>
<p class="calibre1"><b class="calibre3">“...yeni.	Ama	çok	geçmeden	onu	lekeleyeceğimden	eminim.”	“Ben	bunu	söylemeyecektim... </b></p>
<p class="calibre1"><b class="calibre3">sana	yakıştığını	söylemek	üzereydim.” </b></p>
<p class="calibre1">Brienne	 tedirgin	 bir	 şekilde	 Jaime’ye	 yaklaştı.	 “Jaime,	 Sör	 Loras’a	 söylediğin	 şeylerde	 samimi miydin?	Kral	Renly	ve	gölge	hakkında?” </p>
<p class="calibre1">Jaime	 omuz	 silkti.	 “Eğer	 bir	 mücadelede	 karşılaşsaydık	 Renly’yi	 bizzat	 ben	 öldürürdüm,	 onun boğazını	kimin	kestiği	neden	umurumda	olsun?” </p>
<p class="calibre1"><b class="calibre3">“Benim	onur	sahibi	olduğumu	söyledin...” </b></p>
<p class="calibre1">“Ben	 lanet	 olası	 Kral	 Katili’yim,	 unuttun	 mu?	 Benim,	 sana	 onur	 sahibi	 olduğunu	 söylemem, bekâretinin	 bir	 fahişe	 tarafından	 ifşa	 edilmesiyle	 aynı.”	 Jaime	 arkasına	 yaslandı	 ve	 Brienne’e	 baktı. </p>
<p class="calibre1">“Çelikincik,	Arya	Stark’ı	Roose	Bolton’a	götürmek	için	kuzeye	doğru	yola	çıktı.” </p>
<p class="calibre1">“Kızı	 <i class="calibre4">ona</i>	mı	verdin?”	diye	inledi	Brienne	dehşetle.	“Leydi	Catelyn’e	yemin	ettin...” </p>
<p class="calibre1">“Boğazıma	 bir	 kılıç	 dayalıyken	 ama	 bunu	 boş	 ver.	 Leydi	 Catelyn	 öldü.	 Kızları	 benim	 elimde olsaydı	bile	onları	leydiye	geri	veremezdim.	Ve	babamın	Çelikincik’le	birlikte	gönderdiği	kız	Arya	Stark değildi.” </p>
<p class="calibre1">“Arya	stark	 <i class="calibre4">değil	miydi?” </i></p>
<p class="calibre1">“Beni	 duydun.	 Lord	 babam	 aşağı	 yukarı	 Arya’nın	 yaşlarında	 ve	 aşağı	 yukarı	 onun	 renklerinde sıska	 bir	 kuzeyli	 kız	 bulmuş.	 Ona	 beyazlar	 ve	 griler	 giydirmiş,	 pelerininin	 yakasına	 takması	 için	 bir gümüş	 kurt	 başı	 vermiş	 ve	 Lord	 Bolton’ın	 piçiyle	 evlenmesi	 için	 yolcu	 etmiş.”	 Jaime,	 kesik	 bileğini Brienne’e	 doğrulttu.	 “Sen	 kızı	 kurtarmak	 için	 dörtnala	 koşup	 gitmeden	 ve	 kendini	 bir	 hiç	 uğruna öldürtmeden	 önce	 bunu	 sana	 söylemek	 istedim.	 Kılıçta	 hiç	 kötü	 değilsin	 lâkin	 iki	 yüz	 adamı	 tek	 başına öldürecek	kadar	iyi	de	değilsin.” </p>
<p class="calibre1"><b class="calibre3">Brienne	 başını	 iki	 yana	 salladı.	 “Lord	 Bolton	 babandan	 sahte	 sikke	 aldığını	 öğrendiği</b> <b class="calibre3">zaman...” </b></p>
<p class="calibre1">“Ah,	 Bolton	 biliyor.  <i class="calibre4">Lannisterlar	 yalan	 söyler, </i>	 unuttun	 mu?	 Bir	 şey	 fark	 etmez,	 bu	 kız	 da Bolton’ın	amacına	hizmet	eder.	Onun	Arya	Stark	olmadığını	kim	söyleyecek?	Kızın	bütün	yakınları	öldü, ortadan	kaybolan	ablası	dışında.” </p>
<p class="calibre1">“Eğer	bu	doğruysa,	bunu	neden	bana	anlatıyorsun?	Babanın	sırlarına	ihanet	ediyorsun.” </p>
<p class="calibre1"> <i class="calibre4">El’in	 sırlarına, </i>	 diye	 düşündü	 Jaime.  <i class="calibre4">Benim	 bir	 babam	 yok	 artık. </i>	 “Küçük	 ve	 iyi	 bir	 aslan	 gibi borcumu	ödüyorum.	Leydi	Stark’a	kızlarını	söz	verdim...	ve	kızlardan	biri	hâlâ	yaşıyor.	Kardeşim	onun yerini	 biliyor	 olabilir	 ama	 öyle	 olsa	 bile	 söylemiyor.	 Cersei,	 onun	 Joffrey’yi	 öldürürken	 Sansa’dan yardım	aldığına	emin.”	Fahişenin	ağzı	inatla	gerildi.	“O	nazik	kızın	bir	zehirci	olduğuna	inanmam.	Leydi Catelyn	onun	sevgi	dolu	bir	kalbi	olduğunu	söylemişti.	Joffrey’yi	senin	kardeşin	öldürdü.	Sör	Loras	bir yargılama	yapıldığını	söyledi.” </p>
<p class="calibre1">“Aslında	 iki	 yargılama.	 Hem	 sözler,	 hem	 de	 kılıçlar	 onu	 yarı	 yolda	 bıraktı.	 Lanet	 olası	 bir karışıklık.	Pencerenden	izledin	mi?”	“Hücrem	denize	bakıyor.	Ama	bağrışmaları	duydum.”	“Dorne	Prensi Oberyn	öldü,	Sör	Gregor	Clegane	ölüm	döşeğinde	ve	Tyrion	hem	tanrıların	hem	de	insanların	şahitliğinde</p>
<p class="calibre1"><a id="p602"></a>mahkûm	edildi.	Onu	bir	kara	hücrede	tutuyorlar,	infaza	kadar.”	Brienne,	Jaime’ye	baktı.	“Onun	yaptığına inanmıyorsun.”	 Jaime	 kıza	 sert	 bir	 gülümseme	 verdi.	 “Görüyor	 musun	 fahişe?	 Birbirimizi	 çok	 iyi tanıyoruz.	Tyrion,	attığı	ilk	adımdan	beri	ben	olmak	istedi	ama	bir	kral	katili	olma	yolunda	beni	asla	takip etmedi.	Joffrey’yi	Sansa	Stark	öldürdü.	Kardeşim	onu	korumak	için	sessiz	kaldı.	Zaman	zaman	bu	yiğitlik krizlerine	tutuluyor.	Son	krizi	ona	bir	burna	mal	oldu.	Bu	seferki	başını	alacak.” </p>
<p class="calibre1">“Hayır,”	dedi	Brienne.	“Leydimin	kızı	yapmadı.	O	yapmış	olamaz.” </p>
<p class="calibre1">“İşte	benim	hatırladığım	inatçı	fahişe.” </p>
<p class="calibre1">Brienne	kızardı.	“Benim	adım...” </p>
<p class="calibre1">“Tarthlı	Brienne.”	Jaime	iç	geçirdi.	“Sana	bir	hediyem	var.”	Elini	Lord	Kumandan	sandalyesinin</p>
<p class="calibre1">altına	uzattı	ve	kırmızı	kadife	katlarının	arasına	sarılmış	hediyeyi	dışarı	çıkardı. </p>
<p class="calibre1">Brienne	 ısırılmaktan	 korkuyormuş	 gibi	 kumaş	 yığınına	 yaklaştı,	 çilli	 iri	 elini	 öne	 uzattı	 ve kadifenin	katlarından	birini	açtı.	Yakutlar	ışıkta	pırıldadı.	Brienne	hâzineyi	dikkatlice	aldı,	parmaklarını deri	 kulbun	 etrafında	 kıvırdı	 ve	 kılıcı	 kınından	 ağır	 ağır	 çıkardı.	 Kan	 ve	 gece	 rengi	 hareler	 ışıldadı. </p>
<p class="calibre1">Yansıyan	ışığın	bir	parmağı	kılıcın	kenarından	kıpkırmızı	aktı.	“Bu	Valyria	çeliği	mi?	Daha	önce	böyle renkler	görmemiştim	hiç.” </p>
<p class="calibre1">“Ben	de.	Bir	zamanlar	böyle	bir	kılıç	savurmak	için	sağ	elimi	verirdim.	Görünüşe	göre	verdim, </p>
<p class="calibre1">yani	bu	kılıç	bende	harcanır.	Onu	al.”	Brienne	reddetmeyi	düşünemeden	Jaime	devam	etti.	“Bu	kadar	iyi bir	kılıcın	adı	olmalı.	Eğer	ona	Yeminkâr	dersen	beni	mutlu	edersin.	Bir	şey	daha,	bu	kılıcın	bir	bedeli var.” </p>
<p class="calibre1">Brienne’in	yüzü	karardı.	“Sana	söyledim,	ben	asla	sizin	gibi...” </p>
<p class="calibre1">“...kokuşmuş	 yaratıklara	 hizmet	 etmezsin.	 Evet,	 hatırlıyorum.	 Beni	 dinle	 Brienne.	 Her	 ikimiz	 de Sansa	 Stark’la	 ilgili	 yeminler	 verdik.	 Cersei,	 kızın	 bulunup	 öldürüldüğünü	 görmeye	 kararlı,	 kız	 hangi yerin	dibine	girmiş	olursa	olsun...” </p>
<p class="calibre1">Brienne’in	 çirkin	 yüzü	 öfkeyle	 çarpıldı.	 “Bir	  <i class="calibre4">kılıç</i>	 uğruna	 leydimin	 kızına	 zarar	 vereceğimi düşünüyorsan,	sen...” </p>
<p class="calibre1"> <i class="calibre4">“Sadece	 dinle,” </i>	 diye	 parladı	 Jaime,	 kızın	 varsayımlarına	 kızmıştı.	 “Önce	 Sansa’yı	 bulmanı istiyorum.	Ve	onu	güvenli	bir	yere	götürmeni.	Yoksa	biz	ikimiz,	senin	kıymetli	ve	ölü	Leydi	Catelyn’ine verdiğimiz	aptal	yeminleri	nasıl	yerine	getirebiliriz?” </p>
<p class="calibre1">Fahişe	gözlerini	kırpıştırdı.	“Ben...	ben	düşündüm	ki...” </p>
<p class="calibre1">“Ne	  <i class="calibre4">düşündüğünü</i>	 biliyorum.”	 Kızın	 görüntüsü	 Jaime’yi	 birdenbire	 bezdirmişti.  <i class="calibre4">Kahrolası	 bir</i> <i class="calibre4">koyun	 gibi	 meliyor. </i>	 “Ned	 Stark	 öldüğünde,	 onun	 büyük	 kılıcı	 Kral	 Adaleti’ne	 verilmiş,”	 dedi	 Jaime. </p>
<p class="calibre1">“Fakat	babam,	o	kadar	iyi	bir	kılıcın	önemsiz	bir	cellâdın	elinde	harcanacağını	düşünmüş.	Sör	Ilyn’e	yeni bir	kılıç	vermiş	ve	Buz’u	erittirip	tekrar	döktürtmüş.	İki	yeni	kılıç	yapmaya	yetecek	kadar	metal	çıkmış. </p>
<p class="calibre1">Kılıçlardan	biri	senin	elinde.	Yani	Ned	Stark’ın	kızını	Ned	Stark’ın	kendi	çeliğiyle	savunacaksın,	eğer	bu senin	için	bir	fark	yaratıyorsa.” </p>
<p class="calibre1">“Sör,	ben...	ben	sana	bir	özür	borç...” </p>
<p class="calibre1">Jaime	kızın	sözünü	kesti.	“Ben	fikrimi	değiştirmeden	önce	şu	kahrolası	kılıcı	al	ve	git.	Ahırda	bir doru	kısrak	var,	senin	kadar	çirkin	ama	senden	daha	iyi	eğitimli.	Çelikincik’in	peşine	düş,	Sansa’yı	araya da	 safirlerden	 mütevellit	 adana,	 evine	 dön;	 benim	 için	 önemli	 değil.	 Artık	 senin	 yüzüne	 bakmak istemiyorum.” </p>
<p class="calibre1">“Jaime...” </p>
<p class="calibre1"> <i class="calibre4">“Kral	Katili</i>,”	diye	hatırlattı	Jaime.	“Şu	kılıcı,	kulağındaki	bal	mumunu	temizlemek	için	kullansan iyi	edersin	fahişe,	işimiz	bitti.” </p>
<p class="calibre1">Brienne	inatla	ısrar	etti.	“Joffrey	senin...” </p>
<p class="calibre1">“Kralımdı.	Böyle	bırak.” </p>
<p class="calibre1"><a id="p603"></a>“Onu	Sansa’nın	öldürdüğünü	söylüyorsun.	Kızı	neden	koruyorsun?” </p>
<p class="calibre1"> <i class="calibre4">Çünkü	 Joff	 benim	 için	 Cersei’nin	 bacaklarının	 arasına	 fışkıran	 tohumlardan	 başka	 bir	 şey</i> <i class="calibre4">değildi.	VeJoff	ölmeyi	hak	etti. </i>	“Ben	krallar	yarattım	ve	krallar	yok	ettim.	Sansa	Stark	benim	onur	için son	şansım.”	Jaime	hafifçe	gülümsedi.	“Ayrıca,	kral	katilleri	birlik	olmalı.	Gitmeye	niyetin	var	mı?” </p>
<p class="calibre1">Kızın	 kocaman	 eli	 Yeminkârin	 kabzasını	 kavradı.	 “Gideceğim.	 Kızı	 bulacağım	 ve	 onu	 güvende tutacağım.	Leydi	annesinin	hatırına.	Ve	senin	hatırına.”	Brienne	sert	bir	reverans	yaptı,	döndü	ve	gitti. </p>
<p class="calibre1">Gölgeler	odada	sürünürken	Jaime	beyaz	masada	tek	başına	oturdu.	Akşam	çökmeye	başlarken	bir</p>
<p class="calibre1">mum	 yaktı	 ve	 Beyaz	 Kitap’ta	 kendi	 sayfasını	 açtı.	 Bir	 çekmecede	 kalem	 ve	 mürekkep	 buldu.	 Sör Barristanin	 yazdığı	 son	 satırın	 altına,	 bir	 üstattan	 ilk	 harflerini	 öğrenen	 altı	 yaşında	 bir	 çocuğa atfedilebilecek	harflerle	yazdı:</p>
<p class="calibre1">Beş	 Kralın	 Savaşı	 sırasında,	 Fısıltılı	 Orman’da	 Genç	 Kurt	 Robb	 Stark	 tarafından	 yenilgiye uğratıldı.	Nehirova’da	esir	olarak	tutuldu	ve	yerine	getirilmemiş	bir	vaat	karşılığında	serbest	bırakıldı. </p>
<p class="calibre1">Cesur	Dostlar	tarafından	tekrar	esir	alındı	ve	grubun	kumandanı	Vargo	Hoat’un	emriyle	sakat	bırakıldı, kılıç	 elini	 Şişman	 Zollo’nun	 bıçağıyla	 kaybetti.	 Tarth	 Bakiresi	 Brienne	 tarafından	 güven	 içinde	 Kral Topraklarına	getirildi. </p>
<p class="calibre1">Jaime	işini	bitirdiğinde,	sayfanın	üstündeki	altın	aslanlı	kırmızı	kalkanla	sayfanın	altındaki	boş	ve beyaz	 kalkanın	 arasındaki	 boşluğun	 dörtte	 üçü	 hâlâ	 doldurulmayı	 bekliyordu.	 Jaime’nin	 tarihini	 Sör Gerold	Hightower	başlatmış	ve	Sör	Barristan	Selmy	devam	ettirmişti	fakat	geri	kalanını	Jaime	Lannister bizzat	yazmak	zorundaydı.	Bundan	sonra	ne	isterse	yazabilirdi. </p>
<p class="calibre1">Ne	isterse... </p>
<p class="calibre1"><a id="p604"></a><b class="calibre3">JON</b></p>
<p class="calibre1">Doğudan	 deli	 bir	 rüzgâr	 esiyordu.	 Ağır	 kafes,	 dişlerinin	 arasına	 vuran	 her	 şiddetli	 borada sarsılıyordu.	 Rüzgâr	 Sur	 boyunca	 çığlık	 atıyor,	 buzun	 üstünde	 titriyor,	 Jon’un	 pelerinini	 parmaklıklara çarpıyordu.	 Gökyüzü	 arduvaz	 girişiydi.	 Güneş,	 bulutların	 ardındaki	 belli	 belirsiz	 bir	 pırıltıdan	 öte değildi.	 Jon,	 ölüm	 sahasının	 karşısındaki	 bin	 kamp	 ateşinin	 ışıltısını	 görebiliyordu	 ama	 ateşlerin	 ışığı böyle	bir	kasvetin	ve	soğuğun	karşısında	küçük	ve	güçsüz	görünüyordu. </p>
<p class="calibre1"> <i class="calibre4">Amansız	 bir	 gün. </i>	 Jon	 Kar,	 kafes	 bir	 kez	 daha	 rüzgâr	 tarafından	 dövülürken	 eldivenli	 elleriyle parmaklıları	 kavradı	 ve	 sıkı	 sıkı	 tutundu.	 Ayaklarının	 üstünden	 dümdüz	 aşağı	 baktığında,	 zeminin gölgelerin	 içinde	 kaybolduğunu	 gördü,	 Jon	 dipsiz	 bir	 çukura	 indiriliyordu	 sanki.  <i class="calibre4">Pekâlâ,	 ölüm	 de	 bir</i> <i class="calibre4">çeşit	dipsiz	kuyu</i>,	diye	düşündü.	Bir	zamanlar	herkesin	yanıldığını	kanıtlamaya	niyetliydi;	lord	babasına, en	 az	 Robb	 kadar	 gerçek	 bir	 oğul	 olabileceğini	 göstermeye.  <i class="calibre4">Bu	 işi	 elime	 yüzüme	 bulaştırdım. </i>	 Robb kahraman	 bir	 kral	 olmuştu;	 Jon,	 eğer	 hatırlanacaksa,	 bir	 dönek,	 bir	 yemin	 bozan	 ve	 bir	 katil	 olarak hatırlanacaktı.	Lord	Eddard	yaşamadığı	ve	bu	utanca	şahit	olmadığı	için	mutluydu. </p>
<p class="calibre1"> <i class="calibre4">Ygritte’le	 birlikte	 o	 mağarada	 kalmalıydım. </i>	 Eğer	 bu	 hayattan	 sonra	 bir	 hayat	 varsa,	 Jon	 bunu Ygritte’e	söylemeyi	umuyordu.  <i class="calibre4">Yüzümü	kartalın	yaptığı	gibi	pençeleyecek	ve	beni	bir	korkak	olduğum</i> <i class="calibre4">için	lanetleyecek	ama	ben	yine	de	söyleyeceğim. </i>	Jon	kılıç	elini	Üstat	Aemon’ın	öğrettiği	gibi	esnetti.	Bu alışkanlık	 onun	 bir	 parçası	 haline	 gelmişti,	 üstelik	 Mance	 Rayder’ı	 öldürmeye	 dair	 küçücük	 bir	 şansı olsun	istiyorsa	parmaklarını	esnek	tutması	gerekirdi. </p>
<p class="calibre1">Onu	 bu	 sabah	 dışarı	 çıkarmışlardı;	 buzun	 içinde,	 beşe	 beş	 küp	 şeklinde	 bir	 hücrede	 dört	 gün geçirdikten	 sonra.	 Hücre	 Jon’un	 ayağa	 kalkamayacağı	 kadar	 alçak,	 sırtüstü	 uzanamayacağı	 kadar	 dardı. </p>
<p class="calibre1">Kâhyalar,	 Sur’un	 dibine	 oyulmuş	 bu	 buzlu	 depolarda,	 yiyeceklerin	 ve	 etin	 daha	 uzun	 süre	 dayandığını uzun	 zaman	 önce	 keşfetmişti...	 ama	 tutsaklar	 dayanamıyordu.	 Ağır	 ahşap	 kapıyı	 kapatmadan	 önce, </p>
<p class="calibre1">“Burada	öleceksin	Lord	Kar,”	demişti	Sör	Alliser	ve	Jon	inanmıştı.	Ama	bu	sabah	gelmiş	ve	onu	tekrar dışarı	çıkarmışlardı.	Onu,	titrerken	ve	her	yanma	kramplar	girerken,	gıdılı	Janos	Slynt’in	önünde	bir	kez daha	durması	için	Kral	Kulesi’ne	geri	götürmüşlerdi. </p>
<p class="calibre1">“Şu	yaşlı	üstat	seni	asamayacağımı	söylüyor,”	diye	duyurmuştu	Slynt.	“Cotter	Pyke’a	bir	mektup</p>
<p class="calibre1">yazmış,	bana	mektubu	göstermeye	cesaret	bile	etti.	Senin	dönek	olmadığını	söylüyor.”	“Aemon	çok	uzun yaşadı	lordum,”	demişti	Sör	Alliser.	“Aklı	da	gözleri	gibi	karardı.” </p>
<p class="calibre1">“Evet,”	demişti	Slynt.	“Boğazında	zincir	olan	kör	bir	adam,	kendini	kim	sanıyor?” </p>
<p class="calibre1"> <i class="calibre4">Aemon	 Targaryen</i>,	 diye	 düşünmüştü	 Jon,  <i class="calibre4">bir	 kralın	 oğlu,	 bir	 kralın	 kardeşi	 ve	 isteseydi	 kral</i> <i class="calibre4">olabilirdi. </i>	Ama	hiçbir	şey	söylememişti. </p>
<p class="calibre1">“Neticede,”	 demişti	 Slynt,	 “kimseye	 Janos	 Slynt’in	 bir	 adamı	 adaletsizce	 astırdığını</p>
<p class="calibre1">söyletmeyeceğim.	 Yapmayacağım.	 İddia	 ettiğin	 gibi	 sadık	 olduğunu	 kanıtlaman	 için	 sana	 son	 bir	 şans vermeye	 karar	 verdim.	 Görevini	 yapman	 için	 son	 bir	 şans,	 evet!”	 Ayağa	 kalkmıştı.	 “Mance	 Rayder bizimle	bir	görüşme	yapmak	istiyor.	Janos	Slynt’in	geldiğini	ve	artık	hiç	şansının	kalmadığını	biliyor,	bu yüzden	 konuşmak	 istiyor,	 şu	 Sur’un	 Ötesindeki	 Kral.	 Ama	 adam	 korkağın	 teki,	 bize	 gelmiyor.	 Onu asacağımı	biliyor	şüphesiz.	Ayağına	altmış	metrelik	bir	ip	bağlayacağımı	ve	onu	Sur’un	tepesinden	aşağı sallandıracağımı	biliyor!	Ama	gelmiyor.	Ona	bir	elçi	göndermemizi	istiyor.” </p>
<p class="calibre1"><b class="calibre3">“Seni	gönderiyoruz	Lord	Kar.”	Sör	Alliser	gülümsemişti. </b></p>
<p class="calibre1"><b class="calibre3">“Ben.”	Jon’un	sesi	ifadesizdi.	“Neden	ben?” </b></p>
<p class="calibre1">“Sen	 bu	 yabanıllarla	 birlikte	 at	 sürdün,”	 demişti	 Thorne.	 “Mance	 Rayder	 seni	 tanıyor.	 Sana</p>
<p class="calibre1"><a id="p605"></a>güvenmeye	daha	bir	meyilli	olur.” </p>
<p class="calibre1">Bu	 o	 kadar	 yanlıştı	 ki	 Jon	 gülebilirdi.	 “Tersinden	 anlamışsınız.	 Mance	 benden	 en	 başından itibaren	şüphelendi.	Tekrar	siyah	pelerin	giymiş	halde	onun	kampına	gidersem	ve	Gece	Nöbetçileri’nin adına	 konuşursam	 ona	 ihanet	 ettiğimi	 bilir.”	 “Bizden	 elçi	 istedi,	 biz	 de	 gönderiyoruz,”	 demişti	 Slynt. </p>
<p class="calibre1">“Eğer	 bu	 dönek	 kralla	 yüzleşemeyecek	 kadar	 korkaksan	 seni	 buz	 hücrene	 geri	 gönderebiliriz.	 Bu	 sefer kürksüz	sanırım.	Evet.” </p>
<p class="calibre1">“Buna	gerek	yok	lordum,”	demişti	Sör	Alliser.	“Lord	Kar	biz	ne	dersek	onu	yapacak.	Bize	dönek</p>
<p class="calibre1">olmadığını	göstermek	istiyor.	Gece	Nöbetçilerinin	sadık	adamı	olduğunu	kanıtlamak	istiyor.”	İki	adamın daha	 zeki	 olanı	 Thorne’du,	 Jon	 bunu	 fark	 etmişti;	 bu	 işte	 Thorne’un	 pis	 kokusu	 vardı.	 Jon	 tuzağa düşmüştü.	“Gideceğim,”	demişti	sert	bir	sesle. </p>
<p class="calibre1">“<i class="calibre4">Lordum</i>,”	diye	hatırlatmıştı	Slynt.	“Bana	lordum	diye	hitap	edeceksin.” </p>
<p class="calibre1">“Gideceğim	 <i class="calibre4">lordum. </i>	Lâkin	bir	hata	yapıyorsunuz	 <i class="calibre4">lordum. </i>	 Yanlış	 adamı	 gönderiyorsunuz	  <i class="calibre4">lordum. </i></p>
<p class="calibre1">Beni	sadece	görmek	bile	Mance’i	öfkelendirir.  <i class="calibre4">Lordum</i>	başka	bir	adam	gönderirse	bir	anlaşmaya	varma şansımız...” </p>
<p class="calibre1">“Anlaşma?”	Sör	Alliser	kıkırdamıştı. </p>
<p class="calibre1">“Janos	Slynt	kanunsuz	vahşilerle	anlaşma	yapmaz	Lord	Kar.	Hayır,	yapmaz.” </p>
<p class="calibre1">“Seni	Mance	Rayder’la	 <i class="calibre4">konuşman</i>	için	göndermiyoruz,”	demişti	Sör	Alliser.	“Onu	öldürmen	için gönderiyoruz.” </p>
<p class="calibre1">Rüzgâr	parmaklıkların	arasında	ıslık	çaldı,	Jon	Kar	titredi.	Bacağı	zonkluyordu,	başı	da	öyle.	Bir</p>
<p class="calibre1">kediyi	 bile	 öldürecek	 durumda	 değildi	 ama	 buradaydı	 işte.  <i class="calibre4">Tuzağın	 dişleri	 var. </i>	 Üstat	 Aemon,	 Jon’un masumiyetiyle	ilgili	ısrar	ettiği	sürece,	Lord	Janos,	Jon’u	buz	hücrede	tutmaya	cesaret	edemezdi.	Bu	daha iyiydi.	 “Diyar	 güvende	 olduğu	 sürece	 onurumuzun	 canımızdan	 fazla	 kıymeti	 yoktur,”	 demişti	 Qhorin Yarımel,	Ayazdiş’te.	Bunu	hatırlamak	zorundaydı.	Mance’i	katletse	de,	katletmeyi	deneyip	başarısız	olsa da	özgür	insanlar	Jon’u	öldürecekti.	Jon	meyil	edecek	olsa	firar	bile	imkânsızdı;	Mance	için	kanıtlı	bir hain	ve	yalancıydı. </p>
<p class="calibre1">Kafes	 durduğunda	 Jon	 yere	 atladı	 ve	 kının	 içindeki	 piç	 bıçağını	 gevşetmek	 için	 Uzunpençe’nin kabzasını	 salladı.	 Kapı,	 birkaç	 metre	 solundaydı,	 kaplumbağanın	 parçalanmış	 enkazı	 da	 hâlâ	 kapının önündeydi	ve	enkazın	içinde	bir	mamut	leşi	çürüyordu.	Kırık	varillerin,	katılaşmış	ziftin	ve	yanık	çimen parçalarının	 arasında	 başka	 cesetler	 de	 vardı,	 hepsi	 Sur’un	 gölgesindeydi.	 Jon’un	 burada	 oyalanma arzusu	yoktu.	Yabanıl	kampına	doğru	yürümeye	başladı,	başı	taşla	ezilmiş	ölü	bir	devin	yanından	geçti. </p>
<p class="calibre1">Bir	kuzgun,	devin	parçalanmış	kafatasından	beyin	parçaları	çıkarıyordu. </p>
<p class="calibre1">Jon	geçerken	kuzgun	ona	baktı.	“<i class="calibre4">Kar</i>,”	diye	çığlık	attı.  <i class="calibre4">“Kar,	kar</i>	Sonra	kanatlarını	açtı	ve	uzaklara uçtu. </p>
<p class="calibre1">Jon	yola	koyulduktan	kısa	bir	süre	sonra,	yabanıl	kampından	tek	başına	bir	süvari	çıktı	ve	Jon’a</p>
<p class="calibre1">doğru	 ilerlemeye	 başladı.	 Jon,	 görüşme	 yapmak	 üzere	 tarafsız	 araziye	 gelenin	 Mance	 olup	 olmadığını merak	etti.  <i class="calibre4">Bu,	işi	kolaylaştırabilirdi	ama	hayır,	hiçbir	şey	bu	işi	kolay	kılamazdı. </i>	Fakat	aradaki	mesafe azalırken	 Jon	 gelen	 atlının	 kısa	 boylu	 ve	 geniş	 bir	 adam	 olduğunu	 gördü,	 adamın	 kalın	 kollarında	 altın halkalar	parlıyordu	ve	beyaz	sakalları	devasa	göğsüne	dökülüyordu. </p>
<p class="calibre1">Jon’la	 yan	 yana	 geldiklerinde,	 “<i class="calibre4">Har! </i>”	 diye	 kükredi	 Tormund.	 “Karga	 Jon	 Kar.	 Seni	 bir	 daha göremeyeceğimden	korkmuştum.” </p>
<p class="calibre1">“Senin	herhangi	bir	şeyden	korktuğunu	hiç	bilmiyordum	Tormund.” </p>
<p class="calibre1">Bu	 sözler	 yabanılı	 güldürdü.	 “İyi	 dedin	 delikanlı.	 Görüyorum	 ki	 pelerinin	 siyah.	 Mance	 bundan hoşlanmayacak.	Eğer	tekrar	taraf	değiştirmeye	geldiysen,	en	iyisi	Sur’a	geri	tırman.” </p>
<p class="calibre1">“Beni	Sur’un	Ötesindeki	Kral’la	görüşmem	için	gönderdiler.” </p>
<p class="calibre1">“Görüşme?”	 Tormund	 güldü.	 “İşte	 sana	 kelime.	 Har!	 Mance	 konuşmak	 istiyor,	 bu	 doğru.	 Ama</p>
<p class="calibre1"><a id="p606"></a>seninle	konuşmak	istediğini	söyleyemem.” </p>
<p class="calibre1">“Beni	gönderdiler.” </p>
<p class="calibre1">“Bunu	görüyorum.	O	halde	benimle	gelsen	iyi	edersin.	Ata	binmek	ister	misin?” </p>
<p class="calibre1">“Yürüyebilirim.” </p>
<p class="calibre1">“Bizimle	 iyi	 dövüştünüz.”	 Tormund	 atını	 tekrar	 yabanıl	 kampına	 doğru	 çevirdi.	 “Sen	 ve</p>
<p class="calibre1">kardeşlerin,	 hakkınızı	 yemeyeyim.	 İki	 yüz	 ölü	 ve	 bir	 düzine	 dev.	 Mag	 şu	 sizin	 kapıdan	 bizzat	 girdi	 ve dışarı	çıkmadı.” </p>
<p class="calibre1">“Donal	Noye	isimli	cesur	bir	adamın	kılıcıyla	öldü.” </p>
<p class="calibre1">“Öyle	mi?	Şu	Donal	Noye	büyük	bir	lord	muydu?	Çelik	donlar	giyen	pırıltılı	şövayelerinizden	biri</p>
<p class="calibre1">miydi?” </p>
<p class="calibre1">“Bir	demirciydi.	Sadece	tek	kolu	vardı.” </p>
<p class="calibre1">“Kudretli	Mag’i	tek	kollu	bir	demirci	mi	katletti?	Har!	İzlemeye	değer	bir	dövüş	olmalı.	Mance</p>
<p class="calibre1">bununla	ilgili	bir	şarkı	yapar,	bak	görürsün.”	Tormund,	eyerinden	aldığı	mataranın	tıpasını	çıkardı.	“Bu bizi	biraz	ısıtır.	Donal	Noye’a	ve	Kudretli	Mag’e.”	Bir	yudum	içti	ve	matarayı	Jon’a	uzattı. </p>
<p class="calibre1">“Donal	Noye’a	ve	Kudretli	Mag’e.”	Matara	bal	likörüyle	doluydu	ama	likör	öyle	sertti	ki	Jon’un</p>
<p class="calibre1">gözlerini	sulandırdı	ve	göğsüne	ateş	filizleri	gönderdi.	Buz	hücresinden	ve	kafesteki	soğuk	inişten	sonra bu	ısı	Jon’a	iyi	geldi. </p>
<p class="calibre1">Tormund	 matarayı	 geri	 aldı	 ve	 bir	 yudum	 daha	 içti,	 sonra	 ağzını	 sildi.	 “Thenn	 Magnar’ı	 kapıyı ardına	kadar	açacağına	dair	yemin	etmişti,	bizim	tek	yapmamız	gereken	şarkılar	söyleyerek	içeri	girmek olacaktı.	Magnar	bütün	Sur’u	yere	indiricekti.” </p>
<p class="calibre1">“Alt	kısmını	indirdi,”	dedi	Jon.	“Başının	üstüne.” </p>
<p class="calibre1">“Har!”	dedi	Tormund.	“Pekâlâ,	Styr	hiçbir	zaman	çok	işime	yaramamıştı.	Bir	adamın	saçı,	sakalı, </p>
<p class="calibre1">kulağı	olmadığında,	dövüşürken	onu	yakalayacak	bir	yer	bulamıyorsun.”	Tormund,	Jon	topal	adımlarıyla yanında	rahat	yürüyebilsin	diye	atını	ağır	ağır	sürüyordu.	“Bacağına	ne	oldu?” </p>
<p class="calibre1">“Bir	ok.	Ygritte’in	oklarından	biri	sanırım.” </p>
<p class="calibre1">“İşte	sana	göre	bir	kadın.	Bir	gün	seni	öpüyor,	ertesi	gün	oklarla	dolduruyor.” </p>
<p class="calibre1">“Öldü.” </p>
<p class="calibre1">“Öyle	mi?”	Tormund	üzüntüyle	başını	salladı.	“Yazık	olmuş.	Eğer	on	yaş	daha	genç	olsaydım	onu</p>
<p class="calibre1">kendime	çalardım.	Onun	o	saçları.	Eh	işte,	en	harlı	ateşler	en	çabuk	söner.”	Matarayı	kaldırdı.	“Ateşle öpülmüş	Ygritte’e!”	Büyük	bir	yudum	içti. </p>
<p class="calibre1">Tormund	 matarayı	 geri	 verdiğinde,	 “Ateşle	 öpülmüş	 Ygritte’e,”	 diye	 tekrar	 etti	 Jon.	 Çok	 daha büyük	bir	yudum	içti. </p>
<p class="calibre1">“Onu	sen	mi	öldürdün?” </p>
<p class="calibre1">“Kardeşim.”	Jon,	Ygritte’i	hangi	kara	kardeşin	öldürdüğünü	bilmiyordu	ve	asla	öğrenmemeyi	umut</p>
<p class="calibre1">ediyordu. </p>
<p class="calibre1">“Sizi	kahrolası	kargalar.”	Tormund’un	ses	tonu	aksi	fakat	tuhaf	bir	şekilde	nazikti.	“Şu	Uzunmızrak kızımı	çaldı.	Munda,	benim	küçük	sonbahar	elmam.	Onu	benim	çadırımın	içinden,	etrafında	dört	ağabeyi varken	 çaldı.	 Bütün	 bunlar	 olurken	 Toregg	 uyumuş,	 büyük	 öküz.	 Ve	 Tonvynd...	 Munis	 Tonvynd,	 bundan başka	bir	şey	söylemeye	gerek	var	mı?	Küçük	oğlanlar	delikanlıyla	dövüşmüş	gerçi.” </p>
<p class="calibre1">“Ya	Munda?”	diye	sordu	Jon. </p>
<p class="calibre1">“O	 benim	 kendi	 kanım,”	 dedi	 Tormund	 gururla.	 “Delikanlının	 dudağını	 patlatmış	 ve	 kulağının yarısını	 ısırıp	 kopartmış.	 Duyduğuma	 göre	 sırtında	 öyle	 tırnak	 izleri	 varmış	 ki	 çocuk	 pelerin giyemiyormuş.	 Gerçi	 Munda	 delikanlıdan	 yeterince	 hoşlanıyor.	 Neden	 hoşlanmasın	 ki?	 O	 delikanlı hayatında	bir	kere	bile	mızrakla	dövüşmedi.	O	ismi	nereden	almış	olabilir	sence?  <i class="calibre4">Har</i>!” </p>
<p class="calibre1">Jon	 gülmek	 zorundaydı.	 Şimdi,	 burada	 bile.	 Ygritte,	 Uzun	 Mızrak	 Ryk’ten	 her	 zaman	 çok</p>
<p class="calibre1"><a id="p607"></a>hoşlanmıştı.	 Delikanlının,	 Tormund’un	 Munda’sında	 sevinç	 bulmasını	 umdu	 Jon.	 Birileri	 bir	 yerlerde biraz	sevinç	bulmalıydı. </p>
<p class="calibre1">Ygritte	 olsaydı,	 “Hiçbir	 şey	 bilmiyorsun	 Jon	 Kar,”	 derdi	 Jon’a.  <i class="calibre4">Öleceğimi	 biliyorum</i>,	 diye düşündü	 Jon.  <i class="calibre4">Hiç	 değilse	 bu	 kadarını	 biliyorum. </i>	 Ygritte’in,	 “Bütün	 adamlar	 ölür,”	 dediğini	 duyuyordu âdeta,	“bütün	kadınlar	da.	Ve	uçan,	yüzen	ya	da	koşan	bütün	yaratıklar	da.	Asıl	mesele	ne	zaman	öldüğün değil,	 nasıl	 öldüğündür	 Jon	 Kar.”  <i class="calibre4">Senin	 için	 söylemesi	 kolay, </i>	 diye	 düşündü	 Jon.  <i class="calibre4">Sen	 bir	 mücadelede</i> <i class="calibre4">cesurca	öldün,	bir	düşmanın	kalesine	saldırırken.	Ben	dönek	ve	katil	olarak	öleceğim. </i>	Ve	Jon’un	ölümü çabuk	da	olmayacaktı,	meğerki	ölüm	Mance’in	kılıcının	ucundan	gelsin. </p>
<p class="calibre1">Çok	 vakit	 geçmeden	 çadırların	 arasına	 vardılar.	 Sıradan	 bir	 yabanıl	 kampıydı;	 gelişigüzel dağılmış	 yemek	 ateşleri	 ve	 tuvalet	 çukurları,	 serbestçe	 dolaşan	 keçiler	 ve	 çocuklar,	 ağaçların	 arasında meleyen	koyunlar,	kurutulmak	için	asılmış	at	derileri.	Kampın	bir	planı,	düzeni,	savunması	yoktu	ama	her yerde	erkekler,	kadınlar	ve	hayvanlar	vardı. </p>
<p class="calibre1">Çoğu	onu	umursamadı	fakat	kendi	işiyle	ilgilenen	her	bir	insana	karşı,	durup	Jon’a	bakan	on	kişi</p>
<p class="calibre1">vardı;	ateşlerin	başına	çömelmiş	çocuklar,	köpek	arabalarındaki	yaşlı	kadınlar,	boyalı	yüzleriyle	mağara adamları,	kalkanlarına	pençeler,	yılanlar	ve	kesik	başlar	boyanmış	akıncılar,	hepsi	Jon’a	bir	kez	bakmak için	 dönüyordu.	 Jon	 mızrak	 karıları	 da	 gördü,	 kadınların	 uzun	 saçları,	 ağaçların	 arasında	 iç	 çeken	 çam kokulu	rüzgârla	savruluyordu. </p>
<p class="calibre1">Burada	gerçek	bir	tepe	yoktu	ama	Mance	Rayder’ın	beyaz	çadırı,	ağaçların	kıyısındaki	yüksek	ve</p>
<p class="calibre1">taşlı	 bir	 alana	 kurulmuştu.	 Sur’un	 Ötesindeki	 Kral	 çadırın	 dışında	 bekliyordu,	 perişan	 haldeki	 kırmızı siyah	pelerini	rüzgârla	uçuşuyordu.	Köpekbaşlı	Harma	krallaydı,	Sur	boyunca	gerçekleştirdiği	akmlardan ve	sahte	saldırılardan	dönmüştü,	Jon	gördü.	Varamyr	Altıderi	de	oradaydı,	adamın	gölge	kedisi	ve	iki	gri kurdu	yanındaydı. </p>
<p class="calibre1">Nöbet’in	 kimi	 gönderdiğini	 gördüklerinde	 Harma	 başını	 çevirip	 tükürdü	 ve	 Varamyr’in</p>
<p class="calibre1">kurtlarından	biri	dişlerini	gösterip	hırladı.	“Bize	siyah	pelerin	giyerek	gelmek	için,”	dedi	Mance	Rayder, </p>
<p class="calibre1">“çok	cesur	ya	da	çok	aptal	olmalısın	Jon	Kar.” </p>
<p class="calibre1">“Bir	Gece	Nöbetçileri	adamı	başka	ne	giyebilir?” </p>
<p class="calibre1">“Öldür	şunu,”	diye	ısrar	etti	Harma.	“Onun	bedenini	kargaların	kafesine	geri	gönder	ve	bize	başka</p>
<p class="calibre1">birini	yollamalarını	söyle.	Kafasını	sancağım	için	ben	alacağım.	Bir	dönek	bir	köpekten	beterdir.” </p>
<p class="calibre1">“Seni	onun	sahte	olduğuna	dair	uyarmıştım.”	Varamyr’in	sesi	yumuşaktı	ama	adamın	gölge	kedisi, </p>
<p class="calibre1">gri	ve	çizgi	gibi	gözlerindeki	açlıkla	Jon’a	bakıyordu.	“Onun	kokusundan	hiç	hoşlanmamıştım.” </p>
<p class="calibre1">“Pençelerini	 içeri	 çek	 canavar.”	 Tormund	 Devfelaketi	 atından	 aşağı	 atladı.	 “Delikanlı	 dinlemek için	burada.	Pençen	ona	değerse,	kendime	şu	çok	istediğim	gölge	kedisi	postunu	alabilirim.” </p>
<p class="calibre1">“Tormund	Kargasever,”	diye	alay	etti	Harma.	“Sen	koca	bir	gevezesin	yaşlı	adam.” </p>
<p class="calibre1">Derideğiştiren;	gri	suratlı,	düşük	omuzlu,	kel,	kurt	gözlü,	fare	gibi	bir	adamdı.	“Bir	at	eyer	takmak için	eğitildiğinde,	o	ata	her	adam	binebilir	artık,”	dedi	yumuşak	bir	sesle.	“Bir	hayvan	bir	kez	bir	adamla birleştiğinde,	 her	 derideğiştiren	 o	 hayvanın	 içine	 girip	 onu	 sürebilir.	 Orell	 tüylerinin	 içinde	 kuruyordu, ben	 de	 kartalı	 kendime	 aldım.	 Ama	 birleşme	 iki	 taraflı	 çalışır	 varg.	 Orell	 şimdi	 benim	 içimde	 yaşıyor, senden	 ne	 kadar	 nefret	 ettiğini	 fısıldıyor.	 Ve	 ben	 Sur’un	 üstünde	 süzülebiliyorum,	 kartal	 gözlerimle	 her şeyi	görüyorum.” </p>
<p class="calibre1">“Yani	biliyoruz,”	dedi	Mance.	“Kaplumbağayı	durdurduğunuzda	sayınızın	ne	kadar	az	olduğunuzu</p>
<p class="calibre1">biliyoruz.	Doğu	gözcüsü’nden	kaç	adam	geldiğini	biliyoruz.	Malzemelerinizin	nasıl	azaldığını	biliyoruz. </p>
<p class="calibre1">Ziftin,	 yağın,	 okların,	 mızrakların.	 Merdiveninizin	 gittiğini	 ve	 o	 kafesle	 ne	 kadar	 adam	 taşıyabildiğinizi biliyoruz.	 Şimdi	 sen	 de	 bildiğimizi	 biliyorsun.”	 Çadırın	 kapısını	 açtı.	 “İçeri	 gel.	 Diğerleriniz,	 burada bekleyin.” </p>
<p class="calibre1">“Ne,	ben	bile	mi?”	dedi	Tormund. </p>
<p class="calibre1"><a id="p608"></a> <i class="calibre4">“Bilhassa	sen. </i>	Her	zaman.” </p>
<p class="calibre1">İçerisi	 sıcaktı.	 Duman	 deliklerinin	 altında	 küçük	 bir	 ateş	 vardı	 ve	 Dalla’nın	 üstüne	 yattığı	 kürk yığınlarının	yakınında	bir	maltız	yanıyordu.	Dalla	solgundu	ve	terliyordu,	kız	kardeşi	elini	tutuyordu.  <i class="calibre4">Val,</i> Jon	hatırladı.	“Jarl	düştüğünde	üzüldüm,”	dedi	kıza. </p>
<p class="calibre1">Val;	solgun	gri	gözleriyle	Jon’a	baktı.	“Her	zaman	çok	hızlı	tırmanırdı.”	Jon’un	hatırladığı	kadar</p>
<p class="calibre1">güzeldi	kız;	ince	uzundu,	dolgun	göğüslüydü,	hatta	hareketsizken	zarifti,	çıkık	elmacık	kemikleri	ve	beline kadar	inen	bal	rengi	kalın	bir	saç	örgüsü	vardı. </p>
<p class="calibre1">“Dalla’nın	 vakti	 yaklaştı,”	 diye	 açıkladı	 Mance.	 “O	 ve	 Val	 kalacaklar.	 Ne	 söyleyeceğimi</p>
<p class="calibre1">biliyorlar.” </p>
<p class="calibre1">Jon	 yüzünü	 buz	 kadar	 ifadesiz	 tuttu.	 Bir	 adamı	 ateşkes	 sırasında	 kendi	 çadırında	 katletmek yeterince	berbattı.  <i class="calibre4">Onu	karısının	gözlerinin	önünde,	çocuğu	doğarken	mi	öldürmek	zorundayım</i>?	Kılıç elinin	parmaklarını	kapattı.	Mance	zırh	giymiyordu	ama	sol	kalçasında	bir	kılıç	asılıydı.	Çadırda	başka silahlar	da	vardı;	hançerler	ve	kamalar,	bir	yay	ve	bir	sadak	dolusu	ok,	bronz	başlı	bir	mızrak.	Mızrağın yanında	büyük,	siyah	bir... </p>
<p class="calibre1">...boru. </p>
<p class="calibre1">Jon	nefesini	tuttu. </p>
<p class="calibre1">Bir	savaş	borusu,	lanet	olası	büyük	bir	savaş	borusu. </p>
<p class="calibre1">“Evet,”	 dedi	 Mance.	 “Kış	 Borusu,	 bir	 zamanlar	 Joramun’un	 devleri	 uyandırmak	 için	 üflediği boru.” </p>
<p class="calibre1">Boru	 devasaydı,	 kıvrımlı	 gövdesi	 iki	 buçuk	 metre	 boyundaydı	 ve	 ağzı	 o	 kadar	 genişti	 ki	 Jon kolunu	 dirseğine	 kadar	 içeri	 sokabilirdi.	 Eğer	 bu	 boru	 bir	 yaban	 öküzünün	 boynuzundan	 yapıldıysa,	 o gelmiş	 geçmiş	 en	 iri	 öküz	 olmalıydı.	 Jon	 ilk	 bakışta	 borunun	 gövdesindeki	 halkaların	 bronz	 olduğunu düşündü	ama	daha	yakma	gittiğinde	altın	olduğunu	fark	etti.  <i class="calibre4">Eski	 altın,	 sarıdan	 çok	 kahverengi,	 üstüne</i> <i class="calibre4">tılsımlar	işlenmiş. </i></p>
<p class="calibre1">“Ygritte	boruyu	bulamadığınızı	söylemişti.” </p>
<p class="calibre1">“Sadece	 kargaların	 yalan	 söyleyebildiğini	 mi	 düşünüyordun?	 Senden	 epey	 hoşlanmıştım,	 bir	 piç için...	ama	asla	güvenmedim.	Bir	adamın	güvenimi	kazanması	gerekir.” </p>
<p class="calibre1">Jon,	 Mancel’e	 yüzleşti.	 “Joramun’un	 Borusu	 bunca	 zamandır	 sendeydi	 madem,	 onu	 neden</p>
<p class="calibre1">kullanmadın?	Neden	kaplumbağalar	inşa	etmekle,	bizi	uykumuzda	öldürsünler	diye	Thennler	göndermekle uğraştın?	Eğer	bu,	bütün	o	şarkıların	söylediği	boruysa	neden	onu	üfleyip	işi	bitirmiyorsun?” </p>
<p class="calibre1">Jon’un	 sorusuna	 Dalla	 cevap	 verdi,	 karnı	 içindeki	 çocukla	 şişmiş	 bir	 halde	 maltızın	 yanındaki kürk	yığının	üstünde	yatan	Dalla.	“Biz	özgür	insanlar,	siz	diz	çökenlerin	unuttuğu	şeyleri	biliriz.	Bazen	en kısa	 yol	 en	 güvenli	 yol	 değildir	 Jon	 Kar.	 Bir	 zamanlar	 Boynuzlu	 Lord,	 büyücülüğün	 kabzasız	 bir	 kılıç olduğunu	söylerdi.	Onu	güvenli	bir	şekilde	tutmanın	yolu	yoktur.” </p>
<p class="calibre1">Mance,	 elini	 devasa	 borunun	 kıvrımlarında	 gezdirdi.	 “Hiçbir	 adam	 sadağında	 tek	 okla	 ava</p>
<p class="calibre1">çıkmaz,”	 dedi.	 “Styr	 ve	 Jarl’ın	 senin	 kardeşlerini	 gavil	 avlayacağını	 ve	 kapıyı	 bizim	 için	 açacağını ummuştum.	Garnizonunuzu	sahte	saldırılarla,	akınlarla	ve	tali	taarruzlarla	Sur’dan	uzaklaştırdım.	Bowen Marsh	 bu	 yemi	 tam	 da	 tahmin	 ettiğim	 gibi	 yuttu.	 Lâkin	 senin	 sakatlardan	 ve	 yetimlerden	 oluşan	 çeten beklediğimden	 çok	 daha	 inatçı	 çıktı.	 Lâkin	 bizi	 durdurduğunuzu	 düşünme	 sakın.	 Gerçek	 şu	 ki	 siz	 çok azsınız	ve	biz	çok	fazlayız.	Buradaki	saldırıya	devam	ederim	ve	buna	rağmen	Fok	Körfezi’ni	geçmek	ve Doğugözcüsü’nü	 arkadan	 almak	 üzere	 o	 bin	 adam	 gönderebilirim.	 Gölge	 Kule’ye	 de	 saldırabilirim, girişleri	 yaşayan	 her	 adam	 kadar	 ben	 de	 biliyorum.	 Terk	 ettiğiniz	 kalelerin	 kapılarını	 kazmak	 için adamlar	ve	mamutlar	yollayabilirim,	hepsine	aynı	anda.” </p>
<p class="calibre1">“Öyleyse	neden	yapmıyorsun?”	Jon	o	anda	Uzunpençe’yi	çekebilirdi	fakat	yabanılın	söyleyeceği</p>
<p class="calibre1">şeyleri	duymak	istiyordu. </p>
<p class="calibre1"><a id="p609"></a>“Kan,”	 dedi	 Mance	 Rayder.	 “Nihayetinde	 kazanırım,	 evet,	 lâkin	 beni	 kanatırsınız.	 İnsanlarım yeterince	kanadı.” </p>
<p class="calibre1">“Kayıpların	o	kadar	ağır	değil.” </p>
<p class="calibre1">“Sizin	elinizden	değil.”	Mance,	Jon’un	yüzünü	inceledi.	“İlk	İnsanların	Yumruğu’nu	gördün.	Orada</p>
<p class="calibre1">ne	olduğunu	biliyorsun.	Neyle	yüzleştiğimizi	biliyorsun.” </p>
<p class="calibre1">“Ötekiler...” </p>
<p class="calibre1">“Günler	 kısalır	 ve	 geceler	 soğurken	 onlar	 güçlenir.	 Önce	 insanlarını	 öldürürler	 ve	 sonra	 senin ölülerini	sana	karşı	gönderirler.	Devler	onların	karşısında	duramadı.	Thennler,	buzlu	nehir	kabileleri	ve Boynuzayaklar	da	öyle.” </p>
<p class="calibre1">“Sen	de	duramadın?” </p>
<p class="calibre1">“Ben	 de.”	 Bu	 itirafta	 öfke	 vardı,	 kelimelerin	 anlatmaya	 yetmeyeceği	 bir	 acılık.	 “Raymun</p>
<p class="calibre1">Kızılsakal,	 Ozan	 Bael,	 Gendel	 ve	 Gorne,	 Boynuzlu	 Lord,	 hepsi	 güneye	 fethetmek	 için	 geldi	 ama	 ben kuyruğumu	 bacaklarımın	 arasına	 kıstırıp	 Sur’un	 gölgesinde	 saklanmaya	 geldim.”	 Mance	 tekrar	 boruya dokundu.	 “Eğer	 Kış	 Borusu’nu	 üflersem	 Sur	 çökecek.	 Ya	 da	 şarkılar	 beni	 böyle	 inandırdı,	 insanlarımın arasında	bunu	her	şeyden	çok	isteyenler	var...” </p>
<p class="calibre1">“Fakat	Sur	bir	kez	çöktüğünde,”	dedi	Dalla,	“Ötekiler’i	ne	durduracak?” </p>
<p class="calibre1">Mance	sevgi	dolu	bir	gülümsemeyle	kadına	baktı.	“Kendime	çok	akıllı	bir	kadın	buldum.”	Jon’a</p>
<p class="calibre1">döndü.	 “Git,	 onlara	 kapıları	 açmalarını	 ve	 geçmemize	 izin	 vermelerini	 söyle.	 Bunu	 yaparlarsa	 boruyu onlara	vereceğim	ve	Sur	sonsuza	kadar	ayakta	alacak.” </p>
<p class="calibre1"> <i class="calibre4">Kapıları	 aç	 ve	 geçmelerine	 izin	 ver. </i>	 Söylemesi	 kolaydı	 ama	 ardından	 ne	 gelecekti?	 Kışyarının yıkıntıları	 arasında	 kamp	 kuran	 devler?	 Kurt	 Ormanı’nda	 yamyamlar,	 hendek	 mezarları	 süpüren	 köpek arabaları?	 Beyaz	 Liman’dan	 gemi	 inşaatçılarının	 ve	 gümüş	 ustalarının	 kızlarını,	 Taşlı	 Kıyı’dan	 balıkçı kadınları	çalan	özgür	insanlar?	“Sen	gerçek	bir	kral	mısın?”	diye	sordu	Jon	birdenbire. </p>
<p class="calibre1">“Eğer	 sorduğun	 buysa,	 başımda	 hiçbir	 zaman	 taç	 olmadı	 ve	 popom	 kahrolası	 bir	 tahtta	 hiç oturmadı,”	diye	cevap	verdi	Mance.	“Bir	adamın	gelebileceği	en	alt	tabakadan	geldim.	Kafama	bir	rahip tarafından	 yağlar	 sürülmedi.	 Kalem	 yok.	 Benim	 kraliçem	 kürkler	 giyer,	 kehribarlar	 takar;	 ipekler	 ve safirler	 değil.	 Ben	 kendi	 kendimin	 şövalyesiyim,	 kendi	 kendimin	 soytarısı	 ve	 kendi	 kendimin	 arpçısı. </p>
<p class="calibre1">Baban	kraldı	diye	Sur’un	Ötesindeki	Kral	olmazsın.	Özgür	insanlar	bir	ismi	takip	etmez	ve	kimin	daha önce	doğduğunu	umursamaz.	Onlar	savaşçıları	takip	eder.	Gölge	Kule’yi	terk	ettiğimde,	kral	hamurundan yoğrulduklarını	 anlatıp	 gürültü	 yapan	 beş	 adam	 vardı.	 Biri	 Tormund’du,	 biri	 de	 Magnar.	 Diğer	 üçünü katlettim;	takip	etmek	yerine	dövüşmeyi	tercih	edeceklerini	açıkça	söylediklerinde. </p>
<p class="calibre1">“Düşmanlarını	 öldürebilirsin,”	 dedi	 Jon	 çekinmeden,	 “ama	 dostlarına	 hükmedebilir	 misin?	 Eğer insanlarının	 geçmesine	 izin	 verirsek,	 onların	 kral	 huzurunu	 bozmamasını	 ve	 kanunlara	 itaat	 etmesini sağlayabilir	misin?” </p>
<p class="calibre1">“Kimin	 kanunları?	 Kışyarının	 ve	 Kral	 Topraklarimn	 kanunları	 mı?”	 Mance	 güldü.	 “Kanun</p>
<p class="calibre1">istediğimiz	zaman	kendimiz	yaparız.	Kral	adaletiniz	sizde	kalabilir,	kral	vergileriniz	de.	Ben	size	boruyu vermeyi	öneriyorum,	özgürlüğümüzü	değil.	Size	diz	çökmeyeceğiz.” </p>
<p class="calibre1">“Ya	 teklifi	 reddedersek?”	 Jon	 teklifin	 reddedileceğinden	 emindi.	 Yaşlı	 Ayı	 olsa	 dinlerdi	 en azından,	bununla	birlikte	otuz	ya	da	kırk	bin	yabanılın	Yedi	Krallık’ta	serbestçe	dolaşması	fikri	ona	ayak diretirdi.	Fakat	Alliser	Thorne	ve	Janos	Slynt	bu	fikri	bir	an	bile	düşünmeden	geri	çevirirdi. </p>
<p class="calibre1">“Eğer	 reddederseniz,”	 dedi	 Mance	 Rayder,	 “Tormund	 Devfelaketi,	 bundan	 üç	 gün	 sonra	 sonra şafak	vakti	Kış	Borusu’nu	üfleyecek.” </p>
<p class="calibre1">Jon,	 Mance’in	 mesajını	 Kara	 Kale’ye	 götürüp	 onlara	 borudan	 bahsedebilirdi	 fakat	 Mance’i	 sağ</p>
<p class="calibre1">bırakırsa,	Lord	Janos	ve	Sör	Alliser	bunu	Jon’un	bir	dönek	olduğunun	kanıtı	olarak	kabul	ederdi.  <i class="calibre4">Eğer</i> <i class="calibre4">boruyu	ortadan	kadırabilirsem,	onu	şimdi	ve	burada	paramparça	edebilirsem... </i>	fakat	Jon	bu	fikri	enine</p>
<p class="calibre1"><a id="p610"></a>boyuna	 düşünmeye	 başlayamadan,	 başka	 bir	 borunun	 pes	 sesini	 duydu,	 çadırın	 hayvan	 derisi	 duvarları tarafından	hafifletilen	bir	ses.	Mance	de	duymuştu,	kaşlarını	çatarak	çadırın	kapısına	gitti.	Jon	onu	takip etti. </p>
<p class="calibre1">Savaş	 borusunun	 sesi	 dışarıda	 daha	 güçlüydü.	 Borunun	 çağrısı	 yabanıl	 kampını	 hareketlendirdi. </p>
<p class="calibre1">Mızraklar	 taşıyan	 üç	 Boynuza	 yak	 adamı	 koşarak	 çadırın	 önünden	 geçti.	 Atlar	 kişniyordu,	 devler	 Eski Dil’de	kükrüyordu	ve	mamutlar	bile	huzursuzdu. </p>
<p class="calibre1">“Keşif	süvarilerinin	boruları,”	dedi	Tormund,	Mance’e. </p>
<p class="calibre1">“Bir	 şey	 geliyor.”	 Varamyr	 bağdaş	 kurmuş	 bir	 halde	 yarı	 donmuş	 zeminde	 oturuyordu,	 kurtları huzursuzca	adamın	etrafında	dönüyordu.	Jon’un	kafasının	üzerinden	bir	gölge	geçti,	Jon	yukarı	baktığında bir	kartalın	mavi	gri	kanatlarını	gördü.	“Doğudan	geliyor.” </p>
<p class="calibre1"> <i class="calibre4">Ölüler	 yürüdüğünde	 duvarların,	 kazıkların	 ve	 kılıçların	 bir	 anlamı	 kalmaz</i>,	 diye	 hatırladı Jon.  <i class="calibre4">Ölülerle	savaşamazsın	Jon	Kar.	Bunu	kimse	benden	iyi	bilmez. </i></p>
<p class="calibre1">Harma	kaşlarını	çattı.	“Doğu?	Yaratıklar	arkamızda	kalmış	olmalı.” </p>
<p class="calibre1">“Doğu,”	diye	tekrar	etti	derideğiştiren.  <i class="calibre4">“Bir	şey	geliyor.” </i></p>
<p class="calibre1">“Ötekiler?”	diye	sordu	Jon. </p>
<p class="calibre1">Mance	 başını	 sağa	 sola	 salladı.	 “Ötekiler	 güneş	 yukarıdayken	 asla	 gelmez.”	 Keskinleştirilmiş</p>
<p class="calibre1">kemikten	 yapılmış	 mızraklarını	 sallayan	 sürücülerle	 dolu	 köpek	 arabaları	 çıngırdayarak	 ölüm	 sahasını geçiyordu.	 “Bunlar	 nereye	 gittiklerini	 sanıyorlar?	 Quenn,	 şu	 aptalları	 ait	 oldukları	 yere	 geri	 getir.	 Biri atımı	getirsin.	Kısrağı,	aygırı	değil.	Zırhımı	da	istiyorum.”	Mance,	şüphe	dolu	gözlerle	Sur’a	baktı.	Buzlu siperlerin	tepesinde	ok	toplayan	saman	askerler	vardı	ama	herhangi	bir	hareket	belirtisi	görünmüyordu. </p>
<p class="calibre1">“Harma,	süvarilerini	atlara	bindir.	Tormund,	oğullarını	bul	ve	bana	üçlü	bir	mızrak	sırası	ver.” </p>
<p class="calibre1">“Tamam,”	dedi	Tormund	uzaklaşırken. </p>
<p class="calibre1">Fare	 görünümlü	 ufak	 tefek	 derideğiştiren	 gözlerini	 kapadı	 ve	 “Derelerden	 ve	 av	 patikalarından geçerek	geliyorlar...”	dedi. </p>
<p class="calibre1">“Kim?” </p>
<p class="calibre1">“Adamlar.	Atlı	adamlar.	Çelik	giymiş	adamlar	ve	siyah	giymiş	adamlar.” </p>
<p class="calibre1">“Kargalar.”	Mance,	kelimeyi	bir	küfre	dönüştürmüştü.	Jon’a	döndü.	“Benim	eski	kardeşlerim,	biz</p>
<p class="calibre1">konuşurken	saldırdıkları	takdirde	beni	pantolonum	aşağıdayken	yakalayacaklarını	mı	düşündüler?” </p>
<p class="calibre1">“Eğer	 bir	 saldırı	 planladıysalar	 bile	 bana	 söylemediler.”	 Jon	 buna	 inanmıyordu.	 Lord	 Janos’un elinde	yabanıl	kampına	saldırı	düzenleyecek	sayıda	adam	yoktu.	Üstelik	Janos,	Sur’un	yanlış	tarafındaydı ve	kapı	molozlarla	tıkanmıştı.  <i class="calibre4">Onun	kafasında	başka	bir	kalleşlik	var,	bu	onun	marifeti	olamaz. </i></p>
<p class="calibre1">“Eğer	 bana	 yine	 yalan	 söylüyorsan	 buradan	 sağ	 ayrılamazsın,”	 diye	 uyardı	 Mance.	 Muhafızlar Mance’in	atını	ve	zırhını	getirdi.	Jon	kampın	diğer	yerlerinde,	birbirinden	farklı	amaçlar	için	koşuşturan insanlar	gördü,	bazı	adamlar	Sur’a	saldıracakmış	gibi	durum	alırken,	diğerleri	ormanın	içine	kaçıyordu. </p>
<p class="calibre1">Kadınlar	 köpek	 arabalarını	 doğuya	 sürerken	 mamutlar	 batıya	 doğru	 gidiyordu.	 Üç	 yüz	 metre	 ilerideki ormanın	kenarında	ince	bir	korucu	sırası	belirdiğinde	Jon	omzunun	üzerinden	uzanıp	Uzunpençe’yi	çekti. </p>
<p class="calibre1">Korucular	siyah	zırhlar,	yarım	miğferler	ve	siyah	pelerinleri	giymişti.	Mance,	yarı	zırhlı	bir	halde	kılıcını çekti.	Soğuk	bir	sesle,	“Bununla	ilgili	hiçbir	şey	bilmiyordun	değil	mi?”	diye	sordu	Jon’a. </p>
<p class="calibre1">Korucular,	 karadiken	 yığınlarının	 ve	 ağaçların	 arasından	 geçerek,	 soğuk	 bir	 sabahta	 akan	 bal misali	 ağır	 ağır	 yabanıl	 kampına	 girdi.	 Yabanıllar	 korucuları	 karşılamak	 için	 hareketlendi.	 Sopalarını, bronz	 kılıçlarını	 ve	 çakmaktaşı	 baltalarını	 sallayarak,	 savaş	 çığlıkları	 atarak	 dörtnala	 kadim düşmanlarının	 üzerine	 koştular.  <i class="calibre4">Bir	 çığlık,	 bir	 kesik	 ve	 cesur	 bir	 ölüm</i>;	 kara	 kardeşlerin,	 yabanılların dövüş	usulüyle	ilgili	bunları	söylediğini	duymuştu	Jon. </p>
<p class="calibre1">“Neye	istersen	inan,”	dedi	Sur’un	Ötesindeki	Kral’a,	“ama	ben	herhangi	bir	saldırıyla	ilgili	hiçbir şey	bilmiyorum.” </p>
<p class="calibre1"><a id="p611"></a>Mance	cevap	veremeden,	otuz	akıncının	başındaki	Harma	bir	yıldırım	gibi	çadırın	önünden	geçti. </p>
<p class="calibre1">Sancağı	 önden	 gidiyordu;	 bir	 mızrağa	 geçirilmiş	 bir	 köpek	 başı,	 her	 adımda	 kan	 yağdırıyordu.	 Mance, korucuların	 arasına	 dalan	 kadını	 izledi.	 “Doğru	 söylüyor	 olabilirsin,”	 dedi	 Jon’a.	 “Bunlar Doğugözcüsü’nün	 adamları	 gibi	 görünüyor.	 Ata	 binmiş	 denizciler.	 Cotter	 Pyke	 her	 zaman	 akıldan	 çok cesaret	 sahibiydi.	 Kemik	 Lordu’nu	 Uzun	 Mezar’da	 ele	 geçirdi,	 bana	 da	 aynı	 şeyi	 yapmayı	 düşünmüş</p>
<p class="calibre1">olabilir.	Eğer	öyleyse	aptallık	etmiş.	Yeterince	adamı	yok.	O...” </p>
<p class="calibre1">“<i class="calibre4">Mance! </i>”	 diyen	 bir	 feryat	 geldi.	 Ağaçların	 arasından	 terli	 bir	 atın	 sırtında	 oturan	 bir	 keşif süvarisi	fırladı.	“<i class="calibre4">Mance</i>,	daha	fazlası	da	var,	bütün	çevremizi	sarmışlar,	demir	adamlar,  <i class="calibre4">demir</i>,	bir	demir adam	 <i class="calibre4">ordusu</i>.” </p>
<p class="calibre1">Mance	küfrederek	eyerine	tırmandı.	“Varamyr,	Dalla’yla	kal	ve	ona	bir	zarar	gelmediğinden	emin</p>
<p class="calibre1">ol.”	 Sur’un	 Ötesindeki	 Kral	 kılıcının	 ucuyla	 Jon’u	 gösterdi.	 “Ve	 bu	 karganın	 üstünde	 fazladan	 birkaç gözün	olsun.	Kaçarsa	boğazını	kes.” </p>
<p class="calibre1">“Evet,	bunu	yaparım.”	Derideğiştiren,	Jon’dan	bir	baş	kısaydı,	kambur	ve	yumuşaktı	ama	o	gölge</p>
<p class="calibre1">kedisi	 Jon’un	 bağırsaklarını	 tek	 pençeyle	 dışarı	 dökebilirdi.	 “Kuzeyden	 de	 geliyorlar,”	 dedi	 Varamyr, Mance’e.	“Gitsen	iyi	olur.” </p>
<p class="calibre1">Mance,	 kuzgun	 kanatlı	 miğferini	 taktı.	 Mance’in	 adamları	 da	 atlarına	 bindi.	 “Mızrak	 başı,”	 diye bağırdı	 Mance,	 “benden	 itibaren	 kama	 düzeni	 oluşturun.”	 Ama	 Mance	 atını	 mahmuzlayıp	 arazinin karşısındaki	 koruculara	 doğru	 koştuğunda,	 onun	 yakalamak	 için	 yarışan	 adamlar	 düzenin	 bütün	 şeklini kaybetti. </p>
<p class="calibre1">Jon,	Kış	Borusu’nu	düşünerek	çadıra	doğru	bir	adım	attı	ama	gölge	kedisi	yolunu	kesti,	kuyruğunu</p>
<p class="calibre1">savurdu.	 Hayvanın	 burun	 delikleri	 titredi	 ve	 kıvrımlı	 ön	 dişlerinin	 arasından	 salyalar	 aktı.  <i class="calibre4">Korkumun</i> <i class="calibre4">kokusunu	 alıyor</i>.	 Jon,	 Hayalet’i	 her	 zamankinden	 fazla	 özlüyordu	 şimdi.	 İki	 kurt	 Jon’un	 arkasındaydı, hırlıyorlardı. </p>
<p class="calibre1">Varamyr’in,	 “Sancaklar,”	 diye	 mırıldandığını	 duydu	 Jon.	 “Altın	 sancaklar	 görüyorum,	 ah...”	 Bir mamut	 kükreyerek	 çadırın	 önünden	 geçti,	 mamutun	 sırtındaki	 ahşap	 kulede	 yarım	 düzine	 yaycı	 vardı. </p>
<p class="calibre1">“Kral...	hayır...” </p>
<p class="calibre1">Sonra	derideğiştiren	başını	arkaya	kaldırdı	ve	 <i class="calibre4">çığlık	attı. </i></p>
<p class="calibre1">Ses	sarsıcıydı,	sağır	ediciydi,	ızdırapla	kalınlaşmıştı.	Varamyr	yere	devrildi,	kıvranıyordu,	gölge kedisi	de	çığlık	atıyordu...	ve	doğu	semasında,	yüksekte	çok	yüksekte,  <i class="calibre4">yanan</i>	bir	kartal	gördü	Jon.	Kartal, bir	 kalp	 atımı	 boyunca	 bir	 yıldızdan	 daha	 parlak	 ışıldadı,	 kırmızı,	 altın	 ve	 turuncuyla	 sarmalandı, kanatları	 çılgınca	 havayı	 dövüyordu,	 uçarak	 acıdan	 kaçabilirmiş	 gibi.	 Kartal	 daha	 yükseğe	 uçtu,	 daha yükseğe,	daha	da	yükseğe. </p>
<p class="calibre1">Çığlık,	 Val’i	 çadırdan	 çıkardı,	 kızın	 yüzü	 bembeyazdı.	 “Bu	 ne,	 ne	 oldu?”	 Varamyr’in	 kurtları birbirleriyle	 dövüşüyordu,	 gölge	 kedisi	 ağaçların	 arasına	 kaçmıştı	 ama	 adam	 hâlâ	 yerde	 kıvranıyordu. </p>
<p class="calibre1">“Onun	neyi	var?”	diye	sordu	Val	dehşetle.	“Mance	nerede?”	“Orada.”	Jon	eliyle	gösterdi.	“Dövüşe	gitti.” </p>
<p class="calibre1">Kral,	dağınık	kamasını	bir	korucu	düğümünün	içine	götürmüştü,	kılıcı	inip	kalkıyordu. </p>
<p class="calibre1">“Gitti	mi?	Gidemez.	Şimdi	olmaz.	Başladı.” </p>
<p class="calibre1">“Mücadele?”	Jon,	Harma’nın	köpek	başının	önünde	dağılan	korucuları	izledi.	Akıncılar	çığlık	attı, </p>
<p class="calibre1">saldırdı	 ve	 siyah	 giyen	 adamları	 tekrar	 ağaçların	 içine	 yolladı.	 Ama	 ormandan	 daha	 fazla	 adam geliyordu,	bir	at	sırası.  <i class="calibre4">Ağır	atların	sırtındaki	şövalyeler</i>,	Jon	gördü.	Harma,	şövalyeleri	karşılamak	için adamlarını	tekrar	düzene	sokup	dönmek	zorunda	kaldı	ama	adamlarının	yarısı	fazla	uzağa	koştu. </p>
<p class="calibre1">“<i class="calibre4">Doğum! </i>”	diye	bağırıyordu	Val,	Jon’a. </p>
<p class="calibre1">Her	 yerde	 borazanlar	 çalıyordu,	 gürültülü	 ve	 metalik.	 Yabanılların	 borazanları	 yoktu,	 sadece savaş	 boruları	 vardı.	 Bunu	 Jon	 kadar	 şövalyeler	 de	 biliyordu;	 borazanların	 sesi	 özgür	 insanların	 akıl karışıklığıyla	 koşmasına	 neden	 oluyordu,	 bazıları	 mücadeleye	 doğru	 gidiyordu,	 diğerleri	 mücadeleden</p>
<p class="calibre1"><a id="p612"></a>kaçıyordu.	 Bir	 mamut,	 üç	 adamın	 batıya	 doğru	 sürmeye	 çalıştığı	 bir	 koyun	 sürüsünün	 içinden	 tepinerek geçiyordu.	 Davullar	 inlerken	 yabanıllar	 kare	 düzeni	 ve	 hatlar	 oluşturmaya	 çalışıyordu	 ama	 çok	 geç kalmışlardı,	çok	düzensizlerdi	ve	çok	yavaşlardı.	Düşman,	ağır	atlardan	oluşan	üç	muazzam	sıra	halinde ormandan	 çıkıyordu;	 doğudan,	 kuzeydoğudan	 ve	 kuzeyden,	 adamların	 hepsi	 koyu	 ışıltılı	 çeliklere	 ve parlak	yün	pelerinlere	bürünmüştü.	Doğugözcüsü’nün	adamları	değillerdi,	onlar	bir	sıra	keşif	süvarisiydi sadece.	Bir	ordu.  <i class="calibre4">Kral</i>?	Jon’un	kafası	da	en	az	yabanılların	kafası	kadar	karışıktı.	Robb	dönmüş	olabilir miydi?	 Demir	 Taht’ta	 oturan	 çocuk	 nihayet	 harekete	 mi	 geçmişti?	 “En	 iyisi	 çadıra	 geri	 dön,”	 dedi	 Jon, Val’a. </p>
<p class="calibre1">Sıralardan	biri	arazinin	karşısında	Köpekbaşlı	Harma’yı	ezdi.	Diğeri,	Tormund’un	mızrakçılarını</p>
<p class="calibre1">kanattan	dağıttı,	Tormund	ve	oğulları	umutsuz	bir	halde	mızrakçıları	geri	döndürmeye	çalışıyordu.	Buna karşılık	 devler,	 mamutlarına	 tırmanıyordu	 ve	 zırhlı	 atlarının	 sırtındaki	 şövalyeler	 bundan	 hiç hoşlanmamıştı;	 Jon,	 savaş	 ve	 süvari	 atlarının,	 yürüyen	 dağların	 görüntüsü	 karşısında	 nasıl	 bağırıp dağıldığını	 görebiliyordu.	 Ama	 yabanıl	 tarafında	 da	 korku	 vardı,	 yüzlerce	 kadın	 ve	 çocuk	 mücadeleden uzağa	 kaçıyordu,	 bazıları	 atların	 toynaklarının	 altında	 eziliyordu.	 Jon,	 yaşlı	 bir	 kadının	 iki	 tekerli	 at arabasının,	üç	köpek	arabasının	yoluna	çıktığını	ve	arabaların	birbirine	çarptığını	gördü. </p>
<p class="calibre1">“Tanrılar,”	diye	fısıldadı	Val,	“tanrılar,	bunu	neden	yapıyorlar?” </p>
<p class="calibre1">“Çadıra	gir	ve	Dalla’nın	yanında	kal.	Burası	güvenli	değil.” </p>
<p class="calibre1">Çadırın	içi	de	daha	güvenli	olmayacaktı	ama	kızın	bunu	duymasına	gerek	yoktu. </p>
<p class="calibre1">“Ebe	kadını	bulmam	gerek,”	dedi	Val. </p>
<p class="calibre1">“Ebe	kadın	sensin.	Mance	gelene	kadar	burada	kalacağım.”	Jon,	Mance’i	gözünden	kaçırmıştı	ama</p>
<p class="calibre1">tekrar	buldu;	adam,	atlı	adamlardan	oluşan	düğümün	içinden	geçiyordu.	Mamutlar	merkez	hattı	dağıtmıştı ama	 diğer	 iki	 hat	 kerpeten	 gibi	 kapanıyordu.	 Kampın	 doğu	 kenarında,	 çadırlara	 ateş	 okları	 fırlatan okçular	 vardı.	 Jon,	 bir	 mamutun	 bir	 şövalyeyi	 eyerinden	 aldığını	 ve	 gövdesinin	 bir	 fiskesiyle	 on	 beş</p>
<p class="calibre1">metre	 uzağa	 fırlattığını	 gördü.	 Yabanıllar	 bir	 dere	 gibi	 akarak	 çadırın	 önünden	 geçiyordu,	 kadınlar	 ve çocuklar	 mücadeleden	 uzağa	 kaçıyordu.	 Bazıları	 Jon’a	 karanlık	 bakışlar	 atıyordu	 ama	 onun	 elinde Uzunpençe	vardı,	kimse	onu	rahatsız	etmiyordu.	Varamyr	bile	kaçmıştı,	ellerinin	ve	ayaklarının	üstünde emekleyerek	uzaklaşmıştı. </p>
<p class="calibre1">Ağaçların	 arasından	 daha	 fazla	 adam	 dökülüyordu,	 sadece	 şövalyeler	 değil,	 şimdi	 hürsüvariler, atlı	 yaycılar	 ve	 zırhlı	 yelekler	 ile	 kazan	 şekilli	 miğferler	 giyen	 silahlı	 askerler.	 Adamların	 üzerinde	 bir sancak	 sürüsü	 uçuyordu.	 Rüzgârla	 kamçılanan	 sancakların	 üstündeki	 armaları	 görmek	 zordu	 ama	 Jon’un gözüne	bir	denizatı,	bir	kuş	tarlası	ve	bir	çiçek	halkası	ilişti,	bunlar	kimlerin	armalarıydı? </p>
<p class="calibre1">Jon	 doğuda,	 kuzeyde	 ve	 kuzeydoğuda,	 ayakta	 kalmak	 ve	 savaşmak	 için	 çaba	 gösteren	 yabanıl grupları	gördü	fakat	saldırganlar	onları	ezip	geçti.	Özgür	insanlar	hâlâ	sayıca	üstündü	ama	saldırganların çelik	 zırhları	 ve	 ağır	 atları	 vardı.	 Jon	 mücadelenin	 en	 yoğun	 olduğu	 yerde,	 üzengilerinin	 üstünde	 ayağa kalmış	 olan	 Mance’i	 gördü.	 Adamın	 kırmızı	 siyah	 pelerini	 ve	 kuzgun	 kanatlı	 miğferi	 onu	 kalabalığın içinde	 ayırt	 etmeyi	 kolaylaştırıyordu.	 Mance’in	 etrafında	 toplanmak	 için	 ona	 doğru	 koşan	 yabanıllar, kama	 düzeni	 oluşturmuş	 şövalyeler	 tarafından	 ezildi.	 Mance’in	 kısrağı	 şahlandı,	 havayı	 tekmeledi	 ve göğsüne	bir	mızrak	aldı.	Sonra	çelikten	bir	dalga	Mance’e	çarptı. </p>
<p class="calibre1"> <i class="calibre4">Bitti, </i>	diye	düşündü	Jon,  <i class="calibre4">bozgun. </i>	Yabanıllar	 kaçıyordu,	 silahlarını	 bırakıyorlardı.	 Boynuzayaklar, mağara	adamları	ve	bronz	zırhlarıyla	Thennler,	hepsi	kaçıyordu.	Mance	gitmişti,	biri	Harma’nın	kafasını bir	 direğin	 ucunda	 sallıyordu,	 Tormund’un	 hattı	 dağılmıştı.	 Sadece	 mamutların	 sırtındaki	 devler dayanıyordu;	 kırmızı,	 çelik	 bir	 denizdeki	 tüylü	 adalar.	 Alevler	 çadırdan	 çadıra	 sıçrıyordu,	 bazı	 uzun çamlar	 da	 tutuşmuştu.	 Ve	 dumanların	 içinden,	 zırhlı	 atların	 sırtında	 başka	 zırhlı	 şövalyeler	 çıktı. </p>
<p class="calibre1">Başlarının	 üzerinde	 şimdiye	 kadarki	 en	 büyük	 sancaklar	 yüzüyordu,	 çarşaflar	 kadar	 büyük	 kraliyet sancakları;	 sarı	 sancağın	 üstünde	 alevli	 bir	 kalp	 vardı,	 alevler	 uzun	 ve	 sivri	 uçluydu,	 diğer	 sancak</p>
<p class="calibre1"><a id="p613"></a>altından	 dövülmüş	 bir	 çarşafa	 benziyordu,	 sancağın	 üstündeki	 siyah	 erkek	 geyik	 rüzgârla	 zıplayıp dalganıyordu. </p>
<p class="calibre1"> <i class="calibre4">Robert</i>,	diye	düşündü	Jon	bir	çılgın	an	boyunca,	Oweni	hatırladı,	ama	borazanlar	tekrar	çaldığında ve	şövalyeler	ileri	atıldığında,	adamların	bağırdığı	isim	 <i class="calibre4">Stannis’</i> ti.  <i class="calibre4">“Stannis!	STANNIS! </i>” </p>
<p class="calibre1">Jon	döndü	ve	çadıra	girdi. </p>
<p class="calibre1"><b class="calibre3">ARYA</b></p>
<p class="calibre1">Hanın	 dışındaki	 kurumuş	 darağacında,	 bir	 kadının	 kemikleri	 rüzgârın	 her	 esişinde	 dönüyor	 ve tıkırdıyordu. </p>
<p class="calibre1"> <i class="calibre4">Bu	 hanı	 biliyorum. </i>	 Arya,	 Rahibe	 Mordane’in	 sıkı	 gözetimi	 altında	 ablası	 Sansa’yla	 birlikte	 bu handa	 uyuduğunda	 hanın	 kapısında	 bir	 darağacı	 yoktu	 gerçi.	 “İçeri	 girmek	 istemeyiz,”	 diye	 karar	 verdi aniden,	“hayaletler	olabilir.” </p>
<p class="calibre1">“En	 son	 ne	 zaman	 bir	 kupa	 şarap	 içtim	 biliyor	 musun?”	 Sandor	 eyerinden	 aşağı	 atladı.	 “Ayrıca yakut	geçidi	kimin	tuttuğunu	öğrenmemiz	gerek.	İstersen	atların	yanında	kal,	benim	için	fark	etmez.” </p>
<p class="calibre1">“Ya	 seni	 tanırlarsa?”	 Sandor	 yüzünü	 gizlemek	 için	 uğraşmıyordu	 artık.	 Onu	 kimin	 tanıdığı umurunda	değilmiş	gibi	görünüyordu.	“Seni	tutsak	almak	isteyebilirler.” </p>
<p class="calibre1">“Bırak	denesinler.”	Tazı,	kınının	içindeki	uzunkılıcı	gevşetti	ve	kapıyı	itip	içeri	girdi. </p>
<p class="calibre1">Arya	kaçmak	için	bundan	daha	iyi	bir	fırsat	bulamazdı.	Ödlek’e	binip	uzaklaşabilirdi,	Yabancıyı</p>
<p class="calibre1">da	yanına	alırdı.	Dudağını	ısırdı.	Sonra	atları	ahıra	götürdü	ve	Tazı’nın	peşinden	hana	girdi. </p>
<p class="calibre1"> <i class="calibre4">Onu	tanıyorlar. </i>	Sessizlik	Arya’ya	bunu	söylüyordu.	Ama	en	kötü	şey	bu	değildi.	Arya	da	onları tanıyordu.	 Cılız	 hancıyı	 değil,	 kadınları	 değil,	 şöminenin	 yanındaki	 çiftlik	 işçilerini	 değil.	 Diğerlerini. </p>
<p class="calibre1">Askerleri.	Arya	askerleri	tanıyordu. </p>
<p class="calibre1">“Ağabeyini	 mi	 arıyorsun	 Sandor?”	 Polliver’ın	 eli,	 kucağındaki	 kızın	 korsajının	 içindeydi	 ama elini	dışarı	çıkardı. </p>
<p class="calibre1">“Bir	kupa	şarap	arıyorum.	Hancı,	bir	sürahi	kırmızı.”	Clegane	yere	bir	avuç	dolusu	bakır	attı. </p>
<p class="calibre1">“Sorun	istemiyorum	sör,”	dedi	hancı. </p>
<p class="calibre1">“Öyleyse	bana	 <i class="calibre4">sör</i>	deme.”	 Tazı’nın	 ağzı	 seyirdi.	 “Sağır	 mısın	 seni	 aptal?	 Şarap	 istedim.”	 Hancı koşarak	giderken	Clegane	adamın	arkasından	bağırdı.  <i class="calibre4">“İki	kupa! </i>	Kız	da	susadı!” </p>
<p class="calibre1"> <i class="calibre4">Sadece	üç	kişiler</i>,	diye	düşündü	Arya.	Polliver	ona	kısa	bir	bakış	attı,	Polliver’in	yanındaki	çocuk hiç	 bakmadı	 ama	 üçüncü	 adam	 gözlerini	 uzun	 süre	 ona	 dikti.	 Adam	 orta	 boyluydu,	 orta	 yapılıydı,	 kaç yaşında	olduğunu	bile	belli	etmeyen	alelade	bir	yüzü	vardı. </p>
<p class="calibre1"> <i class="calibre4">Vadeci.	Vadeci	ve	Polliver. </i>	Kıyafetine	ve	yaşına	bakılırsa,	çocuk	bir	yaverdi.	Burnunun	kenarında kocaman,	 beyaz	 bir	 sivilce	 vardı,	 alnında	 da	 birkaç	 kırmızı	 sivilce.	 “Sör	 Gregor’un	 bahsettiği	 kayıp köpek	yavrusu	bu	mu?”	diye	sordu	çocuk,	Vadeci’ye.	“Altına	işedikten	sonra	kaçan?” </p>
<p class="calibre1">Vadeci	 ikaz	 eder	 bir	 tavırla	 elini	 çocuğun	 koluna	 koydu,	 başını	 kısa	 ve	 sert	 bir	 şekilde	 salladı. </p>
<p class="calibre1">Arya	bu	uyarıyı	açıkça	okudu. </p>
<p class="calibre1">Ama	 yaver	 okumadı	 ya	 da	 umursamadı.	 “Sör	 Gregor,	 köpek	 yavrusu	 kardeşinin,	 Kral</p>
<p class="calibre1">Topraklarındaki	 mücadele	 hararetlendiğinde	 kuyruğunu	 bacaklarının	 arasına	 kıstırdığını	 ve	 ağlayarak</p>
<p class="calibre1"><a id="p614"></a>kaçtığını	söyledi.”	Çocuk	aptal	ve	alaycı	bir	sırıtışla	Tazı’ya	baktı. </p>
<p class="calibre1">Clegane	çocuğu	inceledi,	tek	kelime	etmedi.	Polliver	kucağındaki	kızı	itip	ayağa	kalktı.	“Delikanlı sarhoş,”	 dedi.	 Silahlı	 asker	 Tazı	 kadar	 uzundu	 ama	 onun	 kadar	 kaslı	 değildi.	 Çenesi	 ve	 gıdısı	 yaprak şekilli	bir	sakalla	kaplıydı,	adamın	sakalları	gür,	siyah	ve	bakımlıydı	ama	kafası	kelleşmeye	başlamıştı. </p>
<p class="calibre1">“Bünyesi	şarap	kaldırmıyor.” </p>
<p class="calibre1">“Öyleyse	içmemeli.” </p>
<p class="calibre1">“Köpek	 yavrusu	 beni	 korkutmuyor...”	 diye	 konuşmaya	 başladı	 yaver,	 sonra	 Vadeci,	 çocuğun</p>
<p class="calibre1">kulağını	işaret	parmağıyla	başparmağının	arasına	alıp	büktü.	Yaverin	sözleri	acı	dolu	bir	feryada	dönüştü. </p>
<p class="calibre1">Hancı,	 kalaydan	 bir	 tepside	 taşıdığı	 bir	 sürahi	 şarap	 ve	 iki	 taş	 kadehle	 birlikte	 aceleyle	 geri döndü.	 Sandor	 sürahiyi	 ağzına	 götürdü.	 Arya,	 şarabı	 yutan	 adamın	 boyun	 kaslarının	 çalıştığını görebiliyordu.	Tazı	sürahiyi	masanın	üstüne	bıraktığında	şarabın	yarısı	bitmişti.	“Şimdi	doldurabilirsin. </p>
<p class="calibre1">Ayrıca	şu	bakırları	toplaşan	iyi	edersin,	bugün	göreceğin	bütün	sikkeler	onlar.” </p>
<p class="calibre1">“İçmeyi	 bitirdiğimizde	 borcumuzu	 ödeyeceğiz,”	 dedi	 Polliver.	 “İçmeyi	 bitirdiğinizde	 hancıyı gıdıklayıp	altınlarını	nerede	sakladığını	öğreneceksiniz.	Her	zaman	yaptığınız	gibi.” </p>
<p class="calibre1">Hancı	 aniden	 mutfakta	 bir	 işi	 olduğunu	 hatırladı.	 Yerli	 halk	 da	 handan	 ayrılıyordu,	 kızlar	 çoktan gitmişti.	 Ortak	 salondaki	 tek	 ses	 şöminedeki	 ateşin	 hafif	 çıtırtısıydı.  <i class="calibre4">Biz	 de	 gitmeliyiz, </i>	 diye	 düşündü Arya. </p>
<p class="calibre1">“Eğer	Sör’ü	arıyorsan	geç	kaldın,”	dedi	Polliver.	“Harrenhal’daydı	ama	şimdi	yok.	Kraliçe	onu</p>
<p class="calibre1">çağırttı.”	Arya,	adamın	kemerinde	üç	bıçak	olduğunu	gördü;	sol	kalçasında	bir	uzunkılıç,	sağ	kalçasında bir	 hançer	 ve	 kama	 olamayacak	 kadar	 uzun,	 kılıç	 olamayacak	 kadar	 kısa,	 ince	 bir	 bıçak.	 “Kral	 Joffrey öldü,”	diye	ekledi	Polliver.	“Kendi	düğün	ziyafetinde	zehirlendi.” </p>
<p class="calibre1">Arya	 temkinli	 adımlarla	 salonun	 ortasına	 doğru	 ilerledi.	 Joffrey	  <i class="calibre4">ölmüş. </i>	 Arya	 onu	 görebiliyodu âdeta;	 sarı	 buklelerini,	 sinsi	 gülüşünü	 ve	 şişman,	 yumuşak	 dudaklarını.  <i class="calibre4">Joffrey	 ölmüş. </i>	 Bundan	 mutlu olması	gerektiğini	biliyordu	fakat	içindeki	boşluk	hâlâ	duruyordu.	Joffrey	ölmüştü	ama	Robb	da	ölmüştü, artık	ne	fark	ederdi? </p>
<p class="calibre1">“Kral	 Muhafızlarindaki	 cesur	 kardeşlerimin	 işi	 bitmiş.”	 Tazı	 aşağılama	 dolu	 bir	 kahkaha	 attı. </p>
<p class="calibre1">“Onu	kim	öldürmüş?” </p>
<p class="calibre1">“İblis’in	yaptığı	düşünülüyor.	O	ve	küçük	karısı.” </p>
<p class="calibre1">“Ne	karısı?” </p>
<p class="calibre1">“Unuttum,	sen	bir	kayanın	altında	saklanıyordun	tabii.	Kuzeyli	kız.	Kralı	bir	büyüyle	öldürdüğünü</p>
<p class="calibre1">duyduk,	 sonra	 da	 yarasa	 gibi	 büyük	 deri	 kanatları	 olan	 bir	 kurda	 dönüşmüş	 ve	 bir	 kule	 penceresinden uçarak	kaçmış.	Ama	cüceyi	arkada	bırakmış,	Cersei	adamın	kafasını	almaya	kararlı.” </p>
<p class="calibre1"> <i class="calibre4">Bu	 aptalca</i>,	 diye	 düşündü	 Arya.  <i class="calibre4">Sansa	 sadece	 şarkı	 bilir,	 büyü	 değil.	 Üstelik	 Iblis’le	 asla</i> <i class="calibre4">evlenmez. </i></p>
<p class="calibre1">Tazı,	kapıya	en	yakın	olan	sırada	oturuyordu.	Ağzı	seyirdi	ama	yalnızca	yanık	tarafı.	“Cersei	onu</p>
<p class="calibre1">çılgınateşe	batırıp	pişirmeli,”	dedi	“yahut	ay	siyaha	dönene	kadar	gıdıklamalı.”	Şarap	kupasını	kaldırdı ve	bir	dikişte	boşalttı. </p>
<p class="calibre1">Arya	 bunu	 gördüğünde,  <i class="calibre4">o	 da	 onlardan	 biri</i>,	 diye	 düşündü.	 Dudağını	 öyle	 sert	 ısırdı	 ki	 kan	 tadı aldı.  <i class="calibre4">Tıpkı	onlar	gibi.	Onu	uykusunda	öldürmeliyim. </i></p>
<p class="calibre1">“Yani	Gregor,	Harrenhal’u	aldı.” </p>
<p class="calibre1">“Aslında	alması	gerekmedi,”	dedi	Polliver.	“Paralı	askerlerin	çoğu,	bizim	geldiğimizi	haber	alır</p>
<p class="calibre1">almaz	 kaçtı.	 Aşçılardan	 biri	 bizim	 için	 bir	 yan	 kapıyı	 açtı,	 Vargo	 onun	 ayağını	 kesmiş,	 öç	 almak	 için yaptı.”	 Güldü.	 “Aşçıyı	 bize	 yemek	 pişirmesi	 için	 tuttuk,	 yataklarımızı	 ısıtsınlar	 diye	 birkaç	 fahişeyi	 de sağ	bıraktık,	geri	kalanların	hepsini	kılıçtan	geçirdik.” </p>
<p class="calibre1">“Geri	kalanların	 <i class="calibre4">hepsi</i>?”	deyiverdi	Arya. </p>
<p class="calibre1"><a id="p615"></a>“Pekâlâ,	Sör	Gregor	vakit	geçirmek	için	Hoat’u	öldürmedi.” </p>
<p class="calibre1">“Karabalık	hâlâ	Nehirova’da	mı?”	diye	sordu	Sandor. </p>
<p class="calibre1">“Uzun	 zaman	 için	 değil,”	 dedi	 Polliver.	 “Kuşatma	 altında.	 Yaşlı	 Frey,	 Karabalık	 kaleyi	 teslim etmediği	 takdirde	 Edmure	 Tully’yi	 asacak.	 Tek	 gerçek	 mücadele	 Kuzgunağaç’ta.	 Blackwoodlar	 ve Brackenlar.	Brackenlar	artık	bizim.” </p>
<p class="calibre1">Tazı,	Arya	için	bir	kupa	şarap	doldurdu,	bir	kupa	da	kendisi	için.	Şarabını	şömineye	bakarak	içti. </p>
<p class="calibre1">“Küçük	kuş	kaçtı	değil	mi?	Aferin	ona.	Iblis’in	kafasına	pislemiş	ve	kaçmış.” </p>
<p class="calibre1">“Onu	bulacaklar,”	dedi	Polliver.	“Casterly	Kayası’ndaki	altının	yarısına	mal	olsa	da.” </p>
<p class="calibre1">“Güzel	 bir	 kızmış	 diye	 duydum,”	 dedi	 Vadeci.	 “Bal	 gibi	 tatlı.”	 Dudaklarını	 şapırdattı	 ve gülümsedi. </p>
<p class="calibre1">“Ve	nazik,”	diye	onayladı	Tazı.	“Münasip	bir	küçük	leydi.	Kahrolası	kardeşi	gibi	değil.” </p>
<p class="calibre1">“Onu	 da	 buldular,”	 dedi	 Polliver.	 “Kız	 kardeşini.	 Duyduğuma	 göre	 Boltonin	 piçiyle</p>
<p class="calibre1">evlenecekmiş.” </p>
<p class="calibre1">Arya,	 adamlar	 ağzını	 görmesin	 diye	 şarabını	 yudumladı.	 Polliver’ın	 neden	 bahsettiğini</p>
<p class="calibre1">anlamamıştı.  <i class="calibre4">Sarısa’nın	başka	kız	kardeşi	yok. </i>	Sandor	Clegane	yüksek	sesle	güldü. </p>
<p class="calibre1">“Bu	kadar	komik	olan	ne?”	diye	sordu	Polliver. </p>
<p class="calibre1">Tazı,	Arya’ya	bir	kez	bile	bakmadı.	“Bilmenizi	isteseydim	söylerdim.	Tuzçukuru’nda	gemiler	var</p>
<p class="calibre1">mı?” </p>
<p class="calibre1">“Tuzçukuru?	Nereden	bileyim?	Ticaret	gemileri	Bakire	Havuzu’na	dönmüş	diye	duydum.	Randyll</p>
<p class="calibre1">Tarly	kaleyi	almış	ve	Mootoni	bir	kule	hücresine	kapatmış.	Tuzçukuru	hakkında	hiçbir	şey	duymadım.” </p>
<p class="calibre1">Vadeci	 öne	 eğildi.	 “Ağabeyine	 veda	 etmeden	 denize	 mi	 açılacaksın?”	 Vadeci’yi	 soru	 sorarken duymak	 Arya’nın	 tüylerini	 ürpertti.	 “Sör	 Gregor,	 bizimle	 birlikte	 Harrenhal’a	 dönmeni	 tercih	 eder Sandor.	 Bahse	 girerim	 eder.	 Ya	 da	 Kral	 Topraklarına...”	 “Kral	 Toprakları’nı	 becereyim.	 Onu	 da.	 Seni de.” </p>
<p class="calibre1">Vadeci	 omuz	 silkti,	 doğruldu	 ve	 ensesini	 ovmak	 için	 elini	 başının	 arkasına	 uzattı.	 Sonra	 her	 şey aynı	 anda	 olmuş	 gibi	 göründü;	 Sandor	 ayağa	 fırladı,	 Polliver	 uzunkılıcını	 çekti	 ve	 Vadeci’nin	 eli	 bir bulanıklığın	 içinde	 dönerek	 odanın	 karşısına	 gümüş	 pırıltılı	 bir	 şey	 fırlattı.	 Eğer	 Tazı	 hareket	 etmiyor olsaydı,	bıçak,	adamın	boğazındaki	âdem	elmasının	çekirdeklerini	çıkarırdı;	bunu	yapmak	yerine	Tazının kaburgalarını	sıyırıp	geçti	ve	kapının	yanındaki	duvara	saplandı.	Tazı	o	zaman	güldü,	derin	bir	kuyunun dibinden	 geliyormuş	 gibi	 soğuk	 ve	 boş	 bir	 kahkaha.	 “Aptalca	 bir	 şey	 yapmanızı	 umuyordum.”	 Kılıcını kınından	tam	zamanında	çekti	ve	Polliver’ın	ilk	darbesini	bertaraf	etti. </p>
<p class="calibre1">Uzun	çelik	şarkısı	başlarken	Arya	bir	adım	geri	çekildi.	Vadeci,	bir	elinde	kısakılıç	ve	diğerinde</p>
<p class="calibre1">hançerle	 sıradan	 kalktı.	 Kahverengi	 saçlı	 tıknaz	 yaver	 bile	 ayaktaydı,	 eli	 kılıcını	 arıyordu.	 Arya, masadaki	 şarap	 kupasını	 kaptı	 ve	 çocuğun	 yüzüne	 fırlattı.	 Açısı	 Ikizler’de	 olduğundan	 iyiydi.	 Kupa, çocuğun	büyük	beyaz	sivilcesinin	tam	üstüne	çarptı	ve	yaver	kuyruksokumu	üstü	yere	düştü. </p>
<p class="calibre1">Polliver	 amansız	 ve	 nizamlı	 bir	 dövüşçüydü.	 Sandor’u	 hiç	 durmadan	 geri	 itiyordu,	 adamın</p>
<p class="calibre1">uzunkılıcı	zalim	bir	keskinlikle	hareket	ediyordu.	Tazının	darbeleri	daha	baştan	savmaydı,	karşı	atakları aceleciydi,	adımları	ağır	ve	sarsaktı.  <i class="calibre4">Sarhoş, </i>	diye	fark	etti	Arya	dehşetle.  <i class="calibre4">Boş	mideye	çok	fazla	ve	çok</i> <i class="calibre4">hızlı	içti. </i>	Vadeci,	Tazının	arkasına	geçmek	için	duvarın	etrafından	dolaşıyordu.	Arya	ikinci	kadehi	kaptı ve	adama	fırlattı	ama	Vadeci	yaverden	hızlıydı,	başını	tam	zamanında	aşağı	eğdi,	Arya’ya	attığı	bakışta soğuk	bir	tehdit	vardı.	Adamın,  <i class="calibre4">kasabada	gizlenmiş	altınlar	var	mı? </i>	diye	sorduğunu	duyabiliyordu	Arya. </p>
<p class="calibre1">Aptal	yaver	masanın	kenarına	tutunmuş	ayağa	kalkmaya	çalışıyordu.	Arya,	boğazının	arkasından	yükselen korkunun	tadını	alabiliyordu.  <i class="calibre4">Korku,	kılıçtan	derin	keser.	Korku,	kılıçtan... </i></p>
<p class="calibre1">Sandor	 acıyla	 inledi.	 Yüzünün	 yanık	 kısmı	 alnından	 yanağına	 kadar	 kıpkırmızıydı	 ve	 bir	 kulağı kökünden	kopmuştu.	Tazı	buna	sinirlenmiş	gibi	görünüyordu.	Polliver’ı	öfke	dolu	bir	hamleyle	geri	sürdü, </p>
<p class="calibre1"><a id="p616"></a>tepelerde	bir	baltayla	takas	ettiği	çentikli	eski	kılıcı	adamın	üstüne	savurdu.	Sakallı	adam	geriledi	ama darbelerin	hiçbiri	dokunmadı.	Sonra	Vadeci,	bir	yılan	kadar	hızlı	hareket	ederek	bir	sıranın	üstüne	zıpladı ve	kısakılıcının	kenarını	Tazının	boynuna	indirdi. </p>
<p class="calibre1"> <i class="calibre4">Onu	 öldürüyorlar. </i>	 Arya’nın	 başka	 kupası	 yoktu	 ama	 fırlatacak	 daha	 iyi	 bir	 şeyi	 vardı.	 Ölen okçudan	çaldıkları	hançeri	çıkardı	ve	onu	az	önce	Vadecinin	yaptığı	şekilde	ona	fırlatmaya	çalıştı. </p>
<p class="calibre1">Fakat	bir	taş	ya	da	bir	yaban	elması	fırlatmaya	benzemiyordu	bu.	Bıçak	yalpaladı	ve	Vadeci’nin</p>
<p class="calibre1">sırtına	çarptı,	önce	kabzası.  <i class="calibre4">Hançeri	hissetmedi	bile. </i>	Adam	Cleganel’e	meşguldü. </p>
<p class="calibre1">Vadeci	bıçağını	indirirken	Tazı	hızlıca	yana	tarafa	büküldü,	kendine	bir	kalp	atımı	kadar	dinlenme</p>
<p class="calibre1">fırsatı	 kazandı.	 Yüzünden	 ve	 boynundaki	 kesikten	 kan	 akıyordu.	 Dağ’ın	 iki	 adamı	 birden	 Tazının peşindeydi;	Vadeci	onun	sırtını	ve	karnını	hedef	alırken,	Polliver	kafasına	ve	omuzlarına	vuruyordu.	Ağır taş	sürahi	hâlâ	masadaydı.	Arya,	iki	eliyle	kavradığı	sürahiyi	tam	havaya	kaldıracakken	biri	onu	kolundan yakaladı.	Sürahi	Arya’nın	parmaklarının	arasından	kayıp	yere	düştü.	Arya	döndü	ve	yaver	çocukla	burun buruna	 geldi.  <i class="calibre4">Seni	 aptal</i>,  <i class="calibre4">yaveri	 tamamen	 unuttun. </i>	 Çocuğun	 büyük	 beyaz	 sivilcesi	 patlamıştı,	 Arya gördü. </p>
<p class="calibre1">“Sen	köpek	yavrusunun	yavrusu	musun?”	Çocuğun	sağ	elinde	bir	kılıç,	sol	elinde	de	Arya’nın	kolu</p>
<p class="calibre1">vardı	 ama	 Arya’nın	 elleri	 boştu;	 kız,	 çocuğun	 bıçağını	 kınından	 çıkardı	 ve	 yine	 çocuğun	 karnına	 soktu, büktü.	 Yaver,	 örgü	 zırh	 veya	 kaynatılmış	 deri	 bile	 giymemişti,	 bıçak	 doğrudan	 ete	 girdi,	 Arya’nın	 Kral Topraklarında	 öldürdüğü	 seyis	 yamağının	 karnına	 giren	 İğne	 gibi.	 Gözleri	 büyüyen	 yaver,	 kızın	 kolunu bıraktı.	Arya	kapıya	doğru	döndü	ve	Vadeci’nin	duvara	saplanan	bıçağını	aldı. </p>
<p class="calibre1">Polliver	ve	Vadeci,	Tazı’yı	bir	sıranın	arkasındaki	köşeye	sıkıştırmıştı	ve	ikisinden	biri,	adamın</p>
<p class="calibre1">üst	 uyluğuna,	 diğer	 yaralarına	 yakışan	 çirkin,	 kırmızı	 bir	 kesik	 açmıştı.	 Sandor	 duvara	 yaslanıyordu, kanıyordu	 ve	 gürültüyle	 nefes	 alıp	 veriyordu.	 Değil	 dövüşmek,	 ayakta	 durmaya	 hâli	 yokmuş	 gibi görünüyordu.	“Kılıcını	yere	bırak	ve	seni	Harrenhal’a	götürelim,”	dedi	Polliver. </p>
<p class="calibre1">“Gregor	işimi	bizzat	bitirsin	diye	mi?” </p>
<p class="calibre1">“Bakarsın	seni	bana	verir,”	dedi	Vadeci. </p>
<p class="calibre1">“Beni	 istiyorsan	 gel	 de	 al.”	 Sandor	 duvardan	 ayrıldı,	 yarı	 çömelmiş	 vaziyette	 sıranın	 arkasında durdu,	kılıcını	vücuduna	çapraz	şekilde	tutuyordu. </p>
<p class="calibre1">“Alamayacağımızı	mı	sanıyorsun?”	dedi	Polliver.	“Sen	sarhoşsun.” </p>
<p class="calibre1">“Olabilir,”	dedi	Tazı,	“ama	sen	ölüsün.”	Tazının	ayağı	öne	fırladı	ve	sırayı	yakaladı;	sıra	sert	bir şekilde	 Polliver’in	 incik	 kemiklerine	 çarptı.	 Sakallı	 adam	 bir	 şekilde	 ayakta	 kaldı	 ama	 Tazı,	 adamın vahşi	darbesinin	altına	çömeldi	ve	kendi	kılıcını	acımasız	bir	ters	el	vuruşuyla	yukarı	kaldırdı.	Tavana	ve duvarlara	kan	damlaları	saçıldı.	Bıçak,	Polliverin	yüzünün	tam	ortasına	girmişti,	Tazı	bıçağı	saplandığı yerden	kurtardığında	adamın	kafasının	yarısı	bıçakla	birlikte	geldi. </p>
<p class="calibre1">Vadeci	geriledi.	Arya	adamın	korkusunu	koklayabiliyordu.	Vadeci’nin	elindeki	kısakılıç,	Tazının</p>
<p class="calibre1">tuttuğu	uzunkılıcın	yanında	âdeta	oyuncak	gibi	görünüyordu	ve	Vadeci	zırhlı	da	değildi.	Seri	bir	şekilde hareket	 ediyordu,	 tetikteydi,	 gözlerini	 Sandor	 Clegane’den	 ayırmıyordu.	 Arya’nın	 adamın	 arkasına geçmesi	ve	onu	bıçaklaması	dünyanın	en	kolay	işiydi. </p>
<p class="calibre1">Bıçak	adamın	sırtına	girerken,	“Kasabada	gizlenmiş	altınlar	var	mı?”	diye	bağırdı	Arya.	“Gümüş</p>
<p class="calibre1">var	 mı?	 Değerli	 taşlar?”	 İki	 kez	 daha	 bıçakladı.	 “Yiyecek	 var	 mı?	 Lord	 Beric	 nerede?”	 Adamın üstündeydi	 artık,	 hâlâ	 bıçaklıyordu.	 “Nereye	 gitti?	 Yanında	 kaç	 adam	 vardı?	 Kaç	 yaycı?	 Kaç	 şövalye? </p>
<p class="calibre1">Kaç	kişi,	kaç	kişi,	kaç	kişi,	kaç	kişi?	Kasabada	 <i class="calibre4">altın</i>	var	mı?” </p>
<p class="calibre1"><b class="calibre3">Sandor	onu	adamın	üstünden	çektiğinde	Arya’nın	elleri	kırmızı	ve	yapış	yapıştı.	Tazı	sadece, </b></p>
<p class="calibre1"><b class="calibre3">‘Yeter,”	dedi.	O	da	doğranmış	bir	domuz	gibi	kanıyordu	ve	yürürken	tek	bacağını	sürüyordu. </b></p>
<p class="calibre1"><b class="calibre3">“Bir	kişi	daha	var,”	diye	hatırlattı	Arya. </b></p>
<p class="calibre1">Yaver	 çocuk	 karnındaki	 bıçağı	 çıkarmıştı,	 kanamayı	 elleriyle	 durdurmaya	 çalışıyordu.	 Tazı</p>
<p class="calibre1"><a id="p617"></a>tarafından	 sertçe	 çekilip	 ayağa	 kaldırıldığında	 bir	 bebek	 gibi	 zırlamaya	 başladı.	 “Merhamet,”	 diye ağladı,	“lütfen,	beni	öldürmeyin.	Anne	merhamet	et.” </p>
<p class="calibre1">“Senin	 kahrolası	 annen	 gibi	 görünüyor	 muyum?”	 Tazı	 insan	 gibi	 görünmüyordu.	 “Bunu	 da</p>
<p class="calibre1">öldürmüşsün,”	 dedi	 Arya’ya.	 “Bağırsaklarını	 deşmişsin,	 işi	 bitmiş.	 Fakat	 ölmesi	 uzun	 sürecek.”	 Yaver çocuk	Taziyı	duymamış	gibiydi.	“Ben	kızlar	için	geldim,”	diye	ağladı,	“...bir	erkek	olmak	için,	Polly	öyle dedi...	ah,	tanrılar,	lütfen,	beni	bir	kaleye	götürün...	bir	üstat,	beni	bir	üstada	götürün...	sadece	kızlar	için gelmiştim,	sör,	merhamet.” </p>
<p class="calibre1">Tazı,	çocuğun	yüzüne	vurdu,	çocuk	tekrar	çığlık	attı.	“Bana	sör	deme.”	Tekrar	Arya’ya	döndü.	“Bu</p>
<p class="calibre1">senin	 dişi	 kurt.	 Sen	 yap.”	 Arya,	 Tazı’nın	 ne	 demek	 istediğini	 biliyordu.	 Polliverin	 yanına	 gitti,	 adamın kanının	 içinde	 diz	 çöktü	 ve	 kılıç	 kemerini	 çözdü.	 Polliver’ın	 hançerinin	 yanında	 daha	 ince	 bir	 bıçak asılıydı,	bir	kama	olamayacak	kadar	uzun	ve	bir	erkek	kılıcı	olamayacak	kadar	kısa...	ama	tam	Arya’nın eline	göreydi. </p>
<p class="calibre1">“Kalbin	nerede	olduğunu	hatırlıyor	musun?”	diye	sordu	Tazı. </p>
<p class="calibre1">Arya	başıyla	onayladı.	Yaver	gözlerini	yuvarladı.	“Merhamet.” </p>
<p class="calibre1">İğne,	yaverin	kaburgalarının	arasına	kaydı	ve	ona	merhamet	verdi. </p>
<p class="calibre1">“Güzel.”	 Sandor’un	 sesi	 acıyla	 kalınlaşmıştı.	 “Eğer	 bu	 üçü	 burada	 zamparalık	 yapıyorduysa, Gregor,	Harrenhal’un	yanı	sıra	geçitleri	de	tutuyor	olmalı.	Diğer	köpekler	her	an	gelebilir	ve	biz	bir	gün için	yeterince	hayvan	öldürdük.” </p>
<p class="calibre1">“Nereye	gideceğiz?”	diye	sordu	Arya. </p>
<p class="calibre1">“Tuzçukuru’na.”	 Tazı	 düşmemek	 için	 elini	 Arya’nın	 omzuna	 koydu.	 “Biraz	 şarap	 al	 dişi	 kurt. </p>
<p class="calibre1">Adamların	 ne	 kadar	 sikkesi	 varsa	 onları	 da	 al,	 ihtiyacımız	 olacak.	 Eğer	 Tuzçukuru’nda	 gemiler	 varsa Vadi’ye	deniz	yoluyla	gidebiliriz.”	Eskiden	kulağının	olduğu	yerden	daha	fazla	kan	akarken	ağzı	Arya’ya seyirdi.	 “Belki	 Leydi	 Lysa	 seni	 minik	 Robert’ıyla	 evlendirir.	 İşte	  <i class="calibre4">bu</i>	 görmek	 isteyeceğim	 bir	 izdivaç.” </p>
<p class="calibre1">Gülmeye	başladı,	sonra	gülmek	yerine	inledi. </p>
<p class="calibre1">Gitme	 vakti	 geldiğinde	 Tazı,	 Yabancının	 sırtına	 binmek	 için	 Arya’nın	 yardımına	 ihtiyaç	 duydu. </p>
<p class="calibre1">Boynuna	ve	bacağına	kumaş	şeritleri	sarmış,	kapının	yanındaki	kancadan	yaverin	yeşil	pelerinini	almıştı. </p>
<p class="calibre1">Pelerinin	üstündeki	beyaz	şeritte	yeşil	bir	ok	vardı,	fakat	Tazı	bunu	katlayıp	kulağına	bastırdığında	yeşil, kırmızıya	 döndü.	 Arya,	 Tazı’nın	 yola	 çıktıkları	 anda	 devrileceğinden	 korkuyordu	 ama	 adam	 bir	 şekilde eyerinin	üstünde	kaldı. </p>
<p class="calibre1">Yakut	geçidi	her	kim	tutuyorsa,	onunla	karşılaşmayı	göze	alamazlardı.	Bu	sebeple,	Kral	Yolu’nu</p>
<p class="calibre1">takip	 etmek	 yerine	 güneybatıya	 doğru	 döndüler;	 yabani	 otlarla	 kaplı	 tarlalardan,	 ormanlardan	 ve bataklıklardan	 geçtiler.	 Üç	 Dişli	 Mızrak’ın	 kıyılarına	 varmaları	 saatler	 aldı.	 Arya,	 nehrin	 uysal	 bir şekilde	 mutat	 yatağına	 dönmüş	 olduğunu	 gördü,	 nehrin	 bütün	 o	 kahverengi	 öfkesi	 yağmurlarla	 birlikte kaybolmuştu.  <i class="calibre4">Nehir	de	yorgun, </i>	diye	düşündü	Arya. </p>
<p class="calibre1">Suyun	kıyısına	yakın	bir	yerde,	rüzgârla	aşınmış	bir	kaya	yığının	içinden	yükselen	söğüt	ağaçları</p>
<p class="calibre1">buldular.	 Kayalar	 ve	 ağaçlar	 bir	 çeşit	 doğal	 istihkâm	 oluşturmuştu,	 Arya	 ve	 Tazı	 burada	 hem	 nehirden hem	 de	 patikadan	 saklanabilirdi.	 “Burası	 işe	 yarar,”	 dedi	 Tazı.	 “Atlara	 su	 içir	 ve	 ateş	 için	 birkaç	 dal topla.”	Atından	indiğinde,	yere	düşmemek	için	bir	ağacın	dalma	tutunmak	zorunda	kaldı. </p>
<p class="calibre1">“Duman	görülmez	mi?” </p>
<p class="calibre1">“Bizi	bulmak	isteyen	birinin	yapması	gereken	tek	şey	benim	kanımı	takip	etmek.	Su	ve	dal.	Ama</p>
<p class="calibre1">önce	şu	şarap	matarasını	getir.” </p>
<p class="calibre1">Sandor,	 ateşi	 yaktıktan	 sonra	 miğferini	 alevlerin	 arasına	 yerleştirdi,	 şarap	 matarasının	 yarısını miğferin	 içine	 boşalttı	 ve	 sırtını	 yosunla	 kaplı	 bir	 kaya	 çıkıntısına	 verererek	 yere	 yığıldı,	 bir	 daha	 asla ayağa	 kalkmamaya	 niyetliymiş	 gibiydi.	 Arya’ya	 yaverin	 pelerinini	 yıkattı	 ve	 şeritler	 halinde	 kestirdi. </p>
<p class="calibre1">Şeritler	 de	 miğferin	 içine	 girdi.	 “Daha	 çok	 şarabım	 olsaydı	 kendimden	 geçene	 kadar	 içerdim.	 Belki	 de</p>
<p class="calibre1"><a id="p618"></a>seni	o	kahrolası	hana	geri	göndermeliyim,	bana	birkaç	matara	daha	getirmen	için.” </p>
<p class="calibre1">“Hayır,”	dedi	Arya.  <i class="calibre4">Göndermez,	gönderir	mi</i>?  <i class="calibre4">Gönderirse	onu	burada	bırakır	kaçarım. </i></p>
<p class="calibre1">Sandor,	 Arya’nın	 yüzündeki	 korkuya	 güldü.	 “Şakaydı	 kurt	 kız.	 Lanet	 olası	 bir	 şakaydı.	 Bana	 bir sopa	bul,	şu	uzunlukta,	çok	kaim	olmasın.	Sopanın	üstündeki	çamuru	yıka.	Çamur	tadından	nefret	ederim.” </p>
<p class="calibre1">Tazı,	Arya’nın	getirdiği	ilk	iki	sopayı	beğenmedi.	Arya	adam	için	uygun	olanı	bulduğunda,	alevler</p>
<p class="calibre1">Tazının	köpeğini	burnundan	gözlerine	kadar	alazlamıştı.	Miğferin	içindeki	şarap	fokur	fokur	kaynıyordu. </p>
<p class="calibre1">“Şiltemin	içinden	kupayı	al	ve	yarısına	kadar	doldur,”	dedi	Tazı.	“Dikkatli	ol.	Kahrolası	şeyi	devirirsen seni	 biraz	 daha	 şarap	 getirmen	 için	 hana	 geri	  <i class="calibre4">gönderirim. </i>	 Şarabı	 al	 ve	 yaralarımın	 üstüne	 dök.	 Bunu yapabileceğini	 düşünüyor	 musun?”	 Arya	 başıyla	 onayladı.	 “Öyleyse	 ne	 bekliyorsun?”	 diye	 homurdandı Tazı. </p>
<p class="calibre1">Arya	 kupayı	 ilk	 doldurduğunda	 parmak	 eklemleri	 çeliğe	 sürtündü,	 teni	 su	 toplayacak	 kadar	 kötü yandı.	 Arya	 çığlık	 atmamak	 için	 dudaklarını	 ısırmak	 zorunda	 kaldı.	 Tazı	 da	 aynı	 amaç	 için	 sopayı kullandı,	Arya	kaynar	şarabı	yaraların	üstüne	dökerken,	Tazı	sopayı	dişlerinin	arasında	sıktı.	Arya	önce uyluktaki	yarayla	ilgilendi,	sonra	da	adamın	ensesindeki	daha	sığ	yarıkla.	Arya	bacağa	şarap	dökerken, Sandor	 elini	 yumruk	 haline	 getirdi	 ve	 yeri	 dövdü.	 Sıra	 ensesine	 geldiğinde	 sopayı	 öyle	 sert	 ısırdı	 ki ahşap	 kırıldı	 ve	 Arya	 yeni	 bir	 sopa	 bulmak	 zorunda	 kaldı.	 Tazının	 gözlerindeki	 dehşeti	 görebiliyordu. </p>
<p class="calibre1">“Başını	çevir,”	dedi.	Şarabı,	eskiden	Tazının	kulağının	olduğu	yerdeki	çiğ	ve	kırmızı	etin	üstüne	döktü, kahverengi	 kan	 ve	 kırmızı	 şaraptan	 ibaret	 parmaklar	 Tazının	 çenesine	 yürüdü.	 Adam	 o	 zaman	  <i class="calibre4">bağırdı</i>, ağzındaki	sopaya	rağmen.	Sonra	acı	yüzünden	bayıldı. </p>
<p class="calibre1">Arya	 işin	 geri	 kalanını	 kendi	 kendine	 halletti.	 Yaverin	 pelerininden	 kestiği	 şeritleri	 miğferin dibinden	 çıkardı	 ve	 yaraları	 sarmak	 için	 kullandı.	 Sıra	 kulağa	 geldiğinde,	 kanamayı	 durdurmak	 için adamın	 kafasının	 yarısını	 sarmak	 zorunda	 kaldı.	 İş	 bittiğinde	 Üç	 Dişli	 Mızrak’ın	 üzerine	 akşam çöküyordu.	 Arya	 atların	 otlamasına	 izin	 verdi,	 sonra	 onları	 gece	 için	 bağladı	 ve	 kendine	 iki	 kayanın arasında	mümkün	olduğunca	rahat	bir	yer	hazırladı. </p>
<p class="calibre1">“Sör	 Gregor	 Dağ,”	 dedi	 hafifçe.	 “Dünsen,	 Tatlı	 Raff,	 Sör	 Ilyn,	 Kraliçe	 Cersei.”	 Polliver’ı	 ve Vadeci’yi	 duanın	 dışında	 bırakmak	 kendini	 tuhaf	 hissettirdi.	 Ve	 Joffrey’yi.	 Joffrey	 öldüğü	 için	 mutluydu ama	orada	olmak	ve	onun	nasıl	öldüğünü	görmek	isterdi	ya	da	onu	bizzat	öldürmek.  <i class="calibre4">Polliver,	 Joffrey’yi</i> <i class="calibre4">Sansa’nın	 öldürdüğünü	 söyledi. </i>	 Bu	 doğru	 olabilir	 miydi?	 İblis	 bir	 Lannister’dı	 ve	 Sansa...  <i class="calibre4">Keşke</i> <i class="calibre4">kanatlı	bir	kurda	dönüşüp	uzaklara	uçabilseydim. </i></p>
<p class="calibre1">Eğer	Sansa	da	gittiyse,	artık	Arya’dan	başka	Stark	yoktu.	Jon	bin	fersah	uzakta,	Sur’daydı	ama	o</p>
<p class="calibre1">bir	Kar’dı.	Tazının	Aryayı	satmak	istediği	farklı	amcalar	ve	teyzeler	de	Stark	değildi.	Onlar	 <i class="calibre4">kurt</i>	değildi. </p>
<p class="calibre1">Sandor	 inledi,	 Arya	 adama	 bakmak	 için	 o	 tarafa	 yuvarlandı.	 Duasında	 onun	 adını	 da</p>
<p class="calibre1">söylemediğini	fark	etti.	Bunu	neden	yapmıştı?	Mycah’yı	düşünmeye	çalıştı	ama	çocuğun	nasıl	göründüğü hatırlamak	 zordu.  <i class="calibre4">Bütün	 suçu	 benimle	 kılıç	 oyunu	 oynamaktı. </i>	 Arya	 onu	 uzun	 zamandır	 tanımıyordu. </p>
<p class="calibre1">“Tazı,”	diye	fısıldadı,	“<i class="calibre4">Valar	morghulis</i>.”	Belki	Tazı	sabaha	ölmüş	olurdu. </p>
<p class="calibre1">Ama	solgun	şafak	ışıkları	ağaçların	arasından	süzülerek	geldiğinde,	Arya’yı	bir	çizmenin	burnuyla</p>
<p class="calibre1">uyandıran	Tazı’ydı.	Arya	rüyasında	bir	kurt	olduğunu	görmüştü	yine,	arkasındaki	sürüyle	birlikte	binicisiz bir	 atı	 bir	 tepeden	 aşağı	 doğru	 kovalıyordu	 ama	 tam	 atı	 öldürmek	 için	 yaklaşmışken	 Tazı’nın	 ayağı Arya’yı	geri	getirmişti. </p>
<p class="calibre1">Tazı	 hâlâ	 güçsüzdü,	 her	 hareketi	 ağır	 ve	 sarsaktı.	 Eyerinin	 üstünde	 yığılır	 gibi	 oturdu,	 terledi	 ve kulağı	 sargının	 üstünden	 kanamaya	 başladı.	 Sadece	 Yabancının	 sırtında	 kalabilmek	 için	 bütün	 gücünü kullanması	 gerekiyordu.	 Arya,	 Dağın	 adamları	 onları	 yakalamak	 için	 gelirse	 Tazinın	 kılıç	 bile kaldıramayacağından	 şüpheleniyordu.	 Arkaya	 baktı	 ama	 arkalarında,	 ağaçtan	 ağaca	 konan	 bir	 kargadan başka	bir	şey	yoktu.	Duyulan	tek	ses	nehirdi. </p>
<p class="calibre1">Öğlenden	 epey	 önce	 Sandor	 Clegane	 eyerinde	 sallanıyordu.	 Atını	 durdurduğunda	 daha	 saatlerce</p>
<p class="calibre1"><a id="p619"></a>sürecek	 gün	 ışığı	 vardı.	 “Dinlenmem	 gerek,”	 dedi	 sadece.	 Bu	 sefer	 atından	 indiğinde	  <i class="calibre4">düştü. </i>	 Ayağa kalkmak	yerine	bir	ağaca	doğru	güçsüzce	süründü	ve	sırtını	ağacın	gövdesine	yasladı.	“Lanet	olsun,”	diye küfretti.	“Lanet	olsun.”	Arya’nın	ona	baktığını	gördüğünde,	“Bir	kupa	şarap	için	seni	canlı	canlı	yüzerdim kızım,”	dedi. </p>
<p class="calibre1">Arya	ona	şarap	yerine	su	götürdü.	Tazı	suyun	çok	azını	içti,	tadının	çamur	gibi	olduğundan	şikâyet</p>
<p class="calibre1">etti	ve	sayıklamalarla	dolu	ateşli	bir	uykuya	daldı.	Arya	dokunduğunda	adamın	teni	alev	alev	yanıyordu. </p>
<p class="calibre1">Kız,	 Tazının	 yaralarını	 kokladı,	 Üstat	 Luwin’in	 kesikleri	 ya	 da	 sıyrıkları	 tedavi	 ederken	 zaman	 zaman yaptığı	 gibi.	 Tazinın	 en	 kötü	 kanayan	 yeri	 yüzüydü	 ama	 Arya’ya	 tuhaf	 gelen	 koku	 adamın	 bacağındaki yaranın	kokuşuydu. </p>
<p class="calibre1">Tuzçukuru’nun	 ne	 kadar	 uzakta	 olduğunu	 merak	 etti	 Arya,	 orayı	 kendi	 başına	 bulup</p>
<p class="calibre1">bulamayacağını.  <i class="calibre4">Onu	 öldürmek	 zorunda	 kalmam.	 Eğer	 kaçıp	 onu	 burada	 bırakırsam	 kendi	 kendine</i> <i class="calibre4">ölür.	 Ateşten	 ölür	 ve	 sonsuza	 kadar	 o	 ağacın	 altında	 yatar. </i>	 Belki	 de	 Tazıyı	 kendi	 öldürse	 daha	 iyi olurdu.	 Handaki	 yaveri	 öldürmüştü	 ve	 Tazı	 onun	 kolunu	 tutmaktan	 başka	 bir	 şey	 yapmamıştı.	 Tazı, Mycah’yı	öldürmüştü.  <i class="calibre4">Mycah’yı	ve	daha	pek	çoğunu.	Bahse	girerim	ki	yüzlerce	Mycah	öldürdü. </i>	 Fidye olmasaydı	büyük	ihtimalle	Arya’yı	da	öldürürdü. </p>
<p class="calibre1">Arya	 İğne’yi	 çekerken	 silah	 ışıldadı.	 Polliver	 kılıcı	 temiz	 ve	 keskin	 tutmuştu	 en	 azından.	 Arya, hareketi	 hiç	 düşünmeden	 bedenini	 yana	 döndürüp	 su	 dansçısı	 pozisyonu	 aldı.	 Ayaklarının	 altında	 ölü yapraklar	çıtırdadı.  <i class="calibre4">Bir	yılan	kadar	hızlı</i>,	diye	düşündü.  <i class="calibre4">Yaz	ipeği	kadar	yumuşak. </i></p>
<p class="calibre1">Tazı’nın	 gözleri	 açıldı.	 “Kalbin	 nerede	 olduğunu	 hatırlıyor	 musun?”	 diye	 sordu	 pürüzlü	 bir fısıltıyla. </p>
<p class="calibre1">Arya	bir	taş	kadar	kıpırtısız	duruyordu.	“Ben...	ben	sadece.” </p>
<p class="calibre1"> <i class="calibre4">“Yalan	 söyleme</i>,”	 diye	 homurdandı	 Tazı.	 ‘Yalancılardan	 nefret	 ederim.	 Yüreksiz	 sahtekârlardan daha	 da	 çok	 nefret	 ederim.	 Durma,	 yap.”	 Arya	 hareket	 etmeyince	 Tazı	 konuştu.	 “Kasabın	 oğlunu öldürdüm.	Onu	neredeyse	ikiye	böldüm,	sonra	da	güldüm.”	Tuhaf	bir	ses	çıkardı,	Tazının	hıçkırdığını	fark etmek	Arya’nın	birkaç	saniyesini	aldı.	“Ve	küçük	kuş,	senin	tatlı	ablan,	beyaz	pelerinimin	içinde	öylece durdum	 ve	 onu	 dövmelerine	 müsaade	 ettim.	 O	 lanet	 olası	 şarkıyı	 zorla	  <i class="calibre4">aldım</i>,	 o	 vermedi.	 Kendisini	 de alacaktım.	Almalıydım.	Ablanı	kanlı	kanlı	becermeli	ve	onu	o	cüceye	bırakmadan	önce	kalbini	yerinden sökmeliydim.”	 Tazının	 yüzü	 bir	 acı	 dalgasıyla	 çarpıldı.	 “Beni	 yalvartmak	 niyetinde	 misin	 sürtük?  <i class="calibre4">Yap</i> <i class="calibre4">şunul</i>	Merhamet	lütfü...	şu	senin	küçük	Michael’ının	intikamını	al...” </p>
<p class="calibre1">“<i class="calibre4">Mycah</i>.”	Arya,	Tazı’dan	uzaklaştı.	“Sen	merhamet	lütfunu	hak	etmiyorsun.” </p>
<p class="calibre1">Tazı,	 Arya’nın	 Ödlek’i	 eyerlemesini	 ateşle	 parlaklaşmış	 gözleriyle	 izledi.	 Bir	 kez	 olsun	 ayağa kalkmaya	ve	onu	durdurmaya	yeltenmedi.	Fakat	Arya	ata	bindiğinde,	“Gerçek	bir	kurt	yaralı	bir	hayvanın işini	bitirirdi,”	dedi	adam. </p>
<p class="calibre1"> <i class="calibre4">Belki	 gerçek	 kurtlar	 seni	 bulur, </i>	 diye	 düşündü	 Arya.  <i class="calibre4">Belki	 güneş	 batınca	 kokunu	 alırlar. </i>	 Tazı, kurtların	 köpeklere	 ne	 yaptığını	 o	 vakit	 öğrenirdi.	 “Bana	 bir	 baltayla	 vurmamalıydın,”	 dedi	 Arya, </p>
<p class="calibre1">“Annemi	kurtarmalıydın.”	Atı	döndürdü,	Tazıdan	uzaklaştı	ve	bir	kez	bile	arkasına	bakmadı. </p>
<p class="calibre1">Altı	 gün	 sonra	 parlak	 bir	 sabah	 vakti,	 Üç	 Dişli	 Mızrak’m	 genişlemeye	 başladığı	 ve	 havanın ağaçtan	ziyade	tuz	koktuğu	bir	yere	geldi.	Suya	yakın	kalarak	tarlalardan,	çiftliklerden	geçti	ve	öğleden biraz	 sonra	 önünde	 küçük	 bir	 kasaba	 belirdi.  <i class="calibre4">Tuzçukuru, </i>	 diye	 umdu	 Arya.	 Kasabaya	 küçük	 bir	 kale hükmediyordu;	 aslında	 bir	 hisardan	 büyük	 değildi,	 avlusu	 ve	 perde	 duvarı	 olan	 kare	 şekilli	 tek	 bir	 iç kaleydi.	Limanın	çevresindeki	dükkânların,	hanların	ve	birahanelerin	çoğu	yağmalanmış	ya	da	yakılmıştı ama	bazılarında	hâlâ	hayat	varmış	gibi	görünüyordu.	Fakat	liman	oradaydı	ve	doğuya	doğru	Yengeç	Koyu uzanıyordu,	koyun	suları	güneşin	altında	mavi	yeşil	ışıldıyordu. </p>
<p class="calibre1">Ve	gemiler	vardı. </p>
<p class="calibre1"> <i class="calibre4">Üç, </i>	diye	düşündü	Arya,  <i class="calibre4">üç	gemi	var. </i>	İkisi	 sadece	 nehir	 kadırgalarıydı;	 Üç	 Dişli	 Mızrak’ta	 gidip</p>
<p class="calibre1"><a id="p620"></a>gelmek	 için	 inşa	 edilmiş	 sığ	 yük	 tekneleri.	 Üçüncüsü	 daha	 büyüktü;	 iki	 sıra	 küreği,	 yaldızlı	 bir	 pruvası, toplanmış	 halde	 duran	 mor	 yelkenleri	 ve	 üç	 uzun	 direği	 olan	 bir	 tuzlu	 deniz	 ticaret	 gemisi.	 Geminin gövdesi	de	mordu.	Arya,	daha	iyi	bakabilmek	için	Odlek’i	iskeleye	doğru	sürdü.	Yabancılar,	bir	limanda, küçük	 köylerde	 olduğu	 gibi	 tuhaf	 karşılanmıyordu	 ve	 kimse	 Arya’nın	 kim	 olduğuyla	 ya	 da	 neden	 orada bulunduğuyla	ilgileniyormuş	gibi	görünmüyordu. </p>
<p class="calibre1"> <i class="calibre4">Gümüşe	ihtiyacım	var. </i>	Arya	bunu	düşününce	dudağını	ısırdı.	Polliver’ın	üstünde	bir	geyik	ve	bir düzine	bakır	bulmuşlardı,	Arya’nın	öldürdüğü	yaverde	sekiz	gümüş	vardı,	Vadeci’nin	kesesinden	sadece birkaç	metelik	çıkmıştı.	Ama	Tazı,	Arya’ya,	adamın	çizmelerini	çıkarmasını	ve	kanla	sırılsıklam	olmuş</p>
<p class="calibre1">giysilerini	 kesmesini	 söylemişti.	 Sonuçta	 Arya	 adamın	 ayak	 parmaklarının	 arasında	 birer	 geyik	 ve	 deri yeleğinin	 astarına	 dikilmiş	 üç	 altın	 ejderha	 bulmuştu.	 Fakat	 bütün	 sikkeleri	 Sandor	 almıştı.  <i class="calibre4">Bu	 adil</i> <i class="calibre4">değildi.	 O	 sikkeler	 onun	 olduğu	 kadar	 benimdi. </i>	Arya,	 Tazı’ya	 merhamet	 lütfunu	 vermiş	 olsaydı...	 ama vermemişti.	Geri	dönemezdi,	yardım	da	dilenemezdi.  <i class="calibre4">Yardım	 dilenmek	 insana	 hiçbir	 şey	 kazandırmaz. </i></p>
<p class="calibre1">Odlek’i	satmak	ve	hayvanın	yeteri	kadar	sikke	getireceğini	ummak	zorundaydı. </p>
<p class="calibre1">İskelelerin	yanındaki	bir	çocuktan	ahırın	yandığını	öğrendi	fakat	ahırın	sahibesi	septin	arkasında</p>
<p class="calibre1">hâlâ	 ticaret	 yapıyordu.	 Arya	 kadını	 kolayca	 buldu;	 iri,	 gürbüz,	 at	 kokan	 bir	 kadın.	 Kadın,	 Ödlek’ten	 ilk bakışta	hoşlandı,	Arya’ya	ona	nasıl	rastladığını	sordu	ve	aldığı	cevap	üzerine	sırıttı.	“Bunun	cins	bir	at olduğu	aşikâr,	bir	zamanlar	bir	şövalyeye	ait	olduğundan	şüphem	yok	tatlım,”	dedi.	“Ama	o	şövalye	senin merhum	 ağabeyin	 değildi.	 Uzun	 yıllardır	 şuradaki	 kaleyle	 iş	 yapıyorum,	 yani	 asil	 doğumluların	 nasıl göründüğünü	bilirim.	Bu	at	soylu	ama	sen	değilsin.”	Parmağıyla	Arya’nın	göğsünü	dürttü.	“Onu	bulmuşsun ya	da	çalmışsın,	hangisi	olduğu	önemli	değil,	böyle	olmuş.	Senin	gibi	küçük	ve	hırpani	bir	kız	ancak	bu şekilde	böyle	bir	at	sürebilir.” </p>
<p class="calibre1">Arya	dudağını	ısırdı.	“Satın	almayacağın	anlamına	mı	geliyor	bu?” </p>
<p class="calibre1">Kadın	 kıkırdadı.	 “Sana	 ne	 teklif	 edersem	 kabul	 edeceğin	 anlamına	 geliyor	 tatlım.	 Yoksa	 kaleye gideriz	ve	hiçbir	şey	alamazsın.	Hatta	belki	asılırsın,	iyi	bir	şövalyenin	atını	çaldığın	için.” </p>
<p class="calibre1">Etrafta	 kendi	 işleriyle	 uğraşan	 altı	 Tuzçukuru	 yerlisi	 vardı;	 Arya	 kadını	 öldüremeyeceğini biliyordu.	 Bunun	 yerine	 dudağını	 ısırmak	 ve	 kadının	 onu	 dolandırmasına	 izin	 vermek	 zorunda	 kaldı. </p>
<p class="calibre1">Aldığı	 kese	 acınacak	 kadar	 zayıftı.	 Arya	 eyer,	 dizgin	 ve	 battaniye	 için	 ayrıca	 sikke	 istediğinde	 kadın sadece	güldü. </p>
<p class="calibre1">İskelelere	 dönen	 uzun	 yolu	 yürürken,  <i class="calibre4">Tazı’yı	 asla	 dolandıramazdı</i>,	 diye	 düşündü	 Arya.	 İskeleye olan	mesafe,	Arya	atla	katettiğinden	bu	yana	millerce	uzamış	gibiydi. </p>
<p class="calibre1">Mor	 kadırga	 hâlâ	 oradaydı.	 Eğer	 o	 soyulduğu	 sırada	 gemi	 denize	 açılmış	 olsaydı	 Arya	 bunu kaldıramazdı.	 İskeleye	 vardığında,	 bir	 fıçı	 bal	 likörü	 yuvarlanarak	 iskele	 tahtasına	 çıkarılıyordu.	 Arya fıçının	 peşinden	 gitmeye	 çalıştığında,	 geminin	 güvertesindeki	 bir	 denizci	 Arya’nın	 bilmediği	 bir	 dilde bağırdı.	 “Kaptanı	 görmek	 istiyorum,”	 dedi	 Arya	 adama.	 Adam	 sadece	 daha	 yüksek	 sesle	 bağırdı.	 Ama gürültü,	 mor	 pelerinli	 iri	 yarı	 bir	 adamın	 dikkatini	 çekti	 ve	 adam	 Ortak	 Dil’i	 konuşuyordu.	 “Burada kaptan	 benim,”	 dedi.	 “Ne	 istiyorsun?	 Çabuk	 ol	 çocuk,	 dalgayı	 yakalamamız	 gerek.”	 “Kuzeye	 gitmek istiyorum,	Sur’a.	İşte,	ücretini	ödeyebilirim.”	Arya	keseyi	adama	verdi.	“Gece	Nöbetçilerinin	denizde	bir kalesi	var.” </p>
<p class="calibre1">“Doğugözcüsü.”	Kaptan,	kesedeki	gümüşleri	avcuna	döktü	ve	kaşlarını	çattı.	“Hepsi	bu	mu?” </p>
<p class="calibre1"> <i class="calibre4">Yeterli	 değil. </i>	 Arya	 daha	 söylenmeden	 biliyordu	 bunu.	 Adamın	 yüzünde	 görebiliyordu.	 “Bir kamaraya	ya	da	başka	bir	şeye	ihtiyacım	yok.	Aşağıda,	ambarda	uyuyabilirim	ya	da...” </p>
<p class="calibre1">“Onu	kamara	kızı	olarak	al,”	dedi	oradan	geçen	bir	denizci.	“Benimle	uyuyabilir.” </p>
<p class="calibre1">“Diline	dikkat	et,”	diye	parladı	kaptan. </p>
<p class="calibre1">“Çalışabilirim,”	dedi	Arya.	“Güverteyi	fırçalayabilirim.	Bir	zamanlar	bir	kalenin	merdivenlerini</p>
<p class="calibre1">fırçalıyordum.	Yahut	kürek	çekebilirim...” </p>
<p class="calibre1"><a id="p621"></a>“Hayır,”	 dedi	 kaptan,	 “yapamazsın.”	 Arya’nın	 sikkelerini	 geri	 verdi.	 “Yapabilseydin	 de	 bir	 şey değişmezdi	çocuk.	Kuzeyde	bizi	igilendiren	hiçbir	şey	yok.	Buz,	savaş	ve	korsanlar.	Kırıkpençe	Burnu’nu dönerken	kuzeye	giden	yarım	düzine	korsan	gemisi	gördüm	ve	onlarla	tekrar	karşılaşmaya	niyetli	değilim. </p>
<p class="calibre1">Küreklerimizi	eve	gitmek	için	çekeceğiz,	sana	da	aynı	şeyi	yapmanı	öneririm.” </p>
<p class="calibre1"> <i class="calibre4">Benim	evim	yok</i>,	diye	düşündü	Arya.  <i class="calibre4">Sürüm	yok.	Ve	şimdi	bir	atım	bile	yok. </i></p>
<p class="calibre1">Kaptan	arkasını	dönerken,	“Bu	geminin	adı	ne?”	diye	sordu	Arya. </p>
<p class="calibre1">Adam,	 Arya’ya	 bezgin	 bir	 gülümseme	 verecek	 kadar	 durdu.	 “Bu	 kadırganın	 adı	  <i class="calibre4">Titan’ın	 Kızı</i>, Özgür	Şehir	Braavos’tan.” </p>
<p class="calibre1">“Bekle,”	 dedi	 Arya	 aniden.	 “Başka	 bir	 şeyim	 var.”	 Arya	 bahsettiği	 şeyi	 iç	 çamaşırlarının	 altına sıkıştırmıştı,	 güvende	 olması	 için.	 Bu	 yüzden,	 kürekçiler	 güler	 ve	 kaptan	 gözle	 görülür	 bir	 sabırsızlıkla beklerken	Arya	kıyafetlerinin	altını	iyice	araştırmak	zorunda	kaldı.	Sonunda,	“Fazladan	bir	gümüş	bir	şey değiştirmez	çocuk,”	dedi	kaptan. </p>
<p class="calibre1">“Gümüş	değil.”	Arya’nın	parmakları	bulduğu	şeyin	üstüne	kapandı.	“Demir.	İşte.”	Jaqen	H’gharin</p>
<p class="calibre1">verdiği	 küçük	 demir	 sikkeyi	 kaptanın	 eline	 sıkıştırdı,	 sikke	 öyle	 yıpranmıştı	 ki	 üstündeki	 erkek	 başının yüz	hatları	tamamen	silinmişti.  <i class="calibre4">Büyük	ihtimalle	değersiz	ama... </i></p>
<p class="calibre1">Kaptan	 sikkeyi	 çevirdi	 ve	 gözlerini	 şaşkınlıkla	 kırpıştırdı,	 sonra	 tekrar	 Arya’ya	 baktı.	 “Bu... </p>
<p class="calibre1">nasıl...	?” </p>
<p class="calibre1"> <i class="calibre4">Jaqen	sözleri	de	söylememi	söylemişti. </i>	 Arya	 kollarını	 göğsünde	 birleştirdi.	 u <i class="calibre4">Valar	 morghulis,” </i></p>
<p class="calibre1">dedi	anlamını	biliyormuş	gibi	yüksek	sesle. </p>
<p class="calibre1">Kaptan,	 iki	 parmağıyla	 alnına	 dokunarak,  <i class="calibre4">“Valar	 dohaeris,” </i>	 diye	 karşılık	 verdi.	 “Bir	 kamara alacaksın	 <i class="calibre4">elbette</i>.” </p>
<p class="calibre1"><a id="p622"></a><b class="calibre3">SAMWELL</b></p>
<p class="calibre1">“Benimkinden	güçlü	emiyor.”	Şebboy,	göğüs	ucuna	tuttuğu	bebeğin	başını	okşadı. </p>
<p class="calibre1">“Karnı	aç,”	dedi	sarışın	kadın	Val,	kara	kardeşlerin	yabanıl	prensesi	dediği	kadın.	“Şimdiye	kadar</p>
<p class="calibre1">keçi	sütüyle	ve	şu	kör	üstadın	verdiği	şuruplarla	yaşadı.” </p>
<p class="calibre1">Oğlanın	 bir	 adı	 yoktu,	 Şebboy’un	 oğlu	 gibi.	 Yabanılların	 usûlü	 buydu.	 Görünüşe	 göre	 Mance Rayder’ın	oğlu	bile	üçüncü	yaşına	kadar	bir	isim	sahibi	olmayacaktı.	Gerçi	Sam,	kara	kardeşlerin	bebeğe</p>
<p class="calibre1">‘küçük	prens’	ve	‘savaştadoğan’	dediğini	duymuştu. </p>
<p class="calibre1">Şebboy’un	göğsündeki	bebeği	izledi,	sonra	da	Jon’u.  <i class="calibre4">Jon	gülümsüyor. </i>	Hüzünlü	bir	gülümsemeydi ama	bir	çeşit	gülümsemeydi	yine	de.	Sam	bunu	gördüğü	için	mutluydu.  <i class="calibre4">Geri	döndüğümden	beri	onu	ilk</i> <i class="calibre4">kez	gülümserken	görüyorum. </i></p>
<p class="calibre1">Sur’u	 hiç	 gözden	 kaybetmeden,	 dar	 bir	 patikayı	 takip	 ederek	 Gece	 Kalesi’nden	 Derin	 Göl’e	 ve Derin	Göl’den	Kraliçe	Kapısı’na	yürümüşlerdi.	Kara	Kale’den	bir	buçuk	gün	uzakta,	nasırlı	ayaklarıyla güç	 bela	 ilerlerken,	 Şebboy	 arkadaki	 at	 seslerini	 duymuş	 ve	 dönüp	 baktığında	 batıdan	 gelen	 siyah süvarileri	 görmüştü.	 “Kardeşlerim,”	 diye	 güvence	 vermişti	 Sam	 kıza.	 “Bu	 yolu	 Gece	 Nöbetçileri’nden başka	 kimse	 kullanmaz.”	 Süvarilerin,	 Gölge	 Kule’den	 Sör	 Denys	 Mallister,	 yaralı	 Bowen	 Marsh	 ve Kafatası	 Köprüsü’ndeki	 mücadeleden	 sağ	 çıkan	 adamlar	 olduğu	 anlaşılmıştı.	 Sam,	 Dywen’i,	 Dev’i	 ve Efkârlı	Edd’i	gördüğünde	duygularına	hâkim	olamamış	ve	ağlamıştı. </p>
<p class="calibre1">Sur’un	altındaki	mücadeleyi	onlardan	öğrenmişti.	“Stannis	şövalyelerini	Doğugözcüsü’ne	indirdi. </p>
<p class="calibre1">Cotter	 Pyke	 onları	 korucu	 yollarından	 geçirdi,	 yabanılları	 gafil	 avlamak	 için,”	 demişti	 Dev.	 “Stannis yabanılları	ezdi.	Mance	Rayder	esir	alındı	ve	Köpekbaşlı	Harma	dahil	olmak	üzere	en	iyi	adamlarından bini	katledildi.	Geri	kalanlar	fırtınaya	tutulan	yapraklar	gibi	dağılmış	diye	duyduk.”  <i class="calibre4">Tanrılar	merhametli</i>, diye	 düşünmüştü	 Sam.	 Şebboy’la	 birlikte	 Craster	 Kalesi’nden	 güneye	 giderken	 kaybolmasalardı, mücadelenin	tam	ortasına	yürüyebilirlerdi...	ya	da	en	azından	Mance</p>
<p class="calibre1">Rayderin	 kampına.	 Bu	 Şebboy	 ve	 bebeği	 için	 iyi	 olabilirdi	 ama	 Sam	 için	 olmazdı.	 Sam, </p>
<p class="calibre1">yabanılların	esir	kargalara	neler	yaptığını	duymuştu.	Bunu	düşününce	titremişti. </p>
<p class="calibre1">Bununla	 birlikte,	 kardeşlerinin	 anlattığı	 hiçbir	 şey	 onu	 Kara	 Kale’de	 bulduğu	 şey	 için</p>
<p class="calibre1">hazırlayamazdı.	Ortak	salon	tamamen	yanmıştı.	Ahşap	merdiven,	kırık	buzlardan	ve	kararmış	tahtalardan ibaret	 bir	 yığına	 dönüşmüştü.	 Donal	 Noye’la	 birlikte	 Rast,	 Sağır	 Dick,	 Kırmızı	 Alyn	 ve	 pek	 çok	 adam ölmüştü.	Fakat	kale,	Sam’in	daha	önce	hiç	görmediği	kadar	kalabalıktı;	kalabalığın	sebebi	kara	kardeşler değil,	kralın	binden	fazla	askeriydi.	Kral	Kulesi’nde,	canlı	hafızada	ilk	kez	olmak	üzere	bir	kral	vardı. </p>
<p class="calibre1">Mızrak’ta,	 Hardin	 Kulesi’nde,	 Gri	 Kule’de	 ve	 çok	 uzun	 yıllardır	 boş	 duran	 diğer	 yapıların	 tepesinde sancaklar	 dalgalanıyordu.	 “Şu	 büyük	 sancak,	 altın	 zeminde	 siyah	 erkek	 geyik,	 Baratheon	 Hanedanı’nın kraliyet	sancağı,”	demişti	Sam	daha	önce	hiç	sancak	görmemiş	olan	Şebboy’a.	“Tilki	ve	çiçekler	Florent Hanedanı’nın	arması.	Kaplumbağa,	Estermontlarin,	kılıçbalığı	Bar	Emmon’ın	ve	çapraz	duran	borazanlar da	Wensingtonlar’ın.” </p>
<p class="calibre1">“Hepsi	 de	 çiçekler	 gibi	 parlak.”	 Şebboy	 eliyle	 göstermişti.	 “Şu	 sarıları	 sevdim,	 ateşli	 olanları. </p>
<p class="calibre1">Bak,	bazı	savaşçıların	mintanlarında	da	aynı	şey	var.” </p>
<p class="calibre1">“Alevli	bir	kalp.	Kimin	arması	olduğunu	bilmiyorum.” </p>
<p class="calibre1">Çok	geçmeden	öğrenmişti	Sam.	“Kraliçe’nin	adamları,”	demişti	Pyp	-	“Koşun,	kapıları	sürgüleyin</p>
<p class="calibre1">delikanlılar,	 Katil	 Sam	 mezardan	 çıkıp	 gelmiş,”	 dedikten	 sonra,	 o	 sırada	 Grenn,	 Sam’e	 öyle	 sıkı sarılmıştı	ki	Sam	kaburgalarının	kırılacağını	düşünmüştü	“ama	sakın	gidip	de	kraliçenin	nerede	olduğunu</p>
<p class="calibre1"><a id="p623"></a>sorma.	Stannis	onu	Doğugözcüsü’nde	bırakmış,	kızıyla	ve	donanmasıyla	birlikte.	Buraya	kırmızı	olandan başka	kadın	getirmedi.” </p>
<p class="calibre1">“Kırmızı	olan?”	demişti	Sam	kuşkuyla. </p>
<p class="calibre1">“Asshai’den	Melisandre,”	demişti	Grenn.	“Kralın	büyücüsü.	Ejderha	Kayası’nda	bir	adamı	canlı</p>
<p class="calibre1">canlı	yaktığı	söyleniyor,	Stannis’in	kuzey	yolculuğu	için	uygun	rüzgârlar	essin	diye.	Mücadelede	de	kralın yanında	at	sürmüş	ve	ona	sihirli	bir	kılıç	vermiş.	Kılıca	Işık	Getiren	diyorlar.	Görene	kadar	bekle,	içinde güneşten	bir	parça	varmış	gibi	ışıldıyor.”	Tekrar	Sam’e	bakmış	ve	karşı	koyamadığı	kocaman,	aptal	bir gülümsemeyle	sırıtmıştı.	“Burada	olduğuna	hâlâ	inanamıyorum.” </p>
<p class="calibre1">Sam’i	gördüğünde	Jon	da	gülümsemişti	ama	yorgunluk	dolu	bir	gülümsemeydi,	şimdi	dudaklarında</p>
<p class="calibre1">olan	gibi.	“Nihayetinde	geri	döndün,”	demişti	Jon.	“Ve	Şebboy’u	da	getirdin.	İyi	iş	çıkardın	Sam.” </p>
<p class="calibre1">Grenn’in	anlattıklarına	göre	Jon,	Sam’den	çok	daha	iyi	bir	iş	çıkarmıştı.	Yine	de	Kış	Borusu’nu	ve</p>
<p class="calibre1">bir	yabanıl	prensini	ele	geçirmek	Sör	Alliser	Thorne	ve	arkadaşları	için	yeterli	değildi,	onlar	Jon’a	hâlâ dönek	diyordu.	Üstat	Aemon,	Jon’un	yarasının	güzelce	iyileşmekte	olduğunu	söylüyordu	ama	onun	başka yaraları	 vardı,	 gözünün	 etrafındakilerden	 çok	 daha	 derin	 yaralar.  <i class="calibre4">Yabanıl	 kızın	 ve	 kardeşlerinin	 yasını</i> <i class="calibre4">tutuyor. </i></p>
<p class="calibre1">“Tuhaf,”	dedi	Jon,	Sam’e.	“Craster,	Mance’i	sevmezdi,	Mance	de	Craster’ı,	ama	şimdi	Craster’ın</p>
<p class="calibre1">karısı	Mance’in	oğlunu	emziriyor.” </p>
<p class="calibre1">“Bende	süt	var,”	dedi	Şebboy,	sesi	yumuşak	ve	utangaçtı.	“Benim	bebeğim	çok	az	emiyor.	Bunun</p>
<p class="calibre1">kadar	obur	değil.” </p>
<p class="calibre1">Yabanıl	kadın	Val	onlara	döndü.	“Kraliçenin	adamları,	kırmızı	kadının	Mance’i	ateşe	vereceğini</p>
<p class="calibre1">söylüyor,	Mance	yeterince	güçlenir	güçlenmez.” </p>
<p class="calibre1">Jon,	kadına	yorgunbir	bakış	attı.	“Mance,	Gece	Nöbetçileri’nden	firar	etti.	Bunun	cezası	ölümdür. </p>
<p class="calibre1">Nöbet	 tarafından	 ele	 geçirilmiş	 olsaydı	 şimdiye	 kadar	 asılırdı.	 Ama	 şimdi	 kralın	 tutsağı	 ve	 kralın aklından	neler	geçtiğini	kırmızı	kadından	başka	hiç	kimse	bilmiyor. </p>
<p class="calibre1">“Onu	 görmek	 istiyorum,”	 dedi	 Val.	 “Ona	 oğlunu	 göstermek	 istiyorum.	 Öldürülmeden	 önce	 bu</p>
<p class="calibre1">kadarını	hak	ediyor.” </p>
<p class="calibre1">Sam	 açıklamaya	 çalıştı.	 “Onu	 Üstat	 Aemon’dan	 başka	 kimsenin	 görmesine	 izin	 verilmiyor</p>
<p class="calibre1">leydim…” </p>
<p class="calibre1">“Eğer	benim	elimde	olsaydı	Mance	oğlunu	kucağına	alırdı,”	dedi	Jon,	gülümsemesi	kaybolmuştu. </p>
<p class="calibre1">“Üzgünüm	 Val.”	 Arkasını	 döndü.	 “Sam’in	 ve	 benim	 yapmak	 zorunda	 olduğumuz	 görevlerimiz	 var.	 Yani, en	 azından	 Sam’in	 var.	 Mance’i	 görme	 talebini	 gerekli	 yerlere	 ileteceğiz.	 Sadece	 bu	 kadarı	 için	 söz verebilirim.”	 Sam,	 Şebboy’un	 elini	 tutacak	 ve	 akşam	 yemeğinden	 sonra	 tekrar	 geleceğini	 söyleyecek kadar	 bir	 zaman	 oyalandı,	 sonra	 aceleyle	 Jon’un	 peşine	 düştü.	 Kapının	 dışında	 nöbetçiler	 vardı; kraliçenin	 mızraklı	 adamları.	 Jon	 basamakların	 yarısını	 inmişti	 ama	 arkasından	 poflayarak	 gelen	 Sam’i duyduğunda	bekledi.	“Şebboy’a	çok	düşkünsün	değil	mi?” </p>
<p class="calibre1">Sam	kızardı.	“Şebboy	iyi.	İyi	ve	nazik.”	Sam,	uzun	kâbus	sona	erdiği	için	mutluydu,	tekrar	Kara</p>
<p class="calibre1">Kale’de	kardeşleriyle	birlikte	olduğu	için	mutluydu...	ama	bazı	geceler,	hücresinde	tekbaşmayken,	bebeği aralarına	alıp	kürklerin	altına	kıvrıldıkları	gecelerde	kızın	nasıl	sıcak	olduğunu	hatırlıyordu.	“O.,.	o	beni daha	cesur	yaptı	Jon.  <i class="calibre4">Cesur</i>	değil...	ama	daha	cesur.” </p>
<p class="calibre1">“Onu	yanında	tutamayacağını	biliyorsun,”	dedi	Jon	nazikçe,	“benim	Ygritte’le	kalamadığım	gibi. </p>
<p class="calibre1">Sen	yemin	ettin	Sam,	benim	gibi,	hepimiz	gibi.” </p>
<p class="calibre1">“Biliyorum.	Şebboy	benim	karım	olabileceğini	söyledi	ama...	ona	yemini	ve	ne	anlama	geldiğini</p>
<p class="calibre1">anlattım.	Bu	onu	üzdü	mü	yoksa	mutlu	mu	etti	bilmiyorum	ama	anlattım.”	Sam	gergin	bir	şekilde	yutkundu, </p>
<p class="calibre1">“Bir	yalanda	onur	olabilir	mi	Jon?”	diye	sordu.	“Eğer...	iyi	bir	amaç	için	söylendiyse?” </p>
<p class="calibre1">“Yalanın	ve	amacın	ne	olduğuna	bağlı	sanırım.”	Jon,	Sam’e	baktı.	“Bunu	tavsiye	etmem.	Sen	yalan</p>
<p class="calibre1"><a id="p624"></a>söylemek	için	yaratılmamışsın	Sam.	Kızarıyorsun,	ciyaklıyorsun	ve	kekeliyorsun.” </p>
<p class="calibre1">“Evet,”	dedi	Sam,	“ama	bir	mektupta	yalan	söyleyebilirim.	Elimde	bir	kalem	varken	daha	iyiyim. </p>
<p class="calibre1">Bir...	 fikrim	 var.	 Burada	 işler	 yoluna	 girdiğinde,	 düşündüm	 de	 belki	 de	 Şebboy	 için	 en	 iyi	 şey...	 onu Boynuz	Tepe’ye	gönderebileceğimi	düşündüm.	Annemin,	kardeşlerimin	ve	ba-ba-	babamın	yanına.	Eğer</p>
<p class="calibre1">Şebboy	bebeğin	bebe	benim	olduğunu	söylerse...”	Sam	yine	kızarıyordu.	“Annem	bebeği	ister,	biliyorum. </p>
<p class="calibre1">Şebboy	 için	 bir	 yer	 bulur,	 bir	 çeşit	 hizmetçilik,	 Craster’a	 hizmet	 etmek	 kadar	 zor	 olmaz.	 Ve	 Lord	 Ra-Randyll...	 bunu	 asla	 söylemez	 ama	 benim	 bir	 yabanıl	 kızdan	 bir	 piçim	 olduğunu	 bilmek	 onu	 memnun edebilir.	En	azından	bir	kadınla	yatacak	ve	çocuk	peydahlayacak	kadar	erkek	olduğum	kanıtlanır.	Babam bir	keresinde,	kesinlikle	bakir	olarak	öleceğimi	söylemişti	bana,	hiçbir	kadının	benimle...	bilirsin	işte... </p>
<p class="calibre1">Jon,	bunu	yaparsam,	bu	yalanı	yazarsam...	bu	iyi	bir	şey	olur	mu?	Çocuğun	sahip	olacağı	hayat...” </p>
<p class="calibre1">“Büyükbabasının	 kalesinde	 bir	 piç	 olarak	 büyümek?”	 Jon	 omuzlarını	 silkti.	 “Bu	 büyük	 ölçüde babana	bağlı,	bir	de	çocuğun	nasıl	biri	olacağına.	Eğer	sana	çekerse...” </p>
<p class="calibre1">“Çekmeyecek.	 Bebeğin	 gerçek	 babası	 Craster.	 Adamı	 gördün,	 yaşlı	 bir	 ağacın	 kökü	 kadar</p>
<p class="calibre1">sağlamdı,	Şebboy	da	göründüğünden	daha	güçlü...” </p>
<p class="calibre1">“Çocuk	 kılıçta	 ya	 da	 mızrakta	 maharet	 gösterdiği	 takdirde	 babanın	 hane	 muhafızlarında	 bir	 yer edinebilir	en	azından,”	dedi	Jon.	“Piçlerin	yaver	olarak	eğitim	alıp	şövalyeliğe	yükseltilmesi	görülmemiş</p>
<p class="calibre1">şey	 değildir.	 Fakat	 Şebboy’un	 bu	 oyunu	 ikna	 edici	 bir	 şekilde	 oynayacağından	 emin	 olmalısın.	 Baban hakkında	 söylediğin	 şeyleri	 düşününce,	 Lord	 Randyll’in	 kandırılmayı	 müşfik	 bir	 şekilde</p>
<p class="calibre1">karşılayacağından	şüpheliyim.” </p>
<p class="calibre1">Kulenin	dışındaki	basamaklara	daha	çok	nöbetçi	yerleştirilmişti.	Fakat	bunlar	kralın	adamlarıydı; </p>
<p class="calibre1">Sam	 aradaki	 farkı	 çabucak	 öğrenmişti.	 Kralın	 adamları	 her	 asker	 gibi	 sağlam	 ve	 inançsızdı	 ama kraliçenin	 adamları,	 Asshaili	 Melisandre’ye	 ve	 onun	 Işık	 Tanrısına	 hararetle	 bağlıydı.	 Avluyu gerçerlerken,	“Yine	talim	avlusuna	mı	gideceksin?”	diye	sordu	Sam.	“Bacağın	tam	olarak	iyileşmeden	bu kadar	çok	talim	yapman	akıllıca	mı?” </p>
<p class="calibre1">Jon	omuzlarını	silkti.	‘Yapacak	başka	neyim	var?	Marsh,	hâlâ	bir	dönek	olduğum	korkusuyla	beni</p>
<p class="calibre1">görevden	aldı.” </p>
<p class="calibre1">Sam,	 “Sadece	 birkaç	 kişi	 buna	 inanıyor,”	 diye	 temin	 etti	 Jon’u.	 “Sör	 Alliser	 ve	 arkadaşları. </p>
<p class="calibre1">Kardeşlerin	çoğu	işin	aslını	biliyor.	Bahse	girerim	ki	Kral	Stannis	de	biliyor.	Ona	Kış	Borusu’nu	getirdin ve	Mance	Rayder’ın	oğlunu	esir	aldın.” </p>
<p class="calibre1">“Benim	 bütün	 yaptığım,	 yabanıllar	 kaçtığında	 Val	 ile	 bebeği	 yağmacılara	 karşı	 korumak	 ve korucular	bizi	bulana	kadar	onları	güvende	tutmaktı.	Ben	kimseyi	 <i class="calibre4">esir	almadım. </i>	Kral	Stannis	adamlarını gayet	iyi	kontrol	ediyor,	bu	çok	açık.	Onların	biraz	yağma	yapmasına	izin	verdi	ama	sadece	üç	yabanıl kadına	 tecavüz	 edildiğini	 duydum	 ve	 bunu	 yapan	 adamların	 hepsi	 iğdiş	 edildi.	 Yabanıllar	 kaçarken içlerinden	birkaçını	öldürmeliydim	sanırım.	Sör	Alliser,	mücadele	boyunca	kılıcımı	çektiğim	tek	zamanın düşmanımızı	 savunmak	 için	 olduğunu	 anlatıp	 duruyor.	 Mance	 Rayder’ı	 öldürmediğimi,	 zira	 onunla işbirliği	içinde	olduğumu	söylüyor.” </p>
<p class="calibre1">“Sör	 Alliser	 işte,	 “	 dedi	 Sam.	 “Onun	 ne	 çeşit	 bir	 adam	 olduğunu	 herkes	 biliyor.”	 Sör	 Alliser Thorne	asil	kanıyla,	şövalyeliğiyle	ve	Nöbet’te	geçirdiği	uzun	yıllarla	Lord	Kumandan	unvanı	için	güçlü bir	aday	olabilirdi	fakat	silah	ustası	olarak	geçirdiği	yıllarda	eğittiği	adamların	hemen	hepsi	ondan	nefret ediyordu.	Adı	bu	unvan	için	önerilmişti	elbette,	lâkin	seçimin	ilk	günü	ancak	altıncı	geldikten	ve	ikinci gün	fiilen	oy	 <i class="calibre4">kaybettikten</i>	sonra	Thorne,	Lord	Janos	Slynt’i	desteklemek	üzere	adaylıktan	çekilmişti. </p>
<p class="calibre1">“Herkesin	bildiği	şey;	ben	Qhorin	Yarımel’i	öldüren	ve	bir	mızrak	karısıyla	yatan	bir	piçken,	Sör</p>
<p class="calibre1">Alliser’in	asil	bir	kandan	gelen	meşru	doğumlu	bir	şövalye	olduğu.	Bana	 <i class="calibre4">varg</i>	 dediklerini	 duydum.	 Bir kurdum	 yokken	 nasıl	 varg	 olabilirim,	 sorarım	 sana?”	 Jon’un	 ağzı	 çarpıldı.	 “Hayalet’i	 rüyamda	 bile görmüyorum	 artık.	 Rüyalarımda	 sadece	 mahzen	 mezarlar	 ve	 tahtlarında	 oturan	 taş	 krallar	 var.	 Bazen</p>
<p class="calibre1"><a id="p625"></a>Robb’un	 ve	 babamın	 seslerini	 duyuyorum,	 bir	 ziyafettelermiş	 gibi.	 Fakat	 aramızda	 bir	 duvar	 oluyor	 ve ben,	masada	benim	için	yer	hazırlanmadığını	biliyorum.” </p>
<p class="calibre1"> <i class="calibre4">Ölülerin	 ziyafetinde,	 yaşayanlar	 için	 yer	 yoktur. </i>	 O	 anda	 sessiz	 kalmak	 Sam’in	 yüreğini parçaladı.  <i class="calibre4">Bran	 ölmedi	 Jon</i>,	 demek	 istedi	 Sam.  <i class="calibre4">Arkadaşlarıyla	 birlikte.	 Dev	 bir	 geyiğin	 sırtında,</i> <i class="calibre4">Tekinsiz	 Orman’ın	 derinliklerinde	 üç	 gözlü	 bir	 karga	 bulmak	 üzere	 kuzeye	 gidiyorlar. </i>	 Bu	 kulağa	 o kadar	çılgınca	geliyordu	ki,	Sam	Tarly	her	şeyi	hayal	etmiş	olması	gerektiğini	düşünüyordu	bazen,	bütün bunları	ateş,	korku	ve	açlıktan	yarattığını...	ama	yine	de	gerçeği	ağzından	kaçırabilirdi,	eğer	yemin	etmiş</p>
<p class="calibre1">olmasaydı. </p>
<p class="calibre1">Bu	sırrı	saklayacağına	dair	üç	kez	yemin	etmişti;	bir	kez	bizzat	Bran’a,	bir	kez	Jojen	Reed	denen</p>
<p class="calibre1">tuhaf	çocuğa	ve	son	olarak	da	Soğukel’e.	“Bütün	dünya	çocuğun	ölü	olduğuna	inanıyor,”	demişti	Sam’in kurtarıcısı.	 “Bırak	 da	 kemikleri	 hiç	 rahatsız	 edilmeden	 dinlesin.	 Peşimizde	 bizi	 arayan	 insanlar istemiyoruz.	Yemin	et	Gece	Nöbetçileri’nin	Sam’i.	Bana	borçlu	olduğun	hayatın	üstüne	yemin	et.” </p>
<p class="calibre1">Sam	perişan	bir	halde	ağırlığını	bir	bacağından	diğerine	verdi.	“Lord	Janos	asla	Lord	Kumandan</p>
<p class="calibre1">olarak	seçilmeyecek,”	dedi.	Jon’a	verebileceği	en	iyi	teselli	buydu,	tek	teselli	buydu.	“Bu	olmayacak.” </p>
<p class="calibre1">“Sam,	sen	tatlı	bir	aptalsın.	Gözlerini	aç.	Bu	günlerdir	oluyor.”	Jon	saçlarını	gözlerinden	çekti	ve</p>
<p class="calibre1">“Hiçbir	 şey	 bilmesem	 de	 bunu	 biliyorum,”	 dedi.	 “Şimdi	 lütfen	 bana	 izin	 ver,	 birilerine	 kılıçla	 vurmam gerek,	çok	sert	şekilde.” </p>
<p class="calibre1">Sam’in,	silahhaneye	ve	 talim	avlusuna	doğru	 yürüyen	Jon’u	seyretmekten	 başka	yapabileceği	bir</p>
<p class="calibre1">şey	 yoktu.	 Jon	 uyanık	 olduğu	 zamanların	 çoğunu	 orada	 geçiriyordu.	 Sör	 Endrew	 ölü	 ve	 Sör	 Alliser lakayıtken,	 Kara	 Kale	 bir	 silah	 ustasından	 yoksundu,	 Jon	 da	 acemi	 askerlerden	 bazılarını	 eğitme	 işini üstüne	almıştı;	Saten,	Beygir,	düz	tabanıyla	Robin,	Arron	ve	Emrick.	Delikanlıların	işi	olduğunda,	Jon	tek başına	saatlerce	kılıç,	kalkan	ve	mızrak	talimi	yapıyor	ya	da	onunla	kapışmayı	göze	alan	herkesin	rakibi oluyordu. </p>
<p class="calibre1">Sam	üstadın	kulesine	giderken,  <i class="calibre4">sen	tatlı	bir	aptalsın</i>,	diyen	Jon’u	duyabiliyordu.  <i class="calibre4">Gözlerini	aç.	Bu</i> <i class="calibre4">günlerdir	 oluyor. </i>	 Jon	 haklı	 olabilir	 miydi?	 Bir	 adamın	 Gece	 Nöbetçileri	 Lord	 Kumandanı	 olabilmesi için,	 Yeminli	 Kardeşleri’n	 oylarının	 üçte	 ikisini	 alması	 gerekiyordu,	 dokuz	 günün	 ve	 dokuz	 oylamanın ardından	kimse	bu	orana	yaklaşamamıştı.	Lord	Janos’un	oyları	artıyordu,	bu	doğruydu;	adam	önce	Bowen Marsh’ı,	 sonra	 da	 Othell	 Yarwyck’i	 sürünerek	 geçmişti	 fakat	 Gölge	 Kule’den	 Sör	 Denys	 Mallister	 ve Kıyıdaki	 Denizgözcüsü’nden	 Cotter	 Pyke’ın	 hâlâ	 ziyadesiyle	 gerisindeydi.  <i class="calibre4">İkisinden	 biri	 yeni	 Lord</i> <i class="calibre4">Kumandan	olacak,	bu	kesin</i>,	dedi	Sam	kendine. </p>
<p class="calibre1">Stannis,	 üstadın	 kapısına	 da	 nöbetçiler	 koymuştu,	 içerideki	 odalar	 sıcaktı	 ve	 mücadelede</p>
<p class="calibre1">yaralanan	insanlarla	doluydu;	kara	kardeşler,	kralın	adamları	ve	kraliçenin	adamları,	üçü	birden.	Clydas keçi	sütü	ve	rüya	şarabı	sürahileriyle	yaralıların	arasında	dolaşıyordu	ama	Üstat	Aemon,	Mance’e	yaptığı sabah	 ziyaretinden	 henüz	 dönmemişti.	 Sam,	 pelerinini	 bir	 kancaya	 astı	 ve	 Clydas’a	 yardım	 etmeye	 gitti ama	bir	şeyler	taşırken,	dökerken	ve	sargıları	değiştirirken	bile	Jon’un	sözleri	onu	rahatsız	etti.  <i class="calibre4">Sam,	sen</i> <i class="calibre4">tatlı	bir	aptalsın.	Gözlerini	aç.	Bu	günlerdir	oluyor. </i></p>
<p class="calibre1">Sam	 kuzgunları	 beslemek	 için	 müsaade	 istediğinde	 aradan	 en	 az	 bir	 saat	 geçmişti.	 Kuşluğa çıkarken,	 geçen	 gece	 tuttuğu	 kayıtlan	 incelemek	 için	 durdu.	 Oylamanın	 en	 başında	 otuzdan	 fazla	 isim önerilmişti	ama	adayların	çoğu,	kazanamayacakları	netleştiği	anda	geri	çekilmişti.	Geçen	gece	itibarıyla yedi	aday	kalmıştı.	Sör	Denys	Mallister	iki	yüz	on	üç	nişan	toplamıştı,	Cotter	Pyke	yüz	seksen	yedi,	Lord Janos	 yetmiş	 dört,	 Bowen	 Marsh	 kırk	 dokuz,	 Üçparmak	 Hobb	 beş	 ve	 Efkârlı	 Edd	 bir.  <i class="calibre4">Pyp	 ve	 şapşal</i> <i class="calibre4">şakaları. </i>	Sam	daha	önceki	sayımlara	baktı.	Sör	Denys,	Cotter	Pyke	ve	Bowen	Marsh	üçüncü	günden	beri oy	 kaybediyordu,	 Othell	 Yarwyck	 de	 altıncı	 günden	 beri.	 Sadece	 Lord	 Janos	 her	 geçen	 gün	 biraz	 daha yükseliyordu. </p>
<p class="calibre1">Sam	 kuşlukta	 gaklayan	 kuzgunları	 duyabiliyordu,	 kâğıtları	 kaldırdı	 ve	 hayvanları	 beslemek	 için</p>
<p class="calibre1"><a id="p626"></a>basamakları	tırmandı.	Üç	kuşun	daha	döndüğünü	görünce	mutlu	oldu.	“<i class="calibre4">Kar</i>,”	diye	bağırdı	kuşlar	Sam’e. </p>
<p class="calibre1"> <i class="calibre4">“Kar,	kar,	kar</i>.”	Bunu	onlara	Sam	öğretmişti.	Kuşluk,	yeni	gelen	kuzgunlarla	bile	keder	verecek	kadar	boş</p>
<p class="calibre1">görünüyordu.	Üstat	Aemon’ın	gönderdiği	kuşların	sadece	birkaçı	geri	dönmüştü.  <i class="calibre4">Ama	kuzgunlardan	biri</i> <i class="calibre4">Stannis’e	ulaştı.	Kuzgunlardan	biri	Ejderha	Kayası’nı	buldu,	hâlâ	umursayan	bir	kral	buldu. </i>	Sam,	bin fersah	 güneydeki	 kendi	 babasının,	 Tarly	 Hanedanını	 Demir	 Taht’ta	 oturan	 çocuğun	 davasına	 kattığını biliyordu.	 Fakat	 Nöbet	 yardım	 çığlığı	 attığında	 ne	 Kral	 Joffrey	 ne	 de	 küçük	 Kral	 Tommen	 harekete geçmişti.	 İlk	 İnsanların	 Yumruğu’ndaki	 geceyi	 ve	 karanlığın,	 korkunun,	 gökyüzünden	 düşen	 karın	 içinde Craster	Kalesi’ne	yapılan	korkunç	göçü	hatırlayan	Sam,  <i class="calibre4">diyarını	korumayan	bir	kral	ne	işe	yarar</i>?	diye düşündü	öfkeyle.	Kraliçenin	adamları	onu	huzursuz	ediyordu,	bu	doğruydu	ama	onlar	 <i class="calibre4">gelmişti</i>	en	azından. </p>
<p class="calibre1">O	akşam	Sam,	kara	kardeşlerin	yeni	yemek	salonu	olan	mağaramsı	taş	mahzende	Jon	Kari	aradı</p>
<p class="calibre1">ama	 hiçbir	 yerde	 göremedi.	 Sonunda	 diğer	 arkadaşlarına	 yakın	 bir	 sıraya	 oturdu.	 Pyp,	 Efkârlı	 Edd’e, hangi	 saman	 askerin	 daha	 çok	 ok	 toplayacağına	 dair	 bahse	 girdikleri	 yarışmayı	 anlatıyordu.	 “Sen	 uzun vakit	öndeydin	ama	Uzun	Göl’den	Watt	geçen	gün	üç	ok	aldı	ve	seni	geçti.” </p>
<p class="calibre1">“Asla	bir	şey	kazanamıyorum,”	diye	sızlandı	Efkârlı	Edd.	“Ama	tanrılar	Watt’a	daima	gülümsedi. </p>
<p class="calibre1">Yabanıllar	 onu	 Kafatası	 Köprüsü’nden	 aşağı	 devirdiğinde,	 Watt	 bir	 şekilde,	 derin	 ve	 güzel	 bir	 su havuzuna	düştü.	Onca	kayayı	ıskalaması	nasıl	bir	şans?” </p>
<p class="calibre1">“Uzun	bir	düşüş	müydü?”	diye	sordu	Grenn.	“Su	havuzuna	düşmek	onun	hayatını	kurtardı	mı?” </p>
<p class="calibre1">“Hayır,”	dedi	Efkârlı	Edd.	“Hâlihazırda	ölüydü,	kafasındaki	balta	yüzünden.	Yine	de,	onca	kayayı</p>
<p class="calibre1">ıskalaması	 büyük	 şanstı.”	 Üçparmak	 Hobb,	 kardeşlere	 o	 gece	 için	 mamut	 sağrısı	 rostosu	 söz	 vermişti, belki	 birkaç	 oy	 daha	 almayı	 umut	 etmişti.	 Dişlerinin	 arasındaki	 kıkırdak	 parçasını	 çıkarırken,  <i class="calibre4">eğer</i> <i class="calibre4">Hobb’un	aklındaki	fikir	buysa	daha	genç	bir	mamut	seçmeliydi, </i>	diye	düşündü	Sam.	İç	geçirerek	yemeği ileri	itti. </p>
<p class="calibre1">Birazdan	yeni	bir	oylama	yapılacaktı	ve	havadaki	gerginlik	dumandan	daha	yoğundu.	Cotter	Pyke</p>
<p class="calibre1">ateşin	yanında	oturuyordu,	etrafı	Doğugözcüsü’nün	korucuları	tarafından	sarılmıştı.	Sör	Denys	Mallister, Gölge	 Kule’nin	 adamlarından	 oluşan	 daha	 küçük	 bir	 grupla	 birlikte	 kapının	 yakınındaydı.  <i class="calibre4">En	 iyi	 yeri</i> <i class="calibre4">Janos	 Slynt	 almış, </i>	 diye	 fark	 etti	 Sam,  <i class="calibre4">alevlerin	 ve	 cereyanın	 tam	 ortasında. </i>	 Sam,	 Bowen	 Marsh’ı Slynt’in	yanında	görünce	paniğe	kapıldı;	adamın	yüzü	solgun	ve	bitkindi,	kafası	hâlâ	sargılıydı	ama	Lord Janos’un	 söylediği	 şeyleri	 dikkatle	 dinliyordu.	 Sam	 bunu	 arkadaşlarına	 gösterdiğinde,	 “Bir	 de	 şuraya bakın,”	dedi	Pyp,	“Sör	Alliser,	Othell	Yarwyck’le	fısıldaşıyor.” </p>
<p class="calibre1">Yemekten	 sonra,	 Üstat	 Aemon	 ayağa	 kalktı	 ve	 oylamaya	 geçmeden	 önce	 konuşmak	 isteyen</p>
<p class="calibre1">kardeşler	olup	olmadığını	sordu.	Efkârlı	Edd	kalktı,	her	zamanki	gibi	taş	suratlı	ve	kederliydi.	“Bana	oy veren	 her	 kimse,	 ona	 kesinlikle	 çok	 berbat	 bir	 Lord	 Kumandan	 olacağımı	 söylemek	 istiyorum.	 Lâkin bütün	bu	diğerleri	de	öyle	olacak.”	Edd’i	Bowen	Marsh	takip	etti,	adam	tek	elini	Lord	Slynt’in	omzuna koyarak	 ayağa	 kalktı.	 “Kardeşlerim	 ve	 dostlarım,	 ismimin	 bu	 seçimden	 geri	 çekilmesini	 istiyorum. </p>
<p class="calibre1">Yaralarım	 bana	 hâlâ	 sıkıntı	 veriyor	 ve	 korkarım	 ki	 bu	 görev	 benim	 için	 ziyadesiyle	 büyük...	 ama	 Kral Toprakları’nın	 altın	 pelerinlilerini	 uzun	 yıllar	 boyunca	 komuta	 etmiş	 olan	 Lord	 Janos	 için	 öyle	 değil. </p>
<p class="calibre1">Kendisine	hepimiz	destek	verelim.” </p>
<p class="calibre1">Sam,	odanın	Cotter	Pyke’a	ait	olan	ucundan	gelen	öfkeli	mırıltıları	duydu	ve	Sör	Denys	başını	iki</p>
<p class="calibre1">yana	sallayarak	dostlarına	baktı.  <i class="calibre4">Çok	geç,	iş	işten	geçti. </i>	Sam,	Jon’un	nerede	olduğunu	ve	neden	seçimden uzak	durduğunu	merak	etti. </p>
<p class="calibre1">Kardeşlerin	çoğunun	okuma	yazması	yoktu;	bu	yüzden	oylama,	âdet	olduğu	üzere,	Üçparmak	Hobb</p>
<p class="calibre1">ve	Öküz	Owen’in	mutfaktan	getirdiği	geniş	belli	demir	kazana	nişan	atarak	yapıldı.	Nişan	varilleri	uzak bir	 köşede	 ağır	 bir	 perdenin	 arkasındaydı,	 bu	 sayede	 oy	 verenler	 tercihlerini	 gizlilik	 içinde	 yapabildi. </p>
<p class="calibre1">Eğer	 bir	 görevin	 varsa,	 bir	 arkadaşının	 senin	 adına	 oy	 kullanmasına	 izin	 veriliyordu,	 bu	 yüzden	 bazı adamlar	iki,	üç	ya	da	dört	nişan	aldı.	Sör	Denys	ve	Cotter	Pyke	da	geride	bıraktıkları	garnizonları	için	oy</p>
<p class="calibre1"><a id="p627"></a>kullandılar. </p>
<p class="calibre1">Salon	nihayet	boşaldığında,	Sam	ve	Clydas,	Üstat	Aemon’ın	önündeki	kazanı	baş	aşağı	etti.	Deniz</p>
<p class="calibre1">kabuklarından,	 taşlardan	 ve	 bakır	 meteliklerden	 oluşan	 bir	 çağlayan	 masanın	 üstünü	 kapladı.	 Aemon’ın buruşuk	 elleri	 şaşırtıcı	 bir	 hızla	 nişanları	 ayırdı;	 deniz	 kabukları	 şuraya,	 taşlar	 buraya,	 metelikler	 bir kenara,	arada	çıkan	ok	uçları,	çiviler	ve	meşe	palamutları	başka	bir	yana.	Sam	ve	Clydas	yığınları	saydı, her	biri	kendi	kaydını	tuttu. </p>
<p class="calibre1">Bu	gece	sonuçları	ilk	açıklama	sırası	Sam’deydi.	“Sör	Denys	Mallister	için	iki	yüz	üç,”	dedi	Sam. </p>
<p class="calibre1">“Cotter	 Pyke	 için	 yüz	 altmış	 dokuz.	 Lord	 Janos	 için	 yüz	 otuz	 yedi,	 Othell	 Yarwyck	 için	 yetmiş	 iki, Üçparmak	Hobb	için	beş	ve	Efkârlı	Edd	için	iki.” </p>
<p class="calibre1">“Bende	Pyke	için	yüz	altmış	sekiz	var,”	dedi	Clydas.	“Benim	sayımıma	göre	iki,	Sam’inkine	göre</p>
<p class="calibre1">bir	oy	açığımız	var.” </p>
<p class="calibre1">“Sam’in	 sayımı	 doğru,”	 dedi	 Üstat	 Aemon.	 “Jon	 Kar	 oy	 kullanmadı.	 Bir	 şey	 fark	 etmez.	 Kimse yaklaşamadı.” </p>
<p class="calibre1">Sam,	 hayal	 kırıklığından	 çok	 rahatlama	 hissediyordu.	 Lord	 Janos,	 Bowen	 Marsh’ın	 desteğine rağmen	üçüncü	sıradaydı.	“Sürekli	Üçparmak	Hobb	için	oy	veren	beş	kişi	kim?”	diye	sordu	Sam. </p>
<p class="calibre1">“Onu	mutfaktan	uzak	tutmak	isteyen	kardeşler	olabilir	mi?”	dedi	Clydas. </p>
<p class="calibre1">“Sör	Denys	dünden	bu	yana	on	oy	kaybetmiş,”	diye	belirtti	Sam.	“Cotter	Pyke	da	neredeyse	yirmi. </p>
<p class="calibre1">Bu	iyi	değil.” </p>
<p class="calibre1">“Onların	Lord	Kumandan	olmaya	dair	umutları	için	iyi	değil	şüphesiz,”	dedi	Üstat	Aemon.	“Ama</p>
<p class="calibre1">nihayetinde	 Gece	 Nöbetçileri	 için	 iyi	 olabilir.	 Buna	 karar	 vermek	 bize	 düşmez.	 On	 gün	 çok	 uzun sayılmaz.	Bir	vakitler	iki	yıl	süren	bir	seçim	olmuştu,	yedi	yüz	küsür	oy.	Kardeşler	kendileri	için	uygun olan	zamanda	bir	karara	varacaklar.” </p>
<p class="calibre1"> <i class="calibre4">Evet, </i> diye	düşündü	Sam,  <i class="calibre4">ama	hangi	karara	</i>? </p>
<p class="calibre1">Daha	 sonra,	 Pyp’in	 hücresinin	 mahremiyetinde,	 sulandırılmış	 şarap	 dolu	 kupaların	 etkisiyle	 dili çözüldü	 ve	 Sam	 kendini	 yüksek	 sesle	 düşünürken	 buldu.	 “Cotter	 Pyke	 ve	 Sör	 Denys	 Mallister	 geriliyor ama	oyların	hemen	hemen	üçte	ikisi	hâlâ	onlara	ait,”	dedi	Pyp	ve	Grenn’e.	“Her	ikisi	de	Lord	Kumandan olarak	 iyi	 hizmet	 verir.	 Biri,	 iki	 adamdan	 birini	 adaylıktan	 çekilmeye	 ve	 diğerini	 desteklemeye	 ikna etmeli.” </p>
<p class="calibre1">“Biri?”	dedi	Grenn	şüpheyle.	“O	biri	kim?” </p>
<p class="calibre1">“Grenn	o	kadar	budala	ki	 <i class="calibre4">birinin</i>	kendisi	olabileceğini	düşünüyor,”	dedi	Pyp.	“Belki	o	biri	Pyke ve	Mallister’la	işini	bitirince	Kral	Stannis’i	Kraliçe	Cersei’yle	evlenmeye	de	ikna	eder.” </p>
<p class="calibre1">“Kral	Stannis	evli,”	diye	itiraz	etti	Grenn. </p>
<p class="calibre1">“Ben	 bununla	 ne	 yapacağım	 Sam?”	 diye	 iç	 geçirdi	 Pyp.	 “Cotter	 Pyke	 ve	 Sör	 Denys	 birbirlerinden	 pek hoşlanmıyorlar,”	diye	ısrar	etti	Grenn.  <i class="calibre4">“Her	konuda</i>	kavga	ediyorlar.” </p>
<p class="calibre1">“Evet	 ama	 bunun	 tek	 sebebi,	 Nöbet	 için	 neyin	 en	 iyi	 olduğu	 hakkında	 farklı	 fikirlere	 sahip olmaları,”	dedi	Sam.	“Biz	onlara	açıklarsak...” </p>
<p class="calibre1">“<i class="calibre4">Biz</i>?”	dedi	Pyp.  <i class="calibre4">“Biri</i>	nasıl	 <i class="calibre4">bize</i>	dönüştü?	Ben	soytarı	maymunuyum	unuttun	mu?	Ve	Grenn	de... </p>
<p class="calibre1">Grenn	 işte.”	 Sam’e	 gülümsedi	 ve	 kulaklarını	 oynattı.	 “Ama	 sen...	 sen	 bir	 lordun	 oğlusun	 ve	 üstadın kâhyasısın.” </p>
<p class="calibre1">“Ve	Katil	Sam’sin,”	dedi	Grenn.	“Bir	Öteki	öldürdün.” </p>
<p class="calibre1">“Onu	 <i class="calibre4">ejderhacamı</i>	öldürdü,”	dedi	Sam,	Grenn’e,	yüzüncü	kere. </p>
<p class="calibre1">“Bir	 lordun	 oğlu,	 bir	 üstadın	 kâhyası	 ve	 Katil	 Sam,”	 dedi	 Pyp	 düşünür	 gibi.	 “Onlarla</p>
<p class="calibre1">konuşabilirsin,	belki...” </p>
<p class="calibre1">“Konuşabilirdim,”	dedi	Sam,	sesi	Efkârlı	Edd	kadar	kederliydi.	“Onlarla	yüzleşemeyecek	kadar</p>
<p class="calibre1">korkak	olmasaydım.” </p>
<p class="calibre1"><a id="p628"></a>
<a id="p629"></a><b class="calibre3">JON</b></p>
<p class="calibre1">Jon,	elinde	kılıcı,	ağır	adımlarla	bir	daire	çizerek	Saten’in	etrafında	dolaştı,	onu	dönmeye	zorladı. </p>
<p class="calibre1">“Kalkanını	yukarı	kaldır,”	dedi. </p>
<p class="calibre1">“Çok	ağır,”	diye	sızlandı	Eski	Şehirli	çocuk. </p>
<p class="calibre1">“Bir	 kılıcı	 durdurabilecek	 kadar	 ağır,”	 dedi	 Jon.	 “Şimdi	 şunu	 yukarı	 kaldır.”	 Kılıcını	 savurarak öne	 adım	 attı.	 Saten,	 kalkanını	 tam	 zamanında	 kaldırarak	 kılıcı	 kalkanın	 kasnağıyla	 yakaladı.	 Kendi kalkanındaki	 darbeyi	 hissettiğinde,	 “Güzel,”	 dedi	 Jon.	 “Bu	 iyiydi	 ama	 harekete	 bedenini	 de	 katmalısın. </p>
<p class="calibre1">Çeliğin	 arkasına	 vücut	 ağırlığını	 koy,	 sadece	 kol	 kuvvetini	 kullanarak	 vereceğin	 zarardan	 fazlasını verirsin.	Hadi,	tekrar	dene,	bana	saldır	ama	kalkanını	yukarıda	tut	yoksa	kafanı	zil	gibi	çalarım...” </p>
<p class="calibre1">Saten,	saldırmak	yerine	bir	adım	geri	gitti	ve	göz	siperini	kaldırdı.	“Jon,”	dedi	tedirgin	bir	sesle. </p>
<p class="calibre1">Jon	 döndü.	 Kadın,	 Jon’un	 arkasında	 duruyordu,	 yanında	 kraliçenin	 adamlarından	 altı	 kişi	 vardı. </p>
<p class="calibre1"> <i class="calibre4">Avlunun	bu	kadar	sessizleşmesi	boşuna	değilmiş. </i>	Jon,	Melisandre’yi	gece	ateşlerinin	başında	ve	kalede dolaşırken	görmüştü	ama	hiç	bu	kadar	yakınında	olmamıştı.  <i class="calibre4">Güzel	bir	kadın</i>,	diye	düşündü...	ama	kadının kırmızı	gözlerinde	insanı	birazdan	fazla	huzursuz	eden	bir	şey	vardı.	“Leydim.” </p>
<p class="calibre1">“Kral	seninle	konuşacak	Jon	Kar.” </p>
<p class="calibre1">Jon,	talim	kılıcını	toprağa	sapladı.	“Üzerimi	değiştirmeme	müsaade	eder	misiniz?	Kralın	huzuruna</p>
<p class="calibre1">çıkacak	durumda	değilim” </p>
<p class="calibre1">“Seni	 Sur’un	 tepesinde	 bekliyoruz,”	 dedi	 Melisandre.	 Kadının	  <i class="calibre4">bekliyoruz</i>	 dediğini	 duydu	 Jon, <i class="calibre4">bekliyor</i>	değil.  <i class="calibre4">Kralın	gerçek	kraliçesi	bu	kadın,	Doğugözcüsü’nde	bıraktığı	değil. </i></p>
<p class="calibre1">Zırhını	 ve	 göğüs	 kalkanını	 silahhaneye	 bıraktı,	 kendi	 hücresine	 döndü,	 ter	 lekeli	 kıyafetlerini çıkardı	ve	siyahlardan	temiz	bir	takım	giydi.	Kafes	soğuk	ve	rüzgârlı	olacaktı,	Jon	bunu	biliyordu,	buzun tepesi	daha	soğuk	ve	daha	rüzgârlı,	bu	yüzden	ağır	ve	başlıklı	bir	pelerin	seçti.	En	son	Uzunpençe’yi	aldı ve	piç	kılıcını	sırtına	astı. </p>
<p class="calibre1">Melisandre	 onu	 Sur’un	 dibinde	 bekliyordu.	 Kraliçenin	 adamlarını	 göndermişti.	 Kadınla	 birlikte kafese	girerken,	“Majesteleri	benden	ne	istiyor?”	diye	sordu	Jon. </p>
<p class="calibre1">“Verebileceğin	her	şeyi	Jon	Kar.	O	bir	kral.” </p>
<p class="calibre1">Jon	kapıyı	kapattı	ve	zil	ipini	çekti.	Bocurgat	dönmeye	başladı.	Kafes	yükseldi.	Gün	parlaktı	ve</p>
<p class="calibre1">Sur	ağlıyordu,	uzun	su	parmakları	Sur’un	yüzünden	aşağı	akıyor	ve	güneşte	parlıyordu.	Demir	kafesin	dar sınırlarında,	 kırmızı	 kadının	 varlığının	 sarahatle	 farkındaydı	 Jon.  <i class="calibre4">Kokusu	 bile	 kırmızı. </i>	 Bu	 koku Mikken’in	dökümhanesini	hatırlatıyordu	ona,	demirin	kor	halindeyken	yaydığı	kokuyu,	dumanın	ve	kanın kokuşuydu	 bu.  <i class="calibre4">Ateşle	 öpülmüş</i>,	 diye	 düşündü	 Ygritte’i	 hatırlayan	 Jon.	 Rüzgâr,	 Melisandre’nin	 kırmızı, uzun	kıyafetlerinin	arasına	girdi	ve	onları	kadının	yanında	duran	Jon’un	bacaklarına	savurdu.	“Üşümüyor musunuz	leydim?”	diye	sordu	Jon. </p>
<p class="calibre1">Melisandre	güldü.	“Asla.”	Kadının	boğazındaki	yakut,	nabız	gibi	atıyordu,	kalbinin	vuruşuyla	eş</p>
<p class="calibre1">zamanda.	 “Tanrının	 ateşleri	 benim	 içimde	 yaşıyor	 Jon	 Kar.	 Hisset.”	 Melisandre	 elini	 Jon’un	 yanağına koydu	 ve	 Jon	 onun	 ne	 kadar	 sıcak	 olduğu	 hissederken	 kadın	 elini	 orada	 tuttu.	 “Hayatın	 hissi	 böyle olmalı,”	dedi	kadın.	“Yalnızca	ölüm	soğuktur.” </p>
<p class="calibre1">Stannis	 Baratheon’ı	 tek	 başına	 Sur’un	 kenarında	 dururken	 buldular,	 adam	 düşünceli	 gözlerle mücadeleyi	 kazandığı	 araziye	 bakıyordu.	 Gece	 Nöbetçileri’nden	 bir	 kardeşin	 giyebileceği	 türden	 siyah bir	pantolon,	bir	tunik	ve	çizmeler	giymişti.	Onu	diğerlerinden	ayıran	tek	şey	peleriniydi;	yakasına	siyah kürk	 dikilmiş	 ve	 alevli	 kalp	 şeklinde	 bir	 broş	 iğnelenmiş	 ağır,	 altın	 rengi	 bir	 pelerin.	 “Size	 Kışyarı</p>
<p class="calibre1"><a id="p630"></a>Piçi’ni	getirdim	Majesteleri,”	dedi	Melisandre. </p>
<p class="calibre1">Stannis	 döndü	 ve	 Jon’u	 inceledi.	 Adamın	 kalın	 kaşlarının	 altındaki	 gözler,	 dipsiz	 mavi	 göller gibiydi.	Çökük	yanakları	ve	güçlü	çenesi	kısa	tıraş	edilmiş	mavi	siyah	sakallarla	kaplıydı	ama	sakallar kralın	yüzünün	süzgünlüğünü	gizleyemiyordu.	Kralın	dişleri	perçinliydi,	omuzları	ve	sağ	eli	de	öyle.	Jon, bir	zamanlar	Donal	Noye’un	Baratheon	kardeşler	hakkında	söylediği	bir	şeyi	hatırlarken	buldu	kendini. </p>
<p class="calibre1"> <i class="calibre4">Robert	gerçek	çelikti.	Stannis	saf	demire	benzer. </i></p>
<p class="calibre1"> <i class="calibre4">Kara,	sert	ve	güçlüdür	ama	bükülmeden	önce	kırılır. </i>	Jon,	 bu	 kırılgan	 kralın	 ondan	 ne	 istediğini	 merak ederek	güçlükle	diz	çöktü.	“Kalk.	Senin	hakkında	çok	şey	duydum	Lord	Kar.” </p>
<p class="calibre1">“Ben	 lord	 değilim	 efendimiz.”	 Jon	 kalktı.	 “Ne	 duyduğunuzu	 biliyorum.	 Bir	 dönek	 ve	 korkak olduğumu.	Yabanıllar	canımı	bağışlasın	diye	kardeşim	Qhorin’i	katlettiğimi.	Mance	Rayder’a	katıldığımı ve	bir	yabanıl	kadın	aldığımı.” </p>
<p class="calibre1">“Evet.	 Bütün	 bunlar	 ve	 daha	 fazlası.	 Ayrıca	 bir	 vargsın,	 öyle	 diyorlar,	 geceleri	 kurt	 cisminde yürüyen	bir	derideğiştirensin.”	Kral	Stannis’in	gülümsemesi	sertti.	“Bunların	ne	kadarı	doğru?”	“Hayalet isimli	 bir	 ulu	 kurdum	 vardı.	 Bozkalkan	 yakınlarında	 Sur’a	 tırmandığımda	 onu	 bıraktım	 ve	 o	 zamandan beri	görmedim.	Yabanıllara	katılmamı	Qhorin	Yarımel	emretti.	Kendimi	kanıtlamam	için	onu	öldürmemi</p>
<p class="calibre1">isteyeceklerini	 biliyordu	 ve	 ne	 isterlerse	 istesinler	 yapmamı	 söyledi.	 Kadının	 adı	 Ygritte’ti.	 Onunla yeminimi	bozdum	ama	babamın	adı	üstüne	yemin	ederim	ki	asla	taraf	değiştirmedim.” </p>
<p class="calibre1">“Sana	inanıyorum,”	dedi	kral. </p>
<p class="calibre1">Bu	Jon’u	şaşırttı.	“Neden?” </p>
<p class="calibre1">Stannis	 homurdanır	 gibi	 güldü.	 “Janos	 Slynt’i	 tanıyorum	 ve	 Ned	 Stark’ı	 da	 tanırdım.	 Baban dostum	 değildi	 lâkin	 sadece	 bir	 aptal	 onun	 onurundan	 ve	 dürüstlüğünden	 şüphe	 edebilir.	 Babana benziyorsun.”	 Stannis	 Baratheon	 uzun	 bir	 adamdı,	 Jon’a	 tepeden	 bakıyordu	 ama	 o	 kadar	 zayıftı	 ki olduğundan	 on	 yıl	 yaşlı	 görünüyordu.	 “Sandığından	 fazlasını	 biliyorum	 Jon	 Kar.	 Randyll	 Tarly’nin oğlunun,	Öteki’ni	öldürmek	için	kullandığı	ejderhacamı	hançeri	senin	bulduğunu	biliyorum.” </p>
<p class="calibre1">“Hayalet	 buldu.	 Bıçak,	 bir	 pelerine	 sarılmış	 ve	 İlk	 İnsanların	 Yumruğu’nun	 altına	 gömülmüştü. </p>
<p class="calibre1">Başka	bıçaklar	da	vardı...	ok	uçları,	mızrak	uçları,	hepsi	ejderhacamından	yapılmıştı.” </p>
<p class="calibre1">“Kapıyı	tuttuğunu	biliyorum,”	dedi	Kral	Stannis.	“Tutmasaydın	ben	çok	geç	gelmiş	olacaktım.” </p>
<p class="calibre1">“Kapıyı	Donal	Noye	tuttu.	Devlerin	kralıyla	dövüşürken	tünelde	öldü.” </p>
<p class="calibre1">Stannis	 yüzünü	 buruşturdu.	 “Benim	 ilk	 kılıcımı	 Noye	 yapmıştı,	 Robertin	 savaş	 çekicini	 de. </p>
<p class="calibre1">Tanrılar	 onun	 canını	 bağışlamayı	 uygun	 görmüş	 olsaydı,	 Noye,	 Lord	 Kumandan	 olmak	 için	 ağız	 dalaşı yapan	bütün	o	aptallardan	daha	iyi	bir	kumandan	olurdu.” </p>
<p class="calibre1">“Cotter	Pyke	ve	Sör	Denys	Mallister	aptal	değiller	efendimiz,”	dedi	Jon.	“Onlar	iyi	ve	liyakatli</p>
<p class="calibre1">adamlar.	Othell	Yarwyck	de	öyle,	kendine	göre.	Lord	Mormont	her	birine	güvenirdi.” </p>
<p class="calibre1">“Senin	 Lord	 Mormont	 fazla	 kolay	 güveniyormuş.	 Yoksa	 o	 şekilde	 ölmezdi.	 Ama	 biz	 senden</p>
<p class="calibre1">bahsediyorduk.	Bize	sihirli	boruyu	getirenin	ve	Mance	Rayder’ın	oğluyla	eşini	esir	alanın	sen	olduğunu unutmadım.” </p>
<p class="calibre1">“Dalla	öldü.”	Jon	buna	hâlâ	üzülüyordu.	“Val	onun	kardeşi.	Val’i	ve	bebeği	almak	için	fazla	bir</p>
<p class="calibre1">çaba	gerekmedi	Majesteleri.	Siz	yabanılları	kaçırdınız	ve	kartal	yandığında,	Mance’in	Dalla’yı	koruması için	 bıraktığı	 derideğiştiren	 çıldırdı.”	 Jon,	 Melisandre’ye	 baktı.	 “Bazıları	 bunu	 sizin	 yaptığınızı söylüyor.” </p>
<p class="calibre1">Melisandre	gülümsedi,	kadının	 bakır	rengi	uzun	 saçları	yüzüne	düşmüştü.	 “Işık	Tanrısı’nın	ateşli pençeleri	 vardır	 Jon	 Kar.”	 Jon	 başını	 salladı	 ve	 tekrar	 krala	 döndü.	 “Majesteleri,	 Val’den	 bahsettiniz. </p>
<p class="calibre1">Kendisi	Mance	Rayder’ı	görmek	istedi,	ona	oğlunu	götürmek.	Bu...	iyilik	olur.” </p>
<p class="calibre1">“O	 adam,	 senin	 kardeşliğinden	 firar	 eden	 bir	 kaçak.	 Bütün	 kardeşlerin	 onun	 ölmesi	 için	 ısrar ediyor.	Ona	neden	iyilik	yapayım?” </p>
<p class="calibre1"><a id="p631"></a>Jon’un	 buna	 verecek	 cevabı	 yoktu.	 “Onun	 için	 olmasa	 da	 Val	 için.	 Val’in	 ablası	 için,	 çocuğun annesi	için.” </p>
<p class="calibre1">“Val	denen	kızdan	hoşlanıyorsun?” </p>
<p class="calibre1">“Onu	çok	az	tanıyorum.” </p>
<p class="calibre1">“Güzel	bir	kız	olduğunu	söyleniyor.” </p>
<p class="calibre1">“Çok,”	diye	kabul	etti	Jon. </p>
<p class="calibre1">“Güzellik	 tehlikeli	 olabilir.	 Ağabeyim	 bu	 dersi	 Cersei’den	 öğrendi.	 Kadın	 onu	 öldürdü,	 bundan şüphe	etme.	Senin	babanı	ve	Jon	Arryn’ı	da	öldürdü.”	Stannis	kaşlarını	çattı,	“Şu	yabanıllarla	birlikte	at sürdün.	Sence	onlarda	onur	var	mı?” </p>
<p class="calibre1">“Evet,”	dedi	Jon,	“ama	kendilerine	göre	bir	onur	efendimiz.”	“Mance	Rayder’da?” </p>
<p class="calibre1">“Evet.	Öyle	düşünüyorum.” </p>
<p class="calibre1">“Kemik	Lordu’nda?” </p>
<p class="calibre1">Jon	 tereddüt	 etti.	 “Ona	 Çıngıraklı	 derdik.	 Tehlikeli	 ve	 kana	 susamış	 bir	 adam.	 Eğer	 onda	 onur varsa,	kemik	zırhının	iyice	altında	saklıyor	demektir.” </p>
<p class="calibre1">“Ya	diğer	adam,	mücadeleden	sonra	bizden	kaçan	çok	isimli	Tormund?	Bana	doğru	cevap	ver.” </p>
<p class="calibre1">“Bana	kalırsa	Tormund	Devfelaketi,	iyi	bir	dost	ve	kötü	bir	düşman	olacak	bir	adam	Majesteleri.” </p>
<p class="calibre1">Stannis	kısa	ve	sert	bir	şekilde	başıyla	onayladı.	“Baban	onurlu	bir	adamdı.	Dostum	değildi	ama</p>
<p class="calibre1">onun	değerini	gördüm.	Kardeşin,	krallığımın	yarısını	çalmaya	niyetlenmiş	bir	asi	ve	vatan	hainiydi	lâkin kimse	onun	cesaretini	sorgulayamaz.	Peki	sen	nesin?” </p>
<p class="calibre1"> <i class="calibre4">Onu	 sevdiğimi	 mi	 söylememi	 istiyor</i>?	 Jon,	 sert	 ve	 resmi	 bir	 sesle	 konuştu,	 “Ben	 Gece Nöbetçileri’nin	adamıyım.” </p>
<p class="calibre1">“Sözler.	Sözler	rüzgârdır.	Sence	neden	Ejderha	Kayası’nı	terk	edip	Sur’a	geldim	Lord	Kar?” </p>
<p class="calibre1">“Ben	 lord	 değilim	 efendimiz.	 Geldiniz	 çünkü	 sizi	 çağırdık,	 böyle	 olduğunu	 umuyorum.	 Yine	 de neden	bu	kadar	geç	geldiğinizi	söyleyemem.” </p>
<p class="calibre1">Stannis,	 şaşırtıcı	 bir	 şekilde,	 bu	 sözlere	 gülümsedi.	 “Bir	 Stark	 olacak	 kadar	 cüretkârsın.	 Evet, daha	 önce	 gelmeliydim.	 Eğer	 El’im	 olmasaydı	 hiç	 gelmeyebilirdim.	 Lord	 Seaworth	 alt	 tabaka	 doğumlu bir	adamdır	fakat	bana	görevimi	hatırlattı,	benim	bütün	düşünebildiğim	kendi	haklarımken.	Arabayı	atın önüne	 bağladığımı	 söyledi	 bana.	 Krallığı	 kurtarmak	 için	 tahtı	 kazanmaya	 çalışıyordum,	 tahtı	 kazanmak için	 krallığı	 kurtarmam	 gerekirken.”	 Stannis	 kuzeyi	 gösterdi.	 “Savaşmak	 için	 doğduğum	 düşmanı bulacağım	yer	orası.” </p>
<p class="calibre1">“Adının	 anılmaması	 gereken,”	 diye	 ekledi	 Melisandre	 yumuşak	 bir	 sesle.	 “O,	 Gecenin	 ve</p>
<p class="calibre1">Dehşetin	İlahidir	Jon	Kar	ve	kardaki	bütün	bu	şekiller	onun	yaratıklarıdır.” </p>
<p class="calibre1">“Lord	Mormont’un	hayatını	kurtarmak	için	yürüyen	cesetlerden	birini	öldürmüşsün,”	dedi	Stannis. </p>
<p class="calibre1">“Bu	senin	de	savaşın	olabilir	Jon	Kar.	Bana	yardım	edersen.” </p>
<p class="calibre1">“Benim	kılıcım	Gece	Nöbetçileri’ne	yeminli	Majesteleri,”	diye	cevapladı	Jon	dikkatle. </p>
<p class="calibre1">Bu	 cevap	 kralı	 memnun	 etmedi.	 Stannis	 dişlerini	 gıcırdattı	 ve	 “Bir	 kılıçtan	 fazlasını	 vermene ihtiyacım	var,”	dedi. </p>
<p class="calibre1">Jon’un	aklı	karışmıştı.	“Lordum?” </p>
<p class="calibre1">“Kuzeye	ihtiyacım	var.” </p>
<p class="calibre1"> <i class="calibre4">Kuzey. </i>	“Ben...	ağabeyim	Robb,	Kuzey	Kralı’ydı...” </p>
<p class="calibre1">“Senin	 kardeşin	 meşru	 Kışyarı	 Lordu’ydu.	 Başına	 bir	 taç	 takıp	 nehir	 topraklarını	 fethe	 gitmek yerine	 evde	 kalıp	 görevini	 yapsaydı	 bugün	 hâlâ	 hayatta	 olabilirdi.	 Bununla	 birlikte,	 sen	 Robb	 değilsin, benim	Robert	olmadığım	gibi.” </p>
<p class="calibre1">Bu	sert	sözler,	Jon’un	Stannis’e	karşı	duyabileceği	bütün	iyi	niyeti	alıp	götürdü.	“Ben	ağabeyimi</p>
<p class="calibre1">severdim,”	dedi	Jon. </p>
<p class="calibre1"><a id="p632"></a>“Ben	 de	 benimkini.	 Ama	 onlar	 neyse	 oydu,	 biz	 de	 neysek	 oyuz.	 Ben	 Batıdiyar’daki	 tek	 gerçek kralım,	 kuzeyde	 ve	 güneyde.	 Sen	 de	 Ned	 Stark’ın	 piçisin.”	 Stannis	 koyu	 mavi	 gözleriyle	 Jon’un	 yüzünü inceledi.	 “Tywin	 Lannister,	 Roose	 Bolton’ı	 Kuzey	 Muhafızı	 ilan	 etti,	 adamın	 senin	 ağabeyine	 ettiği ihaneti	 ödüllendirmek	 için.	 Demiradamlar,	 Balon	 Greyjoy’un	 ölümünden	 bu	 yana	 kendi	 aralarında savaşıyorlar,	 buna	 rağmen	 Moat	 Cailin,	 Derinorman	 Kalesi,	 Torrhen	 Kalesi	 ve	 Taşlı	 Kıyı’nm	 büyük bölümü	hâlâ	onların	elinde.	Babanın	toprakları	kanıyor	ve	benim	yaralardan	akan	kanı	durdurmak	için	ne kuvvetim	ne	de	vaktim	var.	Bir	Kışyarı	Lordu’na	ihtiyaç	var.	Sadık	bir	Kışyarı	Lordu’na.” </p>
<p class="calibre1">Jon	 afallamış	 bir	 halde,  <i class="calibre4">bana	 bakıyor</i>,	 diye	 düşündü.	 “Kışyarı	 artık	 yok.	 Theon	 Greyjoy	 kaleyi ateşe	verdi.” </p>
<p class="calibre1">“Granit	o	kadar	kolay	yanmaz,”	dedi	Stannis.	“Kale	zaman	içinde	tekrar	inşa	edilebilir.	Bir	adamı</p>
<p class="calibre1">lord	yapan	şey	taşlar	değil,	adamın	kendisidir.	Senin	kuzeyli	adamların	beni	tanımıyor,	beni	sevmek	için bir	 sebepleri	 yok,	 fakat	 gelecek	 mücadelelerde	 onların	 kuvvetine	 ihtiyacım	 olacak.	 Onları	 benim sancağıma	kazanmak	için	Eddard	Stark’ın	oğluna	ihtiyacım	var.” </p>
<p class="calibre1"> <i class="calibre4">Beni	Kışyarı	Lordu	yapacak. </i>	Rüzgâr	sert	esiyordu	ve	Jon	kendini	öyle	sersemlemiş	hissediyordu ki	rüzgârın	onu	Sur’dan	uçuracağından	korkuyordu.	“Majesteleri,”	dedi,	“unutuyorsunuz,	ben	bir	Kar’ım, bir	Stark	değil.” </p>
<p class="calibre1">“Kim	olduğunu	unutan	sensin,”	diye	karşılık	verdi	Kral	Stannis. </p>
<p class="calibre1">Melisandre	 sıcak	 elini	 Jon’un	 omzuna	 koydu.	 “Bir	 kral,	 piçlik	 lekesini	 bir	 dokunuşla</p>
<p class="calibre1">temizleyebilir	Lord	Kar.” </p>
<p class="calibre1"> <i class="calibre4">Lord	Kar. </i>	Bu	ismi	Jon’a	Sör	Alliser	Thorne	takmıştı,	onun	gayrimeşru	doğumuyla	alay	etmek	için. </p>
<p class="calibre1">Kardeşlerin	 çoğu	 Jon’u	 bu	 isimle	 anıyordu,	 kimi	 muhabbetle,	 kimi	 yaralamak	 için.	 Ama	 birdenbire,	 bu isim	Jon’un	kulağında	farklı	bir	tınıya	sahip	oldu.	Kulağa...	gerçek	geliyordu.	“Evet,”	dedi	Jon	tereddütle, </p>
<p class="calibre1">“krallar	 daha	 önce	 de	 piçleri	 meşru	 kıldı	 ama...	 ben	 hâlâ	 Gece	 Nöbetçilerinin	 kardeşiyim.	 Bir	 yürek ağacının	 önünde	 diz	 çöktüm	 ve	 mülk	 edinmeyeceğime,	 çocuk	 sahibi	 olmayacağıma	 dair	 yemin	 ettim.” </p>
<p class="calibre1">“Jon.”	Melisandre	o	kadar	yakındaydı	ki	Jon	kadının	nefesinin	sıcaklığını	hissedebiliyordu.	“R’hllor	tek gerçek	 tanrıdır.	 Bir	 ağaca	 verdiğin	 yeminin	 gücü,	 ayakkabılarına	 verdiğin	 yeminin	 gücünden	 fazla değildir.	Kalbini	aç	ve	ışığın	Tanrısının	içeri	girmesine	izin	ver.	O	büvet	ağaçlarını	yak	ve	Kışyarını	Işık Tanrısının	bir	hediyesi	olarak	kabul	et.” </p>
<p class="calibre1">Jon	çok	küçükken,	piçliğin	ne	demek	olduğunu	anlayamayacak	kadar	küçükken,	Kışyarının	bir	gün</p>
<p class="calibre1">onun	olabileceğini	hayal	ederdi.	Daha	sonra,	büyüdüğünde,	o	hayallerden	utanmıştı.	Kışyarı,	Robb’un	ve onun	oğullarının	olacaktı,	Robb	çocuk	sahibi	olmadan	ölürse	de	Branin	ya	da	Rickon’un.	Onlardan	sonra Sansa	 ve	 Arya	 geliyordu.	 Bunun	 aksini	 hayal	 etmek	 bile	 sadakatsizlik	 gibi	 görünmüştü	 Jon’a,	 kalbinde kardeşlerine	 ihanet	 ediyormuş	 gibi,	 onların	 ölmesini	 diliyormuş	 gibi.	 Jon,	 mavi	 gözlü	 kralın	 ve	 kırmızı kadının	önünde	dururken,  <i class="calibre4">ben	bunu	asla	istemedim</i>,	diye	düşündü.  <i class="calibre4">Robb’u	sevdim,	hepsini	sevdim...	ben</i> <i class="calibre4">onların	hiçbirine	bir	zarar	gelmesini	istemedim	ama	geldi.	Ve	şimdi	sadece	ben	varım. </i>	Jon’un	yapması gereken	tek	şey	kelimeyi	söylemekti,	o	zaman	Jon	Stark	olacaktı,	bir	daha	asla	Kar	olmayacaktı.	Jon’un yapması	gereken	tek	şey	kralına	bağlılık	yemini	vermekti,	o	zaman	Kışyarı	onun	olacaktı.	Jon’un	yapması gereken	tek	şey... </p>
<p class="calibre1">...yeminini	tekrar	bozmaktı. </p>
<p class="calibre1"> <i class="calibre4">Ve	bu	sefer	yemin	bozmak	bir	hile	de	olmayacak. </i>	 Jon,	 babasının	 kalesini	 talep	 edebilmek	 için, babasının	tanrılarına	sırt	çevirmek	zorundaydı. </p>
</body>
</html>
