<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>Kılıçların Fırtınası</title>
    <meta name="generator" content="pdftohtml 0.36"/>
    <meta name="author" content="George R. R. Martin"/>
    <meta name="keywords" content="Fantastik"/>
    <meta name="date" content="2017-08-18T18:08:47+00:00"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">Kasabanın	 dörtte	 üçü	 Jon’un	 uyarısını	 ciddiye	 almış	 ve	 sığınmak	 için	 Kara	 Kale’ye	 gelmişti. </p>
<p class="calibre1">Noye,	 bir	 mızrak	 tutacak	 ya	 da	 balta	 sallayacak	 kadar	 dinç	 olan	 her	 adamın	 barikatı	 müdafaa	 etmesine karar	 vermişti,	 aksi	 takdirde	 evlerine	 döner	 ve	 Thennler’e	 karşı	 şanslarını	 denerlerdi.	 Adamların	 eline iyi	 çelik	 vermek	 için	 silahhaneyi	 boşaltmıştı;	 çift	 bıçaklı	 büyük	 baltalar,	 ustura	 keskinliğinde	 hançerler, uzunkılıçlar,	tokmaklar	ve	dikenli	gürzler.	Deri	yelekler	ve	örgü	zırhlar	kuşanmış,	baldır	zırhı	giymiş	ve başlarını	 omuzlarının	 üstünde	 tutabilmek	 için	 boyunluk	 takmış	 birkaç	 adam	 neredeyse	 savaşçı	 gibi görünüyordu.  <i class="calibre4">Kötü	ışıkta.	Gözlerini	kısarsan. </i></p>
<p class="calibre1">Noye,	 kadınlara	 ve	 çocuklara	 da	 görevler	 vermişti.	 Dövüşemeyecek	 kadar	 küçük	 olanlar	 su</p>
<p class="calibre1">taşıyacak	 ve	 ateşlerle	 ilgilenecekti.	 Köstebek	 Kasabası’nın	 ebesi,	 yaralıları	 tedavi	 eden	 Clydas’a	 ve</p>
<p class="calibre1"><a id="p447"></a>Üstat	 Aemon’a	 yardımcı	 olacaktı.	 Üçparmak	 Hobb	 birdenbire	 onlarca	 ızgaracıya,	 kazancıya	 ve	 soğan doğrayıcıya	 sahip	 olmuştu.	 Hatta	 fahişelerden	 ikisi	 savaşmayı	 teklif	 etmiş	 ve	 arbalette,	 on	 iki	 metre yukarıdaki	basamaklarda	bir	yer	kazanacak	kadar	beceri	göstermişlerdi. </p>
<p class="calibre1">“Çok	soğuk.”	Saten	ayağa	kalktı.	Ellerini	kollarının	altına	soktu.	Yanakları	kıpkırmızıydı. </p>
<p class="calibre1">Jon	gülümsedi.	“Ayazdiş	soğuk.	Bu	canlı	bir	sonbahar	günü.” </p>
<p class="calibre1">“Öyleyse	 Ayazdiş’i	 asla	 görmemeyi	 umarım.	 Eski	 Şehir’de,	 şarabına	 buz	 atmayı	 seven	 bir	 kız tanırdım.	 Buz	 için	 en	 iyi	 yer	 orası	 sanırım.	 Şarabın	 içindeki	 buz.”	 Saten,	 güneye	 baktı,	 kaşlarını	 çattı. </p>
<p class="calibre1">“Sizce	saman	askerler	onları	korkutmuş	mudur	lordum?” </p>
<p class="calibre1">“Ümit	 edebiliriz.”	 Jon	 bunun	 mümkün	 olabileceğini	 düşündü...	 ama	 daha	 büyük	 ihtimal, </p>
<p class="calibre1">yabanılların	biraz	tecavüz	ve	yağma	için	Köstebek	Kasabası’nda	duraksamış	olmasıydı.	Ya	da	Styr	akşam olmasını	bekliyordu,	üstüne	karanlığı	örterek	hareket	etmek	için. </p>
<p class="calibre1">Öğle	 vakti	 gelip	 geçti,	 Kral	 Yolu’nda	 Thennler’in	 izi	 görülmedi.	 Ama	 Jon	 kulenin	 içinde	 ayak sesleri	 duydu;	 Öküz	 Owen,	 tırmanış	 yüzünden	 kıpkırmızı	 kesilmiş	 bir	 halde	 yatay	 kapıda	 belirdi.	 Bir kolunun	 altında	 bir	 sepet	 çörek,	 diğerinde	 bir	 tekerlek	 peynir	 vardı,	 elinde	 de	 bir	 soğan	 torbası sallanıyordu.	“Hobb	sizi	beslememi	söyledi,	bir	süre	için	burada	esir	kalma	ihtimalinize	karşı.” </p>
<p class="calibre1"> <i class="calibre4">Ya	da	son	yemeğimizi	yememiz	için. </i>	“Ona	bizim	adımıza	teşekkür	et	Owen.” </p>
<p class="calibre1">Dick	 Follard	 bir	 taş	 kadar	 sağırdı	 ama	 burnu	 iyi	 çalışıyordu.	 Sepeti	 karıştırdı	 ve	 fırından	 yeni çıkmış	sıcak	çöreklerden	birini	aldı.	Sepette	bir	çanak	yağ	da	buldu,	hançeriyle	çöreğinin	üstüne	sürdü. </p>
<p class="calibre1">“Kuru	 üzümler,”	 dedi	 neşeyle.	 “Fıstık	 da	 var.”	 Konuşması	 boğuktu	 ama	 insan	 alıştığında	 çocuğun	 ne dediğini	kolayca	anlıyordu. </p>
<p class="calibre1">“Benimkileri	de	alabilirsin,”	dedi	Saten.	“Aç	değilim.” </p>
<p class="calibre1">“Ye,”	 dedi	 Jon.	 “Bir	 daha	 ne	 zaman	 fırsat	 bulacağımızı	 bilmiyoruz.”	 Kendisi	 iki	 çörek	 aldı. </p>
<p class="calibre1">Fıstıklar	çam	fıstığıydı,	kuru	üzümler	de	kurutulmuş	elma	parçaları. </p>
<p class="calibre1">‘Yabanıllar	bugün	gelecek	mi	Lord	Kar?”	diye	sordu	Owen. </p>
<p class="calibre1">“Gelirlerse	anlarsın,”	dedi	Jon.	“Boruları	dinle.” </p>
<p class="calibre1">“İki.	 Yabanıllar	 için	 iki.”	 Owen	 uzun	 boyluydu,	 kabarık	 sarı	 saçları	 vardı	 ve	 sıcakkanlıydı. </p>
<p class="calibre1">Yorulmak	bilmez	bir	işçiydi	ve	ahşapla	çalışırken,	mancınıkları	tamir	ederken	ya	da	bunlara	benzer	işler yaparken	 şaşırtıcı	 şekilde	 hünerliydi	 ama	 onun	 da	 memnuniyetle	 beyan	 edeceği	 gibi,	 henüz	 bebekken annesi	tarafından	başının	üstüne	düşürülmüştü	ve	zekâsının	yarısı	kulaklarından	dışarı	akmıştı. </p>
<p class="calibre1">“Nereye	gideceğini	hatırlıyor	musun?”	diye	sordu	Jon,	Owen’a. </p>
<p class="calibre1">“Merdivene	gitmem	lazım,	Donal	Noye	söyledi.	Üçüncü	sahanlığa	gideceğim	ve	barikatı	geçmeye</p>
<p class="calibre1">çalışan	 yabanılları	 arbaletimle	 vuracağım.	 Üçüncü	 sahanlık,	 bir,	 iki,	 üç.”	 Owen,	 başını	 yukarı	 aşağı salladı.	“Eğer	yabanıllar	saldırırsa,	kral	bize	yardım	etmeye	gelir	değil	mi?	O	kudretli	bir	savaşçı,	Kral Robert.	Mutlaka	gelir.	Üstat	Aemon	ona	bir	kuş	gönderdi.” </p>
<p class="calibre1">Oweria	 Robert	 Baratheon’ın	 öldüğünü	 söylemek	 bir	 işe	 yaramazdı.	 Unuturdu.	 Daha	 önce	 de</p>
<p class="calibre1">unuttuğu	gibi.	“Üstat	Aemon	ona	bir	kuş	gönderdi,”	diye	onayladı	Jon.	Bunu	duymak	Owen’i	mutlu	ediyor gibiydi. </p>
<p class="calibre1">Üstat	 Aemon	 pek	 çok	 kuş	 göndermişti...	 sadece	 bir	 değil	 dört	 krala.  <i class="calibre4">Yabanıllar	 kapıda, </i>	 diyordu mesaj.  <i class="calibre4">Diyar	 tehlikede.	 Kara	 Kale’ye	 gönderebildiğiniz	 tüm	 yardımı	 gönderin. </i>	 Kuzgunlar,	 Eski	 Şehir ve	Hisar	kadar	uzak	yerlere	bile	uçmuştu,	ayrıca	kalelerinde	oturan	elli	kudretli	lorda.	Nöbet’in	en	güçlü umudu	 kuzeyli	 lordlardı,	 bu	 yüzden	 Aemon	 onlara	 ikişer	 kuş	 göndermişti.	 Kuzgunlar	 Kara	 Kale’nin ricasını	Umberlar’a	ve	Boltonlar’a,	Cerwyn	Kalesi’ne	ve	Torrhen	Kalesi’ne,	Karhold’a	ve	Derinorman</p>
<p class="calibre1">Kalesi’ne,	 Ayı	 Adası’na,	 Eski	 Kale’ye,	 Dulkadın	 Gözcüsü’ne,	 Beyaz	 Liman’a,	 Höyükler’e,	 Dereler’e, Liddlelar’ın	Burleyler’in,	Norreyler’in	Harclayler’in	ve	Wulllar’in	dağlardaki	sığınıklarına	götürmüştü. </p>
<p class="calibre1"> <i class="calibre4">Yabanıllar	kapıda.	Kuzey	tehlikede.	Bütün	kuvvetinizle	gelin. </i></p>
<p class="calibre1"><a id="p448"></a>Kuzgunların	 kanatları	 olabilirdi	 ama	 lordların	 ve	 kralların	 yoktu.	 Yardım	 gelecekse	 bile	 bugün gelmeyecekti. </p>
<p class="calibre1">Sabah,	 öğleden	 sonraya	 devrilirken	 Köstebek	 Kasabası’ndan	 yükselen	 duman	 dağıldı	 ve	 güney seması	 tekrar	 berraklaştı.  <i class="calibre4">Bulut	 yok, </i>	 diye	 düşündü	 Jon.	 Bu	 iyiydi.	 Yağmur	 veya	 kar	 herkesin	 felaketi olabilirdi. </p>
<p class="calibre1">Clydas	ve	Üstat	 Aemon,	vincin	kafesiyle	 Sur’un	tepesine	çıkmışlar	 ve	güvenliğe	kavuşmuşlardı, </p>
<p class="calibre1">Köstebek	 Kasabası’nm	 kadınlarının	 çoğu	 da	 öyle.	 Siyah	 pelerinli	 adamlar	 kule	 tepelerinde	 huzursuzca volta	 atıyor	 ve	 avluların	 bir	 ucundan	 diğerine,	 birbirlerine	 bağırıyorlardı.	 Rahip	 Cellador	 barikattaki adamlara	 dua	 ettiriyor	 ve	 Savaşçı’ya	 onlara	 güç	 vermesi	 için	 yalvarıyordu.	 Sağır	 Dick	 Follard pelerininin	 altına	 kıvrılıp	 uykuya	 dalmıştı.	 Saten,	 daireler	 çizerek	 yüz	 fersah	 yürümüştü,	 mazgallı siperlerin	 etrafında	 dönüp	 duruyordu.	 Sur	 ağladı,	 güneş	 mavi	 gökyüzü	 boyunca	 süründü.	 Akşama	 doğru Öküz	Owen	bir	somun	kara	ekmek	ve	Hobb’un	en	iyi	koyun	etiyle	dolu	bir	kovayla	birlikte	geri	döndü, koyun	 eti	 bira	 ve	 soğanla	 pişirilmişti.	 Bunun	 için	 Dick	 bile	 uyandı.	 Yemeğin	 her	 lokmasını	 yediler, kovanın	dibini	ekmek	parçalarıyla	sıyırdılar.	Yemeği	bitirdiklerinde	güneş	batıda	alçalmıştı,	kalenin	dört bir	yanındaki	gölgeler	karanlık	ve	keskindi.	“Ateşi	yak,”	dedi	Jon,	Saten’e,	“ve	kovalara	yağ	doldur.” </p>
<p class="calibre1">Jon,	 hem	 kapıyı	 sürgülemek	 hem	 de	 bacağındaki	 katılığı	 gidermek	 için	 bizzat	 aşağı	 indi.	 Çok geçmeden	 bunun	 bir	 hata	 olduğunu	 anladı	 ama	 kol	 değneğine	 tutundu	 ve	 yapması	 gerekeni	 yaptı.	 Kral Kalesi’nin	 kapısı	 meşeden	 yapılmış	 ve	 demir	 çivilerle	 kuvvetlendirilmişti.	 Thennler’i	 bir	 süre oyalayabilirdi	 ama	 içeri	 girmek	 isterlerse	 onları	 durduramazdı.	 Jon,	 sürgüyü	 çentiklere	 oturttu,	 tuvaleti ziyaret	 etti	 -bu	 son	 şansı	 olabilirdi-	 ve	 tekrar	 çatıya	 döndü,	 bacağındaki	 ağrı	 sebebiyle	 yüzünü buruşturmuştu. </p>
<p class="calibre1">Batı	 ufku	 kan	 çürüğü	 rengine	 dönmüştü	 ama	 yukarıdaki	 gökyüzü	 kobalt	 mavisiydi,	 mora</p>
<p class="calibre1">devriliyordu	 ve	 yıldızlar	 görünmeye	 başlamıştı.	 Jon,	 iki	 mazgal	 dişinin	 arasına	 oturdu	 ve	 gökyüzünde dörtnala	koşan	Aygır’ı	izledi.	Yoksa	bu	Boynuzlu	Lord	muydu?	Hayalet’in	şimdi	nerede	olduğunu	merak etti.	Ygritte’i	de	merak	etti	ve	böyle	düşünmeye	devam	ederse	aklını	kaybedeceğini	söyledi	kendine. </p>
<p class="calibre1">Gece	geldiler,	elbette.  <i class="calibre4">Hırsızlar	gibi, </i>	diye	düşündü	Jon.  <i class="calibre4">Katiller	gibi. </i></p>
<p class="calibre1">Borular	 öttüğünde	 Saten	 altını	 ıslattı	 ama	 Jon	 bunu	 görmemiş	 gibi	 yaptı.	 “Gidip	 Dick’in	 omzunu dürt,”	dedi	Eski	Şehirli	çocuğa,	“yoksa	bütün	mücadele	boyunca	uyur.” </p>
<p class="calibre1">“Korkuyorum.”	Saten’in	yüzü	ölü	gibi	bembeyazdı. </p>
<p class="calibre1">“Onlar	 da	 korkuyor.”	 Jon,	 kol	 değneğini	 bir	 mazgal	 dişine	 yaslayıp	 uzunyayını	 aldı,	 kalın	 ve pürüzsüz	 Dorne	 porsuğunu	 büktü,	 yay	 ipini	 çentiklere	 geçirdi.	 Dick’i	 uyandırıp	 geri	 dönen	 Saten’e, </p>
<p class="calibre1">“Hedefi	 tam	 olarak	 görmediğin	 takdirde	 ok	 ziyan	 etme,”	 dedi.	 “Burada	 kâfi	 tedarikimiz	 var	 ama	 kâfi olması	bitip	tükenmez	olduğu	anlamına	gelmiyor.	Ve	yaya	yeni	ok	takmak	için	bir	mazgal	dişinin	arkasına geç,	saman	askerlerin	arkasına	saklanmaya	kalkma.”	Dick	Follard’a	bir	şey	söylemedi.	Dick,	yeterli	ışık olduğunda	 dudak	 okuyabiliyordu	 ve	 söylenenleri	 anlıyordu	 ama	 Jon’un	 söylediklerini	 hâlihazırda biliyordu. </p>
<p class="calibre1">Üçü,	çember	kulenin	üç	yanında	durum	aldı.	Jon	kılıç	kemerine	bir	sadak	astı	ve	bir	ok	çekti.	Okun</p>
<p class="calibre1">gövdesi	siyahtı,	denge	tüyleri	gri.	Jon,	oku	ipe	takarken,	bir	zamanlar	Theon	Greyjoy’un	bir	av	sonrasında söylediği	 bir	 şeyi	 hatırladı.	 “Yaban	 domuzunun	 dişleri	 ve	 ayının	 pençeleri	 olabilir,”	 demişti	 Theon	 her zamanki	gülümsemesiyle.	“Ama	gri	bir	ördeğin	tüyü	kadar	ölümcül	bir	şey	yoktur.” </p>
<p class="calibre1">Jon	 hiçbir	 zaman	 Theon	 kadar	 iyi	 bir	 avcı	 olmamıştı	 ama	 uzunyayın	 yabancısı	 da	 değildi. </p>
<p class="calibre1">Silahhanenin	etrafında,	sırtları	taşa	dönük	koyu	şekiller	vardı	ama	Jon	onları	bir	ok	harcayacak	kadar	iyi göremiyordu.	 Uzaktan	 gelen	 bağrışmalar	 duydu	 ve	 Muhafız	 Kulesi’ndeki	 yayaların	 zemine	 ok	 saldığını gördü.	 Onu	 ilgilendirmeyecek	 kadar	 uzakta	 oluyordu	 her	 şey.	 Ama	 elli	 metre	 ötedeki	 eski	 ahırlardan ayrılan	gölgeleri	gördüğünde	mazgala	çıktı,	yayını	kaldırdı	ve	ipi	gerdi.	Gölgeler	koşuyordu,	onları	takip</p>
<p class="calibre1"><a id="p449"></a>etti,	bekledi,	bekledi... </p>
<p class="calibre1">İpten	 kurtulan	 ok	 yumuşak	 bir	  <i class="calibre4">tıs</i>	 sesi	 çıkardı.	 Bir	 an	 sonra	 bir	 homurtu	 duyuldu	 ve	 iki	 gölge aniden	avlu	boyunca	koşmaya	başladı.	Şimdi	daha	hızlı	koşuyorlardı	ama	Jon	sadaktan	ikinci	oku	almıştı bile.	 Bu	 sefer	 atışı	 aceleye	 getirdi	 ve	 hedefi	 ıskaladı.	 Yayı	 tekrar	 gerdiğinde	 yabanıllar	 gitmişti.	 Jon başka	 bir	 hedef	 aradı	 ve	 dört	 hedef	 birden	 buldu,	 Lord	 Kumandan	 Kulesi’nin	 boş	 kabuğunun	 etrafında koşuşturuyorlardı.	Mızraklarının,	baltalarının	ve	deri	kalkanlarındaki	dehşet	verici	süslemelerin	üstünden ay	ışığı	yansıyordu;	kafatasları	ve	kemikler,	iblisler,	ayı	pençeleri,	çarpık	şeytan	yüzleri.  <i class="calibre4">Özgür	insanlar</i>, Jon	biliyordu.	Thennler,	kaynatılmış	siyah	deriden	yapılmış,	bronz	kasnaklı	kalkanlar	taşırdı	ama	onların kalkanları	düz	ve	süssüz	olurdu.	Bunlar,	akıncıların	daha	hafif	hasır	kalkanlarıydı. </p>
<p class="calibre1">Jon,	 ördek	 tüyünü	 kulağının	 arkasına	 kadar	 çekti,	 nişan	 aldı	 ve	 oku	 saldı,	 sonra	 tekrar	 çekti	 ve tekrar	saldı.	İlk	ok,	ayı	pençeli	kalkanı	deldi,	İkincisi	bir	boğazı.	Yabanıl	yere	devrilirken	çığlık	attı.	Jon, solunda	 duran	 Sağır	 Dick’in	 arbaletinin	 pes	  <i class="calibre4">vırıltısını</i>	 duydu,	 bir	 an	 sonra	 da	 Saten’inkinin.	 “Birini vurdum!”	diye	bağırdı	delikanlı.	“Birini	göğsünden	vurdum!” </p>
<p class="calibre1">“Birini	daha	vur,”	diye	seslendi	Jon. </p>
<p class="calibre1">Artık	 hedef	 aramak	 zorunda	 değildi;	 sadece	 seçiyordu.	 İpine	 ok	 takmak	 üzere	 olan	 bir	 yabanıl yayasını	devirdi,	sonra	Hardin	Kulesi’nin	kapısını	kırmaya	çalışan	bir	baltacının	üstüne	bir	ok	gönderdi. </p>
<p class="calibre1">Bu	 sefer	 ıskaladı	 ama	 meşe	 kapıda	 titreyen	 oku	 gören	 yabanılın	 bir	 kez	 daha	 düşünmesine	 sebep	 oldu. </p>
<p class="calibre1">Yabanıl	koşarak	uzaklaşırken,	adamın	İri	Çoban	olduğunu	fark	etti	Jon.	Yarım	kalp	atışı	zaman	sonra,	Taş</p>
<p class="calibre1">Kışla’nın	çatısındaki	yaşlı	Mully	yabanılın	bacağına	bir	ok	sapladı,	İri	Çıban	kanlar	içinde	emekliyordu. </p>
<p class="calibre1"> <i class="calibre4">Bu	sayede	çıbanıyla	ilgili	sızlanmaya	bir	son	verir</i>,	diye	düşündü	Jon. </p>
<p class="calibre1">Sadak	 boşalınca	 Jon	 yenisini	 almaya	 gitti	 ve	 Sağır	 Dick	 Follard’ın	 yanındaki	 mazgala	 taşındı. </p>
<p class="calibre1">Sağır	 Dick’in	 saldığı	 her	 oka	 karşılık	 Jon	 üç	 ok	 fırlattı	 ama	 bu	 uzunyayın	 avantajıydı.	 Arbaletlerin fırlattığı	okların	hedefe	daha	derin	saplandığı	söylenirdi	fakat	aleti	tekrar	doldurmak	zaman	alan,	külfetli bir	işti.	Jon,	yabanılların	birbirlerine	bağırdıklarını	duyabiliyordu	ve	batıda	bir	yerde	bir	savaş	borusu ötüyordu.	 Dünya	 ay	 ışığından	 ve	 gölgelerden	 ibaretti.	 Zaman,	 bitmez	 tükenmez	 bir	 tak,	 çek,	 bırak halkasına	 dönüşmüştü.	 Jon’un	 yanındaki	 saman	 askerin	 boğazına	 bir	 yabanıl	 oku	 saplandı	 ama	 Jon neredeyse	 bunun	 farkına	 bile	 varmadı.	 Babasının	 tanrılarına,  <i class="calibre4">bana	 Thenn	 Magnar’ına	 doğru	 temiz	 bir</i> <i class="calibre4">atış	imkanı	verin, </i>	diye	dua	etti.	Magnar,	Jon’un	nefret	edebileceği	bir	düşmandı	en	azından.  <i class="calibre4">Bana	Styr’i</i> <i class="calibre4">verin. </i></p>
<p class="calibre1">Parmakları	uyuşmaya	başlamıştı	ve	başparmağı	kanıyordu	ama	Jon	takmaya,	çekmeye,	bırakmaya</p>
<p class="calibre1">devam	etti.	Bir	alev	damlası	gözlerini	aldı,	Jon	dönüp	baktığında	ortak	salonun	tutuştuğunu	gördü.	Sadece birkaç	dakika	sonra	büyük	ahşap	salonun	tamamı	yanıyordu.	Uçparmak	Hobb	ve	onun	Köstebek	Kasabalı</p>
<p class="calibre1">yardımcıları,	 Sur’un	 tepesinde	 güvendeydi,	 Jon	 biliyordu,	 buna	 rağmen	 salonun	 yandığını	 görünce midesine	 yumruk	 yemiş	 gibi	 oldu.  <i class="calibre4">“JON," </i>	 diye	 bağırdı	 Sağır	 Dick	 boğuk	 sesiyle,	 “<i class="calibre4">silahhane</i>.” </p>
<p class="calibre1">Yabanıllar	 çatıya	 çıkmıştı.	 Birinin	 meşalesi	 vardı.	 Dick	 daha	 iyi	 nişan	 alabilmek	 için	 mazgalın	 üstüne çıktı,	arbaletini	omzuna	çekti	ve	meşaleli	adama	doğru	bir	ok	gönderdi.	Iskaladı. </p>
<p class="calibre1">Onun	altındaki	okçu	ıskalamadı. </p>
<p class="calibre1">Follard	 hiç	 ses	 çıkarmadı,	 sadece	 siperin	 üzerinden	 baş	 aşağı	 öne	 devrildi.	 Avlu	 otuz	 metre aşağıdaydı.	Jon,	okun	nereden	geldiğini	anlamak	için	bir	saman	askerin	arkasından	aşağı	bakarken	  <i class="calibre4">güm</i> sesini	duydu.	Sağır	Dick’in	bedeninden	en	fazla	üç	metre	uzakta	deri	bir	kalkan,	eski	püskü	bir	pelerin	ve karmakarışık	 kızıl	 saçlar	 gördü.  <i class="calibre4">Ateşle	 öpülmüş, </i>	 diye	 düşündü,  <i class="calibre4">şanslı. </i>	 Yayını	 kaldırdı	 ama	 parmakları birbirinden	ayrılmıyordu	ve	kız	ortaya	çıktığı	kadar	hızlı	bir	şekilde	kayboldu.	Jon	küfür	ederek	döndü, silahhanenin	çatısındaki	adamlara	ok	fırlattı,	onları	da	ıskaladı. </p>
<p class="calibre1">Doğu	ahırları	da	yanıyordu	artık,	hayvan	bölmelerinden	dışarı	siyah	dumanlar	ve	yanık	samanlar</p>
<p class="calibre1">akıyordu.	 Çatı	 çöktüğünde	 havaya	 yükselen	 alevlerin	 kükremesi	 öyle	 şiddetliydi	 ki,	 Thennler’in	 savaş</p>
<p class="calibre1"><a id="p450"></a>borularının	 sesi	 boğuldu.	 Elli	 Thenn,	 sıkışık	 bir	 sıra	 halinde	 Kral	 Yolu’ndan	 geliyordu,	 kalkanlarını başlarının	üzerine	kaldırmışlardı.	Diğerleri	sebze	bahçesine,	taş	avluya,	eski	kuyuya	akın	ediyordu.	Üstat Aemon’ın,	kuşluğun	altındaki	ahşap	iç	kalede	yer	alan	dairesinin	kapılarına	üç	kişi	dayanmıştı	ve	Sessiz Kule’nin	 tepesinde	 umutsuz	 bir	 dövüş	 devam	 ediyordu,	 uzunkılıçlara	 karşı	 bronz	 baltalar.	 Bunların hiçbiri	önemli	değildi.  <i class="calibre4">Dans	devam	ediyor, </i>	diye	düşündü	Jon. </p>
<p class="calibre1">Topallayarak	Saten’in	yanma	gitti	ve	delikanlıyı	kolundan	yakaladı.	“Benimle	gel,”	diye	bağırdı. </p>
<p class="calibre1">Birlikte	 kuzey	 siperine	 gittiler.	 Burada	 Kral	 Kulesi,	 kapıyı	 ve	 Donal’Noye’un	 kütüklerden,	 varillerden, mısır	 çuvallarından	 mütevellit	 derme	 çatma	 duvarını	 yukarıdan	 görüyordu.	 Thennler	 oradaydı.	 Yarım miğferler	 giymişlerdi,	 uzun	 deri	 mintanlarına	 ince	 bronz	 diskler	 dikilmişti.	 Bazıları	 bronz	 baltalar kullanıyordu,	 bazılarının	 elinde	 pürüzlü	 taştan	 yapılmış	 baltalar	 vardı.	 Büyük	 çoğunluğu	 kısa	 mızraklar taşıyordu,	 mızrakların	 yaprak	 şekilli	 uçları,	 yanan	 ahırlardan	 gelen	 ışıkla	 kırmızı	 parlıyordu.	 Barikata saldırırken	 Eski	 Dil’de	 çığlıklar	 atıyorlardı,	 Donal	 Noye’un	 basamaklara	 yerleştirdiği	 okçuların yağdırdığı	okların	altında	mızraklarını	saplıyor,	bronz	baltalarını	sallıyor,	eşit	bir	coşkuyla	kan	ve	mısır döküyorlardı. </p>
<p class="calibre1">“Ne	 <i class="calibre4">yapacağız</i>?”	diye	bağırdı	Saten. </p>
<p class="calibre1">“Onları	öldüreceğiz,”	diye	bağırdı	Jon,	elinde	siyah	bir	ok	vardı. </p>
<p class="calibre1">Bir	 okçu	 bundan	 daha	 kolay	 bir	 hedef	 isteyemezdi.	 Yarım	 ay	 şeklindeki	 barikata	 saldıran	 ve siyahlı	 adamlara	 ulaşmak	 için	 çuvalların,	 varillerin	 üstüne	 tırmanan	 Thennler’in	 sırtları	 Kral	 Kulesi’ne dönüktü.	 Jon	 ve	 Saten	 şans	 eseri	 aynı	 hedefi	 seçtiler.	 Boynuna	 ve	 kürek	 kemiklerinin	 arasına	 iki	 ok saplanan	 adam	 henüz	 barikatın	 tepesine	 varmıştı,	 bir	 an	 sonra	 karnına	 bir	 uzunkılıç	 girdi	 ve	 yabanıl, arkasındaki	 adamın	 üstüne	 devrildi.	 Jon	 sadağa	 uzandı	 ve	 yine	 boş	 olduğunu	 gördü.	 Saten,	 arbaletinin makarasını	 sarıyordu.	 Jon	 delikanlıyı	 bırakıp	 ok	 almaya	 gitti,	 daha	 üç	 adım	 atmamıştı	 ki	 çatının	 yatay kapısı	ardına	kadar	açıldı.  <i class="calibre4">Kahretsin,	kapının	kırıldığını	duymadım	bile. </i></p>
<p class="calibre1">Düşünmek,	 plan	 yapmak	 ya	 da	 yardım	 çağırmak	 için	 vakit	 yoktu.	 Jon	 yayını	 yere	 attı,	 omzunun üzerinden	sırtına	uzandı,	Uzun	Pençe’yi	kınından	çekti	ve	bıçağı,	kapıdan	çıkan	ilk	başın	ortasına	gömdü. </p>
<p class="calibre1">Bronz,	 Valyria	 çeliğinin	 dengi	 değildi.	 Kılıç	 darbesi	 Thenn’in	 miğferini	 biçti	 ve	 kafatasını	 parçaladı, adam	geri	devrilerek	geldiği	yere	döndü.	Ölen	adamın	arkasında	başkaları	da	vardı,	Jon	bağrışmalardan anladı.	Geri	çekilip	Saten’e	seslendi.	Kuleye	tırmanan	ikinci	adamın	yanağına	bir	arbalet	oku	saplandı.	O</p>
<p class="calibre1">da	 gözden	 kayboldu.	 “Yağ,”	 dedi	 Jon.	 Saten	 başıyla	 onayladı.	 İkisi	 birlikte,	 ateşin	 yanında	 bıraktıkları keçe	 parçalarını	 aldılar,	 kaynar	 yağ	 ile	 dolu	 ağır	 kazanı	 kaldırdılar	 ve	 deliğin	 içine,	 aşağıdaki Thennler’in	üstüne	boşalttılar.	Adamların	çığlıkları,	Jon’un	o	güne	kadar	duyduğu	en	korkunç	sesti,	Saten kusacakmış	gibi	görünüyordu.	Jon	yatay	kapıyı	tekmeleyerek	kapadı,	demir	kazanı	kapının	üstüne	koydu ve	güzel	yüzlü	delikanlıyı	sertçe	sarstı.	“Sonra	kusarsın,”	diye	bağırdı.	“Gel.” </p>
<p class="calibre1">Siperlerden	 sadece	 birkaç	 dakika	 ayrılmışlardı	 ama	 aşağıda	 her	 şey	 değişmişti.	 Bir	 düzine	 kara kardeş	 ve	 birkaç	 Köstebek	 Kasabalı	 adam	 hâlâ	 kasaların	 ve	 varillerin	 tepesindeydi	 fakat	 yabanıllar barikat	boyunca	saldırıyor	ve	onları	geri	itiyordu.	Jon,	Yabanıllardan	birinin,	Rast’ın	karnına	bir	mızrak sapladığını	 gördü.	 Genç	 Henly	 ölmüştü	 ve	 etrafı	 düşmanla	 çevrili	 olan	 Yaşlı	 Henly	 ölmek	 üzereydi. </p>
<p class="calibre1">Kolay,	daireler	çizerek	kılıcını	savuruyor	ve	deli	gibi	gülüyordu.	Dizlerinin	altına	bir	bronz	balta	indi	ve adamın	kahkahaları	tiz	çığlıklara	dönüştü. </p>
<p class="calibre1">“Kırılıyorlar,”	dedi	Saten. </p>
<p class="calibre1">“Hayır,”	dedi	Jon,	“kırıldılar.” </p>
<p class="calibre1">Her	şey	çabucak	oldu.	Bir	köstebek	kaçtı,	sonra	bir	diğeri,	birdenbire	bütün	kasabalılar	silahlarını atıyor	 ve	 barikatı	 terk	 ediyordu.	 Kardeşler,	 barikatı	 tek	 başlarına	 müdafaa	 edecek	 kadar	 kalabalık değildi.	 Jon	 onların	 tekrar	 bir	 hat	 oluşturmak	 için	 çabalayışını	 izledi	 ama	 Thennler,	 mızraklar	 ve baltalarla	 kardeşlerin	 üstüne	 yağdılar...	 sonrasında	 kardeşler	 de	 kaçıyordu.	 Dornelu	 Dilly	 kaydı	 ve</p>
<p class="calibre1"><a id="p451"></a>yüzüstü	yere	kapaklandı.	Bir	yabanıl,	mızrağını	Dilly’nin	kürek	kemiklerinin	arasına	gömdü.	Fıçı,	ağır	ve nefes	 nefese,	 neredeyse	 ilk	 basamağa	 varıyordu	 ki	 bir	 Thenn	 onu	 pelerinin	 ucundan	 yakaladı	 ve	 geri çekti...	fakat	Thenn’in	baltası	aşağı	inmeden,	bir	arbalet	oku	adamı	yere	devirdi.	“<i class="calibre4">Vurdum</i>,”	diye	bağırdı Saten.	Fıçı,	merdivene	koştu	ve	hem	ellerini	hem	ayaklarını	kullanarak	basamakları	tırmanmaya	başladı. </p>
<p class="calibre1"> <i class="calibre4">Kapıyı	 kaybettik. </i>	 Dönel	 Noye	 kapatmış	 ve	 zincirlemişti	 fakat	 kapı	 ele	 geçirilmek	 üzere	 öylece duruyordu,	 arkasında	 soğuk	 ve	 kara	 tünel	 vardı,	 demir	 sürgüler	 yangının	 ışığıyla	 kırmızı	 parlıyordu. </p>
<p class="calibre1">Kimse	 kapıyı	 savunmak	 için	 arkada	 kalmamıştı;	 güvenli	 olan	 tek	 yer	 Sur’un	 tepesiydi,	 çarpık	 ahşap merdivenlerin	iki	yüz	on	beş	metre	yukarısı. </p>
<p class="calibre1">“Hangi	tanrılara	dua	ediyorsun?”	diye	sordu	Jon,	Saten’e. </p>
<p class="calibre1">“Yedi,”	dedi	Eski	Şehirli	çocuk. </p>
<p class="calibre1">“Öyleyse	dua	et,”	dedi	Jon.	‘Yeni	tanrılarına	dua	et,	ben	de	benim	eski	tanrılarıma	dua	edeceğim.” </p>
<p class="calibre1">Her	şey	orada	değişti. </p>
<p class="calibre1">Jon,	yatay	kapıdaki	karmaşa	yüzünden	sadağını	doldurmayı	unutmuştu.	Topallayarak	çatının	karşı</p>
<p class="calibre1">tarafına	 gitti	 ve	 sadağı	 doldurdu,	 yayını	 da	 aldı.	 Yağ	 kazanı	 bıraktığı	 yerde	 duruyordu,	 yani	 şimdilik yeterince	 güvendelermiş	 gibi	 görünüyordu.  <i class="calibre4">Dans	 devam	 ediyor</i>,  <i class="calibre4">biz	 galeriden	 izliyoruz, </i>	 diye	 düşündü geri	 dönerken.	 Saten,	 basamaklardaki	 Thennler’e	 ok	 fırlatıyordu,	 sonra	 bir	 mazgal	 dişinin	 arkasına çömeliyor	ve	arbaletini	kuruyordu.  <i class="calibre4">Güzel	olabilir	ama	aynı	zamanda	hızlı. </i></p>
<p class="calibre1">Gerçek	 mücadele	 basamaklardaydı.	 Noye,	 en	 alçak	 iki	 sahanlığa	 mızrakçılar	 yerleştirmişti	 ama adamlar,	 kaçan	 kasabalılar	 yüzünden	 paniklemiş	 ve	 kaçışa	 katılmışlardı.	 Thennler	 geride	 kalan	 herkesi öldürürken,	mızrakçılar	hızla	üçüncü	sahanlığa	doğru	koşturuyordu.	Daha	yüksek	sahanlıklardaki	okçular ve	arbaletçiler	onların	başlarının	üzerinden	ok	fırlatmaya	çalışıyordu.	Jon	yayma	ok	taktı,	çekti,	bıraktı ve	 merdivenlerden	 aşağı	 yuvarlanan	 yabanılı	 gördüğünde	 memnun	 oldu.	 Yangınların	 sıcaklığı	 Sur’un ağlamasına	 sebep	 oluyordu,	 alevler	 buzun	 üstünde	 pırıldayıp	 dans	 ediyordu.	 Basamaklar,	 hayatlarını kurtarmak	için	koşan	adamların	adımlarıyla	titriyordu. </p>
<p class="calibre1">Jon	yayma	tekrar	ok	taktı,	çekti	ve	bıraktı,	fakat	sadece	bir	Jon	vardı	ve	bir	Saten.	En	az	altmış	ya da	 yetmiş	 Thenn	 basamakları	 dövüyordu,	 önlerine	 çıkanları	 öldürüyorlardı,	 zaferle	 sarhoş	 olmuşlardı. </p>
<p class="calibre1">Siyah	 pelerinli	 üç	 kardeş	 dördüncü	 sahanlıkta	 omuz	 omuza	 duruyordu,	 ellerinde	 uzunkılıçlar	 vardı,	 çok geçmeden	 dövüş	 tekrar	 başladı.	 Ama	 yalnızca	 üç	 kişilerdi	 ve	 çok	 geçmeden	 Thenn	 dalgası	 tarafından boğuldular,	kanları	basamaklardan	damladı.	“Bir	adamın	bir	mücadele	sırasından	en	savunmasız	olduğu an	 kaçtığı	 andır,”	 demişti	 Lord	 Eddard,	 Jon’a.	 “Koşan	 bir	 adam,	 bir	 asker	 için	 yaralı	 bir	 hayvandan farksızdır.	 Onun	 kana	 susamışlığını	 uyandırır.”	 Beşinci	 sahanlıktaki	 okçular,	 mücadele	 henüz	 onlara ulaşmadan	kaçmıştı.	Bu	bir	hezimetti,	kırmızı	bir	hezimet. </p>
<p class="calibre1">“Meşaleleri	getir,”	dedi	Jon,	Saten’e.	Ateşin	yanında,	başlarına	yağlı	bez	sarılmış	dört	meşale	ve</p>
<p class="calibre1">bir	 düzine	 ateş	 oku	 vardı.	 Eski	 Şehirli	 çocuk	 meşalelerden	 birini	 ateşte	 tutuşturdu,	 diğerlerini	 kolunun altına	sıkıştırıp	Jon’un	yanma	geldi.	Yine	korkmuş	görünüyordu,	korkması	gerekirdi.	Jon	da	korkuyordu. </p>
<p class="calibre1">Jon	o	sırada	Styr’i	gördü.	Magnar	barikata	tırmanıyordu;	delinmiş	mısır	çuvallarını,	parçalanmış</p>
<p class="calibre1">varilleri,	dostlarını	ve	düşmanlarını	aynı	şekilde	eziyordu.	Bronz	pullu	zırhı	ateşin	ışığında	koyu	pırıltılar saçıyordu.	Styr,	zaferinin	manzarasını	izlemek	için	miğferini	çıkarmıştı,	elinde	büvet	ağacından	yapılmış, bronz	 başlı,	 uzun	 bir	 mızrak	 vardı.	 Kapıyı	 gördüğünde,	 mızrağını	 kapıya	 doğru	 doğrulttu	 ve	 etrafındaki bir	 düzine	 Thenn’e	 Eski	 Dil’de	 bir	 şey	 bağırdı.  <i class="calibre4">Çok	 geç, </i>	 diye	 düşündü	 Jon.  <i class="calibre4">Adamlarını	 barikatın</i> <i class="calibre4">üstünden	geçirmeliydin,	belki	birkaç	kişiyi	kurtarabilirdin. </i></p>
<p class="calibre1">Yukarıdan	 uzun	 ve	 pes	 bir	 boru	 sesi	 geldi.	 Sur’un	 tepesinden	 değil,	 altmış	 metre	 yukarıdaki dokuzuncu	sahanlıktan,	Donal	Noye’un	durduğu	yerden. </p>
<p class="calibre1">Jon,	yayına	bir	ateş	oku	taktı.	Saten,	meşaleyle	okun	ucunu	yaktı.	Jon	parapete	çıktı,	yayını	gerdi, nişan	aldı,	bıraktı.	Ok,	çıtırdayarak	ve	arkasında	alevden	kurdeleler	bırakarak	hızla	aşağı	uçtu	ve	hedefe</p>
<p class="calibre1"><a id="p452"></a>saplandı. </p>
<p class="calibre1">Styr	 değil.	 Basamaklar.	 Ya	 da	 daha	 açık	 olmak	 gerekirse,	 Noyal	 Doye	 tarafından	 yüksekliği	 ilk sahanlığa	 varacak	 şekilde	 basamakların	 arkasına	 yerleştirilmiş	 variller,	 fıçılar	 ve	 çuvallar;	 domuz	 yağı ve	lamba	yağıyla	dolu	variller,	kuru	yapraklar	ve	yağlı	çaputlarla	dolu	çuvallar,	yarılmış	kütükler,	ağaç kabukları	 ve	 talaşlar.	 “Tekrar,”	 dedi	 Jon	 ve,	 “Tekrar,”	 ve,	 “Tekrar.”	 Diğer	 yaycılar	 da	 ok	 fırlatıyordu, menzilin	 içinde	 kalan	 bütün	 kulelerden.	 Bazıları,	 oklarını	 geniş	 kavislerle	 havaya	 fırlatıyordu,	 Sur’un önüne	 düşmeleri	 için.	 Ateş	 okları	 tükendiğinde,	 Jon	 ve	 Saten	 mazgalların	 arasından	 meşale	 fırlatmaya başladılar. </p>
<p class="calibre1">Yukarıda	 başka	 bir	 ateş	 gürlüyordu.	 Yaşlı	 ahşap	 basamaklar	 yağı	 sünger	 gibi	 emmişti;	 Donal Noye,	 dokuzuncu	 sahanlıktan	 yedinci	 sahanlığa	 inen	 bütün	 basamakları	 iyice	 ıslatmıştı.	 Jon,	 kendi insanlarının,	 Noye’un	 meşaleleri	 fırlatmasından	 önce	 yukarı	 tırmanıp	 güvenliğe	 ulaşmış	 olmasını umuyordu.	Kara	kardeşler	bu	plandan	haberdardı	ama	kasabalılar	değildi. </p>
<p class="calibre1">İşin	 geri	 kalanını	 rüzgâr	 halletti.	 Jon’un	 yapması	 gereken	 tek	 şey	 izlemekti.	 Aşağıdaki	 ve yukarıdaki	alevlerin	arasına	sıkışan	yabanılların	gidecek	bir	yeri	yoktu.	Bazıları	yukarı	çıkmaya	devam etti	ve	öldü.	Bazıları	aşağı	indi	ve	öldü.	Bazıları	olduğu	yerde	kaldı.	Onlar	da	öldü.	Pek	çoğu,	yanmadan önce	 basamaklardan	 atladı	 ve	 düşüş	 yüzünden	 öldü.	 Buz,	 ısı	 yüzünden	 çatırdamaya	 başladığında,	 yirmi küsür	Thenn	birbirlerine	sokulmuş	halde	hâlâ	ateşlerin	arasında	duruyordu.	Basamakların	alt	bölümünün üçte	biri,	tonlarca	buzla	birlikte	çöktü.	Jon	Kar’ın	Styr’i	son	görüşüydü	bu,	Thenn	Magnar’mı.	S <i class="calibre4">ur	kendi</i> <i class="calibre4">kendini	müdafaa	ediyor</i>,	diye	düşündü. </p>
<p class="calibre1">Jon,	avluya	inmek	için	Saten’den	yardım	aldı.	Yaralı	bacağı	öyle	kötü	acıyordu	ki	kol	değneğiyle</p>
<p class="calibre1">bile	zar	zor	ayakta	durabiliyordu.	“Meşaleyi	getir,”	dedi	Eski	Şehirli	delikanlıya.	“Birini	aramam	lazım.” </p>
<p class="calibre1">Basamaklardaki	 insanların	 çoğu	 Thenn’di.	 Özgür	 insanların	 bazıları	 kaçmıştı	 şüphesiz.	 Mance’in insanları,	Magnar’ınkiler	değil.	Ygritte	de	onlardan	biri	olabilirdi.	Saten’le	birlikte	aşağı	indiler,	yatay kapıyı	zorlayan	adamların	cesetlerinin	yanından	geçtiler.	Jon,	tek	kolunu	kol	değneğine,	diğer	kolunu	Eski Şehir’de	fahişelik	yapmış	delikanlının	omzuna	dolamış	halde	karanlıkta	gezindi. </p>
<p class="calibre1">Aşağı	indiklerinde,	ahırlar	ve	ortak	salon	köze	dönmüştü	ama	barikattaki	yangın	devam	ediyordu, </p>
<p class="calibre1">basamaktan	 basamağa,	 sahanlıktan	 sahanlığa	 yukarı	 tırmanıyordu.	 Ara	 sıra	 bir	 kükreme,	 ardından	 bir <i class="calibre4">çaaaaaatırtı</i>	 duyuluyordu	 ve	 Sur’dan	 bir	 buz	 parçası	 daha	 düşüyordu.	 Hava	 kül	 ve	 buz	 kristalleriyle doluydu. </p>
<p class="calibre1">Jon,	 Quort’u	 ölü	 ve	 Taş	 Parmak’ı	 ölmek	 üzere	 halde	 buldu.	 Ölen	 ve	 ölmek	 üzere	 olan,	 hiçbir zaman	gerçekten	tanımadığı	Thennler	buldu.	Kan	kaybı	sebebiyle	güçsüzleşmiş	ama	hâlâ	hayatta	olan	İri Çıban’ı	buldu. </p>
<p class="calibre1">Ygritte’i,	 Lord	 Kumandan	 Kulesi’nin	 altında,	 eski	 bir	 kar	 yığının	 üstüne	 serilmiş	 halde	 buldu, kızın	göğüslerinin	arasına	bir	ok	saplanmıştı.	Yüzü	buz	kristalleriyle	kapılıydı	ve	ay	ışığında,	pırıltılı	bir gümüş	maske	takmış	gibi	görünüyordu. </p>
<p class="calibre1">Ok	 siyahtı,	 Jon	 gördü,	 ama	 okun	 tüyleri	 beyazdı.  <i class="calibre4">Benim	 okum	 değil</i>,	 dedi	 Jon	 kendine, <i class="calibre4">benimkilerden	biri	değil. </i>	Ama	onunmuş	gibi	hissediyordu. </p>
<p class="calibre1">Jon	karların	içinde	diz	çöktüğünde	Ygritte	gözlerini	açtı.	“Jon	Kar,”	dedi	hafifçe.	Sesine	bakılırsa, ok	akciğerini	bulmuştu.	“Bu	gerçek	bir	kale	mi	şimdi?	Sadece	bir	kule	değil	mi?” </p>
<p class="calibre1">“Gerçek	bir	kale.”	Jon,	kızın	elini	tuttu. </p>
<p class="calibre1">“Güzel,”	diye	fısıldadı	Ygritte.	“Gerçek	bir	kale	görmek	istiyordum.	Ölmeden...	ölmeden	önce...” </p>
<p class="calibre1">‘Yüzlerce	 kale	 göreceksin,”	 diye	 söz	 verdi	 Jon.	 “Mücadele	 bitti.	 Üstat	 Aemon	 seninle</p>
<p class="calibre1">ilgilenecek.”	 Kızın	 saçlarına	 dokundu.	 “Sen	 ateşle	 öpüldün	 unuttun	 mu?	 Şanslı.	 Seni	 öldürmek	 için	 bir oktan	fazlası	gerek.	Aemon	oku	çıkaracak	ve	yaranı	saracak,	ağrın	için	sana	haşhaş	sütü	verecek.” </p>
<p class="calibre1">Ygritte	 sadece	 gülümsedi.	 “Mağarayı	 hatırlıyor	 musun?	 O	 mağarada	 kalmalıydık.	 Sana</p>
<p class="calibre1"><a id="p453"></a>söylemiştim.” </p>
<p class="calibre1">“Mağaraya	döneceğiz,”	dedi	Jon.	“Ölmeyeceksin	Ygritte.	Ölmeyeceksin.” </p>
<p class="calibre1">“Ah.”	 Ygritte,	 Jon’un	 yüzünü	 ellerinin	 arasına	 aldı.	 “Hiçbir	 şey	 bilmiyorsun	 Jon	 Kar,”	 dedi	 iç çeker	gibi,	ölürken. </p>
<p class="calibre1"><a id="p454"></a><b class="calibre3">BRAN</b></p>
<p class="calibre1">Molozdan,	 yıkıntıdan	 ve	 yabani	 otlardan	 ibaret	 harabeye	 bakarken,	 “Bu	 sadece	 başka	 bir	 boş</p>
<p class="calibre1">kale,”	dedi	Meera	Reed. </p>
<p class="calibre1"> <i class="calibre4">Hayır</i>,	 diye	 düşündü	 Bran,  <i class="calibre4">bu	 Gece	 Kalesi	 ve	 burası	 dünyanın	 sonu. </i>	 Dağlardayken,	 Bran’ın düşündüğü	 tek	 şey	 Sur’a	 varmak	 ve	 üç	 gözlü	 kargayı	 bulmaktı	 ama	 şimdi	 buradaydı	 ve	 içi	 korkuyla doluydu.	Gördüğü	rüya...	Yaz’ın	gördüğü	rüya...  <i class="calibre4">Hayır,	o	rüyayı	düşünmemeliyim. </i>	Rüyayı	Reedler’e	bile anlatmamıştı	 ama	 Meera	 yanlış	 bir	 şeyler	 olduğunu	 sezmiş	 gibi	 görünüyordu.	 Bran	 rüyadan	 hiç bahsetmezse	rüyayı	gördüğünü	unuturdu	belki,	sonra	rüya	gerçekleşmezdi	ve	Robb’la	Boz	Rüzgâr	hâlâ... </p>
<p class="calibre1">“Hodor.”	 Hodor	 ağırlığını	 bir	 bacağından	 diğerine	 verdi,	 Bran	 sallandı.	 Dev	 seyis	 yamağı yorulmuştu.	Saatlerdir	yürüyorlardı.  <i class="calibre4">En	azından	korkmuyor. </i>	Bran	bu	yerden	korkuyordu,	bunu	Reedler’e itiraf	etmekten	daha	çok	korkuyordu.  <i class="calibre4">Ben	kuzeyin	prensiyim,	Kışyarı’nın	Stark’ıyım,	yetişkin	bir	erkek</i> <i class="calibre4">sayılırım,	Robb	kadar	cesur	olmak	zorundayım. </i></p>
<p class="calibre1">Jojen,	 koyu	 yeşil	 gözleriyle	 Bran’a	 baktı.	 “Burada	 bize	 zarar	 verebilecek	 bir	 şey	 yok</p>
<p class="calibre1">Majesteleri.” </p>
<p class="calibre1">Bran	bundan	emin	değildi.	Gece	Kalesi,	Yaşlı	Dadı’nın	en	korkunç	hikâyelerinde	yer	alırdı.	Gece</p>
<p class="calibre1">Kralı,	 ismi	 insanlığın	 hafızasından	 silinmeden	 önce	 burada	 hüküm	 sürmüştü.	 Fare	 Aşçı,	 Andal	 kralına, kralın	prensini	ve	domuz	pastırması	tartını	burada	servis	etmişti.	Yetmiş	dokuz	devriye	nöbetteyken,	genç ve	 cesur	 Danny	 Flint	 burada	 tecavüz	 uğramış	 ve	 öldürülmüştü.	 Kral	 Sheritt	 eski	 Andallar’ı	 bu	 kalede lanetlemişti.	 Burası,	 ‘çırak	 çocukların	 gece	 gelen	 şeyle	 yüzleştiği’	 yerdi.	 Kör	 Symeon	 Yıldızgöz’ün, dövüşen	 cehennem	 tazılarını	 gördüğü	 yer.	 Deli	 Balta	 bir	 zamanlar	 bu	 avlularda	 yürümüş,	 bu	 kulelere tırmanmıştı,	kardeşlerini	karanlıkta	katlederek. </p>
<p class="calibre1">Bütün	 bunlar	 yüzlerce,	 binlerce	 yıl	 önce	 olmuştu	 elbette,	 bazıları	 hiç	 olmamıştı	 belki	 de.	 Üstat Luwin,	 Yaşlı	 Dadı’nın	 hikâyelerinin	 bir	 bütün	 olarak	 yutulmaması	 gerektiğini	 söylerdi	 hep.	 Ama	 bir keresinde	 Benjen	 amca,	 ağabeyi	 Lord	 Stark’ı	 görmeye	 gelmişti	 ve	 Bran	 ona	 Gece	 Kalesi’yle	 ilgili sorular	 sormuştu.	 Benjen	 Stark	 hikâyelerin	 doğru	 olduğunu	 söylememişti	 ama	 yanlış	 olduklarını	 da söylememişti,	sadece	omuzlarını	silkmiş	ve	“Gece	Kalesi’ni	iki	yüz	yıl	önce	terk	ettik,”	demişti,	bu	bir cevapmış	gibi. </p>
<p class="calibre1">Bran	 kendini	 etrafa	 bakmaya	 zorladı.	 Sabah	 soğuk	 fakat	 parlaktı,	 koyu	 mavi	 gökyüzünde	 güneş</p>
<p class="calibre1">ışıldıyordu	ama	Bran	duyduğu	 <i class="calibre4">seslerden</i>	 hoşlanmıyordu.	 Kırık	 kulelerin	 arasında	 esen	 rüzgâr	 öfkeli	 bir ıslık	 çalıyordu,	 iç	 kaleler	 homurdanıyordu	 ve	 Bran	 büyük	 salonun	 zemininde	 koşuşan	 fareleri duyabiliyordu.  <i class="calibre4">Fare	Aşçı’nın	çocukları	babalarından	kaçıyor. </i>	Avlular,	cılız	ağaçların	çıplak	dallarının birbirine	 dolandığı	 ve	 ölü	 yaprakların	 eski	 kar	 tabakalarının	 üstünde	 hamam	 böceği	 misali	 gezindiği küçük	 ormanlara	 dönüşmüştü.	 Eskiden	 ahırların	 olduğu	 yerde	 ağaçlar	 büyümüştü	 ve	 kubbeli	 mutfağın çatısındaki	 delikten	 eğri	 büğrü,	 beyaz	 bir	 büvet	 ağacı	 çıkıyordu.	 Burası	 Yaz’ı	 bile	 huzursuz	 ediyordu. </p>
<p class="calibre1">Bran,	sadece	bir	an,	Yaz’ın	derisine	büründü,	bu	yerin	kokusunu	almak	için.	Kokuyu	da	sevmedi. </p>
<p class="calibre1">Ve	buradan	geçiş	yoktu. </p>
<p class="calibre1">Bran	olmayacağını	söylemişti.	Defalarca	söylemişti	ama	Jojen	Reed	kendi	gözleriyle	görmek	için</p>
<p class="calibre1">ısrar	 etmişti.	 Bir	 yeşil	 rüya	 görmüştü	 ve	 Jojen’in	 yeşil	 rüyaları	 yalan	 söylemezdi.  <i class="calibre4">Kapıları	 da</i> <i class="calibre4">açmıyorlar</i>,	diye	düşündü	Bran. </p>
<p class="calibre1">Gece	Kalesi	tarafından	korunan	kapı,	kara	kardeşlerin	katırlarını	ve	atlarını	yükleyip	Derin	Göl’e</p>
<p class="calibre1">gitmek	üzere	kaleden	ayrıldığı	günden	beri	kapalıydı;	yivli	kapı	indirilmişti,	kapıyı	yukarı	kaldıran	zincir</p>
<p class="calibre1"><a id="p455"></a>götürülmüştü,	 tünele	 doldurulan	 taşlar	 ve	 molozlar	 donarak	 birbirlerine	 yapışmış	 ve	 bizzat	 Sur	 kadar delinmez	 olmuşlardı.	 Tüneli	 gördüğünde,	 “Jon’u	 takip	 etmeliydik,”	 dedi	 Bran.	 Yaz’ın	 onu	 bir	 fırtınanın içinde	 at	 sürerken	 gördüğü	 geceden	 beri	 sık	 sık	 piç	 ağabeyini	 düşünüyordu.	 “Kral	 Yolu’nu	 bulmalı	 ve Kara	Kale’ye	gitmeliydik.” </p>
<p class="calibre1">“Buna	cesaret	edemezdik	prensim,”	dedi	Jojen.	“Sana	bunun	sebebini	söylemiştim.” </p>
<p class="calibre1">“Ama	  <i class="calibre4">yabanıllar</i>	 var.	 Bazı	 adamları	 öldürdüler	 ve	 Jon’u	 da	 öldürmek	 istediler.	 Jojen,  <i class="calibre4">yüzlerce</i> yabanıl	vardı.” </p>
<p class="calibre1">“Öyle	 dedin.	 Biz	 dört	 kişiyiz.	 Ağabeyine	 yardım	 ettin,	 gördüğün	 kişi	 gerçekten	 oysa,	 lâkin	 az kalsın	Yaz’ı	kaybediyordun.” </p>
<p class="calibre1">“Biliyorum,”	dedi	Bran	sefil	bir	halde.	Ulu	kurt	üç	ya	da	dört	kişi	öldürmüştü,	belki	de	daha	fazla ama	 çok	 adam	 vardı.	 Yabanıllar	 uzun	 boylu,	 kulaksız	 adamın	 çevresinde	 sıkı	 bir	 çember</p>
<p class="calibre1">oluşturduklarında,	 Yaz	 aralarından	 geçip	 yağmura	 karışmaya	 çalışmıştı	 fakat	 bir	 yabanıl	 oku	 hızla arkasından	 gelmişti.	 Ve	 Bran,	 bıçak	 gibi	 saplanan	 ağrı	 yüzünden	 ulu	 kurdun	 derisini	 terk	 edip	 kendi derisine	dönmek	zorunda	kalmıştı.	Sonunda	fırtına	dindiğinde	birbirlerine	sokulmuşlar	ve	Hodor’un	derin nefeslerini	 dinleyerek,	 sabah	 olduğunda	 yabanılların	 gölü	 geçmeyi	 deneyip	 denemeyeceğini	 merak ederek,	 bir	 ateş	 yakmadan	 karanlığın	 içinde	 oturmuşlardı,	 birkaç	 fısıltılı	 kelime	 dışında	 hiç konuşmamışlardı.	 Bran	 zaman	 zaman	 Yaz’a	 ulaşmaya	 çalışmıştı	 ama	 karşılaştığı	 ağrı	 yüzünden	 geri çekilmişti;	 kora	 dönmüş	 bir	 kazana	 uzandığında,	 onu	 tutmak	 istediğin	 halde	 ısı	 yüzünden	 elini	 geri çektiğin	 gibi.	 O	 gece	 sadece	 Hodor	 uyumuştu,	 “Hodor,	 hodor,”	 diye	 mırıldanarak	 sarsılmış	 ve	 dönüp durmuştu.	 Yaz’ın	 dışarıda,	 karanlığın	 içinde	 ölmek	 üzere	 olduğunu	 düşünmek	 Bran’ı	 dehşetle doldurmuştu.  <i class="calibre4">Lütfen	 eski	 tanrılar, </i>	 diye	 dua	 etmişti,  <i class="calibre4">Kışyarı’nı	 aldınız,	 babamı	 aldınız,	 bacaklarımı</i> <i class="calibre4">aldınız,	lütfen	Yaz’ı	da	almayın.	Jon	Kar’ı	da	koruyun	ve	yabanılların	gitmesini	sağlayın. </i></p>
<p class="calibre1">Göldeki	 taşlı	 adada	 hiç	 büvet	 ağacı	 yoktu	 ama	 eski	 tanrılar	 duayı	 duymuş	 olmalıydı.	 Ertesi	 gün, yabanıllar	 köyden	 ayrılmadan	 önce	 hiç	 acele	 etmeden	 kendi	 ölülerinin	 ve	 öldürdükleri	 yaşlı	 adamın bedenini	 soymuş,	 hatta	 gölde	 birkaç	 balık	 tutmuştu.	 İçlerinden	 üçü	 suyun	 altındaki	 gizli	 yolu	 bulup yürümeye	 başladığında	 korkutucu	 bir	 an	 yaşanmıştı...	 ama	 gizli	 yol	 kıvrılmıştı,	 yabanıllarsa	 bunu yapmamıştı,	 diğerleri	 tarafından	 dışarı	 çekilmeden	 önce	 adamlardan	 ikisi	 az	 kalsın	 boğuluyordu.	 Uzun boylu	 kel	 adam	 onlara	 bağırmıştı,	 adamın	 sözleri	 suyun	 üzerinde	 Jojen’in	 bile	 bilmediği	 bir	 dilde yankılanmıştı	 ve	 yabanıllar	 bir	 süre	 sonra	 kalkanlarını,	 mızraklarını	 toplayıp	 kuzeydoğuya	 doğru yürümeye	 başlamıştı,	 Jon’un	 gittiği	 yöne.	 Bran	 da	 oradan	 ayrılmak	 istemişti,	 Yaz’ı	 aramak	 için,	 fakat Reedler	 hayır	 demişti.	 “Biz	 bir	 gece	 daha	 kalacağız,”	 demişti	 Jojen,	 “yabanıllarla	 aramıza	 mesafe koymalıyız.	 Onlarla	 tekrar	 karşılaşmak	 istemezsin	 değil	 mi?”	 O	 gün	 öğleden	 sonra,	 Yaz	 her	 nerede saklanıyorduysa	 oradan	 çıkmış	 ve	 geri	 dönmüştü,	 arka	 ayağını	 sürüyordu.	 Meera,	 hayvanın	 bacağındaki oku	 çıkarmış	 ve	 kulenin	 etrafında	 yetişen	 bazı	 bitkilerin	 özsuyuyla	 yarayı	 yıkamıştı.	 Ulu	 kurt	 hâlâ topallıyordu	ama	her	geçen	gün	biraz	iyileşiyormuş	gibi	geliyordu	Bran’a.	Tanrılar	duayı	duymuştu. </p>
<p class="calibre1">“Belki	de	başka	bir	kale	denemeliyiz,”	dedi	Meera,	kardeşine.	“Belki	başka	bir	yerdeki	kapıdan</p>
<p class="calibre1">geçebiliriz.	İstersen	önden	gidip	araştırırım,	tek	başıma	daha	hızlı	hareket	ederim.” </p>
<p class="calibre1">Bran	 başını	 iki	 yana	 salladı.	 “Doğuya	 gidersen	 orada	 Derin	 Göl	 var,	 sonra	 da	 Kraliçe	 Kapısı. </p>
<p class="calibre1">Batıda	 Buzizi.	 Onlar	 da	 bunun	 aynısı,	 yalnızca	 daha	 küçükler.	 Kara	 Kale,	 Doğugözcüsü	 ve	 Gölge Kule’dekiler	hariç	bütün	kapılar	kapalı.” </p>
<p class="calibre1">Bran’ın	 sözlerine	 karşılık,	 “Hodor,”	 dedi	 Hodor.	 Reedler	 bakıştı.	 “En	 azından	 Sur’un	 tepesine tırmanayım,”	dedi	Meera.	“Belki	oradan	bir	şeyler	görürüm.” </p>
<p class="calibre1">“Ne	görmeyi	umuyorsun?”	diye	sordu	Jojen. </p>
<p class="calibre1"> <i class="calibre4">“Bir	şey” </i>	dedi	Meera,	ilk	kez	son	derece	kararlıydı. </p>
<p class="calibre1">O	  <i class="calibre4">ben	 olmalıydım. </i>	 Bran,	 Sur’a	 bakmak	 için	 başını	 kaldırdı	 ve	 kendini	 santim	 santim	 yukarı</p>
<p class="calibre1"><a id="p456"></a>tırmanırken	 hayal	 etti,	 parmaklarıyla	 buzdaki	 çatlaklara	 tutunduğunu	 ve	 buzu	 ayak	 parmaklarıyla tekmeleyerek	 basamaklar	 açtığını.	 Bu	 hayal	 onu	 her	 şeye	 rağmen	 gülümsetti;	 rüyalara,	 yabanıllara	 ve Jon’a	 rağmen.	 Küçükken	 Kışyarı’nın	 duvarlarına	 ve	 bütün	 kulelerine	 tırmanırdı	 ama	 onların	 hiçbiri	 bu kadar	yüksek	değildi	ve	onlar	sadece	taştandı.	Gri	ve	çukurlu	Sur,	taştan	yapılmış	gibi	 <i class="calibre4">görünebilirdi</i>	ama sonra	 bulutlar	 açılır	 ve	 güneş	 bambaşka	 bir	 şey	 söylerdi,	 Sur	 birdenbire	 değişir	 ve	 mavi,	 beyaz,	 pırıl pırıl	 bir	 halde	 orada	 dikilirdi.	 Yaşlı	 Dadı,	 Sur’un	 dünyanın	 sonu	 olduğunu	 söylerdi	 hep.	 Diğer	 tarafta canavarlar,	 devler	 ve	 gulyabaniler	 vardı	 ama	 Sur	 sapasağlam	 durduğu	 sürece	 bu	 tarafa	 geçemezlerdi. </p>
<p class="calibre1"> <i class="calibre4">Meera’yla	birlikte	tepede	durmak	istiyorum</i>,	diye	düşündü	Bran.  <i class="calibre4">Tepede	durmak	ve	görmek	istiyorum. </i></p>
<p class="calibre1">Ama	işe	yaramaz	bacakları	olan	sakat	bir	çocuktu	o,	yani	yapabileceği	tek	şey,	Meera	onun	yerine</p>
<p class="calibre1">tepeye	çıkarken	aşağıdan	bakmaktı. </p>
<p class="calibre1">Meera,	 Bran’ın	 eskiden	 yaptığı	 gibi	 gerçekten	  <i class="calibre4">tırmanmıyordu</i>	 aslında.	 Gece	 Nöbetçileri’nin yüzlerce,	 binlerce	 yıl	 önce	 kestiği	 basamaklara	 basarak	 yukarı	 doğru	 yürüyordu.	 Üstat	 Luwin,	 bizzat Sur’un	 buzundan	 kesilmiş	 basamakları	 olan	 tek	 kalenin	 Gece	 Kalesi	 olduğunu	 söylemişti,	 Bran hatırlıyordu.	 Benjen	 amcası	 da	 söylemiş	 olabilirdi.	 Daha	 yeni	 kalelerin	 basamakları	 ahşap	 ya	 da	 taştı, bazılarının	 toprak	 ve	 çakıldan	 yapılmış	 uzun	 rampaları	 vardı.  <i class="calibre4">Buz	 çok	 tehlikeli. </i>	 Bunu	 Bran’a	 söyleyen Benjen	amcasıydı.	Sur’un	cephesi	zaman	zaman	buzlu	gözyaşları	döküyordu	fakat	içindeki	çekirdek	asla erimiyor	ve	kaya	kadar	sert	kalıyordu.	Kara	kardeşler	kaleyi	terk	ettiğinden	bu	yana,	basamaklar	binlerce kez	erimiş	ve	tekrar	donmuş	olmalıydı.	Ve	her	seferinde	biraz	daha	ufalmış,	biraz	daha	pürüzsüzleşmiş	ve çok	daha	tehlikeli	hale	gelmişlerdi. </p>
<p class="calibre1">Ve	daha	küçük.  <i class="calibre4">Sur	onları	tekrar	içine	çekiyor	sanki. </i>	 Meera	 Reed	 çok	 sağlam	 adımlar	 atan	 bir kızdı,	 buna	 rağmen	 bir	 yumrudan	 diğerine	 geçerken	 çok	 ağır	 hareket	 ediyordu.	 Basamakların	 hemen hemen	tamamen	kaybolduğu	iki	yerde	ellerinin	ve	ayaklarının	üstüne	çöktü.  <i class="calibre4">Aşağı	inişi	daha	kötü	olacak</i>, diye	 düşündü	 Bran.	 Buna	 rağmen	 yukarıda	 olmayı	 dilerdi.	 Meera,	 en	 yüksekteki	 basamaklardan	 geriye kalan	buzlu	yumrularda	emekleyerek	tepeye	vardığında	gözden	kayboldu. </p>
<p class="calibre1">“Ne	zaman	aşağı	inecek?”	diye	sordu	Bran,	Jojen’e. </p>
<p class="calibre1">“Hazır	olduğu	zaman.	İyice	bakmak	isteyecektir...	Sur’a	ve	ötesindekilere.	Biz	de	burada	aynı	şeyi</p>
<p class="calibre1">yapmalıyız.” </p>
<p class="calibre1">“Hodor?”	dedi	Hodor	şüphe	dolu	bir	sesle. </p>
<p class="calibre1">“Bir	şey	bulabiliriz,”	diye	ısrar	etti	Jojen. </p>
<p class="calibre1"> <i class="calibre4">Ya	da	bir	şey	bizi	bulabilir. </i>	Ama	Bran	bunu	yüksek	sesle	söyleyemezdi;	Jojen’in,	onun	bir	korkak olduğunu	düşünmesini	istemiyordu. </p>
<p class="calibre1">Böylece	keşfe	çıktılar.	Jojen	Reed	önden	gidiyordu,	Bran,	Hodor’un	sırtındaki	sepetin	içindeydi, </p>
<p class="calibre1">Yaz	yanlarında	yürüyordu.	Ulu	kurt	bir	keresinde	hızla	karanlık	bir	kapıdan	girdi	ve	dişlerinin	arasında gri	 bir	 fareyle	 geri	 döndü.  <i class="calibre4">Fare	 Aşçı, </i>	 diye	 düşündü	 Bran,	 fakat	 fare	 yanlış	 renkteydi	 ve	 ancak	 bir	 kedi kadar	büyüktü.	Fare	Aşçı	beyazdı	ve	hemen	hemen	bir	dişi	domuz	kadar	iriydi... </p>
<p class="calibre1">Gece	 Kalesi’nde	 pek	 çok	 karanlık	 kapı	 ve	 bir	 sürü	 fare	 vardı.	 Bran	 mahzenlerde,	 kilerlerde	 ve onları	 birbirlerine	 bağlayan	 zifirî	 karanlık	 tünellerde	 dolaşan	 fareleri	 duyabiliyordu.	 Jojen	 aşağı	 inip mahzenleri	ve	kilerleri	kolaçan	etmek	istedi	ama	Hodor	bu	fikre,  <i class="calibre4">“Hodor</i>	,”	dedi,	Bran	da,	“Hayır.”	Gece Kalesi’nin	altındaki	karanlıkta	farelerden	çok	daha	kötü	şeyler	vardı. </p>
<p class="calibre1">Boş	 pencerelerden	 süzülen	 güneş	 ışığının	 tozlu	 sütunların	 üstüne	 düştüğü	 koridorda	 yürürlerken, </p>
<p class="calibre1">“Burası	eski	bir	yer	gibi	görünüyor,”	dedi	Jojen. </p>
<p class="calibre1">“Kara	Kale’den	iki	kat	eski,”	dedi	Bran.	“Sur’daki	ilk	ve	en	büyük	kaleydi.”	Ama	aynı	zamanda</p>
<p class="calibre1">ilk	 terk	 edilendi,	 Yaşlı	 Kral	 zamanında.	 O	 zamanlarda	 bile	 kalenin	 dörtte	 üçü	 boştu	 ve	 bakımı	 çok pahalıydı.	 İyi	 Kraliçe	 Alysanne,	 Nöbet’in	 yeni	 ve	 daha	 küçük	 bir	 kaleye	 taşınmasını	 önerdi;	 yeni	 kale, Gece	 Kalesi’nin	 sadece	 yedi	 mil	 doğusunda,	 Sur’un	 güzel	 ve	 yeşil	 bir	 gölün	 kıyısı	 boyunca	 kıvrıldığı</p>
<p class="calibre1"><a id="p457"></a>mevkide	 inşa	 edilecekti.	 Derin	 Göl’ün	 masrafı	 kraliçenin	 mücevherleriyle	 ödendi.	 Kale,	 Eski	 Kral’ın kuzeye	gönderdiği	adamlar	tarafından	inşa	edildi	ve	kara	kardeşler	Gece	Kalesi’ni	farelere	terk	etti. </p>
<p class="calibre1">Ama	bu	iki	asır	önceydi.	Derin	Göl,	yerini	aldığı	kale	kadar	boştu	şimdi.	Ve	Gece	Kalesi... </p>
<p class="calibre1">“Burada	 hayaletler	 var,”	 dedi	 Bran.	 Hodor	 daha	 önce	 hikâyeleri	 duymuştu	 ama	 Jojen	 duymamış</p>
<p class="calibre1">olabilirdi.	 ‘Yaşlı	 Kral’dan,	 hatta	 Ejderha	 Aegon’dan	 önceki	 yaşlı	 hayaletler.	 Haydut	 olmak	 için	 güneye giden	 yetmiş	 dokuz	 kaçak.	 İçlerinden	 biri	 Lord	 Ryswell’in	 en	 küçük	 oğluydu,	 hendek	 mezarlara vardıklarında	 lordun	 kalesine	 sığınmak	 istediler	 ama	 Lord	 Ryswell	 onları	 esir	 aldı	 ve	 Gece	 Kalesi’ne iade	 etti.	 Lord	 Kumandan,	 Sur’un	 tepesinde	 çukurlar	 açtırdı,	 kaçakları	 o	 buz	 çukurlarına	 canlı	 canlı gömüp	üstlerini	kapadı.	Kaçakların	mızrakları	ve	boruları	vardı,	adamların	yüzü	kuzeye	dönüktü.	Onlara yetmiş	 dokuz	 devriye	 denir.	 Hayattayken	 vazifelerini	 terk	 ettiler,	 bu	 yüzden	 ölüyken	 tuttukları	 nöbet sonsuza	 kadar	 sürecek.	 Yıllar	 sonra	 Lord	 Ryswell,	 iyice	 Yaşlandığında	 ve	 ölüm	 vakti	 yaklaştığında kendini	 Gece	 Kalesi’ne	 Aşıttı,	 böylece	 siyahları	 kuşanacak	 ve	 oğlunun	 yanında	 olacaktı.	 Oğlunu,	 onuru için	Sur’a	teslim	etmişti	ama	onu	hâlâ	seviyordu	ve	onun	nöbetini	paylaşmaya	gelmişti.” </p>
<p class="calibre1">Günün	 yarısını	 kaleyi	 kolaçan	 ederek	 geçirdiler.	 Kulelerden	 bazıları	 çökmüştü,	 diğerleri	 de tehlikeli	 görünüyordu	 ama	 çan	 kulesine	 (çanları	 gitmişti)	 ve	 kuşluğa	 (kuşlar	 gitmişti)	 tırmandılar.	 Bira imalathanesinin	 altında,	 Hodor	 vurduğunda	 boş	 tınlayan	 büyük	 meşe	 fıçılarla	 dolu	 bir	 mahzen	 buldular. </p>
<p class="calibre1">Bir	 kütüphane	 (raflar	 çökmüştü,	 kitaplar	 gitmişti	 ve	 fareler	 her	 yerdeydi)	 buldular.	 Beş	 yüz	 tutsağı barındırabilecek	 büyüklükte	 hücreleri	 olan	 nemli	 ve	 loş	 bir	 zindan	 buldular	 ama	 Bran	 paslı parmaklıklardan	birini	tutup	çektiğinde	parmaklık	Bran’ın	elinde	kaldı.	Büyük	salondan	geriye,	ufalanmış</p>
<p class="calibre1">bir	duvar	kalmıştı.	Hamam	zemine	gömülmüş	gibi	görünüyordu.	Bir	zamanlar	kara	kardeşlerin	kılıçlarla, kalkanlarla	ve	mızraklarla	çalıştığı	talim	avlusu	dikenli	çalılar	tarafından	ele	geçirilmişti.	Silahhane	ve dökümhane	hâlâ	ayaktaydı	ama	bıçakların,	körüklerin	ve	örslerin	yerini	örümcek	ağları,	fareler	ve	tozlar almıştı.	Yaz	bazen	Bran’ın	sağır	olduğu	sesler	duydu	ya	da	boynundaki	tüyleri	kabartarak	ortada	olmayan şeylere	dişlerini	gösterdi...	ama	ne	Aşçı	Fare,	ne	yetmiş	dokuz	devriye,	ne	de	Deli	Balta	cisme	büründü. </p>
<p class="calibre1">Bran	epey	rahatlamıştı.  <i class="calibre4">Belki	de	burası	boş	ve	harap	bir	kale	sadece. </i></p>
<p class="calibre1">Meera	 döndüğünde,	 güneş	 batıdaki	 dağların	 sadece	 bir	 nefes	 üzerindeydi.	 “Neler	 gördün?”	 diye sordu	Jojen,	ablasına. </p>
<p class="calibre1">“Tekinsiz	 Orman’ı	 gördüm,”	 dedi	 Meera	 özlem	 dolu	 bir	 sesle.	 “Balta	 değmemiş	 ağaçlarla	 dolu vahşi	 tepeler	 göz	 alabildiğince	 uzanıyordu.	 Üstünden	 güneş	 ışınları	 yansıyan	 bir	 göl	 ve	 batıdan	 gelen bulutlar	gördüm.	Eski	kar	yığınları	gördüm	ve	mızraklar	kadar	uzun	buz	sarkıtları.	Daireler	çizerek	uçan bir	kartal	bile	gördüm.	Sanırım	o	da	beni	gördü.	Ona	el	salladım.” </p>
<p class="calibre1">“Aşağı	inen	bir	yol	gördün	mü?” </p>
<p class="calibre1">Meera	 başını	 iki	 yana	 salladı.	 “Hayır.	 Dimdik	 bir	 iniş	 ve	 buz	 çok	 pürüzsüz...	 iyi	 bir	 ipim	 ve tutunacak	yerler	açmak	için	bir	baltam	olsaydı	aşağı	inebilirdim	ama...” </p>
<p class="calibre1">“...biz	inemezdik,”	diye	bitirdi	Jojen. </p>
<p class="calibre1"><b class="calibre3">“İnemezdiniz,”	 diye	 onayladı	 Meera.	 “Rüyanda	 gördüğün	 yerin	 burası	 olduğundan	 emin</b></p>
<p class="calibre1"><b class="calibre3">misin?	Belki	de	yanlış	kaledeyiz.”	“Hayır.	Kale	bu.	Burada	bir	kapı	var.” </b></p>
<p class="calibre1"> <i class="calibre4">Evet, </i>	diye	düşündü	Bran,  <i class="calibre4">ama	taş	ve	buzla	tıkanmış	bir	kapı. </i>	Güneş,	kalelerin	gölgesini	uzatırken	rüzgâr daha	sert	esmeye	başladı,	kuru	ve	ölü	yapraklar	avlular	boyunca	hışırdayarak	uçuştu. </p>
<p class="calibre1">Çöken	 karanlık	 Bran’ın	 aklına	 Yaşlı	 Dadı’nın	 başka	 bir	 hikâyesini	 getirdi,	 Gece	 Kralının öyküsünü.	 “Gece	 Nöbetçilerine	 liderlik	 eden	 on	 üçüncü	 adamdı,	 korku	 nedir	 bilmeyen	 bir	 savaşçıydı,” </p>
<p class="calibre1">derdi	 Yaşlı	 Dadı,	 “ve	 ondaki	 kusur	 buydu,”	 diye	 eklerdi,	 “çünkü	 bütün	 insanlar	 korkuyu	 bilmelidir.” </p>
<p class="calibre1">Kralın	 çöküş	 sebebi	 bir	 kadındı;	 teni	 ay	 kadar	 beyaz,	 gözleri	 yıldızlar	 kadar	 mavi	 bir	 kadın	 Sur’un tepesinden	 gülümsemişti.	 Hiçbir	 şeyden	 korkmayan	 kral,	 kadının	 peşine	 düşmüş,	 onu	 yakalamış,	 onu sevmişti	ama	kadının	teni	buz	kadar	soğuktu	ve	kral	ona	tohumlarını	verdiğinde	ruhunu	da	vermişti. </p>
<p class="calibre1"><a id="p458"></a>Kadını	 Gece	 Kalesi’ne	 getirmiş	 ve	 onu	 kraliçe,	 kendisini	 de	 onun	 kralı	 ilan	 etmişti.	 Yeminli Kardeşlerini	bazı	tuhaf	büyülerle	kendi	iradesine	bağlamıştı.	Gece	Kralı	ve	onun	ceset	kraliçesi,	on	üç yıl	boyunca	hüküm	sürmüştü,	sonunda	Kışyarı’nın	Stark’ı	ve	yabanılların	Joramun’u	Nöbet’i	bu	esaretten kurtarmak	 üzere	 işbirliği	 yapana	 dek.	 Kral	 düştükten	 ve	 Otekiler’e	 kurbanlar	 verdiği	 ortaya	 çıktıktan sonra,	Gece	Kralının	bütün	kuyudatı	silinmiş	ve	adının	anılması	yasaklanmıştı. </p>
<p class="calibre1">“Bazıları	bir	Bolton	olduğunu	söyler,”	diye	bitirirdi	Yaşlı	Dadı.	“Bazıları	Skagos’un	dışından	bir</p>
<p class="calibre1">Magnar,	bazıları	bir	Umber,	Flint	ya	da	Norrey	olduğunu	söyler.	Bazıları,	demiradamlar	gelmeden	önce Ayı	 Adası’na	 hükmeden	 Woodfootlar’dan	 biri	 olduğunu	 inanmanı	 sağlayabilir.	 Ama	 değildi.	 O	 bir Stark’tı.	Onu	deviren	adamın	kardeşiydi.”	Sonra	Bran’ın	burnunu	sıkardı,	Bran	bunu	asla	unutamazdı.	“O</p>
<p class="calibre1">Kışyarından	 bir	 Stark’tı	 ve	 kim	 bilir,	 belki	 de	 adı	  <i class="calibre4">Brandon’</i> dı.	 Belki	 de	 tam	 bu	 odanın	 içinde,	 tam	 bu yatakta	uyurdu.” </p>
<p class="calibre1"> <i class="calibre4">Hayır</i>,	diye	düşündü	Bran,  <i class="calibre4">ama	bu	kalede	yürüdü,	bizim	bu	gece	uyuyacağımız	kalede. </i>	Bran	 bu düşünceden	hiç	hoşlanmadı.	Gece	Kralı	gün	ışığında	sadece	bir	adamdı,	Yaşlı	Dadı	hep	böyle	söylerdi, ama	geceler	krala	aitti,	o	geceleri	hüküm	sürerdi.  <i class="calibre4">Ve	hava	kararıyor. </i></p>
<p class="calibre1">Reedler	 mutfakta	 uyumaya	 karar	 verdi.	 Bu	 kırık	 kubbeli	 taş	 oktagon,	 devasa	 merkez	 kuyunun yanındaki	arduvaz	zeminden	çıkıp	çatıdaki	deliğe	doğru	verevlemesine	büyüyen	ve	kemik	beyazı	dallarını gökyüzüne	 uzatan	 büvet	 ağacına	 rağmen,	 diğer	 binaların	 hepsinden	 daha	 iyi	 bir	 sığınak	 vadediyordu. </p>
<p class="calibre1">Tuhaf	bir	ağaçtı,	Bran’ın	o	güne	kadar	gördüğü	bütün	büvet	ağaçlarından	daha	cılızdı	ve	bir	yüzü	yoktu ama	en	azından	eski	tanrılar	burada,	onun	yanındaymış	gibi	hissettiriyordu	Bran’a. </p>
<p class="calibre1">Bran’ın	 mutfağa	 dair	 sevdiği	 tek	 şey	 buydu	 gerçi.	 Çatının	 çoğu	 duruyordu,	 yani	 yine	 yağmur yağarsa	ıslanmayacaklardı	ama	burada	ısınabileceklerini	düşünmüyordu.	Arduvaz	zeminden	sızan	soğuğu hissedebiliyordu	 insan.	 Bran	 gölgelerden,	 gölgeleri	 açık	 ağızlar	 gibi	 kuşatan	 büyük	 tuğla	 ocaklardan, paslı	 et	 çengellerinden,	 duvar	 boyunca	 uzanan	 et	 tahtasındaki	 çentiklerden	 ve	 lekelerden	 de hoşlanmamıştı.  <i class="calibre4">Fare	 Aşçı,	 prensi	 burada	 parçalara	 ayırdı</i>,	 Bran	 biliyordu	  <i class="calibre4">ve	 turtayı	 bu	 ocaklardan</i> <i class="calibre4">birinde	pişirdi. </i></p>
<p class="calibre1">Ama	 en	 sevmediği	 şey	 kuyuydu.	 Çapı	 dört	 metreydi,	 tamamen	 taştı,	 iç	 tarafına	 yerleştirilmiş</p>
<p class="calibre1"> <i class="calibre4">basamaklar</i>	 döne	 döne	 karanlığa	 iniyordu.	 Duvarı	 nemliydi	 ve	 güherçileyle	 kaplıydı	 ama	 dipteki	 suyu kimse	göremiyordu,	keskin	avcı	gözleriyle	Meera	bile.	“Belki	de	dibi	yoktur,”	dedi	Bran	tereddütle. </p>
<p class="calibre1">Hodor,	kuyunun	diz	boyu	yüksekliğindeki	ağzından	içeri	baktı	ve	“<i class="calibre4">HODORl</i>”	diye	bağırdı.	Kelime kuyuda	 yankılandı,	 “hodorhodorhodorhodor,”	 ses	 gittikçe	 zayıfladı,	 “hodorhodorhodorhodor,”	 sonunda fısıltıdan	 bile	 hafif	 oldu.	 Hodor	 şaşkın	 görünüyordu.	 Sonra	 kahkaha	 attı	 ve	 kırık	 bir	 arduvaz	 parçasını almak	için	yere	eğildi. </p>
<p class="calibre1">“Hodor	 <i class="calibre4">yapma!” </i>	dedi	Bran	ama	geç	kalmıştı.	Hodor	taşı	kuyuya	attı.	“Bunu	yapmamalıydın,”	dedi Bran.	“Bir	şeye	zarar	verebilirsin...	ya	da	bir	şeyi	uyandırabilirsin.” </p>
<p class="calibre1">Hodor	masum	gözlerle	Bran’a	baktı.	“Hodor?” </p>
<p class="calibre1">Çok,	çok,	çok	aşağıdan,	suyu	bulan	taşın	sesi	geldi.	Ses	bir	 <i class="calibre4">şlop</i>	değildi	aslında,	daha	çok	 <i class="calibre4">bir	gulp</i> gibiydi,	 aşağıdaki	 her	 ne	 ise,	 buzlu	 ağzını	 açmış	 ve	 Hodor’un	 taşını	 yutmuştu	 sanki.	 Belli	 belirsiz yankılar	kuyu	boyunca	yürüyüp	yukarı	çıktı	ve	Bran	bir	an	için	bir	şeyin	hareket	ettiğini	duyar	gibi	oldu, suyun	içinde	çırpınan	bir	şey.	“Belki	de	burada	kalmamalıyız,”	dedi	huzursuzca. </p>
<p class="calibre1">“Kuyunun	yanında	mı?”	diye	sordu	Meera.	“Yoksa	Gece	Kalesi’nde	mi?” </p>
<p class="calibre1">“Evet,”	dedi	Bran. </p>
<p class="calibre1">Meera	güldü	ve	odun	toplaması	için	Hodor’u	dışarı	yolladı.	Yaz	da	gitti.	Artık	hava	kararmıştı	ve</p>
<p class="calibre1">ulu	kurt	avlanmak	istiyordu. </p>
<p class="calibre1">Hodor,	 kucağı	 kırık	 dallarla	 dolu	 bir	 halde	 tek	 başına	 döndü...	 Meera,	 son	 geçtikleri	 derede yakaladığı	balığı	temizlerken,	Jojen	Reed	çakmaktaşını	ve	bıçağını	çıkarıp	ateş	yakmaya	koyuldu.	Bran, </p>
<p class="calibre1"><a id="p459"></a>Gece	 Kalesinin	 mutfağında	 pişirilen	 son	 yemekten	 bu	 yana	 kaç	 yıl	 geçtiğini	 merak	 etti.	 Yemeği	 kimin pişirdiğini	de	merak	etti	ama	bilmemek	daha	iyiydi	belki. </p>
<p class="calibre1">Alevler	güzelce	yükselmeye	başladığında	Meera	balığı	ateşe	koydu.  <i class="calibre4">En	azından	et	turtası	değil. </i></p>
<p class="calibre1">Fare	 Aşçı,	 Andal	 kralının	 oğlunu	 büyük	 bir	 turtanın	 içinde	 soğanlarla,	 havuçlarla,	 mantarlarla,	 bir	 sürü karabiber	 ve	 tuzla,	 bir	 dilim	 domuz	 pastırmasıyla	 ve	 koyu	 kırmızı	 Dorne	 şarabıyla	 pişirmişti.	 Sonra turtayı	 prensin	 babasına	 servis	 etmişti.	 Kral,	 turtanın	 tadını	 övmüş	 ve	 bir	 dilim	 daha	 istemişti.	 Bunun ardından	tanrılar,	sadece	kendi	çocuklarını	yiyebilen	azman	bir	beyaz	fareye	dönüştürmüştü	aşçıyı.	Aşçı	o zamandan	beri	Gece	Kalesinde	dolaşıyordu,	çocuklarını	yiyordu	fakat	açlığı	geçmiyordu.	“Tanrılar	onu cinayet	için	lanetlemedi,”	demişti	Yaşlı	Dadı,	“Andal	kralına	bir	turtanın	içinde	kendi	oğlunu	servis	ettiği için	de	değil.	Bir	insanın	öç	almaya	hakkı	vardır.	Ama	aşçı,	kendi	çatısının	altında	bir	 <i class="calibre4">konuğu</i>	öldürdü	ve bu	tanrıların	asla	affetmeyeceği	bir	suçtur.” </p>
<p class="calibre1">Karınlarını	 doyurduktan	 sonra,	 “Uyumalıyız,”	 dedi	 Jojen	 ciddi	 bir	 sesle.	 Ateş	 köze	 dönmeye başlamıştı.	Jojen	bir	sopayla	közleri	karıştırdı.	“Belki	bize	yol	gösterecek	yeni	bir	yeşil	rüya	görürüm.” </p>
<p class="calibre1">Hodor	 çoktan	 kıvrılmıştı,	 hafif	 hafif	 horluyordu.	 Zaman	 zaman	 pelerinin	 altında	 kıpırdanıyor, </p>
<p class="calibre1">“Hodor,”	 olabilecek	 bir	 şeyler	 mırıldanıyordu.	 Bran	 ateşin	 yakınına	 süründü.	 Sıcak	 kendini	 iyi hissetmesini	sağlıyordu	ve	ateşin	çıtırtıları	onu	sakinleştiriyordu	ama	uyku	bir	türlü	gelmiyordu.	Dışarıda, rüzgârın	gönderdiği	ölü	yaprak	ordusu,	avluların	bir	ucundan	diğer	ucuna	yürüyor,	kapıları	ve	pencereleri hafifçe	 tırmalıyordu.	 Bran’ın,	 Yaşlı	 Dadının	 hikâyelerini	 düşünmesine	 sebep	 oluyordu	 sesler.	 Bran, Sur’un	 tepesindeki	 hayalet	 devriyelerin	 birbirlerine	 seslendiğini	 ve	 hayalet	 borularını	 üflediğini duyuyordu	 âdeta.	 Kubbedeki	 delikten	 içeri	 giren	 solgun	 ay	 ışığı,	 çatıya	 doğru	 uzanan	 büvet	 ağacının dallarını	 boyuyordu.	 Ağaç,	 ayı	 yakalamak	 ve	 onu	 kuyunun	 içine	 çekmek	 istiyor	 gibiydi.  <i class="calibre4">Eski	 tanrılar</i>, diye	dua	etti	Bran,  <i class="calibre4">eğer	 beni	 duyuyorsanız,	 bu	 gece	 bana	 rüya	 göndermeyin.	 Gönderirseniz	 de	 güzel</i> <i class="calibre4">bir	rüya	olsun. </i>	Tanrılar	cevap	vermedi. </p>
<p class="calibre1">Bran	gözlerini	kapadı.	Hatta	biraz	uyudu	belki,	belki	de	sadece	uyukladı,	insanın	yarı	uyanık	yarı</p>
<p class="calibre1">uyur	haldeyken	havada	yüzmesi	gibi.	Deli	Balta’yı,	Fare	Aşçı’yı	ya	da	geceleri	gelen	şeyi	düşünmemeye çalıştı. </p>
<p class="calibre1">Sonra	sesi	duydu. </p>
<p class="calibre1">Gözlerini	açtı.  <i class="calibre4">Bu	neydi</i>?	Nefesini	tuttu.  <i class="calibre4">Rüya	mıydı</i>?  <i class="calibre4">Aptal	bir	kâbus	mu	görüyordum</i>?	Meera	ve Jojen’i	kötü	bir	rüya	yüzünden	uyandırmak	istemiyordu	ama...	işte,	ayakların	yere	sürünmesine	benzeyen bir	ses,	uzakta...  <i class="calibre4">Yapraklar,	dışarıdaki	duvara	sürtünen	ve	hışırdayan	yapraklar...	ya	da	rüzgâr,	rüzgâr</i> <i class="calibre4">olabilir... </i>	 Ama	 ses	 dışarıdan	 gelmiyordu.	 Bran	 kollarındaki	 tüylerin	 ürperdiğini	 hissetti.  <i class="calibre4">Ses	 içeride,</i> <i class="calibre4">burada,	 bizimle	 ve	 gittikçe	 yükseliyor. </i>	 Tek	 dirseğinin	 üstüne	 doğruldu,	 dinledi.	 Rüzgâr	  <i class="calibre4">vardı, </i>	 uçuşan yapraklar	 da,	 ama	 bu	 başka	 bir	 şeydi.  <i class="calibre4">Ayak	 sesleri. </i>	 Biri	 bu	 tarafa	 doğru	 geliyordu.  <i class="calibre4">Bir	 şey</i>	 bu	 tarafa doğru	geliyordu. </p>
<p class="calibre1">Devriyeler	 değildi,	 Bran	 biliyordu.	 Devriyeler	 Sur’dan	 asla	 ayrılmazdı.	 Ama	 Gece	 Kalesi’nde başka	 hayaletler	 de	 olabilirdi,	 çok	 daha	 kötü	 hayaletler.	 Yaşlı	 Dadı’nın	 Deli	 Balta	 hakkında	 söylediği şeyleri	 hatırladı,	 çizmelerini	 nasıl	 çıkardığını	 ve	 karanlıkta,	 kalenin	 koridorlarında	 nasıl	 çıplak	 ayakla dolaştığını.	 Deli	 Balta	 nerede	 olduğunu	 belli	 edecek	 tek	 ses	 çıkarmazdı;	 baltasından,	 dirseklerinden	 ve kırmızı	 ıslak	 sakallarından	 düşen	 kan	 damlalarından	 başka.	 Belki	 de	 bu	 Deli	 Balta	 değildi,	 belki	 de geceleri	gelen	şeydi.	Yaşlı	Dadı,	bütün	çırak	çocukların	o	şeyi	gördüğünü	söylemişti.	Fakat	daha	sonra, çocuklar	gördükleri	şeyi	Lord	Kumandan’a	anlattığında,	her	birinin	tarifi	farklı	olmuştu.  <i class="calibre4">Üç	çocuk	o	yıl</i> <i class="calibre4">içinde	öldü,	dördüncü	çocuk	çıldırdı	ve	o	şey	yüz	yıl	sonra	tekrar	geldiğinde,	çırak	çocuklar	zincire</i> <i class="calibre4">vurulu	bir	halde	onun	peşi	sıra	yürürken	görüldü. </i></p>
<p class="calibre1">Bu	yalnızca	bir	hikâyeydi	gerçi.	Bran	sadece	kendi	kendini	korkutuyordu.	Geceleri	gelen	bir	şey</p>
<p class="calibre1">yoktu,	Üstat	Luwin	olmadığını	söylemişti.	Bir	zamanlar	vardıysa	bile	artık	dünyadan	gitmişti,	devler	ve</p>
<p class="calibre1"><a id="p460"></a>ejderhalar	gibi.  <i class="calibre4">Hiçbir	şey	yok, </i>	diye	düşündü	Bran. </p>
<p class="calibre1">Ama	sesler	daha	güçlüydü	şimdi. </p>
<p class="calibre1"> <i class="calibre4">Kuyudan	 geliyor, </i>	 diye	 fark	 etti	 Bran.	 Bu	 onu	 daha	 beter	 korkuttu.	 Bir	 şey	 yerin	 altından	 yukarı geliyordu,	bir	şey	karanlığın	içinden	yukarı	çıkıyordu.  <i class="calibre4">Hodor	onu	uyandırdı.	O	aptal	arduvaz	parçasıyla</i> <i class="calibre4">onu	uyandırdı.	Ve	o	şey	şimdi	yukarı	geliyor. </i>	Hodor’un	horlamasının	ve	Bran’ın	kalbinin	gümbürtüsünün arasından	sesi	duymak	zordu.	Bir	baltadan	damlayan	kanın	sesi	miydi	bu?	Yoksa	hayalet	zincirlerin	uzak ve	belli	belirsiz	şıngırtısı	mı?	Bran	daha	dikkatli	dinledi.  <i class="calibre4">Ayak	sesleri. </i>	Bunlar	kesinlikle	ayak	sesleriydi, her	 biri	 bir	 öncekinden	 gürültülü	 adımlar.	 Ama	 Bran	 kaç	 kişinin	 geldiğini	 söyleyemezdi.	 Sesler	 kuyu yüzünden	 yankılanıyordu.	 Damlama	 ya	 da	 zincir	 şıngırtısı	 duymadı	 ama	 başka	 bir	 şey	  <i class="calibre4">vardı... </i>	 boğuk soluklar	ve	tiz	bir	ağlama,	biri	acı	içindeymiş	gibi.	Ama	en	gürültülü	olan	ayak	sesleriydi.	Ayak	sesleri yaklaşıyordu. </p>
<p class="calibre1">Bran	bağıramayacak	kadar	korkmuştu.	Bütün	arkadaşları	uyuyordu	ve	ateş	bir	parça	solgun	köze</p>
<p class="calibre1">dönüşmüştü.	 Bran,	 kendi	 derisinden	 sıyrılıp	 Yaz’a	 ulaşmayı	 düşündü	 ama	 ulu	 kurt	 millerce	 uzakta olabilirdi.	 Kuyudan	 gelen	 şey	 her	 ne	 ise,	 arkadaşlarını	 bu	 karanlıkta	 o	 şeyle	 yalnız	 bırakamazdı	 Bran. </p>
<p class="calibre1"> <i class="calibre4">Onlara	 buraya	 gelmeyelim	 demiştim, </i>	 diye	 düşündü	 perişan	 bir	 halde.  <i class="calibre4">Burada	 hayaletler	 olduğunu</i> <i class="calibre4">söylemiştim.	Kara	Kale’ye	gitmemiz	gerektiğini	söylemiştim. </i></p>
<p class="calibre1">Taşa	sürtünen	adımlar	ağır	ve	hantaldı.  <i class="calibre4">Kocaman	bir	şey	olmalı. </i>	 Yaşlı	 Dadı’nın	 hikâyelerindeki Deli	 Balta	 iri	 bir	 adamdı	 ve	 geceleri	 gelen	 şey	 devasaydı.	 Sansa	 bir	 keresinde,	 Kışyarında,	 eğer battaniyesinin	altına	saklanırsa	karanlığın	canavarlarının	ona	dokunamayacağım	söylemişti	Bran’a.	Bran, bir	prens	ve	yetişkin	bir	erkek	olduğunu	hatırlamadan	önce	az	kalsın	yapıyordu	bunu. </p>
<p class="calibre1">Bacaklarını	arkasından	sürükleyerek	yerde	süründü	ve	Meera’ya	yaklaştı,	kızın	ayağına	dokundu. </p>
<p class="calibre1">Meera	 hemen	 uyandı.	 Bran,	 Meera	 Reed	 kadar	 çabuk	 uyanan	 ya	 da	 tehlikeyi	 onun	 kadar	 hızlı	 algılayan birini	 hiç	 tanımamıştı.	 Parmağını	 dudağına	 götürdü,	 Meera	 konuşmaması	 gerektiğini	 anladı.	 Sesi	 o	 da duymuştu,	 Bran	 kızın	 yüzünde	 görebiliyordu	 bunu;	 yankılanan	 ayak	 sesleri,	 belli	 belirsiz	 bir	 inilti,	 ağır soluklar. </p>
<p class="calibre1">Meera	tek	kelime	etmeden	ayağa	kalktı	ve	silahlarını	aldı.	Çıplak	ayakla	kuyuya	doğru	yürüdü,	üç</p>
<p class="calibre1">dişli	kurbağa	mızrağı	sağ	elindeydi	ve	sol	elinden	katlanmış	bir	ağ	sarkıyordu.	Jojen	her	şeyden	habersiz hâlâ	 uyuyordu.	 Hodor	 huzursuz	 uykusunda	 mırıldanıp	 kıpırdanıyordu.	 Meera	 gölgelerden	 çıkmadan hareket	etti,	bir	kedi	kadar	sessiz	bir	şekilde	ay	ışığının	etrafından	dolaştı.	Bran	gözlerini	ayırmadan	onu izliyordu,	buna	rağmen	kızın	mızrağının	solgun	ışıltısını	zar	zor	görebiliyordu.  <i class="calibre4">Onun	o	şeyle	tek	başına</i> <i class="calibre4">dövüşmesine	izin	veremem</i>,	diye	düşündü.	Yaz	uzaktaydı	fakat... </p>
<p class="calibre1">...kendi	derisinden	soyundu	ve	Hodor’a	uzandı. </p>
<p class="calibre1">Yaz’ın	 içine	 girmeye	 benzemiyordu	 bu.	 Ulu	 kurdun	 derisine	 bürünmek	 artık	 o	 kadar	 kolaydı	 ki Bran	 bunu	 düşünmeden	 yapıyordu.	 Hodor’un	 içine	 girmek	 daha	 zordu,	 sağ	 ayağını	 çizmenin	 sol	 tekine sokmaya	çalışmaya	benziyordu.	Ayak	çizmeye	uymuyordu	ve	çizme	de	 <i class="calibre4">korkuyordu. </i>	Çizme	neler	olduğunu anlamıyordu.	 Çizme,	 ayağı	 geri	 itiyordu.	 Bran,  <i class="calibre4">Hodor’un</i>	 boğazındaki	 kusmuk	 tadını	 hissetti	 ve	 bu kaçması	için	yeterliydi.	Ama	kaçmak	yerine	eğilip	büküldü,	kendini	itti,	bacaklarını	topladı	-iri	ve	güçlü bacaklarını-	ve	ayağa	kalktı.  <i class="calibre4">Ayaktayım. </i>	Bir	adım	attı.  <i class="calibre4">Yürüyorum. </i>	O	kadar	tuhaf	bir	duyguydu	ki	Bran	az kalsın	 düşüyordu.	 Soğuk	 taş	 zeminde	 kendi	 bedenini	 görebiliyordu,	 küçük	 ve	 kırık	 bir	 şey,	 ama	 şimdi kırık	değildi	Bran.	Hodor’un	uzunkılıcını	aldı.	Soluklar,	bir	demirci	körüğü	kadar	gürültülüydü	şimdi. </p>
<p class="calibre1">Kuyunun	 içinden	 bir	 feryat	 yükseldi,	 Bran’ın	 bedenine	 bıçak	 gibi	 saplanan	 delici	 bir	 çığlık.	 İri, siyah	 bir	 şekil	 kendini	 yukarı	 çekti,	 karanlığa	 çıktı	 ve	 sendeleyen	 adımlarla	 ay	 ışığına	 doğru	 yürüdü. </p>
<p class="calibre1">İçinde	yükselen	dehşet	öyle	yoğundu	ki	Bran,	Hodor’un	kılıcını	çekmeyi	bile	düşünemeden	kendini	tekrar yerde	 buldu.	 Hodor,	 göldeki	 kalede	 her	 şimşek	 çaktığında	 bağırdığı	 şekilde,  <i class="calibre4">“Hodor	 hodor	 HODOR? </i></p>
<p class="calibre1">diye	 bağırıyordu.	 Ama	 geceleri	 gelen	 şey	 de	 bağırıyor	 ve	 Meera’nın	 ağının	 içinde	 çırpmıyordu.	 Bran, </p>
<p class="calibre1"><a id="p461"></a>Meera’nın	mızrağının,	o	şeye	saplanmak	üzere	karanlığın	içinden	hızla	çıktığını	gördü.	Geceleri	gelen	şey sendeledi	ve	yere	düştü,	ağ	ile	cebelleşiyordu.	Kuyudan	hâlâ	ağlama	sesi	geliyordu,	şimdi	daha	yüksekti. </p>
<p class="calibre1">Yere	devrilen	siyah	şey	çırpınıyor,	mücadele	ediyor,	bağırıyordu,  <i class="calibre4">“Hayır,	hayır,	yapma,	lütfen,	YAPMA.? </i></p>
<p class="calibre1">Meera	 yerdeki	 siyah	 şeyin	 tepesine	 dikildi,	 kurbağa	 mızrağının	 dişlerinden	 gümüşi	 ay	 ışığı yansıyordu.	“Kimsin?”	diye	sordu	kız	talepkâr	bir	sesle. </p>
<p class="calibre1">“Ben	SAM,”	diye	hıçkırdı	siyah	şey.	“	Sam,	Sam,	ben	Sam,	beni	ağdan	çıkar,	beni	  <i class="calibre4">bıçakladın</i>...” </p>
<p class="calibre1">Ay	ışığına	doğru	yuvarlandı,	Meera’nın	ağının	düğümlerinin	içinde	çırpmıyordu.	Hodor	hâlâ	bağırıyordu, </p>
<p class="calibre1">“Hodor	hodor	hodor.” </p>
<p class="calibre1">Ateşi	 dallarla	 besleyen	 ve	 alevler	 çıtırdayarak	 yükselene	 dek	 üfleyen	 Jojen’di.	 Artık	 ışık	 vardı. </p>
<p class="calibre1">Bran,	kuyunun	ağzındaki	solgun	ve	zayıf	yüzlü	kızı	gördü.	Kocaman	bir	pelerinin	altına	kürkler	ve	deriler giymiş	olan	kız,	kucağındaki	ağlayan	bebeği	susturmaya	çalışıyordu.	Yerdeki	şey,	bıçağına	uzanmak	için tek	 kolunu	 ağdan	 geçirmeyi	 deniyordu	 ama	 düğümler	 ona	 engel	 oluyordu.	 Yerdeki	 bir	 canavar	 değildi, kana	bulanmış	Deli	Balta	değildi;	siyah	yünlüler,	siyah	deriler	ve	siyah	bir	zırh	giymiş	şişman	bir	adamdı sadece.	“O	bir	kara	kardeş,”	dedi	Bran.	“Meera,	bu	adam	Gece	Nöbetçilerinden.” </p>
<p class="calibre1">“Hodor?”	Hodor,	ağın	içindeki	adama	bakmak	için	çömeldi.	“Hodor,”	dedi	tekrar. </p>
<p class="calibre1">“Evet,	 Gece	 Nöbetçileri.”	 Şişman	 adam	 hâlâ	 körük	 gibi	 soluyordu.	 “Ben	 Nöbet	 kardeşiyim.” </p>
<p class="calibre1">Adam,	 çenesinin	 altındaki	 ağ	 ipi	 yüzünden	 başını	 yukarıda	 tutmak	 zorunda	 kalıyordu,	 diğer	 ipler	 de yanaklarına	gömülmüştü.	“Ben	bir	kargayım,	lütfen.	Beni	buradan	çıkarın.” </p>
<p class="calibre1">Bran	aniden	kuşkuya	kapıldı.	“Sen	üç	gözlü	karga	mısın?”  <i class="calibre4">Üç	gözlü	karga	olamaz. </i></p>
<p class="calibre1">“Sanmıyorum,”	dedi	şişman	adam,	gözlerini	yuvarladı	ama	sadece	iki	gözü	vardı.	“Ben	yalnızca</p>
<p class="calibre1">Sam’im.	Sam	Tarly.	Beni	 <i class="calibre4">dışarı</i>	çıkarın,	canım	yanıyor.”	Tekrar	debelenmeye	başladı. </p>
<p class="calibre1">Meera	 bıkkın	 bir	 ses	 çıkardı.	 “Debelenmeyi	 bırak.	 Ağımı	 yırtarsan	 seni	 yine	 kuyuya	 atarım. </p>
<p class="calibre1">Kıpırdamadan	durursan	seni	çözerim.” </p>
<p class="calibre1">“Sen	kimsin?”	diye	sordu	Jojen	bebeği	olan	kıza. </p>
<p class="calibre1">“Şebboy,”	 dedi	 kız.	 “Şebboy	 çiçeğinin	 adı.	 O	 da	 Sam.	 Sizi	 korkutmak	 istememiştik.”	 Bebeğini salladı,	ona	bir	şeyler	mırıldandı	ve	bebek	nihayet	ağlamayı	kesti. </p>
<p class="calibre1">Meera	şişman	kardeşi	çözüyordu.	Jojen	kuyuya	gidip	aşağı	baktı.	“Nereden	geldiniz?” </p>
<p class="calibre1">“Craster	Kalesi’nden,”	dedi	kız.	“Sen	o	musun?” </p>
<p class="calibre1">Jojen	dönüp	kıza	baktı.	“O?” </p>
<p class="calibre1">“Atlı,	Sam’in	o	olmadığını	söyledi,”	diye	açıkladı	kız.	“Başka	biri	var,	dedi.	Başka	birini	bulmak</p>
<p class="calibre1">için	gönderilmiş.” </p>
<p class="calibre1">“Kim	dedi?”	diye	sordu	Bran. </p>
<p class="calibre1">“Soğukel,”	diye	cevapladı	Şebboy	hafif	bir	sesle. </p>
<p class="calibre1">Meera,	 ağın	 bir	 ucunu	 geri	 çekti.	 Şişman	 adam	 oturabiliyordu	 artık.	 Titriyordu	 ve	 hâlâ	 nefes nefeseydi.	 “insanlar	 olacağını	 söyledi,”	 diye	 pufladı.	 “Kalede.	 Basamakların	 tepesinde	 olacağınızı bilmiyordum	gerçi.	Üstüme	ağ	atacağınızı	ya	da	beni	yaralayacağınızı	da	bilmiyordum.”	Siyah	eldivenli eliyle	karnına	dokundu.	“Kanıyor	muyum?	Göremiyorum.” </p>
<p class="calibre1">“Seni	 sadece	 dürttüm,	 ayağa	 kaldırmak	 için,”	 dedi	 Meera.	 “Dur	 bir	 bakayım.”	 Dizinin	 üstüne çöktü	ve	şişman	adamı	göbeğini	yokladı.  <i class="calibre4">“Zırhın</i>	var.	Derine	yaklaşmamışım	bile.” </p>
<p class="calibre1">“Ama	yine	de	acıdı,”	diye	şikâyet	etti	Sam. </p>
<p class="calibre1">“Gece	Nöbetçilerinin	kardeşi	misin	 <i class="calibre4">gerçekten</i>?”	diye	sordu	Bran. </p>
<p class="calibre1">Bran’ı	 başıyla	 onaylayan	 şişman	 adamın	 gıdısı	 sallandı.	 Cildi	 solgun	 ve	 sarkıktı.	 “Sadece	 bir kâhyayım.	Lord	Mormont’un	kuzgunlarıyla	ilgileniyorum.”	Bir	an	ağlayacakmış	gibi	göründü	adam.	“Ama onları	 Yumruk’ta	 kaybettim.	 Benim	 suçumdu.	 Biz	 de	 kaybolduk.	 Sur’u	 bile	 bulamıyorum.	 Yüz	 fersah uzunluğunda	ve	iki	yüz	on	beş	metre	yüksekliğinde	ve	 <i class="calibre4">ben	Sur’u	bulamıyorum</i>!”	“Pekâlâ,	şimdi	buldun,” </p>
<p class="calibre1"><a id="p462"></a>dedi	Meera.	“Poponu	yerden	kaldır,	ağımı	geri	istiyorum.” </p>
<p class="calibre1">Sam	 ayağa	 kalkmak	 için	 uğraşırken,	 “Sur’u	 nasıl	 geçtiniz?”	 diye	 sordu	 Jojen.	 “Kuyu	 bir	 yeraltı nehrine	mi	iniyor?	Oradan	mı	geldiniz?	Islak	bile	değilsiniz...” </p>
<p class="calibre1">“Bir	kapı	var,”	dedi	şişman	Sam.	“Gizli	bir	kapı,	bizzat	Sur	kadar	eski.	Atlı,  <i class="calibre4">Kara	Kapı</i>	dedi.” </p>
<p class="calibre1"><b class="calibre3">Reedler	bakıştı.	“Bu	kapıyı	kuyunun	dibinde	mi	bulacağız?” </b></p>
<p class="calibre1"><b class="calibre3">Sam	başını	iki	yana	salladı.	“Bulamayacaksınız.	Sizi	ben	götürmek	zorundayım.” </b></p>
<p class="calibre1">“Neden?”	diye	sordu	Meera.	“Eğer	bir	kapı	varsa...” </p>
<p class="calibre1">“Bulamazsınız.	 Bulsanız	 bile	 açılmaz.	 Size	 açılmaz.	 O	  <i class="calibre4">Kara	 Kapı.” </i>	 Sam,	 kol	 yenindeki	 rengi solmuş	siyah	yünleri	çekiştirdi.	“Atlı,	kapıyı	yalnızca	Gece	Nöbetçileri’nden	bir	kardeşin	açabileceğini söyledi.	Sözleri	söylemiş	olan	bir	Yeminli	Kardeş.” </p>
<p class="calibre1"> <i class="calibre4">“Atlı</i>	söyledi.”	Jojen	kaşlarını	çattı.	“Şu...	Soğukel	mi?” </p>
<p class="calibre1">“Gerçek	adı	bu	değildi,”	dedi	bebeğini	sallayan	Şebboy.	“Sam	ve	ben	ona	bu	adı	verdik.	Elleri</p>
<p class="calibre1">buz	gibi	soğuktu	ama	bizi	ölü	adamlardan	o	kurtardı,	o	ve	kuzgunları.	Sonra	bizi	geyiğine	bindirip	buraya getirdi.” </p>
<p class="calibre1"><b class="calibre3">“Geyiği?”	dedi	Meera,	şaşkındı. </b></p>
<p class="calibre1"> <i class="calibre4">“Kuzgunları</i>?”	dedi	Jojen. </p>
<p class="calibre1"><b class="calibre3">“Hodor?”	dedi	Hodor. </b></p>
<p class="calibre1"><b class="calibre3">‘Yeşil	miydi?”	diye	sordu	Bran.	“Boynuzları	var	mıydı?” </b></p>
<p class="calibre1"><b class="calibre3">Şişman	adamın	kafası	karıştı.	“Geyik	mi?” </b></p>
<p class="calibre1"> <i class="calibre4">“Soğukel</i>,”	 dedi	 Bran	 sabırsızca.	 ‘Yeşil	 adamlar	 geyik	 sürer,	 Yaşlı	 Dadı	 söylemişti.	 Bazen boynuzları	da	olur.” </p>
<p class="calibre1">“Yeşil	bir	adam	değildi.	Nöbet’in	kardeşleri	gibi	siyahlar	giymişti	ama	kendisi	bir	yaratık	kadar</p>
<p class="calibre1">beyazdı.	 Yaratıkların	 mavi	 gözleri	 olur	 gerçi,	 dilleri	 yoktur	 ya	 da	 dillerini	 nasıl	 kullanacaklarını unutmuşlardır.”	Şişman	adam,	Jojen’e	döndü.	“Bizi	bekliyor.	Gitmeliyiz.	Giyecek	daha	kalın	bir	şeyin	var mı?	Kara	Kapı	soğuk,	Sur’un	diğer	tarafı	daha	da	soğuk.	Sen...” </p>
<p class="calibre1">“Neden	 seninle	 gelmedi?”	 Meera,	 Şebboy’u	 ve	 bebeği	 gösterdi.	 “Onlar	 seninle	 gelmiş,	 o	 neden gelmedi?	Neden	onu	da	Kara	Kapı’dan	geçirmedin?” </p>
<p class="calibre1"><b class="calibre3">“O...	o	geçemez.” </b></p>
<p class="calibre1"><b class="calibre3">“Neden?” </b></p>
<p class="calibre1">“Sur.	 Sur’un	 sadece	 buz	 ve	 taş	 olmadığını	 söyledi.	 Sur’a	 işlenmiş	 tılsımlar	 var...	 eski	 ve	 güçlü tılsımlar.	Soğukel,	Sur’un	ötesine	geçemez.” </p>
<p class="calibre1">Kale	 mutfağına	 sessizlik	 çöktü.	 Bran,	 ateşin	 yumuşak	 çıtırtılarını,	 yaprakları	 gecenin	 içinde sürükleyen	 rüzgârı,	 aya	 uzanan	 cılız	 büvet	 ağacının	 çıtırtılarını	 duyabiliyordu.	 Yaşlı	 Dadının söylediklerini	 hatırladı;  <i class="calibre4">kapıların	 ardında	 canavarlar	 yaşıyor,	 devler	 ve	 gulyabaniler.	 Ama	 Sur</i> <i class="calibre4">sapasağlam	durduğu	sürece	hiçbiri	bu	tarafa	geçemez.	Bu	yüzden	rahat	uyu	benim	küçük	Brandon’ım,</i> <i class="calibre4">benim	güzel	oğlum.	Korkma.	Burada	canavarlar	yok. </i></p>
<p class="calibre1">Çuvala	benzeyen	lekeli	siyahların	içindeki	Sam’e,	“Ona	götürmeni	istediği	kişi	ben	değilim,”	dedi</p>
<p class="calibre1">Jojen.	“O.” </p>
<p class="calibre1">“Ah.”	Sam,	kuşkulu	bir	ifadeyle	Bran’a	baktı.	Onun	sakat	olduğunu	ancak	o	zaman	fark	etti.	“Ben... </p>
<p class="calibre1">ben	seni	taşıyacak	kadar	güçlü	değilim.	Ben...” </p>
<p class="calibre1">“Hodor	 beni	 taşır.”	 Bran	 sepetini	 gösterdi.	 “Ben	 o	 sepetin	 içinde,	 Hodor’un	 sırtında	 yolculuk ediyorum.” </p>
<p class="calibre1">Sam,	gözlerini	kırpmadan	Bran’a	bakıyordu.	“Sen	Jon	Kar’ın	kardeşisin.	Kuleden	düşen...” </p>
<p class="calibre1">“Hayır,”	dedi	Jojen.	“O	çocuk	öldü.” </p>
<p class="calibre1">“Söyleme,”	diye	uyardı	Bran.	“Lütfen.” </p>
<p class="calibre1"><a id="p463"></a>Sam	bir	an	şaşkın	göründü	ama	sonunda,	“Ben...	ben	sır	tutabilirim,”	dedi.	“Şebboy	da	öyle.”	Kıza baktığında,	 Şebboy	 başıyla	 onayladı.	 “Jon...	 Jon	 benim	 de	 kardeşimdi,”	 dedi	 Sam.	 “Hayatım	 boyunca sahip	 olduğum	 en	 iyi	 dosttu.	 Ama	 Qhorin	 Yarımel’le	 birlikte	 Ayazdiş’i	 keşfe	 gitti	 ve	 geri	 dönmedi. </p>
<p class="calibre1">Yumruk’ta	onu	bekliyorduk...	yaratıklar...” </p>
<p class="calibre1">“Jon	 burada,”	 dedi	 Bran.	 ‘Yaz	 onu	 gördü.	 Yabanıllarla	 birlikteydi	 ama	 onlar	 yaşlı	 bir	 adamı öldürdü,	Jon	da	adamın	atını	alıp	kaçtı.	Bahse	girerim	ki	Kara	Kale’ye	gitti.” </p>
<p class="calibre1">Sam	kocaman	açılmış	gözleriyle	Meera’ya	döndü.	“Gördüğün	kişinin	Jon	olduğundan	emin	misin? </p>
<p class="calibre1">Onu	gördün	mü?” </p>
<p class="calibre1">“Ben	Meera,”	dedi	Meera	gülümseyerek.	‘Yaz...” </p>
<p class="calibre1">Yukarıdaki	 kırık	 kubbeden	 bir	 gölge	 ayrıldı	 ve	 mutfaktaki	 ay	 ışığının	 içine	 atladı.	 Ulu	 kurt,	 yaralı bacağına	 rağmen,	 kar	 taneleri	 kadar	 yumuşak	 bir	 şekilde	 yere	 indi.	 Şebboy	 korku	 dolu	 bir	 ses	 çıkardı, bebeğine	öyle	sıkı	sarıldı	ki	bebek	tekrar	ağlamaya	başladı.	“Sana	zarar	vermez,”	dedi	Bran.  <i class="calibre4">“Bu, </i>	Yaz.” </p>
<p class="calibre1">“Jon	 hepinizin	 kurtları	 olduğunu	 söylemişti.”	 Sam	 tek	 eldivenini	 çıkardı.	 “Hayalet’i	 tanıyorum.” </p>
<p class="calibre1">Titrek	elini	uzattı,	parmakları	sosis	gibi	beyaz,	yumuşak	ve	tombuldu.	Yaz	yaklaştı,	parmakları	kokladı	ve Sam’in	elini	yaladı. </p>
<p class="calibre1">Bran	o	anda	karar	verdi.	“Seninle	geleceğiz.” </p>
<p class="calibre1">“Hepiniz?”	Sam	buna	şaşırmış	gibiydi. </p>
<p class="calibre1">Meera,	Bran’ın	saçlarını	karıştırdı.	“O	bizim	prensimiz.” </p>
<p class="calibre1">Yaz,	 etrafı	 koklayarak	 kuyunun	 çevresini	 dolaştı.	 Son	 basamakta	 durdu	 ve	 Bran’a	 baktı.  <i class="calibre4">Gitmek</i> <i class="calibre4">istiyor. </i></p>
<p class="calibre1">“Şebboy	ben	geri	dönene	kadar	burada	kalsa	güvende	olur	mu?”	diye	sordu	Sam. </p>
<p class="calibre1">“Olur,”	dedi	Meera.	“Ateşimizin	yanında	yeri	var.” </p>
<p class="calibre1">“Kale	boş,”	dedi	Jojen. </p>
<p class="calibre1">Gilly	 etrafa	 baktı.	 “Craster	 bize	 kalelerle	 ilgili	 hikâyeler	 anlatırdı	 eskiden	 ama	 bu	 kadar	 büyük olacaklarını	tahmin	etmezdim.” </p>
<p class="calibre1"> <i class="calibre4">Burası	sadece	mutfak. </i>	Şebboy’un,	Kışyarı’nı	görse	ne	düşüneceğini	merak	etti	Bran. </p>
<p class="calibre1">Eşyalarını	toplamak	ve	Bran’ı	Hodor’un	sırtındaki	hasır	sepete	oturtmak	birkaç	dakikalarını	aldı. </p>
<p class="calibre1">Onlar	gitmek	için	hazır	olduğunda,	Şebboy	bebeğini	emzirmek	için	ateşin	yanına	oturdu.	“Beni	almak	için geri	döneceksin,”	dedi	Sam’e. </p>
<p class="calibre1">“Mümkün	 olduğunca	 erken,”	 diye	 söz	 verdi	 Sam,	 “sonra	 sıcak	 bir	 yere	 gideceğiz.”	 Bran	 bunu duyduğunda,	bir	yanı	ne	yaptığını	düşündü.  <i class="calibre4">Ben	bir	daha	sıcak	bir	yere	gidebilecek	miyim</i>	? </p>
<p class="calibre1">“Önden	 gideceğim,	 yolu	 ben	 biliyorum.”	 Sam	 basamakların	 başında	 tereddüt	 etti.	 “Çok	 fazla <i class="calibre4">basamak</i>	var,”	diyerek	iç	geçirdi,	aşağı	inmeye	başladı.	Sam’i	Jojen	takip	etti,	sonra	Yaz,	sonra	Hodor	ve onun	sırtındaki	Bran.	Meera	en	arkadaydı,	elinde	mızrağı	ve	ağı	vardı. </p>
<p class="calibre1">Aşağı	inen	yol	uzundu.	Kuyunun	üstü	ay	ışığıyla	yıkanıyordu	ama	ışık	her	dönemeçte	azalıyor	ve</p>
<p class="calibre1">sönükleşiyordu.	 Ayak	 sesleri	 nemli	 taşlarda	 yankılanıyordu	 ve	 su	 sesi	 çoğalıyordu.	 “Meşale	 getirmeli miydik?”	diye	sordu	Jojen. </p>
<p class="calibre1">“Gözleriniz	karanlığa	alışacak,”	dedi	Sam.	“Tek	eliniz	duvarda	olsun,	düşmezsiniz.” </p>
<p class="calibre1">Kuyu	her	dönemeçte	daha	karanlık	ve	daha	soğuk	oldu.	Bran	sonunda	başını	arkaya	çevirip	yukarı</p>
<p class="calibre1">baktığında,	 kuyunun	 ağzı	 yarım	 aydan	 daha	 büyük	 değildi.	 “<i class="calibre4">Hodor</i>,”	 diye	 fısıldadı	 Hodor. </p>
<p class="calibre1"> <i class="calibre4">“Hodorhodorhodorhodorhodor</i>,”	 diye	 geri	 fısıldadı	 kuyu.	 Su	 sesi	 yakından	 geliyordu	 ama	 Bran	 aşağı baktığında	karanlıktan	başka	bir	şey	görmüyordu. </p>
<p class="calibre1">Sam,	bir	ya	da	iki	dönüş	sonra	aniden	durdu.	Bran	ve	Hodor’dan,	kuyunun	çevresinin	dörtte	biri</p>
<p class="calibre1">kadar	uzakta	ve	iki	metre	kadar	aşağıdaydı,	buna	rağmen	Bran	onu	zar	zor	görüyordu.	Ama	kapıyı	gördü. </p>
<p class="calibre1">Sam	 <i class="calibre4">Kara	Kapı</i>	demişti	ama	kapı	kesinlikle	siyah	değildi. </p>
<p class="calibre1"><a id="p464"></a>Beyaz	büvet	ağacıydı	ve	üstünde	bir	yüz	vardı. </p>
<p class="calibre1">Ağaçtan	bir	ışıltı	geliyordu,	süt	ve	ay	ışığı	gibi.	Öyle	belli	belirsizdi	ki,	kapının	kendisinden	öte hiçbir	şeye	dokunmuyordu	sanki,	tam	önde	duran	Sam’e	bile.	Ağaçtaki	yüz,	yaşlı	ve	solgundu,	buruşmuştu ve	 küçülmüştü.  <i class="calibre4">Ölü	 görünüyor. </i>	 Ağzı	 ve	 gözleri	 kapalıydı,	 yanakları	 çökmüştü,	 alnı	 kurumuştu,	 çenesi sarkmıştı.  <i class="calibre4">Bir	adam	bin	yıl	yaşayabilse,	sadece	yaşlansa	ve	asla	ölmese,	yüzü	böyle	görünür. </i></p>
<p class="calibre1">Kapı	gözlerini	açtı. </p>
<p class="calibre1">Gözleri	 de	 beyazdı.	 Ve	 kör.	 “Kimsin?”	 diye	 sordu	 kapı	 ve	 kuyu	 fısıldadı,  <i class="calibre4">“Kim,	 kim,	 kim,	 kim,</i> <i class="calibre4">kim,	kim</i>.” </p>
<p class="calibre1">“Ben	 karanlıktaki	 kılıcım,”	 dedi	 Samwell	 Tarly.	 “Ben	 duvardaki	 gözcüyüm.	 Ben	 soğukta	 yanan ateş,	 şafak	 vaktindeki	 ışığım.	 Ben	 uyurları	 uyandıran	 nida,	 diyar	 halkını	 koruyan	 kalkanım.”	 “O	 halde geç,”	 dedi	 kapı.	 Dudakları	 açıldı,	 genişledi,	 genişledi,	 genişledi;	 kırışıklardan	 ibaret	 bir	 halkanın içindeki	açık	ağızdan	başka	hiçbir	şey	kalmayana	kadar.	Sam	kenara	çekildi	ve	Jojen’i	kapıdan	geçirdi. </p>
<p class="calibre1">Yaz	etrafı	koklayarak	Jojen’i	takip	etti	ve	sonra	Bran’ın	sırası	geldi.	Hodor	eğildi	ama	yeteri	kadar	değil. </p>
<p class="calibre1">Kapının	 üst	 dudağı	 Bran’ın	 başına	 hafifçe	 dokundu.	 Bran’ın	 başına	 bir	 su	 damlası	 düştü,	 burnundan yavaşça	aşağı	süzüldü.	Tuhaf	bir	şekilde	ılıktı	ve	gözyaşı	gibi	tuzlu. </p>
<p class="calibre1"><a id="p465"></a><b class="calibre3">DAENERYS</b></p>
<p class="calibre1">Meereen;	 Astapor	 ve	 Yunkai’nin	 toplamı	 kadar	 büyüktü.	 Kardeş	 şehirleri	 gibi	 kiremitten	 inşa edilmişti	 fakat	 Astapor	 kırmızı	 ve	 Yunkai	 sarıyken,	 Meereen	 rengârenk	 kiremitlerden	 yapılmıştı. </p>
<p class="calibre1">Duvarları	 Yunkai’ninkilerden	 yüksekti	 ve	 daha	 iyi	 durumdaydı,	 burçlarla	 güçlendirilmiş	 ve	 bütün köşelere	 yerleştirilen	 savunma	 kuleleriyle	 desteklenmişti.	 Duvarların	 arkasında,	 başını	 gökyüzüne dayamış	 Büyük	 Piramit’in	 tepesi	 görünüyordu,	 iki	 yüz	 elli	 metre	 yüksekliğindeki	 muazzam	 yapının zirvesinde	devasa	bir	bronz	harpiya	vardı. </p>
<p class="calibre1">“Bu	harpiya	korkak	bir	şey,”	dedi	Daario	Naharis	heykeli	gördüğünde.	“Bir	kadının	kalbine	ve	bir</p>
<p class="calibre1">tavuğun	bacaklarına	sahip.	Oğullarının	duvarların	arkasına	saklanması	boşuna	değil.” </p>
<p class="calibre1">Ama	kahraman	saklanmamıştı.	Şehir	kapılarından	çıktı,	bronz	ve	karakehribar	pullarıyla	bezenmiş</p>
<p class="calibre1">bir	 zırhı	 vardı,	 beyaz	 bir	 savaş	 atı	 sürüyordu.	 Atın	 sırtındaki	 pembe	 beyaz	 çizgili	 örtü,	 kahramanın omuzlarından	 akan	 ipek	 pelerinle	 aynıydı.	 Kahramanın	 taşıdığı	 mızrak	 üç	 buçuk	 metreydi,	 gövdesine pembe	beyaz	şeritler	sarılmıştı.	Adamın	saçları,	kıvrımlı	iki	boynuz	olacak	şekilde	taranmış,	toplanmış</p>
<p class="calibre1">ve	 cilalanmıştı.	 Kahraman,	 rengârenk	 kiremitlerden	 yapılmış	 duvarın	 altında	 bir	 ileri	 bir	 geri	 at koşturuyordu;	onunla	teke	tek	dövüşte	yüzleşecek	bir	kahraman	göndermeleri	için	kuşatmacılara	meydan okuyordu. </p>
<p class="calibre1">Dany’nin	 kansüvarileri	 kahramanla	 yüzleşmek	 için	 o	 kadar	 hevesliydi	 ki	 az	 kalsın	 dövüşmeye gidiyorlardı.	“Kanımın	kanları,”	dedi	Dany,	“sizin	yeriniz	benim	yanım.	Bu	adam	vızıldayan	bir	sinekten başka	 bir	 şey	 değil.	 Onu	 görmezden	 gelin,	 çok	 uzatmadan	 gider.”	 Aggo,	 Jhogo	 ve	 Rakharo	 cesur savaşçılardı	ama	gençtiler	ve	tehlikeye	atılamayacak	kadar	değerliydiler.	Dany’nin	 <i class="calibre4">khalasar</i>'ını	bir	arada tutuyorlardı;	en	iyi	süvarileri	onlardı. </p>
<p class="calibre1">Dany’nin	çadırının	önünde	kahramanı	izlerlerken,	“Akıllıca	hallettiniz,”	dedi	Sör	Jorah.	“Bırakın</p>
<p class="calibre1">da	bu	aptal,	atı	topallayana	dek	bir	ileri	bir	geri	koşturup	dursun.	Bize	zarar	veremez.” </p>
<p class="calibre1">“Verir,”	 diye	 ısrar	 etti	 Arştan	 Beyazsakal.	 “Savaşlar	 sadece	 kılıçlar	 ve	 kalkanlarla	 kazanılmaz sör.	Muadil	kuvvette	iki	ordu	karşı	karşıya	gelir	ama	biri	kırılıp	kaçarken	öteki	ayakta	kalır.	Bu	kahraman kendi	adamlarının	kalbinde	cesaret	inşa	ederken,	bizim	kalplerimize	şüphe	tohumları	ekiyor.” </p>
<p class="calibre1"><b class="calibre3">Sör	 Jorah	 küçümser	 gibi	 güldü.	 “Eğer	 bizim	 kahramanımız	 kaybedecek	 olursa,	 bu	 ne	 çeşit</b> <b class="calibre3">bir	tohum	eker	yaşlı	adam?” </b></p>
<p class="calibre1"><b class="calibre3">“Mücadeleden	korkan	bir	adam	zafer	kazanamaz	sör.” </b></p>
<p class="calibre1"><b class="calibre3">“Mücadeleden	 bahsetmiyoruz.	 Meereen’in	 kapıları	 bu	 aptalın	 düşmesiyle	 açılmayacak. </b></p>
<p class="calibre1"><b class="calibre3">Neden	bir	canı	bir	hiç	uğruna	tehlikeye	atalım?” </b></p>
<p class="calibre1"><b class="calibre3">“Onur	için	derim.” </b></p>
<p class="calibre1">“Yeterince	 dinledim.”	 Dany,	 onu	 rahatsız	 eden	 diğer	 bütün	 sorunların	 üstüne	 iki	 adamın</p>
<p class="calibre1">çekişmesini	de	eklemek	istemiyordu.	Meeren’de,	hakaretler	yağdıran	pembe	beyaz	bir	kahramandan	çok</p>
<p class="calibre1">daha	 ciddi	 tehlikeler	 vardı	 ve	 Dany	 dikkatinin	 dağılmasına	 izin	 veremezdi.	 Yunkai’den	 sonra	 ordusu sekiz	bin	kişiyi	geçmişti	ama	ordudakilerin	dörtte	birinden	azı	savaşçıydı.	Geri	kalanı...	Sör	Jorah	onlara ayaklı	ağızlar	diyordu	ve	çok	yakında	açlıktan	kıvranacaklardı. </p>
<p class="calibre1">Meereen’in	 Ulu	 Ustalar’ı,	 Dany’den	 önce	 davranıp	 geri	 çekilmişti,	 toplayabildikleri	 bütün</p>
<p class="calibre1">mahsülü	 toplamış,	 toplayamadıklarını	 yakmışlardı.	 Dany’yi	 her	 yerde	 kavrulmuş	 tarlalar	 ve	 içine	 zehir katılmış	 kuyular	 karşılamıştı.	 En	 kötüsü,	 Ulu	 Ustalar,	 Yunkai’den	 itibaren	 kıyı	 şeridi	 boyunca	 bütün	 mil direklerine	birer	köle	çocuk	çivilemişti.	Çocuklar	hâlâ	canlıyken,	bağırsakları	dışarı	dökülür	halde	ve	tek</p>
<p class="calibre1"><a id="p466"></a>kolları	 Meereen’e	 giden	 yolu	 işaret	 eder	 şekilde	 çivilenmişti.	 Dany’nin	 ordusunun	 öncü	 kuvvetine liderlik	 eden	 Daario,	 çocukların	 Dany	 onları	 görmeden	 önce	 aşağı	 indirilmesini	 emretmişti	 ama	 Dany konuyu	 öğrenir	 öğrenmez	 Daario’nun	 emrini	 feshetmişti.	 “Onları	 göreceğim.”	 demişti.	 “Her	 birini göreceğim,	onları	sayacağım,	yüzlerine	bakacağım	ve	hatırlayacağım.” </p>
<p class="calibre1">Nehrin	 yanındaki	 tuzlu	 sahilde	 oturan	 Meereen’e	 vardıklarında,	 sayı	 yüz	 altmış	 üç	 olmuştu.  <i class="calibre4">Bu</i> <i class="calibre4">şehri	alacağım, </i>	diye	ant	içmişti	Dany,	bir	kez	daha. </p>
<p class="calibre1">Pembe	 beyaz	 kahraman,	 kuşatmacıları	 bir	 saat	 boyunca	 taciz	 etti;	 erkeklikleriyle,	 anneleriyle, karılarıyla	 ve	 tanrılarıyla	 dalga	 geçti.	 Meereen’in	 müdafaacıları,	 kahramanı	 şehir	 duvarlarından alkışladı.	 Esmer	 Ben	 Plumm	 savaş	 konseyinden	 döndüğünde,	 “Kahramanın	 adı	 Oznak	 zo	 Pahl,”	 dedi Dany’ye.	Plumm,	ikinci	Oğullar’m	yeni	kumandanıydı,	paralı	asker	arkadaşlarının	oyuyla	seçilmişti.	“Bir zamanlar	 onun	 amcasının	 korumasıydım,	 İkinci	 Oğullar’a	 katılmadan	 önce.	 Ulu	 Ustalar,	 şişkin solucanlardan	 oluşan	 bir	 sürüdür.	 Kadınlar	 o	 kadar	 kötü	 değildir	 ama	 yanlış	 birine	 yanlış	 bir	 şekilde bakman	hayatına	mal	olur.	Bir	adam	tanırdım,	Scarb,	şu	Oznak	onun	ciğerini	söktü.	Bir	leydinin	onurunu savunduğunu	 iddia	 etti,	 Scarb’ın	 o	 leydiye	 gözleriyle	 tecavüz	 ettiğini	 söyledi.	 Bir	 fahişeye	  <i class="calibre4">gözlerinizle</i> nasıl	 tecavüz	 edersiniz	 sorarım	 size?	 Ama	 Oznak’m	 amcası	 Meereen’in	 en	 zengin	 adamıydı,	 babası	 da şehir	muhafızlarının	kumandanı,	velhasıl,	Oznak	beni	de	öldürmeden	önce	bir	fare	gibi	kaçmak	zorunda kaldım.” </p>
<p class="calibre1">Oznak	 zo	 Pahl’ın	 beyaz	 savaş	 atından	 inmesini,	 pantolonunu	 indirmesini,	 erkekliğini	 dışarı çıkarmasını	 ve	 Dany’nin	 altın	 renkli	 çadırının	 bulunduğu,	 yanık	 ağaçlarla	 dolu	 zeytin	 bahçesine	 doğru işemesini	 seyrettiler.	 Daario	 Naharis	 eline	  <i class="calibre4">arakh’ını</i>	 alarak	 ayağa	 kalktığında	 Oznak	 hâlâ	 işiyordu.	 “O</p>
<p class="calibre1">şeyi	 kesip	 adamın	 ağzına	 tıkıştırayım	 mı	 Majesteleri?”	 Daario’nun	 çatallı	 sakallarının	 mavisinin arasından	altın	dişi	pırıldadı. </p>
<p class="calibre1">“Ben	 onun	 şehrini	 istiyorum,	 cılız	 erkekliğini	 değil.”	 Dany	 öfkelenmeye	 başlamıştı.  <i class="calibre4">Bunu	 biraz</i> <i class="calibre4">daha	 görmezden	 gelirsem,	 kendi	 insanlarım	 benim	 zayıf	 olduğumu	 düşünecek. </i>	 Ama	 kimi gönderebilirdi?	 Daario’ya	 da	 kansüvarilerine	 olduğu	 kadar	 ihtiyacı	 vardı.	 Bu	 gösterişli	 Tyroshlu olmadan,	 çoğunluğu	 Prendahl	 na	 Ghezn’in	 ve	 Kel	 Sallor’un	 eski	 takipçileri	 olan	 Fırtına	 Kargaları’na hükmedemezdi. </p>
<p class="calibre1">Meereen’in	 yüksek	 duvarlarındaki	 alaycı	 bağrışmalar	 çoğaldı,	 kahramanı	 örnek	 alan	 yüzlerce müdafaacı,	kuşatmacılara	duydukları	tiksintiyi	göstermek	için	siperlerin	arasından	aşağı	işiyordu.  <i class="calibre4">Bizden</i> <i class="calibre4">ne	 kadar	 az	 korktuklarını	 göstermek	 için	 kölelerin	 üstüne	 işiyorlar</i>,	 diye	 düşündü	 Dany.  <i class="calibre4">Kapılarının</i> <i class="calibre4">dışında	duran	bir	Dothrak	khalasar’ı	olsaydı	böyle	bir	şey	yapmaya	asla	cesaret	edemezlerdi. </i></p>
<p class="calibre1">“Bu	meydan	okuyuşa	bir	cevap	verilmeli,”	dedi	Arştan	tekrar. </p>
<p class="calibre1">Kahraman,	 penisini	 tekrar	 pantolonuna	 sokarken,	 “Verilecek,”	 dedi	 Dany.	 “Güçlü	 Behvas’a	 ona ihtiyacım	olduğunu	söyle.” </p>
<p class="calibre1">İri	ve	esmer	hadımı	Dany’nin	çadırının	gölgesinde	oturmuş	sosis	yerken	buldular.	Hadım	sosisi	üç</p>
<p class="calibre1">ısırıkta	bitirdi,	yağlı	ellerini	pantolonuna	sildi	ve	Arştan	Beyazsakal’a	çeliğini	getirmesini	söyledi.	Yaşlı yaver,	Belwas’ın	 <i class="calibre4">arakh’</i>ını	her	gece	biliyor	ve	parlak	kırmızı	yağ	ile	ovuyordu. </p>
<p class="calibre1">Beyazsakal	 kılıcı	 getirdiğinde,	 Güçlü	 Belwas	 gözlerini	 kısarak	 çeliğin	 kenarına	 baktı, </p>
<p class="calibre1">homurdandı,	 bıçağı	 deri	 kınına	 geri	 soktu	 ve	 kılıç	 kemerini	 geniş	 beline	 taktı.	 Arştan,	 Güçlü	 Behvas’ın kalkanını	da	getirmişti:	Bir	turta	tabağından	daha	büyük	olmayan	bir	çelik	disk.	Hadım,	kalkanı,	Batıdiyar tarzındaki	 gibi	 koluna	 bağlamak	 yerine	 boş	 eliyle	 tuttu.	 “Ciğer	 ve	 soğan	 bul	 Beyazsakal,”	 dedi.	 “Şimdi için	değil,	sonra	için.	Adam	öldürmek	Güçlü	Belwas’ı	acıktırıyor.”	Cevap	almak	için	beklemedi,	zeytin bahçesinden	Oznak	zo	Pahl’a	doğru	yürüdü. </p>
<p class="calibre1">“Neden	onu	seçtiniz	 <i class="calibre4">Khaleesi</i>?”	diye	sordu	Rakharo.	“O	şişman	ve	aptal.” </p>
<p class="calibre1">“Güçlü	 Belwas	 buralardaki	 dövüş	 çukurlarında	 köleydi.	 Eğer	 şu	 soylu	 Oznak	 onun	 gibi	 birine</p>
<p class="calibre1"><a id="p467"></a>yenilirse	 Ulu	 Ustalar	 utanır,	 eğer	 galip	 gelirse...	 bu	 onun	 kadar	 soylu	 biri	 için	 sefil	 bir	 zafer	 olur, Meereen’in	gurur	duyamayacağı	bir	zafer.”	Ayrıca	hadım;	Sör	Jorah’ın,	Daario’nun,	Esmer	Ben’in	ve	üç kansüvarisinin	 aksine	 birlikleri	 kumanda	 etmiyordu,	 mücadele	 planlamıyordu	 ve	 Dany’ye	 danışmanlık yapmıyordu.  <i class="calibre4">Belıvas	 yemekten,	 böbürlenmekten	 ve	 Arştan’a	 bağırmaktan	 başka	 bir	 şey	 yapmıyor. </i></p>
<p class="calibre1">Dany’nin	en	kolay	gözden	çıkarabileceği	adam	oydu.	Ve	Yargıç	Illyrio’nun	Dany’ye	ne	çeşit	bir	koruma gönderdiğini	anlamanın	vakti	gelmişti. </p>
<p class="calibre1">Belwas	 şehre	 doğru	 ağır	 ağır	 yürürken	 görüldüğünde,	 kuşatma	 hatlarının	 arasında	 heyecanlı mırıltılar	 dolaştı,	 Meereen’in	 duvarlarından	 ve	 kalelerinden	 alay	 dolu	 bağrışmalar	 yükseldi.	 Oznak	 zo Pahl	tekrar	atma	bindi,	şeritli	mızrağını	dikeltti,	bekledi.	Savaş	atı	sabırsızca	kafasını	sallıyor	ve	kumlu toprağı	eşeliyordu.	Hadım,	bütün	iriliğine	rağmen	atlı	şövalyenin	yanında	küçük	görünüyordu. </p>
<p class="calibre1">“Mert	bir	adam	atından	inerdi,”	dedi	Arştan. </p>
<p class="calibre1">Oznak	zo	Pahl	mızrağını	indirdi	ve	saldırıya	geçti. </p>
<p class="calibre1">Belwas	 bacaklarını	 iyice	 açarak	 durdu.	 Tek	 elinde	 küçük	 kalkanı	 vardı,	 diğerinde	 Arstan’ın özenle	ilgilendiği	kavisli	 <i class="calibre4">arakh’</i>ı.	Beline	sardığı	sarı	kuşağın	üstündeki	kocaman	esmer	göbeği	ve	sarkık göğüsleri	çıplaktı.	Belwas	deri	yeleğinden	başka	zırh	giymemişti,	yelek	öyle	saçma	bir	şekilde	küçüktü	ki adamın	göğüs	uçlarını	bile	örtmüyordu.	Aniden	endişelenen	Dany,	“Ona	örgü	zırh	giydirmeliydik,”	dedi. </p>
<p class="calibre1">“Zırh	 onu	 sadece	 yavaşlatır,”	 dedi	 Sör	 Jorah.	 “Dövüş	 çukurlarında	 zırh	 giymezler.	 İnsanların görmeye	 geldiği	 şey	 kandır.”	 Beyaz	 savaş	 atının	 ayaklarından	 tozlar	 uçuştu.	 Oznak,	 Güçlü	 Belwas’a doğru	 atıldı,	 çizgili	 pelerini	 omuzlarından	 akıyordu.	 Bütün	 Meereen	 şehri	 Oznak	 için	 bağırıyor	 gibiydi. </p>
<p class="calibre1">Onlara	kıyasla	kuşatmacıların	tezahüratları	çok	az	ve	güçsüzdü;	Lekesizler	sessiz	sıralar	halinde	bekliyor ve	 taştan	 yüzlerle	 izliyordu.	 Behvas’ta	 taştan	 yapılmış	 olabilirdi.	 Atın	 yolunda	 durdu,	 dar	 yeleği	 geniş</p>
<p class="calibre1">sırtında	iyice	gerildi.	Oznak’ın	mızrağı,	Behvas’ın	göğsünün	ortasını	hedef	aldı.	Mızrağın	çelik	ucu	güneş</p>
<p class="calibre1">ışığında	 göz	 kırptı.  <i class="calibre4">Delinecek</i>,	 diye	 düşündü	 Dany...	 hadım	 dönerek	 kenara	 kayarken.	 Ve	 atlı,	 göz	 açıp kapayana	 kadar	 Behvas’ın	 ötesindeydi,	 atını	 döndürdü	 ve	 mızrağını	 kaldırdı.	 Belwas	 atlıya	 saldırmak için	 hareketlenmedi.	 Duvarlardaki	 Meereenliler	 daha	 yüksek	 çığlıklar	 attı.	 “Ne	 yapıyor?”	 diye	 sordu Dany. </p>
<p class="calibre1">“Ayak	takımına	bir	gösteri	sunuyor,”	dedi	Sör	Jorah. </p>
<p class="calibre1">Oznak,	 atına	 geniş	 bir	 daire	 çizdirerek	 Behvas’m	 çevresinde	 dolaştı,	 sonra	 atı	 mahmuzladı	 ve tekrar	 saldırıya	 geçti.	 Belwas	 yine	 bekledi,	 sonra	 döndü	 ve	 mızrağın	 ucunu	 kenara	 savurdu.	 Kahraman, Behvas’m	yanından	geçip	giderken	Dany,	hadımın	tarlalarda	yankılanan	kahkahasını	duydu.	“Mızrak	çok uzun,”	dedi	Sör	Jorah.	“Belwas’ın	yapması	gereken	tek	şey	kendini	mızrağın	ucundan	sakınmak.	Şu	aptal kahraman,	Belwas’ı	gösterişli	bir	şekilde	delmeye	çalışmak	yerine	atını	dümdüz	onun	üzerine	sürmeli.” </p>
<p class="calibre1">Oznak	 zo	 Pahl	 üçüncü	 kez	 saldırdı	 ve	 bu	 sefer	 Dany,	 onun	 Belwas’ın	 yanından	  <i class="calibre4">geçtiğini</i>	 açıkça	 gördü; Batıdiyarlı	bir	şövalyenin,	rakibinin	 <i class="calibre4">üstüne</i>	gitmek	yerine	eğimle	yaklaşması	gibi,	düşmanını	atla	ezen	bir Dothraklı	 gibi.	 Düz	 zemin,	 savaş	 atının	 iyi	 bir	 hızla	 kalkmasına	 izin	 veriyordu	 ama	 hadımın	 üç	 buçuk metrelik	hantal	mızraktan	kaçmasını	da	kolaylaştırıyordu. </p>
<p class="calibre1">Meereen’in	 pembe	 beyaz	 kahramanı,	 bu	 sefer	 hadımın	 hareketini	 önceden	 tahmin	 etmeye	 çalıştı, darbelerden	 kenara	 sıçrayarak	 kurtulan	 Güçlü	 Behvas’ı	 yakalamak	 için	 mızrağını	 son	 saniyede	 yana savurdu.	Ama	hadım	da	bu	hareketi	önceden	tahmin	etti	ve	bu	sefer	kenara	sıçramak	yerine	yere	çöktü. </p>
<p class="calibre1">Mızrak	 hiçbir	 zarar	 vermeden	 hadımın	 başının	 üzerinden	 geçti.	 Sonra	 hadım	 birdenbire	 yuvarlandı	 ve ustura	 keskinliğindeki	  <i class="calibre4">arakh</i>’mı	 gümüş	 bir	 kavisle	 savurdu.	 Bacakları	 bıçak	 tarafından	 ısırılan	 savaş</p>
<p class="calibre1">atının	çığlığı	duyuldu	ve	sonra	hayvan	düşüyordu,	kahraman	yere	devriliyordu. </p>
<p class="calibre1">Meereen’in	 kiremit	 siperlerine	 ani	 bir	 sessizlik	 çöktü.	 Şimdi	 Dany’nin	 insanları	 tezahürat çığlıkları	atıyordu. </p>
<p class="calibre1">Çelik,	 çelikle	 şarkı	 söyledi.	 Darbeler	 Dany’nin	 takip	 edemeyeceği	 kadar	 hızlı	 ve	 öfkeliydi. </p>
<p class="calibre1"><a id="p468"></a>Behvas’ın	 bedeni,	 göğüslerinin	 altındaki	 kesikten	 akan	 kanla	 ıslandığında	 ve	 Oznak	 zo	 Pahl’ın boynuzlarının	arasına	bir	 <i class="calibre4">arakh</i>	gömüldüğünde,	aradan	on	kalp	vuruşundan	fazla	zaman	geçmiş	olamazdı. </p>
<p class="calibre1">Hadım,  <i class="calibre4">arakh’ını</i>	saplandığı	yerden	kurtardı	ve	kahramanın	başını	üç	vahşi	darbeyle	bedeninden	ayırdı. </p>
<p class="calibre1">Meereenliler’in	 görmesi	 için	 kafayı	 havaya	 kaldırdı,	 sonra,	 şehir	 kapılarına	 doğru	 fırlattığı	 kafanın kumda	yuvarlanışını	seyretti. </p>
<p class="calibre1">“Meereen’in	kahramanı	buraya	kadarmış,”	dedi	Daario	gülerek. </p>
<p class="calibre1">“Anlamı	 olmayan	 bir	 zafer,”	 diye	 uyardı	 Sör	 Jorah.	 “Meereen’i,	 müdafaacılarını	 teker	 teker öldürerek	kazanmayacağız.” </p>
<p class="calibre1">“Hayır,”	diyerek	onayladı	Dany,	“ama	bu	müdafaacıyı	öldürdüğümüz	için	memnunum.” </p>
<p class="calibre1">Duvarlardaki	müdafaacılar	Belwas’a	arbalet	okları	fırlatmaya	başlamıştı	fakat	oklar	kısa	düşüyor</p>
<p class="calibre1">ya	da	bir	zarar	vermeden	yerde	sekiyordu.	Hadım,	çelik	uçlu	yağmura	sırtını	döndü,	pantolonunu	indirdi ve	 şehre	 doğru	 pisledi,	 Oznak’ın	 çizgili	 peleriniyle	 temizlendi,	 zeytin	 bahçesine	 doğru	 yürümeye başlamadan	önce	kahramanın	cesedini	yağmalamak	ve	ölmek	üzere	olan	atın	ızdırabına	son	vermek	için</p>
<p class="calibre1">oyalandı. </p>
<p class="calibre1">Kuşatmacılar,	kampa	varan	Belwas’ı	coşkuyla	karşıladı.	Dothraklar	bağırıp	çığlık	attı.	Lekesizler, </p>
<p class="calibre1">mızraklarını	kalkanlarına	vurarak	büyük	gürültü	kopardı.	“İyi	iş,”	dedi	Sör	Jorah,	Belwas’a.	Esmer	Ben, hadıma	 olgun	 bir	 erik	 uzattı	 ve	 “Tatlı	 bir	 dövüş	 için	 tatlı	 bir	 meyve,”	 dedi.	 Danny’nin	 Dothraklı hizmetçileri	 bile	 övgü	 dolu	 sözler	 söyledi.	 “Saçlarını	 örer	 ve	 örgüne	 bir	 çan	 takardık	 Güçlü	 Belwas,” </p>
<p class="calibre1">dedi	 Jhiqui,	 “gel	 gör	 ki	 örülecek	 saçın	 yok.”	 “Güçlü	 Belwas’ın	 çıngırdayan	 bir	 çana	 ihtiyacı	 yok.” </p>
<p class="calibre1">Hadım,	Esmer	Ben’in	eriğini	dört	büyük	ısırıkla	yedi	ve	çekirdeğini	bir	kenara	fırlattı.	“Güçlü	Belwas’ın ciğere	 ve	 soğana	 ihtiyacı	 var.”	 “İstediğini	 alacaksın,”	 dedi	 Dany.	 “Güçlü	 Belwas	 yaralandı.”	 Hadımın karnı,	göğüslerinin	altındaki	etli	yarıktan	akan	kanla	kırmızıya	boyanmıştı. </p>
<p class="calibre1">“Bu	 bir	 şey	 değil.	 Bir	 adamı	 öldürmeden	 önce	 onun	 beni	 bir	 kez	 kesmesine	 izin	 veririm,”	 dedi Belwas.	Kanlı	göbeğine	vurdu.	“Kesikleri	sayın,	Güçlü	Belwas’ın	kaç	adam	katlettiğini	öğrenirsiniz.” </p>
<p class="calibre1">Ama	 Dany,	 Kahl	 Drogo’yu	 da	 benzer	 bir	 yara	 yüzünden	 kaybetmişti.	 Missandei’yi,	 şifa</p>
<p class="calibre1">sanatındaki	maharetleriyle	ünlü	Yunkaili	azatlı	köleyi	bulmaya	gönderdi.	Belwas	homurdandı,	şikâyet	etti ama	Dany	hadımı	azarladı,	ona	büyük	ve	kel	bir	bebek	olduğunu	söyledi.	Sonunda	hadım,	yarasının	şifacı tarafından	sirkeyle	yıkanmasına,	dikilmesine	ve	ateş	şarabıyla	ıslatılmış	keten	şeritlerle	sarılmasına	izin verdi.	Dany,	kumandalarını,	tavsiyelerini	almak	üzere	ancak	o	zaman	çadırına	götürdü. </p>
<p class="calibre1">“Bu	 şehri	 almalıyım,”	 dedi	 onlara,	 bir	 minder	 yığının	 üstüne	 oturdu,	 ejderhaları	 yanındaydı.	 Irri ve	 Jhiqui	 şarap	 doldurdu.	 “Şehrin	 ambarları	 tıka	 basa	 dolu.	 Piramitlerin	 teraslarında	 incirler,	 hurmalar ve	zeytinler	yetişiyor.	Kilerlerde	fıçılarca	tuzlu	balık	ve	füme	et	var.” </p>
<p class="calibre1">“Altın,	gümüş	ve	değerli	taşlarla	şişmiş	sandıklar	da	var,”	diye	hatırlattı	Daario.	“Değerli	taşları unutmayalım.” </p>
<p class="calibre1">“Yüzü	karaya	dönük	duvarları	inceledim	ve	zayıf	bir	nokta	göremedim,”	dedi	Sör	Jorah	Mormont. </p>
<p class="calibre1">“Belli	bir	zaman	içinde	bir	kulenin	altını	kazıp	bir	geçit	açabiliriz	lâkin	kazı	yaptığımız	zaman	boyunca ne	yiyeceğiz?	Erzağımız	tamamen	tükendi.” </p>
<p class="calibre1"> <i class="calibre4">“Kara</i>	 duvarlarında	 bir	 zayıflık	 yok?”	 dedi	 Dany.	 Meereen,	 ağır	 ve	 kahverengi	 Skahazadhan’ın Köle	 Körfezi’ne	 döküldüğü	 kumlu	 ve	 taşlı	 bir	 kara	 çıkıntısının	 üstünde	 duruyordu.	 Şehrin	 kuzey	 duvarı nehir	 kıyısı	 boyunca	 uzanıyordu,	 batı	 duvarı	 da	 körfez	 kıyısı	 boyunca.	 “Nehirden	 ya	 da	 denizden saldırabileceğimiz	anlamına	mı	geliyor	bu?” </p>
<p class="calibre1">“Üç	 gemiyle	 mi?	 Kaptan	 Groleo’dan	 nehir	 boyunca	 uzanan	 duvarı	 incelemesini	 isteriz.	 Lâkin duvar	ufalanmış	halde	değilse,	bu	sadece	ölmenin	daha	ıslak	bir	yolu	olur.” </p>
<p class="calibre1">“Ya	 kuşatma	 kuleleri	 inşa	 edersek?	 Ağabeyim	 Viserys	 bu	 çeşit	 hikâyeler	 anlatırdı,	 inşa</p>
<p class="calibre1">edilebileceklerini	biliyorum.” </p>
<p class="calibre1"><a id="p469"></a>“Ahşaptan	 Majesteleri,”	 dedi	 Sör	 Jorah.	 “Köle	 tacirleri,	 yirmi	 fersahlık	 çapın	 içindeki	 bütün ağaçları	 yakmış.	 Ahşap	 olmadan;	 duvarları	 delecek	 mancınıklarımız,	 duvaraları	 geçmek	 için</p>
<p class="calibre1">merdivenlerimiz,	 kuşatma	 kulelerimiz,	 kaplumbağalarımız	 ve	 koçbaşlarımız	 da	 olmaz.	 Kapılara baltalarla	 saldırılabilir	 elbette	 ama...”	 “Kapıların	 üstündeki	 bronz	 kafaları	 gördünüz	 mü?”	 diye	 sordu Esmer	 Ben	 Plumm.	 “Sıra	 sıra	 dizilmiş	 ağızları	 açık	 harpiya	 kafalarını?	 Meereenliler,	 o	 kafaların ağzından	kaynar	yağ	boşaltır	ve	baltacıları	durdukları	yerde	pişirir.” </p>
<p class="calibre1">Daario	 Naharis,	 Gri	 Solucan’a	 sıcak	 bir	 şekilde	 gülümsedi.	 “Belki	 de	 baltaları	 Lekesizler sallamak.	Duyduğuma	göre	kaynar	yağ	sizin	için	ılık	bir	banyodan	farksızmış.” </p>
<p class="calibre1">“Bu	yanlış.”	Gri	Solucan	gülümsemedi.	“Lekesizler	yanıkları	hissetmez,	bununla	birlikte,	kaynar</p>
<p class="calibre1">yağ	 insanı	 kör	 eder	 ve	 öldürür.	 Lekesizler	 ölmekten	 korkmaz	 gerçi.	 Bize	 bir	 koçbaşı	 verin,	 ya	 bu duvarları	 yıkar	 geçeriz	 ya	 da	 yıkmaya	 çalışırken	 can	 veririz.”	 “Can	 verirsiniz,”	 dedi	 Esmer	 Ben. </p>
<p class="calibre1">Yunkai’de,	 ikinci	 Oğullar’m	 komutasını	 aldığında,	 yüz	 mücadelenin	 muharibi	 olduğunu	 iddia	 etmişti. </p>
<p class="calibre1">“Ama	 hepsinde	 cesurca	 dövüştüğümü	 söylemem.	 Yaşlı	 paralı	 askerler	 ve	 cesur	 paralı	 askerler	 vardır, lâkin	yaşlı	ve	cesur	paralı	askerler	yoktur.”	Dany	bunun	doğru	olduğunu	görmüştü. </p>
<p class="calibre1">İç	geçirdi.	“Lekesizlerin	hayatını	heba	etmeyeceğim	Gri	Solucan.	Şehrin	açlıktan	teslim	olmasını</p>
<p class="calibre1">sağlayabiliriz	belki.” </p>
<p class="calibre1">Sör	Jorah	mutsuz	görünüyordu.	“Biz	onlardan	çok	daha	önce	açlıktan	kırılırız	Majesteleri.	Burada</p>
<p class="calibre1">yiyecek	 yok,	 atlarımız	 ve	 katırlarımız	 için	 yem	 yok.	 Bu	 nehir	 suyundan	 da	 hoşlanmıyorum.	 Meereen, Skahazadhan’ın	 içine	 pisler	 ama	 içme	 suyunu	 kuyulardan	 çeker.	 Daha	 şimdiden	 kamplarda	 hastalık olduğuna	 dair	 raporlar	 aldık;	 ateş,	 karabacak	 hastalığı	 ve	 kanlı	 ishal.	 Burada	 kalırsak	 daha	 fazlası	 da olacak.	Köleler	yürüyüş	yüzünden	bitkin.”	“Azatlı	köleler,”	diye	düzeltti	Dany.	“Onlar	artık	köle	değil.” </p>
<p class="calibre1">“Köle	ya	da	özgür,	onlar	aç	ve	yakında	hasta	olacaklar.	Şehir	bizden	daha	tedarikli,	üstelik	su	sayesinde ikmal	yapabilir.	Sizin	üç	geminiz,	şehrin	hem	nehre	hem	de	denize	ulaşmasına	engel	olmaya	yetmez.” </p>
<p class="calibre1">“O	halde	ne	öneriyorsun	Sör	Jorah?” </p>
<p class="calibre1">“Hoşlanmayacaksınız.” </p>
<p class="calibre1">“Yine	de	duymak	isterim.” </p>
<p class="calibre1">“Nasıl	arzu	ederseniz.	Bu	şehri	rahat	bırakalım	derim.	Dünyadaki	bütün	köleleri	kurtaramazsınız</p>
<p class="calibre1"> <i class="calibre4">Khaleesi. </i>	Sizin	savaşınız	Batıdiyar’da.” </p>
<p class="calibre1">“Batıdiyar’ı	 unutmadım.”	 Dany	 bazı	 geceler,	 hiç	 görmediği	 o	 masalsı	 toprakları	 düşlüyordu. </p>
<p class="calibre1">“Ama	 Meereen’in	 kiremit	 duvarlarının	 beni	 böyle	 kolayca	 mağlup	 etmesine	 izin	 verirsem,	 Batıdiyar’ın muazzam	taş	kalelerini	nasıl	alacağım?” </p>
<p class="calibre1">“Aegon’ın	 aldığı	 gibi,”	 dedi	 Sör	 Jorah,	 “ateşle.	 Biz	 Yedi	 Krallık’a	 vardığımızda	 ejderhalarınız büyümüş	olacak.	Kuşatma	kuleleri	ve	mancınıklar	da	inşa	edeceğiz,	burada	yoksun	olduğumuz	her	şeyi... </p>
<p class="calibre1">ama	Uzun	Yaz	Toprakları’ndan	geçen	yol	uzun	ve	meşakkatli,	tahmin	edemeyeceğimiz	tehlikelerle	dolu. </p>
<p class="calibre1">Siz	 Astapor’da	 bir	 ordu	 satın	 almak	 için	 durdunuz,	 bir	 savaş	 başlatmak	 için	 değil.	 Mızraklarınızı	 ve kılıçlarınızı	 Yedi	 Krallık	 için	 saklayın	 kraliçem.	 Meereen’i	 Meereenliler’e	 bırakın	 ve	 Pentos	 için yürüyün.”	“Mağlup	bir	halde?”	dedi	Dany	öfkeyle. </p>
<p class="calibre1">“Gerçek	mağlup,	duvarların	arkasına	saklanan	korkaklardır	Khaalesi,”	dedi	 <i class="calibre4">Ko</i>	Jhogo. </p>
<p class="calibre1">Diğer	 kansüvarileri	 onayladı.	 “Kanımın	 kanı,”	 dedi	 Rakharo,	 “korkaklar,	 yiyecekleri	 ve	 yemleri yakıp	saklandıklarında,	büyük	 <i class="calibre4">khalhr</i>	daha	cesur	düşmanlar	aramalıdır.	Bu	bilinir.” </p>
<p class="calibre1">“Bilinir,”	diye	onayladı	Jhiqui	şarap	doldururken. </p>
<p class="calibre1">“Ben	 bilmem.”	 Dany,	 Sör	 Jorah’ın	 tavsiyelerine	 büyük	 kıymet	 veriyordu	 ama	 Meereen’i	 hiç</p>
<p class="calibre1">dokunulmamış	halde	bırakıp	gitmeyi	hazmedemezdi.	Direklere	çivilenmiş	çocukları	unutamazdı,	onların sahil	 yolunu	 işaret	 eden	 kollarını,	 kargalar	 tarafından	 parçalanan	 bağırsaklarını.	 “Sör	 Jorah,	 hiç yiyeceğimizin	kalmadığını	söylüyorsun.	Eğer	batıya	yürürsem	azatlı	kölelerimi	nasıl	doyurabilirim?” </p>
<p class="calibre1"><a id="p470"></a>“Doyuramazsınız.	 Üzgünüm	  <i class="calibre4">Khaalesi. </i>	 Ya	 kendi	 kendilerini	 doyururlar	 ya	 da	 açlıktan	 ölürler. </p>
<p class="calibre1">Yürüyüş	sırasında	pek	çoğu	ölecek,	evet.	Bu	zor	olacak	ama	onları	kurtarmanın	bir	yolu	yok.	Bu	kavruk toprakları	arkamızda	bırakmak	zorundayız.” </p>
<p class="calibre1">Dany	 kızıl	 topraklardan	 geçerken,	 arkasında	 cesetlerden	 oluşan	 bir	 iz	 bırakmıştı.	 Bir	 daha	 asla görmek	 istemediği	 bir	 manzaraydı	 bu.	 “Hayır,”	 dedi.	 “İnsanlarımı	 ölsünler	 diye	 yola	 çıkarmayacağım.” </p>
<p class="calibre1"> <i class="calibre4">Çocuklarım. </i>	“Bu	şehre	giren	bir	yol	olmalı.” </p>
<p class="calibre1">“Ben	bir	yol	biliyorum,”	dedi	Esmer	Ben	Plumm,	gri	beyaz	sakallarını	sıvazladı.	“Lağımlar.” </p>
<p class="calibre1">“Lağımlar?	Ne	demek	istiyorsun?” </p>
<p class="calibre1">“Şehrin	atıkları,	büyük	kiremit	lağımlardan	Skahazadhan’a	boşaltılır.	Lağımlara	giren	yollar	var, </p>
<p class="calibre1">bazılarına.	 Scarb	 başını	 kaybettikten	 sonra	 ben	 Meereen’den	 öyle	 kaçmıştım.”	 Esmer	 Ben	 yüzünü buruşturdu.	“O	koku	beni	hiç	bırakmadı.	Bazı	geceler	rüyalarıma	giriyor.” </p>
<p class="calibre1">Sör	 Jorah	 kuşkulu	 görünüyordu.	 “Bana	 öyle	 geliyor	 ki,	 dışarı	 çıkmak	 içeri	 girmekten	 daha kolaydır.	Lağımlar	nehre	boşalıyor	dedin	değil	mi?	O	halde	lağımların	ağzı	duvarların	hemen	altında.” </p>
<p class="calibre1">“Ve	 demir	 kafeslerle	 kapatılmışlar,”	 diye	 kabul	 etti	 Esmer	 Ben.	 “Ama	 bazıları	 paslı,	 aksi	 halde pisliğin	içinde	boğulurdum.	İçeri	bir	kez	girince,	gerisi	zifirî	karanlıkta	uzun	ve	pis	kokulu	bir	tırmanış. </p>
<p class="calibre1">İnsan	o	kiremit	labirentlerin	içinde	sonsuza	dek	kaybolabilir.	Pislik	asla	bel	seviyesinden	aşağı	inmiyor ve	duvarlarda	gördüğüm	lekelere	bakılırsa	baş	seviyesine	kadar	yükselebiliyor.	Orada	bazı	 <i class="calibre4">şeyler</i>	de	var. </p>
<p class="calibre1">Görebileceğiniz	en	büyük	fareler	ve	daha	kötü	şeyler.	Berbat.” </p>
<p class="calibre1">Daario	 Naharis	 güldü.	 “Sürünerek	 dışarı	 çıktığındaki	 sen	 kadar	 berbat	 mı?	 Eğer	 bir	 adam	 bunu deneyecek	kadar	aptalsa,	dışarı	çıktığı	anda	Meereen’deki	bütün	köle	tacirleri	kokusunu	alır.”	Esmer	Ben omuz	silkti.	“Majesteleri	içeri	giren	bir	yol	olup	olmadığını	sordu,	ben	de	söyledim...	ama	Ben	Plumm	o lağımlara	tekrar	girmiyor,	Yedi	Krallık’taki	bütün	altını	verseler	bile.	Lâkin	bunu	denemek	isteyen	başka birileri	varsa,	buyursunlar.” </p>
<p class="calibre1">Aggo,	Jhogo	ve	Gri	Solucan	aynı	anda	konuşmaya	başladı	ama	Dany	sessizlik	sağlamak	için	elini</p>
<p class="calibre1">kaldırdı.	 “Lağımlar	 pek	 umut	 vadetmiyor,”	 dedi.	 Emir	 verdiği	 takdirde,	 Gri	 Solucan’ın	 Lekesizleri lağımlara	sokacağını	biliyordu,	kansüvarileri	de	bundan	azını	yapmazdı	ama	hiçbiri	bu	görev	için	uygun değildi.	 Dothraklar	 at	 adamlarıydı	 ve	 Lekesizler’in	 kuvveti	 muharebe	 meydanında	 sergiledikleri disiplindi.  <i class="calibre4">Bu	adamları	bu	kadar	cılız	bir	umut	uğruna	karanlıkta	ölmeye	gönderebilir	miyim</i>?	 “Bunu biraz	daha	düşünmeliyim.	Görevlerinize	dönün.” </p>
<p class="calibre1">Kumandanlar	reverans	yapıp	ayrıldılar	ve	Dany’yi	hizmetçileri	ve	ejderhalarıyla	yalnız	bıraktılar. </p>
<p class="calibre1">Ama	Esmer	Ben	giderken	Viseron	beyaz	kanatlarını	açtı,	tembelce	adamın	kafasına	uçtu.	Kanatlardan	biri paralı	askerin	yüzünü	tokatladı.	Beyaz	ejderha	tek	ayağını	adamın	omzuna,	diğerini	kafasına	koyarak	tuhaf bir	şekilde	indi,	bağırdı	ve	tekrar	havalandı.	“Senden	hoşlanıyor	Ben,”	dedi	Dany. </p>
<p class="calibre1">“Hoşlanması	gerek.”	Esmer	Ben	güldü.	“Bende	de	bir	damla	ejderha	kanı	var,	bilirsiniz	işte.” </p>
<p class="calibre1">“Sende?”	Dany	şaşırmıştı.	Plumm	özgür	birliklerin	yaratığıydı,	sevimli	bir	melezdi.	Kırık	burunlu</p>
<p class="calibre1">esmer	 bir	 yüzü	 ve	 kıvırcık	 gri	 saçlı	 bir	 kafası	 vardı.	 Badem	 şeklindeki	 iri	 ve	 koyu	 renk	 gözlerini Dothraklı	 annesinden	 miras	 almıştı.	 Yarı	 Braavoslu,	 yarı	 Yaz	 Adalı,	 yarı	 Ibbenli,	 yarı	 Qohorlu,	 yarı Dothraklı,	 yarı	 Dornelu,	 yarı	 Batıdiyarlı	 olduğunu	 iddia	 ediyordu	 ama	 Dany,	 Targaryen	 kanını	 ilk	 kez duyuyordu.	Adamın	yüzünü	inceledi	ve	“Bu	nasıl	olabilir?”	dedi. </p>
<p class="calibre1">“Pekâlâ,”	 dedi	 Esmer	 Ben,	 “Gün	 Batımı	 Krallıkları’nda	 yaşayan	 eski	 bir	 Plumm	 varmış,	 bir ejderha	 prensesiyle	 evlenmiş.	 Kral	 Aegon	 zamanında	 yaşamış.	 Bana	 bu	 hikâyeyi	 büyükannem	 anlattı.” </p>
<p class="calibre1">“Hangi	 Kral	 Aegon?”	 diye	 sordu	 Dany.	 “Batıdiyar’da	 beş	 Aegon	 hüküm	 sürdü.”	 Dany’nin	 ağabeyinin oğlu	altıncı	Aegon	olabilirdi	ama	Işgalci’nin	adamları	onun	kafasını	bir	duvara	vurmuştu. </p>
<p class="calibre1">“Beş	mi?	İşte	bu	karışık	bir	şey.	Size	rakam	veremem	kraliçem.	Ama	şu	eski	Plumm	bir	lordmuş, </p>
<p class="calibre1">kendi	 zamanında	 ünlü	 bir	 adam	 olmalı,	 bütün	 diyarın	 bahsettiği	 bir	 adam.	 Gerçek	 şu	 ki,	 yüksek	 affınızı</p>
<p class="calibre1"><a id="p471"></a>rica	ederek	söyleyeyim,	yüz	seksen	santimlik	bir	aleti	varmış.” </p>
<p class="calibre1">Dany	güldüğünde	saç	örgüsündeki	üç	çan	çınladı.	“On	sekiz	santim	demek	istiyorsun	sanırım.” </p>
<p class="calibre1">“Yüz	seksen,”	dedi	Esmer	Ben	kendinden	emin	bir	şekilde.	“On	sekiz	olsaydı,	kim	o	alet	hakkında</p>
<p class="calibre1">konuşmak	isterdi	ki	Majesteleri?” </p>
<p class="calibre1">Dany	küçük	bir	kız	gibi	kıkırdadı.	“Büyükannen	bu	mucizeyi	bizzat	görmüş	mü?” </p>
<p class="calibre1">“Kocakarı	 bizzat	 görmemiş.	 Kendisi	 yarı	 Ibbenli,	 yarı	 Qohorlu’ydu,	 Batıdiyar’a	 hiç	 gitmemişti. </p>
<p class="calibre1">Ona	 büyükbabam	 söylemiş	 olmalı.	 Büyükbabam	 ben	 doğmadan	 önce	 bir	 Dothraklı	 tarafından</p>
<p class="calibre1">öldürülmüş.” </p>
<p class="calibre1">“Peki,	büyükbabanın	malûmatı	nereden	geliyormuş?” </p>
<p class="calibre1">“Çocuk	 emzirirken	 anlatılan	 masallardan	 birinden	 herhalde.”	 Esmer	 Ben	 omuzlarını	 silkti. </p>
<p class="calibre1">“Bilmem	 Kaçıncı	 Aegon	 ve	 Lord	 Plumm’ın	 kudretli	 erkekliği	 hakkında	 bütün	 bildiklerim	 bunlar korkarım.	Gidip	Oğullar’ıma	baksam	iyi	olacak.” </p>
<p class="calibre1">“Hadi	gidip	bak,”	dedi	Dany. </p>
<p class="calibre1">Esmer	 Ben	 gittikten	 sonra	 Dany	 minderlerin	 üstüne	 uzandı.	 “Eğer	 yetişkin	 olsaydın,”	 dedi Drogon’a,	 “şu	 duvarların	 üzerinde	 uçar	 ve	 o	 harpiyayı	 eritip	 cürufa	 çevirirdim.”	 Ama	 ejderhaların binilecek	kadar	büyümesine	yıllar	vardı.  <i class="calibre4">Ve	büyüdüklerinde	onları	kim	sürecek</i>?  <i class="calibre4">Ejderhanın	üç	başı	var</i> <i class="calibre4">ama	 benim	 sadece	 bir. </i>	 Daario’yu	 düşündü.  <i class="calibre4">Eğer	 bir	 kadına	 gözleriyle	 tecavüz	 edebilecek	 bir	 adam</i> <i class="calibre4">varsa... </i></p>
<p class="calibre1">Dany	de	en	az	o	kadar	suçluydu	elbette.	Kumandanlar	tavsiye	vermeye	geldiğinde,	Dany	kendini</p>
<p class="calibre1">Tyroshlu’ya	 gizli	 bakışlar	 atarken	 yakalıyordu	 ve	 bazı	 geceler,	 adam	 gülümsediğinde	 altın	 dişinin	 nasıl pırıldadığını	 hatırlıyordu.	 Bunu	 ve	 gözlerini.  <i class="calibre4">Parlak	 mavi	 gözlerini. </i>	 Yunkai’den	 buraya	 gelen	 yol boyunca,	 Daario	 her	 akşam	 rapor	 vermeye	 geldiğinde	 Dany’ye	 bir	 çiçek	 ya	 da	 bir	 bitkinin	 filizini getirmişti...	 bunu,	 Dany’nin	 araziyi	 tanımasına	 yardım	 etmek	 için	 yaptığını	 söylemişti.	 Arı	 söğüt,	 esmer gül,	 yabani	 nane,	 leydi	 danteli,	 hançer	 yaprağı,	 katırtırnağı,	 harpiya	 altını...  <i class="calibre4">Beni	 ölü	 çocuklann</i> <i class="calibre4">görüntüsünden	esirgemek	de	istedi.	Bunu	yapmamalıydı	ama	iyi	niyetliydi. </i>	Ve	Daario	Naharis,	Dany’yi güldürüyordu,	Sör	Jorah’m	asla	yapmadığı	bir	şeydi	bu. </p>
<p class="calibre1">Daario’nun	 onun	 öpmesinin	 nasıl	 bir	 şey	 olacağını	 hayal	 etmeye	 çalıştı	 Dany,	 Sör	 Jorah’ın	 onu güvertede	öptüğü	gibi.	Bu	düşünce	aynı	anda	hem	heyecan	verici	hem	de	rahatsız	ediciydi.  <i class="calibre4">Çok	büyük	bir</i> <i class="calibre4">risk. </i>	Tyroshlu	paralı	asker	iyi	bir	adam	değildi,	Dany’nin	bunu	herhangi	birinden	duymasına	gerek	yoktu. </p>
<p class="calibre1">Bütün	 o	 gülümsemelerin	 ve	 latifelerin	 altında	 tehlikeli	 bir	 adam	 vardı,	 hatta	 zalim	 bir	 adam.	 Sallor	 ve Prendahl	 bir	 sabah	 Daario’nun	 ortakları	 olarak	 uyanmışlardı	 ve	 Daario	 aynı	 gece	 onların	 kafasını Dany’ye	 getirmişti.  <i class="calibre4">Khal	 Drogo	 da	 zalim	 olabiliyordu	 ve	 ondan	 daha	 tehlikeli	 bir	 adam	 yoktu. </i>	 Buna rağmen	 Dany	 onu	 sevmişti.  <i class="calibre4">Daario’yu	 sevebilir	 miyim?	 Eğer	 onu	 yatağıma	 alırsam	 bu	 ne	 anlama</i> <i class="calibre4">gelir?	 Onu	 ejderhanın	 başlarından	 biri	 yapar	 mı? </i>	 Sör	 Jorah	 öfkelenirdi,	 Dany	 bunu	 biliyordu	 ama Dany’ye	iki	koca	almasını	söyleyen	oydu.  <i class="calibre4">Belki	de	ikisiyle	birden	evlenip	bu	işi	bitirmeliyim. </i></p>
<p class="calibre1">Ama	bunlar	aptalca	düşüncelerdi.	Dany’nin	almak	zorunda	olduğu	bir	şehir	vardı.	Öpücükleri	ve</p>
<p class="calibre1">bir	paralı	askerin	mavi	gözlerini	hayal	etmek	Meereen’in	duvarlarını	geçmesine	yardım	etmeyecekti.  <i class="calibre4">Ben</i> <i class="calibre4">ejderhanın	kanıyım</i>,	diye	hatırlattı	kendine.	Düşünceleri,	kendi	kuyruğunu	kovalayan	bir	fare	gibi	dönüp duruyordu.	Dany	aniden,	çadırın	kapalı	sınırlarına	bir	an	daha	tahammül	edemeyeceğini	hissetti.  <i class="calibre4">Rüzgârı</i> <i class="calibre4">yüzümde	 hissetmek	 ve	 denizin	 kokusunu	 almak	 istiyorum. </i>	 “Missandei,”	 diye	 seslendi,	 “gümüşümü eyerle.	Kendi	atını	da.” </p>
<p class="calibre1">Küçük	 kâtibe	 eğildi.	 “Emredersiniz	 Majesteleri.	 Sizi	 korumaları	 için	 kansüvarilerinizi	 de</p>
<p class="calibre1">çağırayım	mı?” </p>
<p class="calibre1">“Arstan’ı	 alacağız.	 Kamptan	 ayrılmaya	 niyetli	 değilim.”	 Dany’nin	 çocuklarının	 arasında	 düşman yoktu	ve	yaşlı	yaver	ne	Belwas	kadar	çok	konuşuyordu	ne	de	ona	Daario	gibi	bakıyordu. </p>
<p class="calibre1"><a id="p472"></a>Dany’nin	 çadırının	 kurulduğu	 yanık	 zeytin	 bahçesi	 denizin	 yanındaydı,	 Dothraklar’ın	 ve Lekesizler’in	 kamplarının	 arasında.	 Atlar	 eyerlendiğinde,	 Dany	 ve	 refakatçileri	 kıyı	 şeridi	 boyunca şehirden	 uzağa	 doğru	 at	 sürdü.	 Buna	 rağmen	 Dany,	 arkasında	 kalan	 Meereen’in	 onunla	 alay	 ettiğini hissedebiliyordu.	Omzunun	üzerinden	baktığında	gördü,	işte	oradaydı,	Büyük	Piramit’in	tepesindeki	bronz harpiyadan	ikindi	güneşi	yansıyordu.	Birazdan,	Meereen’in	içindeki	köle	tacirleri	püsküllü	  <i class="calibre4">tokarlarıyla</i> masaya	 oturacak	 ve	 kuzu	 eti,	 zeytin,	 doğmamış	 köpek	 yavruları,	 ballı	 fındık	 fareleri	 ve	 diğer	 leziz yiyeceklerle	beslenecekti.	Dışarıda,	Dany’nin	çocukları	açtı.	Dany	aniden	vahşi	bir	öfkeyle	doldu.  <i class="calibre4">Seni</i> <i class="calibre4">devireceğim</i>,	diye	yemin	etti. </p>
<p class="calibre1">Hadımların	 kampını	 çevreleyen	 kazıkların	 ve	 çukurların	 önünden	 geçerken,	 Gri	 Solucan	 ve</p>
<p class="calibre1">çavuşlarının	 bir	 grup	 Lekesiz’e	 kalkan,	 kısakılıç	 ve	 ağır	 mızraklarla	 talim	 yaptırdığını	 duydu,	 bir	 diğer grup	 denizde	 yıkanıyordu,	 üstlerinde	 sadece	 beyaz	 keten	 peştemaller	 vardı.	 Paralı	 askerlerden	 bazıları, Dany’nin	babasının	Demir	Taht’ı	kaybettiği	günden	beri	yıkanmamış	gibi	kokuyordu	ama	Lekesizler	her akşam	banyo	yapıyordu,	bütün	gün	yürümüş	olsalar	bile.	Su	bulamadıklarında	kendilerini	Dothraklar	gibi kumla	temizliyorlardı. </p>
<p class="calibre1">Dany	geçerken	hadımlar	diz	çöktü,	yumruklarını	göğüslerine	kaldırdılar.	Dany	selam	vermek	için</p>
<p class="calibre1">döndü.	Deniz	yükseliyordu,	kıyıya	vuran	dalgalar	gümüş	atın	ayaklarında	köpürüyordu.	Dany	açık	denizde duran	 gemilerini	 görebiliyordu.	 En	 yakındaki	 gemi	  <i class="calibre4">Balerion’</i> du;	 bir	 zamanlar	  <i class="calibre4">Saduleon</i>	 adıyla	 bilinen büyük	 göke,	 yelkenleri	 toplanmıştı.	 Daha	 ileride	 kadırgalar	  <i class="calibre4">Meraxes</i>	 ve	  <i class="calibre4">Vhagarvzr’</i> dı,	 eski	 isimleriyle <i class="calibre4">Muzip	Joso</i>	ve	 <i class="calibre4">Yazgüneşi. </i>	Aslında	gemiler	Yargıç	Illyrio’ya	aitti,	Dany’ye	değil,	buna	rağmen	Dany	hiç düşünmeden	onlara	yeni	isimler	vermişti.	Ejderha	isimleri	ve	daha	fazlası;	Balerion,	Meraxes	ve	Vhagar, Kıyamet’ten	önce	eski	Valyria’da	tanrılardı. </p>
<p class="calibre1">Kazıklardan,	çukurlardan,	talimlerden	ve	yıkanan	hadımlardan	oluşan	muntazam	diyarın	güneyinde</p>
<p class="calibre1">azatlı	kölelerin	kampı	uzanıyordu;	çok	daha	gürültülü	ve	hercümerç	içinde	bir	yerdi.	Dany	eski	köleleri, Astapor’dan	 ve	 Yunkai’den	 aldığı	 silahlarla	 mümkün	 olduğunca	 iyi	 silahlandırmıştı	 ve	 Sör	 Jorah adamları	dört	birliğe	tertip	etmişti	ama	burada	talim	yapan	kimse	yoktu.	Dany	ve	refakatçileri	bir	ateşin önünden	geçtiler,	yüz	kişi	bir	at	leşini	kızartmak	üzere	ateşin	başında	toplanmıştı.	Dany	etin	kokusunu	aldı ve	cızırdayan	yağın	sesini	duydu	ama	bu	manzara	sadece	kaşlarını	çatmasına	sebep	oldu. </p>
<p class="calibre1">Dany’nin	 ve	 yanındakilerin	 atlarının	 peşinden	 çocuklar	 koşuyordu,	 zıplayıp	 kahkahalar</p>
<p class="calibre1">atıyorlardı.	 Burada	 selam	 duruşu	 yerine,	 farklı	 dillerden	 oluşan	 bir	 uğultu	 dört	 bir	 yandan	 Dany’ye sesleniyordu.	 Bazı	 azatlı	 köleler	 Dany’yi,	 “Anne,”	 diyerek	 selamlıyordu,	 diğerleri	 nimet	 ya	 da	 yardım için	yalvarıyordu.	Bazıları	tuhaf	tanrıların	Dany’yi	kutsaması	için	dua	ediyordu;	bazıları	Dany	tarafından kutsanmak	istiyordu.	Dany	sağa	sola	dönerek	onlara	gülümsedi,	ellerini	uzatanların	ellerine	dokundu,	diz çökenlerin	 onun	 eyerine	 ya	 da	 bacaklarına	 dokunmasına	 izin	 verdi.	 Azatlı	 kölelerin	 çoğu,	 Dany’ye dokunmanın	 uğur	 getirdiğine	 inanıyordu.  <i class="calibre4">Eğer	 bu	 cesaret	 kazanmalarına	 yardım	 ediyorsa	 bırak</i> <i class="calibre4">dokunsunlar, </i>	diye	düşündü	Dany.  <i class="calibre4">Önümüzde	zorlu	imtihanlar	var... </i></p>
<p class="calibre1">Dany,	 doğacak	 çocuğunun	 Ejderhaların	 Anası	 tarafından	 isimlendirilmesini	 isteyen	 hamile	 bir kadınla	konuşmak	için	durdu,	o	sırada	biri	uzandı	ve	Dany’nin	sol	bileğini	yakaladı.	Dany	döndü;	uzun boylu,	 kel	 kafalı,	 yüzü	 güneş	 yanığı,	 pejmürde	 bir	 adam	 gördü.	 “O	 kadar	 sert	 değil,”	 diye	 konuşmaya başladı	 ama	 cümlesini	 bitiremeden,	 adam	 bütün	 gücüyle	 onu	 eyerinden	 çekti.	 Gümüş	 at	 kişneyip	 geri çekilirken	 Dany	 yere	 düştü,	 nefesi	 kesildi.	 Şaşkın	 bir	 halde	 yana	 yuvarlandı	 ve	 dirseğinin	 üstüne doğruldu... </p>
<p class="calibre1">...sonra	kılıcı	gördü. </p>
<p class="calibre1">“İşte	 hain	 domuz,”	 dedi	 adam.	 “Bir	 gün	 ayağını	 öptürmek	 için	 geleceğini	 biliyordum.”	 Adamın başı	karpuz	gibi	keldi,	kırmızı	burnunun	derisi	soyuluyordu	ama	Dany	bu	sesi	ve	bu	solgun	yeşil	gözleri tanıyordu.	 “İşe	 göğüslerini	 kesmekle	 başlayacağım.”	 Dany,	 Missandei’nin	 yardım	 çığlıklarının	 belli</p>
<p class="calibre1"><a id="p473"></a>belirsiz	farkındaydı.	Bir	azatlı	köle	Dany’ye	yaklaştı...	ama	yalnızca	bir	adım.	Hızlı	bir	darbe	ve	azatlı köle	dizlerinin	üstündeydi,	yüzünden	kan	akıyordu.	Mero,	kılıcını	pantolonuna	sürerek	temizledi.	“Sırada kim	var?”	“Ben.”	Arştan	Beyazsakal	atından	aşağı	atladı	ve	Dany’nin	tepesine	dikildi.	Tuzlu	rüzgâr	yaşlı yaverin	kar	beyazı	saçlarının	arasından	geçiyordu,	yaverin	iki	eli	de	uzun,	ahşap	asadaydı. </p>
<p class="calibre1">“Büyükbaba,”	dedi	Mero,	“ben	sopanı	ikiye	ayırmadan	ve	seni	onunla	becermeden	önce	kaç...” </p>
<p class="calibre1">Yaşlı	 adam	 asasının	 bir	 ucuyla	 saldırır	 gibi	 yaptı,	 asayı	 geri	 çekti	 ve	 sopanın	 diğer	 ucunu, Dany’nin	 inanamadığı	 bir	 hızla	 savurdu.	 Titan	 Piçi	 geriye	 sendeleyip	 suya	 düştü,	 harabeye	 dönen ağzından	 kan	 ve	 kırık	 diş	 tükürdü.	 Beyazsakal,	 Dany’nin	 önüne	 geçti.	 Mero,	 kılıcını	 yaverin	 yüzüne savurdu.	 Yaşlı	 adam	 kedi	 kadar	 hızlı	 bir	 şekilde	 geri	 çekildi.	 Asa,	 Mero’nun	 kaburgalarına	 indi,	 adam sendeledi.	 Arştan	 yana	 zıpladı,	 kavisli	 bir	 kılıç	 darbesini	 savuşturdu,	 ikinci	 darbeden	 kaçtı,	 üçüncüyü engelledi.	 Hareketler	 öyle	 hızlıydı	 ki	 Dany	 güçlükle	 takip	 ediyordu.	 Çatırtıyı	 duyduğunda	 Missadei tarafından	 ayağa	 kaldırılıyordu.	 Dany	 önce	 Arştan’ın	 asasının	 kırıldığını	 düşündü	 ama	 sonra	 Mero’nun baldırından	 fırlayan	 kemiği	 gördü.	 Titan	 Piçi	 yere	 devrilirken	 döndü,	 öne	 atıldı,	 kılıcının	 ucu	 yaşlı yaverin	 göğsünü	 hedef	 almıştı.	 Beyazsakal,	 neredeyse	 küçümser	 bir	 tavırla	 darbeyi	 bertaraf	 etti	 ve asasının	diğer	ucunu	Mero’nun	şakağına	indirdi.	Mero	yere	serildi,	dalgalar	bedenini	kaplarken	ağzından kan	kabarcıkları	çıkıyordu.	Bir	an	sonra	azatlı	köleler	de	Mero’nun	bedenini	kaplamıştı.	Bıçaklar,	taşlar ve	öfkeli	yumruklar	çılgınca	inip	kalkıyordu. </p>
<p class="calibre1">Dany	 arkasını	 döndü,	 midesi	 bulanıyordu.	 Olay	 gerçekleşirken	 korktuğundan	 fazla	 korkuyordu şimdi.  <i class="calibre4">Beni	öldürebilirdi. </i></p>
<p class="calibre1">“Majesteleri.”	 Arştan	 diz	 çöktü.	 “Ben	 yaşlı	 bir	 adamım	 ve	 utanç	 içindeyim.	 O	 adam	 sizi yakalayabilecek	 kadar	 yakınınıza	 asla	 gelmemeliydi.	 İhmalkârdım.	 Sakalı	 ve	 saçı	 yokken	 onu tanıyamadım.” </p>
<p class="calibre1">“Ben	 de	 tanımadım.”	 Dany,	 titremesini	 durdurmak	 için	 derin	 bir	 nefes	 aldı.  <i class="calibre4">Her	 yer	 düşmanla</i> <i class="calibre4">dolu. </i>	“Beni	çadırıma	götür	lütfen.” </p>
<p class="calibre1">Mormont	 geldiğinde	 Dany	 aslan	 postuna	 sarınmıştı,	 bir	 kadeh	 baharatlı	 şarap	 içiyordu.	 “Nehir duvarına	baktım,”	diye	başladı	Sör	Jorah.	“Diğerlerinden	birkaç	metre	daha	uzun	ve	onlar	kadar	sağlam. </p>
<p class="calibre1">Ve	Meereenliler,	siperlerin	altına,	ateşe	vermek	üzere	bir	düzine	gemi	enkazı	bağlamış...” </p>
<p class="calibre1">“Beni	Titan	Piçi’nin	kaçtığına	dair	uyarabilirdin.” </p>
<p class="calibre1"><b class="calibre3">Jorah	 kaşlarını	 çattı.	 “Sizi	 endişelendirmenin	 gereksiz	 olduğunu	 düşündüm	 Majesteleri. </b></p>
<p class="calibre1"><b class="calibre3">Onun	başı	için	ödül	koydum...” </b></p>
<p class="calibre1"><b class="calibre3">“Ödülü	 Beyazsakal’a	 ver.	 Mero,	 Yunkai’den	 beri	 bizimleymiş. </b>Sakalını	 kesmiş	 ve	 azatlı kölelerin	arasına	karışmış,	intikam	almak	için	fırsat	kollamış.	Arştan	onu	öldürdü.” </p>
<p class="calibre1">Sör	 Jorah	 yaşlı	 adama	 uzun	 bir	 bakış	 attı.	 “Sopalı	 bir	 yaver	 Braavoslu	 Mero’yu	 öldürdü,	 öyle mi?” </p>
<p class="calibre1">“Sopalı,”	 diye	 doğruladı	 Dany,	 “ama	 artık	 yaver	 değil.	 Sör	 Jorah,	 Arstan’ın	 şövalye	 ilan edilmesini	istiyorum.” </p>
<p class="calibre1">“<i class="calibre4">Hayır</i>.” </p>
<p class="calibre1">Yüksek	sesli	ret	yeterince	şaşırtıcıydı	ama	daha	tuhaf	olan,	itirazın	iki	adamdan	aynı	anda	gelmiş</p>
<p class="calibre1">olmasıydı. </p>
<p class="calibre1">Sör	Jorah	kılıcını	çekti.	“Titan	Piçi	beş	para	etmez	bir	adamdı	ve	öldürmekte	ustaydı.	Kimsin	sen</p>
<p class="calibre1">yaşlı	adam?” </p>
<p class="calibre1">“Sizden	daha	iyi	bir	şövalye,	sör,”	dedi	Arştan	buz	gibi	bir	sesle. </p>
<p class="calibre1"> <i class="calibre4">Şövalye</i>?	Dany’nin	kafası	karışmıştı.	“Bir	yaver	olduğunu	söylemiştin.” </p>
<p class="calibre1">“Öyleydim	Majesteleri.”	Arştan	dizlerinin	üstüne	çöktü.	“Gençliğimde	Lord	Swann’m	yaverliğini</p>
<p class="calibre1">yaptım	 ve	 Yargıç	 Illyrio’nun	 emriyle	 Güçlü	 Belwas’in	 hizmetine	 girdim	 ama	 bu	 iki	 görevin	 arasındaki</p>
<p class="calibre1"><a id="p474"></a>yıllarda	Batıdiyar’da	şövalyeydim.	Size	yalan	söylemedim	kraliçem,	lâkin	sakladığım	gerçekler	var,	bu ve	diğer	bütün	günahlarım	için	yalnızca	affınızı	istirham	edebilirim.”	“Hangi	gerçekleri	sakladın?”	Dany bundan	hoşlanmamıştı.	“Bana	anlatacaksın.	Şimdi.” </p>
<p class="calibre1">Arştan	 başını	 eğdi.	 “Qarth’ta,	 bana	 adımı	 sorduğunuzda,	 bana	 Arştan	 dendiğini	 söylemiştim.	 Bu kadarı	doğruydu.	Belwas	ve	ben	size	gelmek	için	doğuya	doğru	yolculuk	ederken	pek	çok	adam	beni	bu</p>
<p class="calibre1">isimle	çağırıyordu.	Fakat	bu	benim	gerçek	adım	değil.” </p>
<p class="calibre1">Dany	 kızgın	 olduğundan	 çok	 şaşkındı.  <i class="calibre4">Beni	 kandırdı,	 tıpkı	 Jorah’ın	 söylediği	 gibi	 ama	 daha</i> <i class="calibre4">demin	hayatımı	kurtardı. </i></p>
<p class="calibre1">Sör	Jorah	öfkeden	kıpkırmızı	kesilmişti.	“Mero	sakallarını	kesti	ama	sen	sakal	bıraktın	değil	mi? </p>
<p class="calibre1">Neden	o	kadar	tanıdık	göründüğünü	şimdi	anlıyorum...” </p>
<p class="calibre1">“Onu	 tanıyor	 musun?”	 diye	 sordu	 Dany	 sürgün	 şövalyeye.	 “Onu	 defalarca	 gördüm...	 genellikle uzaktan,	 kardeşlerinin	 yanında	 dururken	 ya	 da	 bir	 turnuvada	 at	 koştururken.	 Ama	 Yedi	 Krallık’taki	 her adam	Cesur	Barristan’ı	tanır.”	Jorah,	kılıcının	ucunu	yaşlı	adamın	boğazına	dayadı.	“<i class="calibre4">Khaleesi</i>,	önünüzde diz	çöken	adam	Sör	Barristan	Selmy’dir.	İşgalci	Robert	Baratheon’a	hizmet	etmek	için	sizin	hanedanınıza ihanet	eden	Kral	Muhafızları	Lord	Kumandanı.” </p>
<p class="calibre1">Yaşlı	 şövalye	 gözlerini	 bile	 kırpmadı.	 “Karga,	 kuzguna	 karasın	 diyor	 ve	 sen	 ihanetten</p>
<p class="calibre1">bahsediyorsun.” </p>
<p class="calibre1">“Neden	buradasın?”	diye	sordu	Dany.	“Eğer	Robert,	seni	beni	öldürmen	için	gönderdiyse	neden</p>
<p class="calibre1">hayatımı	 kurtardın?”  <i class="calibre4">İşgalci’ye	 hizmet	 etmiş.	 Rhaegar’ın	 anısına	 ihanet	 etmiş	 ve	 Viserys’i	 sürgünde</i> <i class="calibre4">yaşayıp	 ölmeye	 terk	 etmiş.	 Ama	 benim	 ölmemi	 isteseydi,	 sadece	 kenara	 çekilmesi	 yeterdi... </i>	 “Şimdi bütün	 <i class="calibre4">gerçeği</i>	istiyorum,	şövalye	onurunla	cevap	ver,	işgalcinin	adamı	mısın	benim	mi?” </p>
<p class="calibre1">“Beni	 kabul	 ederseniz	 sizinim.”	 Sör	 Barristan’m	 gözlerinde	 yaş	 vardı.	 “Robert’ın	 affını	 aldım, evet.	Kral	Muhafızları’nda	ve	mecliste	ona	hizmet	ettim.	Kral	Katili	ve	en	az	onun	kadar	kötü	adamlarla birlikte	 hizmet	 verdim,	 giydiğim	 beyaz	 pelerini	 lekeleyen	 adamlarla	 birlikte.	 Bunu	 hiçbir	 şey affettiremez.	 Demir	 Taht’ta	 oturan	 aşağılık	 çocuk	 beni	 bir	 kenara	 atmasaydı	 hâlâ	 Kral	 Topraklarinda hizmet	veriyor	olabilirdim,	bunu	kabul	etmek	beni	utanca	boğuyor.	Ama	o	çocuk,	omuzlarıma	Beyaz	Boğa tarafından	 serilen	 pelerini	 aldığında	 ve	 aynı	 gün	 beni	 öldürmeleri	 için	 adamlar	 gönderdiğinde gözlerimdeki	 perdeyi	 de	 kaldırdı.	 Artık	 gerçek	 kralımı	 bulmam	 ve	 onun	 hizmetinde	 ölmem	 gerektiğini biliyordum...” </p>
<p class="calibre1">“Bu	dileği	yerine	getirebilirim,”	dedi	Sör	Jorah. </p>
<p class="calibre1">“Sessiz	ol,”	dedi	Dany.	“Onu	dinleyeceğim.” </p>
<p class="calibre1">“Bir	hain	gibi	ölmeliyim	belki,”	dedi	Sör	Barristan.	“Lâkin	öyle	öleceksem	yalnız	ölmemeliyim. </p>
<p class="calibre1">Robert’ın	 affını	 almadan	 önce,	 Üç	 Dişli	 Mızrak’ta	 ona	 karşı	 savaştım.	 Sen	 mücadelenin	 diğer tarafındaydın	 Mormont,	 değil	 miydin?”	 Cevap	 almak	 için	 beklemedi.	 “Majesteleri,	 sizi	 yanılttığım	 için üzgünüm.	Lannisterlar’ın	size	katıldığımı	öğrenmesini	engellemek	için	yaptım,	izleniyorsunuz,	ağabeyiniz de	 izleniyordu.	 Lord	 Varys	 yıllar	 boyunca	 ağabeyinizin	 attığı	 her	 adımı	 rapor	 etti.	 Küçük	 konseyde otururken	 bu	 çeşit	 yüzlerce	 rapor	 duydum.	 Ve	 Khal	 Drogo’yla	 evlendiğiniz	 günden	 itibaren,	 yanınızda sırlarınızı	satan	bir	muhbir	vardı.	Örümcek’e,	altın	ve	vaatler	karşılığında	fısıltılar	veriyordu.” </p>
<p class="calibre1"> <i class="calibre4">Kastettiği...	hayır	olamaz. </i>	“Yanılıyorsun.”	Dany	Jorah	Mormont’a	baktı.	“Ona	yanıldığını	söyle. </p>
<p class="calibre1">Muhbir	 filan	 yok.	 Sör	 Jorah	 söyle	 ona.	 Biz	 seninle	 birlikte	 Dothrak	 denizini	 geçtik,	 kızıl	 toprakları geçtik...”	 Dany’nin	 kalbi	 tuzağa	 düşmüş	 bir	 kuş	 gibi	 çırpmıyordu.	 “Söyle	 ona	 Jorah.	 Nasıl	 yanlış</p>
<p class="calibre1">anladığını	söyle.” </p>
<p class="calibre1">“Seni	Ötekiler	alsın	Selmy.”	Sör	Jorah	uzunkılıcmı	yere	attı.  <i class="calibre4">“Khaleesi</i>,	sadece	en	baştaydı,	sizi tanımadan	önce...	sizi	sevmeden...” </p>
<p class="calibre1">“<i class="calibre4">Tek	kelime	etmel</i>”	Dany,	Jorah’tan	uzaklaştı.	“<i class="calibre4">Nasıl	yaptın</i>?	İşgalci	sana	ne	vadetti?	Altın,	altın</p>
<p class="calibre1"><a id="p475"></a>mı?”	 Ölümsüzler,	 Dany’nin	 iki	 ihanete	 daha	 uğrayacağını	 söylemişti;	 biri	 aşkta,	 biri	 altında.	 “Sana	 ne vadedildiğini	söyle.” </p>
<p class="calibre1">“Varys...	eve	gidebileceğimi	söyledi.”	Jorah	başını	eğdi. </p>
<p class="calibre1"> <i class="calibre4">Seni	 eve	 ben	 götürecektim! </i>	 Ejderhalar	 Dany’nin	 öfkesini	 sezmişti.	 Viserion	 kükredi,	 burnundan gri	 dumanlar	 çıktı.	 Drogon	 siyah	 kanatlarıyla	 havayı	 dövdü.	 Rhaegal	 başını	 döndürüp	 alev	 kustu. </p>
<p class="calibre1"> <i class="calibre4">Kelimeyi	 söyleyip	 ikisini	 de	 yakmalıyım. </i>	 Dany’nin	 güvenebileceği	 kimse	 yok	 muydu?	 Onu	 güvende tutacak	 kimse	 yok	 muydu?	 “Batıdiyar’ın	 bütün	 şövalyeleri	 siz	 ikiniz	 kadar	 sahte	 mi?	 Defolun, ejderhalarım	 ikinizi	 de	 kızartmadan	 önce	 gidin.	 Kızartılmış	 yalancılar	 nasıl	 kokar?	 Esmer	 Ben’in lağımları	kadar	iğrenç	mi?  <i class="calibre4">Gidin! </i>” </p>
<p class="calibre1">Sör	 Barristan	 ağır	 ağır	 ayağa	 kalktı.	 İlk	 kez	 kendi	 yaşında	 görünüyordu.	 “Nereye	 gidelim Majesteleri?” </p>
<p class="calibre1">“Cehenneme,	Kral	Robert’a	hizmet	etmek	için.”	Dany,	yanaklarındaki	sıcak	gözyaşlarını	hissetti. </p>
<p class="calibre1">Drogon	 kuyruğunu	 ileri	 geri	 sallayarak	 çığlık	 attı.	 “İkinizi	 de	 Ötekiler	 alsın.”  <i class="calibre4">Gidin,	 ikiniz	 de	 sonsuza</i> <i class="calibre4">kadar	 gidin.	 Yüzlerinizi	 bir	 daha	 gördüğümde	 o	 hain	 kafalarınızı	 alacağım. </i>	 Ama	 bu	 sözleri söyleyemiyordu	Dany.  <i class="calibre4">Bana	ihanet	ettiler.	Ama	beni	kurtardılar.	Ama	bana	yalan	söylediler. </i>	“Gidin...” </p>
<p class="calibre1"> <i class="calibre4">Benim	 ayım,	 benim	 güçlü	 ve	 öfkeli	 ayım,	 onsuz	 ne	 yapacağım</i>?  <i class="calibre4">Ve	 yaşlı	 adam,	 ağabeyimin	 dostu. </i></p>
<p class="calibre1">“Gidin...	gidin...”  <i class="calibre4">Nereye</i>? </p>
<p class="calibre1">Ve	sonra	Dany	biliyordu. </p>
<p class="calibre1"><a id="p476"></a><b class="calibre3">TYRION</b></p>
<p class="calibre1">Tyrion,	 karısının	 yumuşak	 soluklarını	 dinleyerek	 karanlıkta	 giyindi.	 Birlikte	 paylaştıkları	 yatakta yatan	Sansa	bir	şeyler	mırıldanıp	-belki	de	bir	isimdi	ama	anlaşılmayacak	kadar	belirsizdi-	diğer	yanma döndüğünde,  <i class="calibre4">rüya	görüyor, </i>	diye	düşündü	Tyrion.	Karı	koca	olarak	bir	evlilik	yatağı	paylaşıyorlardı	ama hepsi	buydu.  <i class="calibre4">Gözyaşlarını	bile	kendine	saklıyor. </i></p>
<p class="calibre1">Tyrion,	 Sansa’ya	 ağabeyinin	 ölümünden	 bahsettiğinde	 keder	 ve	 öfke	 görmeyi	 beklemişti	 ama</p>
<p class="calibre1">Sansa’nın	yüzü	öyle	ifadesiz	kalmıştı	ki	bir	an	için	kızın	anlamadığından	korkmuştu.	Ancak	daha	sonra, aralarındaki	ağır	meşe	kapı	kapandığında,	Tyrion	karısının	hıçkırıklarını	duymuştu.	Yanına	gitmeyi,	onu elinden	 geldiğince	 teselli	 etmeyi	 düşünmüştü.  <i class="calibre4">Hayır, </i>	 diye	 hatırlatmak	 zorunda	 kalmıştı	 kendine,  <i class="calibre4">bir</i> <i class="calibre4">Lannister’ın	 tesellisini	 istemez. </i>	 Tyrion’ın	 yapabildiği	 tek	 şey,	 karısını,	 Kırmızı	 Düğün’ün	 İkizler’den gelen	daha	çirkin	ayrıntılarından	esirgemekti.	Sansa,	ağabeyinin	nasıl	kesilip	parçalara	ayrıldığını	ya	da annesinin	cesedinin,	Tullyler’in	cenaze	teamülleriyle	vahşice	alay	eden	bir	törenle,	çırılçıplak	bir	halde Yeşil	Çatal’a	atıldığını	bilmese	de	olurdu,	Tyrion	buna	karar	vermişti.	Sansa’nın	ihtiyaç	duyduğu	son	şey kâbuslarının	daha	çok	beslenmesiydi. </p>
<p class="calibre1">Ama	bu	yeterli	değildi.	Tyrion,	kendi	pelerinini	Sansa’nm	omuzlarına	sermiş	ve	onu	koruyacağına</p>
<p class="calibre1">dair	 yemin	 etmişti.	 Fakat	 bu,	 Freyler’in,	 Robb	 Stark’ın	 ulu	 kurdunun	 kafasını	 kesip	 delikanlının	 başsız cesedine	dikmesi	ve	sonra	o	kafaya	bir	taç	giydirmesi	kadar	zalim	bir	şakaydı.	Böyle	olduğunu	Sansa	da biliyordu.	 Tyrion’a	 bakış	 şekli,	 paylaştıkları	 yatağa	 yatarken	 kaskatı	 kesilmesi...	 Tyrion,	 Sansa’nın yanındayken	kim	ya	da	 <i class="calibre4">ne</i>	olduğunu	bir	an	için	bile	unutamıyordu.	Sansa’nın	unutabildiğinden	fazla	değil. </p>
<p class="calibre1">Kız	hâlâ	her	akşam	tanrı	korusuna	gidiyordu	ve	Tyrion,	karısının	onun	ölümü	için	mi	dua	ettiğini	merak ediyordu.	 Sansa	 evini,	 dünyadaki	 yerini,	 sevdiği	 ve	 güvendiği	 herkesi	 kaybetmişti.  <i class="calibre4">Kış	 geliyor, </i>	 diye uyarıyordu	 Stark	 sözleri	 ve	 kış	 Starklar	 için	 gerçekten	 gelmişti,	 intikamla	 birlikte.  <i class="calibre4">Ama	 Lannister</i> <i class="calibre4">Hanedanı	için	yaz	ortası.	Peki,	neden	bu	kadar	çok	üşüyorum</i>? </p>
<p class="calibre1">Tyrion	çizmelerini	giydi,	pelerininin	yakasını	aslan	başı	şeklindeki	bir	broşla	bağladı	ve	meşale</p>
<p class="calibre1">ışığıyla	aydınlatılmış	koridora	çıktı.	Evliliği	için	şu	kadarı	söylenebilirdi;	Tyrion’ın	Maegor	Hisarından kaçmasını	 sağlamıştı.	 Tyrion’ın	 bir	 karısı	 ve	 bir	 hanesi	 vardı	 artık,	 bu	 yüzden	 lord	 babası,	 onun	 daha münasip	 bir	 eve	 ihtiyacı	 olduğunu	 kabul	 etmişti	 ve	 Lord	 Gyles,	 Mutfak	 Kalesi’nin	 tepesindeki dairesinden	beklenmedik	bir	şekilde	tahliye	edilmişti.	Fevkalade	bir	daireydi;	büyük	bir	yatak	odası,	kâfi bir	çalışma	odası,	Sansa	için	bir	banyo	ve	soyunma	odası,	Pod	ve	Sansa’nın	hizmetçileri	için	de	bitişik hücreleri	vardı.	Bronn’un,	merdivenlerin	yanındaki	hücresi	bir	çeşit	pencereye	bile	sahipti.  <i class="calibre4">Tamam,	daha</i> <i class="calibre4">çok	 bir	 okçu	 deliği	 ama	 içeri	 ışık	 alıyor. </i>	 Kalenin	 ana	 mutfağı	 avlunun	 tam	 karşısındaydı,	 doğru,	 lâkin Tyrion	 mutfağın	 seslerini	 ve	 kokularını,	 Maegor’ı	 ablasıyla	 paylaşmaya	 yeğ	 buluyordu.	 Cersei’yi	 ne kadar	az	görse	o	kadar	mutlu	bir	adam	oluyordu. </p>
<p class="calibre1">Hizmetçi	 hücrelerinin	 önünden	 geçerken	 Brella’nın	 horlamalarını	 duydu.	 Shae,	 kadının</p>
<p class="calibre1">horlamasından	 şikâyetçiydi	 ama	 bu	 küçük	 bir	 bedeldi.	 Brella’yı	 Varys	 tavsiye	 etmişti;	 kadın	 daha önceden	Lord	Renly’nin	şehirdeki	hanesini	çekip	çevirmişti,	bu	sayede	kör,	sağır	ve	dilsiz	olmakta	büyük tecrübe	edinmişti. </p>
<p class="calibre1">Tyrion	 bir	 mum	 yakarak	 hizmetçi	 merdivenine	 döndü	 ve	 basamaklardan	 inmeye	 başladı. </p>
<p class="calibre1">Dairesinin	 altındaki	 katlar	 sessizdi,	 Tyrion	 kendininkilerden	 başka	 ayak	 sesi	 duymuyordu.	 Aşağı	 indi, kubbeli	çatısı	olan	karanlık	bir	mahzene	varmak	için	zemin	katına	ve	daha	ötesine.	Kalenin	çoğu	bölümü yer	 altından	 birbirine	 bağlıydı,	 Mutfak	 Kalesi	 de	 istisna	 değildi.	 Tyrion	 aradığı	 kapıyı	 bulana	 kadar</p>
<p class="calibre1"><a id="p477"></a>karanlık	bir	koridor	boyunca	yürüdü	ve	kapıdan	içeri	girdi. </p>
<p class="calibre1">İçeride	 ejderha	 kafatasları	 bekliyordu,	 Shae	 de	 öyle.	 “Lordumun	 beni	 unuttuğunu	 sanmıştım.” </p>
<p class="calibre1">Kızın	 elbisesi,	 hemen	 hemen	 Shae	 kadar	 uzun,	 siyah	 bir	 dişin	 üstünden	 sarkıyordu,	 Shae	 çırılçıplak	 bir halde	 ejderhanın	 çenesinin	 içindeydi.  <i class="calibre4">Balerion, </i>	 diye	 düşündü	 Tyrion.	 Yoksa	 Vhagar	 mıydı?	 Kafatasları birbirine	benziyordu. </p>
<p class="calibre1">Kızın	sadece	görüntüsü	bile	Tyrion’ı	sertleştirmişti.	“Çık	oradan.” </p>
<p class="calibre1">“Çıkmam.”	 Shae	 en	 edepsiz	 gülümsemesiyle	 gülümsedi.	 “Lordum	 beni	 ejderhanın	 çenesinden</p>
<p class="calibre1">kurtaracak,	biliyorum.” </p>
<p class="calibre1">Ama	Tyrion	ejderhaya	yaklaştığında	Shae	öne	eğildi	ve	mumu	söndürdü. </p>
<p class="calibre1">“Shae...”	Tyrion	uzandı	fakat	Shae	kenara	kayıp	kurtuldu.	“Beni	yakalamak	zorundasın.”	Kızın	sesi</p>
<p class="calibre1">Tyrion’m	solundan	geliyordu.	“Lordum	küçükken	canavarlar	ve	kızlar	oyunu	oynamış	olmalı.” </p>
<p class="calibre1"><b class="calibre3">“Bana	canavar	mı	diyorsun?” </b></p>
<p class="calibre1">“Ben	 ne	 kadar	 bakireysem	 sen	 de	 o	 kadar	 canavarsın,”	 dedi	 Shae.	 Tyrion’ın	 arkasındaydı, zemindeki	ayak	sesleri	yumuşaktı.	“Yine	de	beni	yakalaman	gerekecek.” </p>
<p class="calibre1">Tyrion	sonunda	onu	yakaladı	ama	Shae	izin	verdiği	için.	Kızı	kollarına	aldığında,	Tyrion	ejderha</p>
<p class="calibre1">kafataslarının	 içinde	 tökezlemekten	 kızarmış	 ve	 nefes	 nefese	 kalmıştı.	 Yüzünde	 kızın	 küçük	 göğüslerini hissettiği	anda	her	şeyi	unuttu.	Shae’in	küçük	ve	sert	göğüs	uçları,	Tyrion’m	dudaklarını	ve	bir	zamanlar burnunun	 olduğu	 yerdeki	 yara	 izini	 okşuyordu.	 Tyrion	 kızı	 yere	 çekti.	 Tyrion	 içine	 girerken,	 “Benim devim,”	diye	fısıldadı	Shae.	“Devim	beni	kurtarmaya	geldi.” </p>
<p class="calibre1">Sonra,	 ejderha	 kafataslarının	 arasında	 sarmaş	 dolaş	 yatarlarken,	 Tyrion	 başını	 kızın	 başına dayadı,	saçlarının	temiz	kokusunu	içine	çekti.	“Geri	dönmeliyiz,”	dedi	gönülsüzce.	“Şafak	sökmek	üzere. </p>
<p class="calibre1">Sansa	birazdan	uyanır.” </p>
<p class="calibre1">“Ona	rüya	şarabı	içirmelisin,”	dedi	Shae.	“Leydi	Tanda,	Lollys’e	içiriyor.	Karına	uyumadan	önce</p>
<p class="calibre1">bir	 kadeh	 rüya	 şarabı	 ver.	 Yatağın	 içinde,	 onun	 yanı	 başında	 sevişiriz,	 uyanmaz	 bile.”	 Kıkırdadı.	 “Bir gece	 bunu	 yapmalıyız	 belki	 de.	 Lordum	 bundan	 hoşlanır	 mı?”	 Eli,	 Tyrion’ın	 omzunu	 buldu	 ve	 oradaki kasları	ovmaya	başladı.	“Boynun	taş	kadar	sert.	Canını	sıkan	nedir?” </p>
<p class="calibre1">Tyrion	 burnunun	 ucundaki	 parmaklarını	 göremiyordu,	 buna	 rağmen	 bütün	 sıkıntılarını</p>
<p class="calibre1">parmaklarıyla	 saymaya	 başladı.	 “Karım.	 Ablam.	 Yeğenim.	 Babam.	 Tyreller.”	 Öbür	 eline	 geçti.	 “Varys. </p>
<p class="calibre1">Pycelle.	Serçeparmak.	Dorne’un	Kızıl	Yılan’ı.”	Son	parmağına	gelmişti.	‘Yıkanırken,	suyun	yüzeyinden bana	bakan	yüz.” </p>
<p class="calibre1"><b class="calibre3">Shae,	 Tyrion’m	 kesik	 ve	 yaralı	 burnunu	 öptü.	 “Yiğit	 bir	 yüz.	 Nazik	 ve	 iyi	 bir	 yüz.	 Keşke</b> <b class="calibre3">şimdi	onu	görebilseydim.” </b></p>
<p class="calibre1">Dünyanın	bütün	masumiyeti	kızın	tatlı	sesindeydi.  <i class="calibre4">Masumiyet?	Seni	aptal,	o	bir	fahişe.	Erkeklere</i> <i class="calibre4">dair	 bildiği	 tek	 şey,	 onların	 bacaklarının	 arasındaki	 parça.	 Aptal,	 aptal. </i>	 “Senin	 görmen	 benim görmemden	 iyidir.”	 Tyrion	 doğruldu.	 “Önümüzde	 uzun	 bir	 gün	 var.	 Şu	 mumu	 söndürmemeliydin. </p>
<p class="calibre1">Kıyafetlerimizi	nasıl	bulacağız?” </p>
<p class="calibre1">Shae	güldü.	“Belki	de	çıplak	gitmek	zorunda	kalırız.” </p>
<p class="calibre1"> <i class="calibre4">Ve	biri	bizi	görürse	lord	babam	seni	asar. </i>	Shae’i	Sansa’nın	hizmetçilerinden	biri	olarak	tutmak, Tyrion’ın	 kızla	 konuşurken	 görülmesine	 mazaret	 yaratmıştı	 ama	 Tyrion	 güvende	 olduklarını	 düşünerek kendini	 kandırmıyordu.	 Varys	 onu	 uyarmıştı.	 “Shae’e	 sahte	 bir	 geçmiş	 verdim	 ama	 bu	 Lollys	 ve	 Leydi Tanda	içindi.	Ablanız	daha	kuşkucu	biri.	Bana	Shae	hakkında	ne	bildiğimi	soracak	olursa...” </p>
<p class="calibre1">“Ona	zekice	bir	yalan	söylersin.” </p>
<p class="calibre1">“Hayır.	Kızın,	Yeşil	Çatal’daki	mücadeleden	önce	aldığınız	ve	babanızın	kati	emrine	rağmen	Kral</p>
<p class="calibre1">Topraklarina	getirdiğiniz	sıradan	bir	kamp	takipçisi	olduğunu	söylerim.	Kraliçeye	yalan	söylemem.” </p>
<p class="calibre1">“Ona	daha	önce	yalan	söyledin.	Bunu	kendisine	anlatmalı	mıyım?” </p>
<p class="calibre1"><a id="p478"></a>Hadım	 iç	 geçirmişti.	 “Bu,	 bıçaktan	 daha	 derin	 keser	 lordum.	 Size	 sadakatle	 hizmet	 ettim	 lâkin mümkün	olduğunda	ablanıza	da	hizmet	etmeliyim.	Eğer	onun	herhangi	bir	işine	yaramazsam,	yaşamama	ne kadar	 izin	 verir	 sanıyorsunuz?	 Beni	 koruyacak	 cesur	 paralı	 askerlerim	 yok.	 İntikamımı	 alacak	 yiğit kardeşlerim	yok.	Kulağıma	fısıldayan	küçük	kuşlarım	var	sadece.	O	fısıltılarla,	hayatımı	her	gün	yeniden satın	almak	zorundayım.” </p>
<p class="calibre1">“Senin	için	ağlamazsam	affet	lütfen.” </p>
<p class="calibre1">“Ederim	ama	Shae	için	ağlamazsam	siz	de	beni	affedin.	İtiraf	ediyorum,	o	kızda,	sizin	kadar	zeki</p>
<p class="calibre1">bir	adamın	bu	kadar	aptalca	hareket	etmesine	sebep	olan	ne	var	anlamıyorum.” </p>
<p class="calibre1">“Bir	hadım	olmasaydın	anlayabilirdin.” </p>
<p class="calibre1">“Bu	 mudur?	 Bir	 adam	 ya	 akla	 sahip	 olabilir	 ya	 da	 bacaklarının	 arasındaki	 et	 parçasına	 ama ikisine	birden	asla?”	Varys	hafifçe	gülmüştü.	“Kesildiğim	için	müteşşekir	olmalıyım	belki	de.” </p>
<p class="calibre1"> <i class="calibre4">Örümcek	 haklıydı. </i>	 Tyrion,	 ejderhaların	 dadandığı	 karanlığın	 içinde	 el	 yordamıyla	 iç çamaşırlarını	aradı,	kendini	berbat	hissediyordu.	Göze	aldığı	risk	yüzünden	davul	derisi	gibi	gergindi	ve suçluluk	 hissi	 de	 vardı.  <i class="calibre4">Suçluluk	 hissimi	 Ötekiler	 alsın, </i>	 diye	 düşündü	 tuniğini	 giyerken.  <i class="calibre4">Neden	 suçlu</i> <i class="calibre4">olayım</i>?  <i class="calibre4">Karım	benim	hiçbir	yerimi	istemiyor,	bilhassa	onu	istiyormuş	gibi	görünen	yerimi. </i>	 Belki	 de Sansa’ya	Shae’den	bahsetmeliydi.	Bir	metres	tutan	ilk	erkek	Tyrion	değildi	ki.	Sansa’nın	-aman	ne	kadar onurlu-	 babası,	 kızına	 piç	 bir	 ağabey	 vermişti.	 Tyrion’ın	 bildiği	 kadarıyla	 Sansa,	 kocasının	 Shae’i becerdiğini	 öğrenmekten	 mutluluk	 duyardı,	 bu	 durum	 Tyrion’ın	 istenmeyen	 dokunuşlarını	 ondan	 uzak tuttuğu	sürece. </p>
<p class="calibre1"> <i class="calibre4">Hayır,	 cesaret	 edemem. </i>	 Evlilik	 yemini	 var	 ya	 da	 yok,	 Tyrion	 karısına	 güvenemezdi.	 Sansa bacaklarının	 arasında	 bakire	 olabilirdi	 ama	 ihanet	 konusunda	 hiç	 de	 masum	 değildi;	 bir	 zamanlar	 öz babasının	 planlarını	 Cersei’ye	 anlatmıştı.	 Üstelik	 onun	 yaşındaki	 kızlar	 sır	 saklamalarıyla	 meşhur değillerdi. </p>
<p class="calibre1">Tek	 güvenilir	 yol	 Shae’den	 kurtulmaktı.  <i class="calibre4">Onu	 Chataya’ya	 gönderebilirim, </i>	 diye	 düşündü	 Tyrion gönülsüzce.	 Shae,	 istediği	 bütün	 ipeklilere	 ve	 mücevherlere	 sahip	 olurdu	 orada,	 ayrıca	 en	 nazik	 soylu müşterilere.	Tyrion’ın	onu	bulduğu	zamanki	hayatından	çok	daha	iyi	bir	hayat	olurdu	bu. </p>
<p class="calibre1">Ya	 da,	 eğer	 Shae	 ekmeğini	 yatarak	 kazanmaktan	 yorulduysa,	 Tyrion	 onun	 için	 bir	 evlilik</p>
<p class="calibre1">ayarlayabilirdi.  <i class="calibre4">Belki	 Bronn</i>?	 Paralı	 asker,	 efendisinin	 tabağındaki	 artıkları	 yemekten	 hiçbir	 zaman çekinmemişti.	Üstelik	Bronn	bir	şövalyeydi	artık,	Shae	bundan	daha	iyi	bir	kısmet	umamazdı.  <i class="calibre4">Ya	da	Sör</i> <i class="calibre4">Tallad</i>?	 Tyrion,	 onun	 Shae’e	 arzu	 dolu	 gözlerle	 baktığını	 defalarca	 görmüştü.  <i class="calibre4">Neden	 olmasın</i>?  <i class="calibre4">Tallad</i> <i class="calibre4">uzun	boylu,	güçlü,	eli	yüzü	düzgün,	istidatlı	genç	bir	şövalye. </i>	Ama	Tallad,	Shae’i,	kalede	hizmet	veren güzel	 bir	 leydi	 hizmetçisi	 olarak	 tanıyordu	 sadece.  <i class="calibre4">Kızla	 evlenir	 ve	 onun	 bir	 fahişe	 olduğunu</i> <i class="calibre4">öğrenirse... </i></p>
<p class="calibre1">“Lordum,	neredesin?	Ejderhalar	seni	yedi	mi?” </p>
<p class="calibre1">“Hayır.	 Buradayım.”	 Tyrion	 bir	 ejderha	 kafatasını	 yokladı.	 “Bir	 ayakkabı	 buldum	 ama	 senin sanırım.” </p>
<p class="calibre1">“Lordumun	 sesi	 çok	 ciddi	 geliyor.	 Memnun	 edemedim	 mi?”	 “Hayır,”	 dedi	 Tyrion	 fazla	 ters	 bir şekilde.	“Beni	her	zaman	memnun	ediyorsun.”  <i class="calibre4">Bizim	tehlikemiz	de	orada	işte. </i>	Tyrion	böyle	zamanlarda Shae’i	uzaklara	göndermeyi	hayal	ediyordu	ama	bu	hayal	uzun	sürmüyordu.	Karanlığın	içinde	kızın	belli belirsiz	 suretini	 gördü,	 ince	 bacağına	 yün	 çorabını	 çekiyordu.  <i class="calibre4">Görebiliyorum. </i>	 Mahzen	 duvarının yukarısındaki	 dar	 ve	 uzun	 pencerelerden	 ışık	 sızıyordu.	 Karanlığın	 içinde	 Targaryenlar’m	 ejderhaları beliriyordu,	siyahın	ortasında	gri.	“Gün	çok	çabuk	geliyor.”  <i class="calibre4">Yeni	bir	gün.	Yeni	bir	yıl.	Yeni	bir	asır.	Yeşil</i> <i class="calibre4">Çatal’dan	ve	Karasu’dan	sağ	çıktım.	Kral	Joffrey’nin	kahrolası	düğününden	de	çıkarım	elbet. </i></p>
<p class="calibre1">Shae,	ejderhanın	dişinden	kaptığı	elbiseyi	giydi.	“Önce	ben	yukarı	çıkayım.	Brella	banyo	suyu	için</p>
<p class="calibre1">yardım	ister.”	Tyrion’a	son	bir	öpücük	vermek	için	öne	eğildi.	“Lannister	devim.	Seni	çok	seviyorum.” </p>
<p class="calibre1"><a id="p479"></a> <i class="calibre4">Ben	de	seni	seviyorum	tatlım. </i>	Shae	bir	fahişe	olabilirdi	ama	Tyrion’ın	ona	verebildiğinden	daha fazlasını	hak	ediyordu.  <i class="calibre4">Onu	Sör	Tallad’la	evlendireceğim.	O	düzgün	bir	adam	gibi	görünüyor.	Ve	uzun</i> <i class="calibre4">boylu... </i></p>
<p class="calibre1"><a id="p480"></a><b class="calibre3">																																																																																																																																															</b></p>
<p class="calibre1"><b class="calibre3">																																																																																																																		</b></p>
<p class="calibre1"><b class="calibre3">																																																																																																																					</b></p>
<p class="calibre1"><b class="calibre3">SANSA</b></p>
<p class="calibre1"> <i class="calibre4">Ne	 güzel	 bir	 rüyaydı</i>,	 diye	 düşündü	 Sansa	 uyku	 sersemi	 bir	 halde.	 Kışyarındaydı,	 Leydi’yle birlikte	tanrı	korusunda	koşuyorlardı.	Babası	oradaydı,	kardeşleri	de,	hepsi	sıcak	ve	güvendeydi.  <i class="calibre4">Keşke</i> <i class="calibre4">rüyalar	gerçek	olabilseydi... </i></p>
<p class="calibre1">Üstündeki	 pikeyi	 kenara	 attı.  <i class="calibre4">Cesur	 olmalıyım. </i>	 Çektiği	 işkence	 yakında	 bitecekti,	 öyle	 ya	 da böyle.  <i class="calibre4">Leydi	 burada	 olsaydı	 korkmazdım. </i>	 Ama	 Leydi	 ölmüştü;	 Robb,	 Bran,	 Rickon,	 Arya,	 babası, annesi,	hatta	Rahibe	Mordane.  <i class="calibre4">Benden	başka	herkes	öldü. </i>	Sansa	bu	dünyada	yapayalnızdı	artık. </p>
<p class="calibre1">Lord	kocası	yatakta	değildi	ama	Sansa	buna	alışıktı.	Tyrion	iyi	uyuyamıyordu	ve	çoğu	zaman	şafak</p>
<p class="calibre1">sökmeden	 önce	 kalkıyordu.	 Sansa	 onu	 genellikle	 çalışma	 odasında,	 bir	 mumun	 yanında,	 eski	 bir parşömenin	 ya	 da	 deri	 ciltli	 bir	 kitabın	 içinde	 kaybolmuş	 halde	 buluyordu.	 Bazen,	 fırından	 çıkan	 sabah ekmeklerinin	kokusunun	peşinden	mutfağa	gidiyordu	Tyrion,	bazen	de	çatı	bahçesine	çıkıyor	ya	da	Hain Yolu’nda	tek	başına	yürüyordu. </p>
<p class="calibre1">Sansa	 panjurları	 açtı,	 titredi,	 kollarındaki	 tüyler	 ürperdi.	 Güneş	 ışığı	 demetleri	 doğu	 semasında biriken	bulutları	deliyordu.	Sabah	semasında	yüzen	iki	büyük	kaleye	benziyordu	bulutlar.	Sansa,	kalelerin taş	 duvarlarını,	 kudretli	 hisarlarını	 ve	 burçlarını	 görebiliyordu.	 Kulelerde	 dalgalanan	 küçük	 sancaklar, hızla	sönükleşen	yıldızlara	uzanmaya	çalışıyordu.	Kulelerin	arkasında	güneş	yükseliyordu.	Sansa	onların siyahtan	 griye	 ve	 pembenin,	 sarının,	 kızılın	 binlerce	 tonuna	 devrilmesini	 izledi.	 Çok	 vakit	 geçmeden rüzgâr,	bulutları	birbirine	karıştırdı	ve	artık	iki	yerine	tek	kale	vardı. </p>
<p class="calibre1">Sansa	 kapının	 açıldığını	 duydu,	 hizmetçiler	 banyo	 için	 sıcak	 su	 getirmişti.	 Kızların	 ikisi	 de Sansa’nın	 hizmetinde	 yeniydi;	 Tyrion,	 daha	 önceki	 hizmetçi	 kadınların	 Cersei’nin	 muhbirleri	 olduğunu söylemişti,	 tıpkı	 Sansa’nın	 her	 zaman	 şüphelendiği	 gibi.	 “Gelin	 de	 bakın,”	 dedi	 Sansa	 hizmetçilere. </p>
<p class="calibre1">“Gökyüzünde	bir	kale	var.” </p>
<p class="calibre1">Kızlar	bakmak	için	geldiler.	“Altından	yapılmış.”	Shae’in	kısa	siyah	saçları	ve	koyu	renk	gözleri</p>
<p class="calibre1">vardı.	 Ondan	 istenen	 her	 şeyi	 yerine	 getiriyordu	 fakat	 bazen	 Sansa’ya	 küçümseyici	 bakışlar	 atıyordu. </p>
<p class="calibre1">“Altından	yapılmış	bir	kale.	İşte	bu	görmekten	hoşlanacağım	manzara.” </p>
<p class="calibre1"><b class="calibre3">“Bir	 kale,	 öyle	 mi?”	 Brella	 gözlerini	 kısmak	 zorunda	 kaldı.	 “Kule	 devriliyormuş	 gibi</b></p>
<p class="calibre1"><b class="calibre3">görünüyor.	Kale	harabeye	dönmüş.” </b></p>
<p class="calibre1"><b class="calibre3">Sansa	 devrilen	 kuleleri	 ya	 da	 harabeye	 dönen	 kaleleri	 duymak	 istemiyordu.	 Panjurları</b></p>
<p class="calibre1"><b class="calibre3">kapadı.	“Kraliçenin	kahvaltısına	bekleniyoruz,”	dedi.	“Lord	kocam	çalışma	odasında	mı?” </b></p>
<p class="calibre1"><b class="calibre3">“Hayır	leydim,”	dedi	Brella.	“Onu	görmedim.” </b></p>
<p class="calibre1"><b class="calibre3">“Babasını	görmeye	gitmiş	olabilir,”	dedi	Shae.	“Kral	Eli	onun	tavsiyesine	ihtiyaç	duymuştur</b></p>
<p class="calibre1"><b class="calibre3">belki.” </b></p>
<p class="calibre1"><b class="calibre3">Brella	burnunu	çekti.	“Leydi	Sansa,	su	soğumadan	tekneye	girmek	istersiniz.” </b></p>
<p class="calibre1">Sansa,	 elbisesinin	 Shae	 tarafından	 çıkarılmasına	 izin	 verdi	 ve	 büyük	 ahşap	 teknenin	 içine	 girdi. </p>
<p class="calibre1">Sinirlerini	 yatıştırmak	 için	 bir	 kadeh	 şarap	 içmek	 istiyordu.	 Düğün,	 öğlen	 vakti	 şehrin	 karşı	 tarafındaki Yüce	Baelor	Septi’nde	gerçekleşecekti.	Akşam	da	taht	odasında	bir	ziyafet	verilecekti;	bin	konuk,	yetmiş</p>
<p class="calibre1">yedi	 çeşit	 yemek,	 şarkıcılar,	 hokkabazlar,	 oyuncular.	 Ama	 önce	 Kraliçe’nin	 Balo	 Salonu’nda,	 yüz	 küsür şövalye	 ve	 lordun	 yanı	 sıra,	 Lannister	 ve	 Tyrell	 erkekleri	 -Tyrell	 kadınları	 kahvaltıyı	 Margaery’yle</p>
<p class="calibre1"><a id="p481"></a>yapaçaktı-	için	kahvaltı	vardı.  <i class="calibre4">Beni	bir	Lannister	yaptılar, </i>	diye	düşündü	Sansa	acıyla. </p>
<p class="calibre1"><b class="calibre3">Sansa’nın	 sırtını	 yıkayan	 Brella,	 Shae’i	 daha	 fazla	 sıcak	 su	 getirmesi	 için	 gönderdi. </b></p>
<p class="calibre1"><b class="calibre3">“Titriyorsunuz	leydim.” </b></p>
<p class="calibre1">“Su	 yeterince	 sıcak	 değil,”	 diye	 yalan	 söyledi	 Sansa.	 Hizmetçiler	 Sansa’yı	 giydirirken	 Tyrion, peşinde	Podric	Payne’le	ortaya	çıktı.	“Güzel	görünüyorsun	Sansa,”	dedi.	Yaverine	döndü.	“Pod,	iyi	bir çocuk	ol	ve	bana	bir	kadeh	şarap	getir.”	“Kahvaltıda	şarap	olacak	lordum,”	dedi	Sansa. </p>
<p class="calibre1">“Burada	şarap	var.	Ablamı	ayık	bir	kafayla	görmemi	beklemiyorsun	benden	değil	mi?	Bu	yeni	bir</p>
<p class="calibre1">asır	leydim.	Aegon’ın	Fethi’nden	beri	üç	yüzüncü	yıl.”	Cüce,	Podrick’in	getirdiği	kırmızıyı	aldı	ve	kadehi yukarı	kaldırdı.	“Aegon’a.	Ne	şanslı	adammış.	İki	kız	kardeş,	iki	eş	ve	üç	büyük	ejderha.	Bir	adam	daha fazla	ne	isteyebilir?”	Ağzını	elinin	tersiyle	sildi. </p>
<p class="calibre1">Sansa,	 İblis’in	 kıyafetlerinin	 lekeli	 ve	 dağınık	 olduğunu	 fark	 etti;	 Tyrion	 kıyafetleriyle	 uyumuş</p>
<p class="calibre1">gibiydi.	“Temiz	kıyafetler	giyecek	misiniz	lordum?	Yeni	takımınız	çok	hoş.” </p>
<p class="calibre1"> <i class="calibre4">“Takım</i>	çok	hoş,	evet.”	Tyrion	kadehi	bir	kenara	bıraktı.	“Gel	Pod,	beni	daha	az	cüce	gösterecek bir	giysi	bulabilecek	miyiz	bakalım.	Leydi	karımı	utandırmak	istemem.” </p>
<p class="calibre1">İblis	kısa	bir	zaman	sonra	geri	döndüğünde,	yeterince	düzgün	ve	hatta	biraz	daha	uzundu.	Podric</p>
<p class="calibre1">Payne	 de	 üstünü	 değiştirmişti,	 ilk	 kez	 münasip	 bir	 yaver	 gibi	 görünüyordu.	 Gerçi	 Pod’un	 burnunun kenarındaki	 büyük	 kırmızı	 sivilce,	 çocuğun	 kıyafetindeki	 fevkalade	 morun,	 beyazın	 ve	 altın	 renginin etkisini	 bozuyordu.  <i class="calibre4">Nasıl	 da	 çekingen	 bir	 oğlan. </i>	 Sansa	 ilk	 zamanlarda	 Tyrion’ın	 yaverine	 karşı temkinliydi;	 o	 bir	 Payne’di.	 Sansa’nın	 babasının	 kafasını	 kesen	 Sör	 Ilyn	 Payne’in	 kuzeni.	 Fakat	 kısa zaman	sonra,	Pod’un	ondan,	onun	Ilyn	Payne’den	korktuğu	kadar	korktuğunu	fark	etmişti.	Sansa	ne	zaman onunla	konuşsa,	çocuğun	yüzü	kırmızının	en	telaşlı	tonuna	dönüyordu. </p>
<p class="calibre1">Sansa	nazikçe,	“Mor,	altın	ve	beyaz,	Payne	Hanedanı’nın	renkleri	mi?”	diye	sordu	çocuğa. </p>
<p class="calibre1">“Hayır.	 Yani	 evet,”	 dedi	 Pod,	 yüzü	 kızardı.	 “Renkler.	 Armamız	 mor	 ve	 beyaz	 damalıdır	 leydim. </p>
<p class="calibre1">Altın	sikkeler	vardır.	Karelerin	içinde.	Mor	ve	beyaz.	İkisi	de.”	Sansa’nın	ayaklarına	baktı. </p>
<p class="calibre1">“O	 sikkelerin	 ardında	 bir	 hikâye	 var,”	 dedi	 Tyrion.	 “Pod	 bir	 gün	 o	 hikâyeyi	 ayaklarına	 anlatır mutlaka.	Lâkin	şimdi	Kraliçe’nin	Balo	Salonu’nda	bekleniyoruz.	Gidelim	mi?” </p>
<p class="calibre1">Sansa	gitmemek	için	yalvarmak	istiyordu.  <i class="calibre4">Ona	midemin	bozulduğunu	ya	da	ay	kanımın	geldiğini</i></p>
<p class="calibre1"> <i class="calibre4">söyleyebilirim. </i>	Tekrar	yatağa	girmek	ve	cibinliği	çekmekten	daha	çok	istediği	bir	şey	yoktu.	Gergin	bir halde	lord	kocasının	koluna	girerken,  <i class="calibre4">Robb	gibi	cesur	olmalıyım</i>,	dedi	kendi	kendine. </p>
<p class="calibre1">Kraliçe’nin	Balo	Salonu’nda;	soğan,	peynir	ve	dilimlenmiş	yumurtanın	acı	biberle	pişirildiği	bir</p>
<p class="calibre1">Dorne	 yemeği,	 böğürtlen	 ve	 fındıkla	 pişirilmiş	 ballı	 kek,	 ekmek	 parçalarıyla	 kızartılmış	 balık	 çıtın, domuz	 bifteği	 ve	 sonbahar	 armutlarından	 oluşan	 kahvaltıya	 oturdular.	 ‘Yetmiş	 yedi	 çeşit	 yemek	 ikram edilecek	bir	ziyafetin	öncesinde,	iştah	açmak	için	böyle	sağlıklı	bir	kahvaltıdan	iyisi	yok,”	dedi	Tyrion tabaklar	doldurulurken.	Yiyeceklerin	yanında	sürahilerce	süt,	sürahilerce	bal	likörü	ve	tatlı,	hafif	içimli altın	hasat	şarabı	vardı.	Masaların	arasında	gaydalar,	flütler	ve	kemanlar	çalan	müzisyenler	dolaşıyordu. </p>
<p class="calibre1">Sör	 Dontos	 süpürge	 atıyla	 dörtnala	 koşuyor,	 Ay	 Oğlan	 yanaklarıyla	 osuruk	 sesleri	 çıkarıp	 konuklar hakkında	kaba	şarkılar	söylüyordu. </p>
<p class="calibre1">Tyrion,	 yemeğine	 neredeyse	 hiç	 dokunmadı	 ama	 kadehlerce	 şarap	 içti.	 Sansa,	 Dorne</p>
<p class="calibre1">yumurtalarından	bir	parça	denedi	ama	biberler	ağzını	yaktı.	Bunun	dışında	meyvelerden,	balıktan	ve	ballı kekten	minik	ısırıklar	aldı.	Joffrey’ye	her	bakışında	midesi	çalkalanıyordu,	bir	yarasa	yutmuştu	sanki. </p>
<p class="calibre1">Yemekler	kaldırıldığında,	kraliçe,	Margaery’nin	omuzlarına	serilecek	evlilik	pelerinini	resmi	bir</p>
<p class="calibre1">şekilde	 Joff	 a	 sundu.	 “Bu,	 Robert	 beni	 kraliçesi	 olarak	 aldığında	 giydiğim	 pelerin,	 annem	 Leydi Joanna’nın	lord	babamla	evlendiği	gün	giydiği	pelerin.”	Sansa	pelerinin	eski	püskü	göründüğünü	düşündü, o	kadar	çok	kullanıldığı	içindi	belki. </p>
<p class="calibre1">Sonra	 hediye	 zamanı	 geldi.	 Geline	 ve	 damada	 düğün	 sabahında	 hediye	 vermek	 bir	 Menzil</p>
<p class="calibre1"><a id="p482"></a>teamülüydü.	Gelinle	damat,	düğünün	ertesi	günü	bir	çift	olarak	daha	çok	hediye	alacaklardı	ama	bugünkü hediyeler	şahıslarına	aitti. </p>
<p class="calibre1">Joffrey,	 Jalabhar	 Xho’dan,	 altın	 ağacından	 yapılmış	 bir	 büyük	 yay	 ve	 yeşil	 kırmızı	 tüylerle dengelenmiş	 uzun	 oklarla	 dolu	 bir	 sadak;	 Leydi	 Tanda’dan	 bir	 çift	 yumuşak	 binici	 çizmesi;	 Sör Kevan’dan,	kırmızı	deriden	yapılmış	olağanüstü	bir	mızrak	müsabakası	eyeri;	Dornelu	Prens	Oberyn’den, kırmızı	altından	akrep	şeklinde	dökülmüş	bir	broş;	Lord	Mathis	Rowan’dan	ipek	bir	turnuva	çadırı	aldı. </p>
<p class="calibre1">Lord	 Paxter	 Redwyne,	 o	 esnada	 Arbor’da	 inşa	 edilmekte	 olan	 iki	 yüz	 kürekli	 bir	 savaş	 kadırgasının ahşap	modelini	getirdi.	“Majesteleri	memnun	kalırsa,	kadırganın	adı	 <i class="calibre4">Kral	Joffrey’nin	Hamaseti</i>	olacak,” </p>
<p class="calibre1">dedi	 ve	 Joffrey	 gerçekten	 memnun	 kaldığını	 gösterdi.	 “Hain	 amcam	 Stannis’i	 öldürmek	 üzere	 Ejderha Kayasına	yelken	açtığımda,	bu	kadırgayı	amiral	gemim	yapacağım.” </p>
<p class="calibre1"> <i class="calibre4">Bugün	 nazik	 kral	 rolü	 oynuyor. </i>	 Joffrey,	 kendisine	 yakıştığında	 kibar	 olabiliyordu,	 Sansa	 bunu biliyordu,	 fakat	 kibar	 olmak	 Joffrey’nin	 üstüne	 gün	 geçtikçe	 daha	 az	 yakışıyordu.	 Nitekim	 Tyrion	 ona kendi	 hediyesini	 verdiği	 anda	 Joffun	 bütün	 nezaketi	 kayboldu:	  <i class="calibre4">Dört	 Kralın	 Hayatı</i>	 isimli,	 deri	 ciltli, olağanüstü	 süslemelerle	 bezenmiş	 eski	 bir	 kitap.	 Kral,	 hiç	 ilgi	 göstermeden	 kitabın	 sayfalarını	 çevirdi. </p>
<p class="calibre1">“Peki	bu	nedir	dayı?” </p>
<p class="calibre1"> <i class="calibre4">Bir	kitap. </i>	Joffrfey	kitap	okurken	o	solucanımsı	şişman	dudaklarını	kıpırdatıyor	mudur	diye	merak etti	Sansa. </p>
<p class="calibre1">“Genç	 Ejderha	 Daeron,	 Kutsanmış	 Baelor,	 Değersiz	 Aegon	 ve	 İyi	 Daeron’ın,	 Yüce	 Üstat	 Keath tarafından	yazılmış	saltanat	tarihleri,”	dedi	Sansa’nın	minik	kocası. </p>
<p class="calibre1">“Her	kralın	okuması	gereken	bir	kitap	Majesteleri,”	dedi	Sör	Kevan. </p>
<p class="calibre1">“Babamın	 kitaplara	 ayıracak	 vakti	 yoktu.”	 Joffrey	 kitabı	 masanın	 karşısına	 itti.	 “Daha	 az okusaydın	 şimdiye	 kadar	 Leydi	 Sansa’nın	 karnında	 bir	 bebek	 olabilirdi	 dayı.”	 Kral	 güldü...	 ve	 kral güldüğünde	 bütün	 meclis	 onunla	 birlikte	 gülerdi.	 “Üzülme	 Sansa,”	 dedi	 Joffrey.	 “Kraliçe	 Margaery’yi hamile	 bırakır	 bırakmaz	 senin	 yatak	 odanı	 ziyaret	 edeceğim	 ve	 minik	 dayıma	 bu	 işin	 nasıl	 yapıldığını göstereceğim.” </p>
<p class="calibre1">Sansa	kızardı.	Onun	söyleyebileceği	şeylerden	korkarak	endişeyle	Tyrion’a	baktı.	Onların	düğün</p>
<p class="calibre1">ziyafetinde	 yaşanan	 yatağa	 sokma	 meselesi	 kadar	 çirkinleşebilirdi	 bu	 durum.	 Ama	 bu	 kez	 cüce,	 ağzını kelimeler	yerine	şarapla	doldurdu. </p>
<p class="calibre1">Lord	Mace	Tyrell	hediyesini	vermek	üzere	öne	çıktı:	Süslü	ve	kıvrımlı	iki	kulbu,	değerli	taşlarla</p>
<p class="calibre1">pırıldayan	yedi	yüzü	olan,	doksan	santim	uzunluğunda	altın	bir	kadeh.	“Majestelerinin	yedi	krallığı	için yedi	yüz,”	diye	açıkladı	gelinin	babası.	Konuklara,	yedi	yüzün	her	birinin	bir	büyük	hanedanın	armasını taşıdığını	gösterdi:	Yakut	aslan,	zümrüt	gül,	akik	geyik	boynuzu,	gümüş	alabalık,	yeşim	kartal,	opal	güneş</p>
<p class="calibre1">ve	inci	ulu	kurt. </p>
<p class="calibre1">“Fevkalade	 bir	 kadeh,”	 dedi	 Joffrey,	 “fakat	 kurdu	 çıkarıp	 yerine	 mürekkep	 balığı	 koymalıyız sanırım.” </p>
<p class="calibre1">Sansa	bunu	duymamış	gibi	yaptı. </p>
<p class="calibre1">“Margaery	 ve	 ben	 ziyafette	 adamakıllı	 içeceğiz	 kayınbaba.”	 Joffrey,	 herkesin	 hayranlık	 duyması için	kadehi	başının	üzerine	kaldırdı. </p>
<p class="calibre1">“Lanet	 olası	 şeyin	 boyu	 benim	 boyum	 kadar,”	 diye	 mırıldandı	 Tyrion.	 “Joffrey	 yarım	 kadehte sarhoş	olup	devrilir.” </p>
<p class="calibre1"> <i class="calibre4">Güzel</i>,	diye	düşündü	Sansa.  <i class="calibre4">Bakarsın	boynunu	kırar. </i></p>
<p class="calibre1">Lord	Tywin,	krala	kendi	hediyesini	vermek	için	son	ana	kadar	bekledi:	Bir	uzunkılıç.	Kılıcın	kını</p>
<p class="calibre1">kiraz	 ağacından,	 altından,	 yağlı	 kırmızı	 deriden	 yapılmış	 ve	 altın	 aslan	 başlarıyla	 süslenmişti.	 Sansa, aslanların	 yakut	 gözleri	 olduğunu	 gördü.	 Joffrey	 kılıcı	 kınından	 çıkarıp	 başının	 üzerine	 kaldırırken	 balo salonundan	çıt	çıkmıyordu.	Çeliğin	üstündeki	kırmızı	ve	siyah	hareler	sabah	ışığında	pırıldıyordu. </p>
<p class="calibre1"><a id="p483"></a>“Fevkalade,”	dedi	Mathis	Rowan. </p>
<p class="calibre1">“Hakkında	şarkı	söylenecek	bir	kılıç,	efendimiz,”	dedi	Lord	Redwyne. </p>
<p class="calibre1">“Bir	 <i class="calibre4">kral	kılıcı</i>,”	dedi	Sör	Kevan	Lannister. </p>
<p class="calibre1">Kral	 Joffrey,	 hemen	 şimdi	 ve	 oracıkta	 birini	 öldürmek	 istiyormuş	 gibi	 görünüyordu,	 çok</p>
<p class="calibre1">heyecanlıydı.	Kılıcı	havaya	savurdu	ve	güldü.	“Büyük	bir	kılıcın	büyük	bir	ismi	olmalı	lordlarım!	Ona	ne ad	vereyim?” </p>
<p class="calibre1">Sansa,	 Arya’nın	 Uç	 Dişli	 Mızrak’a	 attığı	 Aslan	 Dişi’ni	 hatırladı.	 Ve	 Yürekyiyen’i.	 Joffrey mücadeleden	 önce,	 Sansa’yı	 o	 kılıcı	 öpmeye	 zorlamıştı.	 Joffrey’nin	 Margaery’den	 bu	 kılıcı	 öpmesini isteyip	istemeyeceğini	merak	etti	Sansa. </p>
<p class="calibre1">Konuklar	yeni	bıçak	için	isimler	bağırıyordu.	Joffrey	hoşlandığı	ismi	duymadan	önce	onlarcasını</p>
<p class="calibre1">reddetti.  <i class="calibre4">“Dul	 Feryadıl” </i>	 diye	 bağırdı.	 “Evet!	 Sayısız	 dul	 da	 yaratacak!”	 Kılıcı	 tekrar	 savurdu.	 “Ve Stannis	amcamla	yüzleştiğimde,	Dul	Feryadı	onun	sihirli	kılıcını	temizce	ikiye	ayıracak.”	Joff,	bir	aşağı darbe	 denedi,	 Sör	 Balon	 Swann	 geriye	 doğru	 telaşlı	 bir	 adım	 atmak	 zorunda	 kaldı,	 adamın	 yüzündeki ifade	bütün	salon	boyunca	yankılanan	kahkahalara	sebep	oldu. </p>
<p class="calibre1">“Dikkat	 edin	 Majesteleri,”	 diye	 uyardı	 Sör	 Addam	 Marbrand,	 kralı.	 “Valyria	 çeliği	 tehlikeli	 bir şekilde	keskindir.” </p>
<p class="calibre1">“Hatırlıyorum.”	Joffrey,	Dul	Feryadı’m	vahşi	bir	çift	el	vuruşuyla	Tyrion’m	hediye	ettiği	kitabın</p>
<p class="calibre1">üstüne	indirdi.	Ağır	deri	kapak	tek	darbede	parçalandı.	“Keskin!	Size	söyledim,	Valyria	çeliğine	yabancı değilim.”	 Kaim	 cildi	 parçalamak	 için	 bir	 düzine	 darbe	 daha	 gerekti,	 Joffrey	 işini	 bitirdiğinde	 nefes nefeseydi.	Sansa,	kocasının	öfkesiyle	mücadele	ettiğini	hissedebiliyordu.	Sör	Osmund	Karakazan	bağırdı, </p>
<p class="calibre1">“O	şeytani	kenarı	asla	bana	doğru	doğru	çevirmeyin	efendimiz.” </p>
<p class="calibre1">“Bana	asla	bir	sebep	vermediğinizden	emin	olun	sör.”	Joffrey,  <i class="calibre4">Dört	Kralın	Hayatının</i>	parçalarını kılıcının	ucuyla	masadan	aşağı	savurdu	ve	kılıcı	kınına	geri	soktu. </p>
<p class="calibre1">“Majesteleri,”	 dedi	 Sör	 Garlan	 Tyrell,	 “muhtemelen	 bilmiyordunuz.	 Bütün	 Batıdiyar’da,	 bu</p>
<p class="calibre1">kitabın	bizzat	Kaeth’in	eliyle	süslenmiş	sadece	dört	nüshası	vardı.” </p>
<p class="calibre1">“Artık	 üç	 nüshası	 var.”	 Joffrey,	 yeni	 kılıç	 kemerini	 takmak	 için	 eskisini	 çıkardı.	 “Sen	 ve	 Leydi Sansa	bana	daha	iyi	bir	hediye	borçlusunuz	İblis	dayı.	Bu	hediye	parçalara	ayrıldı.” </p>
<p class="calibre1">Tyrion,	 birbirinden	 farklı	 renklerdeki	 gözleriyle	 yeğenine	 baktı.	 “Bir	 bıçağa	 ne	 dersiniz efendimiz?	Kılıcınıza	uyacak	bir	bıçak.	Aynı	kaliteli	Valyria	çeliğinden	yapılmış	bir	hançer...	diyelim	ki, kabzası	ejderha	kemiğinden?” </p>
<p class="calibre1">Joff,	 Tyrion’a	 keskin	 bir	 bakış	 attı.	 “Sen...	 evet,	 kılıcıma	 uyacak	 bir	 hançer,	 güzel.”	 Başıyla onayladı.	“Kabzası	altın	olsun...	yakut	kakmalı.	Ejderha	kemiği	fazla	sade.” </p>
<p class="calibre1">“Nasıl	 arzu	 ederseniz	 Majesteleri.”	 Tyrion	 bir	 kadeh	 daha	 şarap	 içti.	 Sansa’ya	 gösterdiği	 ilgiye bakılırsa,	çalışma	odasında	tek	başına	oturuyor	da	olabilirdi	ama	gitme	vakti	geldiğinde	Sansa’nın	elini tuttu. </p>
<p class="calibre1">Sansa	 ve	 Tyrion	 avluyu	 geçerken	 Dorne	 Prensi	 Oberyn	 yanlarına	 geldi,	 kolunda	 siyah	 saçlı metresi	vardı.	Sansa	meraklı	gözlerle	kadını	süzdü.	Kadın	alt	tabakadan	geliyordu,	evli	değildi	ve	prens için	 iki	 piç	 kız	 doğurmuştu	 ama	 kraliçenin	 gözlerinin	 içine	 bakmaktan	 dahi	 korkmuyordu.	 Shae, Ellaria’nın	 Lysli	 bir	 aşk	 tanrıçasına	 taptığını	 söylemişti.	 “Prens	 onu	 bulduğunda	 kadın	 neredeyse	 bir fahişeymiş	leydim,”	demişti	hizmetçi	“ve	şimdi	neredeyse	bir	prenses.”	Sansa,	Dornelu	kadına	ilk	kez	bu kadar	 yakın	 oluyordu.  <i class="calibre4">Gerçekten	 güzel	 sayılmaz</i>,	 diye	 düşündü,  <i class="calibre4">ama	 bu	 kadında	 gözü	 cezbeden	 bir</i> <i class="calibre4">şeyler	var. </i></p>
<p class="calibre1">“Bir	 keresinde,  <i class="calibre4">Dört	 Kralın	 Hayatının</i>	 Hisar’daki	 nüshasını	 görmek	 gibi	 büyük	 bir	 talihe	 nail olmuştum,”	diyordu	Prens</p>
<p class="calibre1">Oberyn,	 Tyrion’a.	 “Süslemeler	 fevkaladeydi	 lâkin	 Kaeth,	 Kral	 Viserys’i	 ziyadesiyle	 nazik</p>
<p class="calibre1"><a id="p484"></a>anlatmış.” </p>
<p class="calibre1">Tyrion	prense	sert	bir	bakış	attı.	“Ziyadesiyle	nazik?	Bana	kalırsa	Viserys’i	utanç	verecek	ölçüde</p>
<p class="calibre1">küçültmüş.	Kitabın	adı	 <i class="calibre4">Be</i> j	 <i class="calibre4">Kralın	Hayatı</i>	olmalıydı.” </p>
<p class="calibre1">Prens	güldü.	“Viserys	en	fazla	on	beş	gün	hüküm	sürdü.” </p>
<p class="calibre1">“Bir	yıldan	uzun	hükmetti,”	dedi	Tyrion. </p>
<p class="calibre1">Oberyn	omuz	silkti.	“Bir	yıl	ya	da	on	beş	gün,	ne	fark	eder?	Tahtı	almak	için	öz	yeğenini	zehirledi ve	aldıktan	sonra	hiçbir	şey	yapmadı.” </p>
<p class="calibre1">“Baelor	 kendini	 açlıktan	 öldürdü,	 oruç	 tutarak,”	 dedi	 Tyrion.	 “Amcası	 ona	 El	 olarak	 sadakatle hizmet	etti,	ondan	önce	Genç	Ejderha’ya	hizmet	ettiği	gibi.	Viserys	sadece	bir	yıl	hüküm	sürmüş	olabilir fakat	diyarı	on	beş	yıl	boyunca	o	yönetti,	o	sırada	Daeron	savaşmakla,	Baelor	da	dua	etmekle	meşguldü.” </p>
<p class="calibre1">Yüzünü	 buruşturdu.	 ‘Yeğenini	 ortadan	 kaldırmış	 olsa	 bile,	 onu	 suçlayabilir	 misiniz?	 Biri,	 diyarı Baelor’un	aptallıklarından	korumak	zorundaydı.” </p>
<p class="calibre1">Sansa	 çok	 şaşırmıştı.	 “Ama	 Kutsanmış	 Baelor	 büyük	 bir	 kraldı.	 Dorne’la	 barış	 yapmak	 için Kemik	 Yolu’nu	 yalın	 ayak	 yürüdü	 ve	 Ejderha	 Şövalyesi’ni	 bir	 yılan	 çukurundan	 kurtardı.	 Çok	 saf	 ve kutsal	bir	adam	olduğu	için	yılanlar	ona	saldırmadı.” </p>
<p class="calibre1">Prens	 Oberyn	 gülümsedi.	 “Eğer	 bir	 yılan	 olsaydınız	 leydim,	 Kutsanmış	 Baelor	 gibi	 kansız	 bir sopayı	ısırmak	ister	miydiniz?	Ben	olsam	dişlerimi	daha	sulu	biri	için	saklardım...” </p>
<p class="calibre1">“Prensim	 sizinle	 dalga	 geçiyor	 Leydi	 Sansa,”	 dedi	 Ellaria	 Kum	 denen	 kadın.	 “Şarkıcılar, </p>
<p class="calibre1">yılanların	 Baelor’u	 ısırmadığını	 söylemekten	 hoşlanır	 ama	 gerçek	 çok	 farklıdır.	 Elli	 kez	 ısırıldı	 ve	 bu yüzden	ölmeliydi.” </p>
<p class="calibre1">“Baelor	 ölseydi	 Viserys	 onlarca	 yıl	 hüküm	 sürerdi,”	 dedi	 Tyrion,	 “ve	 Yedi	 Krallık	 çok	 daha	 iyi bir	hizmet	alırdı.	Bazıları,	Baelor’un	onca	zehir	yüzünden	aklını	kaybettiğine	inanır.” </p>
<p class="calibre1">“Evet,”	 dedi	 Prens	 Oberyn,	 “ama	 şu	 sizin	 Kızıl	 Kale’de	 hiç	 yılan	 görmedim.	 Joffrey	 için	 neler düşünüyorsunuz?” </p>
<p class="calibre1">“Düşünmemeyi	 tercih	 ediyorum.”	 Tyrion	 başını	 sertçe	 eğdi.	 “Müsaadeniz	 olursa,	 arabamız</p>
<p class="calibre1">bekliyor.”	 Tyrion,	 Sansa’nın	 arabaya	 binmesine	 yardım	 etti	 ve	 onun	 ardından	 sakar	 hareketlerle	 kendi tırmandı.	“Lütfen	perdeleri	kapat	leydim.” </p>
<p class="calibre1">“Kapatmasak	olmaz	mı	lordum?”	Sansa	perdelerin	ardında	kapalı	kalmak	istemiyordu.	“Gün	çok</p>
<p class="calibre1">güzel.” </p>
<p class="calibre1">“Kral	 Topraklarının	 iyi	 insanları	 arabaya	 pislik	 atabilir,	 içinde	 beni	 görürlerse,	 ikimize	 de	 bir iyilik	yap	leydim.	Perdeleri	kapat.” </p>
<p class="calibre1">Sansa	 söyleneni	 yaptı.	 Arabanın	 içindeki	 hava	 ısınıp	 ağırlaşırken	 sessizce	 oturdular.	 “Kitabınız için	üzüldüm	lordum,”	demeye	zorladı	Sansa	kendini. </p>
<p class="calibre1">“O	 Joffrey’nin	 kitabıydı.	 Onu	 okusaydı	 birkaç	 şey	 öğrenebilirdi.”	 Tyrion’ın	 sesi,	 aklı	 başka yerdeymiş	gibi	geliyordu.	“Daha	iyi	bilmeliydim.	Görmeliydim...	onca	şey.” </p>
<p class="calibre1">“Belki	hançer	onu	daha	çok	memnun	eder.” </p>
<p class="calibre1">Cüce	 yüzünü	 buruşturduğunda	 yara	 izi	 gerilip	 büküldü.	 “Çocuk	 bir	 hançeri	 hak	 etti	 değil	 mi?” </p>
<p class="calibre1">Şükürler	 olsun	 ki	 Tyrion,	 Sansa’nın	 cevabı	 için	 beklemedi.	 “Joff,	 Kışyarı’nda	 ağabeyin	 Robb’la tartışmıştı.	Söyle	bana,	Majesteleriyle	Bran	arasında	da	tatsızlık	var	mıydı?” </p>
<p class="calibre1">“Bran?”	 Soru,	 Sansa’nın	 aklını	 karıştırdı.	 “Bran	 düşmeden	 önce	 mi	 demek	 istiyorsunuz?”	 Sansa geçmişi	 hatırlamaya	 çalıştı.	 Her	 şey	 çok	 uzun	 zaman	 önce	 olmuştu.	 “Bran	 tatlı	 bir	 çocuktu.	 Herkes	 onu severdi.	O	ve	Tommen	ahşap	kılıçlarla	dövüşmüştü,	hatırlıyorum	ama	sadece	oyun	oynuyorlardı.” </p>
<p class="calibre1">Tyrion	karamsar	sessizliğine	geri	döndü.	Sansa	dışarıdan	gelen	zincir	şıngırtılarını	duyabiliyordu; yivli	 kapı	 yukarı	 çekiliyordu.	 Bir	 an	 sonra	 bir	 bağırma	 sesi	 geldi	 ve	 araba	 sallanarak	 hareket	 etmeye başladı.	Dışarıdaki	manzaradan	yoksun	kalan	Sansa,	kucağında	birleştirdiği	ellerine	bakmayı	tercih	etti, </p>
<p class="calibre1"><a id="p485"></a>kocasının	rahatsız	edici	bakışlarının	farkındaydı.  <i class="calibre4">Bana	neden	böyle	bakıyor</i>? </p>
<p class="calibre1">“Kardeşlerini	seviyordun,	benim	Jaime’yi	sevdiğim	kadar.”  <i class="calibre4">Beni	haince	konuşturmak	için	kurulmuş	bir</i> <i class="calibre4">Lannister	tuzağı	mı	bu</i>?	“Benim	kardeşlerim	haindi	ve	hain	mezarlarını	boyladılar.	Böylelerini	sevmek ihanettir.” </p>
<p class="calibre1">Sansa’nın	 minik	 kocası	 güldü.	 “Robb,	 meşru	 kralına	 karşı	 silahla	 ayaklandı.	 Bu	 eylem	 onu kanunların	 önünde	 hain	 yapar.	 Diğer	 kardeşlerin	 hainliğin	 ne	 olduğunu	 bilemeyecek	 kadar	 küçük	 yaşta öldüler.”	Tyrion	burnunu	ovdu.	“Sansa,	Kışyarında	Bran’a	ne	olduğunu	biliyor	musun?” </p>
<p class="calibre1">“Bran	 düştü.	 Sürekli	 bir	 şeylere	 tırmanıyordu	 ve	 sonunda	 düştü.	 Düşeceğinden	 her	 zaman</p>
<p class="calibre1">korkuyorduk.	Ve	Theon	Greyjoy	onu	öldürdü,	fakat	bu	daha	sonraydı.” </p>
<p class="calibre1">“Theon	Greyjoy.”	Tyrion	iç	geçirdi.	“Leydi	annen	beni	suçlamıştı...	neyse,	seni	çirkin	detaylarla</p>
<p class="calibre1">üzmeyeceğim.	Beni	haksız	yere	suçlamıştı.	Ben	kardeşin	Bran’a	asla	zarar	vermedim.	Ve	sana	vermeye</p>
<p class="calibre1">de	niyetim	yok.” </p>
<p class="calibre1"> <i class="calibre4">Ne	söylememi	istiyor</i>?	“Bunu	bilmek	güzel	lordum.”	Tyrion	ondan	bir	şey	istiyordu	fakat	Sansa	ne olduğunu	bilmiyordu.  <i class="calibre4">Aç	bir	çocuk	gibi	görünüyor	ama	benim	ona	verecek	yiyeceğim	yok.	Neden	beni</i> <i class="calibre4">rahat	bırakmıyor</i>? </p>
<p class="calibre1">Tyrion	 tekrar	 yarasını	 ovuşturdu,	 insanın	 gözünü	 Tyrion’ın	 çirkin	 yüzüne	 çeken	 çirkin	 bir alışkanlıktı	bu.	“Bana	Robb’un	ya	da	leydi	annenin	nasıl	öldüğünü	hiç	sormadın.” </p>
<p class="calibre1">“Ben...	bilmemeyi	tercih	ederim.	Bilirsem	kötü	rüyalar	görürüm.” </p>
<p class="calibre1">“O	halde	başka	bir	şey	söylemeyeceğim.” </p>
<p class="calibre1">“Çok...	çok	naziksiniz.” </p>
<p class="calibre1">“Ah	evet,”	dedi	Tyrion.	“Ben	nezaketin	ta	kendisiyim.	Ve	kötü	rüyaları	iyi	bilirim.” </p>
<p class="calibre1"><a id="p486"></a><b class="calibre3">TYRION</b></p>
<p class="calibre1">Lord	Tywin’in	İnanç’a	verdiği	yeni	taç,	ayak	takımı	tarafından	parçalanandan	iki	kat	daha	uzundu; </p>
<p class="calibre1">kristalin	ve	örgü	altının	haşmeti.	Yüce	Rahip	başını	her	oynattığında	etrafa	gökkuşağı	ışıkları	saçılıyordu. </p>
<p class="calibre1">Tyrion,	bu	ağırlığa	dayanabilen	rahibi	takdir	etmek	zorundaydı.	Ve	hatta,	Anne	ve	Baba’nın	altın	yaldızlı uzun	heykellerin	arasında	duran	Joffrey	ve	Margaery’nin	muhteşem	bir	çift	oluşturduğunu	da	kabul	etmek mecburiyetindeydi. </p>
<p class="calibre1">Gelin,	 fildişi	 ipek	 ve	 Myr	 danteli	 içinde	 güzeldi.	 Elbisesinin	 etekleri,	 küçük	 incilerin	 arasına serpiştirilmiş	 çiçek	 desenleriyle	 süslenmişti.	 Margaery,	 Renly’nin	 dulu	 olarak	 Baratheon	 Hanedanının altın	 ve	 siyah	 renklerini	 giyebilirdi	 ama	 Lannisterlar’a,	 yeşil	 kadifenin	 üstüne	 dikilmiş	 yüzlerce	 altın dokuma	 gülden	 oluşan	 bir	 bakire	 pelerininin	 içinde,	 bir	 Tyrell	 olarak	 gelmişti.	 Tyrion,	 kızın	 gerçekten bakire	olup	olmadığını	merak	etti.	Joffrey’nin	 <i class="calibre4">aradaki	farkı	bildiği	yok	gerçi. </i></p>
<p class="calibre1">Geyik	 boynuzlu	 ve	 aslanlı	 armayla	 süslenmiş	 kıpkırmızı	 kadife	 pelerinin	 altına	 giydiği	 koyu	 gül rengi	takımın	içinde	kral	da	gelin	kadar	muhteşem	görünüyordu.	Altın	rengi	buklelerinin	üstüne	altın	tacını yerleştirmişti.  <i class="calibre4">O	 lanet	 olası	 tacı	 onun	 için	 ben	 korudum. </i>	 Tyrion	 rahatsız	 bir	 şekilde	 ağırlığını	 bir ayağından	 diğer	 ayağına	 verdi.  <i class="calibre4">Çok	 fazla	 şarap. </i>	 Kızıl	 Kale’den	 ayrılmadan	 önce	 su	 dökmeyi	 akıl etmeliydi.	 Shae’le	 geçirdiği	 uykusuz	 gece	 de	 kendini	 hissettirmeye	 başlamıştı	 fakat	 Tyrion’ın	 en	 çok istediği	şey	kahrolası	soylu	yeğenini	boğmaktı. </p>
<p class="calibre1"> <i class="calibre4">Valyria	 çeliğine	 yabancı	 değilim</i>,	 diye	 böbürlenmişti	 çocuk.	 Rahipler,	 Yukarıdaki	 Baba’nın hepimizi	nasıl	yargıladığını	anlatır	dururdu.  <i class="calibre4">Eğer	Baba	şimdi	Joffrey’nin	üstüne	devrilir	ve	onu	bir	bok</i> <i class="calibre4">böceği	gibi	ezerse	buna	inanabilirim. </i></p>
<p class="calibre1">Tyrion	 bunu	 uzun	 zaman	 önce	 görmeliydi.	 Jaime	 kendi	 cinayetini	 kendi	 işlerdi,	 asla	 başka	 adam göndermezdi.	 Cersei,	 izi	 sürüldüğünde	 onu	 işaret	 edecek	 bir	 bıçak	 kullanmayacak	 kadar	 kurnazdı.	 Ama Joff,	o	kibirli,	habis,	aptal,	küçük	sefil... </p>
<p class="calibre1">Tyrion,	 Kışyarı	 kütüphanesinin	 dış	 merdivenlerinden	 aşağı	 indiği	 ve	 Prens	 Joffrey’le	 Tazı’yı kurtları	 öldürmekle	 ilgili	 şakalaşırken	 bulduğu	 o	 soğuk	 sabahı	 hatırladı.  <i class="calibre4">Bir	 kurdu	 öldürmek	 için	 bir</i> <i class="calibre4">köpek	gönder, </i>	demişti	Joffrey.	Ama	Joffrey	bile,	Sandor	Clegane’e	Eddard	Stark’ın	oğlunu	öldürmesini emredecek	 kadar	 aptal	 değildi;	 Tazı,	 Cersei’ye	 giderdi.	 Joffrey,	 maşasını,	 kuzeye	 doğru	 ilerleyen	 kral kafilesinin	peşine	takılan	sefil	sürünün	içinde,	hürsüvarilerin,	tacirlerin	ve	kamp	takipçilerinin	arasında bulmuştu.  <i class="calibre4">Bir	 prensin	 takdiri	 ve	 birkaç	 sikke	 için	 hayatım	 tehlikeye	 atmayı	 göze	 alan	 değersiz	 bir</i> <i class="calibre4">yarım	akıllı. </i>	Bran’ın	boğazını	kesmeden	önce	Robert’ın	Kışyarı’ndan	ayrılmasını	beklemenin	kimin	fikri olduğunu	 merak	 etti	 Tyrion.  <i class="calibre4">Büyük	 ihtimalle	 Joffun.	 Bu	 fikrin,	 kurnazlığın	 zirvesi	 olduğunu	 düşündü</i> <i class="calibre4">şüphesiz. </i></p>
<p class="calibre1">Tyrion,	 prensin	 kendi	 hançerinin	 mücevherli	 bir	 kabzası	 ve	 altın	 kakmalı	 bir	 bıçağı	 olduğunu hatırlar	 gibiydi.	 Joff	 o	 hançeri	 kullanacak	 kadar	 aptalca	 davranmamıştı	 en	 azından.	 Bunun	 yerine babasının	 silahlarını	 karıştırmıştı.	 Robert	 Baratheon	 dikkatsizce	 cömert	 bir	 adamdı	 ve	 oğluna	 onun istediği	 her	 hançeri	 verebilirdi...	 ama	 Tyrion,	 Joffun	 hançeri	 aşırdığını	 tahmin	 ediyordu.	 Robert, Kışyarina,	 şövalyelerden	 ve	 hizmetlilerden	 oluşan	 bir	 kuyruk,	 devasa	 bir	 araba	 ve	 bir	 yük	 vagonuyla gelmişti.	 Hiç	 şüphe	 yok	 ki	 vazifeşinas	 bir	 hizmetkâr,	 Robert’ın	 silahlardan	 birini	 arzu	 etme	 ihtimaline karşı,	kralın	silahlarının	da	kralla	birlikte	geldiğinden	emin	olmuştu. </p>
<p class="calibre1">Joff’un	 seçtiği	 hançer	 iyi	 ve	 sadeydi.	 Altın	 süslemesi,	 kabzasında	 mücevheri,	 bıçağında	 gümüş</p>
<p class="calibre1"><a id="p487"></a>kakması	yoktu.	Kral	Robert	o	hançeri	asla	kullanmıyordu,	büyük	ihtimalle	böyle	bir	şeye	sahip	olduğunu bile	 unutmuştu.	 Ama	 Valyria	 çeliği	 ölümcül	 derecede	 keskindi...	 deriyi,	 eti	 ve	 kası	 tek	 darbede	 biçip geçecek	kadar	keskin.  <i class="calibre4">Valyria	 çeliğine	 yabancı	 değilim, </i>	 demişti	 Joff.	 Ama	 yabancıydı,	 değil	 mi?	 Aksi takdirde	Serçeparmak’ın	hançerini	seçecek	kadar	aptalca	davranmazdı. </p>
<p class="calibre1">Joff	 un	 bunu	  <i class="calibre4">neden</i>	 yaptığı	 Tyrion	 için	 hâlâ	 muammaydı.  <i class="calibre4">Sadece	 zalimlikti	 belki</i>?	 Joff	 da fazlasıyla	 zalimlik	 vardı.	 Tyrion,	 içtiği	 bütün	 şarabı	 kusmamak	 ve	 pantolonuna	 işememek	 için çabalıyordu.	Rahatsız	bir	şekilde	kıpırdandı.	Kahvaltıda	dilini	tutmak	zorunda	kalmıştı.  <i class="calibre4">Oğlan	bildiğimi</i> <i class="calibre4">biliyor.	Yemin	ederim	ki	şu	büyük	ağzım	ölümüm	olacak. </i></p>
<p class="calibre1">Yedi	yemin	verildi,	yedi	dua	okundu	ve	yedi	vaat	mübadele	edildi.	Düğün	şarkısı	söylendiğinde</p>
<p class="calibre1">ve	evliliğe	itiraz	eden	kimse	çıkmadığında	pelerinleri	değiş	tokuş	etme	vakti	geldi.	Tyrion,	ağırlığını	bir bodur	bacağından	diğerine	verdi,	babasının	ve	Kevan	amcasının	arasından	töreni	görmeye	çalıştı.  <i class="calibre4">Eğer</i> <i class="calibre4">tanrılar	 iyiyse	 Joff	 bu	 işi	 eline	 yüzüne	 bulaştırır. </i>	 Öfkesini	 gözlerinden	 okumasın	 diye	 Sansa’ya bakmıyordu.  <i class="calibre4">Eğilebilirdin	 seni	 tanrının	 belası.	 O	 kaskatı	 Stark	 dizlerini	 biraz	 bükmek	 ve	 gururumun</i> <i class="calibre4">birazını	korumama	izin	vermek	çok	mu	zordu</i>	? </p>
<p class="calibre1">Joffrey,	 kardeşi	 Tommen’dan	 aldığı	 katlanmış	 gelin	 pelerinini	 gösterişli	 bir	 şekilde	 silkelerken, Mace	Tyrell,	kızının	bakire	pelerinini	nazikçe	çıkardı.	On	üç	yaşındaki	çocuk	kral,	on	altı	yaşındaki	gelin kadar	uzundu;	karısının	boyuna	yetişmek	için	bir	soytarının	sırtına	çıkmasına	gerek	yoktu.	Joffrey,	kırmızı ve	altın	renkli	pelerini	Margaery’nin	omuzlarına	serdi	ve	pelerinin	yakasını	bağlamak	için	öne	eğildi.	Ve Margaery,	 bu	 kadar	 kolay	 bir	 şekilde	 babasının	 korumasından	 kocasının	 korumasına	 geçti.  <i class="calibre4">Peki	 onu</i> <i class="calibre4">Joff ’tan	 kim	 koruyacak</i>?	 Tyrion,	 diğer	 Kral	 Muhafızlarıyla	 birlikte	 duran	 Çiçek	 Şövalyesine	 baktı. </p>
<p class="calibre1"> <i class="calibre4">Kılıcınızı	keskin	tutsanız	iyi	olur	Sör	Loras. </i></p>
<p class="calibre1">“Bu	 öpücükle	 aşk	 yemini	 veriyorum!”	 diye	 duyurdu	 Joffrey	 çınlayan	 bir	 tonla.	 Margaery	 aynı sözleri	 tekrarladığında,	 Joffrey	 kızı	 kendine	 çekti	 ve	 onu	 uzun	 uzun	 öptü.	 Yüce	 Rahip,	 Baratheon	 ve Lannister	 Hanedanlarindan	 Joffrey’yi	 ve	 Tyrell	 Hanedanından	 Margaery’yi	 resmi	 olarak	 tek	 beden,	 tek yürek,	tek	ruh	ilan	ederken,	rahibin	başındaki	taçta	bir	kez	daha	gökkuşağı	ışıkları	dans	etti. </p>
<p class="calibre1">Güzel,	bu	iş	bitti.	Şimdi	kahrolası	kaleye	dönelim	de	işeyebileyim. </p>
<p class="calibre1">Septten	çıkmak	için	sıralanan	düğün	alayının	başında,	beyaz	pullu	zırhlar	ve	kar	beyazı	pelerinler</p>
<p class="calibre1">giyen	Sör	Loras	ve	Sör	Meryn	vardı.	Onların	arkasından,	bir	sepetin	içinden	gül	yaprakları	saçarak	kral ve	 kraliçenin	 önünde	 yürüyen	 Prens	 Tommen	 geliyordu.	 Kraliyet	 çiftini,	 Kraliçe	 Cersei	 ve	 Lord	 Tyrell takip	ediyordu,	peşlerinde	gelinin	annesi	ve	Lord	Tywin	vardı,	kol	kola	yürüyorlardı.	Onların	arkasında yalpalayarak	yürüyen	Diken	Kraliçesinin	tek	eli	bastonunda,	tek	eli	Sör	Kevan	Lannister’ın	kulundaydı. </p>
<p class="calibre1">Diken	 Kraliçesinin	 ikiz	 muhafızları,	 kadının	 düşme	 ihtimaline	 karşı	 yakın	 takipteydi.	 Daha	 sonra	 Sör Garlan	Tyrell	ve	leydi	karısı	geliyordu.	Ve	sonunda,	sıra	Tyrion’la	Sansa’ya	geldi. </p>
<p class="calibre1">“Leydim.”	Tyrion	kolunu	Sansa’ya	uzattı.	Sansa	vazifeşinas	bir	şekilde	kocasının	koluna	girdi	ama</p>
<p class="calibre1">birlikte	 koridor	 boyunca	 yürürlerken	 Tyrion	 karısının	 katılığını	 hissedebiliyordu.	 Sansa	 bir	 kez	 bile gözlerini	aşağı	indirip	ona	bakmıyordu. </p>
<p class="calibre1">Tyrion,	 henüz	 kapıya	 bile	 varmadan	 dışarıdaki	 tezahürat	 seslerini	 duydu,	 insanlar	 Margaery’yi öyle	çok	seviyordu	ki	Joffrey’yi	tekrar	sevmeye	bile	gönüllüydüler.	Margaery	bir	zamanlar	Renly’ye	aitti; bu	 insanları,	 onları	 kurtarmak	 için	 makberden	 çıkıp	 gelecek	 kadar	 çok	 seven	 genç	 ve	 yakışıklı	 prense. </p>
<p class="calibre1">Margaery’yle	birlikte	Yüksek	Bahçe’nin	cömertliği	de	gelmişti,	Gül	Yolu’ndan	güneye	akmıştı	cömertlik. </p>
<p class="calibre1">Ama	 bu	 aptallar,	 Gül	 Yolu’nu	 en	 başta	  <i class="calibre4">kapatanın</i>	 ve	 o	 kanlı	 kıtlığı	 başlatanın	 bizzat	 Mace	 Tyrell olduğunu	unutmuş	gibi	görünüyorlardı. </p>
<p class="calibre1">Septin	kapısından	serin	sonbahar	havasına	çıktılar.	“Asla	kaçamayacağımızdan	korkmuştum,”	dedi</p>
<p class="calibre1">Tyrion. </p>
<p class="calibre1">Sansa’nın	Tyrion’a	bakmaktan	başka	şansı	yoktu	artık.	“Ben...	evet	lordum.	Dediğiniz	gibi.”	Üzgün</p>
<p class="calibre1"><a id="p488"></a>görünüyordu.	“Lâkin	güzel	bir	törendi.” </p>
<p class="calibre1"> <i class="calibre4">Bizimkinin	 tersine. </i>	 “Uzundu.	 Bu	 kadarını	 söyleyebilirim.	 Adamakıllı	 işemek	 için	 kaleye dönmeliyim.”	Tyrion	burun	kökünü	ovuşturdu.	“Keşke	beni	şehirden	uzaklaştıracak	bir	görev	bulsaydım. </p>
<p class="calibre1">Serçeparmak	zeki	bir	adam.” </p>
<p class="calibre1">Kral	 Muhafızları	 tarafından	 çevrilmiş	 olan	 Joffrey	 ve	 Margaery,	 geniş	 mermer	 meydana	 bakan basamakların	 en	 tepesinde	 duruyordu.	 Sör	 Addam’m	 komutasındaki	 altın	 pelerinliler,	 Kral	 Kutsanmış</p>
<p class="calibre1">Baelor’un	 heykelinin	 hamiyetperver	 bir	 edayla	 yukarıdan	 seyrettiği	 kalabalığı	 geride	 tutuyordu. </p>
<p class="calibre1">Tyrion’ın,	 yeni	 evli	 çifti	 kutlamak	 üzere	 diğerleriyle	 birlikte	 sıraya	 girmekten	 başka	 seçeneği	 yoktu. </p>
<p class="calibre1">Margaery’nin	 parmaklarını	 öptü	 ve	 kıza	 mutluluklar	 diledi.	 Şükürler	 olsun	 ki	 arkadaki	 insanlar	 kendi sıralarını	bekliyordu,	Tyrion’la	Sansa	fazla	oyalanmak	zorunda	kalmadılar. </p>
<p class="calibre1">Arabaları	 güneşin	 altındaydı,	 bu	 yüzden	 içerisi	 epey	 ısınmıştı.	 Araba	 hareket	 ettiğinde,	 Tyrion başım	koluna	dayayıp	uzandı. </p>
<p class="calibre1">Sansa,	gözlerini	ellerine	dikerek	oturdu.  <i class="calibre4">En	az	Tyrell	kızı	kadar	güzel. </i>	Saçları	sonbahar	kızılıydı, gözleri	 koyu	 Tully	 mavisi.	 Keder,	 acılı	 ve	 hassas	 bir	 ifade	 vermişti	 yüzüne	 ve	 bu	 ifade	 onu	 daha	 güzel yapmıştı.	Tyrion	ona	uzanmak	istedi,	onun	nezaket	kalkanını	kırmak.	Tyrion’ı	konuşturan	bu	istek	miydi? </p>
<p class="calibre1">Yoksa	aklını	idrar	kesesindeki	şişkinlikten	uzaklaştırma	ihtiyacı	mı? </p>
<p class="calibre1">‘Yollar	 tekrar	 güvenli	 hale	 geldiğinde	 Casterly	 Kayası’na	 yolculuk	 edebileceğimizi	 düşündüm. </p>
<p class="calibre1"> <i class="calibre4">Joffrey’den	ve	ablamdan	uzağa. </i>	Tyrion,	Joffrey’nin	 <i class="calibre4">Dört	Kralın	Hayatı’na</i>	yaptığı	şeyi	düşündükçe	daha huzursuz	oluyordu.  <i class="calibre4">Orada	bir	mesaj	vardı,	ah	evet. </i>	“Sana	Altın	Galeri’yi,	Aslan	Ağzı’nı	ve	küçük	birer çocukken	 Jaime’yle	 oyunlar	 oynadığımız	 Kahramanlar	 Salonu’nu	 göstermek	 beni	 mutlu	 eder.	 Denizin kalenin	altına	girdiği	yerden	gelen	gümbürtüleri	duyabilirsin...” </p>
<p class="calibre1">Sansa	başını	ağır	ağır	kaldırdı.	Tyrion	onun	ne	gördüğünü	biliyordu;	şişkin	ve	hayvani	bir	alın,	bir burun	kökü,	pembe	ve	eğri	büğrü	bir	yara	izi	ve	birbirinden	farklı	renklerdeki	gözler.	Sansa’nın	gözleri kocamandı,	maviydi	ve	boştu.	“Lord	kocamın	arzu	ettiği	her	yere	giderim.” </p>
<p class="calibre1">“Bu	yolculuğun	seni	memnun	edeceğini	ummuştum	leydim.” </p>
<p class="calibre1">“Lordumu	memnun	etmek	beni	memnun	eder.” </p>
<p class="calibre1">Tyrion’ın	 ağzı	 gerildi.  <i class="calibre4">Sen	 ne	 zavallı	 bir	 adamsın.	 Aslan	 Ağzı’yla	 ilgili	 gevezelik	 etmenin	 onu</i> <i class="calibre4">gülümseteceğini	 mi	 sandın</i>?  <i class="calibre4">Bir	 kadını	 altından	 başka	 bir	 şeyle	 gülümsettiğin	 oldu	 mu	 hiç</i>?	 “Hayır, aptalca	bir	fikirdi.	Kaya’yı	yalnızca	bir	Lannister	sevebilir.” </p>
<p class="calibre1">“Evet	lordum.	Nasıl	isterseniz.” </p>
<p class="calibre1">Tyrion,	sıradan	insanların	Kral	Joffrey’nin	adını	bağırdığını	duyabiliyordu.  <i class="calibre4">O	zalim	çocuk	üç	yıl</i> <i class="calibre4">içinde	yetişkin	bir	erkek	olacak,	meşru	hakkını	yönetecek...	ve	başında	azıcık	akıl	olan	bütün	cüceler</i> <i class="calibre4">Kral	 Toprakları’nın	 çok	 uzağına	 kaçacak. </i>	 Belki	 Eski	 Şehir.	 Hatta	 belki	 Özgür	 Şehirler.	 Tyrion	 her zaman	 Braavos’un	 Titanı’nı	 görmek	 istemişti.	 Belki	 Sansa’yı	 da	 mutlu	 ederdi	 bu.	 Nazik	 bir	 sesle Braavos’tan	 bahsetti	 ve	 bir	 zamanlar	 üstünde	 yürüdüğü	 Sur	 kadar	 buzlu	 ve	 teslim	 olmaz	 bir	 nezaket duvarıyla	karşılaştı.	Bu	duvar	Tyrion’ı	bezdirmişti. </p>
<p class="calibre1">Yolun	geri	kalanını	sessizlik	içinde	geçirdiler.	Tyrion	bir	süre	sonra	Sansa’nm	bir	şey	söylemesini umarken	 buldu	 kendini,	 herhangi	 bir	 şey,	 küçücük	 bir	 kelime	 ama	 Sansa	 hiç	 konuşmadı.	 Araba	 kalenin avlusunda	 durduğunda,	 Tyrion	 bir	 seyisin	 yardımıyla	 aşağı	 indi.	 “Bir	 saat	 sonra	 ziyafette	 olmamız gerekiyor	 leydim.	 Birazdan	 sana	 katılacağım.”	 Uyuşmuş	 bacaklarıyla	 uzaklaştı.	 Avlunun	 karşısından, Margaery’nin	 nefes	 nefese	 kahkahalarını	 duyabiliyordu,	 Joffrey	 onu	 eyerinden	 indiriyordu.  <i class="calibre4">Joffrey	 bir</i> <i class="calibre4">gün	Jaime	kadar	uzun	olacak</i>,	diye	düşündü	 <i class="calibre4">ve	ben	onun	ayaklarının	altındaki	cüce	olarak	kalacağım. </i></p>
<p class="calibre1"> <i class="calibre4">Ve	bir	gün	Joffrey	beni	daha	da	kısa	boylu	yapmak	isteyecek... </i></p>
<p class="calibre1">Tyrion	bir	tuvalet	buldu	ve	sabah	şarabını	mesanesinden	boşaltırken	minnetle	iç	geçirdi,	işemenin, </p>
<p class="calibre1">bir	kadına	sahip	olmak	kadar	güzel	olduğu	zamanlar	vardı	ve	bu	onlardan	biriydi.	Tyrion	şüphelerinden</p>
<p class="calibre1"><a id="p489"></a>ve	günahlarından	da	bu	kadar	kolay	arınabilmek	isterdi. </p>
<p class="calibre1">Podric	Payne,	Tyrion’ın	dairesinin	kapısında	bekliyordu.	‘Yeni	takımınızı	çıkardım.	Burada	değil. </p>
<p class="calibre1">Yatağınızın	üstünde.	Yatak	odasında.” </p>
<p class="calibre1">“Evet,	 yatağı	 yatak	 odasında	 tutuyoruz.”	 Ziyafet	 için	 hazırlanan	 Sansa	 odada	 olmalıydı.  <i class="calibre4">Shae	 de</i> <i class="calibre4">öyle. </i>	“Pod,	şarap.” </p>
<p class="calibre1">Tyrion	şarabını	pencere	sekisine	oturarak	içti,	aşağıdaki	mutfakların	karmaşasını	düşündü.	Güneş, </p>
<p class="calibre1">kale	 duvarının	 tepesine	 dokunmamıştı	 henüz	 ama	 Tyrion	 pişen	 ekmeklerin	 ve	 kızaran	 etlerin	 kokusunu alabiliyordu.	 Beklentilerle	 dolu	 konuklar	 birazdan	 taht	 odasına	 akın	 edecekti;	 şarkıların	 ve	 ihtişamın akşamı	olacaktı	bu.	Bu	akşam	sadece	Yüksek	Bahçe	ile	Casterly	Kayasını	evlendirmek	için	değil,	bu	iki hanedanın	zenginliğini	ve	kuvvetini,	Joffrey’nin	hükümranlığına	hâlâ	karşı	olmayı	düşünebilecek	herkese bir	ders	olarak	göstermek	için	tertip	edilmişti. </p>
<p class="calibre1">Lâkin	 Stannis	 Baratheon	 ve	 Robb	 Stark’ın	 başına	 gelenlerden	 sonra	 kim	 Joffrey’nin</p>
<p class="calibre1">hükümranlığına	 itiraz	 edecek	 kadar	 çılgın	 olabilirdi	 şimdi?	 Nehir	 topraklarında	 hâlâ	 kavga	 vardı	 fakat çemberler	her	yerde	daralıyordu.	Sör	Gregor	Clegane,	Üç	Dişli	Mızrak’ı	geçmiş	ve	yakut	geçidi	almıştı, bunun	ardından	Harrenhal’u	neredeyse	hiç	uğraşmadan	ele	geçirmişti.	Denizgözcüsü,	Kara	Wälder	Frey’e teslim	 olmuştu.	 Lord	 Randyll	 Tarly,	 Bakire	 Havuzu’nu,	 Gölgeli	 Vadi’yi	 ve	 Kral	 Yolu’nu	 tutuyordu. </p>
<p class="calibre1">Batıda,	 Sör	 Daven	 Lannister,	 Altın	 Diş’e	 gitmiş	 ve	 Nehirova’nın	 üstüne	 yürümek	 üzere	 Sör	 Forley	 ile birleşmişti.	 Sör	 Ryman	 Frey	 onlara	 katılacak	 iki	 bin	 mızrakçının	 başında	 Ikizler’den	 ayrılmıştı.	 Ayrıca Paxter	Redwyne,	kendi	donanmasının	kısa	zaman	içinde	Arbor’dan	yelken	açacağını,	Dorne’u	dolaşacak</p>
<p class="calibre1">ve	Taş	Basamaklar’dan	geçecek	olan	uzun	deniz	seferinin	başlayacağını	söylemişti.	Stannis’in	bir	Lysli korsan	 gemisine	 karşı	 on	 gemi	 olacaktı.	 Üstatlar	 tarafından	 Beş	 Kralın	 Savaşı	 olarak	 anılan	 mücadele sona	ermek	üzereydi.	Mace	Tyrell,	Lord	Tywin’in	ona	hiç	zafer	bırakmadığından	şikâyetçiydi. </p>
<p class="calibre1">“Lordum?”	 Pod,	 Tyrion’ın	 yanındaydı.	 “Üstünüzü	 değiştirecek	 misiniz?	 Takımınızı	 koydum. </p>
<p class="calibre1">Yatağınızın	üstüne.	Ziyafet	için.” </p>
<p class="calibre1"><b class="calibre3">“Ziyafet	 mi?”	 dedi	 Tyrion	 asık	 suratla.	 “Hangi	 ziyafet?”	 “Düğün	 ziyafeti.”	 Pod	 istihzayı</b> <b class="calibre3">anlamamıştı	elbette.	“Kral	Joffrey	ve	Leydi	Margaery.	Yani	Kraliçe	Margaery.” </b></p>
<p class="calibre1">Tyrion	 bu	 akşam	 çok	 ama	 çok	 sarhoş	 olmaya	 karar	 vermişti.	 “Pekâlâ,	 genç	 Podrick,	 gidip	 beni ziyafet	havasına	sokalım.” </p>
<p class="calibre1">Tyrion	 ve	 Pod	 odaya	 girdiğinde,	 Shae,	 Sansa’nın	 saçlarını	 yapıyordu.  <i class="calibre4">Neşe	 ve	 keder</i>,	 diye düşündü	onları	bir	arada	gören	Tyrion.  <i class="calibre4">Kahkahalar	ve	gözyaşları. </i>	Sansa,	yakası	renkli	kürkle	süslenmiş</p>
<p class="calibre1">gümüşi	 gri	 bir	 elbise	 giymişti,	 mor	 astarlı	 elbisenin	 yarasa	 kesimli	 kolları	 neredeyse	 yere	 değiyordu. </p>
<p class="calibre1">Shae,	 Sansa’nın	 saçlarını,	 koyu	 mor	 taşlarla	 süslenmiş	 gümüş	 bir	 saç	 filesinin	 içine	 ustaca	 toplamıştı. </p>
<p class="calibre1">Sansa’yı	 daha	 önce	 hiç	 bu	 kadar	 güzel	 görmemişti	 Tyrion	 ama	 kız	 o	 uzun,	 saten	 kolların	 altına	 hüzün giyiyordu.	“Leydi	Sansa,”	dedi,	“bu	gece	salondaki	en	güzel	kadın	siz	olacaksınız.”	“Lordum	çok	nazik.” </p>
<p class="calibre1">“Leydim,”	 dedi	 Shae	 istekli	 bir	 sesle.	 “Gelip	 masalara	 hizmet	 edemez	 miyim?	 Turtanın	 içinden çıkan	güvercinleri	görmeyi	çok	istiyorum.” </p>
<p class="calibre1">Sansa	kararsız	bir	ifadeyle	Shae’e	baktı.	“Kraliçe	bütün	hizmetkârları	seçti.” </p>
<p class="calibre1">“Üstelik	 salon	 çok	 kalabalık	 olacak.”	 Tyrion	 öfkesini	 yutmak	 zorunda	 kaldı.	 “Ama	 müzisyenler bütün	 kaleyi	 dolaşacak	 ve	 dış	 avluda	 herkesin	 yiyip	 içmesi	 için	 masalar	 kurulacak.”	 Yeni	 takımını inceledi;	 kırmızı	 kadifeden	 dikilmişti,	 ceketin	 vatkalı	 omuzları	 vardı,	 kabarık	 kollarındaki	 kesiklerin içinden	siyah	saten	astar	görünüyordu.  <i class="calibre4">Güzel	bir	kıyafet,	istediği	tek	şey	onu	giyecek	yakışıklı	bir	adam. </i></p>
<p class="calibre1">“Gel	Pod,	şunun	içine	girmeme	yardım	et.” </p>
<p class="calibre1">Tyrion	 giyinirken	 bir	 kadeh	 şarap	 daha	 içti,	 sonra	 kolundan	 tuttuğu	 Sansa’yı,	 taht	 odasına	 doğru akan	 ipek,	 saten	 ve	 kadife	 nehrine	 karıştırmak	 üzere	 Mutfak	 Kalesi’nden	 çıkardı.	 Bazı	 konuklar sıralardaki	 yerlerini	 bulmak	 için	 salona	 girmişti.	 Diğerleri,	 öğleden	 sonranın	 mevsim	 dışı	 sıcaklığının</p>
<p class="calibre1"><a id="p490"></a>tadını	 çıkararak	 kapıların	 önünde	 dolaşıyordu.	 Tyrion	 ve	 Sansa,	 gerekli	 nezaket	 hareketlerini	 yerine getirmek	için	avluda	gezindiler. </p>
<p class="calibre1">Lord	 Gyles’e	 öksürüğün	 daha	 iyi	 olduğunu	 söyleyen,	 Elinor	 TyrelFin	 kıyafetine	 iltifat	 eden, Jalabhar	Xho’ya	Yaz	Adalarındaki	düğün	teamülleriyle	ilgili	sorular	soran	Sansa’yı	izlerken,  <i class="calibre4">bu	işte	iyi,</i> diye	 düşündü	 Tyrion.	 Sör	 Kevan,	 Tyrion’ın	 kuzeni	 Sör	 LanceFi	 avluya	 getirmişti,	 genç	 şövalye mücadeleden	 beri	 ilk	 kez	 hasta	 yatağından	 çıkmıştı.  <i class="calibre4">Korkunç	 görünüyor. </i>	 Lancel’in	 saçları	 incelmiş, beyazlamıştı	ve	delikanlı	bir	sopa	kadar	zayıftı.	Yanında	onu	ayakta	tutan	babası	olmasa	yere	yığılacağı kesindi.	 Ancak	 Sansa	 genç	 şövalyenin	 kahramanlığını	 övüp	 onun	 tekrar	 güçlendiğini	 görmenin	 ne	 kadar güzel	olduğunu	söylediğinde,	hem	Lancel’in	hem	de	Sör	Kevan’ın	yüzü	ışıldadı.  <i class="calibre4">Sansa,	foffrey	için	daha</i> <i class="calibre4">iyi	 bir	 kraliçe	 ve	 daha	 iyi	 bir	 eş	 olurdu,	 Joffrey’de	 onu	 sevecek	 duygu	 olsaydı. </i>	 Tyrion,	 yeğeninin herhangi	birini	sevmeye	istidadı	olup	olmadığını	merak	etti. </p>
<p class="calibre1">Leydi	 Olenna	 Tyrell,	 kendisinden	 daha	 ağır	 görünen	 altın	 kumaşlı	 elbisesinin	 içinde	 Sansa’yla Tyrion’ın	yanına	geldiğinde,	“Muhteşem	görünüyorsun	çocuğum,”	dedi	Sansa’ya.	“Lâkin	saçlarına	rüzgâr değmiş.”	Ufak	tefek	yaşlı	kadın	elini	uzattı	ve	birkaç	dağınık	bukleyi	yerine	sokup	Sansa’nm	saç	filesini düzeltti.	 “Kayıplarını	 duyduğumda	 çok	 üzüldüm,”	 dedi	 Sansa’nın	 saçlarına	 dokunurken.	 “Biliyorum ağabeyin	 korkunç	 bir	 haindi	 fakat	 düğünlerde	 insan	 öldürmeye	 başlarsak,	 insanlar	 evlilikten	 şu	 anda korktuklarından	bile	fazla	korkarlar.	İşte,	şimdi	daha	iyi	oldu.”	Leydi	Olenna	gülümsedi.	“İki	gün	sonra Yüksek	 Bahçe’ye	 dönmek	 için	 yola	 çıkacağımı	 söylemekten	 mutluluk	 duyuyorum.	 Bu	 pis	 kokulu	 şehri yeterince	 gördüm,	 teşekkür	 ederim.	 Erkekler	 savaşırken	 sen	 küçük	 bir	 ziyaret	 için	 bana	 eşlik	 etmek istersin	 belki?	 Margaery’yi	 ve	 onun	 güzel	 leydilerini	 dehşetle	 özleyeceğim.	 Senin	 refakatin	 benim	 için çok	tatlı	bir	teselli	olur.” </p>
<p class="calibre1">“Çok	naziksiniz	leydim,”	dedi	Sansa,	“lâkin	benim	yerim	lord	kocamın	yanı.” </p>
<p class="calibre1">Leydi	 Olenna	 buruşuk	 ve	 dişsiz	 ağzıyla	 Tyrion’a	 gülümsedi.	 “Ah?	 Bu	 aptal	 ve	 yaşlı	 kadını bağışlayın	 lordum,	 niyetim	 güzel	 karınızı	 çalmak	 değildi.	 Şeytani	 bir	 düşmana	 karşı	 bir	 Lannister ordusunun	başında	uzaklarda	olacağınızı	düşünmüştüm.” </p>
<p class="calibre1">“Ejderhalardan	 ve	 geyiklerden	 oluşan	 bir	 ordu.	 Hazine	 başı,	 bütün	 orduların	 masraflarının ödendiğinden	emin	olmak	için	mecliste	kalmak	zorunda.” </p>
<p class="calibre1">“Elbette.	Ejderhalar	ve	geyikler,	bu	çok	zekice.	Ve	cüce	metelikleri.	Cüce	meteliklerini	duydum. </p>
<p class="calibre1">Onları	toplamak	korkunç	bir	angarya	olmalı.” </p>
<p class="calibre1">“Toplama	işini	başkalarına	bırakıyorum	leydim.” </p>
<p class="calibre1">“Ah,	 öyle	 mi?	 Bizzat	 ilgilenmek	 isteyeceğinizi	 düşünürdüm.	 Kraliyetin	 o	 cüce	 metelikleriyle dolandırılmasına	izin	veremeyiz,	öyle	değil	mi?” </p>
<p class="calibre1">“Tanrılar	korusun.”	Tyrion,	Lord	Luthor	Tyrell’in	o	uçurumdan	kasten	atlayıp	atlamadığını	merak</p>
<p class="calibre1">etmeye	başlıyordu.	“Müsaade	ederseniz	Leydi	Olenna,	yerlerimize	geçme	vakti	geldi.” </p>
<p class="calibre1">“Ben	 de	 geçeyim.	 Yetmiş	 yedi	 çeşit	 yemek,	 söylemeye	 dilim	 varmıyor.	 Bunu	 bir	 parça	 aşırı bulmuyor	 musunuz	 lordum?	 Ben	 kendi	 adıma	 üç	 dört	 lokmadan	 fazla	 yiyemiyorum,	 tabii	 siz	 ve	 ben ziyadesiyle	ufak	yapılıyız,	öyle	değil	mi?”	Leydi	Olenna	tekrar	Sansa’nın	saçlarına	dokundu.	“Pekâlâ,	git bakalım	çocuğum	ve	biraz	daha	mutlu	olmaya	çalış.	Bak	şimdi,	muhafızlarım	nereye	kayboldu?	Sağ,	Sol, neredesiniz?	Gelin	de	yüksek	platforma	gitmeme	yardım	edin.” </p>
<p class="calibre1">Karanlığa	 hâlâ	 bir	 saat	 olmasına	 rağmen,	 taht	 odası	 şimdiden	 ışık	 içinde	 yüzüyordu;	 bütün apliklerde	meşaleler	yanıyordu.	Çığırtkanlar	içeri	giren	lordların	ve	leydilerin	isimlerini	ve	unvanlarını duyururken,	konuklar	masaların	yanında	duruyordu.	Kraliyet	üniforması	giyen	yaver	çömezleri,	lordlara ve	 leydilere	 geniş	 merkez	 koridor	 boyunca	 eşlik	 ediyordu.	 Salonun	 üstündeki	 galeri	 müzisyenlerle doluydu;	davulcular,	flütçüler,	kemancılar,	yaylılar,	üflemeliler	ve	vurmalı	çalgılar. </p>
<p class="calibre1">Tyrion,	Sansa’nın	kolunu	yakaladı,	ağır	ve	paytak	adımlarla	koridoru	yürüdü.	Üzerindeki	gözleri</p>
<p class="calibre1"><a id="p491"></a>hissedebiliyordu;	 onu	 eskisinden	 bile	 çirkin	 yapan	 taze	 yara	 izine	 bakıyorlardı.  <i class="calibre4">Bırak	 baksınlar</i>,	 diye düşündü	 Tyrion	 yerine	 otururken.  <i class="calibre4">Bırak	 doya	 doya	 baksınlar	 ve	 fısıldansınlar,	 onlar	 istiyor	 diye</i> <i class="calibre4">kendimi	saklamayacağım. </i>	Tyrion	ve	Sansa’nın	ardından	Diken	Kraliçesi	içeri	girdi,	ayaklarını	sürüyerek minik	 adımlarla	 yürüyordu.	 Tyrion	 kimin	 daha	 tuhaf	 göründüğünü	 merak	 etti;	 Sansa	 ile	 o	 mu	 yoksa	 iki metrelik	ikiz	muhafızların	arasında	yürüyen	buruşuk	kadın	mı? </p>
<p class="calibre1">Joffrey	 ve	 Margaery,	 taht	 salonuna	 birbirinin	 aynı	 iki	 beyaz	 savaş	 atının	 sırtında	 girdiler.	 Yaver çömezleri	 onların	 önünde	 koşuyor	 ve	 hayvanların	 ayaklarının	 altına	 gül	 yaprakları	 saçıyordu.	 Kral	 ve kraliçe	de	ziyafet	için	üstlerini	değiştirmişlerdi.	Joffrey,	siyah	kırmızı	şeritli	bir	pantolon	ve	altın	dokuma kumaştan	dikilmiş	bir	ceket	giymişti,	ceketin	kol	yenleri	siyah	satendi	ve	akik	düğmeleri	vardı.	Margaery, septte	 giydiği	 ağırbaşlı	 elbiseyi	 çok	 daha	 dekolte	 bir	 kıyafetle	 değiştirmişti,	 dar	 bir	 beden	 kısmı	 olan yeşil	 atlas	 elbise,	 kızın	 kollarını	 ve	 göğüslerinin	 üstünü	 açıkta	 bırakıyordu.	 Margaery	 saçlarını toplamamıştı,	 kahverengi	 yumuşak	 bukleler	 kızın	 beyaz	 omuzlarına	 dökülüyor	 ve	 hemen	 hemen	 beline kadar	iniyordu.	Genç	kraliçenin	başında	ince,	altın	bir	taç	vardı.	Margaery’nin	gülümsemesi	utangaç	ve tatlıydı.  <i class="calibre4">Sevimli	bir	kız, </i>	diye	düşündü	Tyrion	 <i class="calibre4">ve	yeğenimin	hak	ettiğinden	daha	nazik	bir	kader. </i></p>
<p class="calibre1">Kral	 Muhafızları	 yeni	 evli	 çifti	 yüksek	 platforma	 götürdü;	 düğün	 için	 Baratheon	 altını,	 Lannister kırmızısı	ve	Tyrell	yeşili	şeritlerle	donatılan	Demir	Taht’ın	gölgesinin	altındaki	onur	koltuklarına.	Cersei, Margaery’ye	sarıldı	ve	kızın	yanaklarını	öptü.	Sonra	Lord	Tywin,	Lancei	ve	Sör	Kevan	aynı	şeyi	yaptı. </p>
<p class="calibre1">Joffrey,	gelinin	babasından	ve	ağabeyleri	Loras’la	Garlan’dan	sevgi	dolu	öpücükler	aldı.	Kimse	Tyrion’ı öpmek	 için	 acele	 ediyormuş	 gibi	 görünmedi.	 Kral	 ve	 kraliçe	 yerlerine	 oturduğunda,	 Yüce	 Rahip salondakilere	dua	ettirmek	için	ayağa	kalktı.	Tyrion,  <i class="calibre4">bu	rahip	selefi	kadar	uyuşuk	değil	en	azından</i>,	diye avuttu	kendini. </p>
<p class="calibre1">Tyrion	ve	Sansa	kralın	sağ	tarafının	uzağına,	Sör	Garlan	Tyrell	ile	onun	karısı	Leydi	Leonette’in</p>
<p class="calibre1">yanına	 oturtuldu.	 Bir	 düzine	 konuk	 Joffrey’nin	 daha	 yakınında	 oturuyordu	 ve	 alıngan	 bir	 adam	 bunu	 bir hakaret	 olarak	 kabul	 edebilirdi,	 özellikle	 de	 kısa	 bir	 zaman	 öncesine	 kadar	 Kral	 Eli	 olduğunu	 dikkate alırsa.	Ama	Tyrion,	Joffrey’le	arasında	yüz	kişi	olsaydı	daha	mutlu	olurdu. </p>
<p class="calibre1">Tanrılar	 dualarını	 aldıktan	 sonra,	 “Kadehler	 dolsun	 artık!”	 diye	 bağırdı	 Joffrey.	 Kralın	 kadeh taşıyıcısı,	bütün	bir	sürahi	Arbor	kırmızısını	Lord	Tyrell’in	o	sabah	verdiği	altın	düğün	kadehinin	içine boşalttı.	Kral,	kadehi	iki	eliyle	birden	kaldırdı.	“<i class="calibre4">Kraliçe	karımın	şerefine</i>!” </p>
<p class="calibre1">“<i class="calibre4">Margaery!” </i>	diye	bağırdı	salon.	u <i class="calibre4">Margaery!	Margaery!	Kraliçeye!” </i>	Bin	kadeh	tokuştu	ve	düğün ziyafeti	 tam	 anlamıyla	 başladı.	 Tyrion	 Lannister	 da	 diğer	 konuklarla	 birlikte	 içti,	 kadehini	 boşalttı	 ve yerine	oturur	oturmaz	tekrar	doldurulması	için	işaret	verdi. </p>
<p class="calibre1">İlk	 yemek,	 altın	 yaldızlı	 kaselerde	 servis	 edilen	 kremalı	 mantar	 ve	 salyangoz	 çorbasıydı.	 Tyrion sabah	 kahvaltısına	 neredeyse	 hiç	 dokunmamıştı	 ve	 içtiği	 şarap	 şimdiden	 başını	 döndürmeye	 başlamıştı, bu	yüzden	yemeği	memnuniyetle	karşıladı.	Çorbayı	çabucak	bitirdi.  <i class="calibre4">Biri	bitti	yetmiş	altısı	kaldı.	Yetmiş</i></p>
<p class="calibre1"> <i class="calibre4">yedi	çeşit	yemek,	şehirde	hâlâ	açlıktan	kırılan	çocuklar	ve	bir	turp	uğruna	cinayet	işleyecek	adamlar</i> <i class="calibre4">varken.	Bizi	şimdi	görebilselerdi	Tyrelller’i	o	kadar	çok	sevmeyebilirlerdi. </i></p>
<p class="calibre1">Sansa	çorbadan	bir	kaşık	tattı	ve	kâseyi	itti.	“Beğenmediniz	mi	leydim?”	diye	sordu	Tyrion. </p>
<p class="calibre1">“Çok	fazla	yiyecek	servis	edilecek	lordum.	Benim	küçük	bir	midem	var,”	dedi	Sansa.	Gergin	bir</p>
<p class="calibre1">şekilde	saçlarını	düzeltti	ve	Joffrey’nin	yeni	kraliçesiyle	birlikte	oturduğu	yere	baktı. </p>
<p class="calibre1"> <i class="calibre4">Margaery’nin	 yerinde	 olmak	 mı	 isterdi</i>?	 Tyrion	 kaşlarını	 çattı.  <i class="calibre4">Bir	 çocuk	 bile	 daha	 fazla</i> <i class="calibre4">aklıselim	sahibi	olurdu. </i>	Kafasını	dağıtmak	için	başka	tarafa	döndü	ama	baktığı	her	yerde	güzel,	mutlu	ve diğer	 adamlara	 ait	 kadınlar	 vardı.	 Yedi	 yüzlü	 büyük	 kadehten	 Joffrey’yle	 birlikte	 içki	 içen	 ve	 tatlı	 tatlı gülümseyen	Margaery.	Margaery’nin	annesi	Leydi	Alerie,	gümüş	saçlı	ve	güzel,	Mace	Tyrell’in	yanında hâlâ	 gururlu.	 Kraliçenin	 üç	 genç	 kuzeni,	 kuşlar	 kadar	 cıvıltılı.	 Lord	 Merryweather’ın	 siyah	 saçlı	 Myrli karısı,	 kocaman	 siyah	 gözleri	 fettan	 bakışlı.	 Dornelu	 adamların	 arasında	 oturan	 (Cersei,	 Domelu</p>
<p class="calibre1"><a id="p492"></a>adamları,	yüksek	platformun	hemen	altındaki	çok	itibarlı	fakat	Tyrelller’den	salonun	boyunun	izin	verdiği ölçüde	uzak	bir	masaya	oturtmuştu)	ve	Kızıl	Yılan’ın	anlattığı	bir	şeye	gülen	Ellaria	Kum. </p>
<p class="calibre1">Ve	 bir	 kadın	 daha	 vardı,	 soldan	 üçüncü	 masanın	 neredeyse	 sonunda	 oturuyordu... </p>
<p class="calibre1"> <i class="calibre4">Fossoufayler’den	birinin	karısı, </i>	diye	düşündü	Tyrion	 <i class="calibre4">ve	karnında	onun	bebeğini	taşıyor. </i>	Kadının	şişkin göbeği,	 onun	 ne	 narin	 güzelliğini	 ne	 de	 yemeklerden	 ve	 eğlenceden	 aldığı	 keyfi	 azaltıyordu.	 Tyrion, karısını	kendi	tabağından	besleyen	adamı	izledi.	İkisi	aynı	kadehten	içiyordu,	sık	sık	ve	beklenmedik	bir şekilde	 öpüşüyorlardı.	 Ne	 zaman	 öpüşseler,	 adam	 elini	 nazik	 bir	 şekilde	 karısının	 göbeğine	 koyuyordu, şevkatli	ve	esirgeyici	bir	hareketti. </p>
<p class="calibre1">Şimdi	öne	uzansa	ve	onu	öpse	Sansa’mn	ne	yapacağını	merak	etti	Tyrion.  <i class="calibre4">Büyük	ihtimalle	irkilip</i></p>
<p class="calibre1"> <i class="calibre4">geri	 çekilir.	 Ya	 da	 cesur	 davranır	 ve	 bir	 görevmişçesine	 buna	 katlanır.	 Benim	 karımın	 en	 önemli</i> <i class="calibre4">özelliği	vazifeşinas	olması. </i>	Tyrion,	bu	gece	onun	bekâretini	almak	istediğini	söyleseydi,	Sansa	buna	da vazifeşinas	bir	şekilde	katlanır	ve	gerekenden	fazla	ağlamazdı. </p>
<p class="calibre1">Tyrion	 şarap	 istedi.	 Şarap	 geldiğinde	 ikinci	 yemek	 servis	 ediliyordu;	 domuz	 eti,	 çam	 fıstığı	 ve yumurtayla	doldurulmuş	hamur	torbası.	Sansa	yemekten	sadece	bir	lokma	aldı,	o	sırada	çığırtkanlar	yedi şarkıcının	ilkini	çağırıyordu. </p>
<p class="calibre1">Gri	sakallı	Arpçı	Hamish	“insanların	ve	tanrıların	kulakları	için,	daha	önce	Yedi	Krallık’ın	hiçbir yerinde	duyulmamış	bir	şarkı”	söyleyeceğini	duyurdu.	Şarkının	adı	“Lord	Renly’nin	Yolculuğu”	idi. </p>
<p class="calibre1">Adamın	parmakları	yüksek	arpın	tellerinde	dolaştı,	taht	odası	tatlı	seslerle	doldu.	“<i class="calibre4">Kemik	 tahtta</i> <i class="calibre4">oturan	 Ölüm	 Lordu	 aşağı	 baktı	 ve	 katledilmiş	 lordu	 gördü?” </i>	 diye	 başladı	 Hamish,	 yeğeninin	 tacını çalmaya	teşebbüs	eden	Renly’nin	nasıl	tövbe	ettiğini,	Ölüm	Lordu’na	nasıl	bizzat	meydan	okuduğunu	ve diyarı	 ağabeyine	 karşı	 savunmak	 için	 yaşayanların	 topraklarına	 nasıl	 geri	 döndüğünü	 anlatarak	 devam etti. </p>
<p class="calibre1"> <i class="calibre4">Ve	 zavallı	 Symon	 sırf	 bunun	 için	 kendini	 bir	 kâse	 kahverenginin	 içinde	 buldu</i>,	 diye	 düşündü Tyrion.	 Şarkının	 sonunda	 Kraliçe	 Margaery’nin	 gözleri	 ıslaktı;	 cesur	 Lord	 Renly’nin	 gölgesi,	 gerçek aşkının	 yüzünü	 son	 bir	 kez	 görmek	 için	 Yüksek	 Bahçe’ye	 uçtuğunda.	 “Renly	 Baratheon	 hayatı	 boyunca hiçbir	şey	için	tövbe	etmedi,”	dedi	İblis,	Sansa’ya,	“ama	bana	sorarsan	Hamish	az	önce	altın	yaldızlı	bir ut	kazandı.” </p>
<p class="calibre1">Arpçı	 pek	 çok	 tanıdık	 şarkı	 da	 söyledi.	 “Altın	 Gül”	 Tyrelller	 içindi	 şüphesiz	 ve	 “Castemere Yağmurları”	 Lord	 Tywin’in	 gururunu	 okşamak	 için	 söylenmişti.	 “Bakire,	 Anne	 ve	 Yaşlı	 Hatun”	 Yüce Rahip’i	memnun	etti.	“Leydi	Karım”	kalpleri	aşkla	dolu	bütün	küçük	kızları	ve	hiç	şüphesiz	bazı	küçük oğlanları	 sevindirdi.	 Tyrion,	 sulu	 hamura	 bulanıp	 yağda	 kızartılmış	 tatlı	 mısırların,	 hurma,	 elma	 ve portakal	parçalarıyla	pişirilmiş	sıcak	yulaf	ekmeğinin	tadına	bakar	ve	yaban	domuzu	pirzolasını	dişlerken şarkıları	yarım	kulakla	dinledi. </p>
<p class="calibre1">Bundan	 sonra	 yemekler	 ve	 gösteriler	 şaşırtıcı	 bir	 savurganlıkla	 arka	 arkaya	 geldi,	 şarap	 ve	 bira sel	 gibi	 aktı.	 Hamish	 salondan	 ayrıldı.	 Onun	 yerini	 alan	 küçük	 ve	 yaşlı	 ayı,	 davulların	 ve	 flütlerin eşliğinde	 hantalca	 dans	 ederken,	 düğün	 konukları	 badem	 parçalarıyla	 pişirilmiş	 alabalık	 yediler.	 Ay Oğlan	uzun	tahta	bacaklarının	üstüne	çıktı	ve	masaların	arasında	Lord	Tyrell’in	saçma	bir	şekilde	şişman soytarısı	Yağ	Toparinı	kovaladı,	o	sırada	lordlar	ve	leydiler	kızarmış	alaca	balıkçılın	ve	peynirli	soğanlı turtanın	 tadına	 bakıyordu.	 Pentoslu	 taklacılar;	 parende	 attıkları,	 amuda	 kalktıkları,	 çıplak	 ayaklarla tabaklar	çevirdikleri	ve	 birbirlerinin	omuzlarına	çıkarak	 bir	piramit	oluşturdukları	 bir	gösteri	sundular. </p>
<p class="calibre1">Onların	marifetlerine,	ateşli	doğu	baharatlarıyla	kaynatılmış	yengeçler,	badem	sütünde	havuçlarla	birlikte pişirilmiş	koyun	etleri,	kuru	üzümler,	soğanlar,	fırından	yeni	çıkmış	balık	tartları	eşlik	etti. </p>
<p class="calibre1">Sonra	çığırtkanlar	bir	başka	şarkıcı	çağırdı;	parlak	kırmızı	sakalları	ve	Symon’ın	söylediği	kadar</p>
<p class="calibre1">tuhaf	 bir	 aksam	 olan	 Tyroshlu	 Collio	 Quaynis.	 Collio,	 kendine	 özgü	 yorumuyla	 söylediği	 “Ejderhaların Dansi’yla	 başladı	 ama	 bu	 şarkı,	 biri	 erkek	 biri	 kadın	 iki	 şarkıcı	 için	 daha	 uygundu.	 Tyrion,	 balla</p>
<p class="calibre1"><a id="p493"></a>kızartılmış	zencefilli	keklik	ve	pek	çok	kadeh	şarabın	yardımıyla	şarkıya	katlandı. </p>
<p class="calibre1">Valyria’nın	 Kıyametinin	 ortasında	 ölen	 iki	 aşığın	 hikâyesini	 anlatan	 dokunaklı	 balat,	 konukların çoğunun	 konuşamadığı	 Yüksek	 Valyria	 dilinde	 söylenmeseydi	 salonu	 memnun	 edebilirdi.	 Fakat	 “Biracı Bessa”	 edepsiz	 sözleriyle	 konukları	 geri	 kazandı.	 Collio	 bir	 davulcuyu	 yanma	 çağırıp	 Lord	 Tywin’in önünde	 eğilerek	 “Castamere	 Yağmurları’nı	 söylerken,	 hurmalarla	 doldurulup	 bütün	 halinde	 kızartılan tavus	kuşları,	tüyleriyle	birlikte	servis	edildi. </p>
<p class="calibre1"> <i class="calibre4">Eğer	 bu	 şarkının	 yedi	 farklı	 yorumunu	 duymak	 zorundaysam,	 Bit	 Çukuru’na	 gidip	 yahniden</i> <i class="calibre4">özür	dileyebilirim. </i>	Tyrion	karısına	döndü.	“Pekâlâ,	hangisini	tercih	edersin?” </p>
<p class="calibre1">Sansa	şaşkınlıkla	Tyrion’a	baktı.	“Lordum?” </p>
<p class="calibre1">“Şarkıcılar.	Hangisini	tercih	edersin?” </p>
<p class="calibre1">“Ben...	üzgünüm	lordum.	Dinlemiyordum.” </p>
<p class="calibre1">Yemek	de	yemiyordu.	“Sansa,	bir	sorun	mu	var?”	Tyrion	düşünmeden	konuşmuş	ve	konuştuğu	anda</p>
<p class="calibre1">saçmaladığını	fark	etmişti.  <i class="calibre4">Bütün	yakınları	katledildi,	benimle	evli	ve	ben	sorunun	ne	olduğunu	merak</i> <i class="calibre4">ediyorum. </i></p>
<p class="calibre1">“Hayır	lordum.”	Sansa	başını	çevirdi	ve	Sör	Dontos’u	hurmalarla	döven	Ay	Oğlan’ı	yapmacık	bir</p>
<p class="calibre1">ilgiyle	izledi. </p>
<p class="calibre1">Dört	usta	alev	kehanetçisi,	ateşli	pençelerle	birbirlerine	saldıran	canlı	alev	canavarları	yarattılar. </p>
<p class="calibre1">O	sırada	hizmetkârlar,	kepçelerle	blendisori	doldurdukları	kâseleri	getiriyordu;	içine	soyulmuş	badem	ile horoz	eti	parçaları	katılmış	ballı	kaynar	şarap	ve	sığır	eti	suyu	karışımı.	Daha	sonra	safran	ve	şeftaliyle pişirilmiş	 kuğu	 dilimleri,	 (Mücadelenin	 arifesinde	 ablasıyla	 yediği	 akşam	 yemeğini	 hatırlayan	 Tyrion, </p>
<p class="calibre1">‘Yine	mi	kuğu?”	diye	mırıldandı)	yağlı	bezelyeler	ve	kırık	cevizle	birlikte	gaydacılar,	akıllı	köpekler	ve kılıç	yutan	hokkabazlar	geldi.	Bir	jonglör	bir	düzine	kılıcı	ve	baltayı	havada	çevirirken,	cızırdayan	kan sosisi	şişleri	masalara	getirildi.	Tyrion	bu	yan	yana	sunumun,	çok	zevkli	olmasa	da	çok	zekice	olduğunu düşündü. </p>
<p class="calibre1">Çığırtkanlar	 borazanlarını	 öttürdüler.	 “Altın	 udu	 kazanmak	 için	 söyleyecek,”	 diye	 bağırdı	 biri, </p>
<p class="calibre1">“karşınızda	Cuy’dan	Galyeon.” </p>
<p class="calibre1">Fıçı	göğüslü,	siyah	sakallı,	kel	kafalı	bir	adam	olan	Galyeon,	salonun	her	köşesini	dolduran	gök</p>
<p class="calibre1">gürültüsü	 gibi	 bir	 sese	 sahipti.	 Galyeon	 kendisine	 eşlik	 etmeleri	 için	 altı	 müzisyen	 getirmişti.	 “Soylu lordlar	 ve	 güzel	 leydiler,	 bu	 gece	 sizler	 için	 sadece	 bir	 şarkı	 söyleyeceğim,”	 diye	 duyurdu.	 “Karasu Nehri’nin	şarkısı,	diyarın	nasıl	kurtulduğunun	şarkısı.”	Davulcu	ağır	ve	meşum	bir	ritm	tutturdu. </p>
<p class="calibre1"> <i class="calibre4">“Kara	lord	kara	kara	düşündü	kulesinde,” </i>	diye	başladı	Galyeon,  <i class="calibre4">“gece	kadar	kara	kalesinde</i>.” </p>
<p class="calibre1"> <i class="calibre4">“Saçları	karaydı,	ruhu	kara” </i>	diye	söyledi	müzisyenler	bir	ağızdan.	Flüt	girdi. </p>
<p class="calibre1"> <i class="calibre4">“Kana	 susamıştı,	 gıptayla	 beslendi,	 kinle	 doldurdu	 kadehini</i>,”	 diye	 devam	 etti	 Galyeon.  <i class="calibre4">“Bir</i> <i class="calibre4">zamanlar	 ağabeyim	 yedi	 krallığı	 yönetti,	 dedi	 cadı	 karısına.	 Onun	 olan	 her	 şeyi	 alacağım	 ve	 benim</i> <i class="calibre4">yapacağım.	Onun	oğluna	bıçağımın	ucunu	tattıracağım</i>.” </p>
<p class="calibre1"> <i class="calibre4">“Altın	saçlı,	genç	ve	cesur	bir	oğlan,” </i>	diye	 söyledi	 müzisyenler,	 yüksek	 arp	 ve	 keman	 çalmaya başladı. </p>
<p class="calibre1">“Eğer	 tekrar	 El	 olursam	 ilk	 işim	 bütün	 şarkıcıları	 asmak	 olacak,”	 dedi	 Tyrion,	 fazla	 yükses	 bir sesle. </p>
<p class="calibre1">Leydi	Leonette	hafifçe	güldü.	Sör	Garlan	öne	eğildi	ve	“Dile	getirilmemiş	cesur	bir	amel	daha	az</p>
<p class="calibre1">cesur	bir	amel	değildir,”	dedi. </p>
<p class="calibre1"> <i class="calibre4">“Kara	lord	askerlerini	topladı,	askerler	onun	etrafında	karga	gibi	toplandı.	Kana	susamış	bir</i></p>
<p class="calibre1"> <i class="calibre4">halde	yelken	açtılar. </i>	” </p>
<p class="calibre1">“...ve	zavallı	Tyrion’ın	burnunu	kopardılar,”	diye	bitirdi	Tyrion. </p>
<p class="calibre1">Leydi	 Leonette	 kıkırdadı.	 “Belki	 de	 şarkıcı	 olmalısınız	 lordum.	 Kafiyeleriniz	 Galyeon’unkiler</p>
<p class="calibre1"><a id="p494"></a>kadar	iyi.” </p>
<p class="calibre1">“Hayır	leydim,”	dedi	Sör	Garlan.	“Lannister	lordum	büyük	kahramanlıklar	yapmak	için	yaratılmış, </p>
<p class="calibre1">onlar	hakkında	şarkı	söylemek	için	değil.	Onun	kudretli	zinciri	ve	çılgınateşi	olmasaydı	düşmanlar	nehri geçebilirdi.	Ve	Tyrion’ın	vahşileri	Lord	Stannis’in	keşif	süvarilerinin	çoğunu	katletmeseydi	Stannis’i	asla gafil	avlayamazdık.” </p>
<p class="calibre1">Garlan’ın	sözleri	Tyrion’ın	tuhaf	bir	minnettarlık	hissetmesine	sebep	oldu.	Galyeon,	çocuk	kralın</p>
<p class="calibre1">ve	 kralın	 annesi	 altın	 kraliçenin	 hamasetiyle	 ilgili	 bitmez	 tükenmez	 dörtlükler	 söylerken,	 Tyrion	 o sözlerin	yardımıyla	sakin	kalabildi. </p>
<p class="calibre1">“Kraliçe	bunu	asla	yapmadı,”	dedi	Sansa	aniden. </p>
<p class="calibre1">“Şarkılarda	duyduğunuz	şeylere	asla	inanmayın	leydim.”	Tyrion	kadehlerini	tekrar	doldurtmak	için</p>
<p class="calibre1">bir	hizmetkâr	çağırdı. </p>
<p class="calibre1">Çok	 geçmeden,	 uzun	 pencerelerin	 dışındaki	 hava	 tamamen	 karardı	 ve	 Galyeon	 hâlâ	 söylüyordu. </p>
<p class="calibre1">Şarkısının	yetmiş	yedi	kıtası	vardı	ama	bin	kıtası	varmış	gibi	geliyordu	insana.  <i class="calibre4">Salondaki	her	konuk	için</i> <i class="calibre4">bir	 kıta. </i>	 Tyrion,	 kulaklarına	 mantar	 tıkamak	 için	 duyduğu	 arzuya	 direnebilmek	 adına	 son	 yirmi	 kıtayı şarap	içerek	geçirdi.	Şarkıcı	sonunda	eğilip	selam	verdiğinde,	bazı	konuklar	kendi	kasıtsız	eğlencelerini başlatmaya	 yetecek	 kadar	 sarhoştu.	 Yaz	 Adası’ndan	 gelen	 dansçılar	 parlak	 tüylerden	 ve	 duman	 rengi ipekten	 yapılmış	 elbiselerin	 içinde	 dönerken	 Yüce	 Üstat	 Pycelle	 uyuyakaldı.	 Lord	 Rowan’ın şövalyelerinden	 biri	 bir	 Dornelu	 adamı	 bıçakladığında,	 küflü	 peynirle	 doldurulmuş	 geyik	 madalyonları servis	 ediliyordu.	 Altın	 pelerinliler	 iki	 adamı	 da	 dışarı	 çıkardı;	 biri	 orada	 çürümek	 üzere	 bir	 hücreye, diğeri	dikilmek	için	Üstat	Ballabar’a	götürüldü. </p>
<p class="calibre1">Tyrion;	tarçın,	karanfil,	şeker	ve	badem	sütüyle	tatlandırılıp	jöleyle	pişirilmiş	domuz	başı	etiyle oyalanırken	 Kral	 Joffrey	 birdenbire	 ayağa	 kalktı.	 Şaraptan	 kalınlaşmış	 sesiyle,	 “Kraliyetin	 mızrak müsabıklarını	getirin!”	diye	bağırdı. </p>
<p class="calibre1"> <i class="calibre4">Yeğenim	 benden	 beter	 sarhoş, </i>	 diye	 düşündü	 Tyrion.	 Altın	 pelerinliler	 salonun	 sonundaki	 büyük kapıları	 açtı.	 Salona	 yan	 yana	 iki	 atlı	 girdi,	 Tyrion	 oturduğu	 yerden	 iki	 şeritli	 mızrağın	 tepesini görebiliyordu	 sadece.	 Merkez	 koridordan	 krala	 doğru	 ilerleyen	 atlıları	 bir	 kahkaha	 dalgası	 takip ediyordu.  <i class="calibre4">Midilliler	sürüyor	olmalılar</i>,	diye	düşündü	Tyrion,	ta	ki...	onları	görene	kadar. </p>
<p class="calibre1">Mızrakçılar	bir	çift	cüceydi.	Biri,	çirkin	bir	gri	köpeğin	sırtına	binmişti.	Diğeri	kocaman,	benekli bir	 dişi	 domuz	 sürüyordu.	 Minik	 şövalyeler	 eyerlerinin	 üstünde	 yukarı	 aşağı	 zıplarken	 boyalı	 ahşap zırhları	takırdıyordu.	Kendi	boylarından	büyük	kalkanlar	taşıyan	cüceler	bineklerinin	sırtında	ilerlerken mızraklarının	 ağırlığıyla	 erkekçe	 cebelleşiyor,	 bir	 o	 yana	 bir	 bu	 yana	 sallanırken	 kahkaha	 fırtınaları yaratıyorlardı.	Şövalyelerden	biri	baştan	ayağa	altınlar	içindeydi,	kalkanına	siyah	bir	geyik	boyanmıştı. </p>
<p class="calibre1">Diğer	şövalye	gri	beyaz	giyinmişti	ve	kalkanında	bir	kurt	vardı.	Binekleri	de	aynı	şekilde	giydirilmişti. </p>
<p class="calibre1">Tyrion,	gözlerini	yüksek	platform	boyunca	gezdirdi,	gülen	yüzlere	baktı.	Joffrey	kırmızı	ve	nefes</p>
<p class="calibre1">nefeseydi,	 Tommen	 bağırıyor	 ve	 oturduğu	 yerde	 yukarı	 aşağı	 zıplıyordu,	 Cersei	 zarif	 bir	 şekilde kıkırdıyordu.	Hatta	Lord	Tywin	bile	hafiften	eğleniyormuş	gibi	görünüyordu.	Yüksek	masada	oturanların içinde	 sadece	 Sansa	 gülümsemiyordu.	 Tyrion	 yalnız	 bunun	 için	 sevebilirdi	 onu	 ama	 doğruyu	 söylemek gerekirse	 Stark	 kızının	 gözleri	 uzaklardaydı.	 Sansa	 önünde	 zıplayan	 gülünç	 şövalyeleri	 hiç	 görmemiş</p>
<p class="calibre1">gibiydi. </p>
<p class="calibre1"> <i class="calibre4">Cücelerin	suçu	yok</i>,	diye	karar	verdi	Tyrion.  <i class="calibre4">Gösterileri	bittiğinde	onları	kutlamalı	ve	bir	kese</i> <i class="calibre4">dolusu	 gümüş	 vermeliyim.	 Yarın</i>,  <i class="calibre4">bu	 küçük	 eğlenceyi	 kimin	 planladığını	 öğrenir	 ve	 başka	 türlü	 bir</i> <i class="calibre4">teşekkür	ayarlarım. </i></p>
<p class="calibre1">Cüceler,	 kralı	 selamlamak	 için	 yüksek	 platformun	 önünde	 dizginlerini	 çektiğinde	 kurt	 şövalyesi kalkanını	 düşürdü.	 O,	 kalkanı	 almak	 için	 öne	 eğildiğinde,	 geyik	 şövalyesi	 ağır	 mızrağının	 kontrolünü kaybetti;	 mızrak,	 kurt	 şövalyesinin	 sırtına	 indi.	 Kurt	 şövalyesi	 darbenin	 etkisiyle	 domuzunun	 sırtından</p>
<p class="calibre1"><a id="p495"></a>düştü,	 mızrağı	 geyik	 şövalyesinin	 kafasına	 çarptı.	 İki	 şövalye	 koca	 bir	 düğüm	 halinde	 yerdeydi.	 Ayağa kalktıklarında	 ikisi	 de	 köpeğin	 sırtına	 binmeye	 çalıştı.	 Bağırıp	 itiştiler.	 Sonunda	 eyerlere	 oturmayı başardılar	ama	yanlış	hayvanlara	binmişlerdi,	yanlış	kalkanları	taşıyorlardı	ve	yanlış	yöne	bakıyorlardı. </p>
<p class="calibre1">Bu	karışılıklığı	çözmeleri	biraz	zaman	aldı	ama	nihayetinde	hayvanlarını	salonun	iki	farklı	ucuna</p>
<p class="calibre1">doğru	 koşturdular	 ve	 mızrak	 müsabakası	 için	 durum	 aldılar.	 Lordlar	 ve	 leydiler	 kahkahalar	 atar	 ve kıkırdarken	 küçük	 adamlar	 çarpıştı.	 Kurt	 şövalyesinin	 mızrağı,	 geyik	 şövalyesinin	 miğferine	 çarptı	 ve başını	 kopardı.	 Kesik	 baş	 kanlar	 saçarak	 havaya	 uçtu	 ve	 Lord	 Gyles’ın	 kucağına	 düştü.	 Başsız	 cüce, kollarını	çırparak	masaların	etrafında	koşturdu.	Köpekler	havladı,	kadınlar	çığlık	attı	ve	Ay	Oğlan	uzun tahta	 bacakların	 üstünde	 tehlikeli	 bir	 şekilde	 öne	 arkaya	 sallanarak	 büyük	 bir	 gösteri	 sergiledi;	 Lord Gyles,	kırık	miğferin	içinden	kırmızı	sular	damlatan	bir	karpuz	çıkarana	kadar.	O	anda	geyik	şövalyesi, başını	 zırhının	 içinden	 çıkardı	 ve	 salon	 yeni	 bir	 kahkaha	 fırtınasıyla	 sarsıldı.	 Şövalyeler	 kahkahaların susmasını	 beklediler,	 birbirlerinin	 çevresinde	 dönerek	 renkli	 küfürler	 ettiler.	 Yeni	 bir	 tur	 için birbirlerinden	 ayrılmak	 üzerelerken,	 gri	 köpek	 binicisini	 yere	 attı	 ve	 domuzun	 üstüne	 çıktı,	 iri	 domuz acıyla	 bağırdı.	 Düğün	 konukları	 gülmekten	 kırıldı,	 özellikle	 de	 geyik	 şövalyesi	 kurt	 şövalyesinin	 üstüne atlayıp,	 ahşap	 zırhının	 bacak	 kısmını	 çıkarıp,	 düşmanının	 alt	 bölgesini	 çılgınca	 pompalamaya başladığında. </p>
<p class="calibre1">“Teslim	 oluyorum,	 teslim	 oluyorum,”	 diye	 bağırdı	 alttaki	 cüce.	 “Merhametli	 sör,	 kılıcınızı kaldırın!” </p>
<p class="calibre1">“Kaldırırım,	kaldırırım	ama	kınını	oynatmayı	bırakırsan!”	diye	karşılık	verdi	üstteki	cüce. </p>
<p class="calibre1">Burun	deliklerinden	şarap	akan	Joffrey	gülmekten	nefessiz	kalmış	bir	halde	ayağa	kalktı,	az	kalsın</p>
<p class="calibre1">iki	 kulplu	 uzun	 kadehini	 deviriyordu.	 “Bir	 şampiyon,”	 diye	 bağırdı.	 “Bir	 şampiyonumuz	 var!”	 Kralın konuştuğunu	 gören	 salon	 sessizleşti.	 Cüceler	 ayrıldı,	 bir	 kraliyet	 teşekkürü	 bekliyorlardı	 şüphesiz. </p>
<p class="calibre1"> <i class="calibre4">“Gerçek</i>	 bir	 şampiyon	 değil	 gerçi,”	 dedi	 Joff.	 “Gerçek	 bir	 şampiyon	  <i class="calibre4">bütün</i>	 meydan	 okuyanları	 yener.” </p>
<p class="calibre1">Kral,	 masanın	 üstüne	 çıktı.	 “Minik	 şampiyonumuza	 meydan	 okuyacak	 biri	 var	 mı?”	 Sinsi	 bir gülümsemeyle	Tyrion’a	döndü.  <i class="calibre4">“Dayı! </i>	Diyarımın	onurunu	savunacaksın	değil	mi?	Domuza	binebilirsin!” </p>
<p class="calibre1">Kahkahalar	 Tyrion’a	 dalgalar	 misali	 çarptı.	 Tyrion	 Lannister	 ne	 ayağa	 kalktığını	 ne	 de</p>
<p class="calibre1">sandalyesine	 tırmandığını	 hatırlıyordu	 ama	 kendini	 masanın	 üstünde	 buldu.	 Salon,	 meşale	 ışığıyla aydınlatılmış	 kötü	 niyetli	 suretlerden	 ibaret	 bir	 bulanıklıktı.	 Tyrion’ın	 yüzü,	 Yedi	 Krallık’ın	 gördüğü	 en çirkin,	en	alaycı	gülümsemeyle	çarpıldı.	“Majesteleri,”	diye	seslendi	Tyrion.	“Domuza	binerim...	ama	siz de	köpeğe	binerseniz!” </p>
<p class="calibre1">Joff	kaşlarını	çattı,	kafası	karışmıştı.	“Ben	mi?	Ben	cüce	değilim.	Neden	ben?” </p>
<p class="calibre1"> <i class="calibre4">Ağıma	düştün	Joff. </i>	“Çünkü	bütün	salonda,	yeneceğimden	emin	olduğum	tek	adam	sensin!” </p>
<p class="calibre1">Tyrion	 hangisinin	 daha	 tatlı	 olduğunu	 söylemezdi;	 bir	 anlık	 şaşkın	 sessizlik	 mi,	 sessizliğin ardından	gelen	kahkaha	fırtınası	mı,	yoksa	yeğeninin	yüzündeki	öfke	ifadesi	mi.	Tyrion	tatmin	olmuş	bir halde	 yere	 atladı.	 Arkasına	 dönüp	 baktığında	 Sör	 Osmund	 ve	 Sör	 Merryn,	 Joff’u	 da	 aşağı	 indiriyordu. </p>
<p class="calibre1">Cersei’nin	ona	baktığını	gören	Tyrion,	kraliçeye	bir	öpücük	gönderdi. </p>
<p class="calibre1">Müzisyenler	çalmaya	başladığında	herkes	rahatladı.	Minik	şövalyeler	köpeği	ve	domuzu	salondan</p>
<p class="calibre1">çıkardılar,	 konuklar	 domuz	 kafası	 etiyle	 dolu	 tabaklarına	 geri	 döndüler	 ve	 Tyrion	 bir	 kadeh	 şarap	 daha istedi.	 Ama	 birdenbire,	 kolunda	 Sör	 Garlan’ın	 elini	 hissetti.	 “Lordum,	 dikkatli	 olun,”	 diye	 uyardı şövalye.	“Kral.” </p>
<p class="calibre1">Tyrion	 sandalyesinde	 döndü.	 Joffrey	 neredeyse	 tepesindeydi,	 yüzü	 kızarmıştı,	 yalpalayarak</p>
<p class="calibre1">yürüyordu,	iki	eliyle	taşıdığı	dev	kadeh	ağzına	kadar	şarap	doluydu.	Tyrion,	“Majesteleri,”	diyecek	kadar bir	vakit	buldu,	sonra	kral,	kadehi	Tyrion’m	başına	geçirdi.	Şarap,	cücenin	yüzüne	kırmızı	bir	dere	gibi aktı,	 saçlarını	 ıslattı,	 gözlerini	 ısırdı,	 yarasını	 yaktı,	 yanaklarından	 süzüldü	 ve	 yeni	 takımının	 kadifesini sırılsıklam	etti.	“Bundan	hoşlandın	mı	İblis?”	diye	alay	etti	Joffrey. </p>
<p class="calibre1"><a id="p496"></a>Tyrion,	ceket	kolunun	iç	tarafıyla	yüzünü	sildi,	yanan	gözlerini	kırpıştırıp	bakışlarını	netleştirmeye çalıştı.	Sör	Garlan’ın,	“Bu	çok	kabaydı	Majesteleri,”	dediğini	duydu. </p>
<p class="calibre1">“Hiç	 de	 değil	 Sör	 Garlan,”	 dedi	 Tyrion.	 Bu	 işin	 şimdikinden	 daha	 çirkin	 bir	 hâl	 almasına	 izin veremezdi;	burada,	diyarın	yarısı	izlerken	olmazdı.	“Mütevazı	bir	kulu,	kraliyet	kadehiyle	şarap	sunarak onurlandırmak	her	kralın	aklına	gelmez.	Şarabın	dökülmesi	talihsizlik	oldu.” </p>
<p class="calibre1">“Şarap	 <i class="calibre4">dökülmedi</i>,”	dedi	Joffrey,	Tyrion’ın	önerdiği	barışı	kabul	etmeyen	bir	nezaketsizlikle.	“Ve sana	şarap	da	 <i class="calibre4">sunmuyordum</i>.”	Kraliçe	Margaery	ansızın	Joffrey’nin	yanında	belirdi.	“Tatlı	kralım,”	dedi Tyrell	kızı	yalvaran	bir	tonla,	“gelin,	yerinize	dönün,	yeni	bir	şarkıcı	bekliyor.” </p>
<p class="calibre1">“Eysen’den	 Alaric,”	 dedi	 Leydi	 Olenna	 Tyrell.	 Bastonuna	 yaslanmış	 yaşlı	 kadın,	 şarapla</p>
<p class="calibre1">sırılsıklam	 olmuş	 cüceye	 torunun	 gösterdiği	 ilgiden	 fazlasını	 göstermiyordu.	 “Umarım	 bize	 ‘Castemere Yağmurlarinı	çalar.	Bir	saati	geçti.	Şarkının	nasıl	ilerlediğini	unuttum.” </p>
<p class="calibre1">“Sör	Addam	da	şerefe	kadeh	kaldırmak	istiyor,”	dedi	Margaery.	“Majesteleri,	lütfen.” </p>
<p class="calibre1">“Şarabım	yok,”	dedi	Joffrey.	“Şarabım	yokken	nasıl	kadeh	kaldırabilirim?	İblis	dayı,	bana	hizmet</p>
<p class="calibre1">edebilirsin.	Benim	için	mızrak	dövüşü	yapmıyorsan,	benim	kadeh	taşıyıcım	olacaksın.” </p>
<p class="calibre1">“Şeref	duyarım.” </p>
<p class="calibre1"> <i class="calibre4">“Şeref	duyman	için	değil! </i>	”	diye	cırladı	Joffrey.	“Yere	eğil	ve	kadehimi	al.”	Tyrion	yere	eğildi ama	Joffrey	kadehi	tekmeledi.  <i class="calibre4">“Al</i>	 şunu!	 Çirkin	 olduğun	 kadar	 beceriksiz	 misin?”	 Tyrion,	 kadehi	 almak için	 emekleyerek	 masanın	 altına	 girmek	 zorunda	 kaldı.	 “Güzel,	 şimdi	 onu	 şarapla	 doldur,”	 dedi	 Joff. </p>
<p class="calibre1">Tyrion	 bir	 hizmetçi	 kızdan	 bir	 sürahi	 şarap	 istedi	 ve	 kadehin	 üçte	 birini	 doldurdu.	 “Hayır,	 dizlerinin üstünde	cüce.”	Tyrion,	diz	çökmüş	bir	halde,	bir	şarap	banyosu	daha	yapıp	yapmayacağını	merak	ederek ağır	 kadehi	 yukarı	 kaldırdı.	 Ama	 Joffrey	 kadehi	 tek	 eliyle	 aldı,	 başına	 dikti	 ve	 masaya	 bıraktı.	 “Şimdi kalkabilirsin	dayı.” </p>
<p class="calibre1">Tyrion	ayağa	kalkmaya	çalışırken	bacaklarına	kramplar	girdi,	az	kalsın	tekrar	yere	devriliyordu. </p>
<p class="calibre1">Dengesini	bulmak	için	bir	sandalyeye	tutundu.	Sör	Garlan,	Tyrion’a	elini	uzattı.	Joffrey	güldü,	Cersei	de öyle.	Ve	sonra	diğerleri.	Tyrion	kimlerin	güldüğünü	göremiyordu	ama	onları	duyabiliyordu. </p>
<p class="calibre1">“Majesteleri.”	 Lord	 Tywin’in	 sesi	 kusursuz	 bir	 şekilde	 sahihti.	 “Turtayı	 getiriyorlar.	 Kılıcınıza ihtiyaç	var.” </p>
<p class="calibre1">“Turta	mı?”	Joffrey,	kraliçesinin	elini	tuttu.	“Gelin	leydim.	Turta.” </p>
<p class="calibre1">Konuklar	 ayağa	 kalktı.	 Yarım	 düzine	 gösterişli	 aşçının	 çektiği	 arabanın	 üstündeki	 muazzam	 turta koridor	 boyunca	 ağır	 ağır	 ilerlerken	 konuklar	 bağırdı,	 alkışladı	 ve	 kadeh	 tokuşturdu.	 Turtanın	 çapı	 iki metreydi,	üstü	çıtır	çıtır	ve	altın	rengiydi,	içinden	ciklemeler	ve	kanat	sesleri	geliyordu. </p>
<p class="calibre1">Tyrion	sandalyesine	oturdu.	Şimdi	tek	ihtiyacı,	bir	güvercinin	gelip	onun	üstüne	pislemesiydi,	günü o	 vakit	 tamam	 olurdu.	 Şarap,	 takımının	 altına	 geçmiş	 ve	 iç	 çamaşırlarına	 kadar	 işlemişti,	 Tyrion	 tenine değen	 ıslaklığı	 hisedebiliyordu.	 Üstünü	 değiştirmeliydi	 ama	 yatağa	 sokma	 törenine	 kadar	 kimsenin salondan	ayrılmasına	izin	verilmezdi.	Törene	en	az	yirmi	ya	da	otuz	yemek	olduğunu	tahmin	etti. </p>
<p class="calibre1">Kral	 Joffrey	 ve	 Kraliçe	 Margaery,	 turtayı	 yüksek	 platformun	 altında	 karşıladılar.	 Joff	 kılıcını kınından	 çekerken,	 Margaery	 elini	 kocasının	 koluna	 koydu.	 “Dul	 Feryadı	 turta	 dilimlemek	 için yapılmadı.” </p>
<p class="calibre1">“Doğru.”	Joffrey	sesini	yükseltti.	“Sör	Ilyn,	kılıcınız!” </p>
</body>
</html>
