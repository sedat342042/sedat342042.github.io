<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>Kılıçların Fırtınası</title>
    <meta name="generator" content="pdftohtml 0.36"/>
    <meta name="author" content="George R. R. Martin"/>
    <meta name="keywords" content="Fantastik"/>
    <meta name="date" content="2017-08-18T18:08:47+00:00"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">Artık	 nefes	 alması	 gerekiyordu	 ama	 korkuyordu.	 Zinciri	 geçmiş	 miydi,	 koya	 çıkmış	 mıydı?	 Bir geminin	 altına	 geldiyse	 boğulurdu	 ve	 yüzeye	 çıktığında	 çılgınateş	 tabakalarının	 ortasında	 kalırsa	 aldığı ilk	nefes	ciğerlerini	küle	çevirirdi.	Yukarı	bakmak	için	suyun	içinde	dönmüştü	ama	yeşil	bir	karanlıktan başka	bir	şey	görememişti	ve	sonraki	dönüşünde	aşağıyla	yukarıyı	ayırt	edemez	hale	gelmişti.	İçi	dehşetle dolmuştu.	 Elleri	 çırpınarak	 nehrin	 dibini	 yoklamış,	 gözlerini	 körleştiren	 bir	 çamur	 bulutu	 yükseltmişti. </p>
<p class="calibre1">Göğsü	 her	 geçen	 an	 biraz	 daha	 sıkışıyordu.	 Suyu	 tırmaladı,	 tekmeledi,	 kendini	 itiyordu,	 dönüyordu, ciğerleri	hava	için	çığlık	atıyordu,	tekmeledi,	tekmeledi,	nehrin	çamurunda	kaybolmuştu	artık,	tekmeledi, tekmeledi,	gücü	bitene	dek	tekmeledi.	Çığlık	atmak	için	açtığında	ağzı	tuzlu	suyla	doldu.	Davos	Seaworth boğulduğunu	biliyordu. </p>
<p class="calibre1">Daha	sonra	gözlerini	açtığında	güneş	tepedeydi	ve	Davos	çıplak	bir	kaya	külahının	altındaki	taşlı</p>
<p class="calibre1">kıyıda	yatıyordu.	Koy	boştu	ve	Davos’un	yanında	kırık	bir	gemi	direği,	yanık	bir	yelkenli	ve	şişmiş	bir ceset	 vardı.	 Direk,	 yelkenli	 ve	 ölü	 adam	 bir	 sonraki	 dalgayla	 kayboldu,	 Davos,	 merling	 kralının mızraklarının	ortasındaki	kayasında	tek	başına	kaldı. </p>
<p class="calibre1">Kaçakçı	 olarak	 geçirdiği	 uzun	 yıllar,	 Kral	 Toprakları’nın	 çevresindeki	 suları	 Davos	 için	 sahip olduğu	bütün	evlerden	daha	tanıdık	bir	yer	haline	getirmişti.	Bu	sığınağın,	haritadaki	küçücük	bir	lekeden ibaret	olduğunu	biliyordu.	Dürüst	denizciler	dümenlerini	buradan	uzağa	kırardı,	buraya	doğru	değil...	ama Davos	 kaçakçılık	 günlerinde,	 gözlerden	 uzak	 olmak	 için	 bir	 ya	 da	 iki	 kez	 geçmişti	 buradan.  <i class="calibre4">Cesedimi</i> <i class="calibre4">bulduklarında,	tabii	bulurlarsa,	belki	de	bu</i>	 <i class="calibre4">kayaya	benim	adımı	verirler, </i>	diye	düşündü.  <i class="calibre4">Soğan	Kayası,</i> <i class="calibre4">derler	 adına, </i>	  <i class="calibre4">benim	 mezar	 taşım	 ve	 mirasım	 olur. </i>	 Daha	 fazlasını	 hak	 etmiyordu	 Davos.  <i class="calibre4">Baba,</i> <i class="calibre4">çocuklarını	korur, </i>	diye	öğretirdi	rahipler	ama	Davos	oğullarını	ateşin	ortasına	götürmüştü.	Devan,	sahip olmak	için	dua	ettikleri	erkek	evladı	asla	veremeyecekti	karısına.	Ve	Allard;	Eski	Şehir’deki	kızı	ve	Kral Toprakları’ndaki	 kızı	 ve	 Braavos’taki	 kızı,	 hepsi	 kısa	 zaman	 sonra	 ağlıyor	 olacaktı.	 Matthos,	 hayalini kurduğu	gibi	kendi	gemisinin	kaptanı	olamayacaktı	asla.	Maric	şövalyelik	unvanını	asla	alamayacaktı. </p>
<p class="calibre1"> <i class="calibre4">Hepsi	ölmüşken	ben	nasıl	yaşarım</i>?  <i class="calibre4">Pek	çok	cesur	şövalye	ve	kudretli	fail	öldü,	benden	daha	iyi</i> <i class="calibre4">ve	soylu	adamlardı.	Kovuğunun	içine	kıvrıl	Davos.	Kıvrıl	ve	küçül,	gemi	geçip	gitsin	ve	bir	daha	seni</i> <i class="calibre4">kimse	rahatsız	etmesin.	Başım	taş	yastığına	koyup	uyu,	bırak	martılar	gözlerini	gagalarını	yengeçler</i> <i class="calibre4">etini	yesin.	Sen	onların	etini	yeterince	yedin,	onlara	borçlusun.	Saklan,	sessiz	ol	ve	öl. </i></p>
<p class="calibre1">Yelkenli	 iyice	 yaklaşmıştı.	 Birkaç	 dakika	 daha	 ve	 gemi	 geçip	 gidecekti,	 Davos	 huzur	 içinde ölebilirdi. </p>
<p class="calibre1">Davos	elini	boğazına	götürdü,	sürekli	boynunda	taşıdığı	küçük	deri	keseyi	aradı.	Kesenin	içinde, </p>
<p class="calibre1">Davos’un	kral	tarafından	kısaltılmış	dört	parmağının	kemikleri	vardı;	kral	o	parmakları	Davos’u	şövalye ilan	 ettiği	 gün	 kesmişti.  <i class="calibre4">Şansım. </i>	 Kısaltılmış	 parmaklarıyla	 göğsünü	 yokladı,	 hiçbir	 şey	 bulamadı.	 Kese</p>
<p class="calibre1"><a id="p48"></a>parmak	 kemikleriyle	 birlikte	 gitmişti.	 Stannis,	 Davos’un	 o	 kemikleri	 neden	 sakladığını	 hiçbir	 zaman anlamamıştı.	“Bana	kralın	adaletini	anlatmaları	için,”	diye	fısıldadı	Davos	çatlak	dudaklarının	arasından. </p>
<p class="calibre1">Ama	 şimdi	 gitmişlerdi.  <i class="calibre4">Ateş,	 oğullarımı	 aldığı	 gibi	 şansımı	 da	 aldı. </i>	 Davos’un	 rüyalarında	 nehir	 hâlâ yanıyordu	 ve	 canavarlar	 alevli	 kamçılarıyla	 suyun	 üzerinde	 dans	 ederken	 adamlar	 kamçı	 darbelerinin altında	 yanıp	 kararıyordu.	 “Anne,	 merhamet	 göster,”	 diye	 dua	 etti	 Davos.	 “Beni	 kurtar	 şefkatli	 Anne, hepimizi	 kurtar.	 Şansım	 gitti,	 oğullarım	 da	 öyle.”	 Şimdi	 özgürce	 ağlıyordu	 Davos,	 tuzlu	 gözyaşları yanaklarından	aşağı	akıyordu.	“Ateş	her	şeyi	aldı….	ateş...” </p>
<p class="calibre1">Belki	kayaya	vuran	rüzgârdı	sadece,	belki	de	kıyıdaki	denizin	sesiydi	ama	Davos	Seaworth	bir	an</p>
<p class="calibre1">için	Anne’nin	cevap	verdiğini	duydu.	“Ateşi	siz	çağırdınız,”	diye	fısıldadı	Anne,	üzgün	ve	yumuşak	sesi bir	 deniz	 kabuğunun	 içindeki	 dalgaların	 fısıltısı	 kadar	 hafifti.	 “Bizi	 siz	 yaktınız...	 bizi	 yaktınız... </p>
<p class="calibre1">yaktınızzzz.” </p>
<p class="calibre1">“O	 <i class="calibre4">kadın</i>	yaptı!”	diye	ağladı	Davos.	“Anne,	bizden	vazgeçme.	Sizi	yakan	o	kadındı,	kırmızı	kadın, <i class="calibre4">Melisandre!” </i>	 Davos	 kadnı	 görebiliyordu;	 kalp	 şeklindeki	 yüzü,	 kırmızı	 gözleri,	 bakırımsı	 uzun	 saçları, yürüdükçe	alevler	gibi	dalgalanan,	ipek	ve	satenden	bir	girdaba	benzeyen	kırmızı	elbisesi.	Kırmızı	kadın doğudaki	 Assahi’den	 Ejderha	 Kayası’na	 gelmiş,	 Selyse	 ve	 kraliçenin	 adamlarını	 kendi	 yabancı	 tanrısı için	ele	geçirmişti,	sonra	da	kralı,	bizzat	Stannis	Baratheon’ı.	Işık	Tanrısı,	Gölgelerin	ve	Alevlerin	İlahi R’hllor’un	 alevli	 kalbini	 sancağına	 koyacak	 kadar	 ileri	 gitmişti	 kral!	 Melisandre’nin	 zorlamasıyla Yedi’yi	 Ejderha	 Kayası’ndaki	 septten	 çıkarmış	 ve	 kale	 kapısının	 önünde	 yakmıştı,	 daha	 sonra	 Fırtına Burnu’nun	 tanrı	 korusunu	 ateşe	 vermişti,	 hatta	 yürek	 ağacını	 bile	 yakmıştı;	 ağır	 başlı	 yüzüyle	 kocaman, beyaz	büvet	ağacını. </p>
<p class="calibre1">“O	 kadının	 işiydi,”	 dedi	 Davos	 tekrar,	 daha	 zayıf	 bir	 sesle,  <i class="calibre4">Onun	 işiydi	 ve	 senin	 işindi	 soğan</i> <i class="calibre4">şövalyesi.	 Onu	 gecenin	 karanlığında,	 gölge	 çocuğunu	 doğurabilsin	 diye	 Fırtına	 Burnu’na	 götüren</i> <i class="calibre4">sendin. </i>	 Sen	  <i class="calibre4">suçsuz	 değilsin,	 hayır.	 O	 kadının	 sancağının	 altında	 yürüdün	 ve	 o	 sancağı	 geminin</i> <i class="calibre4">direğinde	 dalgalandırdın.	 Ejderha	 Kayası’nda	 Yedi’nin	 yakılışına	 izledin	 ve	 hiçbir	 şey	 yapmadın.	 O</i></p>
<p class="calibre1"> <i class="calibre4">kadın;	 Baba’nın	 adaletini,	 Anne’nin	 merhametini,	 Yaşlı	 Hatun’un	 bilgeliğini	 ateşe	 verdi.	 Demirci	 ve</i> <i class="calibre4">Yabancı	Bakire	ve	Savaşçı;	o	kadın,	zalim	tanrısının	zaferi	için	hepsini	yaktı	ve	sen	öylece	durup	dilini</i> <i class="calibre4">tuttun.	Kırmızı	kadın	Üstat	Cressen’i	öldürdüğünde	bile,	o	zaman	bile	bir	şey	yapmadın. </i></p>
<p class="calibre1">Yelkenli	 yüz	 metre	 kadar	 uzaktaydı	 ve	 koy	 boyunca	 hızlıca	 ilerliyordu.	 Birkaç	 dakika	 içinde Davos’u	geçecek	ve	giderek	küçülecekti. </p>
<p class="calibre1">Sör	Davos	Seaworth	kayaya	tırmanmaya	başladı. </p>
<p class="calibre1">Titrek	 elleriyle	 kendini	 yukarı	 çekti,	 başı	 yüksek	 ateşten	 dönüyordu.	 Sakat	 parmakları	 ıslak taşlarda	iki	kez	kaydı	ve	Davos	neredeyse	düşüyordu	ama	bir	şekilde	tüneğine	tutunmayı	başardı.	Düşerse ölürdü	ve	Davos	yaşamak	zorundaydı.	En	azından	bir	süre	daha.	Yapmak	zorunda	olduğu	bir	şey	vardı. </p>
<p class="calibre1">Kayanın	 tepesi	 güvenle	 ayakta	 duramayacağı	 kadar	 dardı,	 Davos	 çok	 güçsüzdü,	 çöktü	 ve	 etsiz kollarını	salladı.	“Gemi,”	diye	bağırdı	rüzgâra.	“Gemi,	buradayım,  <i class="calibre4">burada!” </i>	Kayanın	tepesinden	gemiyi daha	açıkça	görebiliyordu;	şeritli	gövdeyi,	pruvadaki	bronz	büstü,	dalgalanan	yelkeni.	Gövdede	bir	isim yazılmıştı	 ama	 Davos	 okumayı	 hiç	 öğrenememişti.  <i class="calibre4">“Gemi,” </i>	 diye	 seslendi	 tekrar,  <i class="calibre4">“bana	 yardım	 edin,</i> <i class="calibre4">YARDIM	EDİN!” </i></p>
<p class="calibre1">Geminin	 üst	 güvertesindeki	 bir	 denizci	 Davos’u	 görüp	 diğer	 adamlara	 gösterdi.	 Davos, </p>
<p class="calibre1">küpeştede	birikip	kendisine	şaşkınlıkla	bakan	denizcileri	izledi.	Kısa	bir	süre	sonra	kadırganın	yelkeni indi,	kürekleri	çıktı	ve	gemi	Davos’un	sığınağına	doğru	döndü.	Kadırga	kayaya	yaklaşamayacak	kadar</p>
<p class="calibre1">büyüktü	fakat	otuz	metre	mesafede	denize	bir	sandal	indirdi.	Davos	taşlara	yapışıp	sandalın	ona	doğru gelişini	 seyretti.	 Dört	 adam	 kürek	 çekiyordu,	 beşincisi	 sandalın	 başında	 oturuyordu.	 “Sen,”	 diye seslendi	beşinci	adam,	Davos’un	adasından	sadece	birkaç	metre	uzaktayken.	“Sen,	kayanın	tepesindeki. </p>
<p class="calibre1">Kimsin?” </p>
<p class="calibre1"><a id="p49"></a> <i class="calibre4">Kendini	aşmış	bir	kaçakçı, </i>	diye	düşündü	Davos.  <i class="calibre4">Kralını	 çok	 sevmiş	 ve	 tanrılarını	 unutmuş	 bir</i> <i class="calibre4">aptal. </i>	Boğazı	 çok	 kuruydu	 ve	 konuşmayı	 unutmuştu.	 Kelimeler	 diline	 tuhaf,	 kulağına	 yabancı	 geliyordu. </p>
<p class="calibre1">Ben	mücadeledeydim...	kaptandım...	şövalye...	şövalyeydim.” </p>
<p class="calibre1">"Evet,	sör,”’dedi	adam,	“ve	hangi	krala	hizmet	ediyordunuz?” </p>
<p class="calibre1">Kadırganın	Joffrey’ye	ait	olabileceğini	fark	etti	Davos	aniden,	şimdi	yanlış	bir	isim	söylerse	onu</p>
<p class="calibre1">kaderine	 terk	 ederlerdi.	 Ama	 hayır,	 geminin	 gövdesi	 şeritliydi.	 Lysli	 bir	 gemiydi	 bu,	 Salladhor	 Naan’a aitti.	Bu	gemiyi	buraya	Anne	göndermişti.	Merhametli	Anne,	Davos’a	bir	görev	vermişti.  <i class="calibre4">Stannis	yaşıyor,</i> Davos	biliyordu	artık.  <i class="calibre4">Hâlâ	bir	kralım	var.	Ve	oğullarım,	benim	başka	oğullarım	da	var	ve	sadık,	sevgi</i> <i class="calibre4">dolu	bir	karım. </i>	Nasıl	unutabilmişti?	Anne	gerçekten	merhametliydi. </p>
<p class="calibre1">"Stannis,”	diye	bağırdı	Davos,	Lysli’ye.	“Ben	Kral	Stannis’e	hizmet	ediyorum.” </p>
<p class="calibre1">“Tamam,”	dedi	sandaldaki	adam.	“Biz	de	öyle.” </p>
<p class="calibre1"></p>
<p class="calibre1"><a id="p50"></a><b class="calibre3">SANSA</b></p>
<p class="calibre1">Davet	 yeterince	 masum	 görünüyordu	 ama	 Sansa	 mesajı	 ne	 zaman	 okusa	 midesi	 düğümleniyordu. </p>
<p class="calibre1"> <i class="calibre4">Yakında	 kraliçe	 olacak.	 Güzel	 zengin	 ve	 herkes	 onu	 seviyor.	 Neden	 bir	 hainin	 kızıyla	 birlikte	 yemek</i> <i class="calibre4">istesin	 ki? </i>	 Merak	 yüzünden	 olabileceğini	 düşündü	 Sansal	 Margacry	 Tyrell,	 yerine	 geçtiği	 rakibeyi tartmak	 istiyordu	 belki	 de.  <i class="calibre4">Benden	 rahatsız	 mı	 oluyor	 acaba?	 Ona	 karşı	 husumet	 beslediğimi</i>	 nıl <i class="calibre4">düşünüyor? </i></p>
<p class="calibre1">Sansa,	 Margaery	 Tyrell	 ve	 maiyetinin	 Yüksek	 Aegon	 Tepesi’ni	 tırmanarak	 gelişini	 kalenin</p>
<p class="calibre1">duvarlarından	 izlemişti.	 Joffrey	 müstakbel	 karısını	 Kral	 Kapısı’nda	 karşılamış,	 mutlulukla	 şehre	 buyur etmişti.	 Joffrey	 ve	 Margaery,	 tezahürat	 yapan	 kalabalığın	 arasında	 yan	 yana	 at	 sürmüşlerdi.	 Joff,	 altın yaldızlı	zırhının	içinde	parlıyordu	ve	Tyrell	kızı,	omuzlarından	sonbahar	çiçekleri	sarkan	yeşil	pelerinin içinde	 fevkalade	 görünüyordu.	 Margaery	 on	 altı	 yaşındaydı.	 Kahverengi	 saçları	 ve	 kahverengi	 gözleri vardı.	İnce	ve	güzeldi.	Margaery	önlerinden	geçerken	insanlar	onun	adını	bağırıyor,	kızın	duasını	almak için	çocuklarını	yukarı	kaldırıyor	ve	atının	ayaklarının	altına	çiçekler	atıyorlardı.	Annesi	ve	büyükannesi kızın	hemen	arkasından	geliyordu;	iki	yanına,	her	biri	altın	yaldızla	kaplı	yüzlerce	sarmaşık	gül	oyulmuş</p>
<p class="calibre1">yüksek	bir	arabanın	içinde	yolculuk	ediyorlardı.	Şehir	ahalisi	onları	da	alkışlıyordu.  <i class="calibre4">Aynı	insanlar	beni</i> <i class="calibre4">atımdan	aşağı	çekmişti	ve	Tazı	yetişmeseydi	beni	öldüreceklerdi. </i>	Sansa,	sıradan	insanların	ondan	nefret etmesini	 gerektirecek	 hiçbir	 şey	 yapmamıştı,	 tıpkı	 Margaery	 Tyrell’in	 bu	 sevgiyi	 kazanmak	 için	 bir	 şey yapmamış	 olması	 gibi...  <i class="calibre4">Onu	 benim	 de	 sevmemi	 mi	 istiyor? </i>	 Sansa,	 Margaery’nin	 kendi	 el	 yazısıyla yazılmış	gibi	görünen	davetiyeyi	inceledi.  <i class="calibre4">Benim	rızamı	mı	istiyor?”	J</i> offrey’nin	bu	yemekten	haberdar olup	olmadığını	merak	ediyordu.	Belki	de	bu	davet	Joffrey’nin	işiydi.	Bu	düşünce	Sansa’yı	korkuttu.	Eğer davetin	arkasında	Joffrey	varsa,	Sansa’yı	yeni	kızının	önünde	utandırmak	için	zalim	bir	oyun	planlanlamış</p>
<p class="calibre1">olabilirdi,	 Kral	 Muhafızı’na,	 Sansa’yı	 herkesin	 gözü	 önünde	 bir	 kez	 dahi	 soymasını	 mı	 emredecekti? </p>
<p class="calibre1">Bunu	son	yaptığında	onu	dayısı	Tyrion	durdurmuştu	ama	İblis	şimdi	kurtaramazdı	Sansa’yı. </p>
<p class="calibre1"> <i class="calibre4">Beni	 Florian’ımdan	 başka	 kimse	 kurtaramaz. </i>	 Sör	 Dontos,	 Sansa’nın	 kaçmasına	 yardım edeceğine	 söz	 vermişti	 fakat	 Joffrey’nin	 düğün	 gecesine	 kadar	 değil.	 Planlar	 özenle	 yapılmıştı, şövalyeden	dönme	sadık	soytarı	Sansa’yı	bu	konuda	temin	etmişti,	düğüne	kadar	sabretmekten	ve	günleri saymaktan	başka	yapılacak	bir	şey	yoklu</p>
<p class="calibre1"> <i class="calibre4">Ve	yerimi	alan	kızla	yemek	yemekten	başka. </i></p>
<p class="calibre1">Belki	de	Margaery	Tyrell’e	haksızlık	ediyordu.	Belki	de	bu	davet	basit	bir	iyilikten,	bir	nezaket</p>
<p class="calibre1">gösterisinden	 başka	 bir	 şey	 değildi.  <i class="calibre4">Sadece	 bir	 akşam	 yemeği	 olabilir. </i>	 Ama	 burası	 Kızıl	 Kale’ydi, burası	 Kral	 Toprakları’ydı,	 Bu	 İsimle	 Anılan	 İlk	 Kral	 Joffrey’nin	 sarayıydı	 burası	 ve	 Sansa	 Stark’ın burada	öğrendiği	tek	şey	varsa,	güvensizlikti. </p>
<p class="calibre1">Buna	rağmen	daveti	kabul	etmek	zorundaydı.	Artık	hiçbir	şeydi	Sansa;	bir	vatan	haininin	gözden</p>
<p class="calibre1">düşmüş	kızı	ve	isyancı	bir	lordun	yüz	karası	kardeşi.	Joffrey’nin	müstakbel	kraliçesine	hayır	diyemezdi. </p>
<p class="calibre1"> <i class="calibre4">Keşke	Tazı	burada	olsaydı. </i>	Mücadele	gecesi,	Sandor	Clegane	onu	şehirden	çıkarmak	için	odasına gelmişti	 ama	 Sansa	 adamı	 reddetmişti.	 Bazen,	 geceleri	 uyanık	 halde	 yatağına	 uzanıyor	 ve	 akıIlıca davranıp	davranmadığını	merak	ediyordu.	Tazı’nın	lekelenmiş	beyaz	pelerinini	sedir	ağacından	yapılmış</p>
<p class="calibre1">sandığının	içine,	yazlık	ipeklilerinin	altına	gizlemişti.	Pelerini	neden	sakladığını	bilmiyordu.	Tazı’nın	bir korkağa	dönüştüğünün	söylendiğini	duymuştu	Sansa;	mücadelenin	en	zorlu	anında	öyle	sarhoş	olmuştu	ki onun	 adamlarına	 İblis	 liderlik	 etmek	 zorunda	 kalmıştı.	 Ama	 Sansa	 anlıyordu.	 Tazı’nın	 yanık	 yüzünün sırrını	biliyordu.  <i class="calibre4">O</i>	  <i class="calibre4">sadece	 ateşten	 korkuyordu. </i>	 O	 gece,	 çılgınateş	 nehri	 bile	 tutuşturmuş	 ve	 gökyüzünü</p>
<p class="calibre1"><a id="p51"></a>yeşil	 alevlerle	 doldurmuştu.	 Sansa	 kalenin	 içinde	 olmasına	 rağmen	 korkmuştu.	 Dışarısı...	 hayal	 bile edemiyordu. </p>
<p class="calibre1">Sansa	iç	geçirerek	kalem	ve	mürekkep	çıkardı.	Margaery	Tyrell’e,	davetini	kabul	ettiğini	bildiren</p>
<p class="calibre1">zarif	bir	not	yazdı. </p>
<p class="calibre1">Kararlaştırılmış	 akşam	 geldiğinde,	 Kral	 Muhafızlarından	 biri	 Sansa’yı	 almaya	 geldi.	 Tazı’dan farklı	bir	adam...  <i class="calibre4">bir	çiçekle	bir	köpek	kadar	farklı. </i>	Kapı	eşiğinde	duran	Sör	Loras	Tyrell’in	görüntüsü Sansa’nın	 kalbini	 hızlandırdı.	 Sör	 Loras,	 babasının	 ordusunun	 öncü	 kuvvetine	 liderlik	 ederek	 Kral Toprakları’na	 döndüğünden	 beri	 Sansa	 ona	 ilk	 kez	 bu	 kadar	 yakındı.	 Bir	 an	 için	 ne	 söyleyeceğini bilemedi.	“Sör	Loras,”	demeyi	başardı	nihayet,	“siz...	çok	hoş	görünüyorsunuz.” </p>
<p class="calibre1">Sör	 Loras	 şaşkın	 bir	 şekilde	 gülümsedi.	 “Leydim	 çok	 nazik.	 Ve	 bunun	 yanısıra	 güzel.	 Kardeşim hevesle	sizi	bekliyor.” </p>
<p class="calibre1">“Bu	akşam	yemeğini	iple	çektim.” </p>
<p class="calibre1">“Margaery	 ve	 leydi	 büyükannem	 de	 öyle.”	 Şövalye,	 Sansa’nın	 kolunu	 tuttu	 ve	 onu	 merdivenlere doğru	götürdü. </p>
<p class="calibre1">“Büyükanneniz?”	 Sör	 Loras	 koluna	 dokunurken,	 Sansa	 aynı	 anda	 yürümekte,	 konuşmakta	 ve</p>
<p class="calibre1">düşünmekte	zorlanıyordu.	İpeğin	üstünden	şövalyenin	elinin	sıcaklığını	hissedebiliyordu. </p>
<p class="calibre1">“Leydi	Olenna.	O	da	yemekte	olacak.” </p>
<p class="calibre1">“Ah,”	dedi	Sansa.  <i class="calibre4">Onunla	konuşuyorum	ve	bana	dokunuyor,	kolumu	tutuyor	ve	bana	dokunuyor. </i></p>
<p class="calibre1">“Diken	Kraliçesi	diye	anılıyor,	öyle	değil	mi?” </p>
<p class="calibre1">“Öyle.”	 Sör	 Loras	 güldü.	 Şövalye	 konuşmaya	 devam	 ederken,  <i class="calibre4">gördüğüm	 en	 sıcak	 gülüş, </i>	 diye düşündü	Sansa.	“Ama	onun	huzurunda	bu	ismi	kullanmasanız	iyi	olur,	aksi	takdirde	iğnelenebilirsiniz.” </p>
<p class="calibre1">Sansa	kızardı.	Herhangi	bir	budala	bile	hiçbir	kadının	“Diken	Kraliçesi”	diye	anılmaktan	mutluluk</p>
<p class="calibre1">duymayacağını	 bilirdi.  <i class="calibre4">Belki	 de	 Cersei	 Lannister’ın	 söylediği	 kadar	 aptalım	 gerçekten. </i>	 Umutsuzluk içinde,	şövalyeye	söyleyecek	zekice	ve	cazip	bir	şeyler	düşünmeye	çalıştı	ama	aklı	onu	terk	etmişti.	Ona ne	kadar	güzel	göründüğünü	söylemek	üzereydi	ki	bunu	hâlihazırda	söylediğini	hatırladı. </p>
<p class="calibre1">Delikanlı	gerçekten	 <i class="calibre4">güzeldi. </i>	Sansa’nın	onunla	ilk	karşılaştığı	zamankinden	daha	uzun	görünüyordu ama	 hâlâ	 ince	 ve	 zarifti,!	 Sansa,	 böyle	 harikulade	 gözleri	 olan	 başka	 bir	 çocuk	 görmemişti	 daha	 önce. </p>
<p class="calibre1"> <i class="calibre4">Çocuk	 değil	 gerçi,	 yetişkin	 bir	 erkek,	 Kral	 Muhafızları’ndan	 bir	 şövalye. </i>	 Loras	 Tyrell’in,	 beyazlar içinde,	 Tyrell	 Hanedanı’nııı	 yeşilleri	 ve	 altınları	 içinde	 olduğundan	 bile	 güzel	 göründüğünü	 düşündü Sansa.	Şimdi	şövalyenin	üstündeki	tek	renk,	pelerininin	yakasını	kopçalayan	broştu;	yumuşak	sarı	altından oyulmuş	ve	narin	yeşim	taşı	yapraklarının	içine	yuvalanmış	Yüksek	Bahçe	gülü. </p>
<p class="calibre1">Sör	 Balon	 Swann	 geçmeleri	 için	 Maegor’ın	 kapısını	 tuttu.	 O	 da	 beyazlara	 bürünmüştü	 ama</p>
<p class="calibre1">beyazlar	Sör	Loras’ta	durduğu	gibi	durmuyordu	onda.	Kazıklı	hendeğin	karşısında,	iki	düzine	adam	kılıç ve	 kalkanlarla	 talim	 yapıyordu.	 Kale	 çok	 kalabalık	 olduğundan	 dış	 avlu,	 çadırlarını	 kurmaları	 için konuklara	tahsis	edilmişti.	Talim	yapmak	için	küçük	iç	avlular	kalmıştı	sadece.	Redwyne	ikizlerinden	biri Sör	Tallad	tarafından	geri	itiliyordu,	gözler	kalkanındaydı.	Uzunkılıcını	her	kaldırışında	oflayıp	puflayan tıknaz	Sör	Kennos,	Osney	Karakazan	karşısında	durumunu	koruyormuş	gibi	görünüyordu	ama	Osney’nin</p>
<p class="calibre1">ağabeyi	 Sör	 Osfyrd,	 kurbağa	 suratlı	 yaver	 Morros	 Slynt’i	 vahşice	 cezalandırıyordu.	 Kılıçlar körleştirilmiş	de	yarın	sabah	Slynt’in	vücudunda	pek	çok	morluk	olacaktı.	Talim	yapanları	izlemek	bile Sansa’yı	titretiyordu.  <i class="calibre4">Daha	son	mücadelede	ölenleri	gömmeyi	bitiremediler	ve	şimdiden	bir	sonrakine</i> <i class="calibre4">hazırlanıyorlar. </i></p>
<p class="calibre1">Avlunun	 kenarında,	 kalkanına	 bir	 çift	 altın	 gül	 işlenmiş	 yalnız	 bir	 şövalye	 üç	 rakiple	 birden dövüşüyordu.	 Loras	 ve	 Sansa	 ona	 bakarken	 adamlardan	 birini	 kafasından	 yakalayıp	 bilinçsiz	 bir	 halde yere	devirdi.	“Ağabeyiniz	mi?”	diye	sordu	Sansa. </p>
<p class="calibre1">"Evet	leydim,”	dedi	Sör	Loras.	“Garlan	ekseriyetle	üç	adama	karşı	talim	yapar,	hatta	bazen	dört. </p>
<p class="calibre1"><a id="p52"></a>Bir	mücadelede	çok	ender	olarak	teke	tek	dövüşüldüğünü	söyler,	bu	yüzden	hazırlıklı	olmak	ister.” </p>
<p class="calibre1">"Çok	cesur	olmalı.” </p>
<p class="calibre1">"Büyük	bir	şövalyedir,”	diye	karşılık	verdi	Sör	Loras.	“Doğrusu	benden	daha	iyi	bir	kılıçtır	ama ben	daha	iyi	bir	mızrağım.” </p>
<p class="calibre1">“Hatırlıyorum,”	dedi	Sansa.	“Kusursuz	bir	binicisiniz	sör.” </p>
<p class="calibre1">“Leydim	bunu	söylemekle	nezaket	gösteriyor.	Beni	ne	zaman	ata	binerken	gördü?” </p>
<p class="calibre1">"El	 turnuvasında,	 hatırlamıyor	 musunuz?	 Bir	 süvari	 atı	 sürüyordunuz	 ve	 kalkanınızda	 yüzlerce çeşit	çiçek	vardı.	Bana	bir	gül	vermiştiniz.  <i class="calibre4">Kırmızı</i>	bir	gül.	O	gün	beyaz	gülleri	başka	kızlara	atmıştınız.” </p>
<p class="calibre1">Bu	 konudan	 bahsetmek	 Sansa’nın	 kızarmasına	 sebep	 olmuştu.	 “Hiçbir	 zaferin,	 güzelliğimin	 yarısı etmeyeceğini	söylemiştiniz.” </p>
<p class="calibre1">Sör	 Loras	 mütevazı	 bir	 şekilde	 gülümsedi.	 “Gözleri	 olan	 her	 adamın	 görebileceği	 basit	 bir gerçekten	bahsetmiştim.” </p>
<p class="calibre1"> <i class="calibre4">Hatırlamıyor, </i>	diye	fark	etti	Sansa	şaşkınlıkla.  <i class="calibre4">Sadece	 nezaket	 gösteriyor.	 Ne	 beni	 hatırlıyor	 ne</i> <i class="calibre4">de	 gülü.	 Hiçbirini	 hatırlamıyor. </i>	 O	 gülü	 bir	 anlamı	 olduğundan	 çok	 emindi	 Sansa,  <i class="calibre4">her	 şey</i>	 anlamına geldiğinden.  <i class="calibre4">Kırmızı</i>	 bir	 gül,	 beyaz	 değil.	 “Sör	 Robar	 Royce’u	 atsız	 bırakmanızdan	 sonraydı,”	 dedi umutsuzca. </p>
<p class="calibre1">Şövalye	 elini	 Sansa’nın	 kolundan	 çekti.	 “Robar’ı	 Fırtıtli	 Burnu’nda	 öldürdüm	 leydim.” </p>
<p class="calibre1">Böbürlenmiyordu;	sesi	üzgündü. </p>
<p class="calibre1"> <i class="calibre4">Robar.	 Ve	 Kral	 Renly’nin	 Gökkuşağı	 Muhafızları1</i>	  <i class="calibre4">ndan	 bir	 şövalye	 ye	 daha,	 evet. </i>	 Sansa, kadınların	 kuyu	 başında	 bundan	 bahsettiği	 duymuştu	 ama	 bir	 an	 için	 unutmuştu.	 “Lord	 Renly’nin öldürüldüğü	zamandı	değil	mi?	Zavallı	kardeşiniz	için	nasıl	da	korkunç	bir	şey.” </p>
<p class="calibre1">“Margaery	için	mi?”	Loras’ın	sesi	gergindi.	“Şüphesiz.	Ama	o	Acı	Köprü’deydi.	Görmedi.” </p>
<p class="calibre1">“Görmese	de,	duyduğunda...” </p>
<p class="calibre1">Sör	Loras	kılıcının	kabzasını	hafifçe	okşadı.	Kılıcın	sapı	beyaz	deriyle	kaplanmıştı,	kabza	topuzu</p>
<p class="calibre1">kaymaktaşından	yapılmıştı.	“Renly	öldü.	Robar	da	öyle.	Onlardan	bahsetmek	neye	yarar?” </p>
<p class="calibre1">Şövalyenin	 sesindeki	 keskinlik	 Sansa’yı	 şaşırttı.	 “Ben...	 lordum...	 Ben	 sizi	 gücendirmek</p>
<p class="calibre1">istememiştim.” </p>
<p class="calibre1">“Zaten	gücendiremezsiniz	Leydi	Sansa,”	diye	karşılık	ver«	Sör	Loras	ama	sesindeki	bütün	sıcaklık</p>
<p class="calibre1">uçup	gitmişti.	Sansa’nın	kolunu	da	tekrar	tutmadı. </p>
<p class="calibre1">Derin	bir	sessizlik	içinde	sarmal	merdivenleri	çıktılar. </p>
<p class="calibre1"> <i class="calibre4">Ah,	 neden	 Sör	 Robar’dan	 bahsettim</i>?	 diye	 düşündü	 Sansa.  <i class="calibre4">Her	 şeyi	 mahvettim.	 Artık	 bana</i> <i class="calibre4">kızgın. </i>	 Durumu	 telafi	 etmek	 için	 söyleyecek	 bir	 şeyler	 düşünmeye	 çalıştı	 ama	 aklına	 gelen	 bütün kelimeler	yavan	ve	zayıftı.  <i class="calibre4">Sessiz	ol,	yoksa	her	şeyi	daha	beter	edeceksin, </i>	dedi	kendine. </p>
<p class="calibre1">Lord	 Mace	 Tyrell	 ve	 maiyeti,	 kraliyet	 septinin	 arkasındaki	 taş	 çatılı	 iç	 kaleye	 yerleştirilmişti. </p>
<p class="calibre1">Kral	Kutsanmış	Baelor,	kız	kardeşlerini	görüp	şehevi	arzulara	kapılmamak	için	onları	buraya	hapsetmişti ve	 kaleye	 o	 zamandan	 beri	 Bakire	 Zindanı	 deniyordu,	 Kalenin	 yüksek	 ve	 oymalı	 kapılarının	 önünde, yaldızlı	miğferler	ve	kenarlarına	altın	rengi	saten	dikilmiş	yeşil	pelerinler	giyen	iki	muhafız	duruyordu. </p>
<p class="calibre1">Göğüslerine	Yüksek	Bahçe’nin	altın	gülü	işlenmişti.	Geniş	omuzlu,	ince	belli,	olağanüstü	kaslı	adamların ikisi	de	iki	metrelikti.	Sansa,	yüzlerini	görebilecek	kadar	yaklaştığında	onları	birbirinden	ayırt	edemedi. </p>
<p class="calibre1">Aynı	güçlü	çeneye,	aynı	koyu	mavi	gözlere,	aynı	kızıl	bıyıklara	sahiplerdi.	Sör	Loras’a,	“Kimler?”	diye sordu	Sansa,	az	önceki	utandırılmışlığı	bir	an	için	unutuldu. </p>
<p class="calibre1">Büyükannemin	 şahsi	 muhafızları,”	 dedi	 Sör	 Loras.	 “Anneleri	 onlara	 Erryk	 ve	 Arryk	 adlarını vermiş	ama	büyükannem	ikisini	birbirinden	ayırt	edemediği	için	onlara	Sağ	ve	Sol	diyor.” </p>
<p class="calibre1">Sağ	 ve	 Sol,	 kapıları	 açtılar.	 Margaery	 Tyrell	 kısa	 merdivenlerin	 başında	 bizzat	 belirdi	 ve konuğunu	karşılamak	için	basamakları	indi.	“Leydi	Sansa,”	dedi,	“geldiğiniz	için	çok	memnunum.	Lütfen</p>
<p class="calibre1"><a id="p53"></a>buyurun.” </p>
<p class="calibre1">Sansa,	müstakbel	kraliçesinin	önünde	diz	çöktü.	“Bana	büyük	bir	onur	bahşettiniz	Majesteleri.” </p>
<p class="calibre1">Bana	Margaery	diyemez	misiniz?	Lütfen	kalkın.	Loras,	Leydi	Sansa'nın	ayağa	kalkmasına	yardım</p>
<p class="calibre1">et.	Size	Sansa	diyebilir	miyim?'" </p>
<p class="calibre1">"Nasıl	isterseniz.”	Sör	Loras,	Sansa’nın	kalkmasına	yardım	etti. </p>
<p class="calibre1">Margaery	ağabeyini	kardeşçe	öperek	gönderdi	ve	Sansa’nın	elini	tuttu.	“Gel,	büyükannem	bekliyor</p>
<p class="calibre1">ve	leydilerin	en	sabırlısı	olduğu	söylenemez.” </p>
<p class="calibre1">Şöminede	 ateş	 çıtırdıyordu,	 yere	 hoş	 kokulu	 kabarık	 halılar	 serilmişti.	 Uzun	 ahşap	 masada	 bir düzine	kadın	oturuyordu. </p>
<p class="calibre1">Sansa	sadece	Lord	Tyrell’in	uzun	boylu	ve	vakur	karısı	Leyli	Alrrie’yi	tanıyordu.	Kadının	gümüşi</p>
<p class="calibre1">saç	 örgüsüne	 mücevherli	 halkalar	 takılmıştı.	 Diğer	 takdimleri	 Margaery	 yaptı.	 Üç	 Tyrell	 kuzeni	 vardı; Megga,	 Alla	 ve	 Elinor,	 üçü	 de	 Sansa’ya	 yakın	 yaşlardaydı.	 Etine	 dolgun	 Leydi	 Janna,	 Lord	 Tyrell’in kardeşiydi	 ve	 yeşil	 Armalı	 Fossowayler’den	 biriyle	 evliydi;	 çıtı	 pıtı,	 parlak	 gözlü	 Leydi	 Leonette	 de Fossowayler’dendi	ve	Sör	Garlan’ın	karısıydı.	Rahibe	Nystcrica’nın	çiçek	bozuğu	çirkin	bir	yüzü	vardı ama	neşeli	bir	kadınmış	gibi	görünüyordu.	Solgun	ve	zarif	Leydi	Graceford	bir	çocuk	taşıyordu	ve	Leydi Bulwer	bir	çocuktu,	sekiz	yaşından	büyük	olamazdı.	Güleç	anlamına	gelen	 <i class="calibre4">Merry, </i>	Sansa’nın	şamatacı	ve tombul	Meredyth	Crane	için	kullanacağı	kısa	isimdi	ama	koyu	renkli	muhteris	gözlere	sahip	Myr	güzeli Leydi	Merryweather’in	aynı	lakapla	çağırılamayacağı	şüphesizdi. </p>
<p class="calibre1">Son	 olarak	 Margaery,	 Sansa’yı	 masanın	 başında	 oturan	 buruşuk	 tenli,	 beyaz	 saçlı,	 oyuncak	 bir bebeğe	 benzeyen	 kadının	 önüne	 götürdü.	 “Anısıyla	 huzur	 bulduğumuz	 Yüksek	 Bahçe	 Lordu	 merhum Luthor	Tyrell’in	dul	eşi,	büyükannem	Leydi	Olenna	takdim	etmekten	şeref	duyarım.” </p>
<p class="calibre1">Yaşlı	kadın	gül	suyu	kokuyordu.  <i class="calibre4">Nasıl	da	ufak	tefek. </i>	Bu	kadın	da	diken	namına	en	küçük	bir	şey yoktu.	Yumuşak,	lekeli	eliyle	Sansa’nın	bileğini	çekerek,	“Beni	öp	çocuğum,”	dedi.	“Benimle	ve	aptal tavuk	sürümle	birlikte	yemek	yemen	büyük	incelik.”	Sansa	itaakâr	bir	tavırla	yaşlı	kadının	yanağını	öptü. </p>
<p class="calibre1">“Beni	davet	etmeniz	büyük	incelikti	leydim.” </p>
<p class="calibre1">“Yakından	olmasa	da	büyükbabanı	tanırdım,	Lord	Rickard’ı” </p>
<p class="calibre1">“Ben	doğmadan	önce	ölmüş.” </p>
<p class="calibre1">“Bunun	 farkındayım	 çocuğum.	 Tully	 büyükbaban	 Lord	 Hoster’ın	 da	 ölmek	 üzere	 olduğu</p>
<p class="calibre1">söyleniyor,	 sana	 da	 söylemişlerdir	 şüphesiz?	 Yaşlı	 bir	 adam	 ama	 benim	 kadar	 değil.	 Sonunda	 hepimiz için	gece	çöküyor,	bazılarımız	için	daha	erken.	Sen	bunu	pek	çok	insandan	iyi	bilirsin	zavallı	çocuğum. </p>
<p class="calibre1">Sen	 de	 kederlerden	 payına	 düşeni	 aldın,	 biliyorum.	 Kayıpların	 için	 çok	 üzgünüz.”	 Sansa,	 Margaery’ye baktı.	“Lord	Renly’nin	ölümünü	duyduğumda	çok	üzülmüştüm	Majesteleri.	Yiğit	bir	adamdı.” </p>
<p class="calibre1">“Çok	naziksin,”	diye	karşılık	verdi	Margaery. </p>
<p class="calibre1">Leydi	Olenna	homurdandı.	“Yiğit,	evet.	Ve	cazibeli	ve	çok	temiz.	Giyinmeyi,	gülümsemeyi,	banyo</p>
<p class="calibre1">yapmayı	biliyordu	ve	her	nasılsa	bu	özelliklerin	onu	kral	yapabileceği	fikrine	kapılmıştı	Baratheonlar’ın her	 daim	 tuhaf	 fikirleri	 olmuştur	 şüphesiz.	 Bence	 damarlarındaki	 Targaryen	 kanı	 yüzünden.”	 Havayı kokladı	“Zamanında	beni	bir	Targaryen’la	evlendirmek	istemişlerdi	ama	ben	buna	engel	oldum.” </p>
<p class="calibre1">“Renly	cesur	ve	nazikti	büyükanne,”	dedi	Margaery.	“Babam	da	onu	severdi,	Loras	da	öyle.” </p>
<p class="calibre1">“Loras	 çok	 genç,”	 dedi	 Leydi	 Olenna	 kuru	 bir	 sesle.	 “Ve	 elindeki	 sopayla	 adamları	 atlarından düşürmekte	çok	başarılı.	Ama	bu	onu	akıllı	biri	yapmaz.	Babana	gelince,	kocaman	bir	tahta	kaşığa	sahip köylü	 bir	 kadın	 olarak	 doğsaydım,	 babanın	 o	 şişko	 kafasına	 vura	 vura	 içine	 biraz	 hissiselim sokabilirdim.” </p>
<p class="calibre1"> <i class="calibre4">“Anne,” </i>	dedi	Leydi	Alerie	kaşlarını	çatarak. </p>
<p class="calibre1">Sessiz	 ol	 Alerie,	 benimle	 konuşurken	 o	 tonu	 kullanma	 ve	 bana	 anne	 deme.	 Seni	 doğurmuş</p>
<p class="calibre1">olsaydım	 mutlaka	 hatırlardım.	 Ben	 sadece	 senin	 kocanın	 suçlusuyum,	 Yüksek	 Bahçe’nin	 sersem</p>
<p class="calibre1"><a id="p54"></a>lordunun.” </p>
<p class="calibre1">“Büyükanne,”	dedi	Margaery,	“sözlerine	dikkat	et,	yoksa	Sansa	bizim	hakkımızda	ne	düşünür?” </p>
<p class="calibre1">“Başımızda	birazcık	akıl	olduğunu	düşünebilir.	En	azından	birimizin	başında.”	Yaşlı	kadın	tekrar</p>
<p class="calibre1">Sansa’ya	döndü.	“Bu	hainlik,	onları	uyardım.	Robert’ın	iki	oğlu	var	ve	Renly’nin	de	bir	ağabeyi,	Renly	şu çirkin	demir	koltuk	üzerinde	 <i class="calibre4">nasıl</i>	hak	iddia	edebilir?	Cıkcık	dedi	oğlum,	tatlı	torununun	kraliçe	olmasını istemez	 misin	 anne?	 Siz	 Starklar	 bir	 zamanlar	 kraldınız,	 Arrynlar	 ve	 Lannisterlar	 da	 öyle,	 hatta	 anne tarafından	 Baratheonlar	 bile,	 ama	 Tyrelller;	 Ejderha	 Aegon	 gelip	 de	 gerçek	 Menzil	 Kralı’nı	 Ateş</p>
<p class="calibre1">Tarlası’nda	 kızartana	 kadar	 kâhyadan	 başka	 bir	 şey	 değildiler.	 Doğruyu	 söylemek	 gerekirse,	 bizim Yüksek	Bahçe	üstündeki	iddiamız	bile	biraz	şaibeli	şu	berbat	Florentler	bununla	ilgili	mızırdanıp	durur. </p>
<p class="calibre1">‘Ne	 önemi	 var’	 diyebilirsin,	 benim	 oğlum	 gibi	 sersemler	 dışında	 kimse	 için	 bir	 önemi	 yok	 elbette. </p>
<p class="calibre1">Torununu	bir	gün	Demir	Taht’ta	otururken	görebileceği	fikri,	oğlum	Mace’i	şey	gibi	şişiriyor...	adı	neydi onun?	Margaery,	sen	akıllısın,	iyi	bir	kız	ol	ve	yarı	deli	yaşlı	büyükannene,	Yaz	Adaları’nda	yaşayan	ve dürtüldüğü	zaman	kendi	cüssesinin	on	katı	kadar	şişen	tuhaf	balığın	adını	söyle.” </p>
<p class="calibre1">“Onlara	şişen	balık	diyorlar	büyükanne.” </p>
<p class="calibre1">“Tabii	ki	öyle	diyorlar.	Yaz	Adalılar’ın	hiç	hayal	gücü	yok.	Doğruyu	söylemek	gerekirse,	oğlum</p>
<p class="calibre1">arma	olarak	şişen	balığı	almalı,	Balığın	başına	bir	taç	takabilir,	tıpkı	Baratheonlar’ın	geyiklerine	taktığı gibi,	belki	de	onu	bu	mutlu	eder.	Bana	sorarsanız,	onun	aptallığından	hepimiz	uzak	durmalıydık	ama	inek bir	 kere	 sağıldıktan	 sonra	 sütü	 tekrar	 memesinden	 içeri	 sokmanın	 bir	 yolu	 yok.	 Lord	 Şişen	 Balık	 o	 tacı Renly’nin	kafasına	taktığında	hepimiz	dizlerimize	kadar	pisliğe	battık,	işte	şimdi	buradayız,	başladığımız işi	bitirmek	için.	Buna	sen	ne	diyeceksin	Sansa?” </p>
<p class="calibre1">Sansa’nın	 ağzı	 açılıp	 kapandı.	 Kendini	 şişen	 balık	 gibi	 hissediyordu.	 “Tyrelller’in	 soyu	 Garth Yeşilel’e	kadar	uzanır,”	dedi,	o	kadar	kısa	zaman	içinde	bulabildiği	en	iyi	cevap	buydu. </p>
<p class="calibre1">Diken	Kraliçesi	güldü.	“Florentler,	Rowanlar,	Oakheartlar	ve	güneydeki	soylu	ailelerin	yarısından</p>
<p class="calibre1">çoğu	 gibi.	 Rivayete	 göre	 Garth,	 tohumlarını	 bereketli	 topraklara	 saçmayı	 severdi.	 Ellerinin	 yeşil olmasına	şaşmamak	gerekir.” </p>
<p class="calibre1"> <i class="calibre4">“Sansa," </i>	 diyerek	 araya	 girdi	 Leydi	 Alerie,	 “çok	 acıkmış	 olmalısın.	 Birlikte	 bir	 parça	 yaban domuzu	ve	biraz	limonlu	kek	yiyelim	mi?” </p>
<p class="calibre1">“Limonlu	keki	çok	severim,”	diye	itiraf	etti	Sansa. </p>
<p class="calibre1">“Bize	 de	 öyle	 söylenmişti,”	 dedi	 susturulmaya	 hiç	 niyeti	 olmayan	 Leydi	 Olenna.	 “Varys	 denen yaratık	bu	bilgi	için	müteşşekir	olmamız	gerektiğini	düşünüyor	gibiydi.	Doğruyu	söylemek	gerekirse,	bir hadımın	ne	işe	yaradığını	asla	anlayamadım.	İşe	yarar	parçalan	kesilmiş	erkekler	gibi	görünüyorlar	bana. </p>
<p class="calibre1">Alerie,	 yemeği	 getirmelerini	 söyleyecek	 misin	 yoksa	 açlıktan	 ölmemi	 mi	 bekliyorsun?	 Buraya,	 yanıma otur	Sansa,	şu	gördüklerinden	çok	dahil	az	sıkıcıyım	ben.	Umarım	soytarılardan	hoşlanıyorsundur.” </p>
<p class="calibre1">Sansa	 eteklerini	 düzeltip	 oturdu.	 “Bence...	 soytarılar,	 leydim?	 Siz...	 renkli	 kıyafetler	 giyen soytarılardan	mı	bahsediyorsunuz?” </p>
<p class="calibre1">“Bu	durumda	tüyler	takanlardan.	Kimden	bahsettiğimi	düşünmüştün	Sansa?	Oğlumdan	mı?	Yoksa</p>
<p class="calibre1">bu	latif	leydilerden	mi?	Hayır,	yüzün	kızarmasın,	şu	saçlarınla	birlikte	nar	gibi	görünmene	sebep	oluyor. </p>
<p class="calibre1">Doğruyu	söylemek	gerekirse	bütün	erkekler	soytarıdır	ama	renkli	kıyafetler	giyenler	taç	takanlardan	daha komik	görünür.	Margaery,	çocuğum,	Yağtopan’nı	çağır,	bakalım	Leydi	Sansa’yı	gülümsetebilecek	miyiz? </p>
<p class="calibre1">Diğerleriniz,	 oturun,	 size	 her	 şeyi	 ben	 söylemek	 zorunda	 mıyım?	 Sansa,	 torunuma	 bir	 koyun	 sürüsünün hizmet	ettiğini	düşünüyor	olmalı.” </p>
<p class="calibre1">Yağtoparı	yemeklerden	önce	geldi,	sarı	yeşil	tüylü	bir	soytarı	kıyafeti	giymiş,	başına	horoz	ibiği</p>
<p class="calibre1">takmıştı.	Olağanüstü	şişmandı,	üç	Ay	Oğlan	kadar	büyüktü.	Salona	parende	atarak	girdi,	masanın	üstüne zıpladı	 ve	 Sansa’nın	 önüne	 devasa	 bir	 yumurta	 koydu,	 '?	 “Kırın	 leydim,”	 dedi.	 Sansa	 yumurtayı kırdığında	 içinden	 onlarca	 sarı	 civciv	 çıktı	 ve	 dört	 bir	 yana	 koşuşmaya	 başladılar.	 “Yakalayın!”	 diye</p>
<p class="calibre1"><a id="p55"></a>bağırdı	 Yağtoparı.	 Küçük	 Leydi	 Bulwer	 civcilerden	 birini	 yakaladı	 ve	 soytarıya	 verdi;	 soytarı	 kafasını geriye	 attı,	 civcivi	 kocaman	 ağzına	 tıkıştırdı	 ve	 bütün	 halinde	 yutmuş	 gibi	 göründü,	 geğirdiğinde burnundan	 sarı	 tüyler	 çıktı.	 Leydi	 Bulwer	 üzüntüyle	 ağlamaya	 başladı	 ama	 civciv	 elbisesinin	 yeninden sürünerek	çıkıp	kolunda	yürümeye	başladığında	kızın	hıçkırışları	bir	mutluluk	çığlığına	dönüştü. </p>
<p class="calibre1">Hizmetçiler	 pırasa	 ve	 mantar	 çorbasını	 getirirken	 Yağtoparı	 portakallarla	 hokkabazlık	 yapmaya başladı,	 Leydi	 Olenna	 öne	 eğilip	 dirseklerini	 masaya	 koydu.	 “Oğlumu	 tanıyor	 musun	 Sansa?	 Yüksek bahçe’den	Lord	Şişen	Balık?” </p>
<p class="calibre1">“Büyük	bir	lord,”	diye	cevapladı	Sansa	nezaketle. </p>
<p class="calibre1">"Büyük	 bir	 sersem,”	 dedi	 Diken	 Kraliçesi.	 “Babası	 da	 sersemdi.	 Kocam,	 merhum	 Lord	 Luthor. </p>
<p class="calibre1">Ah,	 onu	 sevdim,	 sakın	 yanlış	 anlama.	 Müşfik	 bir	 adamdı	 ve	 yatak	 odasında	 beceriksiz	 değildi	 ama bunlara	 rağmen	 çok	 sersemdi.	 Kuş	 avı	 sırasında	 bir	 uçurumdan	 ayağı	 düşmeyi	 başardı.	 O	 sırada gökyüzüne	baktığını	ve	atının	onu	nereye	götürdüğüne	dikkat	etmediğini	söylüyorlar.” </p>
<p class="calibre1">“Şimdi	 benim	 sersem	 oğlum	 da	 aynı	 şeyi	 yapıyor,	 ama	 o	 bir	 at	 yerine	 bir	 aslan	 sürüyor.	 Bir aslanın	sırtına	binmek	kolaydır	ama	inmesi	zordur,	onu	uyardım	ama	o	sadece	kıkırdadı.	Eğer	bir	oğlun olursa	 Sansa,	 onu	 sık	 sık	 döv	 ki	 seni	 dinlemeyi	 öğrensin.	 Benim	 yalnızca	 bir	 oğlum	 oldu	 ve	 onu neredeyse	hiç	dövmedim;	Yağtoparı’nı	beni	dinlediğinden	fazla	dinliyor	şimdi.	Bir	aslan,	evcil	bir	kedi değildir	dedim	ona	ve	o	bana	‘cıkcık’	yaptı.	Bana	sorarsan	bu	diyarda	çok	fazla	cıkcık	yapılıyor.	Bütün bu	krallar	kılıçlarını	bir	kenara	bırakıp	annelerini	dinleseler	çok	daha	iyi	işler	yaparlar.” </p>
<p class="calibre1">Sansa	 ağzının	 yine	 açık	 olduğunu	 fark	 etti.	 Leydi	 Alerie	 ve	 diğer	 kadınlar	 Yağtoparı’nın portakallarla	yaptığı	gösteriye	gülerken	Sansa	ağzını	bir	kaşık	çorbayla	doldurdu. </p>
<p class="calibre1">"Bana	 şu	 kral	 çocuğuyla	 ilgili	 gerçekleri	 söylemeni	 istiyorum,”	 dedi	 Leydi	 Olenna	 aniden. </p>
<p class="calibre1">“Joffrey	denen	çocuk.” </p>
<p class="calibre1">Sansa’nın	 parmakları	 kaşığın	 sapında	 kıvrıldı.  <i class="calibre4">Gerçek</i>?  <i class="calibre4">Söyleyemem.	 Lütfen	 sormayın. </i></p>
<p class="calibre1"> <i class="calibre4">Söyleyemem. </i>	“Ben...	Ben...	Ben...” </p>
<p class="calibre1">Evet,	sen.	Senden	daha	iyi	kim	bilebilir?	Hakkını	teslim	edeyim,	delikanlı	bir	kral	gibi	görünüyor. </p>
<p class="calibre1">Biraz	 kibirli	 gibi	 ama	 bu	 Lannister	 kanından	 geliyor	 olmalı.	 Bununla	 birlikte,	 bazı	 rahatsız	 edici hikâyeler	duyduk.	Doğrulukları	var	mı?	Bu	delikanlı	sana	kötü	mü	davrandı?” </p>
<p class="calibre1">Sansa	gergin	bir	şekilde	etrafa	bakındı.	Yağtoparı	bütün	bir	portakalı	ağzına	soktu,	çiğneyip	yuttu, yanaklarına	 vurdu	 ve	 portakalın	 çekirdeklerini	 burnundan	 çıkardı.	 Kadınlar	 kıkırdayıp	 güldüler. </p>
<p class="calibre1">Hizmetçiler	 gelip	 gidiyordu,	 Bakire	 Zindam’nda	 çatal	 kaşık	 sesleri	 yankılanıyordu.	 Civcivlerden	 biri tekrar	 masaya	 çıktı	 ve	 Leydi	 Graceford’un	 çorbasına	 girdi.	 Sansa	 ve	 Leydi	 Olenna’yla	 kimse ilgilenmiyordu	 ama	 Sansa	 yine	 de	 korkuyordu.	 Leydi	 Olenna’nın	 sabrı	 tükenmek	 üzereydi.	 “Neden gözlerini	açmış	Yağtoparı’na	bakıyorsun?	Bir	soru	sordum,	bir	cevap	bekliyorum,	Dilini	Lannisterlar	mı çaldı	çocuk?” </p>
<p class="calibre1">Sör	 Dontos,	 sadece	 tanrı	 korusunda	 özgürce	 konuşması	 için	 uyarmıştı	 Sansa’yı.	 “Joff...	 Kral Joffrey,	o...	Majesteleri	çok	nazik	ve	yakışıklıdır...	ve	bir	aslan	kadar	cesurdur.” </p>
<p class="calibre1">“Evet,	 bütün	 Lannisterlar	 aslandır	 ve	 Tyreller’in	 osuruğu	 gül	 kokar,”	 dedi	 yaşlı	 kadın.	 “Ama	 ne kadar	  <i class="calibre4">nazik</i>?	 Ne	 kadar	 zeki?	 İyi	 bir	 kalbi	 ve	 halim	 bir	 eli	 var	 mı?	 Bir	 kral	 olabilecek	 kadar	 mert	 mi? </p>
<p class="calibre1">Margaery’yi	el	üstünde	tutacak	ve	ona	şefkali	davranacak	mı?	Onun	onurunu	kendi	onuru	gibi	koruyacak mı?” </p>
<p class="calibre1">“Evet,”	diye	yalan	söyledi	Sansa.	“Joffrey	çok...	çok	yakışıklıdır.” </p>
<p class="calibre1">“Bunu	 söylemiştin.	 Bazıları,	 senin	 Yağtoparı	 kadar	 büyük	 bir	 aptal	 olduğunu	 söylüyor	 ve	 ben onlara	 inanmaya	 başlıyorum.  <i class="calibre4">Yakışıklı</i>?	 Margaery’ye	 güzelliğin	 ne	 değeri	 olduğunu	 öğretmiş	 olmayı umuyorum.	Bir	soytarının	osuruğundan	değersizdir.	Parlakalev	Aerion	da	yakışıklıydı	ama	buna	rağmen bir	canavardı.	Soru	şu;	Joffrey	ne?”	Kadın,	masanın	yanında	geçen	bir	hizmetçiyi	yakalamak	için	uzandı. </p>
<p class="calibre1"><a id="p56"></a>“Pırasadan	hoşlandığım	söylenemez.	Bu	çorbayı	götür	ve	bana	peynir	getir.” </p>
<p class="calibre1">“Peynir,	limonlu	kekten	sonra	servis	edilecek	leydim.” </p>
<p class="calibre1">“Peynir	ben	ne	zaman	istersem	o	zaman	servis	edilecek	ve	ben	şimdi	servis	edilmesini	istiyorum.” </p>
<p class="calibre1">Yaşlı	 kadın	 tekrar	 Sansa’ya,	 döndü.	 “Korkuyor	 musun	 çocuğum?	 Korkmana	 gerek	 yok,	 burada	 kadın kadınayız.	Bana	gerçekleri	söyle,	sana	hiç	zarar	gelmeyecek. </p>
<p class="calibre1">“Babam	 her	 zaman	 gerçekleri	 söylerdi.”	 Sansa	 fısıltıyla	 konuşuyordu,	 buna	 rağmen	 kelimeleri ağzından	çıkarmak	zordu. </p>
<p class="calibre1">Lord	Eddard,	evet,	böyle	bir	şöhreti	vardı	ama	buna	rağmen	onu	hain	ilan	edip	kafasını	aldılar.” </p>
<p class="calibre1">Yaşlı	kadının	gözleri	Sansa’ya	saplandı,	bakışları	kılıç	ucu	kadar	parlak	ve	keskindi. </p>
<p class="calibre1">"Joffrey,”	 dedi	 Sansa.	 “Bunu	 Joffrey	 yaptı.	 Merhametli	 olacağına	 dair	 söz	 vermişti	 bana	 ama babamın	kafasını	kesti.  <i class="calibre4">Bunun</i>	merhamet	 olduğunu	 söyledi.	 Beni	 siperlere	 çıkarıp	 ona	 bakmadı	 zorladı. </p>
<p class="calibre1">Kafaya.	Ağlamamı	istiyordu	ama...”	Sansa	birdenbire	durdu	ve	eliyle	ağzını	kapadı.  <i class="calibre4">Çok	fazla	konuştum,</i> <i class="calibre4">tanrılar	yardım	edin,	duyacaklar,	biri	onlara	söyleyecek. </i></p>
<p class="calibre1">"Devam	et.”	Israr	eden	Margaery’ydi.	Joffrey’nin	müstakbel	Kraliçesi.	Kızın	ne	kadar	duyduğunu bilmiyordu	Sansa. </p>
<p class="calibre1">“Yapamam.”  <i class="calibre4">Ya	 Joffrey’ye	 söylerse?	 Beni	 mutlaka	 öldürür,	 ya	 da	 beni	 Sör</i>	  <i class="calibre4">llyn’e	 verir. </i>	 “Ben öyle	 demek	 istemedim...	 benim	 babam	 bir	 vatan	 hainiydi,	 ağabeyim	 de	 hain,	 ben	 hain	 kanı	 taşıyorum, lütfen	başka	bir	 <i class="calibre4">şey	söyletmeyin	bana.” </i></p>
<p class="calibre1">"Sakinleş	çocuk,”	diye	emretti	Diken	Kraliçesi. </p>
<p class="calibre1">"Çok	korkuyor	büyükanne,	baksana.” </p>
<p class="calibre1">Yaşlı	kadın	Yağtoparı’na	seslendi.	“Soytarı!	Bize	bir	şarkı	söyle,	Uzun	bir	şarkı	bulmalıyım.	Ayı</p>
<p class="calibre1">ve	 Güzel	 Bakire’	 iyi	 olur.”	 “Olur!”	 dedi	 kocaman	 soytarı.	 “Gerçekten	 iyi	 olur.	 Amuda	 kalkıp	 mı söyleyeyim	leydim?” </p>
<p class="calibre1">“Amuda	kalkarsan	daha	iyi	mi	söyleyeceksin?” </p>
<p class="calibre1">“Hayır.” </p>
<p class="calibre1">"O	halde	ayaklarının	üstünde	dur.	Şapkanın	düşmesini	istemeyiz.	Hatırladığım	kadarıyla	saçlarını hiç	yıkamıyorsun.”	"Leydim	nasıl	emrederse.”	Yağtoparı	tumturaklı	bir	reverans	yaptı,	gürültülü	şekilde geğirdi,	doğruldu,	göbeğini	saldı	ve	kükredi.  <i class="calibre4">“Bir	ayı	vardı,	bir	ayı,	bir	AYI!	Baştan	ayağa	karaydı	ve</i> <i class="calibre4">kıllarla	 kaplıydı...” </i>	 Leydi	 Olenna	 öne	 eğildi.	 “Ben	 henüz	 senden	 bile	 küçük	 bir	 kızken	 Kızıl	 Kale’nin duvarlarının	 kulakları	 olduğu	 iyi	 bilinirdi.	 Pekâlâ,	 biz	 kızlar	 rahatça	 konuşurken	 o	 kulaklar	 şarkı dinleyecek.” </p>
<p class="calibre1">“Ama,”	dedi	Sansa,	“Varys...	o	 <i class="calibre4">duyar, </i>	o	her	zaman...” </p>
<p class="calibre1"> <i class="calibre4">“Daha	 yüksek	 sesle!” </i>	 diye	 bağırdı	 Diken	 Kraliçesi,	 Yağtoparına	 “Bu	 yaşlı	 kulakların	 nerdeyse sağır	 olduğunu	 biliyorsun.	 Bana	 fısıldıyormusun	 seni	 şişko	 soytarı?	 Sana	 fısıldaman	 için	 altın vermiyorum.  <i class="calibre4">Şarkı	söyle!” </i></p>
<p class="calibre1"> <i class="calibre4">"...	AYI!” </i>	diye	gürledi	Yağtoparı,	güçlü	ve	pes	sesi	kirişlerde	yankılandı.  <i class="calibre4">“AH,	 GEL,	 DEDİLER,</i> <i class="calibre4">SEN	 DE	 FESTİVALE	 GEL,	 FESTİVAL	 Mİ?	 DEDİ	 AYI,	 AMA	 BEN	 BİR	 AYIYIM,	 BAŞTAN	 AYAĞA</i></p>
<p class="calibre1"> <i class="calibre4">KARAYIM	VE	TÜYLERLE	KAPLIYIM'." </i></p>
<p class="calibre1">Buruşuk,	 yaşlı	 leydi	 gülümsedi.	 “Yüksek	 Bahçe’de,	 çiçeklerin	 arasında	 gezinen	 örümceklerimiz var.	 Kendi	 işlerine	 baktıkları	 sürece	 küçük	 ağlarını	 örmelerine	 müsaade	 ediyoruz	 ama	 ayak	 altında dolaşırlarsa	onları	eziyoruz.”	Elinin	tersiyle	Sansa’nın	sırtına	hafifçe	vurdu.	“Çocuğum,	şimdi	gerçekler. </p>
<p class="calibre1">Kendine	Baratheon	diyen	ama	daha	çok	bir	Lannister	gibi	görünen	bu	Joffrey	ne	çeşit	bir	adamdır?” </p>
<p class="calibre1"> <i class="calibre4">“VE	 BURADAN	 ORAYA	 GİDEN	 YOLDA.	 BURADAN!	 ORAYA!	 BİR	 KEÇİ,	 ÜÇ	 DELİKANLI	 VE</i></p>
<p class="calibre1"> <i class="calibre4">DANS	EDEN	BİR	AYI!” </i></p>
<p class="calibre1">Sansa,	kalbinin	sıkıştığını	hissetti.	Diken	Kraliçesi	o	kadar	yakınındaydı	ki	kadının	ekşi	nefesinin</p>
<p class="calibre1"><a id="p57"></a>kokusunu	alabiliyordu.	Kadının	zayıf	parmakları	Sansa’nın	bileğini	deliyordu.	Diğer	yanda	Margaery	de dinliyordu.	Sansa’nın	içinden	bir	ürperti	geçti.	“Bir	canavar,”	diye	fısıldadı,	öyle	ürkekti	ki	kendi	sesini zor	duyuyordu.	“Joffrey	bir	canavar.	Kasabın	oğlu	hakkında	yalan	söyledi	ve	babamı	kurdumu	öldürmeye zorladı.	Onu	sinirlendirdiğimde	beni	Kral	Muhafızları’na	dövdürdü.	O	bir	şeytan	ve	bir	canavar	leydim. </p>
<p class="calibre1">Bu	gerçek.	Kraliçe	de	öyle.” </p>
<p class="calibre1">Leydi	Olenna	ve	torunu	bakıştılar.	“Ah,”	dedi	yaşlı	kadın,	“çok	yazık.” </p>
<p class="calibre1"> <i class="calibre4">Tanrılar, </i>	 diye	 düşündü	 Sansa	 dehşetle.  <i class="calibre4">Eğer	 Margaery	 onunla	 evlenmezse	 Joffrey	 bu	 işin</i> <i class="calibre4">suçlusunun	ben	olduğumu	anlar. </i>	“Lütfen,"	dedi,	“lütfen	düğünü	iptal	etmeyin...” </p>
<p class="calibre1">“Korkma	 çocuğum.	 Lord	 Şişen	 Balık,	 Margaery’yi	 kraliçe	 yapmakta	 kararlı.	 Ve	 bir	 Tyrell’in verdiği	söz	Casterly	Kayası’ndaki	bütün	altından	daha	değerlidir.	En	azından	benim	zamanımda	öyleydi. </p>
<p class="calibre1">Yine	de,	sana	gerçekler	için	teşekkür	ederiz	çocuğum.” </p>
<p class="calibre1"> <i class="calibre4">"...FESTİVALE	 KADAR	 DANS	 EDİP	 DURDULAR,	 FESTİVALE	 KADAR!	 FESTİVALE	 KADAR!” </i></p>
<p class="calibre1">Yağtoparı	zıplayıp	kükrüyor,	ayağını	yere	vuruyordu. </p>
<p class="calibre1">"Sansa,	 Yüksek	 Bahçe’yi	 ziyaret	 etmek	 ister	 misin?”	 Margaery	 Tyrell	 gülümsediğinde	 ağabeyi Loras’a	çok	benziyordu.	“Bütün	sonbahar	çiçekleri	açtı	artık,	korular	ve	çeşmeler	var,	gölgeli	avlular	ve mermer	 sütunlar.	 Lord	 babamın	 sarayında	 her	 daim	 şarkıcılar	 olur,	 yanımızdaki	 Topar’dan	 daha	 tatlı şarkıcılar,	 flütçüler,	 kemancılar,	 arpçılar.	 En	 iyi	 atlar	 Yüksek	 Bahçe’dedir,	 Mander	 boyunca	 yelken açmak	için	zevk	teknelerimiz	de	var.	Kuş	avlamayı	bilir	misin	Sansa?” </p>
<p class="calibre1">"Biraz,”	dedi	Sansa. </p>
<p class="calibre1"> <i class="calibre4">“AH	NE	TATLI	KIZDI,	SAF	VE	GÜZELCE!	SAÇLARINDA	BAL	OLAN	BAKİRE'. </i>	“</p>
<p class="calibre1">"Yüksek	 Bahçe’yi	 en	 az	 benim	 kadar	 seveceksin.	 Bunu	 biliyorum.”	 Margaery,	 Sansa’nın	 alnına düşen	 bir	 bukle	 saçı	 eliyle	 geri	 taradı.	 “Bir	 kez	 gördüğünde	 oradan	 ayrılmak	 istemeyeceksin.	 Ve	 belki ayrılmak	zorunda	da	kalmazsın.” </p>
<p class="calibre1">“<i class="calibre4">SAÇLARI!	SAÇLARI!	SAÇLARINDA	BAL	OLAN	BAKİRE!” </i></p>
<p class="calibre1">“Sus	 çocuk,”	 dedi	 Diken	 Kraliçesi	 sertçe.	 “Sansa,	 Yüksek	 bahçe’yi	 ziyaret	 etmek	 istediğini söylemedi	henüz.” </p>
<p class="calibre1">“Ah,	 ama	 isterim,”	 dedi	 Sansa.	 Yüksek	 Bahçe	 her	 zaman	 hayalini	 kurduğu	 yere	 benziyordu;	 bir zamanlar	Kral	Toprakları’nda	bulacağına	inandığı	o	büyülü	saraya. </p>
<p class="calibre1"> <i class="calibre4">“...YAZ	 RÜZGÂRINDA	 KOKUYU	 ALDI.	 AYI!	 AYI!	 BAŞTAN	 AŞAĞI	 KARAYDI	 VE	 KILLARLA</i></p>
<p class="calibre1"> <i class="calibre4">KAPILIYDI</i>!” </p>
<p class="calibre1">“Ama	kraliçe,”	diye	devam	etti	Sansa,	“gitmeme	izin	vermez...” </p>
<p class="calibre1">“Verecek.	Yüksek	Bahçe	olmazsa	Lannisterlar’ın	Joffrey’yi	tahtta	tutma	umudu	da	olmaz.	Eğer</p>
<p class="calibre1">oğlum	sersem	lord	isterse,	kraliçenin	bu	arzuyu	yerine	getirmekten	başka	seçeneği	kalmaz.” </p>
<p class="calibre1">“Yapar	mı?”	diye	sordu	Sansa,	“İster	mi?” </p>
<p class="calibre1">Leydi	 Olenna	 kaşlarını	 çattı.	 “Ona	 bir	 seçenek	 vermeye	 gerek	 görmüyorum.	 Gerçek	 niyetimizle ilgili	bir	fikri	olmayacak	elbette.” </p>
<p class="calibre1"> <i class="calibre4">“YAZ	RÜZGÂRINDA	KOKUYU	ALDI'.” </i></p>
<p class="calibre1">Sansa	alnını	buruşturdu.	“Gerçek	niyetimiz	nedir	leydim?” </p>
<p class="calibre1"> <i class="calibre4">“KOKLADI,	KÜKREDİ	VE	KOKUYU	ALDI! </i>	YAZ	 <i class="calibre4">RÜZ	GÂRINDA	BAL	VARDI!” </i></p>
<p class="calibre1">“Seni	 kazasız	 belasız	 evlendirmek	 çocuğum,”	 dedi	 yaşlı	 kanili	 Yağtoparı	 eski	 şarkıyı	 söylerken. </p>
<p class="calibre1">“Torunumla.” </p>
<p class="calibre1"> <i class="calibre4">Sör	 Loras’la	 evlenmek... </i>	 Sansa’nın	 nefesi	 kesilmişti.	 Pırıl	 pırıl	 safir	 zırhının	 içinde	 ona	 bir	 gül uzatan	Sör	Loras’ı	hatırladı.	Beyaz	ipekler	içinde	saf,	masum	ve	güzel	görünen	Sör	Loras’ı.	Gülümsediği zaman	 ağzının	 kenarında	 beliren	 gamzeyi.	 Gülüşündeki	 tatlılığı,	 dokunuşundaki	 sıcaklığı.	 Loras’ın gömleğini	 çıkarıp	 altındaki	 pürüzsüz	 teni	 okşamanın,	 ayak	 parmaklarının	 ucumla	 yükselip	 onu	 öpmenin, </p>
<p class="calibre1"><a id="p58"></a>parmaklarını	 kahverengi	 gür	 saçlarımın	 içinden	 geçirmenin	 ve	 onun	 koyu	 kahverengi	 gözlerinde kaybolmanın	nasıl	olacağını	sadece	hayal	edebilirdi	Sansa.	Boğazına	kadar	kızardı. </p>
<p class="calibre1"> <i class="calibre4">“AH,	BİR	BAKİREYİM	BEN,	SAF	VE	GÜZELİM	BENİ.	KILLI	BİR	AYIYLA	ASLA	DANS	ETMEM. </i></p>
<p class="calibre1"> <i class="calibre4">BİR	AYI!	BİR	AYI!	KILLI	BİR	AYIYLA	ASLA	DANS	ETMEM'.” </i></p>
<p class="calibre1">“Bunu	 ister	 misin	 Sansa?”	 diye	 sordu	 Margaery.	 “Benim	 hiç	 kız	 kardeşim	 olmadı,	 sadece</p>
<p class="calibre1">ağabeylerim	var.	Ah,	lütfen	evet	de	lütfen	ağabeyimle	evlenmeye	rızan	olduğunu	söyle.” </p>
<p class="calibre1">Kelimeler	Sansa’nın	ağzından	yuvarlanarak	çıktı.	“Evet,	rızam	var.	Bunu	her	şeyden	çok	isterim. </p>
<p class="calibre1">Sör	Loras’la	evlenmek,	onu	sevmek...” </p>
<p class="calibre1"> <i class="calibre4">“Loras?" </i>	Leydi	Olenna	sinirlenmiş	gibiydi.	“Aptal	olma	çocuk,	Bir	Kral	Muhafızı	asla	evlenmez. </p>
<p class="calibre1">Kışyarı’nda	hiçbir	şey	öğretmediler	mi	sana?	Torunum	Willas’tan	bahsediyorduk.	Senin	için	biraz	yaşlı olabilir	 ama	 çok	 tatlı	 bir	 delikanlıdır.	 Benim	 sersem	 oğluma	 hiç	 benzemez	 ve	 bunun	 yanısıra	 Yüksek Bahçe	vârisidir.”	Sansa’nın	başının	döndüğünü	hissetti;	kafası	bir	an	için	Loras’ın	hayalleriyle	doluydu ve	bir	sonraki	an	bütün	hayalleri	paramparça	olmuştu.  <i class="calibre4">Willas</i>?  <i class="calibre4">Willas? </i>	 “Ben,”	 dedi	 aptal	 gibi.  <i class="calibre4">Nezaket</i> <i class="calibre4">bir	 leydinin	 kalkanıdır.	 Onları	 gücendirmemelisin,	 ağzından	 çıkanlara	 dikkat	 et. </i>	 “Ben	 Sör	 Willas’ı tanımıyorum.	Bu	zevke	nail	olamadım	leydim.	O	da...	o	da	kardeşleri	gibi	büyük	bir	şövalye	mi?” </p>
<p class="calibre1"> <i class="calibre4">“…KIZI	HAVAYA	KALDIRDI!	AYI!	AYI! </i>	” </p>
<p class="calibre1">Hayır,”	dedi	Margaery.	“O	yemin	etmedi.” </p>
<p class="calibre1">Leydi	Olenna	kaşlarını	çattı.	“Kıza	gerçeği	söyle.	Zavallı	delikanlı	sakat,	gerçek	bu.” </p>
<p class="calibre1">“Yaverken	yaralandı,	ilk	turnuvasında,”	diye	açıkladı	Margaery.	"Atı	devrildi	ve	bacağını	ezdi.” </p>
<p class="calibre1">"Şu	yılan	Dornelu’nun	suçu,	Oberyn	Martell’in.	Adamın	üstadı	da	suçlu.” </p>
<p class="calibre1"> <i class="calibre4">" BEN</i>	 <i class="calibre4">BİR	ŞÖVALYE	İSTEDİM	AMA	SEN	BİR	AYISIN! </i>	BİR	 <i class="calibre4">AYI!	BİR	AYI!	BAŞTAN	AŞAĞI	KARA</i> <i class="calibre4">VE	KILLA	KAPLI!" </i></p>
<p class="calibre1">Willas’ın	ayağı	sakattır	ama	sağlam	bir	kalbi	vardır,”	dedi	Margaery.	“Ben	küçük	bir	kızken	bana</p>
<p class="calibre1">kitaplar	okurdu	ve	benim	için	yıldızların	resmini	çizerdi.	Onu	sen	de	bizim	kadar	seveceksin	Sansa.” </p>
<p class="calibre1">“G <i class="calibre4">ÜZEL	 KIZ	 AĞLADI,	 TEKME	 ATTI	 AMA	 AYI	 SAÇLARINDAKİ	 BALI	 YALADI!	 SAÇLARI! </i></p>
<p class="calibre1"> <i class="calibre4">SAÇLARI!	SAÇLARINDAKİ	BALI	YALADI!” </i></p>
<p class="calibre1">"Onunla	ne	zaman	tanışabilirim?”	diye	sordu	Sansa	tereddütle. </p>
<p class="calibre1">"Yakında,”	 diye	 söz	 verdi	 Margaery.	 “Joffrey	 ve	 ben	 evlendikten	 sonra,	 Yüksek	 Bahçe’ye gittiğinde.	Büyükannem	seni	götürecek. <b class="calibre3">” </b></p>
<p class="calibre1">"Götüreceğim,”	 dedi	 Yaşlı	 kadın	 hafifçe	 gülümseyip	 Sansa’nın	 elini	 tutarak.	 “Götüreceğim gerçekten.” </p>
<p class="calibre1"> <i class="calibre4">“SONRA	 KIZ	 İÇİNİ	 ÇEKTİ,	 İNLEDİ,	 HAVAYI	 TEKMELEDİ!	 BENİM	 AYIM	 DİYE	 ŞARKI</i></p>
<p class="calibre1"> <i class="calibre4">SÖYLEDİ!	BENİM	AYIM	ÇOK	GÜZEL.	SONRA	BURADAN	ORAYA	GİTTİLER	BİRLİKTE. </i>	 <i class="calibre4">AYI,	AYI	VE</i></p>
<p class="calibre1"> <i class="calibre4">GÜZEL</i>	  <i class="calibre4">BAKİRE” </i>	 Yağtoparı	 şarkının	 son	 satırında	 kükredi,	 havaya	 zıpladı	 ve	 masadaki	 kadehleri titreten	bir	darbeyle	iki	ayağının	üstüne	indi.	Kadınlar	alkışlayıp	güldüler. </p>
<p class="calibre1">“Bu	 korkunç	 şarkının	 asla	 bitmeyeceğini	 düşünmüştüm,”	 dedi	 Diken	 Kraliçesi.	 “Ama	 bakın, </p>
<p class="calibre1">peynirim	de	geldi.” </p>
<p class="calibre1"></p>
<p class="calibre1"><a id="p59"></a><b class="calibre3">JON</b></p>
<p class="calibre1">Dünya	 kurşuni	 bir	 koyuluk	 içindeydi;	 çam,	 yosun	 ve	 soğuk	 kokuyordu.	 Süvariler	 dağınık	 taşların ve	 cılız	 ağaçların	 arasından	 geçerek	 aşağıdaki	 vadinin	 zeminine	 mücevherler	 gibi	 serpilmiş</p>
<p class="calibre1">misafirperver	 ateşlere	 doğru	 ilerlerken,	 kara	 topraktan	 solgun	 sisler	 yükseliyordu.	 Jon	 Kar’ın sayabileceğinden	 fazla	 ateş	 vardı	 yüzlerce,	 binlerce.	 Buz	 beyazı	 Süt	 Nehri’nin	 yanından	 akan,	 titrek ışıklardan	oluşmuş	ikinci	bir	nehir.	Jon	Kar’ın	kılıç	eli	açılıp	kapandı. </p>
<p class="calibre1">Bayırdan	 sancakları	 ve	 borazanları	 olmadan	 indiler.	 Sessizlik	 sadece	 nehrin	 uzak	 mırıltısıyla, atların	 ayak	 sesleriyle	 ve	 Çıngıraklı’nıın	 kemik	 zırhının	 tıngırtılarıyla	 bölünüyordu.	 Aşağıdan	 adamlar, köpekler,	atlar	ve	beyaz	bir	ulu	kurt	geçerken	yukarıda	bir	yerde	bir	kartal	mavi	gri	muazzam	kanatlarıyla havada	süzülüyordu. </p>
<p class="calibre1">Bir	atın	toynağıyla	yerinden	oynayan	bir	taş	bayırdan	aşağı	yuvarlandı	ve	Jon,	Hayalet’in</p>
<p class="calibre1">beklenmedik	sese	doğru	döndüğünü	gördü..	Ulu	kurt	süvarileri	gün	boyunca	uzaktan	takip	etmişti, </p>
<p class="calibre1">alışkanlığı	buydu.	Ama	ay,	asker	çamların	üzerinde	yükseldiğinde,	parlak	kırmızı	gözleriyle	koşarak yanlarına	gelmişti,	Çıngıraklı’nın	köpekleri	Hayalet’i	her	zamanki	gibi	hırıltılarla,	kükremelerle	ve	vahşi havlamalarla	karşılamıştı	ama	ulu	kurt	hiç	birini	umursamamıştı.	Altı	gün	önce,	yabanıllar	gece	kampı kuruduğunda,	tazıların	en	büyüğü	ulu	kurda	arkadan	saldırmıştı	fakat	Hayalet	dönüp	atılmış	ve	tazıyı	kanlı baldırlarla	kaçmak	zorunda	bırakmıştı.	Köpek	sürüsü	o	günden	beri	Hayalet’le	arasındaki	güvenli</p>
<p class="calibre1">mesafeyi	koruyordu. </p>
<p class="calibre1">Jon	 Kar’ın	 küçük	 atı	 hafifçe	 kişnedi	 ama	 bir	 dokunuş	 ve	 yumuşak	 bir	 söz	 hayvanı	 sakinleştirdi. </p>
<p class="calibre1">Keşke	 Jon’un	 korkuları	 da	 böyle	 kolayca	 geçebilscydi.	 Jon	 tepeden	 tırnağa	 Gece	 Nöbetçileri’nin siyahlarına	bürünmüştü	ama	düşman	önde	ve	arkada	at	sürüyordu.  <i class="calibre4">Yabanıllar.	Ve	ben	onlarla	birlikteyim. </i></p>
<p class="calibre1">Ygritte,	Qhorin	Yarımel’in	cübbesini	giyiyordu.	Lenyl	korucunun	zırhlı	yeleğini	almıştı,	iri	mızrak	karısı Ragwyle	eldivenlerini	ve	yayalardan	biri	de	çizmelerini.	Qhorin’in	miğferini,	Uzunmızrak	Ryk	dedikleri kısa	 boylu,	 çirkin	 adam	 kazanmıştı	 ama	 miğfer	 adamın	 dar	 kafasına	 oturmamıştı,	 bu	 yüzden	 onu	 da Ygritte’e	 vermişti.	 Ve	 Qhorin’in	 kemikleri	 Çıngıraklı’nın	 heybesinde	 duruyordu,	 Jon’la	 birlikte	 Çığlık Geçidi’ni	 keşfe	 çıkan	 Ebben’in	 kanlı	 kafasının	 yanında.  <i class="calibre4">Öldüler.	 Ben	 hariç	 herkes	 öldü	 ve	 ben	 de	 ölü</i> <i class="calibre4">sayılırım. </i></p>
<p class="calibre1">Ygritte,	Jon’un	hemen	arkasında	sürüyordu,	Uzunmızrak	Ryk	de	önündeydi.	Kemik	lordu	bu	ikisini</p>
<p class="calibre1">Jon’un	 muhafızı	 yapmıştı.	 Yola	 çıkarlarken,	 miğfer	 niyetine	 taktığı	 dev	 kafatasının	 çarpık	 dişlerinin arasından	 gülümseyerek,	 “Karga	 uçacak	 olursa	 sizin	 kemiklerinizi	 de	 kaynatırım,”	 diye	 uyarmıştı muhafızları. </p>
<p class="calibre1">Ygritte	adama	çıkışmıştı.	“Ona	 <i class="calibre4">sen</i>	göz	kulak	olmak	ister	misin.	Eğer	bizim	yapmamızı	istiyorsan, bizi	rahat	bırak.” </p>
<p class="calibre1"> <i class="calibre4">Bunlar	gerçekten	özgür	insanlar, </i>	diye	düşünmüştü	Jon.	Onlara	çıngıraklı	liderlik	ediyor</p>
<p class="calibre1">olabilirdi	ama	hiçbiri	adama	karşılık	vermekten	çekinmiyordu. </p>
<p class="calibre1">Yabanıl	 liderin	 düşmanca	 bakışları	 Jon’un	 üstünde	 sabitlenmişti.	 “Bunları	 kandırmış	 olabilirsin karga	ama	Mance’i	kandırabileceğini	düşünme	sakın.	Sana	bir	kez	bakacak	ve	sahte	olduğunu	anlayacak. </p>
<p class="calibre1">Sonra	 ben,	 şu	 senin	 kurdundan	 bir	 cübbe	 yapacağım,	 senin	 o	 yumuşak	 göbeğini	 deşeceğim	 ve	 içine	 bir gelincik	koyup	tekrar	dikeceğim.” </p>
<p class="calibre1">Jon	 kılıç	 elini	 açıp	 kapatarak	 eldivenin	 içindeki	 yanık	 parmaklarını	 esnetmişti	 ama	 Uzunmızrak Ryk	sadece	gülmüştü.	“Peki	bu	karda	gelinciği	nereden	bulacaksın?” </p>
<p class="calibre1"><a id="p60"></a>İlk	gece,	at	sırtında	geçen	uzun	bir	günden	sonra,	isimsiz	bir	dağın	tepesindeki	sığ	çukurda	kamp kurmuşlar,	 kar	 düşmeye	 başlarken	 ateşin	 yanında	 toplanmışlardı.	 Jon,	 alevlerin	 üstüne	 düşen	 kar tanelerinin	 eriyişini	 izlemişti.	 Giydiği	 kat	 kat	 deriye	 ve	 yüne	 rağmen	 soğuğun	 kemiklerine	 işlediğini hissedebiliyordu.	 Ygritte	 yemeğini	 yedikten	 sonra	 Jon’un	 yanına	 oturmuştu,	 ısınmak	 için	 başlığını kafasına	geçirmiş,	ellerini	cübbesinin	yenine	sokmuştu,	“Mance,	Yarımel’i	nasıl	hallettiğini	duyunca	seni hemen	kabul	edecek,”	demişti	Jon’a. </p>
<p class="calibre1">“Beni	ne	olarak	kabul	edecek?” </p>
<p class="calibre1">Kız	küçümser	gibi	gülmüştü.	“Bizden	biri	olarak.	Sur’dan	uçan	ilk	kuş	olduğunu	mu	düşünüyorsun? </p>
<p class="calibre1">Kalbinizde	hepiniz	özgürce	uçmak	istiyorsunuz.” </p>
<p class="calibre1">“Ve	özgür	olduğumda,	gitmekte	de	özgür	olacak	mıyım?”	“Elbette	olacaksın,”	dedi	Ygritte,	çarpık</p>
<p class="calibre1">dişlerine	rağmen	sıcak	bir	gülümsemesi	vardı.	“Ve	biz	de	seni	öldürmek	için	özgür	olacağız.	Özgür	olmak tehlikelidir	ama	pek	çok	insan	tadını	sever.”	Ygritte	eldivenli	elini	Jon’un	bacağına,	dizinin	hemen	üstüne koymuştu.	“Göreceksin.” </p>
<p class="calibre1">Göreceğim,	 diye	 düşünmüştü	 Jon.	 Göreceğim,	 duyacağım,	 öğrenceğim	 ve	 sonra	 Sur’a	 dönüp	 her şeyi	 anlatacağım.	 Yabanıllar	 onu	 bir	 yemin	 bozan	 sanıyordu	 ama	 Jon	 kalbinde	 Gece	 Nöbetçilerinin adamıydı	hâlâ,	Qhorin	Yarımel’in	verdiği	son	görevi	yerine	getiriyordu.	Ben	onu	öldürmeden	önce. </p>
<p class="calibre1">Bayırın	dibinde,	dağ	eteklerinden	akıp	Sütnehri’ne	karışan	küçük	bir	dereye	rastladılar.	Taştan	ve</p>
<p class="calibre1">buzdan	 ibaretmiş	 gibi	 görünüyordu	 ama	 donmuş	 yüzeyinin	 altında	 akan	 suyun	 sesini	 duyabiliyorlardı. </p>
<p class="calibre1">Çıngıraklı,	ince	buz	tabakasını	kırarak	kafileyi	karşıya	geçirdi. </p>
<p class="calibre1">Kafile	 dereyi	 geçerken	 Mance	 Rayder’ın	 keşif	 süvarileri	 göründü.	 Jon	 bir	 bakışla	 keşifçilerin ölçüsünü	 aldı:	 Kadınlar	 ve	 erkeklerden	 oluşan	 sekiz	 süvari,	 kürk	 ve	 kaynatılmış	 deriler	 giyinişlerdi, birkaçında	miğfer	ve	örgü	zırh	vardı.	Başlarındaki	adam	hariç	hepsi,	kargılarla	ve	ateşte	sertleştirilmiş</p>
<p class="calibre1">mızraklarla	 silahlanmışlardı;	 balıketli	 sarışın	 lider,	 keskinleştirilmiş	 çelikten	 yapılmış	 büyük	 bir	 tırpan taşıyordu.	Ağlak,	adamı	görür	görmez	tanımıştı	Jon.	Kara	kardeşler	bu	adam	hakkında	hikâyeler	anlatırdı; Çıngıraklı,	Köpekbaşlı	Harma	ve	Kargakatili	Alfyn	gibi	meşhur	bir	akıncıydı. </p>
<p class="calibre1">“Kemik	Lordu,”	dedi	Ağlak	onları	gördüğünde.	Jon’a	ve	kurduna	baktı.	“Bu	kim?” </p>
<p class="calibre1">“Taraf	değiştiren	bir	karga,”	dedi	çıngırdayan	zırhı	yüzünden	Kemik	Lordu	olarak	anılmayı	tercih</p>
<p class="calibre1">eden	 Çıngıraklı.	 “Yarımel’in	 kemikleriyle	 birlikte	 onunkileri	 de	 alacağımdan	 korktu.”	 Keşifçilerin görmesi	için	ganimet	heybesini	salladı. </p>
<p class="calibre1">“Qhorin	Yarımel’i	katletti,”	dedi	Uzunmızrak	Ryk.	“O	v,	kurdu.” </p>
<p class="calibre1">“Orell’i	de,”	dedi	Çıngıraklı. </p>
<p class="calibre1">“Bu	delikanlı	bir	varg	ya	da	ona	yakın	bir	şey,”	diye	lafa	karıştı	mızrak	karısı	Ragwyle.	“Kurdu</p>
<p class="calibre1">Yanmel’in	bacağından	bir	parça	kopardı.” </p>
<p class="calibre1">Ağlak’ın	 akıntılı	 kırmızı	 gözleri	 tekrar	 Jon’a	 döndü.	 “Öyle	 mi?	 Pekâlâ,	 şimdi	 iyice	 bakınca kurdumsu	bir	görüntüsü	var.	Onu	Mance’e	götürün,	bakarsınız	delikanlıyı	tutmaya	karar	verir.”	Adam	atını çevirdi	ve	dörtnala	uzaklaştı,	süvarileri	de	aynı	hızla	pekine	düştü. </p>
<p class="calibre1">Sütnehri	 Vadisini	 aşıp	 tek	 sıra	 halinde	 nehir	 kampının	 içinden	 geçerlerken	 rüzgâr	 sert	 ve	 ıslak esiyordu.	Hayalet,	Jon’a	yakın	yürüyordu	ama	hayvanın	kokusu	bir	haberci	gibi	önlerinden	gidiyordu	ve çok	zaman	geçmeden	yabanıl	köpekleri	hırlayıp	havlayarak	çevrelerini	sardı.	Lenyl	köpekleri	susturmak için	bağırdı	ama	hayvanlar	adamı	umursamadı.	“Senin	canavarı	pek	sevmiyorlar,”	dedi	Uzunmızrak	Ryk, Jon’a. </p>
<p class="calibre1">“Onlar	 köpek,	 Hayalet	 bir	 kurt,”	 dedi	 Jon.	 “Hayalet’in	 onların	 cinsinden	 olmadığım	 biliyorlar.” </p>
<p class="calibre1">Benim	 sizin	 cinsinizden	 olmadığım	 gibi.	 Ama	 Jon’un	 düşünmesi	 gereken	 bir	 vazifesi	 vardı,	 o	 son	 ateşi paylaşırlarken	 Qhorin	 Yanmel’in	 verdiği	 görev...	 bir	 dönek	 rolü	 oynamak	 ve	 yabanılların	 Ayazdiş’in çıplak	ve	soğuk	vahşiliğinde	aradığı	şeyi	bulmak.	“Bir	güç”	demişti	QhorinYarımel,	Yaşlı	Ayı’ya	tuna	o</p>
<p class="calibre1"><a id="p61"></a>gücün	ne	olduğunu,	ya	da	Mance	Rayder’ın	o	gücü	bulup	bulmadığını	öğrenemeden	ölmüştü. </p>
<p class="calibre1">Nehir	boyunca,	at	arabalarının	ve	kızakların	arasında	yemek	,ateşleri	yakılmıştı.	Yabanılların	çoğu postlardan,	derilerden	ve	keçeli	yünlerden	çadırlar	kurmuştu.	Diğerleri	kayaların	dibine	ilkel	barınaklar yapmıştı,	bazıları	da	at	arabalarının	altında	uyuyordu.	Jon,	yemek	ateşinin	başında	oturan	bir	adam	gördü; adam	uzun	ahşap	mızrakların	ucunu	sertleştirip	onları	bir	yığının	üstüne	atıyordu. </p>
<p class="calibre1">Başka	 bir	 yerde,	 kaynatılmış	 deriler	 giymiş	 iki	 genç	 çomak	 dövüşü	 yapıyordu,	 ateşin	 üstünden atlayıp	birbirlerine	saldırıyorlardı,	indirdikleri	her	darbede	homurdanıyorlardı.	Çember	şeklinde	oturan bir	düzine	kadın	tüy	takarak	okları	dengeliyordu.	Bu	oklar	kardeşlerim	için,	diye	düşündü	Jon.	Babamın halkı	için;	Kışyarı’nın,	Derin	Orman	Kalesi’nin,	Son	Ocak’ın	insanları	için.	Bu	oklar	kuzey	için. </p>
<p class="calibre1">Ama	 Jon’un	 gördüğü	 her	 şey	 savaşa	 ait	 değildi.	 Dans	 eden	 kadınlar	 da	 gördü.	 Bir	 bebeğin ağladığını	 duydu.	 Kürklere	 sarınmış,	 oyun	 oynamaktan	 nefes	 nefese	 kalmış	 küçük	 bir	 erkek	 çocuğu koşarak	atının	önünden	geçti.	Öküzler	nehir	kıyısı	boyunca	gezinip	yiyecek	ot	ararken,	koyunlar	ve	keçiler özgürce	 dolaşıyordu.	 Yemek	 ateşlerinden	 birinden	 kızarmış	 koyun	 eti	 kokusu	 yükseliyordu,	 başka	 bir ateşte	bir	yaban	domuzu	çevriliyordu. </p>
<p class="calibre1">Çıngıraklı,	 uzun	 asker	 çamlarla	 çevrili	 açık	 bir	 arazide	 atından	 indi.	 “Burada	 kamp	 kuracağız,” </p>
<p class="calibre1">dedi	 Lenyl’e,	 Ragwyle’e	 ve	 diğerlerine.	 “Atları	 doyurun,	 sonra	 köpekleri,	 sonra	 da	 kendinizi.	 Ygritte, Uzunmızrak,	kargayı	Mance’e	götürün	de	görsün.	Bağırsaklarını	sonra	deşeriz.” </p>
<p class="calibre1">Yolun	kalanını	yürüdüler,	daha	çok	çadırın	ve	daha	çok	yemek	ateşinin	önünden	geçtiler,	Hayalet</p>
<p class="calibre1">peşlerinden	geliyordu.	Jon	bu	kadar	yabanılı	bir	arada	görmemişti	daha	önce,	gören	biri	olup	olmadığını merak	etti.	Kamp	sonsuza	kadar	uzuyor,	diye	düşündü	ama	bir	kamptan	öte	yüzlerce	kamp	ve	her	biri	bir öncekinden	 daha	 savunmasız.	 Fersahlarca	 yayılan	 yabanılların	 müdafaa	 hatları,	 çukurları	 ya	 da	 sivri kazıkları	yoktu,	kampın	çevresinde	küçük	gruplar	halinde	dolaşan	gözcü	süvariler	vardı	sadece.	Her	grup, kabile	 ya	 da	 köy,	 diğerlerinin	 durduğunu	 gördüğü	 anda	 ya	 da	 uygun	 bir	 alan	 bulduğunda	 istediği	 yerde durup	kamp	kurmuştu.	Özgür	insanlar.	Kara	kardeşler	onları	böylesi	bir	dağınıklık	içinde	yakalarsa,	pek çoğu	 bu	 özgürlüğün	 bedelini	 kanıyla	 öderdi.	 Yabanıllar	 kalabalıktı	 ama	 Gece	 Nöbetçileri	 disiplinliydi. </p>
<p class="calibre1">Babası	bir	keresinde,	on	mücadeleden	dokuzunda	disiplinin	sayıyı	yendiğini	söylemişti	Jon’a. </p>
<p class="calibre1">Hangi	 çadırın	 krala	 ait	 olduğuna	 dair	 şüphe	 yoktu;	 Jon’un	 kampta	 gördüğü	 en	 büyük	 çadırdan	 üç kat	büyüktü	ve	Jon	içeriden	yükselen	müziği	duyabiliyordu.	Daha	küçük	diğer	çadırların	çoğu	gibi,	kralın çadırı	 da	 büyük	 baş	 hayvanların	 birbirine	 dikilmiş	 postlarından	 yapılmıştı	 ama	 Mance	 Rayder’ın çadırının	 postları,	 kabarık	 beyaz	 tüylü	 kar	 ayılarına	 aitti.	 İlk	 İnsanlar’ın	 zamanında	 Yedi	 Krallık’ta özgürce	dolaşan	dev	yaban	geyiklerinden	birinin	boynuzlan	çadırın	sivri	tepesini	taçlandırıyordu. </p>
<p class="calibre1">En	 azından	 burada	 müdafaacılar	 vardı;	 çadırın	 kapısındaki	 iki	 nöbetçi,	 kollarına	 bağladıkları yuvarlak	 deri	 kalkanlarla	 birlikte	 uzun	 mızraklarına	 yaslanmıştı.	 Hayalet’i	 gördüklerinde	 nöbetçilerden biri	mızrağının	ucunu	indirip,	“Canavar	burada	kalıyor,”	dedi. </p>
<p class="calibre1">“Hayalet,	 kal,”	 diye	 komut	 verdi	 Jon.	 Ulu	 kurt	 oturdu.	 “Uzunmızrak,	 canavara	 göz	 kulak	 ol.” </p>
<p class="calibre1">Çıngıraklı,	çadırın	kapısını	açtı,	Ygritte	ve	Jon’a	içeri	girmelerini	işaret	etti. </p>
<p class="calibre1">Çadır	 sıcak	 ve	 dumanlıydı,	 dört	 köşeye	 yerleştirilmiş	 kovalarda	 yanan	 bataklık	 kömürü	 havayı kırmızımsı	loş	bir	ışıkla	dolduruyordu.	Zemin	de	hayvan	postlarıyla	kaplanmıştı.	Jon,	siyahlarının	içinde öylece	 durup,	 kendine	 Sur’un	 Ötesindeki	 Kral	 diyen	 döneğin	 keyfini	 beklerken	 kendini	 tamamen	 yalnız hissediyordu.	Gözleri	dumanlı	ve	kırmızı	karanlığa	alışınca	altı	kişi	gördü,	hiçbiri	onunla	ilgilenmiyordu. </p>
<p class="calibre1">Koyu	 tenli	 genç	 bir	 adam	 ve	 güzel	 yüzlü	 sarışın	 bir	 kadın	 bir	 içki	 boynuzundaki	 şarabı	 paylaşıyordu. </p>
<p class="calibre1">Hamile	bir	kadın	bir	maltızın	başında	tavuk	pişiriyordu.	Kırmızılı	siyahlı	eski	bir	pelerin	giymiş	gri	saçlı bir	adam,	bir	minderin	üstünde	bağdaş	kurarak	oturmuş	ud	çalıp	şarkı	söylüyordu:</p>
<p class="calibre1">Dornelu’nun	karısı	güneş	kadar	güzeldi,	ilkbahardan	sıcaktı	öpüşleri. </p>
<p class="calibre1">Ama	Dornelu’nun	bıçağı	çelikti	ve	çeliğin	öpücüğü	beterdi. </p>
<p class="calibre1"><a id="p62"></a>Jon	şarkıyı	biliyordu	ama	şarkıyı	burada,	Sur’un	ötesindeki	deri	bir	çadırın	içinde,	Dorne’un	kızıl dağlarından	ve	sıcak	rüzgârlarından	binlerce	fersah	uzakta	duymak	tuhaftı. </p>
<p class="calibre1">Çıngıraklı	 sararmış	 miğferini	 çıkardı	 ve	 şarkının	 bitmesini	 bekledi.	 Kemiklerden	 ve	 deriden yapılmış	zırhın	içindeki	adam	ufak	tefekti	ve	bir	deve	ait	kafatasının	altındaki	suratı	sıradandı;	yumrulu bir	çenesi,	ince	bir	bıyığı,	solgun	ve	sıska	yanakları	vardı.	Gözleri	birbirine	yakındı,	kaşları	bitişikti	ve koyu	renk	saçları	alnından	itibaren	seyrelmeye	başlamıştı. </p>
<p class="calibre1">Dornelu’nun	karısı	yıkanırken	şarkı	söyledi,	şeftaliler	kadar	tatlıydı	sesi, </p>
<p class="calibre1">Ama	Dornelu’nun	bıçağının	kendi	şarkısı	vardı,	ve	sülük	kadar	soğuk,	keskin	bir	ısırığı. </p>
<p class="calibre1">Maltızın	 yanındaki	 taburede	 oturan	 kısa	 fakat	 son	 derece	 geniş	 adam,	 şişe	 geçirilmiş	 tavuğu yiyordu.	 Sıcak	 yağlar	 adamın	 çenesinden	 süzülüp	 kar	 beyazı	 sakallarına	 akıyordu	 ama	 adam	 mutlulukla gülümsüyordu.	 Kalın	 kollarına,	 üstüne	 tılsımlar	 oyulmuş	 geniş	 altın	 bantlar	 takmıştı	 ve	 sadece	 ölü	 bir korucudan	 gelmiş	 olabilecek	 ağır,	 siyah	 bir	 örgü	 zırh	 giymişti.	 Birkaç	 adım	 ötede,	 bronz	 pullu	 deri	 bir mintan	giymiş	daha	zayıf	bir	adam	bir	haritanın	üzerine	eğilmişti,	sırtına	asılmış	deri	kının	içinde	bir	çift el	kılıcı	vardı.	Adam	bir	mızrak	kadar	dikti,	kasları	uzun	ve	sertti,	yüzü	tıraşlıydı,	kafası	keldi,	burnu	sert ve	 düz,	 çukur	 gözleri	 yeşildi.	 Kulakları	 olsaydı	 yakışıklı	 bile	 sayılabilirdi	 ama	 iki	 kulağını	 birden kaybetmişti;	belki	soğuk	ısırması	yüzünden,	belki	de	bir	düşman	bıçağı	marifetiyle,	Jon	hangisi	olduğunu söyleyemezdi.	Kulaklarının	eksikliği,	adamın	kafasını	dar	ve	sivri	gösteriyordu. </p>
<p class="calibre1">Hem	 beyaz	 sakallı	 adam	 hem	 de	 kel	 olan	 savaşçıydı,	 Jon	 bir	 bakışta	 anlamıştı	 bunu.	 Bu	 ikisi, Çıngıraklı’dan	çok	daha	tehlikeli.	Jon,	hangisinin	Mance	Rayder	olduğunu	merak	etti. </p>
<p class="calibre1">Dilinde	kanının	tadı	etrafında	karanlık	yerde	yatarken	adam, </p>
<p class="calibre1">Diz	çöktü	kardeşleri,	bir	dua	okudular,	ve	gülümsedi	adam	ve	güldü	ve	şarkı	söyledi, </p>
<p class="calibre1">“Ah	kardeşlerim,	Dornelu	aldı	canımı,	günlerim	bitti, </p>
<p class="calibre1">Ama	bütün	adamlar	ölür	ne	önemi	var	canın,	ve	Dornelu’nun	karısının	tadına	baktım!” </p>
<p class="calibre1">‘Dornelu’nun	 Karısının	 son	 notaları	 da	 kaybolurken,	 kulaksız	 kel	 adam	 gözlerini	 haritadan kaldırıp	 yırtıcı	 gözleriyle	 Çmgırakliya,	 Ygritte’e	 ve	 aralarında	 duran	 Jon’a	 baktı.	 “Bu	 ne?”	 dedi.	 “Bir karga	mı?” </p>
<p class="calibre1">“Orell’i	deşen	kara	piç,”	dedi	Çıngıraklı,	“aynı	zamanda	kahrolası	bir	varg.” </p>
<p class="calibre1">“Hepsini	öldürmeniz	gerekiyordu.” </p>
<p class="calibre1">“Bu	karga	taraf	değiştirdi,”	diye	açıkladı	Ygritte.	“Qhorin	Yarımel’i	kendi	elleriyle	öldürdü.” </p>
<p class="calibre1">“Bu	oğlan	mı?”	Haberler	kulaksız	adamı	kızdırmıştı.	“Yarımel	benim	olmalıydı.	Bir	adın	var	mı</p>
<p class="calibre1">karga?” </p>
<p class="calibre1">“Jon	Kar,	Majesteleri.”	Ondan	diz	çökmesinin	beklenip	beklenmediğini	merak	etti	Jon. </p>
<p class="calibre1">“Majesteleri?”	Kulaksız	adam	beyaz	sakallıya	döndü.	“Bak,	benim	bir	kral	olduğumu	düşünüyor.” </p>
<p class="calibre1">Sakallı	 adam	 öyle	 şiddetli	 bir	 kahkaha	 attı	 ki	 her	 yana	 tavuk	 parçaları	 saçıldı.	 Kocaman	 elinin tersiyle	 ağzındaki	 yağı	 sildi.	 “Kör	 bir	 oğlan	 olmalı.	 Kulaksız	 bir	 kral	 duyulmuş	 şey	 midir?	 Olmaz,	 tacı doğrudan	boynuna	düşer!	Hırrr!”	Adam	ellerini	pantolonuna	silerken	Jon’a	sırıttı.	“Gaganı	kapat	karga. </p>
<p class="calibre1">Arkana	dön,	belki	aradığın	kişiyi	bulursun.” </p>
<p class="calibre1">Jon	döndü. </p>
<p class="calibre1">Şarkıcı	ayağa	kalktı.	“Ben	Mance	Rayder,”	dedi	udunu	kenara	bırakırken.	“Ve	sen	de	Ned	Stark’ın</p>
<p class="calibre1">piçisin.	 Kışyarının	 Kar’ı.”	 Jon	 afallamış	 bir	 halde	 bir	 an	 için	 sözsüz	 kaldı,	 kendini	 konuşacak	 kadar toparlayıp,	“Siz...	siz	nasıl	bilebilirsiniz?”	dedi. </p>
<p class="calibre1">“Bu	daha	sonranın	hikâyesi,”	dedi	Mance	Rayder.	“Şarkıyı	sevdin	mi	delikanlı?” </p>
<p class="calibre1">“Yeterince.	Daha	önce	de	duymuştum.” </p>
<p class="calibre1">“Ama	 bütün	 adamlar	 ölür,	 ne	 önemi	 var	 canın”	 dedi	 Sur’un	 Ötesindeki	 Kral	 sessizce,	 “ve Dornelu’nun	 karısının	 tadına	 baktım.	 Söyle	 bana,	 Kemik	 Lordu	 gerçekleri	 mi	 konuşuyor?	 Eski	 dostum</p>
<p class="calibre1"><a id="p63"></a>Yarımel’i	öldürdün	mü?” </p>
<p class="calibre1">“Öldürdüm.”	Ama	bu	benden	çok	onun	işiydi. </p>
<p class="calibre1">“Gölge	 Kule	 bir	 daha	 asla	 o	 kadar	 korkutucu	 görünmeyecek,”	 dedi	 kral,	 sesinde	 hüzün	 vardı. </p>
<p class="calibre1">“Qhorin	 düşmanımdı.	 Ama	 kardeşimdi	 bir	 vakitler.	 Şimdi...	 onu	 öldürdüğün	 için	 sana	 teşekkür	 mü etmeliyim	Jon	Kar?	Yoksa	seni	lanetlemeli	miyim?”	Jon’a	alaycı	bir	gülümseme	bahşetti. </p>
<p class="calibre1">Sur’un	Ötesindeki	Kral	bir	kral	gibi	görünmüyordu,	bir	yabanıla	bile	benzemiyordu.	Orta	boylu, </p>
<p class="calibre1">ince,	 sert	 suratlı	 bir	 adamdı,	 zekâ	 dolu	 kahverengi	 gözleri	 ve	 çoğu	 grileşmiş	 uzun,	 kahverengi	 saçları vardı.	 Başında	 bir	 taç	 yoktu,	 kollarında	 altın	 yoktu,	 boğazında	 mücevherler	 yoktu,	 bir	 parça	 gümüş</p>
<p class="calibre1">pırıltısı	bile	yoktu.	Yün	ve	deri	giymişti,	uzun	yırtıkları	soluk	kırmızı	ipekle	yamalanmış	eski	püskü	siyah pelerini	dikkate	değer	tek	kıyafetiydi. </p>
<p class="calibre1">“Düşmanınızı	 öldürdüğüm	 için	 bana	 teşekkür	 etmelisiniz,”	 dedi	 Jon	 sonunda,	 “ve	 arkadaşınızı öldürdüğüm	için	lanetlemelisiniz.” </p>
<p class="calibre1">“Hırrr!”	 diye	 gürledi	 beyaz	 sakallı	 adam.	 “Güzel	 cevap!”	 “Katılıyorum.”	 Mance	 Rayder	 bir	 el işaretiyle	 Jon’u	 daha	 yakınına	 çağırdı.	 “Bize	 katılacaksan	 bizi	 tanıman	 gerekir.	 Ben	 olduğumu	 sandığın adamın	adı	Styr,	Thenn	Magnar’ı.	Magnar,	Eski	Dil’de	Lord’	anlamına	gelir.”	Mance	beyaz	sakallı	adama dönerken,	 kulaksız	 adam	 buz	 gibi	 gözleriyle	 Jon’a	 bakıyordu.	 “Vahşi	 tavuk	 yiyicimiz,	 benim	 sadık Tormund’um.	Ve	bu	kadın	da...”	Tormund	ayağa	kalktı.	“Dur.	Styr’i	unvanıyla	tanıttın,	beni	de	öyle	tanıt.” </p>
<p class="calibre1">Mance	 Rayder	 güldü.	 “Nasıl	 istersen.	 Jon	 Kar,	 önünde	 duran	 adam	 Tormund	 Devfelaketi’dir, Mübalağacı,	Borucu	ve	Buz	Kırıcı.	Aynı	zamanda	Tormund	Yıldırımyumruk	diye	anılır;	Ayıların	Kocası, Al	Kale’nin	Şarap	Kralı,	Tanrılarla	Konuşan	ve	Orduların	Babası.” </p>
<p class="calibre1">“İşte	şimdi	benden	bahsediyorsun,”	dedi	Tormund.	“Memnun	oldum	Jon	Kar.	Doğrusunu	istersen</p>
<p class="calibre1">vargları	severim	ama	Starklar’dan	hoşlanmam.” </p>
<p class="calibre1">“Maltızın	başındaki	iyi	kadın	Dalla’dır,”	diye	devam	etti	Mance	Rayder.	Hamile	kadın	utangaç	bir</p>
<p class="calibre1">şekilde	gülümsedi.	“Ona	bir	kraliçeye	davranacağın	gibi	davran,	benim	çocuğumu	taşıyor.”	Son	iki	kişiye döndü.	“Bu	güzellik,	Dalla’nın	kardeşi	Val.	Onun	yanındaki	genç	Jarl	da	Val’ın	yeni	evcil	hayvanı.” </p>
<p class="calibre1">“Ben	hiçbir	adamın	evcil	hayvanı	değilim,”	dedi	Jarl	öfkeyle.	“Ve	Val	da	bir	adam	değil,”	diyerek</p>
<p class="calibre1">güldü	beyaz	sakallı	Tormund.	“Bunu	zaten	anlamış	olman	gerekir	delikanlı.” </p>
<p class="calibre1">“İşte	bizi	tanıdın	Jon	Kar,”	dedi	Mance	Rayder.	“Sur’un	Ötesindeki	Kral	ve	maiyeti.	Şimdi	seni</p>
<p class="calibre1">dinlemeliyiz	sanırım.	Nereden	geliyorsun?” </p>
<p class="calibre1">“Kışyarı,”	dedi	Jon.	“Kara	Kale	üzerinden.” </p>
<p class="calibre1">“Ve	 seni	 evindeki	 ateşlerin	 bu	 kadar	 uzağına,	 Sütnehri’ne	 getiren	 nedir?”	 Mance	 Rayder,	 Jon’un cevabını	beklemedi,	hemen	Çıngıraklı’ya	baktı.	“Kaç	kişilerdi?” </p>
<p class="calibre1">“Beş.	Üçü	öldü,	delikanlı	da	burada.	Diğeri	dağlara	gitti,	atların	girmeyeceği	yerlere.” </p>
<p class="calibre1">Rayder’ın	 gözleri	 tekrar	 Jon’a	 döndü.	 “Sadece	 beş	 kişi	 miydiniz	 yoksa	 etrafta	 sinsice	 dolaşan başka	kardeşlerin	de	var	mı?”	“Dört	kişiydik	ve	Yarımel	vardı.	Qhorin	yirmi	sıradan	adama	bedeldi.” </p>
<p class="calibre1">Bu,	 Sur’un	 Ötesindeki	 Kral’ı	 gülümsetti.	 “Bazıları	 böyle	 olduğunu	 düşünürdü.	 Yine	 de...	 Kara Kale’den	bir	çocuk	Gölge	Kule’den	korucularla	birlikte.	Bu	nasıl	oldu?” </p>
<p class="calibre1">Jon’un	yalanı	hazırdı.	“Lord	Kumandan	tecrübe	kazanmam	için	beni	Yanmel’e	yolladı,	o	da	beni</p>
<p class="calibre1">keşif	gezisine	dahil	etti.”	Styr	ve	Magnar	bu	cevap	karşısında	kaşlarını	çattılar.	“Keşif	gezisi	diyorsun... </p>
<p class="calibre1">kargalar	neden	keşif	için	Çığlık	Geçidi’ne	çıksın?” </p>
<p class="calibre1">“Köyler	terk	edilmişti,”	dedi	Jon	dürüstçe.	“Bütün	özgür	insanlar	kaybolmuş	gibiydi.” </p>
<p class="calibre1">“Kayboldu,	evet,”	dedi	Mance	Rayder.	“Ve	sadece	özgür	insanlar	değil.	Nerede	olduğumuzu	size</p>
<p class="calibre1">kim	 söyledi	 Jon	 Kar?”	 Tormund	 homurdandı.	 “Craster’dı,	 değilse	 ben	 utangaç	 bir	 bakireyim.	 Sana söylemiştim	Mance,	o	yaratığın	boyunu	bir	baş	kısaltmalıydık.” </p>
<p class="calibre1">Kral	öfkeli	gözlerle	yaşlı	adama	baktı.	“Tormund,	bir	dahaki	sefer	konuşmadan	önce	düşünmeye</p>
<p class="calibre1"><a id="p64"></a>çalış.	Craster	olduğunu	biliyorum.	Bana	doğru	söyleyip	söylemeyeceğini	anlamak	için	Jon’a	sormuştum.” </p>
<p class="calibre1">“Hırrr.”	Tormund	tükürdü.	“Pekâlâ,	içine	ettim!”	Jon’a	sırıttı.	“İşte	delikanlı,	bu	yüzden	o	kral	ve ben	değilim.	Ondan	fazla	içebilir,	daha	iyi	dövüşebilir,	daha	iyi	şarkı	şarkı	söyleyebilirim,	üstelik	benim kabilemin	 sayısı	 onunkinin	 üç	 katı	 ama	 Mance’de	 zekâ	 var.	 Bir	 karga	 olarak	 büyütüldü	 biliyorsun, kargalar	kurnaz	olur.” </p>
<p class="calibre1">“Delikanlıyla	 yalnız	 konuşacağım	 Kemik	 Lordum,”	 dedi	 Mance	 Rayder,	 Çıngıraklıya.	 “Çıkın, </p>
<p class="calibre1">hepiniz.” </p>
<p class="calibre1">“Ne,	bende	mi?”	dedi	Tormund. </p>
<p class="calibre1">“Bilhassa	sen,”	dedi	Mance. </p>
<p class="calibre1">“İstenmediğim	yerde	yemek	yemem.”	Tormund	ayağa	kalktı.	“Ben	ve	tavuklar	gidiyoruz.”	Maltızın</p>
<p class="calibre1">üstünden	 bir	 tavuk	 daha	 aldı,	 cübbesinin	 içine	 dikilmiş	 ceplerden	 birine	 sokuşturdu,	 “Hırrr,”	 dedi	 ve parmaklarını	yalayarak	çadırdan	çıktı.	Diğerleri	adamı	takip	etti,	Dalla	isimli	kadın	haricinde	hepsi. </p>
<p class="calibre1">“İstersen	otur,”	dedi	Mance	herkes	dışarı	çıktığında.	“Aç	mısın?	Tormund	bize	iki	tavuk	bıraktı	en</p>
<p class="calibre1">azından.” </p>
<p class="calibre1">“Yemekten	mutluluk	duyarım	Majesteleri.	Ve	teşekkür	ederim.” </p>
<p class="calibre1">“Majesteleri?”	 Kral	 gülümsedi.	 “Özgür	 insanların	 dudaklarından	 sıkça	 duyabileceğin	 bir	 unvan değil	bu.	Ben	çoğu	için	Mance’im,	bazıları	için	de	Kral	Mance.	Bir	boynuz	şarap	alır	mısın?” </p>
<p class="calibre1">“Memnuniyetle,”	dedi	Jon. </p>
<p class="calibre1">Dalla,	 iyice	 kızarmış	 tavuğu	 ikiye	 bölüp	 yarısını	 Mance’e	 yarısını	 Jon’a	 servis	 ederken	 kral şarapları	bizzat	doldurdu.	Jon	eldivenlerini	çıkardı	ve	kemiklerin	üstündeki	bütün	et	parçalarını	emerek tavuğu	elleriyle	yedi. </p>
<p class="calibre1">“Tormund	 doğru	 konuştu,”	 dedi	 Mance	 Rayder	 ekmek	 somunu	 ikiye	 bölerken.	 “Kargalar	 kurnaz olur...	ama	sen,	Dalla’nın	karnındaki	bebekten	daha	büyük	değilken	ben	bir	kargaydım	Jon	Kar.	Yani	bana kurnazlık	yapmaya	kalkışma.” </p>
<p class="calibre1">“Emredersiniz	Majeste...	Mance.” </p>
<p class="calibre1">Kral	 güldü.	 “Majeste	 Mance!	 Neden	 olmasın?	 Sana	 bir	 hikâye	 sözü	 vermiştim,	 seni	 nasıl</p>
<p class="calibre1">tanıdığımla	ilgili.	Muammayı	çözebildin	mi?” </p>
<p class="calibre1">Jon	başını	iki	yana	salladı.	“Çıngıraklı	önden	haber	mi	gönderdi?” </p>
<p class="calibre1">“Kanatla	mı?	Bizim	eğitimli	kuzgunlarımız	yok.	Hayır,	yüzünü	tanıyorum.	Daha	önce	gördüm.	İki</p>
<p class="calibre1">kere.” </p>
<p class="calibre1">Kralın	 söyledikleri	 önce	 hiçbir	 şey	 ifade	 etmemişti	 ama	 Jon	 sözleri	 kafasında	 evirip	 çevirdi	 ve şafak	söktü.	“Nöbet’in	kardeşlerinden	biriyken...” </p>
<p class="calibre1">“Çok	 iyi!	 Evet,	 bu	 ilk	 görüşümdü.	 Sen	 henüz	 küçük	 bir	 çocuktun	 ve	 ben	 baştan	 ayağa	 siyahlar içindeydim.	Lord	Kumandan	Qorgyle	babanı	ziyaret	etmek	için	Kışyarına	giderken	ona	refakat	eden	bir düzine	süvariden	biriydim.	Sana	ve	kardeşin	Robb’a	rastladığımda	avluda	yürüyordum.	Bir	gece	önce	kar yağmıştı,	 sen	 ve	 kardeşin	 kapının	 üstüne	 kocaman	 bir	 kar	 dağı	 yığmıştınız	 ve	 kapının	 altından	 birinin geçmesini	bekliyordunuz.” </p>
<p class="calibre1">“Hatırlıyorum,”	dedi	Jon	ürkek	bir	kahkahayla.	Duvardaki	yürüme	yolunda	genç	bir	kara	kardeş, </p>
<p class="calibre1">evet...	“Kimseye	söylemeyeceğinize	dair	yemin	etmiştiniz.” </p>
<p class="calibre1">“Ve	yeminimi	tuttum.	En	azından	o	yeminimi.” </p>
<p class="calibre1">“Kar	 yığınını	 Şişman	 Tom’un	 üstüne	 devirmiştik.	 Babamın	 en	 yavaş	 muhafızıydı.”	 Daha	 sonra Şişman	 Tom	 onları	 avlunun	 çevresinde	 kovalayıp	 durmuştu,	 üçünün	 yüzü	 de	 sonbahar	 elmaları	 gibi kızarana	kadar.	“Ama	beni	iki	kez	gördüğünüzü	söylediniz.	İkincisi	ne	zamandı?” </p>
<p class="calibre1">“Kral	Robert	babanı	El	ilan	etmek	için	Kışyarına	geldiğinde,”	dedi	Sur’un	Ötesindeki	Kral. </p>
<p class="calibre1">Jon’un	gözleri	hayretle	açıldı.	“Bu	olamaz.” </p>
<p class="calibre1"><a id="p65"></a>“Oldu.	 Baban,	 kralın	 geldiğini	 öğrendiğinde	 Sur’daki	 kardeşi	 Benjen’e	 haber	 gönderdi,	 ziyafete katılabilmesi	 için.	 Kara	 kardeşlerle	 özgür	 insanlar	 arasında	 senin	 bildiğinden	 fazla	 tecim	 vardır,	 çok geçmeden	haberler	benim	kulağıma	da	geldi.	Karşı	koyamayacağım	kadar	güzel	bir	fırsattı.	Amcan	beni sima	olarak	tanımıyordu,	o	açıdan	bir	endişem	yoktu	ve	Lord	Eddard’ın,	yıllar	önce	karşılaştığı	genç	bir kargayı	 hatırlamasının	 muhtemel	 olmadığını	 düşünüyordum.	 Robert’ı	 kendi	 gözlerimle	 görmek</p>
<p class="calibre1">istiyordum,	 kral	 krala,	 amcan	 Benjen’i	 de	 tartmak	 istiyordum.	 Benjen	 o	 zamanlar	 Baş	 Korucu’ydu	 ve bütün	insanlarımın	felaketiydi.	Ben	de	en	hızlı	atımı	eyerleyip	yola	düştüm.” </p>
<p class="calibre1">“Fakat,”	diye	itiraz	eti	Jon,	“Sur...” </p>
<p class="calibre1">“Sur	bir	orduyu	durdurabilir	ama	yalnız	bir	adama	engel	olamaz.	Yanıma	bir	ut	ve	bir	torba	gümüş</p>
<p class="calibre1">aldım,	Uzun	Mezar	yakınlarındaki	buzulu	tırmandım,	Yeni	Lütuf	un	güneyine	doğru	birkaç	fersah	yürüdüm ve	 bir	 at	 satın	 aldım.	 Neticede,	 kraliçesinin	 rahatını	 bozmamak	 için	 hantal	 bir	 arabada	 yolculuk	 eden Robert’tan	çok	daha	hızlı	yol	aldım.	Kışyarı’nın	bir	gün	güneyinde	Robert	ve	maiyetiyle	karşılaştım	ve eşlikçilerinin	arasına	karıştım.	Hürsüvariler	ve	vasıfsız	şövalyeler,	kralın	hizmetine	girmek	umuduyla	her zaman	 kraliyet	 kafilelerinin	 peşine	 takılırlar,	 ben	 udum	 sayesinde	 kolay	 bir	 kabul	 kazandım.”	 Güldü. </p>
<p class="calibre1">“Sur’un	 güneyinde	 ya	 da	 kuzeyinde	 yazılmış	 bütün	 edepsiz	 şarkıları	 bilirim.	 İşte	 bu	 kadar.	 Babanın Robert’la	 ziyafet	 sofrasına	 oturduğu	 gece,	 ben	 de	 diğer	 hürsüvarilerle	 birlikte	 onun	 salonunun	 arka tarafındaki	bir	sırada	oturuyordum,	Eski	Şehir’den	Orland’ın	çaldığı	arpı	ve	denizin	altındaki	ölü	krallar için	söylediği	şarkıyı	dinledim.	Lord	babanın	etini	ve	şarabını	paylaştım,	Kral	Katili’ne	ve	Iblis’e	iyice baktım...	 Lord	 Eddard’ın	 çocuklarını	 ve	 onların	 ayaklarının	 dibinden	 ayrılmayan	 yavru	 kurtları	 zihnime yazdım.” </p>
<p class="calibre1">“Ozan	 Bael,”	 dedi	 Jon.	 Ygritte’in	 Ayazdiş’te	 anlattığı	 hikâyeyi	 ve	 kızı	 neredeyse	 öldüreceği	 o geceyi	hatırlamıştı. </p>
<p class="calibre1">“Keşke	 olsaydım.	 Bael’in	 macerasından	 ilham	 aldığımı	 inkâr	 etmeyeceğim...	 ama	 hatırladığım kadarıyla	 ben	 senin	 kız	 kardeşlerinden	 birini	 çalmadım.	 Bael	 kendi	 şarkılarını	 yazar	 ve	 onları	 yaşardı. </p>
<p class="calibre1">Ben	sadece	daha	iyi	adamların	yaptığı	şarkıları	söylerim.	Biraz	daha	şarap?” </p>
<p class="calibre1">“Hayır,”	dedi	Jon.	“Eğer	kimliğiniz	ortaya	çıksaydı	ve	yakalansaydınız...” </p>
<p class="calibre1">“Baban	 kafamı	 keserdi.”	 Kral	 omuzlarını	 silkti.	 “Aslında,	 babanın	 sofrasında	 yemek	 yediğim andan	itibaren	misafir	hakkıyla	korunuyordum.	Misafirperverlik	yasaları	İlk	İnsanlar	kadar	eskidir	ve	bir yürek	ağacı	kadar	kutsaldır.”	Jon’la	arasındaki	sofrayı,	ekmek	parçalarını	ve	tavuk	kemiklerini	gösterdi. </p>
<p class="calibre1">“Burada	misafir	sensin	ve	benim	elimden	gelecek	bir	zarara	karşı	güvendesin...	en	azından	bu	gece	için. </p>
<p class="calibre1">Şimdi	 bana	 dürüstçe	 cevap	 ver	 Jon	 Kar.	 Sen	 korku	 yüzünden	 pelerininden	 vazgeçmiş	 bir	 ödlek	 misin yoksa	seni	çadırıma	getiren	başka	bir	sebep	mi	var?” </p>
<p class="calibre1">Misafir	hakkı	ya	da	değil,	Jon	Kar	ince	bir	buz	tabakasının	üstünde	yürüdüğünün	farkındaydı.	Tek</p>
<p class="calibre1">yanlış	 adımla	 buzu	 kırar	 ve	 kalbini	 durduracak	 kadar	 soğuk	 suyun	 içine	 düşerdi.	 Konuşmadan	 önce	 her kelimeni	tart,	dedi	kendine.	Cevap	vermeden	önce	zaman	kazanmak	için	büyük	bir	yudum	şarap	içti.	İçki boynuzunu	 kenara	 bıraktığında,	 “Siz	 bana	 pelerininizden	 neden	 vazgeçtiğinizi	 söyleyin	 ve	 ben	 de	 size benimkinden	neden	vazgeçtiğimi	söyleyeyim,”	dedi. </p>
<p class="calibre1">Mance	Rayder,	Jon’un	umduğu	gibi	gülümsedi.	Kral,	kendi	sesini	duymaktan	hoşlanan	gösterişsiz</p>
<p class="calibre1">bir	adamdı.	“Firarımla	ilgili	pek	çok	hikaye	duyacaksın,	bundan	şüphem	yok.” </p>
<p class="calibre1">“Bazıları	 bir	 taç	 için	 olduğunu	 iddia	 ediyor.	 Bazıları	 da	 bir	 kadın	 için.	 Diğerleri	 yabanıl	 kanı taşıdığınızı	söylüyor.” </p>
<p class="calibre1">‘Yabanıl	 kanı	 İlk	 İnsanların	 kanıdır,	 Starklar’ın	 damarında	 da	 aynı	 kan	 akar.	 Taca	 gelince, başımda	bir	taç	görüyor	musun?” </p>
<p class="calibre1">“Bir	kadın	görüyorum,”	dedi	Jon,	Dalla’ya	baktı. </p>
<p class="calibre1">Mance,	 Dalla’nın	 elini	 tuttu	 ve	 onu	 yanına	 çekti.	 “Leydimin	 bir	 suçu	 yok.	 Onunla	 babanın</p>
<p class="calibre1"><a id="p66"></a>kalesinden	 dönerken	 tanıştım.	 Yarımel	 yaşlı	 bir	 meşeden	 oyulmuştu	 ama	 ben	 etten	 yaratılmışım	 ve kadınların	cazibesine	düşkünüm...	bu	durum	beni	Nöbet’in	dörtte	üçünden	farklı	bir	adam	yapmaz.	Hâlâ siyahlar	 giydiği	 halde	 zavallı	 bir	 kraldan	 on	 kat	 fazla	 kadına	 sahip	 olan	 adamlar	 var.	 Tekrar	 dene	 Jon Kar.” </p>
<p class="calibre1">Jon	bir	an	düşündü.	“Yarımel	yabanıl	müziğine	tutkun	olduğunuzu	söylemişti.” </p>
<p class="calibre1">“Öyleydim.	 Öyleyim.	 Bu	 tahmin	 hedefe	 biraz	 daha	 yakın,	 evet.	 Ama	 tam	 isabet	 değil.”	 Mance Rayder	ayağa	kalktı,	pelerininin	yakasını	tutan	kopçayı	açtı	ve	pelerini	sıraya	serdi.	“Bunun	içindi.”	“Bir pelerin?” </p>
<p class="calibre1">“Gece	 Nöbetçilerinin	 Yeminli	 Kardeşlerinin	 siyah	 yün	 pelerini,”	 dedi	 Sur’un	 Ötesindeki	 Kral. </p>
<p class="calibre1">“Bir	 gün	 keşif	 sırasında	 büyük	 bir	 yaban	 geyiği	 devirdik.	 Biz	 hayvanı	 yüzerken	 kan	 kokusu	 bir	 gölge kedisini	ininden	dışarı	çekti.	Onu	uzaklaştırdım	ama	pelerinimi	şeritlere	ayırmadan	önce	değil.	Görüyor musun?	 Şurası,	 şurası	 ve	 şurası?”	 Kıkırdadı.	 “Hayvan	 kolumu	 ve	 sırtımı	 da	 parçaladı	 ve	 ben	 geyikten beter	 kanadım.	 Kardeşlerim,	 beni	 Gölge	 Kule’deki	 Üstat	 Mullin’e	 götüremeden	 önce	 öleceğimden korktular,	 bu	 yüzden	 beni	 bir	 yabanıl	 köyüne	 taşıdılar,	 şifacılık	 yapan	 yaşlı	 bir	 bilge	 kadının	 orada yaşadığını	biliyorduk.	Gel	gör	ki	kadın	ölmüştü	ama	kızı	benimle	ilgilendi.	Yaralarımı	temizledi,	dikti	ve tekrar	 ata	 binebilecek	 kadar	 güçlenene	 kadar	 beni	 yulaf	 lapası	 ve	 iksirlerle	 besledi.	 Pelerinimdeki yırtıkları	 da	 yamadı;	 büyükannesinin,	 Donuk	 Kıyıya	 vuran	 bir	 gökenin	 enkazından	 çıkardığı	 kırmızı Asshai	 ipeğiyle.	 O	 ipek	 kumaş,	 kızın	 sahip	 olduğu	 en	 büyük	 hazineydi	 ve	 bana	 hediyesiydi.”	 Mance pelerini	tekrar	omuzlarına	aldı.	“Ama	Gölge	Kule’de	bana	yeni	bir	pelerin	verdiler,	siyah	ve	siyah,	siyah iplikle	 dikilmiş,	 siyah	 pantolonuma,	 siyah	 çizmelerime,	 siyah	 takımıma,	 siyah	 örgü	 zırhıma	 uygun.	 Yeni pelerinimin	ne	tarazı,	ne	yırtığı,	ne	dc	söküğü	vardı	ve	en	önemlisi,	kırmızısı	yoktu.	Gece	Nöbetçilerinin adamları	siyah	giyinir	diye	hatırlattı	Sör	Denys	Mallister	sertçe,	sanki	unutmuşum	gibi.	Eski	pelerinimin yakılacak	hale	geldiğini	söyledi	bana.” </p>
<p class="calibre1">“Ertesi	 sabah	 ayrıldım...	 bir	 öpücüğün	 suç	 olmadığı	 ve	 bir	 adamın	 istediği	 pelerini	 giyebileceği bir	yere	gitmek	için.”	Kopçayı	kapadı	ve	tekrar	oturdu.	“Ya	sen	Jon	Kar?” </p>
<p class="calibre1">Jon	bir	yudum	daha	şarap	içti.	Bu	adamın	inanabileceği	tek	hikâye	var.	“Babamın	Kral	Robert	için</p>
<p class="calibre1">ziyafet	verdiği	gece	Kışyarında	olduğunuzu	söylemiştiniz.” </p>
<p class="calibre1">“Söyledim,	çünkü	oradaydım.” </p>
<p class="calibre1">“O	 halde	 hepimizi	 gördünüz.	 Prens	 Joffrey	 ve	 Prens	 Tommen,	 Prenses	 Myrcella,	 erkek</p>
<p class="calibre1">kardeşlerim	 Robb,	 Bran	 ve	 Rickon,	 kız	 kardeşlerim	 Arya	 ve	 Sansa.	 Bütün	 gözler	 onların	 üstündeyken koridorun	 ortasından	 yürüdüklerini	 ve	 kralla	 kraliçenin	 oturduğu	 yüksek	 platformun	 hemen	 altındaki masaya	oturduklarını	gördünüz.” </p>
<p class="calibre1">“Hatırlıyorum.	” </p>
<p class="calibre1">“Ve	benim	nerede	oturduğumu	da	gördün	mü	Mance?”	Jon	öne	eğildi.	“Piçi	nereye	koyduklarını	da</p>
<p class="calibre1">gördün	mü?” </p>
<p class="calibre1">Mance	 Rayder	 uzunca	 bir	 an	 Jon’un	 yüzüne	 baktı.	 “Sana	 yeni	 bir	 pelerin	 bulsak	 iyi	 olacak sanırım,”	dedi	elini	uzatırken. </p>
<p class="calibre1"></p>
<p class="calibre1"><a id="p67"></a><b class="calibre3">DAENERYS</b></p>
<p class="calibre1">Durgun	 mavi	 suların	 üzerinden	 davulların	 kararlı	 vuruşları	 ve	 küreklerin	 yumuşak	 ıslıkları geliyordu.	 Büyük	 göke,	 kadırgaların	 peşinde	 kükredi.	 Gemilerin	 arasındaki	 ağır	 halat	 iyice	 gerildi. </p>
<p class="calibre1">Balerion’un	 sönmüş	 yelkenleri,	 geminin	 direklerinden	 perişan	 bir	 halde	 sarkıyordu.	 Buna	 rağmen, bulutsuz	mavi	gökyüzünde	kovalamaca	oynayan	ejderhalarını	üst	güverteden	izleyen	Daenerys	Targaryen daha	önce	hiç	olmadığı	kadar	mutluydu. </p>
<p class="calibre1">Dothraklar	 denize	 zehirli	 su	 diyordu,	 atlarının	 içemediği	 sulara	 güvenmiyorlardı.	 Uç	 geminin Qarth’tan	demir	aldığı	gün,	Dothraklar’ın	Pentos’a	değil	de	cehenneme	yelken	açtığını	sanabilirdi	insan. </p>
<p class="calibre1">Dany’nin	 genç	 ve	 cesur	 kansüvaileri	 kocaman	 olmuş	 gözleriyle	 gittikçe	 küçülen	 kıyı	 şeridine	 bakmıştı, üçü	 de	 diğer	 ikisinin	 önünde	 korkaklık	 göstermemeye	 kararlıydı.	 Irri	 ve	 Jhiqui	 umutsuzca	 küpeşteye tutunmuş,	her	küçük	dalgada	denize	kusmuşlardı.	Dany’nin	küçük	khalasar’inin	diğer	insanları	güvertenin altında	 kalmıştı;	 ürkekçe	 kişneyen	 atlarının	 arkadaşlığını,	 gemilerin	 etrafını	 saran	 topraksız	 ve	 dehşet verici	dünyaya	tercih	etmişlerdi.	Yolculuğun	altıncı	gününde	ani	bir	fırtınayla	sarıldıklarında,	güvertenin altındaki	 bölmelerden	 gelen	 sesleri	 duymuştu	 Dany;	 Balerion’un	 her	 yükselip	 sallanışında	 atlar	 tekme atıp	kişniyor,	süvariler	tiz	ve	titrek	sesleriyle	dua	ediyorlardı. </p>
<p class="calibre1">Ama	 Dany’yi	 hiçbir	 fırtına	 korkutamazdı.	 Daenerys	 Fırtınadadoğan	 derlerdi	 ona;	 dışarıda</p>
<p class="calibre1">Batıdiyar	tarihindeki	fırtınaların	en	büyüğü	ulurken,	soğuk	Ejderha	Kayası’nda	uluyarak	gelmişti	dünyaya, öyle	 amansız	 bir	 fırtınaydı	 ki,	 kale	 duvarlarındaki	 gargoyleleri	 söküp	 atmış,	 Dany’nin	 babasının donanmasını	kıymıklara	ayırmıştı. </p>
<p class="calibre1">Dar	Deniz	genelde	fırtınalı	olurdu	ve	Dany	küçük	bir	kızken	elli	kez	geçmişti	bu	suları,	bir	Özgür</p>
<p class="calibre1">Şehir’den	diğerine,	işgalci’nin	bıçağından	yarım	adım	önde	kaçıp	durmuştu.	Denizi	seviyordu.	Havadaki keskin	tuz	kokusunu	ve	üzerinde	masmavi	bir	gökyüzü	kubbesinden	başka	bir	şey	olmayan	uçsuz	bucaksız ufukları	 seviyordu.	 Deniz,	 kendisini	 küçücük	 ve	 aynı	 zamanda	 özgür	 hissettiriyordu	 Dany’ye.	 Dalgaları gümüşi	 mızraklar	 gibi	 yararak	 Balerioriun	 yanında	 yüzen	 yunusları	 seviyordu	 ve	 arada	 sırada	 gördüğü uçan	balıkları.	Denizcileri	bile	seviyordu	Dany,	bütün	şarkıları	ve	hikayeleriyle	birlikte.	Bir	keresinde, Braavos’a	yaptıkları	bir	yolculuk	sırasında,	fırtınayla	şişen	muazzam,	yeşil	bir	yelkenle	cebelleşen	gemi mürettabını	 izlemiş	 ve	 bir	 denizci	 olmanın	 ne	 kadar	 harika	 olacağını	 düşünmüştü.	 Ama	 bunu	 Viserys’e söylediğinde,	 Dany	 çığlık	 atana	 kadar	 saçlarını	 burmuştu	 ağabeyi.	 “Sen	 ejderhanın	 kanısın,”	 diye bağırmıştı	kardeşine.	“Bir	ejderha,	pis	kokulu	bir	balık	değil.” </p>
<p class="calibre1">Bu	konuda	aptallık	ediyordu	ve	daha	pek	çok	konuda,	diye	düşündü	Dany.	Daha	akıllı	ve	sabırlı</p>
<p class="calibre1">davransaydı,	kanunlarla	ona	ait	olan	tahtı	almak	için	batıya	yelken	açan	o	olurdu.	Viserys	aptal	ve	habisti, Dany	bunu	anlamıştı	nihayet	ama	yine	de	zaman	zaman	özlüyordu	ağabeyini.	Sonunda	dönüştüğü	zayıf	ve zalim	adamı	değil;	Dany’ye	Yedi	Krallık	hakkında	hikâyeler	anlatan	ve	tacını	aldığında	hayatlarının	nasıl da	güzel	olacağından	bahseden	çocuğu. </p>
<p class="calibre1">Geminin	 kaptanı	 Dany’nin	 yanında	 belirdi.	 “Keşke	 bu	 Baterion	 da	 adını	 aldığı	 ejderha	 gibi havalanabilseydi	Majesteleri,”	dedi,	ağır	bir	Pentos	aksanıyla	piç	Valyria	dilinde	konuşmuştu.	“O	zaman ne	kürek	çekmek,	ne	gemileri	birbirine	bağlamak,	ne	de	rüzgâr	için	dua	etmek	zorunda	kalırdık.” </p>
<p class="calibre1">“Aynen	öyle	kaptan,”	diye	karşılık	verdi	Dany	gülümseyerek,	adamı	kendi	tarafına	çekebildiği	için</p>
<p class="calibre1">memnundu.	 Kaptan	 Groleo,	 tıpkı	 efendisi	 Illyrio	 Mopatis	 gibi	 yaşlı	 bir	 Pentoslu’ydu,	 gemisinde	 üç ejderha	 taşıyacağını	 öğrendiğinde	 bakire	 bir	 kız	 gibi	 huzursuzlanmıştı.	 Bir	 yangına	 karşı,	 geminin küpeştelerinde	 deniz	 suyuyla	 dolu	 elli	 kova	 asılıydı.	 Groleo	 yolculuğun	 başında	 ejderhaların	 kafese</p>
<p class="calibre1"><a id="p68"></a>kapatılmasını	istemişti	ve	Dany	de	adamın	korkularını	dindirmek	için	buna	razı	olmuştu	ama	daha	sonra ejderhaların	 ıstırabı	 öyle	 elle	 tutulur	 hale	 gelmişti	 ki	 Dany	 fikrini	 değiştirip	 hayvanların	 özgür bırakılması	için	ısrar	etmişti. </p>
<p class="calibre1">Şimdi	 Kaptan	 Groleo	 bile	 bu	 karardan	 memnundu.	 Küçük	 bir	 yangın	 çıkmış	 ve	 kolayca</p>
<p class="calibre1">söndürülmüştü	 ama	 buna	 karşılık	 Balerion’da,	 Saduelon	 adıyla	 yüzdüğü	 zamankinden	 çok	 daha	 az	 fare vardı.	 Ve	 en	 başta	 meraklı	 oldukları	 kadar	 korkak	 olan	 denizciler	 “bizim	 ejderhalar”	 dedikleri hayvanlarla	tuhaf	bir	şekilde	gurur	duymaya	başlamıştı.	Kaptanından	aşçı	yamağına	kadar	içlerindeki	her adam,	üç	ejderhanın	gökyüzünde	süzülüşünü	izlemeye	bayılıyordu...	ama	hiçbiri	Dany	kadar	olamazdı. </p>
<p class="calibre1">Onlar	benim	çocuklarım,	dedi	Dany	kendine.	Ve	maegi	doğru	söylediyse,	onlar	sahip	olacağım	tek</p>
<p class="calibre1">çocuklar. </p>
<p class="calibre1">Viserion’un	pulları	taze	süt	yağı	rengindeydi;	altın	renkli	boynuzları,	kanat	kemikleri	ve	omurgası güneşin	 altında	 metal	 kadar	 ışıltılı	 parlıyordu.	 Rhaegal	 yaz	 yeşilinden	 ve	 sonbahar	 bronzundan yaratılmıştı.	 Gemilerin	 üzerinde	 geniş	 daireler	 çizerek	 uçuyorlardı;	 yükseğe,	 daha	 yükseğe.	 Her	 biri diğerinden	daha	yükseğe	tırmanmaya	çalışıyordu. </p>
<p class="calibre1">Ejderhaların	her	zaman	alttan	saldırmayı	tercih	ettiğini	öğrenmişti	Dany.	İçlerinden	biri,	diğeriyle güneşin	arasına	girdiğinde,	güneşi	engellenen	ejderha	kanatlarını	katlayıp	çığlık	atarak	dalışa	geçiyor	ve saldırdığı	 ejderhayla	 birlikte	 pullu,	 yuvarlak	 bir	 düğüm	 halinde	 düşmeye	 başlıyordu,	 o	 sırada	 çeneleri açılıp	 kapanıyor	 ve	 kuyrukları	 birer	 kamçı	 gibi	 savruluyordu.	 Bunu	 ilk	 kez	 yaptıklarında,	 Dany	 onların birbirlerini	 öldürmeye	 niyetli	 olduğundan	 korkmuştu	 ama	 sadece	 oyun	 oynuyorlardı.	 Çok	 zaman geçmeden	 denize	 çarpıp	 ayrılıyor	 ve	 çığlık	 atıp	 tıslayarak	 tekrar	 havalanıyorlardı.	 Kanatları	 havayı döverken	 bedenlerinden	 tuzlu	 su	 buharı	 yükseliyordu.	 Drogon	 da	 gökyüzündeydi	 ama	 görünmüyordu; millerce	önde	ya	da	millerce	arkada	olabilirdi,	avlanıyordu. </p>
<p class="calibre1">Dany’nin	Drogon’u	her	zaman	açtı.	Aç	ve	hızla	büyüyor.	Bir,	belki	de	iki	yıl	içinde	sırtına	binip</p>
<p class="calibre1">sürülecek	kadar	olacak.	O	zaman	büyük	tuzlu	denizi	geçmek	için	gemilere	ihtiyaç	duymayacağım. </p>
<p class="calibre1">Ama	 o	 zaman	 henüz	 gelmemişti.	 Rhaegal	 ve	 Viserion	 birer	 küçük	 köpek	 boyutundaydı,	 Drogon biraz	daha	iriydi	ve	herhangi	bir	köpek	üçünden	de	ağır	gelirdi;	kanattan,	boyundan	ve	kuyruktan	ibaret ejderhalar	 göründüklerinden	 daha	 hafiflerdi.	 Daenerys	 Targaryen	 eve	 gitmek	 için	 ahşaba,	 rüzgâra	 ve branda	bezine	güvenmek	zorundaydı. </p>
<p class="calibre1">Ahşap	ve	branda	bezi	şu	ana	kadar	Dany’ye	iyi	hizmet	etmişti	ama	rüzgâr	hain	çıkmıştı.	Tam	altı</p>
<p class="calibre1">gün	ve	altı	gece	boyunca	rüzgârsızlıktan	yol	alamamışlardı	ve	şimdi	yedinci	gün	gelmişti,	hâlâ	yelkenleri dolduracak	 bir	 parça	 esinti	 yoktu.	 Şükür	 ki	 Yargıç	 Illyrio’nun	 gönderdiği	 gemilerden	 ikisi,	 yüzer	 tane küreği	 vc	 güçlü	 kürekçileri	 olan	 ticaret	 kadırgalarıydı.	 Büyük	 göke	 Balerion	 farklı	 tondan	 çalınan	 bir şarkıydı;	büyük	ambarları	ve	kocaman	yelkenleri	olan,	geniş	kirişli	ve	son	derece	ağır	bir	gemiydi	ama durgun	 denizde	 çaresizdi.	 Gökeyi	 Vhagar	 ve	 Meraxes’ten	 uzatılan	 halatlar	 çekiyordu	 ve	 bu	 yüzden	 acı çektirecek	kadar	ağır	yol	alıyorlardı.	Üç	gemi	de	kalabalıktı	ve	yükleri	ağırdı. </p>
<p class="calibre1">“Drogon’u	göremiyorum,”	dedi	Sör	Jorah	Mormont	üst	güvertede	Dany’ye	katıldığında.	‘Yine	mi</p>
<p class="calibre1">kayıp?” </p>
<p class="calibre1">“Kayıp	olan	bizleriz	sör,	Drogon	bu	ıslak	sürünüşü	benden	fazla	sevmiyor.”	Kardeşlerinden	daha</p>
<p class="calibre1">cesur	 olan	 siyah	 Drogon,	 kanatlarını	 suyun	 üzerinde	 deneyen	 ilk	 ejderhaydı,	 bir	 gemiden	 diğerine	 ilk	 o uçmuştu,	bir	bulutun	içinde	ilk	o	kaybolmuştu...	ve	ilk	öldüren	oydu.	Bir	ateş	mızrağıyla	vurulduktan	kısa zaman	 sonra	 su	 yüzüne	 çıkan	 uçan	 balıklar	 parçalanıp	 yutulmuşlardı.	 “Ne	 kadar	 büyük	 olacak?”	 diye sordu	Dany	merakla.	“Biliyor	musun?” </p>
<p class="calibre1">‘Yedi	 Krallık’ta	 ejderhalarla	 ilgili	 hikâyeler	 anlatılır,	 dev	 deniz	 canavarlarını	 denizden	 çekip alacak	kadar	büyük	olurlarmış.”	Dany	güldü.	“İzlemesi	fevkalade	bir	manzara	olur.” </p>
<p class="calibre1">“Bunlar	sadece	hikâye	Khaleesi,”	dedi	sürgün	şövalye.	“Binlerce	yıl	önce	yaşamış	yaşlı	ve	bilge</p>
<p class="calibre1"><a id="p69"></a>ejderhalardan	bahsediyorlar.”	“Pekâlâ,	bir	ejderha	ne	kadar	yaşar?”	Viserion	kanatlarını	ağır	ağır	çırpıp gevşek	kanatları	hafifçe	kımıldatarak	geminin	üstüne	doğru	süzülürken	Dany	yukarı	baktı. </p>
<p class="calibre1">Sör	 Jorah	 omuzlarını	 silkti.	 “Bir	 ejderhanın	 ömrü	 bir	 insanın	 ömründen	 kat	 kat	 uzundur,	 ya	 da şarkılar	 böyle	 olduğuna	 inanmamızı	 sağladı...	 ama	 Yedi	 Krallık’ın	 en	 iyi	 bildiği	 ejderhalar	 Targaryen Hanedanının	 ejderhalarıydı.	 Savaş	 için	 yetiştirilmişlerdi	 ve	 savaşta	 öldüler.	 Bir	 ejderhayı	 katletmek kolay	iş	değildir	ama	mümkündür.” </p>
<p class="calibre1">Geminin	 başını	 süsleyen	 büstün	 yanında	 duran	 Yaver	 Beyazsakal	 onlara	 döndü,	 zayıf	 eli	 sert ağaçtan	 yapılmış	 uzun	 bastonunun	 sapında	 kıvrılmıştı.	 “Kara	 Dehşet	 Balerion,	 Arabulucu	 Jaehaerys’in hükümdarlığı	 sırasında	 öldüğünde	 iki	 yüz	 yaşındaydı.	 Öyle	 büyüktü	 ki	 bir	 yaban	 öküzünü	 bütün	 halinde yutabilirdi.	 Bir	 ejderhanın	 büyümesi	 asla	 durmaz	 Majesteleri,	 yiyeceğe	 ve	 özgürlüğe	 sahip	 olduğu sürece,”	dedi.	Yaverin	adı	Arstan’dı	fakat	Güçlü	Belwas	adamın	ak	sakallarından	ötürü	ona	Beyazsakal adını	takmıştı,	şimdi	hemen	herkes	yaşlı	yaveri	bu	isimle	çağırıyordu.	Beyazsakal,	Sör	Jorah’tan	uzundu fakat	 onun	 kadar	 kaslı	 değildi,	 gözleri	 soluk	 maviydi,	 uzun	 sakalları	 kar	 kadar	 beyaz	 ve	 ipek	 kadar inceydi. </p>
<p class="calibre1">“Özgürlük	mü?”	diye	sordu	Dany	merakla.	“Ne	demek	istiyorsun?” </p>
<p class="calibre1">“Atalarınız,	 ejderhaları	 için	 Kral	 Topraklarında	 muazzam	 bir	 kale	 yükseltmişti.	 Adı	 Ejderha Çukuru’dur.	 Şimdi	 bir	 enkaz	 olmasına	 rağmen	 hâlâ	 Rhaenys	 Tepesinde	 durur.	 Kraliyet	 ejderhaları	 eski zamanlarda	orada	yaşardı,	muazzam	büyüklükte	mağaramsı	bir	yerdi.	Demir	kapıları	o	kadar	genişti	ki, otuz	 atlı	 şövalye	 yan	 yana	 dizilmiş	 halde	 kapılardan	 geçebilirdi.	 Buna	 rağmen,	 çukur	 ejderhalarının hiçbirinin	atalarının	boyutlarına	ulaşamadığı	görüldü.	Üstatlar	bunun	sebebinin,	çevrelerindeki	duvarlar ve	başlarının	üstündeki	büyük	kubbe	olduğunu	söyledi.” </p>
<p class="calibre1">“Eğer	 duvarlar	 yüzünden	 küçük	 kalıyor	 olsaydık,	 köylüler	 minicik	 ve	 krallar	 dev	 gibi	 olurdu,” </p>
<p class="calibre1">dedi	Sör	Jorah.	“Kümeslerde	doğmuş	dev	adamlar	ve	kalelerde	yaşayan	cüceler	gördüm.” </p>
<p class="calibre1">“insanlar	insandır,”	diye	karşılık	verdi	Beyazsakal.	“Ejderhalar	ejderhadır.” </p>
<p class="calibre1">Sör	Jorah	küçümser	şekilde	güldü.	“Ne	kadar	bilgece	bir	yorum.”	Sürgün	şövalye,	yaşlı	adamdan</p>
<p class="calibre1">hoşlanmıyordu	ve	bunu	cn	baştan	belli	etmişti.	“Hem,	ejderhalar	hakkında	ne	bilirsin	ki	sen?” </p>
<p class="calibre1">“Az	 şey,	 bu	 doğru.	 Ama	 Kral	 Aerys’in	 Demir	 Taht’ta	 oturduğu	 günlerde,	 bir	 süre	 için	 Kral Topraklarına	 hizmet	 ettim	 ve	 taht	 odasındaki	 duvarlardan	 aşağı	 bakan	 ejderha	 kafataslarının	 altında yürüdüm.” </p>
<p class="calibre1">“Viserys	o	kafataslarından	bahsederdi,”	dedi	Dany.	“İşgalci	onları	aldı	ve	gözden	uzağa	kaldırdı. </p>
<p class="calibre1">Çalıntı	 tahtında	 otururken	 ejderhalar	 tarafından	 izlenmeye	 tahammül	 edemiyordu.”	 Beyazsakal’ı	 yanına çağırdı.	“Kral	babamla	tanıştın	mı	hiç?”	Kral	İkinci	Aerys,	kızı	doğmadan	önce	ölmüştü. </p>
<p class="calibre1">“O	şerefe	nail	oldum	Majesteleri.” </p>
<p class="calibre1">“İyi	ve	nazik	biri	olduğunu	düşündünüz	mü?” </p>
<p class="calibre1">Beyazsakal	duygularını	gizlemek	için	elinden	gelenin	en	iyisini	yaptı	ama	hisleri	yüzünden	açıkça</p>
<p class="calibre1">okunuyordu.	“Kral...	çoğu	kez	latifti.” </p>
<p class="calibre1">“Çoğu	 kez?”	 Dany	 gülümsedi.	 “Ama	 her	 zaman	 değil?”	 “Düşmanı	 olduğunu	 düşündüğü	 kişilere</p>
<p class="calibre1">karşı	epey	haşin	davranabiliyordu.” </p>
<p class="calibre1">“Akıllı	 bir	 adam	 bir	 kralı	 asla	 düşmanı	 yapmaz,”	 dedi	 Dany.	 “Ağabeyim	 Rhaegar’ı	 da	 tanır mıydınız?” </p>
<p class="calibre1">“Kimsenin	 Prens	 Rhaegar’ı	 tam	 anlamıyla	 tanımadığı	 söylenirdi.	 Onu	 bir	 turnuvada	 görme</p>
<p class="calibre1">ayrıcalığına	sahip	oldum	ama	genelde	gümüş	telli	arpını	çalarken	duyardım	onu.” </p>
<p class="calibre1">Sör	 Jorah	 homurdandı.	 “Bir	 hasat	 festivalindeki	 binlerce	 insanla	 birlikte.	 Az	 sonra	 ona	 yaverlik yaptığını	iddia	edeceksin.”	“Böyle	bir	iddiam	yok	sör.	Prens	Rhaegar’ın	yaveri	Myles	Mooton’du,	ondan sonra	 da	 Richard	 Lonmouth.	 Şövalyeliklerini	 kazandıklarında	 Prens	 Rhaegar	 onları	 bizzat	 kutsadı	 ve</p>
<p class="calibre1"><a id="p70"></a>prensin	yakın	arkadaşları	olarak	kaldılar.	Genç	Lord	Connington	da	prens	için	azizdi	ama	en	eski	dostu Arthur	Dayne’di.” </p>
<p class="calibre1">“Sabah	Kılıcı!”	dedi	Dany	heyecanla.	“Viserys	bu	harikulade	beyaz	kılıçtan	bahsederdi	eskiden. </p>
<p class="calibre1">Sör	Arthur’un,	bütün	diyarda	ağabeyimize	denk	tek	şövalye	olduğunu	söylerdi.” </p>
<p class="calibre1">Beyazsakal	başını	eğdi.	“Prens	Viserys’in	kelimelerini	sorgulamak	haddim	değil.” </p>
<p class="calibre1">“Kral,”	 diye	 düzeltti	 Dany.	 “Hiç	 hüküm	 sürmemesine	 rağmen	 o	 bir	 kraldı.	 Viserys,	 Bu	 İsimle Anılan	 Üçüncü	 Kral.	 Ama	 ne	 demek	 istedin?”	 Beyazsakal’ın	 verdiği	 cevap	 Dany’nin	 beklediği	 cevap değildi.	 “Sör	 Jorah	 bir	 keresinde	 ağabeyim	 Rhaegar	 için	 ejderha	 demişti.	 Böyle	 anılabilmek	 için	 eşsiz bir	savaşçı	olması	gerekirdi	şüphesiz.” </p>
<p class="calibre1">“Majesteleri,”	dedi	Beyazsakal,	“Ejderha	Kayası	Prensi	kudretli	bir	savaşçıydı	fakat...” </p>
<p class="calibre1">“Devam	 et,”	 dedi	 Dany.	 “Benimle	 özgürce	 konuşabilirsin.”	 “Nasıl	 emrederseniz.”	 Yaşlı	 adam ahşap	bastonuna	yaslandı, </p>
<p class="calibre1">alnı	kırıştı.	“Kudretli	bir	savaşçı...	bunlar	güzel	sözler	Majesteleri,	lâkin	savaşlar	güzel	sözlerle kazanılmaz.” </p>
<p class="calibre1">“Savaşlar	 kılıçlarla	 kazanılır,”	 dedi	 Sör	 Jorah	 sertçe.	 “Ve	 Prens	 Rhaegar	 kılıç	 kullanmayı biliyordu.” </p>
<p class="calibre1">“Biliyordu	sör,	fakat...	yüzlerce	turnuva	ve	arzu	ettiğimden	çok	daha	fazla	savaş	gördüm	ben.	Bir</p>
<p class="calibre1">şövalye	 ne	 kadar	 güçlü,	 hızlı,	 yetenekli	 olursa	 olsun,	 onun	 dengi	 olacak	 başkaları	 mutlaka	 vardır.	 Bir adam	 bir	 turnuvayı	 kazanır	 ama	 bir	 sonrakinde	 hızlıca	 düşer.	 Çimlerdeki	 kaygan	 bir	 nokta	 bir	 adamın mağlubiyeti	 anlamına	 gelebilir	 ya	 da	 bir	 gün	 önce	 akşam	 yemeğinde	 ne	 yediği.	 Yön	 değiştiren	 rüzgâr zafer	 hediyesi	 getirebilir.”	 Yaşlı	 adam	 Sör	 Jorah’a	 baktı.	 “Ya	 da	 bir	 leydinin,	 şövalyenin	 koluna bağlanmış	uğur	mendili.” </p>
<p class="calibre1">Mormont’un	yüzü	karardı.	“Söylediklerine	dikkat	et	yaşlı	adam.” </p>
<p class="calibre1">Arştan,	 Sör	 Jorah’ı	 Lannis	 Limaninda	 dövüşürken	 görmüştü,	 Dany	 bunu	 biliyordu.	 Mormont	 o turnuvayı,	 bir	 leydinin	 verdiği	 uğur	 mendili	 koluna	 bağlıyken	 kazanmıştı.	 Leydiyi	 de	 kazanmıştı; Hightower	Hanedanından	Lynesse,	ikinci	karısı,	soylu	ve	güzel...	ama	kadın	Sör	Jorah’ı	mahvetmişti,	terk etmişti	 ve	 leydinin	 anısı	 Sör	 Jorah	 için	 acıydı	 şimdi.	 “Nazik	 ol	 şövalyem,”	 dedi	 Dany	 elini	 Jorah’ın koluna	koyarak.	“Arstan’ın	seni	gücendirmek	istemediğinden	eminim.” </p>
<p class="calibre1">“Dediğiniz	 gibi	 olsun	 Khaleesi.”	 Sör	 Jorah’ın	 sesi	 kin	 doluydu.	 Dany	 tekrar	 yavere	 döndü. </p>
<p class="calibre1">“Rhaegar	 hakkında	 az	 şey	 biliyorum.	 Sadece	 Viserys’in	 anlattığı	 hikâyeler.	 Ağabeyimiz	 öldüğünde Viserys	de	küçük	bir	çocuktu.	O	gerçekte	nasıl	biriydi?” </p>
<p class="calibre1">Yaşlı	 adam	 bir	 an	 için	 düşündü.	 “Muktedir.	 Bu	 her	 şeyin	 üstünde.	 Kararlı,	 planlı,	 vazifeşinas, azimli.	Onunla	ilgili	bir	hikâye	vardır...	ama	şüphesiz	Sör	Jorah	da	biliyordur.” </p>
<p class="calibre1">“Senden	dinleyeceğim.” </p>
<p class="calibre1">“Nasıl	 isterseniz,”	 dedi	 Beyazsakal.	 “Ejderha	 Kayası	 Prensi	 küçük	 bir	 çocukken	 kitaplara</p>
<p class="calibre1">haddinden	 fazla	 düşkündü.	 Okumayı	 öyle	 küçük	 yaşta	 öğrenmişti	 ki,	 insanlar	 Kraliçe	 Rhaella’nın hamileyken	 birkaç	 kitap	 ve	 bir	 mum	 yutmuş	 olabileceğini	 söylerdi.	 Rhaegar	 diğer	 çocukların	 oynadığı oyunlara	hiç	ilgi	duymuyordu. </p>
<p class="calibre1">Üstatlar	 onun	 zekâsı	 karşısında	 hayrete	 düşüyordu	 ama	 babasının	 şövalyeleri,	 Kutsanmış</p>
<p class="calibre1">Baelor’un	 yeniden	 dünyaya	 geldiğini	 söyleyerek	 onunla	 alay	 ediyordu.	 Ta	 ki,	 birgün	 Prens	 Rhaegar parşömenlerin	arasında	kendisini	tamamen	değiştirecek	bir	şey	bulana	kadar.	Bulduğu	şeyin	ne	olduğunu kimse	 bilmiyor	 ama	 çocuk	 bir	 sabah,	 şövalyeler	 kılıçlarını	 kuşanırken	 avluda	 belirdi.	 Sör	 Willem Darry’nin	yanına	gitti	ve	“Bir	kılıç	ve	bir	zırh	istiyorum.	Görünüşe	göre	bir	savaşçı	olmam	gerekiyor,” </p>
<p class="calibre1">dedi. </p>
<p class="calibre1">“Oldu	da!”	dedi	Dany	heyecanla. </p>
<p class="calibre1"><a id="p71"></a>“Oldu	 gerçekten”	 Beyazsakal	 reverans	 yaptı.	 “Beni	 bağışlayın	 Majesteleri.	 Savaşçılardan bahsetmişken,	Güçlü	Belwas’in	kalktığını	gördüm.	Yanına	gitmeliyim.” </p>
<p class="calibre1">Dany	 geminin	 kıç	 tarafına	 baktı.	 Hadım,	 geminin	 ortasındaki	 ambarlardan	 yukarı	 tırmanıyordu, cüssesine	göre	çevikti.	Bel	was	kısa	ve	genişti,	vücudunda	en	az	doksan	beş	kilo	kas	ve	yağ	vardı,	koyu renkli	geniş	göbeği	solgun	yara	izleriyle	doluydu.	Sarkan,	bol	bir	pantolon	giymişti.	Beline	sarı	ipekten bir	 kuşak	 sarmıştı.	 Üstüne	 demir	 düğmeler	 kakılmış	 deri	 yeleği	 saçma	 denecek	 kadar	 küçüktü.	 “Güçlü Belwas	 acıktı!”	 diye	 bağırdı	 herkese,	 belli	 birine	 hitap	 etmeden.	 “Güçlü	 Belwas	 şimdi	 karnını doyuracak!”	 İri	 adam	 arkasına	 dönünce	 üst	 güvertedeki	 Arstan’ı	 gördü.	 “Beyazsakal!	 Güçlü	 Belwas’a yemek	getir!” </p>
<p class="calibre1">“Gidebilirsin,”	 dedi	 Dany	 yavere.	 Arştan	 tekrar	 reverans	 yaptı	 ve	 hizmet	 ettiği	 adamın</p>
<p class="calibre1">ihtiyaçlarını	gidermek	için	uzaklaştı. </p>
<p class="calibre1">Sör	 Jorah	 yaverin	 gidişini	 sert	 ve	 dürüst	 yüzündeki	 hoşnutsuzlukla	 izledi.	 Mormont	 iri	 ve kuvvetliydi,	 güçlü	 bir	 çenesi,	 kalın	 kolları	 vardı.	 Yakışıklı	 bir	 adam	 değildi	 ama	 Dany’nin	 tanıdığı	 en gerçek	 dosttu.	 Beyazsakal	 onları	 duyamayacak	 kadar	 uzaklaştığında,	 “Bu	 adamın	 söylediklerinin	 fazla ballandırılmış	olduğunu	anlayacak	kadar	akıllısınız,”	dedi	Dany’ye. </p>
<p class="calibre1">“Bir	 kraliçe	 herkesi	 dinlemeli,”	 diye	 hatırlattı	 Dany.	 “Soyluları	 ve	 alt	 tabakadan	 insanları, güçlüleri	ve	zayıfları,	asilleri	ve	rüşvetçileri.	Tek	ses	sana	yalan	söyleyebilir	ama	birden	çok	sesin	içinde bulunacak	bir	gerçek	mutlaka	vardır.”	Bunu	bir	kitapta	okumuştu. </p>
<p class="calibre1">“O	halde	benim	sesimi	dinleyin	Majesteleri,”	dedi	sürgün	şövalye.	“Arştan	Beyazsakal	denen	bu</p>
<p class="calibre1">adam	size	karşı	dürüst	değil. </p>
<p class="calibre1">Bir	 yaver	 olamayacak	 kadar	 yaşlı	 ve	 şu	 sersem	 hadımın	 hizmetinde	 olamayacak	 kadar	 düzgün konuşuyor.” </p>
<p class="calibre1">Bu	 gerçekten	 tuhaf,	 Dany	 kabul	 etmek	 zorundaydı.	 Güçlü	 Belwas	 eski	 bir	 köleydi,	 Meereen’in dövüş	 çukurlarında	 büyümüş	 ve	 eğitilmişti.	 Yargıç	 Illyrio	 tarafından	 Dany’ye	 muhafızlık	 etmek	 üzere gönderildiğini	 iddia	 ediyordu	 ve	 Dany’nin	 korumaya	 ihtiyacı	 olduğu	 gerçekti.	 Demir	 Taht’ta	 oturan işgalci,	 Dany’yi	 öldürecek	 adama	 bir	 arazi	 ve	 lordluk	 vadetmişti.	 Hâlihazırda	 bir	 girişimde bulunulmuştu;	 bir	 kadeh	 zehirli	 şarapla.	 Dany,	 Batıdiyar’a	 yaklaştıkça	 yeni	 bir	 saldırı	 ihtimali	 de artıyordu.	 Qarth’ta,	 Dany	 tarafından	 Toz	 Sarayında	 yakılan	 Ölümsüzler’in	 intikamını	 almak	 isteyen büyücü	 Pyat	 Pree,	 Dany’nin	 peşine	 Üzgün	 Adamlar’dan	 birini	 göndermişti.	 Büyücülerin	 bir	 yanlışı	 asla unutmadığı	söylenirdi	ve	Üzgün	Adamlar	öldürmek	konusunda	asla	başarısız	olmazdı.	Dothraklar’ın	çoğu da	 Dany’nin	 karşısında	 olacaktı.	 Khal	 Drogo’nun	 feo’ları	 artık	 kendi	 khalasar’larının	 başındaydı	 ve hiçbiri,	 Dany’nin	 küçük	 kabilesini	 gördüğü	 anda	 saldırmaktan,	 insanlarını	 köle	 olarak	 almaktan	 ve katletmekten,	Dany’yi,	dosh	khaleen'in	kurumuş	kocakarılarının	arasındaki	uygun	yerini	almak	üzere	Vaes Dothrak’a	sürüklemekten	çekinmeyecekti.	Dany,	Xaro	Xhoan	Daxos’un	düşman	olmadığını	umuyordu	ama</p>
<p class="calibre1">Qarthlı	 tacir	 Dany’nin	 ejderhalarına	 göz	 koymuştu.	 Ve	 bir	 de	 Gölge’den	 gelen	 Quaithe	 vardı;	 kırmızı boyalı	bir	maske	takıp	gizemli	öğütler	veren	o	tuhaf	kadın.	O	da	bir	düşman	mıydı	yoksa	tehlikeli	bir	dost muydu	sadece?	Dany	bilmiyordu. </p>
<p class="calibre1">Sör	Jorah	beni	zehirciden	kurtardı,	Arştan	Beyazsakal	da	mantikordan.	Belki	de	beni	bir	sonraki</p>
<p class="calibre1">girişimden	Güçlü	Belwas	kurtaracak.	Belwas	yeterince	iriydi,	kolları	küçük	ağaçlar	kadardı	ve	kıvrımlı büyük	arakh’ı	o	kadar	keskindi	ki	pürüzsüz	kahverengi	yanaklarında	sakallar	olsa	onunla	tıraş	olabilirdi. </p>
<p class="calibre1">Öte	yandan	Belwas	çocuk	gibiydi.	Bir	muhafız	olarak	büyük	eksikleri	var.	Şükürler	olsun	ki	Sör	Jorah’a ve	 kansüvarilerime	 sahibim.	 Ve	 ejderhalarıma,	 bunu	 asla	 unutma.	 Ejderhalar	 zaman	 içinde	 Dany’nin	 en korkutucu	 muhafızları	 olacaktı,	 tıpkı	 üç	 yüz	 yıl	 önce	 Fatih	 Aegon	 ve	 kız	 kardeşleri	 için	 oldukları	 gibi. </p>
<p class="calibre1">Ama	şimdi,	Dany’ye	güvenlikten	çok	tehlike	getiriyorlardı.	Bütün	dünyada	sadece	üç	canlı	ejderha	vardı ve	onlar	da	Dany’ye	aitti.	Ejderhalar	birer	mucizeydi,	dehşet	salıyorlardı	ve	paha	biçilmezlerdi. </p>
<p class="calibre1"><a id="p72"></a>Dany	 sonraki	 kelimelerini	 düşünürken	 ensesinde	 serin	 bir	 nefes	 hissetti	 ve	 gümüşi	 altın saçlarından	bir	tutam	alnına	düştü.	Branda	bezleri	çatırdayıp	hareket	etti,	bir	anda	Balerion’un	dört	bir yanından	çığlıklar	yükseldi.	“Rüzgâr!”	diye	bağırdı	denizciler.	“Rüzgâr	çıktı,	rüzgâr!” </p>
<p class="calibre1">Büyük	gökenin	yelkenleri	dalgalanıp	şişerken	ve	halatları	gerilip	altı	uzun	gün	boyunca	özledikleri o	tatlı	şarkıyı	söylerken	Dany	yukarı	baktı.	Kaptan	Groleo	emirler	yağdırarak	aceleyle	kıç	tarafına	gitti. </p>
<p class="calibre1">Pentoslular	 geminin	 direklerine	 tırmanıyordu.	 Güçlü	 Belwas	 bile	 kükreyip	 dans	 etti.	 “Tanrılar merhametli!”	dedi	Dany.	“Görüyor	musun	Jorah?	Bir	kez	daha	yoldayız.”	“Evet,”	dedi	Jorah,	“ama	neye gidiyoruz	kraliçem?” </p>
<p class="calibre1">Rüzgâr	 gün	 boyunca	 esti,	 önce	 doğudan	 sakin	 bir	 şekilde,	 sonra	 çılgın	 boralar	 halinde.	 Güneş</p>
<p class="calibre1">kırmızı	 pırıltılarla	 battı.	 Batıdiyar’dan	 hâlâ	 yarım	 dünya	 uzaktayım,	 diye	 hatırlattı	 Dany	 kendine,	 ama geçen	 her	 saat	 beni	 evime	 biraz	 daha	 yaklaştırıyor.	 Hükmetmek	 üzere	 doğduğu	 toprakları	 gördüğünde kendini	 nasıl	 hissedeceğini	 hayal	 etmeye	 çalıştı.	 Bugüne	 kadar	 gördüğüm	 en	 güzel	 sahil	 olacak, biliyorum.	Aksi	mümkün	mü? </p>
<p class="calibre1">Ama	gecenin	ilerleyen	vakitlerinde,	Balerion	karanlığın	içinde	hızla	öne	doğru	atılırken	ve	Dany</p>
<p class="calibre1">kaptan	 köşkündeki	 yatağında	 bağdaş	 kurmuş	 ejderhalarını	 beslerken	 “Denizin	 üstünde	 bile,”	 demişti Groleo	son	derece	nazik	bir	şekilde,	“kraliçeler	kaptanlardan	önce	gelir”	kapı	sertçe	vuruldu. </p>
<p class="calibre1">İrri,	 yatağın	 ayak	 tarafında	 yerde	 uyuyordu	 (yatak	 üç	 kişinin	 sığamayacağı	 kadar	 dardı,	 bu	 gece Khaleesi’yle	 beraber	 yumuşak	 kuş	 tüyü	 yatakta	 yatma	 sırası	 Jhiqui’deydi)	 ama	 sese	 uyandı	 ve	 hemen kalkıp	kapıya	gitti.	Dany	yatak	örtüsünü	çekip	kollarının	altına	sıkıştırdı.	Çıplaktı	ve	gecenin	bu	saatinde bir	ziyaretçi	beklemiyordu.	Dışarıda,	sallanan	bir	fenerin	altında	duran	Sör	Jorah’ı	görünce,	“Gel,”	dedi. </p>
<p class="calibre1">Sürgün	şövalye	içeri	girerken	kafasını	eğdi.	“Majesteleri,	uykunuzu	böldüğüm	için	üzgünüm.” </p>
<p class="calibre1">“Uyumuyordum	sör.	Gel	de	seyret.”	Dany,	kucağındaki	kâsenin	içinden	bir	parça	tuzlu	domuz	eti</p>
<p class="calibre1">aldı	 ve	 ejderhaların	 görebilmesi	 için	 yukarı	 kaldırıp	 salladı.	 Üç	 ejderha	 da	 et	 parçasını	 aç	 gözlerle izliyordu.	 Rhaegal	 yeşil	 kanatlarını	 açıp	 havayı	 dalgalandırdı,	 Dany’nin	 el	 hareketlerini	 takip	 eden Viserion’un	 uzun	 boynu	 beyaz	 bir	 yılan	 gibi	 ileri	 geri	 hareket	 ediyordu.	 “Drogon,”	 dedi	 Dany	 hafifçe, </p>
<p class="calibre1">“dracarys.”	Ve	domuz	etini	havaya	fırlattı. </p>
<p class="calibre1">Drogon,	 saldırıya	 geçmiş	 bir	 kobradan	 daha	 hızlı	 hareket	 etti.	 Ağzından	 turuncu,	 kızıl	 ve	 siyah alevler	 çıktı,	 et	 parçası	 daha	 düşmeye	 başlamadan	 kavrulmuştu.	 Drogon’un	 keskin	 siyah	 dişleri	 et parçasının	üstünde	kapanırken	Rhaegal’ın	kafası	öne	çıktı,	ağabeyinin	ödülünü	çalmak	istiyormuş	gibiydi ama	Drogon	eti	yutup	bağırdı	ve	küçük	yeşil	ejderha	öfkeyle	ulamaktan	başka	bir	şey	yapamadı. </p>
<p class="calibre1">“Kes	şunu	Rhaegal,”	dedi	Dany	hayvanın	kafasına	vururken.	“Son	parçayı	sen	yemiştin.	Açgözlü</p>
<p class="calibre1">ejderhalar	istemiyorum.”	Sör	Jorah’a	gülümsedi.	“Etleri	bir	maltızın	üstünde	kızartmak	zorunda	değilim artık.” </p>
<p class="calibre1">“Görüyorum.	Dracarys?” </p>
<p class="calibre1">Üç	 ejderha	 da	 başlarını	 kelimenin	 tınısına	 çevirdiler,	 Viserion	 ağzından	 altın	 renkli	 alevler çıkararak	havalanınca	Sör	Jorah	telaşla	geriledi.	Dany	kıkırdadı.	“Bu	kelimeyi	kullanırken	dikkatli	ol	sör, yoksa	 sakalını	 alevden	 geçirirler.	 Dracarys,	 Yüksek	 Valyria	 Dili’nde	 ‘ejderha	 alevi’	 demek.	 Kimsenin yanlışlıkla	kullanamayacağı	bir	komut	seçmek	istedim.” </p>
<p class="calibre1">Mormont	 başıyla	 onayladı.	 “Majesteleri,”	 dedi,	 “sizinle	 özel	 olarak	 birkaç	 kelime	 konuşabilir miyiz?” </p>
<p class="calibre1">“Elbette.	İrri,	bizi	biraz	yalnız	bırak,”	dedi	Dany.	Tek	eliyle	Jhiqui’nin	çıplak	omzunu	sarsıp	kızı uyandırdı.	“Sen	de	tatlım.	Sör	Jorah	benimle	konuşmak	istiyor.” </p>
<p class="calibre1">“Evet	 Khaleesi.”	 Jhiqui	 esneyerek	 çırılçıplak	 halde	 yataktan	 indi,	 koyu	 renk	 gür	 saçları dolaşmıştı.	Çabucak	giyinip	İrri’yle	birlikte	dışarı	çıktı,	kapıyı	arkalarından	kapadılar. </p>
<p class="calibre1">Dany	tuzlu	domuzdan	geri	kalanları,	oyalanmaları	için	ejderhalara	verdi	ve	eliyle	yatağın	üstüne</p>
<p class="calibre1"><a id="p73"></a>vurdu.	“Otur	şövalyem	ve	bana	seni	neyin	rahatsız	ettiğini	anlat.” </p>
<p class="calibre1">“Üç	 şey,”	 dedi	 Sör	 Jorah,	 oturdu.	 “Güçlü	 Belwas.	 Şu	 Arştan	 Beyazsakal.	 Ve	 onları	 yollayan Illyrio	Mopatis.” </p>
<p class="calibre1">Yine	mi?	Dany	yatak	örtüsünü	daha	yukarı	çekti	ve	bir	ucunu	omzunun	üstüne	aldı.	“Peki	neden?” </p>
<p class="calibre1">“Qarth’taki	büyücüler	üç	ihanet	göreceğinizi	söylemişti,”	diye	hatırlattı	sürgün	şövalye.	Viserion</p>
<p class="calibre1">ve	Rhaegal	birbirlerini	ısırıp	pençelemeye	başlamışlardı. </p>
<p class="calibre1">“Biri	kanda,	biri	altında,	biri	aşkta.”	Dany’nin	unutması	olası	değildi.	“Mirri	Maz	Duur	ilkiydi.” </p>
<p class="calibre1">“Bu,	iki	hain	daha	kaldığı	anlamına	gelir...	ve	şimdi	bu	iki	adam	ortaya	çıktı.	Bunu	rahatsız	edici buluyorum,	evet.	Asla	unutmayın;	Robert,	sizi	katledecek	adama	lordluk	unvanı	vadetti.” </p>
<p class="calibre1">Dany	 öne	 eğildi,	 Viserion’u	 yeşil	 kardeşinin	 üstünden	 kaldırmak	 için	 hayvanın	 kuyruğunu	 çekti. </p>
<p class="calibre1">Hareket	edince	battaniyesi	göğsünden	aşağı	kaydı.	Dany	battaniyeyi	aceleyle	yakalayarak	tekrar	örtündü, </p>
<p class="calibre1">“işgalci	öldü,”	dedi. </p>
<p class="calibre1">“Ama	onun	yerine	oğlu	geçti.”	Sör	Jorah	başını	kaldırdı	ve	koyu	renk	gözleri	Dany’nin	gözlerini</p>
<p class="calibre1">buldu.	“Vazifeşinas	bir	oğul	babasının	borçlarını	öder.	Kan	borçlarını	bile.” </p>
<p class="calibre1">“Şu	Joffrey	denen	oğlan	benim	ölmemi	isteyebilir...	sağ	olduğumu	hatırlarsa.	Bunun	Belwas’la	ve</p>
<p class="calibre1">Arştan	Beyazsakal’la	ne	ilgisi	var?	Yaşlı	adamın	bir	kılıcı	bile	yok.	Gördünüz.” </p>
<p class="calibre1">“Evet.	Ve	bastonunu	nasıl	ustaca	kullandığını	da	gördüm.	Qarth’taki	mantikoru	nasıl	öldürdüğünü</p>
<p class="calibre1">hatırlıyor	musunuz?	Ezdiği	şey	sizin	boğazınız	da	olabilirdi.” </p>
<p class="calibre1">“Olabilirdi	 ama	 değildi,”	 dedi	 Dany.	 “Beni	 öldürmeye	 çalışan	 kancalı	 bir	 mantikordu.	 Arştan hayatımı	kurtardı.” </p>
<p class="calibre1">“Khaleesi,	 Beyazsakal’ın	 ve	 Belwas’ın	 bu	 suikast	 girişiminin	 bir	 parçası	 olabileceği	 aklınıza geldi	mi	hiç?	Bütün	bunlar	sizin	güveninizi	kazanmak	için	planlanmış	bir	oyun	olabilir.” </p>
<p class="calibre1">Dany’nin	 ani	 kahkahası	 Drogon’un	 tıslamasına	 ve	 Viserion’un	 kanatlanarak	 lombozun	 üstündeki tüneğe	konmasına	sebep	oldu.	“Planları	yolunda	gitti.” </p>
<p class="calibre1">Sürgün	 şövalye	 Dany’nin	 gülümsemesine	 karşılık	 vermedi.	 “Bunlar	 Illyrio’nun	 gemileri, </p>
<p class="calibre1">Illyrio’nun	kaptanları	ve	Illyrio’nun	denizcileri...	Güçlü	Belwas	ve	Arştan	da	onun	adamları,	sizin	değil.” </p>
<p class="calibre1">“Yargıç	 Illyrio	 beni	 geçmişte	 de	 korumuştu.	 Güçlü	 Belwas,	 ağabeyim	 öldüğünde	 Illyro’nun</p>
<p class="calibre1">ağladığını	söyledi.” </p>
<p class="calibre1">“Evet,”	dedi	Mormont,	“ama	Viserys	için	mi	ağladı	yoksa	onunla	birlikte	yaptığı	planlar	için	mi?” </p>
<p class="calibre1">“Planlarının	 değişmesine	 gerek	 yok.	 Yargıç	 Illyrio,	 Targaryen	 Hanedanının	 dostudur	 ve</p>
<p class="calibre1">zengindir...” </p>
<p class="calibre1">“Zengin	 doğmadı.	 Benim	 gördüğüm	 dünyada	 hiçbir	 adam	 iyilik	 sayesinde	 zengin	 olmaz. </p>
<p class="calibre1">Büyücüler,	ikinci	ihanetin	altın	için	olacağını	söylemişti.	Illyro	Mopatis’in	altından	daha	çok	sevdiği	bir şey	var	mı?” </p>
<p class="calibre1">“Derisi.”	 Drogon	 kamaranın	 karşı	 tarafında	 huzursuzca	 dönüp	 duruyordu,	 burun	 deliklerinden buhar	çıkıyordu.	“Mirri	Maz	Duur	bana	ihanet	etti	ve	bu	yüzden	onu	yaktım.” </p>
<p class="calibre1">“Mirri	 Maz	 Duur	 sizin	 elinizdeydi.	 Pentos’ta	 siz	 Illyrio’nun	 elinde	 olacaksınız.	 Aynı	 şey	 değil. </p>
<p class="calibre1">Yargıcı	ben	de	sizin	kadar	iyi	tanıyorum.	O	hilekâr	bir	adam,	aynı	zamanda	zeki...” </p>
<p class="calibre1">“Demir	Taht’ı	alacaksam	etrafımda	zeki	adamların	olması	gerek.” </p>
<p class="calibre1">Sör	Jorah	homurdandı.	“Sizi	zehirlemeye	çalışan	şarap	satıcısı	da	zeki	bir	adamdı.	Zeki	adamlar</p>
<p class="calibre1">tehlikeli	 entrikalar	 düzenler.”	 Dany,	 battaniyenin	 altındaki	 bacaklarını	 yukarı	 çekti.	 “Beni	 siz koruyacaksınız.	Siz	ve	kansüvarilerim.” </p>
<p class="calibre1">“Dört	 adam?	 Khaleesi,	 Illyrio	 Mopatis’i	 tanıdığınıza	 inanıyorsunuz,	 çok	 güzel.	 Ama	 hiç</p>
<p class="calibre1">tanımadığınız	adamlarla	kuşatılmakta	ısrar	ediyorsunuz.	Şu	şişinen	hadım	ve	dünyanın	en	yaşlı	yaveri... </p>
<p class="calibre1">Pyat	Pree	ve	Xaro	Xhoan	Daxos’tan	bir	ders	çıkarın.” </p>
<p class="calibre1"><a id="p74"></a>İyi	niyetli,	diye	hatırlattı	Dany	kendine.	Yaptığı	her	şeyi	sevgi	için	yapıyor.	“Bana	öyle	geliyor	ki; hiç	kimseye	güvenmeyen	bir	kraliçe,	herkese	güvenen	bir	kraliçe	kadar	aptaldır.	Hizmetime	aldığım	her adamın	 bir	 risk	 olduğunu	 anlıyorum	 ama	 böyle	 riskler	 almadan	 Yedi	 Krallık’ı	 nasıl	 kazanabilirim? </p>
<p class="calibre1">Batıdiyar’ı	bir	sürgün	şövalye	ve	Dothraklı	üç	kan	süvarisiyle	mi	fethedeceğim?” </p>
<p class="calibre1">Sör	 Mormont	 inatla	 çenesini	 sıktı.	 “Yolunuz	 tehlikeli,	 bunu	 inkar	 etmeyeceğim.	 Ama	 yolunuza çıkan	her	yalancıya	ve	entrikacıya	körlemesine	güvenirseniz	sonunuz	ağabeyinizinki	gibi	olur.” </p>
<p class="calibre1">Şövalyenin	inatçılığı	Dany’yi	kızdırıyordu.	Bana	bir	çocukmuşum	gibi	davranıyor.	“Güçlü	Belwas</p>
<p class="calibre1">bir	kahvaltı	planı	bile	yapamaz.	Ve	Arştan	Beyazsakal	bana	ne	gibi	yalanlar	söyledi?” </p>
<p class="calibre1">“Arştan	söylediği	kişi	değil,	rol	yapıyor.	Sizinle	bir	yaverin	asla	cesaret	edemeyeceği	kadar	cesur konuşuyor.” </p>
<p class="calibre1">“Benim	 emrimle	 açık	 konuştu.	 Ağabeyimi	 tanıyordu.”	 “Ağabeyinizi	 pek	 çok	 adam	 tanıyordu. </p>
<p class="calibre1">Majesteleri,	Batıdiyar’da,	Kral	Muhafızları	Lord	Kumandanı	küçük	konseyde	oturur	ve	kralına,	kılıcıyla olduğu	 kadar	 zekasıyla	 da	 hizmet	 eder.	 Eğer	 ben,	 sizin	 Kraliçe	 Muhafızlarinızm	 ilkiysem	 size yalvarıyorum,	beni	dinleyin.	Sizin	de	dahil	olmanızı	istediğim	bir	planım	var.” </p>
<p class="calibre1">“Ne	planı?	Anlat.” </p>
<p class="calibre1">“Illyrio	 Mopatis,	 Pentos’a	 dönmenizi	 istiyor,	 onun	 çatısının	 altına.	 Çok	 güzel,	 ona	 gidin...	 ama kendi	 istediğiniz	 vakitte	 ve	 tek	 başınıza	 değil.	 Bırakın	 da	 yeni	 hizmetkârlarınızın	 ne	 kadar	 sadık	 ve itaatkâr	olduğunu	görelim.	Kaptan	Groleo’ya	rotayı	Köle	Körfezine	çevirmesini	emredin.” </p>
<p class="calibre1">Dany	 bundan	 hiç	 hoşlanmamıştı.	 Yunkai,	 Meereen	 ve	 Astapor	 gibi	 büyük	 köle	 şehirlerindeki	 et pazarları	hakkında	duyduğu	her	şey	uğursuz	ve	korkunçtu.	“Köle	Körfezinde	işime	yarayacak	ne	var?” </p>
<p class="calibre1">“Bir	 ordu,”	 dedi	 Sör	 Jorah.	 “Eğer	 Güçlü	 Belwasi	 sevdiyseniz,	 Meereen’in	 dövüş	 çukurlarından onun	 gibi	 yüzlercesini	 satın	 alabilirsiniz...	 Ama	 ben	 olsam	 dümenimi	 Astapor’a	 kırardım.	 Astapor’da Lekesizleri	alabilirsiniz.” </p>
<p class="calibre1">“Dikenli	 bronz	 şapkalar	 takan	 köleler?”	 Dany,	 Özgür	 Şehirler’de	 Lekesiz	 muhafızlar	 görmüştü; yargıçların,	 baş	 hakimlerin	 ve	 önemli	 vârislerin	 kapısında	 nöbet	 tutarlardı.	 “Neden	 Lekesizler’i isteyeyim?	At	bile	sürmüyorlar,	üstelik	çoğu	şişman.” </p>
<p class="calibre1">“Sizin	Pentos’ta	ya	da	Myr’de	gördüğünüz	Lekesizler,	zengin	ailelerin	özel	muhafızlığını	yapanlar. </p>
<p class="calibre1">Bu	 hafif	 bir	 görevdir	 ve	 hadımlar	 herhalükârda	 şişmanlamaya	 meyillidir,	 izinli	 oldukları	 tek	 aşırılık yemektir.	 Bütün	 Lekesizleri	 birkaç	 ev	 kölesiyle	 kıyaslamak,	 bütün	 yaverleri	 Arştan	 Beyazsaka’la kıyaslamaya	benzer.	Qohor’un	Üç	Bini	hakkındaki	hikâyeyi	bilir	misiniz?” </p>
<p class="calibre1">“Hayır.”	Yatak	örtüsü	omzundan	kaydı,	Dany	örtüyü	yukarı	çekti. </p>
<p class="calibre1">“Dört	yüz	yıl	önceydi,	belki	de	daha	fazla.	Dothraklar,	önlerine	çıkan	her	kasabayı	ve	şehri	yakıp</p>
<p class="calibre1">yağmalayarak	 ilk	 kez	 doğuya	 gidiyordu.	 Başlarındaki	 khal’m	 adı	 Temmo’ydu.	 Khalasar’ı	 Drogo’nunki kadar	 büyük	 değildi	 ama	 yeterliydi.	 En	 az	 elli	 bin	 kişi.	 Yarısından	 çoğu	 saçlarında	 çanlar	 olan	 örgülü savaşçılardı. </p>
<p class="calibre1">Qohorlular,	 Temmo’nun	 geldiğini	 biliyordu.	 Surlarını	 güçlendirdiler,	 muhafızlarının	 sayısını	 iki katma	 çıkardılar	 ve	 bunların	 yanı	 sıra	 iki	 özgür	 birlik	 tuttular;	 Parlak	 Sancaklar	 ve	 ikinci	 Oğullar. </p>
<p class="calibre1">Neredeyse	 son	 anda	 akıllarına	 geldi	 ve	 bir	 adamı	 üç	 bin	 Lekesiz	 satın	 almak	 üzere	 Astapor’a gönderdiler.	Bununla	birlikte,	Qohor’a	dönen	yol	çok	uzundu,	Lekesizler	şehre	yaklaştığında	hava	toz	ve dumanla	kaplıydı	ve	uzaktan	mücadele	sesleri	duyuluyordu. </p>
<p class="calibre1">Lekesizler	şehre	vardığında	güneş	batmıştı.	Kargalar	ve	kurtlar	surların	dibinde	Qohorlularin	ağır</p>
<p class="calibre1">atlarından	geriye	kalanları	yiyordu.	Parlak	Sancaklar	ve	ikinci	Oğullar	çoktan	kaçmıştı,	umutsuz	şartlarla karşılaşan	paralı	askerlerin	her	zaman	yaptığı	gibi.	Dothraklar	havanın	kararmasıyla	birlikte	içmek,	dans etmek	 ve	 ziyafet	 çekmek	 için	 kendi	 kamplarına	 dönmüştü	 ama	 sabah	 olduğunda	 şehir	 kapılarını parçalamak	 için	 döneceklerinden,	 duvarlara	 saldıracaklarından,	 diledikleri	 gibi	 tecavüz	 edip</p>
<p class="calibre1"><a id="p75"></a>yağmalayacaklarından	ve	esir	alacaklarından	kimsenin	şüphesi	yoktu. </p>
<p class="calibre1">Ama	 şafak	 söktüğünde	 ve	 Temmo	 ile	 kansüvarileri	 khalasar’ı	 kamptan	 çıkardığında,	 başlarının üstünde	 Kara	 Keçi	 sancağı	 dalgalanan	 üç	 bin	 Lekesiz’in	 şehir	 kapısında	 dizildiğini	 gördüler.	 Öylesine küçük	 bir	 kuvvet,	 bir	 kanat	 taarruzuyla	 kolaylıkla	 geçilebilirdi	 ama	 Dothraklari	 bilirsiniz.	 Lekesizler atsızdı	ve	atsız	adamlar	ezilmek	içindir. </p>
<p class="calibre1">Dothraklar	 saldırdı.	 Lekesizler	 mızraklarını	 indirdiler,	 kalkanlarını	 kaldırdılar	 ve	 sağlam durdular.	Saçları	çanlı	yirmi	bin	çığlıkçının	karşısında	sağlam	durdular. </p>
<p class="calibre1">Dothraklar	on	sekiz	kez	saldırdı.	Taşlı	bir	kıyıya	vuran	dalgalar	misali,	o	kalkanlara	ve	mızraklara çarpıp	 kırıldılar.	 Temmo	 üç	 kez	 yayalarını	 gönderdi	 ve	 oklar	 Üç	 Bin’in	 üstüne	 yağmur	 gibi	 yağdı	 ama Lekesizler	 kalkanlarını	 başlarının	 üstüne	 hafifçe	 kaldırıp	 fırtınanın	 dinmesini	 beklediler.	 Sonunda yalnızca	altı	yüz	Lekesiz	kalmıştı...	ama	on	iki	binden	fazla	Dothraklı	yerde	ölü	yatıyordu;	Khal	Temmo, kansüvarileri,	 feoları	 ve	 bütün	 oğulları	 dahil.	 Dördüncü	 günün	 sabahında,	 yeni	 khal	 sağ	 kalan savaşçılarını	 vakur	 bir	 geçit	 töreniyle	 şehrin	 kapısından	 geçirdi.	 Her	 adam,	 teker	 teker,	 saç	 örgüsünü kesip	Üç	Bin’in	ayaklarına	attı. </p>
<p class="calibre1">O	günden	beri,	Qohor’un	şehir	muhafızları	Lekesizler’den	oluşur	ve	her	muhafız,	sapına	insan	saçı</p>
<p class="calibre1">örgüsü	asılmış	uzun	mızraklar	taşır. </p>
<p class="calibre1">Astapor’da	 bulacağınız	 şey	 bu	 Majesteleri.	 Orada	 kıyıya	 çıkın	 ve	 Pentos’a	 karadan	 gidin.	 Yol uzayacak,	evet...	ama	Yargıç	Illyrio’yla	sofraya	oturduğunuzda	arkanızda	dört	yerine	bin	kılıç	olacak.” </p>
<p class="calibre1">Bunda	 bilgelik	 var,	 diye	 düşündü	 Dany,	 ama...	 “Bin	 köle	 askeri	 nasıl	 satın	 alacağım?	 Sahip olduğum	tek	değerli	şey	Turmalin	Kardeşliğinin	verdiği	taç.” </p>
<p class="calibre1">“Ejderhalar,	 tıpkı	 Qarth’ta	 olduğu	 gibi	 Astapor’da	 da	 büyük	 merak	 uyandıracak.	 Qarthlılar	 gibi köleler	de	sizi	hediye	yağmuruna	tutabilir.	Eğer	böyle	olmazsa...	bu	gemiler	sizin	Dothraklar’ımızdan	ve onların	 atlarından	 fazlasını	 taşıyor.	 Qarth’ta	 ticari	 mallarla	 yüklendiler,	 ambarları	 gezdim	 ve	 kendi gözlerimle	gördüm.	İpek	topları,	kaplan	derisi	balyaları,	amber	ve	yeşim	oymalar,	safran,	kokulu	reçine... </p>
<p class="calibre1">köleler	ucuzdur	Majesteleri.	Kaplan	postları	pahalıdır.” </p>
<p class="calibre1">“Onlar	Illyrio’nun	postları,”	diye	itiraz	etti	Dany. </p>
<p class="calibre1">“Ve	Illyrio,	Targaryen	Hanedanı’nın	dostudur.” </p>
<p class="calibre1">“Ona	ait	malları	çalmamak	için	bir	sebep	daha.”	“Zenginliklerini	emrinize	amade	etmeyeceklerse</p>
<p class="calibre1">zengin	 dostlar	 ne	 işe	 yarar	 kraliçem?	 Yargıç	 Illyrio	 sizi	 reddederse,	 Xaro	 Xhoan	 Daxos’un	 dört	 çeneli olanından	 başka	 bir	 şey	 değil	 demektir.	 Illyrio	 davanıza	 bağlılığında	 samimiyse,	 üç	 gemi	 dolusu	 ticari malı	 sizden	 esirgemez.	 Kaplan	 derilerini,	 size	 bir	 ordunun	 başlangıcını	 satın	 almaktan	 daha	 iyi	 bir	 şey için	kullanabilir	mi?” </p>
<p class="calibre1">Bu	doğru.	Dany	heyecanının	arttığını	hissediyordu.	“O	kadar	uzun	bir	kara	yolculuğunda	tehlikeler</p>
<p class="calibre1">olacaktır...” </p>
<p class="calibre1">“Denizde	 de	 tehlikeler	 var.	 Güneyde	 korsanlar	 avlanıyor	 ve	 Valyria’nın	 kuzeyindeki	 Tüten</p>
<p class="calibre1">Deniz’e	ifritler	dadanmış.	Bir	sonraki	fırtına	bizi	batırabilir,	bir	deniz	canavarı	bizi	dibe	çekebilir...	ya da	kendimizi	tekrar	durgun	denizde	bulabiliriz	ve	rüzgar	çıkmasını	beklerken	susuzluktan	ölebiliriz.	Kara yolculuğunun	farklı	tehlikeleri	var	kraliçem	ama	şimdiki	tehlikeden	büyük	değiller.” </p>
<p class="calibre1">‘Ya	Kaptan	Groleo	rota	değiştirmeyi	kabul	etmezse?	Arştan	ve	Güçlü	Belwas,	onlar	ne	yapacak?” </p>
<p class="calibre1">Sör	Jorah	ayağa	kalktı.	“Belki	de	bunu	öğrenmenizin	zamanı	geldi.” </p>
<p class="calibre1">“Evet,”	 dedi	 Dany.	 ‘Yapacağım!”	 Üstündeki	 yatak	 örtüsünü	 atıp	 ranzadan	 aşağı	 atladı.	 “Kaptanı hemen	göreceğim	ve	ona	rotayı	Astapor’a	çevirmesini	emredeceğim.”	Sandığının	üzerine	eğildi,	kapağını açtı	 ve	 eline	 gelen	 ilk	 şeyi	 aldı;	 kum	 ipeğinden	 bol	 bir	 pantolon.	 İpeği	 kalçalarının	 üzerine	 çekerken, </p>
<p class="calibre1">“Bana	madalyonlu	kemerimi	ver,”	dedi	Jorah’a.	“Ve	yeleğimi...”	diye	devam	etti	arkasına	dönerken. </p>
<p class="calibre1">Sör	Jorah	kollarını	Dany’ye	doladı. </p>
<p class="calibre1"><a id="p76"></a>Jorah	 onu	 kendine	 çekip	 dudaklarını	 dudaklarına	 bastırırken	 Dany’nin	 söylemeye	 zaman bulabildiği	 tek	 şey,	 “Ah,”	 olmuştu.	 Ter,	 tuz	 ve	 deri	 kokuyordu	 adam,	 deri	 yeleğindeki	 demir	 düğmeler Dany’nin	çıplak	göğüslerine	batıyordu.	Tek	eli	Dany’nin	omzunu	tutuyordu,	diğeri	omurgasının	üstünden beline	doğru	iniyordu.	Ve	Dany’nin	ağzı	şövalyenin	dili	için	açıldı,	hâlbuki	bunu	istememişti	Dany.	Sakalı batıyor,	 diye	 düşündü,	 ama	 ağzı	 tatlı.	 Dothraklar	 sakal	 bırakmazdı,	 sadece	 uzun	 bıyıkları	 olurdu	 ve bugüne	 kadar	 Dany’yi	 öpen	 tek	 erkek	 Khal	 Drogo’ydu.	 Bunu	 yapmamalı,	 ben	 onun	 kraliçesiyim,	 kadını değil. </p>
<p class="calibre1">Dany	 ne	 kadar	 sürdüğünü	 söyleyemezdi	 ama	 uzun	 bir	 öpüşmeydi.	 Bittiğinde	 Sör	 Jorah,	 Dany’yi bıraktı,	Dany	hızla	geri	çekildi.	“Sen...	sen	yapmamalıydın,	beni...” </p>
<p class="calibre1">“Öpmek	için	bu	kadar	beklememeliydim,”	diye	tamamladı	Sör	Jorah.	“Seni	Qarth’ta	öpmeliydim, </p>
<p class="calibre1">Vaes	Tolorro’da	öpmeliydim.	Seni	kızıl	topraklarda	öpmeliydim,	her	gün	ve	her	gece.	Sen	öpülmek	için yaratılmışsın,	sık	sık	ve	özenle.”	Gözleri,	Dany’nin	göğüslerindeydi. </p>
<p class="calibre1">Dany	elleriyle	kendini	örttü,	göğüs	uçları	ona	ihanet	etmeden	önce.	“Ben...	bu	uygun	değildi.	Ben</p>
<p class="calibre1">senin	kraliçenim.” </p>
<p class="calibre1">“Benim	kraliçem,”	dedi	Jorah,	“ve	gördüğüm	en	cesur,	en	tatlı,	en	güzel	kadın.	Daenerys...” </p>
<p class="calibre1">“Majesteleri!” </p>
<p class="calibre1">“Majesteleri,”	diye	kabul	etti	Jorah,	“ejderhanın	üç	başı	var,	hatırlıyor	musunuz?	Toz	Sarayındaki</p>
<p class="calibre1">büyücülerden	duyduğunuzdan	beri	bunun	ne	anlama	geldiğini	merak	ediyordunuz.	Pekâlâ,	işte	size	anlam: Aegon,	Rhaenys	ve	Visenya	tarafından	sürülen	Balerion,	Meraxes	ve	Vhagar.	Targaryen	Hanedanının	üç</p>
<p class="calibre1">başlı	ejderhası...	üç	ejderha	ve	üç	binici.” </p>
<p class="calibre1">“Evet,”	dedi	Dany,	“ama	benim	ağabeylerim	öldü.” </p>
<p class="calibre1">“Rhaenys	 ve	 Visenya;	 Rhaegarin	 hem	 kardeşleri	 hem	 de	 eşleriydi.	 Sizin	 ağabeyiniz	 yok	 ama kocalarınız	 olabilir.	 Ve	 size	 doğruyu	 söyleyeceğim	 Daenerys;	 bütün	 dünyada	 size	 benden	 daha	 dürüst olacak	bir	erkek	daha	yok.” </p>
<p class="calibre1"></p>
<p class="calibre1"><a id="p77"></a><b class="calibre3">BRAN</b></p>
<p class="calibre1">Taş	 ve	 toprak	 katmanlarından	 oluşan	 pençe	 şekilli	 uzun	 yamaç	 dik	 bir	 eğimle	 yerden	 yukarı yükseliyordu.	 Yamacın	 daha	 aşağıdaki	 kısımlarına	 çamlar,	 akdikenler	 ve	 dişbudaklar	 tutunmuştu	 ama yüksekler	boştu,	tepenin	silueti	bulutlu	gökyüzünde	çırılçıplaktı. </p>
<p class="calibre1">Yüksek	 taşların	 onu	 çağırdığını	 hissediyordu.	 Yukarı	 doğru	 gitti;	 önce	 rahatça	 zıplayarak,	 sonra daha	 hızlı	 ve	 daha	 uzun	 adımlarla	 koşarak.	 Güçlü	 bacakları	 yokuşu	 tüketiyordu.	 O	 koşarken,	 başının üstündeki	dallara	tünemiş	kuşlar	kanatlarını	çırparak	gökyüzüne	fırlıyordu.	Yaprakların	arasında	iç	çeken rüzgârın,	 birbirleriyle	 gevezelik	 eden	 sincapların,	 hatta	 ormanın	 zeminine	 düşen	 bir	 kozalağın	 sesini duydu.	Etraftaki	kokular,	bu	güzel	ve	yeşil	dünyayı	dolduran	bir	şarkıya	benziyordu. </p>
<p class="calibre1">Tepenin	 zirvesinde	 durmak	 için	 son	 birkaç	 adımı	 atarken	 pençelerinin	 altından	 çakıllar	 uçtu. </p>
<p class="calibre1">Kıpkırmızı,	 kocaman	 güneş	 uzun	 çam	 ağaçlarının	 üzerinde	 asılıydı.	 Tepeler	 ve	 ağaçlar	 gözünün	 ve burnunun	 alabildiğince	 uzanıyordu.	 Uzaklarda	 bir	 çaylak	 kuşu	 daireler	 çizerek	 uçuyordu,	 pembe gökyüzündeki	siyah	bir	leke	gibiydi. </p>
<p class="calibre1">Prens.	İnsan	sesi	kafasının	içine	birdenbire	girdi	ama	sesin	doğruluğunu	hissedebiliyordu.	Yeşilin</p>
<p class="calibre1">prensi,	Kurt	Ormanının	prensi.	O	güçlüydü,	hızlıydı,	ateşliydi	ve	bu	yeşil	dünyada	yaşayan	her	şey	ondan korkuyordu. </p>
<p class="calibre1">Aşağıda,	 ormanın	 zemininde,	 ağaçların	 arasında	 bir	 şey	 hareket	 etti.	 Gri	 bir	 şekil	 bir	 an	 için göründü	 ve	 tekrar	 kayboldu	 ama	 o	 an,	 kulaklarının	 dikilmesi	 için	 yeterliydi.	 Ormandaki	 yeşil	 ve	 hızlı akıntının	 yanında	 bir	 şekil	 daha	 belirdi,	 koşuyordu.	 Kurtlar,	 biliyordu.	 Küçük	 kuzenleri	 bir	 avın peşindeydi.	Prens	şimdi	daha	iyi	görebiliyordu;	koşuşan	gri	ayaklar.	Bir	sürü. </p>
<p class="calibre1">Bir	 zamanlar	 onun	 da	 bir	 sürüsü	 vardı.	 Beş	 kurt.	 Ve	 kenarda	 duran	 altıncı.	 İçinde	 bir	 yerde, insanların	onları	ayırt	etmek	için	verdiği	sesler	vardı.	Ama	o	sesleri	tanımıyordu.	Kokuları	hatırlıyordu. </p>
<p class="calibre1">Kız	ve	erkek	kardeşleri.	Hepsi	benzer	kokuyordu,	sürü	kokuyorlardı	ama	her	biri	farklıydı	aynı	zamanda. </p>
<p class="calibre1">Yeşil	 gözlü,	 öfkeli	 erkek	 kardeşi	 yakınlardaydı,	 prens	 hissediyordu,	 uzun	 zamandır	 görmemişti onu.	 Batan	 her	 güneşle	 biraz	 daha	 uzaklaşıyordu	 kardeşi	 ve	 o	 sonuncuydu.	 Diğer	 kardeşleri	 çoktan dağılmıştı,	rüzgârla	savrulan	yapraklar	gibi. </p>
<p class="calibre1">Yine	 de,	 bazen	 hissediyordu	 onları,	 onun	 yanındaydılar	 sanki,	 bir	 kayanın	 ya	 da	 ağaçların arkasında	saklanıyorlardı	sadece.	Kokularını	alamıyor,	geceleri	ulumalarını	duyamıyordu	ama	bir	şekilde varlıklarını	 hissedebiliyordu...	 kaybettikleri	 kız	 kardeşleri	 haricinde	 hepsini.	 Kız	 kardeşini	 hatırlayınca kuyruğu	düştü.	Şimdi	dört,	beş	değil	Dört	ve	bir	daha,	sesi	olmayan	beyaz	kardeş. </p>
<p class="calibre1">Orman	onlara	aitti;	karlı	bayırlar	ve	taşlı	tepeler,	muazzam	yeşil	çamlar	ve	altın	yapraklı	meşeler, kabarık	 dereler	 ve	 beyaz	 ayazla	 buz	 tutmuş	 mavi	 göller.	 Ama	 kız	 kardeşleri,	 diğer	 avcıların	 hüküm sürdüğü	insan	kayalarının	koridorlarında	yürümek	için	bu	vahşiliği	terk	etmişti	ve	o	koridorlara	bir	kez girince	dışarı	çıkan	yolu	bulmak	zordu.	Kurt	prens	hatırlıyordu. </p>
<p class="calibre1">Rüzgârın	yönü	birdenbire	değişti. </p>
<p class="calibre1">Geyik,	korku	ve	kan.	Av	kokusu,	içindeki	açlığı	uyandırdı.	Prens	tekrar	havayı	kokladı,	döndü	ve</p>
<p class="calibre1">fırladı,	 çenesi	 yarı	 açık	 halde	 zirveye	 koşmaya	 başladı.	 Tepenin	 diğer	 yüzü	 tırmandığı	 yamaçtan	 daha dikti	 ama	 taşların,	 köklerin	 ve	 çürük	 yaprakların	 üstünde	 sağlam	 ayaklarla	 koştu,	 uzun	 adımları	 zemini tüketiyordu.	Koku	onu	ileri	çekiyordu,	daha	da	hızlı. </p>
<p class="calibre1">Geyiğe	 ulaştığında	 hayvan	 yerdeydi	 ve	 ölmek	 üzereydi,	 prensin	 küçük	 kuzenlerinin	 sekizi</p>
<p class="calibre1">tarafından	 kuşatılmıştı.	 Sürünün	 liderleri	 beslenmeye	 başladı,	 önce	 erkek	 olan,	 sonra	 onun	 dişisi. </p>
<p class="calibre1"><a id="p78"></a>Avlarının	 kırmızı	 karnından	 sırayla	 et	 koparıyorlardı.	 Diğerleri	 sabırla	 bekliyordu,	 sürüsünden	 uzakta tedbirli	daireler	çizerek	dolaşan	kuyruğu	dikelmiş	kurt	dışında	hepsi.	Prens	kendi	kuyruğunu	indirdi.	O	en son	beslenecekti,	kardeşleri	ona	ne	bırakırsa. </p>
<p class="calibre1">Prens	rüzgâra	karşı	duruyordu.	Bu	yüzden	diğer	kurtlar,	devrik	bir	ağacın	üstünden	atlayıp	avın	altı adım	yakınına	düşene	kadar	onu	fark	etmediler.	Prensi	ilk	önce	dik	kuyruklu	kurt	gördü,	yürek	parçalar	bir şekilde	 inledi	 ve	 sessizce	 uzaklaştı.	 Sürü	 kardeşleri	 başlarını	 sese	 çevirdiler	 ve	 dişlerini	 gösterdiler, hırlamaya	başladılar,	erkek	ve	dişi	lider	hariç. </p>
<p class="calibre1">Ulu	kurt,	hırlamaları	uzun	ve	ikaz	edici	bir	ulumayla	yanıtlayıp	dişlerini	gösterdi.	Kuzenlerinden</p>
<p class="calibre1">daha	 iriydi.	 Dik	 kuyruklu	 cılız	 kurdun	 iki	 katıydı;	 sürünün	 iki	 liderinden	 de	 yarım	 kat	 daha	 büyüktü. </p>
<p class="calibre1">Kuzenlerinin	ortasına	atladı,	üç	kuzeni	çalıların	içine	kaçtı.	Bir	diğeri	dişlerini	birbirine	vurarak	prensin üstüne	 atıldı.	 Prens	 saldırıyı	 doğrudan	 karşıladı,	 çarpıştıklarında	 hasmının	 bacağını	 dişlerinin	 arasına aldı	ve	onu	topallar	halde	kenara	fırlattı. </p>
<p class="calibre1">Sonra	karşısında	sadece	lider	kaldı.	Gri	erkek	kurdun	ağzı,	geyiğin	yumuşak	karnından	gelen	taze</p>
<p class="calibre1">kanla	 ıslanmıştı.	 Ağzında,	 yaşlı	 olduğunu	 gösteren	 beyaz	 lekeler	 de	 vardı	 ama	 çenesini	 açtığında dişlerinin	arasından	kırmızı	salyalar	süzüldü. </p>
<p class="calibre1">Hiç	 korkusu	 yok,	 diye	 düşündü	 prens,	 benim	 gibi.	 İyi	 bir	 dövüş	 olacaktı.	 Birbirlerinin	 üstüne atıldılar. </p>
<p class="calibre1">Uzun	dövüştüler;	köklerin,	taşların,	yere	düşen	yaprakların	ve	parçalanmış	geyiğin	etrafa	saçılan</p>
<p class="calibre1">bağırsaklarının	 üstünde	 yuvarlandılar,	 dişlerini	 ve	 pençelerini	 kullanarak	 birbirlerini	 yaraladılar, ayrıldılar,	daireler	çizerek	birbirlerinin	etrafında	döndüler	ve	dövüşe	devam	etmek	için	tekrar	atıldılar. </p>
<p class="calibre1">Prens	daha	iri	ve	daha	güçlüydü	ama	kuzeninin	bir	sürüsü	vardı.	Dişi	lider	yakında	duruyordu,	burnundan soluyor	 ve	 hırlıyordu.	 Eşi	 ne	 zaman	 dövüşten	 kopsa,	 prensin	 karşısına	 geçiyordu.	 Zaman	 zaman	 diğer kurtlar	 da	 dövüşe	 karışıyordu,	 prens	 başka	 bir	 tarafa	 döndüğünde	 bacağını	 ya	 da	 kulağını	 ısırıyorlardı. </p>
<p class="calibre1">İçlerinden	 biri	 öyle	 kızdırdı	 ki,	 prens	 kara	 bir	 öfkeyle	 dönüp	 saldırganın	 boğazını	 parçaladı.	 Bundan sonra	diğerleri	mesafelerini	korudular. </p>
<p class="calibre1">Ağaçların	yeşil	ve	altın	renkli	dallarının	arasında	son	kızıl	ışıklar	da	kaybolurken,	yaşlı	kurt	bitkin bir	halde	toprağa	uzandı,	karnını	ve	boynunu	açıkta	bırakacak	şekilde	sırtüstü	döndü.	Bu	teslimiyetti. </p>
<p class="calibre1">Prens	yaşlı	kurdu	kokladı,	kürkündeki	ve	parçalanmış	etindeki	kanları	yaladı.	Yaşlı	kurt	hafif	bir</p>
<p class="calibre1">sesle	inlediğinde	ulu	kurt	geri	döndü.	Çok	acıkmıştı	ve	av	ona	aitti	artık. </p>
<p class="calibre1">“Hodor.” </p>
<p class="calibre1">Beklenmedik	ses	durup	hırlamasına	sebep	oldu.	Kurtlar,	günün	son	ışıklarıyla	parıldayan	yeşil	ve</p>
<p class="calibre1">sarı	 gözleriyle	 ona	 bakıyordu.	 Sesi	 hiçbiri	 duymamıştı.	 Sadece	 prensin	 kulaklarında	 esen	 tuhaf	 bir rüzgârdı	ses.	Çenesini	geyiğin	karnına	gömdü,	ağız	dolusu	bir	et	parçası	kopardı. </p>
<p class="calibre1">“Hodor,	hodor.” </p>
<p class="calibre1">Hayır,	 diye	 düşündü.	 Hayır	 yapmayacağım.	 Bu	 bir	 çocuğun	 düşüncesiydi,	 bir	 ulu	 kurdun	 değil. </p>
<p class="calibre1">Orman	kararıyordu,	ağaçların	gölgeleri	ve	kuzenlerinin	gözlerindeki	pırıltılar	kalmıştı	sadece.	O	gözlerin içinden	ve	arkasından	iri	bir	adamın	gülümseyen	yüzünü	ve	bir	taş	mahzenin	güherçile	yamalarıyla	kaplı duvarlarını	 gördü.	 Dilindeki	 yoğun	 ve	 ılık	 kan	 tadı	 kaybolmaya	 başladı.	 Hayır,	 yapma,	 yapma,	 yemek istiyorum,	yemek...” </p>
<p class="calibre1">“Hodor,	 hodor,	 hodor,	 hodor,	 hodor,”	 Hodor,	 Bran’ın	 omuzlarını	 hafifçe	 sarsarken	 şarkı</p>
<p class="calibre1">söylüyordu.	Nazik	olmaya	çalışıyordu,	her	zaman	nazik	olmaya	çalışıyordu	ama	Hodor	iki	metreydi	ve	ne kadar	 güçlü	 olduğunun	 farkında	 değildi.	 Kocaman	 elleri	 Bran’ın	 dişlerinin	 birbirine	 çarpmasına	 neden oluyordu.	“Hodor	bırak,	buradayım,	buradayım.” </p>
<p class="calibre1">Hodor	durdu,	utanmış	gibi	görünüyordu.	“Hodor?” </p>
<p class="calibre1">Orman	 ve	 kurtlar	 gitmişti.	 Bran	 geri	 dönmüştü,	 binlerce	 yıl	 önce	 terk	 edilmiş	 kadim	 bir	 gözcü</p>
<p class="calibre1"><a id="p79"></a>kulesinin	nemli	mahzenindeydi.	Kulenin	eski	halinden	eser	kalmamıştı	artık.	Devrik	taşlar	bile	yosunlarla ve	 sarmaşıklarla	 kaplıydı,	 öyle	 ki,	 iyice	 yakına	 gitmeden	 taş	 olduklarını	 anlamak	 zordu.	 Bran	 bu	 yere</p>
<p class="calibre1">“Viran	Kule”	adını	vermişti,	bununla	beraber,	mahzene	inen	yolu	Meera	bulmuştu. </p>
<p class="calibre1">“Çok	uzun	gittin.”	Jojen	Reed	on	üç	yaşındaydı,	Bran’dan	sadece	dört	yaş	büyüktü.	Ondan	çok	da</p>
<p class="calibre1">uzun	 sayılmazdı;	 beş,	 belki	 de	 yedi	 santim	 ama	 Jojen,	 onu	 olduğundan	 daha	 yaşlı	 ve	 bilge	 gösteren	 bir şekilde	konuşuyordu.	Kışyarındayken,	Yaşlı	Dadı	ona	“küçük	dede”	adını	takmıştı. </p>
<p class="calibre1">Bran	kaşlarını	çattı.	“Yemek	istiyordum.” </p>
<p class="calibre1">“Meera	 birazdan	 akşam	 yemeğiyle	 birlikte	 dönecek.”	 “Kurbağadan	 bıktım.”	 Meera,	 Boğaz’dan</p>
<p class="calibre1">gelmiş	bir	kurbağa	yiyendi,	bu	kadar	çok	kurbağa	yakaladığı	için	kızı	suçlayamazdı	Bran,	buna	rağmen...” </p>
<p class="calibre1">Ben	geyiği	yemek	istiyordum.”	Bir	an	için	geyiğin	tadını	hatırladı,	kanı	ve	çiğ	eti,	ağzı	sulandı.	Geyik	için dövüştüm.	Kazandım. </p>
<p class="calibre1">“Ağaçları	işaretledin	mi?” </p>
<p class="calibre1">Bran	 kızardı.	 Ne	 zaman	 üçüncü	 gözünü	 açıp	 Yaz’ın	 derisini	 giyse,	 Jojen	 ondan	 bir	 şeyler yapmasını	istiyordu.	Bir	ağacın	gövdesini	pençelemek,	bir	tavşan	yakalayıp	dişlerinin	arasında	yenmemiş</p>
<p class="calibre1">halde	geri	getirmek,	birkaç	kayayı	iterek	sıraya	koymak.	Aptalca	şeyler.	“Unuttum,”	dedi. </p>
<p class="calibre1">“Hep	unutuyorsun.” </p>
<p class="calibre1">Bu	doğruydu.	Jojen’in	söylediği	şeyleri	yapmayı	istiyordu	Bran	ama	bir	kurda	dönüştüğünde	hepsi</p>
<p class="calibre1">önemsiz	 görünüyordu.	 Bakılacak,	 koklanacak	 bir	 sürü	 şey	 ve	 avlanabileceği	 kocaman,	 yeşil	 bir	 dünya oluyordu.	 Üstelik	 koşabiliyordu!	 Koşmaktan	 daha	 güzel	 hiçbir	 şey	 yoktu,	 eğer	 bir	 avın	 peşinde koşmuyorsa.	“Bir	prenstim	Jojen,”	dedi	kendinden	büyük	çocuğa.	“Ormanın	prensiydim.”	“Sen	prenssin</p>
<p class="calibre1">zaten,”	diye	hatırlattı	Jojen.	“Hatırlıyorsun	değil	mi?	Bana	kim	olduğunu	söyle.” </p>
<p class="calibre1">“Kim	 olduğumu	 biliyorsun”	 Jojen,	 onun	 hem	 arkadaşı	 hem	 de	 öğretmeniydi	 ama	 bazen	 çocuğa vurmak	istiyordu	Bran. </p>
<p class="calibre1">“Kelimeleri	 söylemeni	 istiyorum.	 Bana	 kim	 olduğunu	 söyle.”	 “Bran,”	 dedi	 Bran	 aksi	 bir	 sesle. </p>
<p class="calibre1">Kırık	 Bran.	 “Brandon	 Stark.”	 Sakat	 çocuk.	 “Kışyarı	 Prensi.”	 Yakılmış,	 yıkılmış,	 insanları	 katledilmiş</p>
<p class="calibre1">Kışyarının	 prensiydi.	 Cam	 bahçeler	 paramparça	 edilmişti	 ve	 çatlak	 duvarlardan	 fışkıran	 sıcak	 sular güneşin	 altında	 buharlaşıyordu.	 Bir	 daha	 asla	 gömmeyebileceğin	 bir	 yerin	 prensi	 olabilir	 misin?	 “Peki, Yaz	kim?”	diye	sordu	Jojen. </p>
<p class="calibre1">“Ulu	kurdum.”	Bran	gülümsedi.	“Yeşilin	prensi.” </p>
<p class="calibre1">“Çocuk	Bran	ve	Kurt	Yaz.	O	halde	iki	kişisiniz?” </p>
<p class="calibre1">“İki,”	 dedi	 Bran	 iç	 geçirerek,	 “ve	 tek.”	 Böyle	 aptalca	 davrandığında	 Jojen’den	 nefret	 ediyordu. </p>
<p class="calibre1">Kışyarı’ndayken	kurt	rüyaları	görmemi	istiyordu,	şimdi	de	sürekli	geri	çağırıyor. </p>
<p class="calibre1">“Bunu	 unutma	 Bran.	 Kendini	 unutma.	 Yoksa	 kurt	 seni	 tüketir.	 Birleştiğinizde	 Yaz’ın	 derisinin içinde	koşman,	uluman	ve	avlanman	yeterli	değil.” </p>
<p class="calibre1">Benim	için	yeterli,	diye	düşündü	Bran.	Yaz’ın	derisini	kendi	derisinden	fazla	seviyordu.	İstediğin</p>
<p class="calibre1">deriyi	giyemeyeceksen,	derideğiştiren	olmanın	ne	faydası	var? </p>
<p class="calibre1">“Tamam	 mı?	 Ve	 bir	 dahaki	 sefere	 ağacı	 işaretle.	 Herhangi	 bir	 ağaç	 olabilir,	 görevini	 yerine getirdiğin	sürece	fark	etmez.” </p>
<p class="calibre1">“İşaretleyeceğim.	Hatırlayacağım.	İstersen	şimdi	gidip	yapabilirim.	Bu	sefer	unutmam.”	Ama	önce</p>
<p class="calibre1">geyiğimi	yerim	ve	şu	kurtlarla	biraz	daha	dövüşürüm. </p>
<p class="calibre1">Jojen	başını	iki	yana	salladı.	“Hayır.	En	iyisi	kal	ve	yemek	ye.	Kendi	ağzınla.	Bir	varg,	hayatını</p>
<p class="calibre1">canavarının	yedikleriyle	sürdüremez.” </p>
<p class="calibre1">Sen	 nereden	 bileceksin?	 diye	 düşündü	 Bran	 içerleyerek.	 Sen	 hiç	 varg	 olmadın,	 bunun	 neye benzediğini	bilmiyorsun. </p>
<p class="calibre1">Hodor	birdenbire	ayağa	kalktı,	kafasını	neredeyse	kemerli	tavana	vuruyordu.	Öne	doğru	atılırken, </p>
<p class="calibre1"><a id="p80"></a>“HODOR!”	 diye	 bağırdı.	 Dev	 adam	 kapıya	 varmadan	 hemen	 önce	 Meera	 kapıyı	 ardına	 kadar	 açıp sığmağa	girdi.	Sırıtarak,	“Hodor,	hodor,”	dedi	seyis	yamağı. </p>
<p class="calibre1">Meera	Reed	on	altı	yaşındaydı,	yetişkin	bir	kadındı	ama	kardeşinden	daha	uzun	değildi.	Bran	bir</p>
<p class="calibre1">keresinde	 neden	 daha	 uzun	 olmadığını	 sorduğunda,	 Meera	 bütün	 adalıların	 kısa	 boylu	 olduğunu söylemişti.	 Kızın	 kahverengi	 saçları	 ve	 yeşil	 gözleri	 vardı,	 bir	 erkek	 çocuğu	 gibi	 dümdüzdü,	 Bran’ın ancak	gıptayla	izleyebileceği	kıvrak	bir	zarafetle	yürüyordu.	Meera,	uzun	ve	keskin	bir	hançer	taşıyordu ama	üç	dişli	bir	kurbağa	mızrağı	ve	bir	ağ	ile	dövüşmeyi	tercih	ediyordu. </p>
<p class="calibre1">“Kimler	aç?”	diye	sordu	kız	avını	havaya	kaldırarak:	İki	gümüşi	alabalık	ve	altı	yeşil	kurbağa. </p>
<p class="calibre1">“Ben,”	 dedi	 Bran.	 Ama	 kurbağa	 istemem.	 Bütün	 bu	 kötü	 şeyler	 olmadan	 önce	 Kışyarında, </p>
<p class="calibre1">Walderlar	 kurbağa	 yiyenlerin	 dişlerinin	 yeşilleştiğini	 ve	 koltuk	 altlarında	 yosunlar	 büyüdüğünü söylemişti.	 Walderlar’ın	 ölüp	 ölmediğini	 merak	 etti	 Bran.	 Kışyarında	 cesetlerini	 görmemişti...	 ama	 çok fazla	ceset	vardı	ve	binaların	içini	kontrol	etmemişlerdi. </p>
<p class="calibre1">“O	zaman	seni	bir	an	önce	doyurmalıyız.	Avı	temizlememe	yardım	eder	misin?” </p>
<p class="calibre1">Bran	başıyla	onayladı.	Kıza	surat	asmak	zordu,	Meera	kardeşinden	daha	neşeliydi	ve	Bran’ı	nasıl</p>
<p class="calibre1">gülümseteceğini	 iyi	 biliyordu.	 Onu	 hiçbir	 şey	 sinirlendirmiyor	 ve	 hiçbir	 şey	 korkutmuyordu...	 Jojen dışında,	bazen...	Jojen	Reed	pek	çok	insanı	korkutabilirdi. </p>
<p class="calibre1">Baştan	 ayağa	 yeşiller	 giyiyordu,	 gözleri	 yosun	 yeşiliydi	 ve	 yeşil	 rüyalar	 görüyordu...	 Jojen’in rüyaları	gerçek	oluyordu.	Öldüğümü	gördüğü	rüya	dışında,	diye	düşündü	Bran.	Ölmedim.	Ama	bir	açıdan ölüydü	aslında. </p>
<p class="calibre1">Jojen,	 Hodor’u	 odun	 toplamaya	 gönderdi,	 Bran’a	 Meera	 kurbağaları	 ve	 balıkları	 temizlerken küçük	 bir	 ateş	 yaktı.	 Meera’nın	 miğferini	 tencere	 olarak	 kullandılar.	 Avları	 küçük	 küpler	 halinde	 kesip Hodor’un	bulduğu	yaban	soğanlarıyla	birlikte	suya	attılar	ve	kurbağalı	bir	balık	yahnisi	pişirdiler.	Bran yemeğini	yerken,	tadının	geyik	yahnisi	kadar	iyi	olmadığına	ama	çok	kötü	de	sayılmayacağına	karar	verdi. </p>
<p class="calibre1">“Teşekkürler	Meera,”	dedi.	“Leydim.”	“Hiç	önemli	değil	Majesteleri.” </p>
<p class="calibre1">“Güneş	doğduğunda	yolumuza	devam	etsek	iyi	olur,”	dedi	Jojen. </p>
<p class="calibre1">Bran,	Meera’nın	gerildiğini	görebiliyordu.	“Yeşil	rüya	mı	gördün?” </p>
<p class="calibre1">“Hayır,”	dedi	Jojen. </p>
<p class="calibre1">“O	 halde	 neden	 buradan	 ayrılıyoruz?”	 diye	 sordu	 ablası.	 “Viran	 Kule	 bizim	 için	 iyi	 bir	 yer. </p>
<p class="calibre1">Yakınlarda	köy	yok,	orman	avla	dolu,	derelerde	ve	göllerde	bol	bol	balık	ve	kurbağa	var...	bizi	burada kim	bulabilir?” </p>
<p class="calibre1">“Olmamız	gereken	yer	burası	değil.” </p>
<p class="calibre1">“Ama	burası	güvenli.” </p>
<p class="calibre1">“Güvenli	 göründüğünü	 biliyorum,”	 dedi	 Jojen,	 “ama	 ne	 zamana	 kadar?	 Kışyarında	 bir	 mücadele oldu,	ölüleri	gördük.	Mücadeleler	savaş	anlamına	gelir.	Eğer	bir	ordu	tarafından	gafil	avlanırsak...” </p>
<p class="calibre1">“O	ordu	Robb’un	olabilir,”	dedi	Bran.	“Robb	yakında	güneyden	dönecek.	Döneceğini	biliyorum. </p>
<p class="calibre1">Bütün	sancaklarıyla	birlikte	gelecek	ve	demiradamları	geri	gönderecek.” </p>
<p class="calibre1">“Üstadın	ölmek	üzere	yerde	yatarken	ağabeyinle	ilgili	hiçbir	şey	söylemedi,”	diye	hatırlattı	Jojen. </p>
<p class="calibre1">“Demiradamlar	 Taşlı	 Kıyı’da,	 dedi	 ve	 Bolton	 Piçi	 doğuda.	 Moat	 Cailin	 ve	 Derinorman	 Kalesi	 düştü. </p>
<p class="calibre1">Cerwyn’in	 vârisi	 ve	 Torrhen	 Kalesi’nin	 kumandanı	 öldü.	 Savaş	 her	 yerde	 dedi,	 komşular	 birbirlerine karşı	savaşıyor.” </p>
<p class="calibre1">“Bu	 tarlayı	 daha	 önce	 de	 sürdük,”	 dedi	 ablası.	 “Sen	 Sur’a	 gitmek	 istiyorsun,	 sen	 ve	 üç	 gözlü kargan.	 Bu	 iyi	 ama	 Sur	 çok	 uzakta	 ve	 Bran’ın	 Hodor’dan	 başka	 bacakları	 yok.	 Atlarımız	 olsaydı...” </p>
<p class="calibre1">“Kartal	olsaydık	uçabilirdik,”	dedi	Jojen	sertçe,	“ama	kanatlarımız	yok,	atlarımız	olmadığı	gibi.” </p>
<p class="calibre1">“Alabileceğimiz	atlar	var,”	dedi	Meera.	“Kurt	Ormanının	derinliklerinde	bile	ormancılar,	çifçiler, </p>
<p class="calibre1">avcılar	yaşıyor.	Bazılarının	atları	vardır.” </p>
<p class="calibre1"><a id="p81"></a>“Varsa	 bile	 onları	 çalacak	 mıyız?	 Biz	 hırsız	 mıyız?	 Peşimize	 düşecek	 adamlar	 ihtiyacımız	 olan son	şey	bile	değil.” </p>
<p class="calibre1">“Satın	alabiliriz,”	dedi	Meera.	“Onlar	için	çalışırız.” </p>
<p class="calibre1">“Bize	 bir	 bak	 Meera.	 Yanında	 ulu	 kurt	 olan	 sakat	 bir	 çocuk,	 yarım	 akıllı	 bir	 dev	 ve	 Boğaz’dan binlerce	 fersah	 uzakta	 iki	 adalı.	 Tanınırız.	 Ve	 söz	 yayılır.	 Bran	 ölü	 bilindiği	 sürece	 güvende.	 Yaşadığı duyulursa	 onu	 öldürmek	 isteyenlere	 av	 olur.”	 Jojen	 ateşin	 yanına	 gitti	 ve	 bir	 sopayla	 közleri	 karıştırdı. </p>
<p class="calibre1">“Üç	gözlü	karga	kuzeyde	bir	yerde	bizi	bekliyor.	Bran’ın	benden	daha	bilge	bir	öğretmene	ihtiyacı	var.” </p>
<p class="calibre1">“Nasıl	Jojen?”	diye	sordu	Meera.	“Nasıl?” </p>
<p class="calibre1">“Yürüyerek,”	 diye	 cevapladı	 kardeşi.	 “Adım	 adım.”	 “Bozsu’dan	 Kışyarına	 giden	 yol	 sonsuza</p>
<p class="calibre1">kadar	 sürmüştü	 ve	 o	 zaman	 atlarımız	 vardı.	 Daha	 uzun	 bir	 yolu	 yürüyerek	 aşmamızı	 istiyorsun	 bizden, üstelik	yolun	nerede	bittiğini	bile	bilmiyorsun.	Sur’un	Ötesi	diyorsun.	Oraya	hiç	gitmedim,	sen	ne	kadar gittiysen,	ama	Sur’un	Ötesi’nin	büyük	bir	yer	olduğunu	biliyorum	Jojen.	Çok	sayıda	üç	gözlü	karga	mı	var yoksa	yalnızca	bir	tane	mi?	Onu	nasıl	bulacağız?” </p>
<p class="calibre1">“Belki	de	o	bizi	bulur.” </p>
<p class="calibre1">Meera	 bir	 cevap	 bulamadan	 sesi	 duydular;	 gecede	 sürüklenen	 bir	 kurt	 uluması.	 “Yaz	 mı?”	 diye sordu	Jojen	dinlerken. </p>
<p class="calibre1">“Hayır.”	Bran	ulu	kurdunun	sesini	tanıyordu. </p>
<p class="calibre1">“Emin	misin?”	diye	sordu	küçük	dede. </p>
<p class="calibre1">“Eminim.”	 Yaz	 bugün	 epey	 uzaklara	 gitmişti	 ve	 şafak	 sökene	 kadar	 geri	 dönmeyecekti.	 Jojen'in rüyaları	 yeşil	 olabilir	 ama	 çocuk	 bir	 ulu	 kurdu	 sıradan	 bir	 kurttan	 ayıramıyor.	 Bran,	 Jojen’i	 neden	 bu kadar	 çok	 dinlediklerini	 düşündü.	 Bran	 gibi	 bir	 prens,	 Meera	 gibi	 iyi	 bir	 avcı	 ya	 da	 Hodor	 gibi	 iri	 ve güçlü	 değildi	 ama	 ne	 yapacaklarını	 hep	 Jojen	 söylüyordu.	 “Meera’nın	 dediği	 gibi	 at	 çalmalıyız	 ve	 Son Ocak’taki	 Umberlar’a	 gitmeliyiz,”	 dedi	 Bran.	 Bir	 an	 düşündü.	 “Ya	 da	 bir	 tekne	 çalıp	 Beyaz	 Bıçak’a yelken	 açar	 ve	 Beyaz	 Limanın	 kasabasına	 gideriz.	 Orayı	 şu	 şişko	 Lord	 Manderly	 yönetiyor,	 hasat festivalinde	 dostça	 davranmıştı.	 Gemiler	 inşa	 ettirmek	 istiyordu.	 Belki	 de	 birkaç	 tane	 yaptırmıştır, Nehirova’ya	 yelken	 açıp	 Robb’u	 bütün	 ordusuyla	 birlikte	 eve	 getirebiliriz.	 O	 zaman	 yaşadığımı	 kimin bildiği	önemli	olmaz.	Robb	kimsenin	bizi	incitmesine	izin	vermez.” </p>
<p class="calibre1">“Hodor,”	diye	geğirdi	Hodor.	“Hodor,	hodor.” </p>
<p class="calibre1">Bran’ın	planını	beğenen	tek	kişi	oydu.	Meera	sadece	gülümsedi	ve	Jojen	kaşlarını	çattı.	Bran’ın	ne</p>
<p class="calibre1">istediğini	 asla	 umursamıyorlardı,	 halbuki	 Bran	 bir	 Stark’tı	 ve	 Boğazın	 Reedleri	 Starkların	 sancak beyiydi. </p>
<p class="calibre1">“Hoooodor,”	 dedi	 Hodor,	 sallanarak.	 “Hooooodor,	 hoooooodor,	 HODOR,	 HODOR,	 HODOR.” </p>
<p class="calibre1">Bazen	bunu	yapmaktan	hoşlanıyordu;	adını	çeşitli	şekillerde	tekrar	tekrar	söylemekten.	Diğer	zamanlarda öyle	sessiz	duruyordu	ki	onun	orada	olduğunu	bile	unutuyordu	insan.	Hodor’u	anlamak	mümkün	değildi. </p>
<p class="calibre1">“HODOR,	HODOR,	HODOR!”	diye	bağırdı. </p>
<p class="calibre1">Susmayacak,	diye	düşündü	Bran.	“Hodor,	neden	dışarı	çıkıp	kılıcınla	talim	yapmıyorsun?” </p>
<p class="calibre1">Hodor	 kılıcını	 unutmuştu	 ama	 hatırladı.	 “Hodor!”	 dedi.	 Kılıcını	 almaya	 gitti.	 Kışyarının	 mahzen mezarından	 üç	 lahit	 kılıcı	 almışlardı;	 Bran	 ve	 kardeşi	 Rickon,	 Theon	 Greyjoy’un	 demiradamlarından orada	 saklanmışlardı.	 Bran,	 amcası	 Brandon’ın	 kılıcını	 istemişti.	 Meera,	 Bran’ın	 büyükbabası	 Lord Rickard’ın	dizlerinin	üstünde	bulduğu	kılıcı	almıştı.	Hodor’un	silahı	çok	daha	eskiydi,	yüzyılların	ihmal edilmişliğiyle	 körelmiş	 ve	 paslanmış	 ağır	 bir	 demir	 parçasıydı.	 Hodor	 kılıcını	 hiç	 durmadan	 saatlerce savurabiliyordu.	Devrik	taşların	yakınında,	Hodor’un	kılıcıyla	paramparça	olmuş	çürük	bir	ağaç	vardı. </p>
<p class="calibre1">Hodor	 dışarı	 çıktığında	 bile	 sesi	 duvarların	 ardından	 duyuluyordu,	 dev	 adam	 kılıcını	 ağacın gövdesine	indirirken,	“HODOR!”	diye	kükrüyordu.	Şükürler	olsun	ki	Kurt	Ormanı	büyüktü	ve	etrafta	onu duyabilecek	başka	insan	yoktu. </p>
<p class="calibre1"><a id="p82"></a>“Jojen,	 bir	 öğretmenden	 bahsederken	 ne	 demek	 istedin?”	 diye	 sordu	 Bran.	 “Benim	 öğretmenim sensin.	Ağaçları	hiç	işaretlemediğimi	biliyorum	ama	bir	dahaki	sefer	yapacağım.	Üçüncü	gözüm	de	senin istediğin	gibi	açık...” </p>
<p class="calibre1">“O	 kadar	 açık	 ki	 içine	 düşeceğinden	 ve	 hayatının	 geri	 kalanını	 bir	 orman	 kurdu	 olarak</p>
<p class="calibre1">yaşayacağından	korkuyorum.” </p>
<p class="calibre1">“Böyle	olmayacak,	söz	veriyorum.” </p>
<p class="calibre1">“Çocuk	söz	veriyor.	Kurt	bunu	hatırlayacak	mı?	Yazla	birlikte	koşuyor,	onunla	birlikte	avlanıyor, </p>
<p class="calibre1">onunla	 birlikte	 öldürüyorsun...	 ama	 onun	 iradesine	 kendininkinden	 fazla	 boyun	 eğiyorsun.”	 “Sadece unutuyorum,”	 diye	 itiraz	 etti	 Bran.	 “Ben	 dokuz	 yaşındayım.	 Büyüdüğümde	 daha	 iyi	 olacağım.	 Dokuz yaşındayken	Aptal	Florian	ve	Ejderha	Şövalyesi	Prens	Aemon	bile	büyük	şövalyeler	değillerdi.” </p>
<p class="calibre1">“Bu	 doğru,”	 dedi	 Jojen,	 “ve	 günler	 uzuyor	 olsaydı	 bilgece	 bir	 yorum	 bile	 sayılabilirdi...	 ama günler	uzamıyor.	Sen	yaz	çocuğusun,	biliyorum.	Bana	Stark	Hanedanının	sözlerini	söyle.” </p>
<p class="calibre1">“Kış	geliyor.”	Bunu	sadece	söylemek	bile	Bran’ın	üşümesine	sebep	olmuştu. </p>
<p class="calibre1">Jojen	ciddi	bir	tavırla	başıyla	onayladı.	“Rüyamda,	taş	zincirlerle	yeryüzüne	bağlanmış	kanatlı	bir kurt	 gördüm	 ve	 onu	 serbest	 bırakmak	 için	 Kışyarına	 geldim.	 Artık	 zincirlerinden	 kurtuldun	 ama	 hâlâ uçmuyorsun.” </p>
<p class="calibre1">“O	 zaman	 sen	 öğret.”	 Bran,	 zaman	 zaman	 rüyalarına	 dadanan,	 gözlerinin	 arasındaki	 deriyi	 hiç durmadan	 gagalayan	 ve	 ona	 uçmasını	 söyleyen	 üç	 gözlü	 kargadan	 hâlâ	 korkuyordu.	 “Sen	 bir yeşilgörensin.” </p>
<p class="calibre1">“Hayır,”	dedi	Jojen,	“rüya	gören	bir	çocuğum	sadece.	Yeşilgörenler	bundan	fazlasıydı.	Onlar	aynı</p>
<p class="calibre1">zamanda	 vargdı,	 tıpkı	 senin	 gibi.	 En	 kudretli	 olanları;	 uçan,	 yüzen	 ya	 da	 sürünen	 her	 hayvanın	 derisine bürünebilirdi,	 onlar	 büvet	 ağaçlarının	 gözlerinden	 bakabilir	 ve	 dünyanın	 altında	 yatan	 bütün	 gerçekleri görebilirdi.”	 “Tanrılar	 pek	 çok	 hediye	 verir	 Bran.	 Ablam	 bir	 avcı.	 Ona	 hızlı	 koşma	 ve	 neredeyse görünmez	 olacak	 kadar	 kıpırtısız	 durma	 yeteneği	 verilmiş.	 Onun	 keskin	 gözleri,	 keskin	 kulakları,	 ağ	 ve mızrak	 kullanabilen	 dengeli	 elleri	 var.	 Meera	 çamuru	 koklayıp	 ağaçların	 arasında	 uçabilir.	 Ben	 bunları yapamam,	sen	de	öyle.	Tanrılar	bana	yeşil	rüyaları	verdi	ve	sana...	sen	benden	fazla	olabilirsin	Bran.	Sen kanadı	kurtsun,	ne	kadar	yükseğe	ve	ne	kadar	uzağa	uçabileceğini	söylemenin	bir	yolu	yok...	bunları	sana öğretecek	 birine	 sahip	 olmalısın.	 Anlayamadığım	 bir	 yetenekte	 ustalaşmana	 nasıl	 yardım	 edebilirim? </p>
<p class="calibre1">Boğaz’daki	İlk	İnsanları	ve	onların	dostları	olan	ormanın	çocuklarını	hatırlıyoruz...	ama	unuttuğumuz	ve hiç	öğrenmediğimiz	pek	çok	şey	var.” </p>
<p class="calibre1">Meera,	 Bran’ın	 elini	 tuttu.	 “Eğer	 burada	 kalır	 ve	 kimseyi	 rahatsız	 etmezsek	 savaş	 bitene	 kadar güvende	 olursun.	 Bununla	 birlikte,	 kardeşimin	 öğreteceklerinden	 başka	 bir	 şey	 öğrenemezsin	 ve	 onun neler	 söylediğini	 duyuyorsun.	 Eğer	 buradan	 ayrılır	 da	 Son	 Ocak’ta	 ya	 da	 Sur’un	 ötesinde	 bir	 sığınak ararsak	yakalanma	riskimiz	olur.	Sen	daha	çocuksun,	biliyorum,	ama	aynı	zamanda	bizim	prensimizsin	ve kralımızın	meşru	veliahtısın.	Toprak	ve	su,	bronz	ve	demir,	buz	ve	ateş	üstüne	sana	bağlılık	yemini	ettik. </p>
<p class="calibre1">Risk	 senin	 Bran,	 hediye	 de	 öyle.	 Bence	 seçim	 de	 sana	 ait	 olmalı.	 Biz	 senin	 sadık	 hizmetkârlarınız.” </p>
<p class="calibre1">Sırıttı.	 “En	 azından	 bu	 konuda.”	 “Ciddi	 misin?”	 dedi	 Bran.	 “Ne	 söylesem	 yapacak	 mısınız	 yani? </p>
<p class="calibre1">Gerçekten	mi?” </p>
<p class="calibre1">“Gerçekten	prensim,”	dedi	kız.	“Bu	yüzden	çok	iyi	düşün.”	Bran,	babası	gibi	düşünmeye	çalıştı. </p>
<p class="calibre1">İri	Jon’un	amcaları	Hother	Fahişefelaketi	ve	Mors	Kargayemi	sert	adamlardı	ama	onların	sadık	olacağını düşünüyordu.	Karstarklar’ın	da	öyle.	Karhold	güçlü	bir	kaleydi,	Lord	Eddard	her	zaman	bunu	söylerdi. </p>
<p class="calibre1">Umberlar’ın	ya	da	Karstarklar’ın	yanında	güvende	oluruz. </p>
<p class="calibre1">Ya	 da	 güneye,	 şişko	 Lord	 Manderly’ye	 gidebilirlerdi.	 Adam	 Kışyarındayken	 bol	 bol	 gülmüş	 ve Bran’a	diğer	lordlar	gibi	acıyarak	bakmamıştı.	Cerwyn	Kalesi,	Beyaz	Liman’dan	daha	yakındı	ama	Üstat Luwin,	 Cley	 Cenvyn’in	 öldüğünü	 söylemişti.	 Umberlar,	 Karstarklar	 ve	 Manderlyler	 de	 ölmüş	 olabilir. </p>
<p class="calibre1"><a id="p83"></a>Demiradamlara	ya	da	Bolton	Piçi’ne	yakalanırsa	Bran	da	ölürdü. </p>
<p class="calibre1">Burada,	Viran	Kule’nin	altında	kalırlarsa	onları	kimse	bulamazdı.	Bran	sağ	kalırdı.	Sağ	ve	sakat. </p>
<p class="calibre1">Ağladığını	 fark	 etti	 Bran.	 Aptal	 bebek,	 dedi	 kendine.	 Karhold’a,	 Beyaz	 Liman’a,	 Bozsu</p>
<p class="calibre1">Gözcüsü’ne,	 nereye	 giderse	 gitsin	 oraya	 vardığında	 sakat	 olacaktı.	 Ellerini	 yumruk	 haline	 getirdi.	 “Ben uçmak	istiyorum,”	dedi.	“Lütfen.	Beni	kargaya	götürün.” </p>
<p class="calibre1"></p>
<p class="calibre1"><a id="p84"></a><b class="calibre3">DAVOS</b></p>
<p class="calibre1">Güverteye	 çıktı,	 Akıntıtaşının	 uzun	 burnu	 arkalarında	 küçülürken,	 önlerindeki	 denizden	 Ejderha Kayası	yükseliyordu.	Dağın	zirvesinden	tüten	gri	duman	demeti	adanın	yerini	işaretliyordu.	Ejderhadağı bu	sabah	huzursuz,	diye	düşündü	Davos,	ya	da	Melisandre	birini	daha	yakıyor. </p>
<p class="calibre1">Shayala’nın	 Dansı,	 sürekli	 yön	 değiştiren	 makus	 rüzgâra	 karşı	 Karasu	 Koyu’nu	 aşıp	 Kanal’dan geçerken	 Davos’un	 düşünceleri	 Melisandre’yle	 doluydu.	 Massey	 Kancası’nın	 sonundaki	 Keskinburun gözcü	 kulesinin	 tepesinde	 yanan	 büyük	 ateş,	 Davos’a	 Melisandre’nin	 boynundaki	 yakutu	 hatırlatmıştı. </p>
<p class="calibre1">Dünya	şafak	vakitlerinde	ve	gün	batımlarında	kırmızıya	boyandığında	ve	gökyüzünde	sürüklenen	bulutlar Melisandre’nin	 hışırtılı	 elbiselerinin	 ipekleri	 ve	 satenleriyle	 aynı	 renk	 olduğunda	 Davos	 kadını düşünüyordu. </p>
<p class="calibre1">O	 da	 Ejderha	 Kayası’nda	 bekliyor	 olacaktı;	 bütün	 güzelliği,	 gücü,	 tanrısı,	 gölgeleri	 ve	 kralıyla birlikte.	Kırmızı	rahibe	her	zaman	Stannis’e	sadık	görünmüştü,	şimdiye	kadar.	Onu	kırdı,	bir	adamın	bir atı	 kırması	 gibi.	 Onu	 istediği	 gibi	 kullanamadı	 ve	 bu	 yüzden	 oğullarımı	 ateşe	 verdi.	 Canlı	 kalbini göğsünden	çıkarıp	alacağım	ve	nasıl	yanıyormuş	göreceğim.	Davos,	kaptanın	verdiği	uzun	Lys	kamasının kabzasına	dokundu. </p>
<p class="calibre1">Kaptan,	 Davos’a	 nazik	 davranmıştı.	 Adamın	 adı	 Khorane	 Sathmantes’ti,	 geminin	 sahibi	 olan</p>
<p class="calibre1">Salladhor	 Saan	 gibi	 bir	 Lysli’ydi.	 Rüzgârın	 yıprattığı	 kemikli	 yüzüne	 kakılmış	 gözleri,	 Lysliler’in çoğunda	 olduğu	 gibi	 soluk	 maviydi	 ama	 hayatının	 büyük	 bölümünü	 Yedi	 Krallık’ta	 ticaret	 yaparak geçirmişti.	 Kaptan,	 denizden	 çıkardığı	 adamın	 meşhur	 soğan	 şövalyesi	 olduğunu	 öğrendiğinde	 kendi kamarasını,	 kıyafetlerini	 ve	 neredeyse	 tam	 ölçüde	 olan	 bir	 çift	 yeni	 çizmeyi	 Davos’a	 vermişti. </p>
<p class="calibre1">Kumanyasını	da	paylaşmak	için	ısrar	etmişti	fakat	bunun	sonucu	pek	iyi	olmamıştı.	Davos’un	midesi	bofa balığını,	 salyangozları	 ve	 Kaptan	 Khorane’in	 çok	 sevdiği	 diğer	 zengin	 yiyecekleri	 kaldıramamıştı. </p>
<p class="calibre1">Davos,	kaptanın	sofrasında	yediği	ilk	yemekten	sonra	günün	geri	kalanını	küpeştenin	şu	ya	da	bu	ucundan aşağı	sarkarak	geçirmişti. </p>
<p class="calibre1">Ejderha	 Kayası	 küreklerin	 her	 darbesiyle	 biraz	 daha	 büyüyordu.	 Davos	 dağın	 şeklini	 ve	 dağın yanındaki	 büyük	 siyah	 hisarı	 bütün	 gargoyleleri	 ve	 ejderha	 kuleleriyle	 birlikte	 görebiliyordu	 artık. </p>
<p class="calibre1">Shayala’nın	 Dansı’nın	 mahmuzundaki	 bronz	 büst	 dalgaları	 yararken,	 havaya	 tuzlu	 su	 serpintisinden kanatlar	 yükseliyordu.	 Davos,	 destek	 için	 şükrederek	 ağırlığını	 küpeşteye	 verdi.	 Zorlu	 sınavı	 yüzünden güçsüzleşmişti.	 Uzun	 süre	 ayakta	 durduğunda	 dizleri	 titriyordu.	 Zaman	 zaman	 kontrol	 edilemez	 öksürük krizlerine	tutuluyor	ve	kanlı	balgam	tükürüyordu.	Bu	hiçbir	şey,	diyordu	kendine.	Tanrılar,	beni	ateşten	ve denizden,	balgam	tükürerek	öleyim	diye	kurtarmamışlardır	elbette. </p>
<p class="calibre1">Kürekçi	 başının	 davulunun	 gümlemelerini,	 yelkenlerin	 homurtularını,	 küreklerin	 ritmik</p>
<p class="calibre1">tıslamalarını	 ve	 çatırtılarını	 dinlerken	 gençlik	 günlerini	 düşündü	 Davos;	 aynı	 seslerin,	 pek	 çok	 sisli sabahta	 yüreğindeki	 korkuyu	 uyandırdığı	 zamanları.	 Sesler,	 yaşlı	 Sör	 Tristimun’un	 deniz	 gözcüsünün yaklaştığını	haber	verirdi	ve	Aerys	Targaryen’ın	Demir	Taht’ta	oturduğu	vakitlerde	deniz	gözcüsü	ölüm demekti. </p>
<p class="calibre1">Ama	 o	 başka	 bir	 hayattı,	 diye	 düşündü	 Davos.	 Soğan	 gemisinden	 önceydi,	 Fırtına	 Burnu’ndan önce,	 Stannis	 parmaklarımı	 kısaltmadan	 önce.	 Savaştan	 ve	 kızıl	 kuyruklu	 yıldızdan	 önceydi,	 ben Seaworth	 ya	 da	 şövalye	 olmadan	 önce.	 Öğünlerde	 farklı	 bir	 adamdım,	 Lord	 Stannis	 beni	 yükseklere çıkarmadan	önce. </p>
<p class="calibre1">Kaptan	 Khorane,	 Stannis’in	 umutlarının	 nehrin	 yandığı	 o	 gecede	 nasıl	 sonlandığını	 anlatmıştı</p>
<p class="calibre1"><a id="p85"></a>Davos’a.	Lannisterlar	Stannis’i	yandan	kıstırmıştı.	Dönek	sancak	beyleri	en	çok	ihtiyaç	duyduğu	vakitte onu	yüzlerce	kişilik	gruplar	halinde	terk	etmişti.	“Kral	Renly’nin	gölgesi	de	görülmüş,”	demişti	kaptan. </p>
<p class="calibre1">“Aslan	lordun	öncü	kuvvetine	liderlik	ederken	önüne	çıkan	herkesi	katletmiş.	Yeşil	zırhının	çılgınateşten ruhani	bir	pırıltı	aldığı	ve	miğferindeki	boynuzların	altın	alevlerle	kaplı	olduğu	söyleniyor.” </p>
<p class="calibre1">Renly’nin	 gölgesi.	 Davos,	 oğullarının	 da	 gölge	 olarak	 dönüp	 dönmeyeceğini	 merak	 etti. </p>
<p class="calibre1">Hayaletlerin	var	olmadığını	söyleyemeyecek	kadar	tuhaf	şeyler	görmüştü	denizde.	“Hiçbiri	sadık	kalmadı mı?”	diye	sormuştu	kaptana. </p>
<p class="calibre1">“Çok	 azı,”	 demişti	 kaptan.	 “Kraliçe’nin	 akrabaları,	 en	 başta	 onlar.	 Tilki	 ve	 çiçek	 arması taşıyanların	çoğunu	gemiye	aldık	ama	çok	daha	fazlası	kıyıda	kaldı,	her	türden	arması	olan	adamlar.	Lord Florent	şimdi	Ejderha	Kayasında	Kral	Eli.” </p>
<p class="calibre1">Solgun	 dumanla	 kaplı	 dağ	 daha	 da	 büyüdü.	 Yelkenler	 şarkı	 söyledi,	 davullar	 vurdu,	 kürekler düzgünce	 çekildi	 ve	 çok	 zaman	 geçmeden	 limanın	 ağzı	 önlerinde	 açıldı.	 Çok	 boş,	 diye	 düşündü	 Davos, eskiden	bütün	rıhtımları	tıklım	tıklım	dolduran	ve	demir	atmış	bir	halde	dalgakıranın	açıklarında	sallanan gemileri	hatırlayarak.	Salladhor	Saan’ın	amiral	gemisi	Valyrian’ı	gördü,	bir	zamanlar	Hiddet	ve	kardeş</p>
<p class="calibre1">gemilerinin	 bağlandığı	 rıhtıma	 bağlanmıştı.	 Valyrian’ın	 iki	 yanında	 duran	 gemilerin	 de	 şeritli	 Lys gövdeleri	vardı.	Davos’un	gözleri	boş	bir	umutla	Leydi	Marya’yı	ve	Hortlak	i	aradı. </p>
<p class="calibre1">Limana	 girdiklerinde	 yelkenleri	 indirdiler	 ve	 iskeleye	 sadece	 küreklerle	 yanaştılar.	 Gemi</p>
<p class="calibre1">bağlanırken	kaptan,	Davos’un	yanma	geldi.	“Prensim	sizi	bir	an	önce	görmek	isteyecektir.” </p>
<p class="calibre1">Davos	cevap	vermeye	çalışırken	bir	öksürük	krizine	tutuldu.	Destek	almak	için	küpeşteye	tutundu</p>
<p class="calibre1">ve	tükürdü.	“Kral,”	diye	hırıldadı.	“Krala	gitmeliyim.”	Melisandre’yi	kralın	olduğu	yerde	bulacağım. </p>
<p class="calibre1">“Kimse	krala	gidemez,”	dedi	Khorane	Sathmantes	sertçe.	“Salladhor	Saan	size	anlatır.	Önce	o.” </p>
<p class="calibre1">Davos,	adama	meydan	okuyamayacak	kadar	güçsüzdü.	Sadece	başını	sallayabildi. </p>
<p class="calibre1">Salladhor	Saan,	Valyrian’da	değildi.	Onu	çeyrek	mil	uzaktaki	başka	bir	rıhtımda,	Bereketli	Hasat</p>
<p class="calibre1">isimli	Pentoslu	bir	gökenin	ambarında	buldular,	iki	hadımla	birlikte	yük	sayımı	yapıyordu.	Hadımlardan biri	 bir	 fener	 taşıyordu,	 diğerinin	 elinde	 bir	 mum	 tablası	 ve	 taş	 kalem	 vardı.	 Davos	 ve	 kaptan	 ambara indiğinde,	 “Otuz	 yedi,	 otuz	 sekiz,	 otuz	 dokuz,”	 diyordu	 yaşlı	 düzenbaz.	 Bugün	 şarap	 rengi	 bir	 tunik	 ve rengi	açılmış	beyaz	deriden	yapılmış	gümüş	işlemeli	uzun	çizmeler	giymişti.	Bir	kavanozun	kapağını	açıp kokladı,	 hapşırdı,	 “Kabaca	 öğütülmüş	 ve	 ikinci	 kalite,	 burnum	 böyle	 beyan	 ediyor.	 Konşimento	 kırk	 üç kavanoz	 olduğunu	 söylüyor.	 Diğer	 kavanozlar	 nereye	 kayboldu	 merak	 ediyorum?	 Şu	 Pentoslular	 benim saymadığımı	mı	düşünüyorlar?”	dedi. </p>
<p class="calibre1">Davos’u	 görünce	 aniden	 durdu.	 “Karabiber	 gözlerimi	 mi	 ısırıyor	 yoksa	 bunlar	 gözyaşları	 mı? </p>
<p class="calibre1">Önümde	 duran	 bu	 adam	 soğan	 şövalyesi	 mi?	 Hayır,	 nasıl	 olabilir?	 Benim	 sevgili	 dostum	 Davos	 yanan nehirde	öldü,	herkes	aynı	fikirde.	Neden	gelip	bana	dadandı?” </p>
<p class="calibre1">“Bir	hayalet	değilim	Salla.” </p>
<p class="calibre1">“Başka	 ne	 olabilirsin?	 Benim	 soğan	 şövalyem	 asla	 senin	 kadar	 solgun	 ya	 da	 zayıf	 olmadı.” </p>
<p class="calibre1">Salladhor	 Saan,	 ticaret	 gemisinin	 ambarını	 dolduran	 baharat	 kavanozlarının	 ve	 kumaş	 toplarının arasından	 geçip	 ateşli	 bir	 şekilde	 Davos’a	 sarıldı,	 her	 iki	 yanağını	 da	 birer	 kez	 öptü,	 üçüncü	 öpücüğü alnına	kondurdu.	“Hâlâ	sıcaksın	sör	ve	kalbinin	güm	güm	attığını	hissedebiliyorum.	Bu	doğru	olabilir	mi? </p>
<p class="calibre1">Seni	yutan	deniz	tekrar	yukarı	mı	tükürdü?” </p>
<p class="calibre1">Davos,	 Prenses	 Shireen’in	 soytarısı	 Yamalı	 Yüz’ü	 hatırladı.	 O	 da	 denize	 düşmüş	 ve	 çıktığında delirmişti.	 Ben	 de	 mi	 delirdim?	 Eldivenli	 eline	 öksürdü,	 “Zincirin	 altından	 yüzdüm	 ve	 merling	 kralının mızraklarında	kıyıya	vurdum.	Shalaya’nın	Dansı	gelmeseydi	orada	ölebilirdim.” </p>
<p class="calibre1">Salladhor	 Saan	 kolunu	 kaptanın	 omzuna	 koydu.	 “Çok	 iyi	 iş	 çıkardın	 Khorane.	 Hatırı	 sayılır	 bir ödül	 alacağını	 düşünüyorum.	 Meizo	 Mahr,	 iyi	 bir	 hadım	 ol	 ve	 dostum	 Davos’u	 sahip	 kamarasına	 götür. </p>
<p class="calibre1">Ona	 karanfilli	 sıcak	 şarap	 ver,	 şu	 öksürüğün	 sesini	 hiç	 sevmedim.	 Şarabın	 içine	 biraz	 limon	 sık.	 Biraz</p>
<p class="calibre1"><a id="p86"></a>beyaz	 peynir	 ve	 daha	 önce	 saydığımız	 çizik	 yeşil	 zeytinlerden	 de	 getir!	 Davos,	 sevgili	 kaptanımızla konuşur	 konuşmaz	 sana	 katılacağım.	 Beni	 mazur	 göreceğini	 biliyorum.	 Bütün	 zeytinleri	 yeme	 sakın, bozuşuruz!”	 Davos,	 hadımlardan	 daha	 yaşlı	 olanın,	 onu	 geminin	 baş	 tarafındaki	 savurganca	 döşenmiş</p>
<p class="calibre1">geniş	kamaraya	götürmesine	izin	verdi.	Kamaradaki	halılar	gösterişliydi,	camlar	vitraydı	ve	büyük	deri sandalyelerin	 herhangi	 birinde	 üç	 Davos	 birden	 rahatça	 oturabilirdi.	 Çok	 zaman	 geçmeden,	 üstünden dumanlar	tüten	bir	kupa	şarapla	birlikte	peynir	ve	zeytinler	geldi.	Davos	kupayı	avuçlarının	arasına	aldı ve	minnettarlıkla	şarabı	yudumladı,	içkinin	sıcaklığı	göğsüne	yayıldıkça	rahatladığını	hissediyordu. </p>
<p class="calibre1">Salladhor	 Saan’ın	 ortaya	 çıkması	 da	 uzun	 sürmedi.	 “Şarap	 için	 beni	 bağışlamalısın	 dostum. </p>
<p class="calibre1">Pentoslular,	rengi	mor	olsa	kendi	sidiklerini	bile	içerler.” </p>
<p class="calibre1">“Göğsüme	iyi	geliyor,”	dedi	Davos.	“Sıcak	şarap,	soğuk	bezden	iyidir	derdi	annem.” </p>
<p class="calibre1">“Ateşin	için	soğuk	beze	de	ihtiyacın	olacak	bence.	Onca	zaman	bir	mızrakta	oturmak,	aman	aman. </p>
<p class="calibre1">Şu	muhteşem	sandalyeyi	nasıl	buldun?	Tombul	yanakları	var	öyle	değil	mi?” </p>
<p class="calibre1">“Kim?”	diye	sordu	Davos	iki	yudum	şarap	arasında. </p>
<p class="calibre1">“Illyrio	Mopatis.	Bıyıklı	bir	balina,	sana	doğruyu	söylüyorum.	Bu	sandalyeler	onun	ölçüsüne	göre</p>
<p class="calibre1">yapılmış,	 gerçi	 poposunu	 çok	 ender	 Pentos’tan	 kaldırıp	 bunlara	 oturuyor.	 Şişman	 bir	 adam	 her	 zaman rahat	oturur	bence,	çünkü	gittiği	her	yere	minderini	de	götürür.” </p>
<p class="calibre1">“Nasıl	oldu	da	Pentoslu	bir	gemiye	denk	geldin	sen?”	diye	sordu	Davos.	“Yine	korsan	mı	oldun</p>
<p class="calibre1">lordum?”	Boş	kupayı	kenara	bıraktı. </p>
<p class="calibre1">“Alçakça	 bir	 iftira.	 Kim	 korsanlardan	 Salladhor	 Saan’dan	 fazla	 muzdarip	 olmuş?	 Ben	 sadece hakkım	olanı	istiyorum.	Çok	fazla	altın	alacağım	var,	ama	ben	aklımselimden	yoksun	bir	adam	değilim, bu	 yüzden	 sikke	 yerine	 çıtır	 çıtır	 bir	 parşömen	 aldım.	 Parşömenin	 üstünde	 Kral	 Eli	 Lord	 Alester Florent’in	 adı	 ve	 mührü	 var.	 Karasu	 Koyu	 Lordu	 ilan	 edildim;	 hiçbir	 gemi	 benim	 lordlara	 yakışır sularımdan	 lordlara	 yakışır	 iznim	 olmadan	 geçemez,	 hayır.	 Şu	 haydutlar,	 kanunla	 benim	 olan	 gümrüğü ödememek	 için	 gecenin	 bir	 yarısı	 beni	 gizlice	 geçmeye	 çalıştıklarında,	 onları	 yakalayıp	 mallarına	 el koymak	 benim	 hakkım,	 neden	 olmasın,	 onlar	 kaçakçılardan	 daha	 matah	 değiller.”	 Eski	 korsan	 güldü. </p>
<p class="calibre1">“Ama	 hiçbir	 adamın	 parmaklarını	 kesmedim.	 Parmak	 parçaları	 ne	 işe	 yarar?	 Ben	 gemileri	 alıyorum; yükler,	 biraz	 fidye,	 mantıksız	 şeyler	 değil	 yani.”	 Dikkatlice	 Davos’a	 baktı.	 “İyi	 değilsin	 dostum.	 Şu öksürük...	 ve	 çok	 zayıfsın,	 derinin	 altından	 kemiklerini	 görebiliyorum.	 Bununla	 beraber	 parmak kemiklerini	sakladığın	küçük	keseyi	göremiyorum...” </p>
<p class="calibre1">Davos	 eski	 bir	 alışkanlıkla,	 elini	 artık	 orada	 olmayan	 keseye	 götürdü.	 “Nehirde	 kaybettim.” </p>
<p class="calibre1">Şansım. </p>
<p class="calibre1">“Nehir	korkunçtu,”	dedi	Saan	ciddiyetle.	“Koydan	izlerken	bile	titriyordum.” </p>
<p class="calibre1">Davos	 öksürdü,	 tükürdü	 ve	 tekrar	 öksürdü.	 “Kara	 Hayat’ın	 yandığını	 gördüm.	 Hiddet’in	 de,” </p>
<p class="calibre1">diyebildi	sonunda.	“Gelirlerimizden	hiçbiri	ateşten	kaçamadı	mı?”	Bir	yanı	hâlâ	umut	ediyordu. </p>
<p class="calibre1">“Lord	 Steffon,	 Perişan	 Jenna,	 Hızlı	 Kılıç,	 Gülen	 Lord	 ve	 birkaç	 gemi	 daha,	 nehrin	 yukarısında alev	kehanetçilerinin	pisliğinden	uzaktalardı,	evet.	Onlar	yanmadı	ama	zincir	kaldırılmıştı,	kaçamadılar da.	 Birkaçı	 teslim	 oldu.	 Çoğu	 Karasu’nun	 yukarısına,	 mücadelenin	 uzağına	 doğru	 kürek	 çekip Lannisterlar’ın	 eline	 düşmek	 istemeyen	 mürettebatları	 tarafından	 batırıldılar.	 Perişan	 Jenna	 ve	 Gülen Lord	hâlâ	nehirde	korsancılık	oynuyormuş	diye	duydum	ama	bunu	kim	doğrulayabilir?” </p>
<p class="calibre1">“Leydi	Marya?”	diye	sordu	Davos.	“Hortlak?” </p>
<p class="calibre1">Sallador	Saan	elini	Davos’un	koluna	koyup	sıktı.	“Hayır.	Onlar,	hayır.	Üzgünüm	dostum.	Dale	ve</p>
<p class="calibre1">Allard,	 iyi	 adamlardı.	 Ama	 sana	 bir	 teselli	 verebilirim...	 küçük	 oğlun	 Devan	 mücadelenin	 sonunda topladığımız	 adamların	 arasındaydı.	 Cesur	 delikanlının	 kralın	 yanından	 bir	 an	 bile	 ayrılmadığını söylüyorlar.” </p>
<p class="calibre1">Davos	 bir	 an	 başının	 döndüğünü	 hissetti,	 elle	 tutulur	 şekilde	 rahatlamıştı.	 Devan’ı	 sormaya</p>
<p class="calibre1"><a id="p87"></a>korkmuştu.	“Anne	merhametli.	Ona	gitmeliyim	Salla.	Onu	görmeliyim.” </p>
<p class="calibre1">“Evet,”	dedi	Salladhor	Saan.	“Ve	Gazap	Burnu’na	yelken	açmak	isteyeceksin	biliyorum,	karını	ve</p>
<p class="calibre1">iki	küçük	çocuğunu	görmek	için.	Yeni	bir	gemin	olmalı	bence.” </p>
<p class="calibre1">“Majesteleri	bana	bir	gemi	verir,”	dedi	Davos. </p>
<p class="calibre1">Lysli,	 kafasını	 iki	 yana	 salladı.	 “Majestelerinin	 hiç	 gemisi	 yok	 ve	 Salladhor	 Saan’ın	 çok	 gemisi var.	 Kralın	 gemileri	 nehirde	 yandı	 ama	 benimkiler	 değil.	 Bir	 gemin	 olmalı	 eski	 dostum.	 Benim	 için yelken	 açarsın,	 evet?	 Gecenin	 karanlığında	 hızlıca	 Braavos’a,	 Myr’e,	 Volantis’e	 girersin	 ve	 ipeklerle, baharatlarla	çıkarsın.	Şişman	keselerimiz	olur,	evet.” </p>
<p class="calibre1">“Çok	 iyisin	 Salla	 ama	 benim	 uhdem	 kralıma,	 senin	 kesene	 değil.	 Savaş	 devam	 edecek.	 Stannis, Yedi	Krallık’ın	bütün	kanunlarıyla	hâlâ	gerçek	veliaht.” </p>
<p class="calibre1">“Bütün	 o	 kanunlar,	 bütün	 gemiler	 yanarken	 işe	 yaramıyor	 bence.	 Kralına	 gelince,	 pekâlâ,	 onu değişmiş	 bulacaksın	 korkarım.	 Mücadeleden	 beri	 hiç	 kimseyi	 görmüyor	 ve	 Taş	 Davul’da	 kara	 kara düşünmekten	 başka	 bir	 şey	 yapmıyor.	 Kraliçe	 Selyse	 ve	 kendine	 El	 diyen	 amcası	 Lord	 Alester	 meclisi onun	 adına	 yönetiyorlar.	 Selyse	 kralın	 mührünü	 amcasına	 verdi,	 adam	 yazdığı	 mektuplara	 o	 mührü basıyor,	 benim	 sevimli	 parşömenime	 bile	 bastı.	 Ama	 hüküm	 sürdükleri	 krallık	 çok	 küçük,	 fakir	 ve kayalık,	 evet.	 Hiç	 altın	 yok,	 sadık	 Salladhor	 Saan’a	 olan	 borcu	 ödeyecek	 kadar	 bile	 yok,	 son	 anda kurtardıklarımızdan	başka	şövalye	ve	benim	küçük,	cesur	gemilerimden	başka	gemi	de	yok.” </p>
<p class="calibre1">Ani	ve	sarsıcı	bir	öksürük	Davos’u	iki	büklüm	etti.	Salladhor	Saan	eski	dostuna	yardım	etmek	için</p>
<p class="calibre1">hareketlendi	 ama	 Davos	 adamı	 eliyle	 durdurup	 bir	 an	 sonra	 toparlandı.	 “Kimse?”	 diye	 hırıldadı. </p>
<p class="calibre1">“Kimseyi	 görmüyor	 da	 ne	 demek?”	 Sesi,	 kendi	 kulaklarına	 bile	 ıslak	 ve	 kaim	 geliyordu.	 Bir	 an	 için kamaranın	fırıl	fırıl	döndüğünü	hissetti. </p>
<p class="calibre1">“Ondan	 başka	 kimseyi	 görmüyor,”	 dedi	 Salladhor	 Saan.	 Davos	 adamın	 kimden	 bahsettiğini</p>
<p class="calibre1">biliyordu.	“Dostum,	kendini	yoruyorsun.	İhtiyacın	olan	şey	bir	yatak,	Salladhor	Saan	değil.	Bir	yatak	ve bir	sürü	battaniye,	göğsün	için	sıcak	bezler	ve	daha	çok	karanfilli	şarap.” </p>
<p class="calibre1">Davos	 başını	 iki	 yana	 salladı.	 “İyi	 olacağım.	 Söyle	 bana	 Salla,	 bilmem	 gerek.	 Melisandre’den başka	 kimseyi	 görmüyor	 mu?”	 Lysli	 adam	 Davos’u	 şüpheli	 bakışlarla	 uzun	 uzun	 süzdü	 ve	 isteksizce devam	 etti.	 “Muhafızlar	 geri	 kalan	 herkesi	 uzakta	 tutuyor,	 kraliçesini	 ve	 kızını	 bile.	 Hizmetçiler	 yemek götürüyor	 ama	 kimse	 yemiyor.”	 Öne	 eğilip	 sesini	 alçalttı.	 “Tuhaf	 konuşmalar	 duydum;	 dağın	 içinde	 aç ateşler	 yanıyormuş,	 Stannis	 ve	 kırmızı	 kadın	 alevleri	 seyretmek	 için	 aşağı	 iniyorlarmış.	 Dağın	 kalbine, sadece	 o	 kadının	 yanmadan	 yürüyebileceği	 sıcak	 yerlere	 inen	 tüneller	 ve	 gizli	 merdivenler	 olduğunu söylüyorlar.	 Bazen	 yemek	 yemek	 için	 bile	 güç	 bulamayan	 yaşlı	 bir	 adama	 böylesi	 bir	 dehşet	 vermek yeterinden	fazla.” </p>
<p class="calibre1">Melisandre.	 Davos	 titredi.	 “Bunu	 ona	 kırmızı	 kadın	 yaptı,”	 dedi.	 “Bizi	 tüketmek	 için	 ateş</p>
<p class="calibre1">gönderdi,	 onu	 bir	 kenarda	 bıraktığı	 için	 Stannis’i	 cezalandırdı.	 Stannis’e,	 onun	 büyüleri	 olmadan	 zafer kazanmayı	umamayacağını	öğretmek	için	yaptı.” </p>
<p class="calibre1">Lysli	 adam,	 Davos’la	 arasında	 duran	 kaseden	 irice	 bir	 zeytin	 aldı.	 “Bunu	 söyleyen	 ilk	 adam değilsin	 dostum.	 Ama	 senin	 yerinde	 olsaydım	 yüksek	 sesle	 konuşmazdım.	 Ejderha	 Kayası	 kraliçenin adamlarıyla	dolu,	ah	evet.	O	adamların	keskin	kulakları	ve	daha	keskin	bıçaklan	var.”	Zeytini	ağzına	attı. </p>
<p class="calibre1">“Benim	 de	 bir	 bıçağım	 var,”	 dedi	 Davos.	 “Kaptan	 Khorane	 hediye	 etti.”	 Kamayı	 çıkardı	 ve masaya	koydu.	“Melisandre’nin	kalbini	yerinden	sökmek	için.	Eğer	bir	kalbi	varsa.” </p>
<p class="calibre1">Salladhor	 Saan	 zeytinin	 çekirdeğini	 tükürdü.	 “Davos,	 iyi	 Davos,	 böyle	 şeyler	 söylememelisin, şaka	bile	olsa.” </p>
<p class="calibre1">“Şaka	değil.	Onu	öldürmeye	kararlıyım.”	Eğer	dünyevi	silahlarla	öldürülebiliyorsa.	Davos	bundan</p>
<p class="calibre1">emin	 değildi,	 Yaşlı	 Üstat	 Cressen’in,	 kadının	 kadehine	 zehir	 koyduğunu	 kendi	 gözleriyle	 görmüştü	 ama hem	 üstat	 hem	 de	 kadın	 zehirli	 kadehten	 içtiğinde	 ölen	 üstat	 olmuştu,	 kırmızı	 rahibe	 değil.	 Ama	 kalbe</p>
<p class="calibre1"><a id="p88"></a>saplanacak	bir	bıçak...	soğuk	demirle	şeytanların	bile	öldürülebildiğini	söyler	ozanlar. </p>
<p class="calibre1">“Bunlar	 tehlikeli	 konuşmalar	 dostum,”	 diye	 uyardı	 Salladhor	 Saan.	 “Sen	 hâlâ	 deniz	 yüzünden hastasın	 bence.	 Yüksek	 ateş	 aklını	 pişirmiş,	 evet.	 Daha	 güçlü	 hissedene	 kadar	 uzunca	 bir	 süre	 yataktan çıkmasan	iyi	olur.” </p>
<p class="calibre1">Kararım	güçsüzleşene	kadar	demek	istiyorsun.	Davos	ayağa	kalktı.	Başı	dönüyordu	ve	ateşi	vardı</p>
<p class="calibre1">ama	 bunlar	 önemli	 değildi.	 “Sen	 tehlikeli	 bir	 düzenbazsın	 Salladhor	 Saan	 ama	 aynı	 zamanda	 iyi	 bir dostsun.” </p>
<p class="calibre1">Lysli,	gümüşi	sakalını	sıvazladı.	“Ve	sen	bu	harika	dostla	birlikte	kalacaksın,	evet?” </p>
<p class="calibre1">“Hayır,	gideceğim,”	dedi	Davos,	öksürdü. </p>
<p class="calibre1">“Gitmek?	 Haline	 bir	 bak!	 Öksürüyorsun,	 titriyorsun,	 zayıf	 ve	 güçsüzsün.	 Bu	 halde	 nereye</p>
<p class="calibre1">gideceksin?” </p>
<p class="calibre1">“Şatoya.	Yatağım	orada,	oğlum	da.” </p>
<p class="calibre1">“Ve	kırmızı	kadın,”	dedi	Salladhor	Saan	şüpheyle.	“O	kadın	da	şatoda.” </p>
<p class="calibre1">“O	kadın	da.”	Davos	kamayı	kınına	geri	soktu. </p>
<p class="calibre1">“Sen	 bir	 soğan	 kaçakçısısın;	 pusuya	 yatmaktan,	 bıçaklamaktan	 ne	 anlarsın?	 Ve	 hastasın,	 kamayı tutamıyorsun	bile.	Eğer	yakalanırsan	başına	neler	geleceğini	biliyor	musun?	Biz	nehrin	üstünde	yanarken kraliçe	 de	 hainleri	 yakıyordu.	 Onlara	 karanlığın	 hizmetkârları	 dedi,	 zavallı	 adamlar,	 ateşler	 yakılırken kırmızı	rahibe	şarkılar	söylüyordu.” </p>
<p class="calibre1">Davos	 şaşırmamıştı.	 Biliyordum,	 diye	 düşündü.	 Salladhor	 söylemeden	 önce	 biliyordum.	 “Lord</p>
<p class="calibre1">Sunglass’ı	zindanlardan	aldı,”	diye	tahmin	etti,	“ve	Hubard	Rambton’ın	oğullarını.” </p>
<p class="calibre1">“Aynen	öyle.	Onları	yaktı,	tıpkı	seni	de	yakacağı	gibi.	Eğer	kırmızı	kadını	öldürürsen,	intikamını</p>
<p class="calibre1">almak	için	seni	yakarlar	ve	eğer	dener	de	başarısız	olursan	denediğin	için	yanarsın.	Sen	çığlıklar	atarken kadın	şarkılar	söyler,	sonra	ölürsün.	Ve	daha	yeni	hayata	döndün!” </p>
<p class="calibre1">“Bu	yüzden	döndüm,”	dedi	Davos.	“Bunu	yapmak	için.	Asshaili	Melisandre’nin	ve	marifetlerinin</p>
<p class="calibre1">sonunu	 getirmek	 için.	 Yoksa	 deniz	 beni	 neden	 geri	 tükürsün?	 Karasu	 Koyu’nu	 en	 az	 benim	 kadar biliyorsun	 Salla.	 Aklı	 başında	 hiçbir	 kaptan,	 gemisini	 merling	 kralının	 mızraklarının	 arasından	 geçirip parçalanmayı	 göze	 almaz.	 Shalaya’nın	 Dansı	 benim	 yakınıma	 asla	 gelmemeliydi.”	 “Rüzgâr,”	 diye	 ısrar etti	Salladhor	Saan.	“Kötü	bir	rüzgâr,	hepsi	bu.	Rüzgâr	gemiyi	iyice	güneye	sürükledi.” </p>
<p class="calibre1">“Peki	ya	rüzgârı	kim	gönderdi?	Salla,	Anne	benimle	konuştu.” </p>
<p class="calibre1">Yaşlı	Lysli	şaşkınlıkla	gözlerini	kırpıştırdı.	“Senin	annen	öldü...” </p>
<p class="calibre1">“Anne	 diyorum.	 Beni	 yedi	 oğulla	 kutsadı	 ve	 ben	 onu	 yakmalarına	 izin	 verdim.	 Benimle	 konuştu. </p>
<p class="calibre1">Ateşi	 bizim	 çağırdığımızı	 söyledi.	 Gölgeleri	 de	 biz	 çağırdık.	 Kürek	 çekip	 Melisandre’yi	 Ejderha Kayası’nın	 bağırsaklarına	 götürdüm	 ve	 onun	 dehşet	 doğurmasını	 izledim.”	 Davos	 o	 dehşeti	 hâlâ kâbuslarında	 görüyordu;	 gölge,	 kadının	 şişkin	 rahminden	 kıvrılarak	 çıkarken	 zayıf	 ve	 kara	 ellerini baldırlarına	bastırıyordu.	“O	kadın	Cressen’i,	Lord	Renly’yi	ve	Cortnay	Penrose	isimli	cesur	bir	adamı öldürdü.	Benim	oğullarımı	da	öldürdü.	Birinin	onu	öldürme	zamanı	geldi	artık.” </p>
<p class="calibre1">“Biri”	dedi	Salladhor	Saan.	“Evet,	aynen	öyle,	biri.	Ama	sen	değil.	Bir	çocuk	kadar	güçsüzsün	ve</p>
<p class="calibre1">savaşçı	değilsin.	Sana	yalvarıyorum,	kal.	Biraz	daha	konuşuruz,	yemek	yersin	ve	belki	Braavos’a	yelken açıp	bu	işi	yapması	için	bir	Yüzsüz	Adam	tutarız,	evet?	Ama	sen,	hayır,	sen	oturup	yemek	yemelisin.” </p>
<p class="calibre1">Bu	 işi	 iyice	 zorlaştırıyor,	 diye	 düşündü	 Davos	 bitkin	 bir	 halde,	 halihazırda	 yeterince	 zor. </p>
<p class="calibre1">“Kanımda	 intikam	 var	 Salla.	 Yemek	 için	 yer	 bırakmıyor.	 Şimdi	 bırak	 gideyim.	 Dostluğumuzun	 hatırına bana	iyi	şanslar	dile	ve	gitmeme	izin	ver.” </p>
<p class="calibre1">Salladhor	 Saan	 ayağa	 kalktı.	 “Sen	 gerçek	 bir	 dost	 değilsin	 bence.	 Öldüğünde,	 küllerini	 ve kemiklerini	 karına	 götürüp	 ona	 bir	 koca	 ve	 dört	 oğul	 kaybettiğini	 kim	 söyleyecek?	 Yaşlı	 ve	 üzgün Salladhor	 Saan’dan	 başkası	 değil.	 Ama	 öyle	 olsun,	 cesur	 sör	 şövalye,	 mezarına	 koş.	 Kemiklerini	 bir</p>
<p class="calibre1"><a id="p89"></a>torbaya	 doldurup	 geride	 bıraktığın	 oğullarına	 veririm,	 onlar	 da	 kemiklerini	 küçük	 keselere	 koyup boyunlarına	asarlar.”	Her	parmağında	yüzükler	olan	elini	öfkeyle	salladı.	“Git,	git,	git,	git,	git.” </p>
<p class="calibre1">Davos	bu	şekilde	ayrılmak	istemiyordu.	“Salla...” </p>
<p class="calibre1">“GİT.	Kalsan	daha	iyi	ama	gidiyorsan	git.” </p>
<p class="calibre1">Davos	gitti. </p>
<p class="calibre1">Bereketli	Hasat’tan	Ejderha	Kayasının	kapılarına	yaptığı	yürüyüş	uzun	ve	yalnızdı.	Bir	zamanlar</p>
<p class="calibre1">askerlerle,	denizcilerle	ve	ada	halkıyla	dolup	taşan	liman	caddeleri	boş	ve	ıssızdı.	Domuzların	ve	çıplak çocukların	 koşturduğu	 sokaklarda	 şimdi	 fareler	 cirit	 atıyordu.	 Davos	 bacaklarının	 pelteye	 döndüğünü hissediyordu	 ve	 öksürüğü	 yüzünden	 öyle	 kötü	 sarsılıyordu	 ki	 üç	 kez	 durup	 dinlenmek	 zorunda	 kaldı. </p>
<p class="calibre1">Kimse	 yardımına	 gelmedi,	 sorunun	 ne	 olduğunu	 anlamak	 için	 pencereden	 bakan	 bile	 yoktu.	 Bütün pencereler	 kapatılmış,	 kapılar	 sürgülenmişti	 ve	 evlerin	 yarısından	 çoğunda	 yas	 işaretleri	 vardı.	 Karasu Nehri’ne	 binlerce	 adam	 yelken	 açtı	 ama	 ancak	 birkaç	 yüzü	 geri	 döndü,	 diye	 düşündü	 Davos.	 Oğullarım yalnız	ölmedi.	Anne	her	birine	merhamet	göstersin. </p>
<p class="calibre1">Vardığında	 kale	 kapılarının	 da	 kapalı	 olduğunu	 gördü.	 Demirle	 güçlendirmiş	 ahşap	 kapıyı</p>
<p class="calibre1">yumrukladı.	 Cevap	 alamayınca	 tekmeledi,	 tekrar	 tekrar.	 Sonunda	 gözetleme	 kulesinin	 tepesinde	 bir arbaletçi	 belirdi,	 iki	 yüksek	 gargoylenin	 arasından	 baktı.	 “Kimdir	 o?”	 Davos	 kafasını	 yukarı	 kaldırıp elleri	ağzına	götürdü.	“Sör	Davos	Seaworth,	Majestelerini	görmek	için	geldim.” </p>
<p class="calibre1">“Sarhoş	musun?	Kapıyı	tekmelemeyi	bırak	ve	uzaklaş.” </p>
<p class="calibre1">Salladhor	 Saan	 onu	 uyarmıştı,	 Davos	 başka	 bir	 yöntem	 denedi.	 “O	 halde	 oğlumu	 çağır.	 Devan, kralın	yaveri.” </p>
<p class="calibre1">Muhafız	kaşlarını	çattı.	“Kimim	demiştin?” </p>
<p class="calibre1">“Davos,”	diye	bağırdı	eski	kaçakçı.	“Soğan	şövalyesi.”	Muhafızın	başı	gözden	kayboldu	ve	bir	an</p>
<p class="calibre1">sona	tekrar	göründü.	“Defol	buradan.	Soğan	şövalyesi	nehirde	öldü.	Gemisi	yandı.” </p>
<p class="calibre1">“Gemisi	 yandı,”	 diye	 doğruladı	 Davos,	 “ama	 o	 yaşadı	 ve	 burada	 duruyor.	 Kapı	 kumandanı	 hâlâ Jate	mi?” </p>
<p class="calibre1">“Kim?” </p>
<p class="calibre1">“Jate	Blackberry.	Beni	iyi	tanır.” </p>
<p class="calibre1">“Öyle	birini	hiç	duymadım.	Büyük	ihtimal	öldü.” </p>
<p class="calibre1">“O	zaman	Lord	Chyttering.” </p>
<p class="calibre1">“İşte	onu	tanıyorum.	Karasu’da	yandı.” </p>
<p class="calibre1">“Kancasurat	Will?	Domuz	Hal?” </p>
<p class="calibre1">“Öldü	ve	öldü,”	dedi	arbaletçi,	ama	yüzünden	bir	tereddüt	geçti.	“Orada	bekle.”	Tekrar	kayboldu. </p>
<p class="calibre1">Davos	 bekledi.	 Gitmiş,	 hepsi	 gitmiş,	 diye	 düşündü	 hüzünle.	 Şişman	 Hal’in	 yağ	 lekeleriyle	 dolu takımının	altından	görünen	beyaz	göbeğini,	bir	balık	kancasının	Will’in	yüzünde	bıraktığı	uzun	yara	izini, Jate’in,	 beş	 ya	 da	 elli,	 soylu	 ya	 da	 halktan	 olmalarına	 bakmaksızın	 bütün	 kadınları	 şapkasını	 çıkararak selamlayışını	hatırladı.	Oğullarım	ve	daha	binlerce	adam,	boğularak	ya	da	yanarak,	cehennemde	bir	kral yaratmaya	gittiler. </p>
<p class="calibre1">Arbaletçi	aniden	geri	döndü.	“Yan	kapıya	git,	seni	kabul	edecekler.” </p>
<p class="calibre1">Davos	kendisine	söyleneni	yaptı.	Onu	içeri	alan	muhafızlar	Davos’a	yabancıydı.	Mızrakları	vardı</p>
<p class="calibre1">ve	 göğüslerinde	 Florent	 Hanedanı’nın	 çiçekli	 tilkili	 armasını	 taşıyorlardı.	 Davos,	 Taş	 Davul’a götürülmeyi	 bekliyordu	 ama	 onu	 Ejderha	 Kuyruğu	 kemerinden	 geçirip	 Aegon’ın	 Bahçesi’ne	 götürdüler. </p>
<p class="calibre1">“Burada	bekle,”	dedi	muhafızların	çavuşu. </p>
<p class="calibre1">“Majesteleri	 döndüğümü	 biliyor	 mu?”	 diye	 sordu	 Davos.	 “Biliyorsam	 namerdim.	 Bekle	 dedim.” </p>
<p class="calibre1">Adam,	mızrakçılarını	da	alıp	Davos’un	yanından	ayrıldı. </p>
<p class="calibre1">Aegon’ın	 Bahçesi	 çama	 benzer	 hoş	 bir	 kokuya	 sahipti	 ve	 uzun,	 koyu	 ağaçlarla	 doluydu.	 Yaban</p>
<p class="calibre1"><a id="p90"></a>gülleri,	dikenli	yüksek	çalılıklar	ve	kızılcıkların	büyüdüğü	bataklık	bir	alan	da	vardı. </p>
<p class="calibre1">Beni	neden	buraya	getirdiler?	diye	düşündü	Davos. </p>
<p class="calibre1">Sonra,	 hafifçe	 çınlayan	 ziller	 ve	 bir	 çocuk	 kahkahası	 duydu;	 soytarı	 Yamalı	 Yüz	 çalılıkların arasından	 çıkıverdi,	 paytak	 adımlarıyla	 olabildiği	 kadar	 hızlı	 koşarak	 hemen	 arkasındaki	 Prenses Shireen’den	kaçıyordu.	“Şimdi	 geri	gel,”	diye	 bağırıyordu	prenses,	soytarının	 arkasından.	“Yamalı	geri gel.” </p>
<p class="calibre1">Yamalı,	 Davos’u	 görünce	 aniden	 durdu,	 boynuzlu	 teneke	 miğferindeki	 çanlar	 çınçın	 çınladı. </p>
<p class="calibre1">Soytarı,	 bir	 ayağından	 diğerine	 zıplayarak	 şarkı	 söylemeye	 başladı.	 “Soytarının	 kanı,	 kralın	 kanı, bakirenin	baldırındaki	kan,	ama	zincirler	konuklar	için,	zincirler	damat	için,	ay	ay	ay”	Shireen	soytarıyı neredeyse	yakalıyordu	ama	Yamalı	bir	eğreltiotu	yığınının	üstünden	atlayıp	ağaçların	arasında	kayboldu. </p>
<p class="calibre1">Prenses	adamın	hemen	arkasındaydı.	Görüntüleri	Davos’u	gülümsetti. </p>
<p class="calibre1">Davos,	 öksürmek	 için	 eldivenli	 elini	 ağzına	 götürmüştü	 ki	 çalıların	 arasından	 çıkan	 bir	 başka küçük	şekil	ona	çarpıp	ayaklarını	yerden	kesti. </p>
<p class="calibre1">Çocuk	 da	 yere	 düşmüştü	 ama	 neredeyse	 aynı	 anda	 ayağa	 kalktı.	 Üstünü	 silkelerken,	 “Burada	 ne yapıyorsun?”	 diye	 sordu	 talepkâr	 bir	 sesle.	 Simsiyah	 saçları	 gömleğinin	 yakasına	 düşüyordu,	 şaşırtıcı mavi	gözleri	vardı.	“Ben	koşarken	önüme	çıkmamalısın.” </p>
<p class="calibre1">“Hayır,”	 diye	 kabul	 etti	 Davos.	 “Çıkmamalıyım.”	 Dizlerinin	 üstünde	 doğrulmaya	 çalışırken	 yeni bir	öksürük	krizine	yakalandı. </p>
<p class="calibre1">“İyi	değil	misin?”	Küçük	oğlan	Davos’u	kolundan	tutup	ayağa	kaldırdı.	“Üstadı	çağırayım	mı?” </p>
<p class="calibre1">Davos	 başını	 iki	 yana	 salladı.	 “Sadece	 öksürük.	 Şimdi	 geçer.”	 Çocuk,	 Davos’un	 sözüne	 inandı. </p>
<p class="calibre1">“Canavarlar	 ve	 kızlar	 oynuyorduk,”	 diye	 açıkladı.	 “Ben	 canavardım.	 Çocukça	 bir	 oyun	 ama	 kuzenim seviyor.	Bir	adın	var	mı?” </p>
<p class="calibre1">“Sör	Davos	Seaworth.” </p>
</body>
</html>
