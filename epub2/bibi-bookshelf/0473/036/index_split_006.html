<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>Kılıçların Fırtınası</title>
    <meta name="generator" content="pdftohtml 0.36"/>
    <meta name="author" content="George R. R. Martin"/>
    <meta name="keywords" content="Fantastik"/>
    <meta name="date" content="2017-08-18T18:08:47+00:00"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">adım	 daha	 yaklaş.	 Onu	 hamile	 bırak	 ve	 ödülü	 kazanmış	 sayılırsın.	 Şartları	 yerine	 getirilmemiş	 bir evliliğin	iptal	edilebileceğini	hatırlatmama	gerek	var	mı?”	“Yüce	Rahip	ya	da	İnanç	Konseyi	tarafından. </p>
<p class="calibre1"><a id="p263"></a>Şu	 anki	 Yüce	 Rahip’imiz,	 komut	 verildiğinde	 havlayan	 eğitimli	 bir	 köpek.	 Evliliğimi	 Ay	 Oğlan’ın feshetmesi	daha	olası.” </p>
<p class="calibre1">“Sansa	Stark’ı	Ay	Oğlan’la	evlendirmeliydim	belki	de.	Kızla	ne	yapacağını	o	biliyor	olabilir.” </p>
<p class="calibre1">Tyrionin	elleri	sandalyenin	kollarına	perçinlendi.	“Karımın	bekâreti	konusunda	duymak	istediğim</p>
<p class="calibre1">her	şeyi	duydum.	Ama	madem	evliliklerden	bahsediyoruz,	neden	ablamın	yaklaşan	nikâhıyla	ilgili	bir	şey duymuyorum?	Hatırladığım	kadarıyla...” </p>
<p class="calibre1">Lord	 Tywin	 oğlunun	 sözünü	 kesti.	 “Mace	 Tyrell,	 vârisi	 Willasi	 Cersei’yle	 evlendirmek	 üzere yaptığım	teklifi	reddetti.” </p>
<p class="calibre1">“Bizim	tatlı	Cersei’mizi	reddetti?”	Bu	haber	Tyrionin	keyfini	yerine	getirmişti. </p>
<p class="calibre1">“Evlilik	 konusunu	 ona	 ilk	 açtığımda	 Lord	 Tyrell	 yeterince	 mütemayil	 görünüyordu,”	 dedi	 Lord Tywin.	 “Bir	 gün	 sonra	 her	 şey	 değişmişti.	 Yaşlı	 kadının	 marifeti.	 Oğluyla	 acımasızca	 sert	 konuşuyor. </p>
<p class="calibre1">Varys’in	 iddiasına	 göre	 Lord	 Tyrell’e,	 Cersei’nin	 o	 tek	 bacaklı	 kıymetli	 torunu	 için	 çok	 yaşlı	 ve	 fazla kullanılmış	olduğunu	söylemiş.” </p>
<p class="calibre1">“Cersei	buna	bayılmış	olmalı.”	Tyrion	güldü. </p>
<p class="calibre1">Lord	 Tywin	 oğluna	 dondurucu	 bir	 bakış	 attı.	 “Cersei	 bilmiyor.	 Bilmeyecek	 de.	 Bu	 teklifin	 hiç yapılmamış	 olması	 hepimiz	 için	 daha	 iyi.	 Bunu	 sakın	 unutma	 Tyrion.	 Teklif	 asla	 yapılmadı.”	 “Hangi teklif?”	Tyrion	bilakis,	Lord	Tyrell’in	bu	ret	cevabından	pişmanlık	duyabileceğini	düşünüyordu. </p>
<p class="calibre1">“Ablan	evlenecek.	Soru	şu,	kiminle?	Pek	çok	fikrim	var...”	Lord	Tywin	fikirlerini	söyleyemeden</p>
<p class="calibre1">kapıda	 ayak	 sesleri	 duyuldu	 ve	 bir	 muhafız,	 kafasını	 kapı	 aralığından	 uzatıp	 Yüce	 Üstat	 Pycelle’in geldiğini	duyurdu.	“Girebilir,”	dedi	Lord	Tywin. </p>
<p class="calibre1">Pycelle	bir	bastona	tutunmuş	halde	sendeleyerek	içeri	girdi	ve	Tyrion’a	sütü	kesecek	bir	bakış	attı. </p>
<p class="calibre1">Bir	zamanlar	fevkalade	olan	ve	esrarengiz	biri	tarafından	kesilen	sakalı,	seyrek	ve	ince	bir	şekilde	tekrar büyüyordu,	yaşlı	adamın	çenesinin	altında	göze	nahoş	görünen	pembe	ve	sarkık	deriler	sallanıyordu.	“El lordum,”	 dedi	 adam,	 yere	 düşmeden	 eğitebileceği	 kadar	 eğilip	 derin	 bir	 reverans	 yaparak,	 “Kara Kale’den	bir	kuş	daha	geldi.	Bunu	özel	olarak	görüşmeliyiz	belki,”	dedi. </p>
<p class="calibre1">“Buna	gerek	yok.”	Lord	Tywin,	Pycelle’e	oturmasını	işaret	etti.	“Tyrion	kalabilir.” </p>
<p class="calibre1">Ahhhhh,	 kalabilir	 miyim?	 Tyrion	 burnunu	 ovdu	 ve	 bekledi.	 Pycelle	 bolca	 öksürüp	 balgam</p>
<p class="calibre1">çıkararak	 boğazını	 temizledi.	 “Mektup,	 son	 mektubu	 gönderen	 Bowen	 Marsh’tan	 geliyor.	 Kale kumandanı.	Lord	Mormont’un,	büyük	sayıda	yabanılın	güneye	doğru	ilerlediği	haberini	verdiğini	yazmış.” </p>
<p class="calibre1">“Sur’un	ötesindeki	topraklar	büyük	sayıları	kaldıramaz,”	dedi	Lord	Tywin.	“Bu	uyarı	yeni	değil.” </p>
<p class="calibre1">“Bu	 sonuncusu	 yeni	 lordum.	 Mormont,	 Tekinsiz	 Orman’dan	 bir	 kuş	 gönderip	 saldırı	 altında</p>
<p class="calibre1">olduğunu	 haber	 vermiş.	 O	 zamandan	 sonra	 başka	 kuşlar	 da	 gelmiş	 ama	 hiçbiri	 mektup	 taşımıyormuş. </p>
<p class="calibre1">Bowen	Marsh,	Lord	Mormont’un	bütün	adamlarıyla	birlikte	katledildiğinden	korkuyor.” </p>
<p class="calibre1">Tyrion,	huysuz	tavırları	ve	konuşan	bir	kuşu	olan	yaşlı	Jeor	Mormont’u	seviyordu.	“Bu	kesin	mi?” </p>
<p class="calibre1">diye	sordu. </p>
<p class="calibre1">“Değil,”	 diye	 kabul	 etti	 Pycelle,	 “ama	 bu	 vakte	 kadar	 Mormont’un	 adamlarının	 hiçbiri	 geri dönmemiş.	 Marsh	 onların	 yabanıllar	 tarafından	 öldürüldüğünden	 ve	 sonraki	 adımın	 bizzat	 Sur’a saldırmak	olacağından	endişe	ediyor.”	Cübbesinin	ceplerini	karıştırıp	kâğıdı	buldu.	“Marsh’ın	mektubu burada	lordum,	beş	kralın	tümüne	gönderilmiş	bir	dilekçe.	Adam	istiyor,	gönderebileceğimiz	kadar	çok adam.” </p>
<p class="calibre1">“Beş	 kral?”	 Lord	 Tywin	 öfkelenmişti.	 “Batıdiyar’da	 tek	 kral	 var.	 O	 siyahlı	 aptallar	 Majesteleri tarafından	dikkate	alınmak	istiyorlarsa	bunu	unutmamaya	çalışsınlar.	Cevap	yazdığında	Marslia	Renly’nin öldüğünü,	diğerlerinin	de	hainler	ve	taht	talipleri	olduğunu	söyle.” </p>
<p class="calibre1">“Bunu	 öğrendiklerine	 sevinecekler	 şüphesiz.	 Sur	 bir	 dünya	 uzakta	 ve	 haberler	 onlara	 geç</p>
<p class="calibre1">ulaşıyor.”	Pycelle	başını	yukarı	aşağı	salladı.	“Marslia	istediği	adamlarla	ilgili	ne	söyleyeyim?	Konseyi</p>
<p class="calibre1"><a id="p264"></a>toplamalı	mıyız?” </p>
<p class="calibre1">“Gerek	yok.	Gece	Nöbetçileri	hırsızlardan,	katillerden	ve	gayrimeşru	köylülerden	oluşan	bir	sürü</p>
<p class="calibre1">ama	 bana	 öyle	 geliyor	 ki	 gerekli	 disiplini	 alırlarsa	 tersini	 ispat	 edebilirler.	 Eğer	 Mormont	 gerçekten öldüyse	kara	kardeşler	yeni	bir	Lord	Kumandan	seçmek	zorunda.” </p>
<p class="calibre1">Pycelle,	 Tyrion’a	 aksilik	 dolu	 bir	 bakış	 attı.	 “Mükemmel	 bir	 fikir	 lordum.	 En	 uygun	 adamı biliyorum.	Janos	Slynt.” </p>
<p class="calibre1">Tyrion	bu	fikirden	hiç	hoşlanmamıştı.	“Kara	kardeşler	kendi	kumandanlarını	kendileri	seçer,”	diye</p>
<p class="calibre1">hatırlattı.	 “Lord	 Slynt,	 Sur’da	 yeni.	 Biliyorum;	 onu	 oraya	 ben	 gönderdim.	 Slynt’ten	 daha	 kıdemli	 bir düzine	adam	varken	neden	onu	seçsinler?” </p>
<p class="calibre1">“Çünkü,”	dedi	babası,	Tyrion’in	epey	ahmak	olduğunu	ima	eden	bir	tonla,	“onlara	söylendiği	gibi</p>
<p class="calibre1">oy	vermezlerse,	Sur,	bir	adam	daha	göremeden	erir.” </p>
<p class="calibre1">Evet,	 bu	 işe	 yarayabilir.	 Tyrion	 öne	 eğildi.	 “Janos	 Slynt	 yanlış	 adam	 baba.	 Gölge	 Kule’nin kumandanı	daha	çok	işimize	yarar.	Ya	da	Kıyıdaki	Doğu	Gözcüsü’nün	kumandanı.” </p>
<p class="calibre1">“Gölge	Kule’nin	kumandanı	bir	Mallister.	Doğu	Gözcüsü	bir	demiradamın	elinde.”	Lord	Tywin’in</p>
<p class="calibre1">ses	tonu,	iki	adamın	da	onun	amacına	hizmet	etmeyeceğini	açıkça	anlatıyordu. </p>
<p class="calibre1">Tyrion	inatla,	“Janos	Slynt	bir	kasabın	oğlu,”	diye	hatırlattı	babasına.	“Bizzat	sen	bana	demiştin</p>
<p class="calibre1">ki...” </p>
<p class="calibre1">“Sana	ne	söylediğimi	hatırlıyorum.	Bununla	birlikte	Kara	Kale,	Harrenhal	değil.	Gece	Nöbetçileri</p>
<p class="calibre1">de	kralın	konseyi	değil.	Her	iş	için	bir	alet	ve	her	alet	için	bir	iş	vardır.” </p>
<p class="calibre1">Tyrion’in	 öfkesi	 patladı.	 “Lord	 Janos,	 kendini	 en	 yüksek	 fiyat	 verene	 satacak	 olan	 boş	 bir	 zırh takımı.” </p>
<p class="calibre1">“Bunu	onun	hanesine	bir	artı	olarak	yazarım.	Bizden	daha	yüksek	fiyat	verecek	biri	var	mı?”	dedi</p>
<p class="calibre1">Lord	Tywin.	Pycelle’e	döndü.	“Bir	kuzgun	gönder.	Kral	Joffrey’nin	Lord	Kumandan	Mormont’un	ölümüne</p>
<p class="calibre1">çok	 üzüldüğünü	 fakat	 arazide	 bunca	 asi	 ve	 işgalci	 varken	 Sur	 için	 şimdilik	 adam	 ayıramayacağını	 yaz. </p>
<p class="calibre1">Taht	sağlama	alındığında	meselelerin	çok	farklı	olabileceğini	ima	et...	kralın,	Nöbetin	liderine	tam	itimat duyması	 halinde.	 Mektubun	 sonunda	 Marsh’tan,	 Majestelerinin	 sadık	 dostu	 ve	 hizmetkârı	 Lord	 Janos Slynt’e	kralın	en	içten	selamlarını	iletmesini	iste.	“	“Evet	lordum.”	Pycelle	pörsük	kafasını	bir	kez	daha salladı.	“Mektubu	El’in	emrettiği	gibi	yazacağım,	büyük	bir	memnuniyetle.” </p>
<p class="calibre1">Onun	kafasını	kestirmeliydim	sakallarını	değil,	diye	düşündü	Tyrion.	Janos	Slynt	de	sevgili	dostu</p>
<p class="calibre1">Allar	Deem’le	birlikte	yüzmeye	gitmeliydi.	Tyrion	aynı	aptalca	hatayı	Symon	Gümüşdil’e	yapmamıştı	en azından.	Görüyor	musun	baba?	diye	bağırmak	istedi.	Dersimi	nasıl	da	hızlı	öğrendiğimi	görüyor	musun? </p>
<p class="calibre1"><b class="calibre3">	</b></p>
<p class="calibre1"><a id="p265"></a><b class="calibre3">SAMWELL</b></p>
<p class="calibre1">Aşağıda,	ateşin	yanında	can	çekişen	bir	adam	yatarken	yukarıda,	tavan	arasında	bir	kadın	çığlıklar</p>
<p class="calibre1">içinde	doğum	yapıyordu.	Samwell	Tarly	hangisinden	daha	çok	korktuğunu	bilmiyordu. </p>
<p class="calibre1">Zavallı	Banneni	bir	kürk	yığınıyla	örtmüşler	ve	ateşi	iyice	canlandırmışlardı	ama	Bannen	sadece, </p>
<p class="calibre1">“Üşüyorum.	 Lütfen.	 Çok	 üşüyorum,”	 diyebiliyordu.	 Sam	 ona	 soğan	 çorbası	 içirmeye	 çalışıyordu	 ama Bannen	 yutkunamıyordu.	 Sam	 kaşığı	 Bannenin	 ağzına	 götürdüğü	 anda	 çorba	 adamın	 dudaklarından	 akıp çenesine	dökülüyordu. </p>
<p class="calibre1">“O	adam	ölü.”	Craster	elindeki	sosisi	yerken	umursamaz	gözlerle	Bannen’a	baktı.	“Bana	sorarsan, </p>
<p class="calibre1">onun	ağzına	kaşık	sokacağına	göğsüne	bir	bıçak	sapla,	iyilik	etmiş	olursun.” </p>
<p class="calibre1">“Sorduğumuzu	 hatırlamıyorum.”	 Dev,	 bir	 buçuk	 metreden	 uzun	 değildi	 -gerçek	 adı	 Bedwyck’tiama	buna	rağmen	sert	bir	adamdı.	“Katil,	Crasterin	fikrini	sen	mi	sordun?” </p>
<p class="calibre1">Sam	 ismi	 duyunca	 irkildi	 ama	 başını	 iki	 yana	 salladı.	 Kaşığı	 tekrar	 doldurup	 Bannenin	 ağzına götürdü	ve	dudaklarının	arasına	sokmaya	çalıştı. </p>
<p class="calibre1">“Yemek	ve	ateş,”	diyordu	Dev,	“senden	sadece	bunları	istedik	ve	sen	yemeği	bize	çok	gördün.” </p>
<p class="calibre1">“Ateşi	 de	 çok	 görmediğime	 şükret.”	 Craster	 iri	 bir	 adamdı	 ve	 gece	 gündüz	 giydiği	 pis	 kokulu koyun	postları	yüzünden	daha	da	iri	görünüyordu.	Geniş	ve	basık	bir	burnu	vardı,	ağzının	bir	kenarı	aşağı sarkıktı,	 bir	 kulağı	 eksikti.	 Keçe	 gibi	 saçlarının	 ve	 karmakarışık	 sakallarının	 grisi	 beyaza	 dönüyor olabilirdi	 ama	 adamın	 sert	 ve	 kemikli	 elleri	 hâlâ	 can	 yakacak	 kadar	 güçlü	 görünüyordu.	 “Sizi	 elimden geldiğince	besledim	ama	siz	kargalar	sürekli	açsınız.	Ben	dindar	bir	adamım,	olmasaydım	sizi	kovardım. </p>
<p class="calibre1">Sizin	 gibilerin	 benim	 salonumda	 ölmesine	 ihtiyacım	 olduğunu	 mu	 sanıyorsun?	 Sence	 sizin	 ağızlarınıza ihtiyacım	var	mı	küçük	adam?”	Yabanıl	tükürdü.	“Kargalar.	Bir	karga	bir	adamın	kalesine	ne	zaman	hayır getirdi	sorarım	sana?	Asla.	Asla.” </p>
<p class="calibre1">Bannen’in	ağzının	kenarından	biraz	daha	çorba	aktı.	Sam	yeninin	ucuyla	çorbayı	sildi.	Korucunun</p>
<p class="calibre1">gözleri	 açıktı	 ama	 görmüyordu.	 “Üşüyorum,”	 dedi	 tekrar,	 çok	 zayıf	 bir	 sesle.	 Bir	 üstat	 onu	 nasıl kurtaracağını	bilirdi	fakat	onların	üstadı	yoktu.	Kedge	Akgöz	dokuz	gün	önce,	Sam’in	midesini	bulandıran bir	irin	ve	kan	gölü	akıtarak	Bannen’in	ezik	ayağını	kesmişti	ama	artık	iş	işten	geçmişti.	“Çok	üşüyorum,” </p>
<p class="calibre1">diye	tekrar	etti	solgun	dudaklar. </p>
<p class="calibre1">Salonda,	 yirmi	 perişan	 kara	 kardeş	 yere	 çömelmiş	 ya	 da	 tahta	 sıralara	 oturmuş	 halde	 aynı kıvamsız	soğan	çorbasını	içiyor	ve	sert	ekmek	parçaları	çiğniyordu.	Bazıları	Bannen’dan	ağır	yaralıydı. </p>
<p class="calibre1">Fornio	günlerdir	delirmiş	haldeydi	ve	Sör	Byamin	omzundan	iğrenç	kokulu	sarı	bir	irin	sızıyordu.	Kara Kale’den	 ayrıldıklarında	 Kahverengi	 Bernar;	 Myr	 ateşi,	 hardal	 merhemi,	 yer	 sarımsağı,	 solucanotu, haşhaş,	kralbakın	ve	diğer	şifali	bitkilerle	dolu	heybeler	taşıyordu.	Hatta	acısız	ölüm	hediyesi	veren	tatlı uyku	 bile	 vardı.	 Ama	 Kahverengi	 Bemarr,	 Yumruk’ta	 ölmüştü	 ve	 Üstat	 Aemon’ın	 ilaçlarını	 aramak kimsenin	 aklına	 gelmemişti.	 Aşçı	 olduğu	 için	 Hake	 de	 bitkilerden	 biraz	 anlardı	 ama	 o	 da	 kayıptı.	 Bu yüzden,	 yaralılar	 için	 elden	 geleni	 yapmak	 hayatta	 kalan	 kâhyalara	 düşmüştü	 ve	 onlar	 çok	 az	 şey yapabiliyordu.	 En	 azından	 burada	 ıslak	 değiller,	 ateş	 onları	 ısıtıyor	 ama	 daha	 çok	 yiyeceğe	 ihtiyaçları var. </p>
<p class="calibre1">Hepsinin	 daha	 çok	 yiyeceğe	 ihtiyacı	 vardı.	 Adamlar	 günlerdir	 şikâyet	 ediyordu.	 Düztaban	 Kari, Craster’ın	 gizli	 bir	 kilerinin	 olması	 gerektiğini	 söyleyip	 duruyordu,	 Eski	 Şehirli	 Garth	 da,	 Lord Kumandanin	duyamayacağı	yerlerde	Karl’ı	tekrar	etmeye	başlamıştı.	Sam,	en	azından	yaralı	adamlar	için daha	 besleyici	 bir	 şeyler	 dilenmeyi	 düşünmüştü	 ama	 cesaret	 edememişti.	 Craster’ın	 gözleri	 soğuk	 ve</p>
<p class="calibre1"><a id="p266"></a>acımasızdı,	yabanıl	ne	zaman	Sam’e	doğru	baksa	elleri	seyiriyordu,	bir	yumruğa	dönüşmek	istermiş	gibi. </p>
<p class="calibre1">Buraya	son	geldiğimizde	Şebboy’la	konuştuğumu	biliyor	mu?	diye	merak	etti	Sam.	Şebboy	onu	yanımıza</p>
<p class="calibre1">alacağımızı	söylediğimi	Craster'a	söyledi	mi?	Craster	onu	dövdü	mü? </p>
<p class="calibre1">“Üşüyorum,”	dedi	Bannen.	“Lütfen.	Çok	üşüyorum.” </p>
<p class="calibre1">Craster’ın	 salonundaki	 sıcaklığa	 ve	 dumana	 rağmen	 Sam	 de	 üşüyordu.	 Ve	 yorgunum,	 çok</p>
<p class="calibre1">yorgunum.	Uykuya	ihtiyacı	vardı	ama	ne	zaman	gözlerini	kapasa,	siyah	elleri	ve	parlak	mavi	gözleriyle ona	doğru	yürüyen	ölü	adamları	ve	kar	fırtınasını	görüyordu. </p>
<p class="calibre1">Tavan	 arasındaki	 Şebboy	 insanı	 titreten	 bir	 hıçkırık	 koyverdi,	 sesi	 uzun	 ve	 penceresiz	 salonda yankılandı.	 Crasterin	 daha	 yaşlı	 karılarından	 birinin,	 “Ikın,”	 dediğini	 duydu	 Sam.	 “Daha	 güçlü.	 Daha güçtü.	İşe	yarayacaksa	çığlık	at.”	Şebboy,	Sam’i	irkilten	bir	çığlık	attı. </p>
<p class="calibre1">Craster	bakmak	için	kafasını	çevirdi.	“Şu	cırlamalardan	bıktım,”	diye	bağırdı.	“Kıza	ısırması	için</p>
<p class="calibre1">bir	çaput	verin,	yoksa	yukarı	gelip	ona	yumruğumu	tattıracağım.” </p>
<p class="calibre1">Yapardı,	 Sam	 biliyordu.	 Crasterin	 on	 dokuz	 karısı	 vardı	 ama	 adam	 o	 merdivenleri	 tırmanmaya başladığında	 hiçbiri	 karışmaya	 cesaret	 edemezdi.	 İki	 gece	 önce,	 Craster	 daha	 küçük	 kızlardan	 birini döverken	kara	kardeşler	de	karışmamıştı.	Mırıldanmalar	olmuştu	elbette.	“Kızı	öldürüyor,”	demişti	Garth Yeşilyol.	 Düztaban	 Kari	 gülmüş,	 “O	 küçük	 şekerlemeyi	 istemiyorsa	 bana	 verebilir,”	 demişti.	 Kara Bernarr	 alçak	 ve	 öfkeli	 bir	 sesle	 küfretmişti	 ve	 Rosbyli	 Alan	 dayak	 seslerini	 duymamak	 için	 dışarı çıkmıştı.	 “Onun	 çatısı,	 onun	 kuralları,”	 diye	 hatırlatmıştı	 korucu	 Ronnel	 Harclay.	 “Craster,	 Nöbet dostudur.” </p>
<p class="calibre1">Şebboy’un	 boğuk	 çığlıklarını	 dinlerken,	 dost,	 diye	 düşündü	 Sam.	 Craster,	 karılarını	 ve	 kızlarını demir	 bir	 yumrukla	 yöneten	 acımasız	 bir	 adamdı	 ama	 buna	 rağmen	 kalesi	 bir	 sığınaktı.	 Kardan, yaratıklardan	 ve	 acı	 soğuktan	 kurtularak	 hayatta	 kalan	 az	 sayıda	 kardeş	 geri	 döndüğünde,	 “Donmuş</p>
<p class="calibre1">kargalar,”	 demişti	 Craster	 küçümseyerek.	 “Üstelik	 kuzeye	 giden	 sürü	 kadar	 büyük	 de	 değiller.”	 Bununla birlikte	 onlara	 yatacak	 bir	 yer,	 kardan	 korunacak	 bir	 çatı,	 ısınacak	 bir	 ateş	 vermişti.	 Crasterin	 karıları, kargaların	 midesini	 biraz	 ısıtacak	 sıcak	 şarapla	 dolu	 kupalar	 getirmişti.	 Craster	 onlara,	 “Kahrolası kargalar,”	demişti	ama	onları	beslemişti	aynı	zamanda,	yetersiz	de	olsa	yemekti	işte. </p>
<p class="calibre1">Biz	 misafiriz,	 diye	 hatırlattı	 Sam	 kendine.	 Şebboy	 ona	 ait.	 Onun	 kızı,	 karısı.	 Onun	 çatısı,	 onun kuralı. </p>
<p class="calibre1">Sam,	 Craster	 Kalesi’ni	 ilk	 gördüğünde	 Şebboy	 yalvarmak	 için	 ona	 gelmişti.	 Kız,	 Jon	 Kari bulmaya	giderken	Sam	ona	karnını	gizlemesi	için	siyah	pelerinini	ödünç	vermişti.	Şövalyelerin	kadınları ve	 çocukları	 savunması	 gerekir.	 Kara	 kardeşlerin	 pek	 azı	 şövalyeydi	 ama	 yine	 de...	 Hepimiz	 sözleri söylüyoruz,	diye	düşündü	Sam. </p>
<p class="calibre1">Ben	 diyar	 halkını	 koruyan	 kalkanım.	 Kadın	 kadındır,	 yabanıl	 da	 olsa.	 Ona	 yardım	 etmeliyiz. </p>
<p class="calibre1">Etmeliyiz.	 Şebboy	 çocuğu	 için	 endişeleniyordu,	 bebeğin	 bir	 erkek	 olmasından	 korkuyordu.	 Craster, kızlarını	 karıları	 olmaları	 için	 büyütüyordu	 ama	 adamın	 arazisinde	 ne	 bir	 erkek	 ne	 de	 bir	 erkek	 çocuk vardı.	 Şebboy,	 Crasterin	 erkek	 bebekleri	 tanrılara	 verdiğini	 söylemişti	 Jon’a.	 Tanrılar	 merhamet	 edin, ona	bir	kız	bebek	gönderin,	diye	dua	etti	Sam. </p>
<p class="calibre1">Tavan	arasındaki	Şebboy	çığlığını	yuttu.	“İşte	bu	kadar,”	dedi	bir	kadın.	“Şimdi	bir	daha	ıkın.	Ah, oğlanın	kafasını	görüyorum.” </p>
<p class="calibre1">Kızın,	diye	düşündü	Sam	perişan	bir	halde,	kızın	kafası,	kızın. </p>
<p class="calibre1">“Üşüyorum,”	dedi	Bannen	zayıf	bir	sesle.	“Lütfen,	çok	üşüyorum.”	Sam	kaseyle	kaşığı	bir	kenara</p>
<p class="calibre1">bırakıp	can	çekişen	adamın	üstüne	bir	kürk	daha	attı,	ateşe	bir	odun	daha	koydu.	Şebboy	bağırdı	ve	hızlı nefesler	almaya	başladı.	Craster	sert	ve	siyah	sosisini	çiğnedi.	Kendisi	ve	karıları	için	sosisi	vardı	ama Nöbet	 için	 olmadığını	 söylemişti.	 “Kadınlar,”	 diye	 sızlandı.	 “Şu	 feryatları...	 bir	 zamanlar	 sekiz	 yavru doğurup	 gıkını	 bile	 çıkarmayan	 şişman	 bir	 domuzum	 vardı.”	 Kafasını	 çevirip	 aşağılama	 dolu	 gözlerle</p>
<p class="calibre1"><a id="p267"></a>Sam’e	baktı.	“Neredeyse	senin	kadar	şişmandı	delikanlı.	Katil.”	Güldü. </p>
<p class="calibre1">Sam’in	dayanabileceğinden	fazlaydı	bu.	Sam,	sert	toprak	zeminde	uyuyan,	oturan,	ölen	adamların</p>
<p class="calibre1">üstünden	 atlayıp	 çevresinden	 dolaşarak	 hantal	 adımlarla	 ateş	 çukurundan	 uzaklaştı.	 Duman,	 çığlıklar	 ve inlemeler	yüzünden	bayılacakmış	gibi	hissediyordu.	Craster	için	kapı	görevi	gören	geyik	derisi	kanatları itip	dışarı	çıktı. </p>
<p class="calibre1">Öğleden	sonraydı,	hava	bulutluydu	ama	salonun	karanlığından	sonra	Sam’in	gözlerini	kör	etmeye</p>
<p class="calibre1">yetecek	kadar	parlaktı.	Birkaç	kar	yığını	çevredeki	ağaçların	dallarını	aşağı	çekiyor,	altın	ve	kızıl	renkli tepeleri	 örtüyordu	 ama	 önceye	 nazaran	 daha	 az	 kar	 vardı.	 Fırtına	 dinmişti	 ve	 Craster	 Kalesi’nde	 geçen günler...	 tamam,	 belki	 sıcak	 değildi	 ama	 acı	 soğuk	 da	 sayılmazdı.	 Sam,	 kesekle	 kaplı	 kaim	 çatının kenarlarındaki	 buz	 saçaklarından	 eriyip	 akan	 suların	 yumuşak	 pıt	 pıt	 pıt	 seslerini	 duyabiliyordu.	 İçini titreten	derin	bir	nefes	çekip	etrafa	bakındı. </p>
<p class="calibre1">Batı	 yönünde	 Ollo	 Budakparmak	 ve	 Tim	 Taş	 at	 sıralarının	 aralarında	 geziyor,	 sağ	 kalan</p>
<p class="calibre1">hayvanlara	yem	ve	su	veriyorlardı. </p>
<p class="calibre1">Rüzgâr	 yönündeki	 diğer	 kardeşler,	 yola	 devam	 edemeyecek	 kadar	 zayıf	 olduğuna	 karar	 verilen hayvanları	yüzüp	parçalıyordu.	Bir	düzine	ateş	çukurundan	mavi	gri,	kalın	duman	parmakları	yükselirken mızrakçılar	 ve	 okçular	 toprak	 setlerin	 arkasında	 devriye	 geziyordu;	 ormanda	 saklanan	 şeylere	 karşı Crasterin	tek	savunması	bu	setlerdi.	Sam,	ormanda	çalışan	baltaların	yankılarını	duyabiliyordu;	bir	grup adam	 ateşleri	 bütün	 gece	 canlı	 tutabilmek	 için	 odun	 kesiyordu.	 Geceler	 kötü	 vakitlerdi.	 Karanlık olduğunda.	Ve	soğuk. </p>
<p class="calibre1">Craster	 Kalesinde	 kaldıkları	 süre	 içinde	 bir	 saldırı	 olmamıştı.	 Ne	 yaratıklar	 ne	 de	 Ötekiler tarafından.	Craster	olmayacağını	söylemişti.	“Dindar	bir	adamın	böyle	şeylerden	korkmasına	gerek	yok. </p>
<p class="calibre1">Bir	 zamanlar	 etrafı	 koklamak	 için	 geldiğinde	 bu	 kadarını	 Mance	 Rayder’a	 da	 söylemiştim.	 Beni	 hiç dinlemedi,	 kılıçlarınız	 ve	 kahrolası	 ateşlerinizle	 siz	 kargalar	 da	 dinlemediniz.	 Beyaz	 soğuk	 geldiğinde bunların	 size	 hiç	 faydası	 olmaz.	 O	 zaman	 size	 sadece	 tanrılar	 yardım	 edebilir.	 Tanrılarla	 bir	 an	 önce uzlaşsanız	iyi	olur.” </p>
<p class="calibre1">Şebboy	 da	 beyaz	 soğuktan	 bahsetmişti	 ve	 Crasterin	 tanrılara	 ne	 çeşit	 kurbanlar	 sunduğunu söylemişti.	 Sam	 duyduğunda	 Crasteri	 öldürmek	 istemişti.	 Sur’un	 ötesinde	 kanunlar	 yok,	 diye	 hatırlattı kendine.	Ve	Craster,	Nöbet'in	dostu. </p>
<p class="calibre1">Saz	ve	toprak	kalenin	arkasından	dağınık	bağrışmalar	yükseldi.	Sam	bakmak	için	gitti.	Ayaklarının</p>
<p class="calibre1">altındaki	 zemin	 erimiş	 karla	 ve	 Efkârlı	 Edd’in	 dışkı	 olduğunu	 iddia	 ettiği	 yumuşak	 çamurla	 kaplıydı. </p>
<p class="calibre1">Dışkıdan	 daha	 koyuydu	 gerçi,	 Samin	 çizmelerini	 öyle	 sert	 çekiyordu	 ki	 Sam	 bir	 tekinin	 gevşediğini hissetti. </p>
<p class="calibre1">Bir	sebze	bahçesinin	ve	boş	bir	koyun	ağılının	arkasında,	bir	düzine	kara	kardeş	ot	ve	samandan</p>
<p class="calibre1">yaptıkları	 hedefe	 ok	 fırlatıyordu.	 Tatlı	 Donnel	 dedikleri	 uzun	 boylu	 sarışın	 kâhya,	 elli	 metre	 mesafeden hedefin	tam	gözüne	bir	ok	sapladı.	“Hadi	bunu	geç	yaşlı	adam,”	dedi	Donnel. </p>
<p class="calibre1">“Evet,	 geçeceğim.”	 Kambur,	 gri	 sakallı,	 derileri	 ve	 kolları	 sarkık	 bir	 adam	 olan	 Ulmer	 işaretli yere	 yürüyüp	 sadağından	 bir	 ok	 çıkardı.	 Gençliğinde	 hayduttu,	 kötü	 şöhretli	 Kurt	 Ormanı	 Kardeşliğinin üyesiydi.	 Bir	 zamanlar	 Dome	 Prensesinin	 dudaklarından	 bir	 öpücük	 çalmak	 için	 Kral	 Muhafızlarindan Beyaz	 Boğa’nın	 eline	 bir	 ok	 sapladığını	 iddia	 ediyordu.	 Bir	 sandık	 dolusu	 altın	 ejderhayla	 birlikte prensesin	mücevherlerini	de	çalmıştı	ama	sarhoşken	böbürlenmekten	hoşlandığı	şey	o	öpücüktü. </p>
<p class="calibre1">Ulmer	yaz	ipeği	kadar	yumuşak	hareketlerle	oku	taktı,	çekti	ve	bıraktı.	Ok,	Donnel	Hill’in	okunun</p>
<p class="calibre1">bir	santim	iç	tarafından	hedefe	saplandı.	“Bu	işe	yarar	mı	delikanlı?”	dedi	Ulmer	geri	çekilerek. </p>
<p class="calibre1">“Yeterince	iyi,”	dedi	genç	adam	kin	dolu	bir	sesle.	“Rüzgâr	sana	yardım	etti.	Ben	ok	saldığımda</p>
<p class="calibre1">daha	şiddetli	esiyordu.” </p>
<p class="calibre1">“O	halde	rüzgârı	da	hesaba	katmalıydın.	İyi	bir	gözün	ve	dengeli	bir	elin	var	ama	bir	Kral	Ormanı</p>
<p class="calibre1"><a id="p268"></a>adamını	 geçebilmek	 için	 bundan	 çok	 daha	 fazlası	 gerek.	 Yay	 germeyi	 bana	 Dengeci	 Dick	 öğretti	 ve yeryüzünde	ondan	iyi	bir	yaycı	yaşamamıştır.	Ben	sana	Dick’i	anlatmış	mıydım?” </p>
<p class="calibre1">“Sadece	 üç	 yüz	 kere.”	 Kara	 Kale’deki	 her	 adam,	 bir	 zamanların	 meşhur	 haydut	 çetesinin</p>
<p class="calibre1">hikâyelerini	duymuştu;	Simon	Toyne	ve	Gülümseyen	Şövalye,	Üç	Kez	Asılmış	Oswyn	Uzunboyun,	Beyaz</p>
<p class="calibre1">Geyik	 Wenda,	 Dengeci	 Dick,	 Büyük	 Göbekli	 Ben	 ve	 diğerleri.	 Kendine	 bir	 kaçış	 arayan	 Tatlı	 Donnel etrafına	bakınırken	çamurun	içinde	dikilen	Sam’i	gördü.	“Katil,”	diye	seslendi.	“Gel,	bize	Öteki’ni	nasıl öldürdüğünü	göster.”	Porsuk	ağacından	yapılmış	uzunyayı	Sam’e	doğru	uzattı. </p>
<p class="calibre1">Sam	 kızardı.	 “Ok	 değildi,	 hançerdi,	 ejderhacamından...”	 Yayı	 alırsa	 neler	 olacağını	 biliyordu. </p>
<p class="calibre1">Hedefi	 kaçıracak	 ve	 oku	 setin	 üzerinden	 uçurup	 ağaçların	 içine	 gönderecekti.	 Sonra	 da	 kahkahaları duyacaktı. </p>
<p class="calibre1">“Sorun	değil,”	dedi	bir	diğer	iyi	yaycı	Rosbyli	Alan.	“Hepimiz	Katil’in	ok	fırlatışını	görmek	için</p>
<p class="calibre1">sabırsızlanıyoruz.	Öyle	değil	mi	delikanlılar?” </p>
<p class="calibre1">Sam	onlarla	yüzleşemezdi;	alaycı	gülümsemeler,	kötü	niyetli	küçük	şakalar,	gözlerdeki	aşağılama. </p>
<p class="calibre1">Geldiği	 yoldan	 geri	 gitmek	 için	 döndü	 ama	 sağ	 ayağı	 çamura	 gömüldü,	 ayağını	 çamurdan	 kurtarmaya çalışırken	 çizmesi	 çıktı.	 Çizmeyi	 çamurdan	 kurtarmak	 için	 dizlerinin	 üstüne	 çökmek	 zorunda	 kaldı, kahkahalar	 kulağında	 çınlıyordu.	 Sam	 sonunda	 kaçabildiğinde,	 giydiği	 kat	 kat	 çoraba	 rağmen	 kar	 suları ayaklarına	 işlemişti.	 Nafile,	 diye	 düşündü	 Sam	 sefil	 halde.	 Babam	 benim	 gerçeğimi	 gördü.	 Onca	 cesur adam	ölmüşken	benim	yaşamaya	hakkım	yok. </p>
<p class="calibre1">Grenn,	kale	kapısının	güneyindeki	ateş	çukuruyla	ilgileniyordu,	ağaç	kütüklerini	parçalara	ayıran</p>
<p class="calibre1">delikanlının	 belinden	 yukarısı	 çıplaktı	 ve	 yüzü	 harcadığı	 güç	 yüzünden	 kızarmıştı,	 bedenindeki	 ter buharlaşıyordu.	“Çizmeni	Ötekiler	mi	aldı	Katil?” </p>
<p class="calibre1">Sen	de	mi?	“Çamur	aldı.	Lütfen	bana	öyle	deme.” </p>
<p class="calibre1">“Neden?”	Grenn’in	şaşkınlığı	samimiydi.	“İyi	bir	isim	ve	sen	bu	ismi	hakkınla	kazandın.” </p>
<p class="calibre1">Pyp	her	zaman,	Grenn’in	bir	kale	duvarı	kadar	kalın	olduğunu	söyleyip	dalga	geçerdi,	Sam	sabırla</p>
<p class="calibre1">açıkladı.	“Bu	bana	korkak	demenin	farklı	bir	yolu	sadece,”	dedi,	sol	ayağının	üstünde	durmuş	sağ	ayağını çizmesine	sokmaya	çalışıyordu.	“Benimle	alay	ediyorlar,	‘Dev’	diyerek	Bedwyck’le	alay	ettikleri	gibi.” </p>
<p class="calibre1">“Ama	 Bedwyck	 bir	 dev	 değil,”	 dedi	 Grenn,	 “Paul	 de	 asla	 minik	 olmadı.	 Belki	 süt	 emen	 bir bebekken	minikti	ama	sonrasında	değil.	Buna	karşılık	sen	Öteki’ni	öldürdün,	yani	aynı	şey	değil.”	“Ben sadece...	Ben	asla...	Ben	korkuyorduml” </p>
<p class="calibre1">“Benden	çok	korkmuyordun.	Pyp	benim	korkmayacak	kadar	aptal	olduğumu	söylüyor	ama	ben	de</p>
<p class="calibre1">herkes	 kadar	 korkuyorum.”	 Grenn	 eğildi,	 parçaladığı	 kütüğü	 kaldırıp	 ateşe	 attı.	 “Eskiden,	 ne	 zaman onunla	dövüşmek	zorunda	kalsam	Jon’dan	korkardım.	O	çok	hızlıydı	ve	beni	öldürmeye	niyetliymiş	gibi dövüşüyordu.”	 Ateşin	 içindeki	 yeşil	 ve	 nemli	 odun	 alev	 almadan	 önce	 tütmeye	 başladı.	 “Ama	 bunu	 hiç söylemedim.	 Bazen	 herkesin	 cesur	 rolü	 oynadığını	 ama	 gerçekte	 hiçbirimizin	 öyle	 olmadığını düşünüyorum.	 Belki	 de	 rol	 yaparak	 cesur	 olunuyordur,	 bilmiyorum.	 Bırak	 sana	 Katil	 desinler,	 kimin umurunda?” </p>
<p class="calibre1">“Sör	 Alliser’in	 sana	 Öküz	 demesinden	 hiç	 hoşlanmıyordun.”	 “O	 benim	 iri	 ve	 aptal	 olduğumu söylüyordu.”	Grenn	sakalını	kaşıdı.	“Mesela	Pyp	bana	Öküz	demek	isteseydi	diyebilirdi.	Sen	veya	Jon	da öyle.	Öküz	sert	ve	güçlü	bir	hayvandır,	yani	o	kadar	da	kötü	bir	isim	değil,	ben	gerçekten	iriyim	ve	daha da	 irileşiyorum.	 Katil	 Sam	 olmayı	 Sör	 Domuzcuk	 olmaya	 yeğlemez	 misin?”	 “Neden	 sadece	 Samwell Tarly	 olamıyorum?”	 Sam,	 henüz	 parçalanmamış	 ıslak	 bir	 kütüğün	 üstüne	 yığılır	 gibi	 oturdu.	 “Öteki’ni öldüren	 ejderhacamıydı.	 Ben	 değildim,	 ejderhacamıydı.”	 Onlara	 söylemişti	 Sam.	 Hepsine	 söylemişti. </p>
<p class="calibre1">Bazıları	ona	inanmamıştı,	bunu	biliyordu.	Kama,	Sanie	kamasını	gösterip,	“Benim	demirim	var,	camla	ne işim	olur?”	demişti.	Kara	Bernarr	ve	üç	Garth,	hikâyeyi	baştan	sonra	şüpheli	bulduklarını	belli	etmişlerdi ve	Sistertonlu	Rolley	açıkça	konuşup,	“Bence	kıpırdayan	çalıları	bıçakladın,	bıçakladığın	şeyin	çalıların</p>
<p class="calibre1"><a id="p269"></a>arkasında	sıçan	Minik	Paul	olduğunu	anladığında	da	bu	yalanı	uydurdun,”	demişti. </p>
<p class="calibre1">Ama	 Dywen	 ve	 Edd	 dinlemiş,	 Sam’le	 Grenn’i	 Lord	 Kumandanla	 konuşmaya	 zorlamışlardı. </p>
<p class="calibre1">Kumandan	 bütün	 hikâye	 boyunca	 kaşlarını	 çatmış	 ve	 zor	 sorular	 sormuştu	 ama	 Mormont	 olası	 bir menfaati	 görmezden	 gelmeyecek	 kadar	 ihtiyatlı	 bir	 adamdı.	 Yeterli	 olmamasına	 rağmen	 Sam’in çıkınındaki	 bütün	 ejderhacamlarını	 istemişti.	 Jon’un	 Yumruk’un	 altında	 gömülü	 bulduğu	 zulayı düşündükçe	ağlamak	istiyordu	Sam.	Hançer	bıçakları,	mızrak	uçları	ve	en	az	iki	yüz	ya	da	üç	yüz	tane	ok ucu	vardı.	Jon	kendine,	Sam’e	ve	Lord	Kumandan’a	hançerler	yapmıştı.	Sam’e	bir	mızrak	ucu,	eski	bir boynuz	ve	biraz	ok	ucu	vermişti.	Grenn	de	bir	avuç	dolusu	ok	ucu	almıştı	ama	hepsi	buydu. </p>
<p class="calibre1">Şimdi	 ellerinde	 sadece	 Mormont’un	 hançeri	 ve	 Sam’in	 Gremie	 verdiği	 hançer	 vardı,	 ayrıca	 on dokuz	 ok	 ve	 ejderhacamından	 ucu	 olan	 bir	 uzun	 mızrak.	 Devriyeler	 nöbet	 değişimlerinde	 mızrağı birbirlerine	 teslim	 ediyorlardı,	 Mormont	 okları	 en	 iyi	 yaycıları	 arasında	 bölüştürmüştü.	 Mırmır	 Bili, Garth	Boztüy,	Ronnel	Harclay,	Tatlı	Donnel	Hill	ve	Rosbyli	Alan’da	üçer	ok	vardı;	Ulmer’da	dört.	Ama bütün	 okları	 hedefe	 saplasalar	 bile,	 nihayetinde	 diğer	 yaycılar	 gibi	 ateş	 okları	 fırlatmak	 zorunda kalacaklardı.	Yumruk’ta	yüzlerce	ateş	oku	fırlatmışlardı	ama	yaratıklar	gelmeye	devam	etmişti. </p>
<p class="calibre1">Yeterli	olmayacak,	diye	düşündü	Sam.	Crasterin	eğimli	çamıır	setleri	ve	eriyen	kar,	çemberduvarı</p>
<p class="calibre1">aşmak	için	Yumruk’un	çok	daha	dik	yokuşlarını	tırmanan	yaratıkları	yavaşlatmaya	yetmezdi,	Ve	bu	sefer yaratıkların	 karşısında	 düzenli	 hatlar	 oluşturmuş	 ÜÇ	 yüz	 kara	 kardeş	 yerine,	 dokuzu	 dövüşemeyecek kadar	 ağır	 yaralı	 kırk	 bir	 perişan	 felaketzede	 olacaktı.	 Yumruk’tan	 kurtulmayı	 başaran	 altmış	 küsür adamın	kırk	dördü	fırtınadan	çıkıp	Craster	Kalesi’ne	girmişti	ama	üçü	yaralan	yüzünden	ölmüştü,	Bannen da	dördüncü	olacaktı. </p>
<p class="calibre1">“Sence	yaratıklar	gitti	mi?”	diye	sordu	Sam,	Grenn’e. </p>
<p class="calibre1">“Sadece	soğuk	olduğunda	geliyorlar.” </p>
<p class="calibre1">“Evet,”	dedi	Sam,	“ama	yaratıkları	getiren	soğuk	mu	yoksa	yaratıklar	mı	soğuğu	getiriyor?” </p>
<p class="calibre1">“Kimin	umurunda?”	Grenn’in	baltası	havaya	kıymıklar	saçtı.	“Birlikte	geliyorlar,	önemli	olan	bu. </p>
<p class="calibre1">Hey,	 şimdi	 ejderhacamının	 onları	 öldürdüğünü	 bildiğimize	 göre	 hiç	 gelmezler	 belki	 de.	 Belki	 de	 onlar bizden	korkuyordur	artık!” </p>
<p class="calibre1">Sam	buna	inanabilmek	isterdi	ama	ona	öyle	geliyordu	ki	insan	öldüğünde	korkunun;	acıdan,	aşktan</p>
<p class="calibre1">ya	da	görevden	fazla	anlamı	kalmıyordu.	Kollarını	bacaklarına	doladı.	Kat	kat	yünün,	derinin	ve	kürkün altında	terliyordu.	Ejderhacamı	ormandaki	o	solgun	şeyi	eritmişti,	bu	doğruydu...	ama	Grenn,	ejderhacamı yaratıklara	 da	 aynı	 şeyi	 yapacakmış	 gibi	 konuşuyordu.	 Bunu	 bilmiyoruz,	 diye	 düşündü	 Sam.	 Aslında hiçbir	 şey	 bilmiyoruz.	 Jon	 burada	 olsaydı	 keşke.	 Sam,	 Grenn’i	 seviyordu	 ama	 onunla	 Jon’la	 konuştuğu gibi	 konuşamıyordu.	 Jon	 bana	 Katil	 demezdi,	 biliyorum.	 Onunla	 Şebboy’un	 bebeği	 hakkında	 da konuşabilirdim.	Jon,	Qhorin	Yarımel’le	birlikte	gitmişti	ve	o	zamandan	beri	ondan	haber	alamamışlardı. </p>
<p class="calibre1">Onun	da	ejderhacamından	bir	hançeri	var	ama	onu	kullanmayı	akıl	etti	mi?	Donmuş	bir	dağ	geçidinde	ölü olarak	yatıyor	mu...	ya	da	daha	kötüsü,	ölü	ve	yürüyor	mu? </p>
<p class="calibre1">Tanrıların	 Jon	 Kari	 ve	 Banneni	 alıp	 onu	 bırakmak	 istemesinin	 sebebini	 anlamıyordu	 Sam;	 o beceriksiz	bir	korkaktı.	Altını	üç	kez	pisletip	kılıcını	kaybettiği	Yumruk’ta	ölmüş	olmalıydı.	Minik	Paul gelip	 onu	 taşımasa	 ormanda	 ölebilirdi.	 Keşke	 hepsi	 bir	 rüya	 olsaydı.	 O	 zaman	 uyanabilirdim.	 İlk İnsanlar’ın	 Yumruğu’nda	 uyanmak	 ve	 bütün	 kardeşlerini,	 hatta	 Jon’la	 Hayaleti	 yanında	 bulmak	 ne	 güzel olurdu.	 Ya	 da	 daha	 iyisi,	 Sur’un	 arkasındaki	 Kara	 Kale’de	 uyanmak	 ve	 Uçparmak	 Hobb’un	 yaptığı, ortasında	 koca	 bir	 kaşık	 yağ	 eriyen	 bir	 kâse	 buğday	 püresini	 bir	 topak	 balla	 yemek	 için	 ortak	 salona gitmekti.	Yemeğin	düşüncesi	bile	Sam’in	boş	midesini	guruldattı. </p>
<p class="calibre1">“Kar” </p>
<p class="calibre1">Sam	 başını	 sese	 doğru	 kaldırdı.	 Lord	 Kumandan	 Mormont’un	 kuzgunu	 geniş	 siyah	 kanatlarıyla havayı	döverek	ateşin	etrafında	daireler	çiziyordu. </p>
<p class="calibre1"><a id="p270"></a>“Kar”	diye	gakladı	kuş.	“Kar,	kar” </p>
<p class="calibre1">Kuzgun	 nereye	 gitse	 çok	 geçmeden	 Mormont	 da	 gelirdi.	 Lord	 Kumandan	 atının	 sırtında,	 yaşlı Dywen	 ve	 Thoren	 Smalhvood’un	 yerini	 alan	 tilki	 suratlı	 korucu	 Ronnel	 Harclay’in	 arasında	 ağaçların altından	çıktı.	Kapıdaki	mızrakçı	kimlik	sormak	için	seslendiğinde	Yaşlı	Ayı	huysuz	bir	şekilde	karşılık verdi,	“Seni	yedi	cehenneme	gidesice,	ormana	kim	gider	sence?	Gözlerini	Ötekiler	mi	aldı?”	Birinde	bir koç	 kafatası,	 diğerinde	 bir	 ayı	 kafatası	 olan	 kapı	 direklerinin	 arasından	 geçti,	 sonra	 dizginlerini	 çekip yumruğunu	havaya	kaldırdı	ve	ıslık	çaldı.	Islığı	duyan	kuzgun	uçup	adamın	koluna	kondu. </p>
<p class="calibre1">Sam,	Ronnel	Harclay’in,	“Lordum,”	dediğini	duydu.	“Sadece	yirmi	iki	bineğimiz	var	ve	yarısının</p>
<p class="calibre1">Sur’a	varabileceğinden	emin	değilim.” </p>
<p class="calibre1">“Bunu	 biliyorum,”	 diye	 homurdandı	 Mormont.	 ‘Yine	 de	 gitmek	 zorundayız.	 Craster	 bunu	 açıkça söyledi.”	 Bulutların	 güneşi	 gizlediği	 batıya	 yönüne	 baktı.	 “Tanrılar	 bize	 zaman	 tanıdı...	 ama	 ne	 kadar?” </p>
<p class="calibre1">Mormont	kuzgununu	tekrar	havaya	fırlatarak	eyerinden	indi.	Sam’i	o	zaman	gördü	ve	bağırdı,	“Tarly!” </p>
<p class="calibre1">“Ben?”	Sam	hantalca	ayağa	kalktı. </p>
<p class="calibre1">“Ben?”	Kuzgun	yaşlı	adamın	başına	kondu.	“Ben?” </p>
<p class="calibre1">“Adın	Tarly	mi?	Buralarda	bir	kardeşin	var	mı?	Evet,	sen.	Ağzını	kapat	ve	benimle	gel.” </p>
<p class="calibre1">“Sizinle	mi	geleyim?”	Kelimeler	Sam’in	ağzından	bir	cırlama	şeklinde	yuvarlandı. </p>
<p class="calibre1">Lord	 Kumandan	 Mormont,	 Sam’e	 utandırıcı	 bir	 bakış	 attı.	 “Sen	 Gece	 Nöbetçilerinin	 adamısın. </p>
<p class="calibre1">Sana	 her	 bakışımda	 pantolonunu	 pisletmemeye	 çalış.	 Gel	 dedim.”	 Mormont’un	 botları	 çamurun	 içinde ıslak	 sesler	 çıkarıyordu,	 Sam	 yaşlı	 adama	 yetişmek	 için	 hızlı	 yürümek	 zorundaydı.	 “Şu	 senin ejderhacamını	düşünüyordum,”	dedi	Lord	Kumandan. </p>
<p class="calibre1">“Benim	değil,”	dedi	Sam. </p>
<p class="calibre1">“O	zaman	Jon	Karin.	Eğer	ihtiyacımız	olan	şey	ejderhacamıysa	neden	elimizde	yalnızca	iki	tane</p>
<p class="calibre1">var?	Sur’daki	her	adam,	yemin	ettiği	gün	bir	ejderhacamıyla	silahlanmalı.” </p>
<p class="calibre1">“Bilmiyorduk...	” </p>
<p class="calibre1">“Bilmiyorduk!	Ama	bir	zamanlar	biliyor	olmalıydık.	Gece	Nöbetçileri	asıl	amacını	unuttu	Tarly. </p>
<p class="calibre1">Hayvan	postları	giyen	vahşilerin	kadınları	çalmasını	engellemek	için	iki	yüz	on	beş	metre	yüksekliğinde bir	 duvar	 inşa	 etmezsin.	 Sur,	 diyar	 halkım	 korumak	 için	 yapıldı...	 ve	 onları	 diğer	 insanlardan	 korumak için	değil,	işin	doğrusu	diğer	insanlar	dediğin	de	yabanıllar.	Çok	uzun	yıllardır,	yüzlerce,	binlerce	yıldır gerçek	 düşmanımızı	 gözden	 kaçırdık	 Tarly.	 Düşman	 şimdi	 burada	 ve	 biz	 onunla	 nasıl	 dövüşeceğimizi bilmiyoruz.	Ejderhacamı	sıradan	insanların	söylediği	gibi	ejderhalar	tarafından	mı	yapılıyor?” </p>
<p class="calibre1">“Ü-üstatlar	öyle	olmadığını	 düşünür,”	diye	kekeledi	 Sam.	“Üstatlar	bu	 camın	dünyanın	ateşinden</p>
<p class="calibre1">geldiğini	söyler.	Ona	obsidiyen	derler.” </p>
<p class="calibre1">Mormont	 homurdandı.	 “Limon	 turtası	 bile	 diyebilirler,	 umrumda	 değil.	 Eğer	 senin	 iddia	 ettiğin gibi	öldürebiliyorsa	daha	fazlasını	istiyorum.” </p>
<p class="calibre1">Sam	tökezledi.	“Jon,	Yumruk’ta	daha	fazlasını	bulmuştu.	Yüzlerce	mızrak	ve	ok	ucu...” </p>
<p class="calibre1">“Söylemiştin.	 Oradaki	 camların	 bize	 faydası	 yok.	 Lanet	 Yumruk’a	 tekrar	 gidebilmek	 için, </p>
<p class="calibre1">Yumruk’a	 gidene	 kadar	 sahip	 olamayacağımız	 silahları	 kuşanmış	 olmamız	 gerekir.	 Üstelik	 uğraşmamız gereken	yabanıllar	var	hâlâ.	Ejderhacamını	başka	bir	yerden	bulmalıyız.” </p>
<p class="calibre1">Sam	yabanılları	neredeyse	unutmuştu,	o	zamandan	beri	çok	fazla	şey	olmuştu.	“Ormanın	çocukları</p>
<p class="calibre1">ejderhacamından	 bıçaklar	 kullanırdı,”	 dedi.	 “Onlar	 obsidiyeni	 nerede	 bulacaklarını	 bilirdi.”	 “Ormanın çocuklarının	 hepsi	 öldü,”	 dedi	 Mormont.	 “İlk	 İnsanlar	 onların	 yarısını	 bronz	 bıçaklarla	 öldürdü,	 işin kalanını	demir	bıçaklarla	Andallar	halletti.	Bir	cam	hançer	nasıl...” </p>
<p class="calibre1">Craster,	geyik	derisi	kanatların	arasından	çıktığında	Yaşlı	Ayının	sözü	kesildi.	Yabanıl,	kahverengi çürük	dişlerle	dolu	ağzını	göstererek	gülümsedi.	“Bir	oğlum	oldu.” </p>
<p class="calibre1">“Oğlum,”	diye	gakladı	Mormont’un	kuzgunu.	“Oğlum,	oğlum,	oğlum.” </p>
<p class="calibre1"><a id="p271"></a>Lord	 Kumandanın	 yüzü	 sertti.	 “Senin	 için	 sevindim.”	 “Sevindin	 demek?	 Ben,	 sen	 ve	 seninkiler gidince	sevineceğim.	Vakti	geldi	de	geçiyor	bence.” </p>
<p class="calibre1">‘Yaralılarımız	yeterince	güç	toplar	toplamaz...” </p>
<p class="calibre1">“Bundan	daha	fazla	güçlenemezler	yaşlı	karga,	bunu	ikimiz	de	biliyoruz.	Onlar	ölüyor,	öldüklerini</p>
<p class="calibre1">biliyorsun,	kahrolası	boğazlarını	kes	ve	işi	bitir.	Miden	almıyorsa	onları	burada	bırak,	ben	hallederim.” </p>
<p class="calibre1">Lord	 Kumandan	 Mormont	 kabardı.	 “Thoren	 Smallwood	 senin	 Nöbet	 dostu	 olduğunu	 iddia</p>
<p class="calibre1">etmişti...” </p>
<p class="calibre1">“Evet,”	 dedi	 Craster,	 “Sana	 ayırabildiğim	 her	 şeyi	 verdim	 ama	 kış	 yaklaşıyor,	 şimdi	 doyurmam gereken	bir	ağız	daha	var	üstelik.”	“Onu	alabiliriz,”	dedi	tiz	bir	ses. </p>
<p class="calibre1">Crasterin	kafası	döndü.	Gözleri	kısıldı.	Adam,	Sam’in	ayağına	tükürdü.	“Sen	ne	dedin	Katil?” </p>
<p class="calibre1">Sam	 ağzını	 açıp	 kapadı.	 “Ben...	 ben...	 ben	 sadece...	 onu	 istemiyorsanız...	 doyurmak	 için...	 kış</p>
<p class="calibre1">yaklaşırken...	biz...	biz	onu	alabiliriz	ve...” </p>
<p class="calibre1">“Benim	oğlum.	Benim	kanım.	Onu	siz	kargalara	vereceğimi	mi	düşünüyorsun?” </p>
<p class="calibre1">“Ben	sadece	düşündüm	ki...”	Hiç	oğlun	yok,	onları	veriyorsun,	Şebboy	bu	kadarını	söyledi,	onları</p>
<p class="calibre1">ormana	bırakıyorsun,	bu	yüzden	burada	sadece	karıların	ve	karın	olmak	için	büyüyen	kızların	var. </p>
<p class="calibre1">“Sessiz	ol	Sam,”	dedi	Lord	Kumandan	Mormont.	“Yeterince	konuştun.	Fazla	konuştun.	İçeri.” </p>
<p class="calibre1">“Ll-	lordum...” </p>
<p class="calibre1">“İçeri!” </p>
<p class="calibre1">Yüzü	 kıpkırmızı	 kesilen	 Sam	 geyik	 derisi	 kanatları	 itip	 salonun	 karanlığına	 döndü.	 “Sen	 nasıl büyük	 bir	 aptalsın?”	 dedi	 yaşlı	 adanı	 içeride.	 “Craster	 çocuğu	 bize	 verse	 bile,	 çocuk	 biz	 Sur’a varamadan	ölür.	Kara	ne	kadar	ihtiyacımız	varsa	yeni	doğmuş	bir	bebeğe	de	o	kadar	ihtiyacımız	var.	Şu koca	memelerinde	onu	besleyecek	sütün	var	mı?	Yoksa	anneyi	de	almayı	mı	düşünüyordun?” </p>
<p class="calibre1">“Kız	gelmek	istiyor,”	dedi	Sam.	“Bana	yalvardı...” </p>
<p class="calibre1">Mormont	 elini	 kaldırdı.	 “Daha	 fazla	 dinlemek	 istemiyorum	 Tarly.	 Sana	 Craster’ın	 karılarından uzak	durman	söylendi.” </p>
<p class="calibre1">“O	Crasterin	kızı,”	dedi	Sam	zayıf	bir	sesle. </p>
<p class="calibre1">“Gidip	Bannen’a	bak.	Şimdi.	Beni	kızdırmadan	önce.”	“Tamam	lordum.”	Sam	titreyerek	uzaklaştı. </p>
<p class="calibre1">Ama	ateşin	yanına	vardığında,	Bannen’ın	başını	kürk	bir	cübbeyle	örten	Devi	gördü.	“Üşüdüğünü</p>
<p class="calibre1">söyledi,”	dedi	minik	adam.	“Umarım	sıcak	bir	yere	gitmiştir.” </p>
<p class="calibre1">“Yarası...”	dedi	Sam. </p>
<p class="calibre1">“Boş	 ver	 yarasını.”	 Kama,	 ayağıyla	 cesedi	 dürttü.	 “Onun	 ayağı	 yaralıydı.	 Benim	 köyümde	 tek ayağını	kaybeden	bir	adam	vardı.	Doksan	dört	yaşma	kadar	yaşadı.” </p>
<p class="calibre1">“Soğuk,”	dedi	Sam.	“Bannen	hiç	ısınmadı.” </p>
<p class="calibre1">“O	 hiç	 beslenmedi,”	 dedi	 Kama.	 “Doğru	 düzgün	 beslenemedi.	 Şu	 piç	 Craster	 onu	 açlıktan</p>
<p class="calibre1">öldürdü.” </p>
<p class="calibre1">Sam	 tedirgin	 bir	 halde	 etrafa	 baktı	 ama	 Craster	 salona	 dönmemişti.	 Dönmüş	 olsaydı	 işler çirkinleşebilirdi.	Yabanıl,	piçlerden	nefret	ediyordu.	Korucuların	söylediğine	göre	kendisi	de	gayrimeşru doğmuştu	halbuki,	Craster’in	annesi	uzun	zaman	önce	ölen	bir	karga	tarafından	hamile	bırakılmıştı. </p>
<p class="calibre1">“Craster	kendi	ailesini	beslemek	zorunda,”	dedi	Dev.	“Bütün	bu	kadınlar.	Adam	bize	verebildiğini</p>
<p class="calibre1">verdi.” </p>
<p class="calibre1">“Bu	saçmalığa	inanma.	Bizim	buradan	ayrıldığımız	gün	bir	et	fıçısı	açacak	ve	oturup	kendine	etli</p>
<p class="calibre1">ballı	bir	ziyafet	çekecek.	Biz	karın	içinde	açlıktan	kırılırken	arkamızdan	gülecek.	O	kahrolası	bir	yabanıl, hepsi	 bu.	 Yabanılların	 hiçbiri	 Nöbetin	 dostu	 değil,”	 dedi	 Kama.	 Bannen’in	 cesedini	 tekmeledi. </p>
<p class="calibre1">“İnanmıyorsan	 ona	 sor.”	 Güneş	 batarken	 Bannen’in	 cesedini	 Grennin	 o	 gün	 daha	 önce	 beslediği	 ateşte yaktılar.	 Tim	 Taş	 ve	 Eski	 Şehirli	 Garth	 dışarı	 taşıdıkları	 çıplak	 cescdi	 aralarında	 iki	 kez	 sallayıp</p>
<p class="calibre1"><a id="p272"></a>alevlerin	 içine	 attılar.	 Hayatta	 kalan	 kardeşler	 Bannenin	 giysilerini,	 silahlarını,	 zırhını	 ve	 sahip	 olduğu şeylerin	 hepsini	 bölüştü.	 Nöbet,	 Kara	 Kale’de	 ölülerini	 törenle	 gömerdi	 ama	 şimdi	 Kara	 Kale’de değillerdi.	Ve	kemikler	yaratık	olarak	geri	dönemez. </p>
<p class="calibre1">Alevler	 cesedi	 tüketirken,	 “Onun	 adı	 Bannen’dı,”	 dedi	 Lord	 Kumandan	 Mormont.	 “Cesur	 bir</p>
<p class="calibre1">adam	ve	iyi	bir	korucuydu.	Bize...	nereden	gelmişti?” </p>
<p class="calibre1">“Beyaz	Liman	yolunun	aşağısından,”	diye	seslendi	biri. </p>
<p class="calibre1">Mormont	başıyla	onayladı.	“Bize	Beyaz	Liman’dan	geldi	ve	görevinde	bir	kez	olsun	başarısızlık</p>
<p class="calibre1">göstermedi.	 Elinden	 geldiğince	 yeminlerini	 tuttu,	 uzaklara	 gitti,	 korkusuzca	 dövüştü.	 Onun	 gibisini	 bir daha	asla	görmeyeceğiz.” </p>
<p class="calibre1">“Ve	şimdi	nöbeti	bitti”	dedi	kardeşler	bir	ilahiyle. </p>
<p class="calibre1">“Ve	şimdi	nöbeti	bitti,”	diye	tekrar	etti	Mormont. </p>
<p class="calibre1">“Bitti”	diye	bağırdı	kuzgun.	“Bitti.” </p>
<p class="calibre1">Gözleri	 duman	 yüzünden	 kızaran	 Sam	 kendini	 hasta	 hissediyordu.	 Ateşe	 baktığında	 Bannen’ı</p>
<p class="calibre1">gördüğünü	 düşündü;	 adam	 doğrulmuştu,	 onu	 tüketen	 alevlerle	 dövüşmek	 istiyormuşçasına	 yumruklarını sıkmıştı	ama	bu	sadece	bir	an	sürdü	ve	döne	döne	yükselen	duman	her	şeyi	sakladı.	En	kötüsü	kokuydu. </p>
<p class="calibre1">Eğer	mide	bulandırıcı	pis	bir	koku	olsaydı	Sam	buna	katlanabilirdi	ama	yanan	kardeşin	kokusu	kızarmış</p>
<p class="calibre1">domuz	 kokusuna	 o	 kadar	 çok	 benziyordu	 ki	 Sam’in	 ağzı	 sulanmaya	 başladı,	 bu	 çok	 korkunçtu.	 Kuzgun, </p>
<p class="calibre1">“Bitti!”	diye	bağırdığı	anda	Sam	salonun	arka	tarafına	koşup	oradaki	hendeğin	içine	kustu. </p>
<p class="calibre1">Efkârlı	 Edd	 geldiğinde	 Sam	 çamurun	 içinde	 dizlerinin	 üstündeydi.	 “Solucan	 mı	 arıyorsun	 Sam? </p>
<p class="calibre1">Yoksa	yalnızca	miden	mi	bulanıyor?” </p>
<p class="calibre1">“Midem	bulanıyor,”	dedi	Sam	güçsüzce,	elinin	tersiyle	ağzını	sildi.	“Koku...” </p>
<p class="calibre1">“Bannen’ın	 bu	 kadar	 güzel	 koktuğunu	 hiç	 bilmiyordum.”	 Edd’in	 ses	 tonu	 her	 zamanki	 gibi</p>
<p class="calibre1">efkârlıydı.	“Bir	yanım	ondan	bir	dilim	kesmek	istedi.	Elma	sosum	olsaydı	kesebilirdim.	Bence	domuz	eti en	iyi	elma	sosuyla	gidiyor.”	Edd	pantolonunun	bağcıklarını	çözüp	aletini	çıkardı.	“Ölmesen	iyi	edersin Sam,	aksi	takdirde	nefsime	yenik	düşebilirim.	Sende	Bannen’dan	fazla	çıtır	et	vardır	ve	ben	çıtır	ete	asla karşı	koyamam.”	İç	geçirdi,	üstünden	buharlar	tüten	sarı	bir	kavis	çizerek	işedi.	“Sabah	ilk	ışıkla	birlikte at	sürüyoruz,	duydun	mu?	Güneş	ya	da	kar,	dedi	Yaşlı	Ayı.” </p>
<p class="calibre1">Güneş	 ya	 da	 kar.	 Sam	 endişeyle	 gökyüzüne	 baktı.	 “Kar?”	 diye	 inledi.	 “Biz...	 at	 sürüyoruz? </p>
<p class="calibre1">Hepimiz?” </p>
<p class="calibre1">“Hayır,	 bazılarımız	 yürümek	 zorunda,”	 dedi	 Edd.	 Aletini	 salladı.	 “Dywen,	 ölü	 atları	 sürmeyi öğrenmemiz	gerektiğini	söylüyor,	Ötekilerin	yaptığı	gibi.	Yemden	tasarruf	edeceğimizi	iddia	ediyor.	Ölü bir	 at	 ne	 kadar	 yiyebilir	 ki?”	 Pantolonunu	 bağladı.	 “Bu	 fikirden	 hoşlanmadım	 diyemem.	 Ölü	 bir	 atı yürütmeyi	 öğrendiklerinde	 sıra	 bize	 gelecek.	 Büyük	 ihtimalle	 ilk	 beni	 yürütecekler.	 ‘Edd’	 diyecekler, </p>
<p class="calibre1">‘ölmek,	uzanıp	 yatmak	 için	mazaret	 değil,	 şimdi	kalk	 ve	 şu	 mızrağı	al,	 bu	 gece	nöbet	 senin.’	 Neyse,	 bu kadar	karamsar	olmamalıyım.	Belki	onlar	ölüleri	yürütmeyi	başaramadan	ben	ölürüm.” </p>
<p class="calibre1">Belki	hepimiz	ölürüz,	istediğimizden	çok	daha	erken,	diye	düşündü	Sam.	Hantal	hareketlerle	ayağa</p>
<p class="calibre1">kalktı. </p>
<p class="calibre1">Craster,	 istenmeyen	 misafirlerinin	 sabaha	 yola	 çıkacağını	 öğrendiğinde	 neredeyse	 sevimli	 bir adama	dönüştü,	daha	doğrusu	olabileceği	kadar	sevimli	bir	adama.	“Geç	bile	kaldınız,”	dedi,	“siz	buraya ait	değilsiniz,	bunu	size	söylemiştim.	Yine	de	sizi	uygun	bir	şekilde	uğurlayacağım,	bir	ziyafetle.	Yani	bir yemekle.	 Karılarım	 kestiğiniz	 atları	 kızartabilir,	 ben	 de	 biraz	 bira	 ve	 ekmek	 bulurum.”	 Kahverengi gülümsemesiyle	gülümsedi.	“Bira	ve	at	etinden	daha	iyi	bir	şey	yoktur.	Süremediğin	atı	ye	derim.” </p>
<p class="calibre1">Craster’ın	 karıları	 ve	 kızları,	 sıralarla	 uzun	 ahşap	 masaları	 çıkarıp	 birleştirdiler,	 yemek	 pişirip servis	de	yaptılar.	Şebboy	dışında,	kadınları	birbirinden	ayırt	edemiyordu	Sam.	Bazıları	yaşlıydı	bazıları genç,	 bazıları	 henüz	 çocuktu	 ama	 çoğu	 Craster’ın	 hem	 kızları	 hem	 de	 karılarıydı	 ve	 hepsi	 birbirine</p>
<p class="calibre1"><a id="p273"></a>benziyordu.	 İşlerini	 yaparken	 alçak	 sesle	 birbirleriyle	 konuşuyorlardı	 ama	 siyahlı	 adamlara	 asla bakmıyorlardı. </p>
<p class="calibre1">Craster’ın	 sadece	 bir	 sandalyesi	 vardı.	 Koyun	 derisi	 kolsuz	 yeleğini	 giymiş	 halde	 sandalyesine oturdu.	 Kalın	 kolları	 beyaz	 tüylerle	 kaplıydı,	 bir	 bileğinde	 altın	 bir	 halka	 vardı.	 Lord	 Kumandan Mormont	sıranın	başına,	Crasterin	sağ	tarafına	oturdu,	kara	kardeşler	diz	dize	sıraya	sıkıştı;	bir	düzinesi kapıyı	ve	ateşleri	korumak	üzere	dışarıda	kalmıştı. </p>
<p class="calibre1">Sam,	 Grennie	 Öksüz	 Oss’un	 arasında	 bir	 yer	 buldu,	 midesi	 gurulduyordu.	 Crasterin	 karıları	 ateş</p>
<p class="calibre1">çukurunun	üzerindeki	şişleri	çevirdikçe	at	etlerinden	yağlar	akıyordu.	Kızartmanın	kokusu	Sam’in	ağzını yine	sulandırmıştı	ama	Sam’e	Banneni	hatırlatmıştı	bu.	O	kadar	aç	olmasına	rağmen	bir	lokma	bile	yese kusacağını	biliyordu	Sam.	Onları	bunca	uzağa	taşıyan	zavallı	atları	nasıl	yiyebilirlerdi?	Crasterin	karıları soğan	getirdiğinde	Sam	bir	tanesini	hevesle	kaptı.	Soğanın	bir	yarısı	çürüyüp	kararmıştı	ama	Sam	o	tarafı hançeriyle	kesip	iyi	tarafı	çiğ	çiğ	yedi.	Ekmek	de	vardı	ama	sadece	iki	somun.	Ulmer	daha	fazla	ekmek istediğinde	kadın	başını	iki	yana	salladı.	Sorun	o	zaman	başladı	işte. </p>
<p class="calibre1">Sıranın	 sonundan,	 “İki	 somun?”	 diye	 şikâyet	 etti	 Düztaban	 Kari.	 “Sen	 ne	 kadar	 aptalsın	 kadın? </p>
<p class="calibre1">Bize	bundan	fazla	ekmek	gerek!” </p>
<p class="calibre1">Lord	Kumandan	Mormont	adama	sert	bir	bakış	attı.	“Sana	ne	verildiyse	onu	al	ve	müteşekkir	ol. </p>
<p class="calibre1">Dışarıda	olup	fırtınada	kar	yemeyi	mi	tercih	ederdin?” </p>
<p class="calibre1">“Yakında	orada	olacağız	zaten.”	Yaşlı	Ayının	öfkesi	Düztaban	Karlı	ürkütmemişti.	“Ben	Crasterin</p>
<p class="calibre1">gizlediklerini	yemeyi	tercih	ederdim	lordum.” </p>
<p class="calibre1">Craster	gözlerini	kıstı.	“Siz	kargalara	yeterince	yiyecek	verdim.	Beslemem	gereken	kadınlar	var.” </p>
<p class="calibre1">Kama,	bıçağını	bir	et	parçasına	geçirdi.	“Evet,	gizli	bir	kilerin	olduğunu	kabul	ediyorsun	demek. </p>
<p class="calibre1">Yoksa	kışı	nasıl	geçirirsin?”	“Ben	dindar	bir	adamım...”	diye	başladı	Craster. </p>
<p class="calibre1">“Sen	 cimri	 bir	 adamsın,”	 dedi	 Kari,	 “ve	 bir	 yalancısın.”	 “Jambon,”	 dedi	 Eski	 Şehirli	 Garth, hürmetkâr	 bir	 tonla.	 “Buraya	 son	 geldiğimizde	 domuzlar	 vardı.	 Bahse	 girerim	 ki	 bir	 yere	 jambon saklamıştır.	Tuzlanmış	füme	jambon,	pastırma	da	vardır.”						I</p>
<p class="calibre1">“Sosis,”	 dedi	 Kama.	 “Siyah	 ve	 uzun	 olanlardan,	 onlar	 kaya	 gibidir,	 yıllarca	 dayanır.	 Bahse girerim	ki	bir	kilere	en	az	yüz	sosil	asmıştır.” </p>
<p class="calibre1">‘Yulaf,”	diye	önerdi	Ollo	Budakparmak.	“Mısır.	Arpa.” </p>
<p class="calibre1">“Mısır"	dedi	Mormont’un	kuzgunu,	kanatlarını	çırptı.	“Mısır,	mısır,	mısır,	mısır,	mısır." </p>
<p class="calibre1">“Yeter,"	dedi	Lord	Kumandan	Mormont	kuzgunun	gürültüsünü	bastırarak.	“Sessiz	olun,	hepiniz.	Bu saçmalık.” </p>
<p class="calibre1">“Elmalar,”	dedi	Garth	Yeşilyol.	“Variller	dolusu	sulu	sonbahar	elmaları.	Dışarıda	elma	ağaçları</p>
<p class="calibre1">var,	gördüm.” </p>
<p class="calibre1">“Kuru	böğürtlenler.	Kabaklar.	Çam	fıstıkları.” </p>
<p class="calibre1">“Mısır,	mısır,	mısır." </p>
<p class="calibre1">“Tuzlu	koyun	eti.	Bir	koyun	ağılı	var.	Fıçı	fıçı	koyun	eti	saklamıştır,	sakladığını	biliyorsunuz.” </p>
<p class="calibre1">Craster	 bütün	 kargaları	 kızartacakmış	 gibi	 görünüyordu	 artık.	 Lord	 Kumandan	 Mormont	 ayağa kalktı.	“Sessizlik.	Bunları	duymak	istemiyorum.” </p>
<p class="calibre1">“O	zaman	kulaklarına	ekmek	tıka	yaşlı	adam.”	Düztaban	Kari	kendini	masadan	geriye	itti.	“Yoksa</p>
<p class="calibre1">kahrolası	ekmek	kırıntılarını	çoktan	bitirdin	mi?” </p>
<p class="calibre1">Sam,	Yaşlı	Ayının	yüzünün	kızardığını	gördü.	“Benim	kim	olduğumu	unuttun	mu	sen?	Otur,	ye	ve</p>
<p class="calibre1">sessiz	ol.	Bu	bir	emirdir." </p>
<p class="calibre1">Kimse	 konuşmadı.	 Kimse	 kımıldamadı.	 Bütün	 gözler,	 masanın	 iki	 ucundan	 birbirine	 bakan	 Lord Kumandanın	 ve	 düztabanlı	 iri	 korucunun	 üstündeydi.	 İlk	 kırılan	 Karl’mış	 gibi	 geldi	 Sam’e,	 adam	 öfkeli bir	halde	olsa	da	yerine	oturmak	üzereydi... </p>
<p class="calibre1"><a id="p274"></a>...ama	 Craster	 ayağa	 kalktı,	 baltası	 elindeydi.	 Mormont’un	 bir	 konuk	 hediyesi	 olarak	 verdiği büyük,	 siyah,	 çelik	 balta.	 “Hayır,”	 diye	 kükredi	 Craster.	 “Oturmayacaksın.	 Bana	 cimri	 diyen	 hiç	 kimse benim	çatımın	altında	uyuyup	benim	masamda	yemek	yiyemez.	Dışarı	çık	topal.	Ve	sen	ve	sen	ve	sen.” </p>
<p class="calibre1">Baltanın	başını	sırayla	Kama’ya,	Garth’a	ve	Garth’a	doğru	salladı.	“Gidip	boş	midelerle	soğukta	uyuyun, hepiniz,	yoksa...” </p>
<p class="calibre1">“Seni	 lanet	 olası	 piç!”	 Sam,	 Garthlar’dan	 birinin	 küfrettiğini	 duydu.	 Hangisi	 olduğunu	 hiç görmedi. </p>
<p class="calibre1">“Bana	 kim	 piç	 diyor?"	 Craster	 kükredi,	 sol	 eliyle	 masadaki	 tabakları,	 etleri,	 şarap	 kupalarını süpürdü,	sağ	eliyle	baltasını	kaldırdı. </p>
<p class="calibre1">“Bu	herkesin	bildiği	bir	şey,”	diye	cevap	verdi	Kari. </p>
<p class="calibre1">Craster,	Sam’ın	düşünemeyeceği	bir	hızla	hareket	ederek	elinde	baltasıyla	masanın	üzerine	sıçradı</p>
<p class="calibre1">ve	Karl’a	doğru	yürüdü.	Bir	kadın	çığlık	attı,	Garth	Yeşilyol	ve	Öksüz	Oss	bıçak	çekti,	Kari	geriye	doğru sendeledi,	yerde	yaralı	yatan	Sör	Byam’a	takılıp	düştü.	Craster	bir	an	küfürler	ederek	Karl’ın	peşinden gidiyordu	ve	bir	sonraki	an	kan	tükürüyordu.	Kama	adamı	saçlarından	yakalamış,	kafasını	geriye	çekmiş</p>
<p class="calibre1">ve	 uzun	 bir	 kesikle	 adamın	 boğazını	 bir	 kulağından	 diğerine	 kadar	 açmıştı.	 Sonra	 adamı	 sertçe	 itti, yabanıl	 yüzüstü	 Sör	 Byamin	 üstüne	 düştü.	 Baltası	 parmaklarının	 arasından	 kayan	 Craster	 kendi	 kanında boğulurken	Sör	Byam	ızdırap	dolu	bir	çığlık	attı.	Crasterin	karılarından	ikisi	feryat	ediyordu.	Üçüncüsü küfretti.	 Dördüncüsü	 Tatlı	 Donnel’in	 üstüne	 fırlayıp	 delikanlının	 gözlerini	 tırnaklarıyla	 oymaya	 çalıştı. </p>
<p class="calibre1">Donnel	kadını	yere	devirdi.	Lord	Kumandan,	yüzü	öfkeyle	kararmış	bir	halde	Crasterin	cesedinin	başında duruyordu.	 “Tanrılar	 bizi	 lanetleyecek,”	 diye	 bağırdı.	 “Bir	 konuğun,	 bir	 adamın	 salonuna	 ölüm getirmesinden	daha	berbat	bir	suç	yoktur.	Aile	ocağının	bütün	kanunlarıyla	biz...” </p>
<p class="calibre1">“Sur’un	 ötesinde	 kanun	 yok	 yaşlı	 adam.	 Unuttun	 mu?”	 Kama,	 Crasterin	 karılarından	 birini</p>
<p class="calibre1">kolundan	 yakaladı	 ve	 kamasının	 ucunu	 kadının	 çenesinin	 altına	 dayadı.	 “Bize	 yiyecekleri	 nerede sakladığını	göster.	Yoksa	sen	de	onun	aldığını	alırsın	kadın.”	“Onu	bırak.”	Mormont	bir	adım	attı.	“Bunun için	 kafanı	 alacağım,	 sen...”	 Garth	 Yeşilyol	 kumandanın	 yolunu	 kesti	 ve	 Ollo	 Budakparmak	 adamı	 geri çekti.	 İkisinin	 elinde	 de	 bıçak	 vardı.	 Ollo,	 “Dilini	 tut,”	 diye	 uyardı	 kumandanı.	 Ama	 Lord	 Kumandan, Ollo’nun	 hançerini	 yakaladı.	 Ollo’nun	 sadece	 bir	 eli	 vardı	 fakat	 o	 el	 hızlıydı.	 Kıvrılarak	 yaşlı	 adamın kıskacından	kurtuldu,	bıçağı	Mormont’un	göbeğine	sapladı,	tekrar	dışarı	çektiği	bıçak	kıpkırmızıydı.	Ve sonra	dünya	çılgına	döndü. </p>
<p class="calibre1">Sonra,	 çok	 daha	 sonra,	 Sam	 kendini	 bağdaş	 kurmuş	 bir	 halde	 yerde	 otururken	 buldu,	 kucağında Mormont’un	başı	vardı.	Oraya	nasıl	geldiklerini	ve	Yaşlı	Ayı	bıçaklandıktan	sonra	olan	şeylerin	çoğunu hatırlamıyordu.	 Yeşilyollu	 Garthin	 Eski	 Şehirli	 Garthi	 öldürdüğünü	 anımsadı	 ama	 sebebini	 değil. </p>
<p class="calibre1">Sistertonlu	Rolley, </p>
<p class="calibre1">Crasterin	kanlarının	tadına	bakmak	için	merdiveni	tırmandıktan	sonra	tavan	arasından	düşmüş	ve</p>
<p class="calibre1">boynunu	kırmıştı.	Grenn... </p>
<p class="calibre1">Grenn	bağırıp	Sam’i	tokatlamıştı,	sonra	da	Dev,	Efkârlı	Edd	ve	birkaç	adamla	birlikte	kaçmıştı. </p>
<p class="calibre1">Craster	 hâlâ	 Sör	 Byam’ın	 üstündeydi	 ama	 yaralı	 şövalye	 artık	 inlemiyordu.	 Ollo,	 ağlayan	 bir	 kadınla masanın	üstünde	çiftleşirken	dört	siyahlı	adam	sırada	oturmuş	yanık	at	eti	parçaları	yiyordu. </p>
<p class="calibre1">“Tarly.”	Konuşmaya	çalıştığında	ağzından	sızan	kan	Yaşlı	Ayının	sakallarına	aktı.	“Tarly	git.	Git" </p>
<p class="calibre1">“Nereye	lordum?”	Sam’in	sesi	dümdüz	ve	cansızdı.	Korkmuyorum.	Tuhaf	bir	histi.	“Gidecek	bir</p>
<p class="calibre1">yer	yok.” </p>
<p class="calibre1">“Sur.	Sur’a	git.	Şimdi.” </p>
<p class="calibre1">“Şimdi,”	 diye	 cırladı	 kuzgun.	 “Şimdi.	 Şimdi"	 Kuş,	 yaşlı	 adamın	 kolundan	 göğsüne	 yürüdü	 ve sakalından	bir	kıl	çekti. </p>
<p class="calibre1">“Gitmelisin.	Onlara	anlatmalısın.” </p>
<p class="calibre1"><a id="p275"></a>“Ne	anlatmalıyım	lordum?”	diye	sordu	Sam	nazikçe. </p>
<p class="calibre1">“Her	şeyi.	Yumruk.	Yabanıllar.	Ejderhacamı.	Bu.	Her	şey.”	Kumandanın	soluğu	çok	zayıftı	artık, </p>
<p class="calibre1">sesi	fısıltıydı.	“Oğluma	söyle.	Jorah’a.	Ona	söyle,	siyahları	giysin.	Arzum.	Ölüm	arzum.” </p>
<p class="calibre1">“Arzum?”	 Kuzgun	 başını	 yana	 eğdi,	 boncuk	 gibi	 simsiyah	 gözleri	 pırıldıyordu.	 “Mısır?”	 diye sordu. </p>
<p class="calibre1">“Mısır	yok,”	dedi	Mormont	hafifçe.	“Jorah’a	söyle.	Onu	affettim.	Oğlum.	Lütfen.	Git.” </p>
<p class="calibre1">“Çok	 uzak,”	 dedi	 Sam.	 “Sur’a	 asla	 varamam	 lordum.”	 Çok	 yorgundu.	 Sadece	 uyumak	 istiyordu, uyumak	ve	asla	uyanmamak.	Ve	burada	kalırsa	Kama’nın,	Ollo’nun	ya	da	Düztaban	Karl’ın	çok	yakında</p>
<p class="calibre1">ona	 sinirleneceğini	 ve	 sırf	 onu	 ölürken	 izlemek	 için	 bu	 isteğini	 yerine	 getireceğini	 biliyordu.	 “Burada sizinle	kalmayı	tercih	ederim.	Bakın,	artık	korkmuyorum.	Ne	sizden	ne	de...	hiçbir	şeyden.” </p>
<p class="calibre1">“Korkmalısın,”	dedi	bir	kadın	sesi. </p>
<p class="calibre1">Crasterin	karılarından	üçü,	Sam’le	Yaşlı	Ayının	başında	duruyordu.	İkisi,	Sam’in	tanımadığı	zayıf</p>
<p class="calibre1">ve	yaşlı	kadınlardı	ama	hayvan	postlanna	sarınıp	sarmalanmış	olan	ve	kucağındaki	kahverengi	beyaz	kürk kundağın	 içinde	 bebeğini	 taşıyan	 Şebboy	 kadınların	 arasındaydı.	 “Crasterin	 kanlarıyla	 konuşmamamız gerek,”	dedi	Sam	kadınlara.	“Emir	aldık.” </p>
<p class="calibre1">“O	öncedendi,”	dedi	sağdaki	yaşlı	kadın. </p>
<p class="calibre1">“En	kara	kargalar	tıkınmak	için	kilere	indi,”	dedi	soldaki	yaşlı	kadın,	“bazıları	da	genç	kızlarla</p>
<p class="calibre1">tavan	 arasına	 çıktı.	 Ama	 birazdan	 dönecekler.	 Onlar	 döndüğünde	 gitmiş	 olman	 gerek.	 Atlar	 kaçtı	 ama Dyah	ikisini	yakaladı.” </p>
<p class="calibre1">“Bana	 yardım	 edeceğini	 söylemiştin,”	 diye	 hatırlattı	 Şebboy.	 “Jon	 sana	 yardım	 eder,	 demiştim. </p>
<p class="calibre1">Jon	cesurdur	ve	iyi	bir	savaşçıdır	ama	şimdi	o	da	ölü	sanırım.	Ben	korkağım.	Ve	şişman.	Ne	kadar	şişman olduğuma	baksana.	Lord	Mormont	yaralı.	Görmüyor	musun?	Lord	Kumandanı	bırakamam.” </p>
<p class="calibre1">“Çocuk,”	dedi	daha	yaşlı	kadın,	“yaşlı	karga	senden	önce	gitti.	Bak.” </p>
<p class="calibre1">Mormont’un	başı	hâlâ	Sam’in	kucağındaydı	ama	açık	gözleri	boş	bakıyordu	ve	dudakları	hareket</p>
<p class="calibre1">etmiyordu.	Kuzgun	yaşlı	adamın	kafasını	gagaladı,	gakladı,	sonra	Sam’e	baktı.	“Mısır?” </p>
<p class="calibre1">“Mısır	yok.	Kumandanın	hiç	mısırı	yok.”	Sam,	Yaşlı	Ayinin	gözlerini	kapadı,	bir	dua	hatırlamaya</p>
<p class="calibre1">çalıştı	ama	aklına	sadece,	“Anne	merhamet	et,	Anne	merhamet	et,	Anne	merhamet,”	geldi. </p>
<p class="calibre1">“Annen	 sana	 yardım	 edemez,”	 dedi	 soldaki	 yaşlı	 kadın.	 “Bu	 ölü	 adam	 da	 öyle.	 Onun	 kılıcını, büyük	kürk	cübbesini	ve	bulabilirsen	atını	alıp	git.” </p>
<p class="calibre1">“Kız	 yalan	 söylemiyor,”	 dedi	 sağdaki	 yaşlı	 kadın.	 “O	 benim	 kızım,	 onu	 daha	 baştan	 dövdüm	 ki yalan	söylemesin.	Ona	yardım	edeceğini	söyledin.	Ferny’nin	dediğini	yap	çocuk.	Kızı	götür	ve	acele	et.” </p>
<p class="calibre1">“Acele	”	dedi	kuzgun.	“Acele	acele	acele” </p>
<p class="calibre1">“Nereye?”	diye	sordu	Sam	şaşkın	halde.	“Onu	nereye	götüreyim?” </p>
<p class="calibre1">“Sıcak	bir	yere,”	dedi	iki	kadın	aynı	anda. </p>
<p class="calibre1">Şebboy	 ağlıyordu.	 “Ben	 ve	 bebek.	 Lütfen.	 Senin	 karın	 olurum,	 Crasterin	 karısı	 olduğum	 gibi. </p>
<p class="calibre1">Lütfen	sör	karga.	Bebeğim	erkek,	Nella’nın	önceden	söylediği	gibi.	Onu	sen	almazsan	onlar	alacak.” </p>
<p class="calibre1">“Onlar?”	dedi	Sam.	Kuzgun	kara	başını	yana	eğip	tekrar	etti.	“Onlar.	Onlar.	Onlar." </p>
<p class="calibre1">“Bebeğin	 ağabeyleri,”	 dedi	 soldaki	 yaşlı	 kadın.	 “Crasterin	 oğulları.	 Dışarıda	 beyaz	 soğuk yükseliyor	 karga.	 Bunu	 kemiklerimde	 hissediyorum.	 Bu	 yaşlı	 kemikler	 yalan	 söylemez.	 Yakında	 burada olacaklar,	oğullar.” </p>
<p class="calibre1"><b class="calibre3">	</b></p>
<p class="calibre1"><a id="p276"></a><b class="calibre3">ARYA</b></p>
<p class="calibre1">Gözleri	 karanlığa	 alışmıştı.	 Kafasındaki	 başlık	 Harwin	 tarafından	 çıkarıldığında	 Arya	 tepe mağarasının	içindeki	kırmızı	alevler	yüzünden	aptal	bir	baykuş	gibi	gözlerini	kırptı. </p>
<p class="calibre1">Toprak	 zeminin	 ortasına	 kazılmış	 büyük	 ateş	 çukurunun	 alevleri	 bükülüp	 çıtırdayarak	 is	 kaplı tavana	doğru	yükseliyordu.	Yarısı	taş	yarısı	toprak	duvarların	içinde	kıvrılan	kalın	ve	beyaz	ağaç	kökleri binlerce	beyaz	yılan	gibi	görünüyordu.	Arya	izlerken	o	köklerin	arasından	insanlar	çıkıyordu;	tutsakları görmek	 için	 gölgelerin	 içinden	 gelenler,	 zifirî	 karanlık	 tünellerin	 ağzında	 belirenler,	 dört	 bir	 yandaki çatlakların	 ve	 yarıkların	 içinden	 çıkanlar.	 Ateşin	 arkasında	 bir	 yerde,	 doğal	 bir	 merdiven	 şeklini	 almış</p>
<p class="calibre1">kökler	 duvardaki	 bir	 kovuğa	 tırmanıyordu,	 kovukta	 oturan	 adam	 bir	 büvet	 ağacı	 düğümünün	 içinde kaybolmuştu	adeta. </p>
<p class="calibre1">Lim,	Gendry’nin	başlığını	çıkardı.	“Burası	neresi?”	diye	sordu	Gendry. </p>
<p class="calibre1">“Eski	bir	yer,	derin	ve	gizli.	Ne	kurtların	ne	de	aslanların	gelebileceği	bir	sığınak.” </p>
<p class="calibre1">Ne	 kurtlar	 ne	 de	 aslanlar.	 Arya	 ürperdi.	 Gördüğü	 rüyayı	 hatırladı,	 adamın	 kolunu	 kopardığında aldığı	kan	tadını. </p>
<p class="calibre1">Ateş	 büyüktü	 ama	 mağara	 daha	 büyüktü;	 nerede	 başlayıp	 nerede	 bittiğini	 söylemek	 zordu. </p>
<p class="calibre1">Tünellerin	 ağzı	 iki	 metre	 derinliğinde	 de	 olabilirdi	 iki	 mil	 uzunluğunda	 da.	 Arya	 erkekler,	 kadınlar	 ve çocuklar	gördü,	her	biri	temkinli	gözlerle	onu	izliyordu. </p>
<p class="calibre1">“işte	büyücü,	sıska	sincap,”	dedi	Yeşilsakal.	“Şimdi	istediğin	cevapları	alacaksın.”	Eliyle	ateşin</p>
<p class="calibre1">olduğu	tarafı	işaret	etti.	Yeditelli	Tom	ateşin	başında	uzun	boylu	zayıf	bir	adamla	konuşuyordu,	adamın kirli	 pembe	 giysilerinin	 üstünde	 eski	 bir	 zırhın	 döküntüleri	 birleştirilmişti.	 Bu	 Myrli	 Thoros	 olamaz. </p>
<p class="calibre1">Arya,	kırmızı	rahibi	pürüzsüz	suratlı,	kel	kafalı,	şişman	bir	adam	olarak	hatırlıyordu.	Bu	adamın	süzgün bir	 yüzü	 ve	 dağınık	 gri	 saçlarla	 dolu	 bir	 kafası	 vardı.	 Tom’un	 söylediği	 bir	 şey	 adamın	 Arya’ya bakmasına	sebep	oldu,	Arya	adamın	ona	gelmek	üzere	olduğunu	düşündü.	Ama	sonra	Çılgın	Avcı	ortaya</p>
<p class="calibre1">çıktı,	tutsağını	ışığa	doğru	itti	ve	Arya’yla	Gendry	unutuldu. </p>
<p class="calibre1">Avcı,	 yamalı	 kahverengi	 deriler	 giyen	 tıknaz	 bir	 adamdı,	 kelleşiyordu,	 zayıf	 bir	 çenesi	 vardı	 ve kavgacıydı.	Taşlı	Sept’te,	Lim	ve	Yeşilsakal	karga	kafeslerinin	önünde	Avcı’yla	yüzleşip	adamın	tutsağını yıldırım	lordu	için	almak	istediklerinde,	Arya	onların	parçalara	ayrılacağını	düşünmüştü.	Avcinın	tazıları adamların	 etrafını	 sarmış	 ve	 koklayıp	 hırlamışlardı	 ama	 Yedilerin	 Tom’u	 arp	 çalarak	 hayvanları sakinleştirmişti,	Tansy	önlüğünü	kemiklerle	ve	yağlı	koyun	etleriyle	doldurup	meydana	gelmişti	ve	Lim, genelevin	 penceresinde	 yayını	 germiş	 bir	 halde	 bekleyen	 Anguy’u	 Avcı’ya	 göstermişti.	 Çılgın	 Avcı dalkavuk	oldukları	için	hepsine	lanet	okumuştu	ama	nihayetinde,	tutsağını	yargılanmak	üzere	Lord	Beric’e götürmeyi	kabul	etmişti. </p>
<p class="calibre1">Tutsağın	 bileklerini	 kenevir	 iple	 bağlamışlardı,	 boynuna	 bir	 ilmek	 dolayıp	 başına	 bir	 çuval geçirmişlerdi,	 bütün	 bunlara	 rağmen	 adamda	 bir	 tehlike	 vardı.	 Arya	 bütün	 mağarayı	 dolduran	 tehlikeyi hissedebiliyordu.	Thoros	-eğer	bu	adam	gerçekten	Thoros	ise-	tutsağı	ve	tutsak	alanı	ateşin	yarı	yolunda karşıladı.	“Onu	nasıl	yakaladın?”	diye	sordu	rahip. </p>
<p class="calibre1">“Köpekler	kokuyu	aldı.	İnanmazsın	ama	sarhoş	bir	vaziyette	bir	söğüt	ağacının	altında	uyuyordu.” </p>
<p class="calibre1">“Kendi	 cinsinin	 ihanetine	 uğramış.”	 Thoros	 tutsağa	 döndü	 ve	 adamın	 başındaki	 çuvalı	 çekti. </p>
<p class="calibre1">“Mütevazı	 salonumuza	 hoş	 geldin	 köpek.	 Robertin	 taht	 odası	 kadar	 büyük	 değildir	 ama	 meclisi	 daha iyidir.” </p>
<p class="calibre1">Sürekli	 yer	 değiştiren	 alevler	 Sandor	 Clegane’in	 yanık	 yüzünü	 turuncu	 gölgelerle	 boyuyordu	 ve</p>
<p class="calibre1"><a id="p277"></a>adam	gün	ışığında	göründüğünden	bile	berbat	görünüyordu.	Bileklerini	bağlayan	ipi	çektiğinde	yere	kuru kan	parçaları	döküldü.	Tazinın	ağzı	seğirdi.	“Seni	tanıyorum,”	dedi	Thoros’a. </p>
<p class="calibre1">“Tanıyordun.	 Meydan	 dövüşlerinde	 alevli	 kılıcıma	 lanetler	 okurdun	 ama	 seni	 o	 kılıçla	 üç	 kez alaşağı	ettim.” </p>
<p class="calibre1">“Myrli	Thoros.	Eskiden	kafanı	tıraş	ederdin.” </p>
<p class="calibre1">“Mütevazı	bir	kalbim	olduğunu	göstermek	için.	Ama	gerçekte	kalbim	kibirliydi.	Ayrıca,	usturamı</p>
<p class="calibre1">ormanda	kaybettim.”	Rahip	göbeğine	vurdu.	“Eskisinden	azım	ama	fazlayım.	Vahşi	doğada	geçirilen	bir yıl	 insanın	 yağlarını	 eritiyor.	 Keşke	 şu	 derilerimi	 gerecek	 bir	 terzi	 bulabilseydim.	 Tekrar	 genç görünebilirdim	ve	güzel	bakireler	beni	öpücük	yağmuruna	tutardı.” </p>
<p class="calibre1">“Sadece	kör	olanlar,	rahip.” </p>
<p class="calibre1">Haydutlar	 güldü,	 hiçbiri	 Thoros’tan	 daha	 gürültülü	 değildi.	 “Aynen	 öyle.	 Ama	 eskiden	 tanıdığın sahte	rahip	değilim	artık.	Işık	Tanrısı	kalbimde	uyandı.	Uzun	zamandır	uyuyan	pek	çok	güç	uyanıyor	ve diyarda	gezinen	kuvvetler	var.	Onları	alevlerimin	içinde	gördüm.” </p>
<p class="calibre1">Tazı	 etkilenmemişti.	 “Alevlerini	 becereyim.	 Seni	 de,”	 dedi.	 Diğerlerine	 baktı.	 “Kutlu	 bir	 adam için	tuhaf	dostların	var.”	“Bunlar	benim	kardeşlerim,”	dedi	Thoros	kısaca. </p>
<p class="calibre1">Lim	Limoncübbeli	öne	fırladı.	Salondakilerin	arasında	sadece	o	ve	Yeşilsakal,	Tazı’nm	gözlerine</p>
<p class="calibre1">bakabilecek	 kadar	 uzundu.	 “Nasıl	 havladığına	 dikkat	 et	 köpek.	 Hayatın	 bizim	 elimizde.” </p>
<p class="calibre1">“Parmaklarındaki	boku	silsen	iyi	olur	o	halde.”	Tazı	güldü.	“Kaç	zamandır	bu	delikte	saklanıyorsunuz?” </p>
<p class="calibre1">Yaycı	 Anguy	 korkak	 göndermesine	 sinirlendi.	 “Saklanıp	 saklanmadığımızı	 keçiye	 sor	 Tazı. </p>
<p class="calibre1">Ağabeyine	sor.	Sülük	lorduna	sor.	Hepsini	kana	buladık.” </p>
<p class="calibre1">“Bu	sürü	mü?	Beni	güldürme.	Askerden	çok	domuz	çobanı	gibi	görünüyorsunuz.” </p>
<p class="calibre1">“Bazılarımız	 domuz	 çobanıydık,”	 dedi	 Arya’nın	 tanımadığı	 bir	 adam.	 “Bazılarımız	 sepici, </p>
<p class="calibre1">bazılarımız	şarkıcı,	bazılarımız	duvar	ustasıydık.	Ama	savaştan	önceydi	bu.” </p>
<p class="calibre1">“Kral	 Topraklarından	 ayrıldığımızda	 Kışyarı’nın,	 Darry’nin,	 Karalimanin,	 Mallery’nin,	 Wyldein adamlarıydık.	Şövalyelerdik,	yaverlerdik,	silahlı	askerlerdik,	tek	amaç	uğruna	bir	araya	gelmiş	lordlar	ve sıradan	insanlardık.”	Ses,	duvardaki	kovuktan,	büvet	ağacı	köklerinin	arasında	oturan	adamdan	gelmişti. </p>
<p class="calibre1">“Yüz	 yirmimiz,	 senin	 ağabeyine	 kral	 adaleti	 götürmek	 üzere	 yola	 çıktık.”	 Sözcü,	 köklerin	 oluşturduğu merdivenden	 aşağı	 iniyordu.	 “Yıldızlı	 pelerin	 giyen	 bir	 aptalın	 liderliğindeki	 yüz	 yirmi	 cesur	 ve	 sadık adam.”	 Korkuluğa	 benzeyen	 adam,	 yıldızlarla	 lekelenmiş	 hırpani	 bir	 pelerin	 ve	 yüzlerce	 mücadelenin çentiklerini	taşıyan	bir	göğüs	kalkanı	giyiyordu.	Kızıl	altın	renkli	gür	saçlan	yüzünün	çoğunu	saklıyordu ama	 sol	 kulağının	 üstünde,	 kafasının	 içeri	 göçtüğü	 yerdeki	 kel	 nokta	 açıktaydı.	 “Birlikte	 yola	 çıktığımız adamların	seksenden	fazlası	şimdi	ölü,	ama	diğerleri	onların	ellerinden	düşen	kılıçları	aldı.”	Adam	yere indiğinde	haydutlar	kenara	çekilip	ona	yol	açtı.	Arya	adamın	tek	gözünün	olmadığını	gördü.	Göz	çukuru buruş	 buruş,	 yaralı	 bir	 et	 parçasıyla	 kaplıydı	 ve	 boğazında	 koyu	 siyah	 bir	 halka	 vardı.	 “Onların yardımıyla	elimizden	geldiğince	dövüşmeye	devam	ettik,	Robert	ve	diyar	için.” </p>
<p class="calibre1">“Robert?”	dedi	Tazı	pürüzlü	sesiyle,	duyduğuna	inanamıyormuş	gibi. </p>
<p class="calibre1">“Bizi	 Ned	 Stark	 göndermişti,”	 dedi	 yarım	 miğfer	 giyen	 Şanslı	 Jack,	 “ama	 bize	 emir	 verdiğinde Demir	Taht*ta	oturuyordu,	yani	biz	aslında	onun	değil	Robertin	adamlarıydık.” </p>
<p class="calibre1">“Robert	 şimdi	 solucanların	 kralı.	 Bu	 yüzden	 mi	 toprak	 altındasınız?	 Robertin	 sarayını	 korumak için?” </p>
<p class="calibre1">“Kral	 öldü,”	 diye	 kabul	 etti	 korkuluk	 şövalye,	 “ama	 biz	 hâlâ	 kralın	 adamlarıyız;	 taşıdığımız kraliyet	 sancağı,	 Şarlatan	 Kıyısında,	 senin	 ağabeyinin	 kasapları	 tarafından	 saldırıya	 uğradığımızda kaybolmuş	olsa	da.”	Yumruğuyla	göğsüne	dokundu.	“Robert	katledildi	ama	diyarı	duruyor.	Ve	biz	o	kadını koruyoruz.” </p>
<p class="calibre1">“Kadın?”	Tazı	güldü.	“Kadın	dediğin	diyar	senin	annen	mi	yoksa	fahişen	mi	Dondarrion?” </p>
<p class="calibre1"><a id="p278"></a>Dondarrion?	 Beric	 Dondarrion	 yakışıklıydı,	 Sansa’nın	 arkadaşı	 Jeyne	 ona	 âşık	 olmuştu.	 Jeyne Poole	bile	bu	adamın	güzel	olduğunu	düşünecek	kadar	kör	olamazdı.	Ama	Arya	tekrar	baktığında	gördü; adamın	göğüs	kalkanının	çatlak	minesinde,	çatallı	bir	yıldırımdan	geri	kalanlar	vardı. </p>
<p class="calibre1">“Kayalar,	 ağaçlar	 ve	 nehirler,	 senin	 diyarın	 bunlardan	 yapıldı,”	 diyordu	 Tazı.	 “Kayaların korunmaya	 ihtiyacı	 var	 mıdır?	 Robert	 olsa	 böyle	 düşünmezdi.	 Düzemediği,	 kavga	 edemediği	 ya	 da içemediği	her	şey	onu	sıkardı,	siz	de	sıkardınız...	sizi	cesur	dostlar”	Tepe	mağarası	öfkeyle	doldu.	“Bizi bir	kez	daha	bu	isimle	anarsan	dilini	yutarsın	köpek.”	Lim	uzunkılıcını	çekti. </p>
<p class="calibre1">Tazı	aşağılayan	gözlerle	kılıca	baktı.	“İşte	cesur	bir	adam,	elleri	bağlı	bir	tutsağa	çelik	gösteriyor. </p>
<p class="calibre1">Neden	beni	çözmüyorsun?	O	zaman	ne	kadar	cesur	olduğunu	görürüz.”	Arkasında	duran</p>
<p class="calibre1">Çılgın	Avcı’ya	döndü.	“Senden	ne	haber?	Yoksa	bütün	cesaretini	barınağında	mı	bıraktın?” </p>
<p class="calibre1">“Hayır	ama	seni	karga	kafesinde	bırakmalıydım.”	Avcı	bıçağını	çekti.	“Hâlâ	yapabilirim.” </p>
<p class="calibre1">Tazı	adamın	yüzüne	güldü. </p>
<p class="calibre1">“Biz	 kardeşiz,”	 dedi	 Myrli	 Thoros.	 “Kutlu	 kardeşler,	 diyara	 yeminli,	 tanrıya	 yeminli,	 birbirine yeminli.” </p>
<p class="calibre1">“Sancaksız	kardeşlik.”	Yeditelli	Tom	arpının	telini	çekti.	“Tepe	mağarasının	şövalyeleri.” </p>
<p class="calibre1">“Şövalyeler?”	Clegane	kelimeye	dudak	büktü.	“Dondarrion	şövalye	ama	diğerleriniz	bugüne	kadar</p>
<p class="calibre1">gördüğüm	en	acınası	haydutlar	ve	en	bozuk	adamlarsınız.	Ben	sizden	daha	iyi	adamlar	sıçarım.” </p>
<p class="calibre1">“Bir	 şövalye	 başka	 şövalyeler	 yaratabilir,”	 dedi	 Beric	 Dondarrion	 olan	 korkuluk,	 “ve	 burada gördüğün	her	adamın	omzuna	kılıç	değmiştir.	Biz	unutulmuş	dostluğuz.” </p>
<p class="calibre1">“Beni	 yoluma	 gönderin	 ve	 sizi	 ben	 de	 unutayım,”	 diye	 hırladı	 Clegane.	 “Ama	 niyetiniz	 beni öldürmekse	hemen	yapın.	Kılıcımı,	atımı,	altınımı	aldınız,	canımı	da	alıp	bu	işi	bitirin...	ama	şu	sofuca melemelerinizi	kendinize	saklayın.” </p>
<p class="calibre1">“Çok	yakında	öleceksin	köpek,”	diye	söz’	verdi	Thoros,	“ama	bu	cinayet	değil	adalet	olacak.” </p>
<p class="calibre1">“Evet,”	 dedi	 Çılgın	 Avcı,	 “ve	 senin	 türünün	 yaptıklarını	 düşünürsek,	 hak	 ettiğinden	 daha	 iyi	 bir kader	 olacak.	 Kendinize	 aslanlar	 diyorsunuz.	 Sherrer’de	 ve	 Şarlatan	 Kıyısı’nda	 altı,	 yedi	 yaşındaki kızlara	tecavüz	edildi,	sütten	kesilmemiş	bebekler	analarının	gözü	önünde	kesildi.	Hiçbir	aslan	bu	kadar zalimce	öldürmemiştir.” </p>
<p class="calibre1">“Ben	 ne	 Sherrer’deydim	 ne	 de	 Şarlatan	 Kıyısı’nda,”	 dedi	 Tazı,	 “Ölü	 çocuklarınızı	 başkasının kapısına	bırakın.” </p>
<p class="calibre1">Thoros	 cevap	 verdi.	 “Clegane	 Hanedanının,	 ölü	 çocukların	 üstüne	 kurulduğunu	 inkâr	 mı</p>
<p class="calibre1">ediyorsun?	 Onların,	 Prens	 Aegon	 ve	 Prenses	 Rhaenys’i	 Demir	 Tahtin	 önüne	 yatırdıklarını	 gördüm. </p>
<p class="calibre1">Aslında	senin	armanda	şu	çirkin	köpekler	yerine	kan	içinde	kalmış	iki	bebek	olmalı.” </p>
<p class="calibre1">Tazının	ağzı	seğirdi.	“Beni	ağabeyimle	mi	karıştırıyorsun?	Bir	Clegane	olarak	doğmak	suç	mu?” </p>
<p class="calibre1">“Cinayet	bir	suç.” </p>
<p class="calibre1">“Ben	kimi	öldürdüm?” </p>
<p class="calibre1">“Lord	 Lothar	 Mallery	 ve	 Sör	 Gladden	 Wylde,”	 dedi	 Harwin.	 “Kardeşlerim	 Lister	 ve	 Lennock,” </p>
<p class="calibre1">dedi	Şanslı	Jack. </p>
<p class="calibre1">“Aile	 reisi	 Beck	 ve	 değirmencinin	 oğlu	 Mudge,	 Donnelwood’dan,”	 diye	 seslendi	 bir	 kadın</p>
<p class="calibre1">gölgelerin	içinden.	“Merriman’in	dulu,”	diye	ekledi	Yeşilsakal. </p>
<p class="calibre1">“Çamurlu	Gölet’teki	rahipler.” </p>
<p class="calibre1">“Sör	 Andrey	 Charlton.	 Yaveri	 Lucas	 Roote.	 Taşlıtarla	 ve	 Bezginfare	 Değirmeni	 köylerindeki bütün	erkekler,	kadınlar	ve	çocuklar.” </p>
<p class="calibre1">“Çok	zengin	olan	Lord	ve	Leydi	Deddings.” </p>
<p class="calibre1">Yeditelli	 Tom	 sayıma	 devam	 etti.	 “Kışyarından	 Allyn,	 Joth	 Hızlıyay,	 Küçük	 Matt	 ve	 kız	 kardeşi Randa,	 Örs	 Ryn.	 Sör	 Ormond.	 Sör	 Dudley.	 Mory’den	 Pate,	 Mızrak	 Ormanidan	 Pate,	 Yaşlı	 Pate	 ve</p>
<p class="calibre1"><a id="p279"></a>Shermer	 Korusu’ndan	 Pate.	 Kör	 Wyl	 ve	 Whitler.	 Ev	 kadını	 Maeri.	 Fahişe	 Maeri.	 Fırıncı	 Becca.	 Sör Raymun	Darry,	Lord	Darry,	genç	Lord	Darry.	Bracken	Piçi.	Okçu	Will.	Harsley.	Ev	kadını	Nolla...” </p>
<p class="calibre1">“Yeter.”	Tazinın	yüzü	öfkeyle	gerilmişti.	“Gürültü	yapıyorsun.	Bu	isimler	hiçbir	şey	ifade	etmiyor. </p>
<p class="calibre1">Bunlar	kimdi?” </p>
<p class="calibre1">“İnsanlar,”	 dedi	 Lord	 Beric.	 “Büyük	 ve	 küçük	 insanlar,	 genç	 ve	 yaşlı	 insanlar.	 Lannister mızraklarının	ucunda	ölen	ya	da	karınlarının	bir	Lannister	kılıcıyla	yarıldığını	gören	iyi	ve	kötü	insanlar.” </p>
<p class="calibre1">“Onların	karnındaki	benim	kılıcım	değildi.	Bunu	iddia	eden	her	adam	aşağılık	bir	yalancıdır.” </p>
<p class="calibre1">“Sen	Casterly	Kayasinın	Lannisterlarına	hizmet	ediyorsun,”	dedi	Thoros. </p>
<p class="calibre1">“Eskiden.	 Ben	 ve	 binlerce	 insan	 daha.	 Her	 birimiz	 başkalarının	 suçlarından	 sorumlu	 muyuz?” </p>
<p class="calibre1">Clegane	tükürdü.	“Sizler	gerçekten	şövalyesiniz	belki	de.	Şövalyeler	gibi	yalan	söylüyorsunuz,	belki	de şövalyeler	gibi	öldürüyorsunuz.” </p>
<p class="calibre1">Lim	ve	Şanslı	Jack,	Taziya	bağırmaya	başladı	ama	Dondarrion	sessizlik	için	elini	kaldırdı.	“Ne</p>
<p class="calibre1">demek	istiyorsan	söyle	Clegane.” </p>
<p class="calibre1">“Bir	 şövalye,	 atlı	 bir	 kılıçtır.	 Geri	 kalanlar;	 yeminler,	 kutsal	 yağlar	 ve	 leydi	 mendilleri,	 kılıcın sapma	 bağlanan	 ipek	 şeritlerdir.	 Sapından	 ipekler	 sarkan	 bir	 kılıç	 daha	 sevimli	 görünebilir	 ama	 o	 da öldürür.	Yani	ipek	şeritlerinizi	alın	ve	kılıçlarınızı	kıçınıza	sokun.	Ben	sizinle	aynıyım.	Tek	farkım,	ben ne	olduğumla	ilgili	yalan	söylemiyorum.	İsterseniz	beni	öldürün	ama	orada	durup	birbirinize	bokunuzun kokmadığını	söylerken	bana	katil	demeyin.	Duydunuz	mu?” </p>
<p class="calibre1">Arya,	 Yeşilsakal’ın	 önünden	 öyle	 hızlı	 geçti	 ki	 adam	 onu	 görmedi	 bile.	 “Sen	 katilsinl”	 diye bağırdı.	“Sen	Mycah'yı	öldürdün,	öldürmediğini	söyleme.	Onu	öldürdünl” </p>
<p class="calibre1">Tazı	hiç	hatırlamadan	Arya’ya	bakı.	“Peki	bu	Mycah	kimdi	delikanlı?” </p>
<p class="calibre1">“Ben	 delikanlı	 değilim!	 Ama	 Mycah	 öyleydi.	 O	 bir	 kasabın	 oğluydu	 ve	 sen	 onu	 öldürdün.	 Jory, senin	 onu	 neredeyse	 ikiye	 ayırdığını	 söyledi,	 onun	 bir	 kılıcı	 bile	 yoktu	 hâlbuki.”	 Arya	 herkesin	 ona baktığını	hissedebiliyordu;	kadınlar,	çocuklar	ve	kendilerine	tepe	mağarasının	şövalyeleri	diyen	adamlar. </p>
<p class="calibre1">“Bu	da	kim?”	diye	sordu	biri. </p>
<p class="calibre1">Tazı	 cevap	 verdi.	 “Yedi	 cehennem.	 Küçük	 kız	 kardeş.	 Joffrey’nin	 sevimli	 kılıcını	 nehre	 atan velet.”	Havlar	gibi	güldü.	“Sen	ölüsün,	bilmiyor	musun?” </p>
<p class="calibre1">“Hayır,	sen	ölüsün,”	diye	karşılık	verdi	Arya. </p>
<p class="calibre1">Harwin,	 Arya’nın	 kolundan	 tutup	 onu	 geri	 çekerken	 Lord	 Beric,	 “Kız	 senin	 katil	 olduğunu söylüyor.	Şu	kasabın	oğlu	Mycah’yı	öldürdüğünü	inkâr	mı	ediyorsun?”	dedi. </p>
<p class="calibre1">İri	 adam	 omuz	 silkti.	 “Ben	 Joffrey’nin	 yeminli	 kalkanıydım.	 Kasabın	 oğlu,	 kraliyetin	 prensine saldırmıştı.” </p>
<p class="calibre1">“Bu	 bir	 yalan!”	 Arya,	 Harwin’in	 kıskacında	 debelendi.	 “Saldıran	 bendim.	 Joffrey’ye	 vurdum, Aslan	Dişi’ni	nehre	attım.	Mycah	sadece	kaçtı,	kaçmasını	ben	söylemiştim.” </p>
<p class="calibre1">“Kasabın	oğlunun	Prens	Joffrey’ye	saldırdığını	gördün	mü?”	diye	sordu	Lord	Beric	Dondarrion, </p>
<p class="calibre1">Tazı’ya. </p>
<p class="calibre1">“Soylu	 dudaklardan	 duydum.	 Prensleri	 sorgulamak	 benirn	 haddim	 değil.”	 Clegane	 ellerini</p>
<p class="calibre1">Arya’ya	 doğru	 uzattı.	 “Bu	 kızın	 öz	 ablası,	 sizin	 kıymetli	 Robertinızın	 önünde	 dururken	 aynı	 hikâyeyi anlattı.” </p>
<p class="calibre1">“Sansa	bir	yalancı,”	dedi	Arya,	ablasına	tekrar	öfkelenerek.	“Onun	anlattığı	gibi	değildi.” </p>
<p class="calibre1">Thoros,	Lord	Beric’i	kenara	çekti.	Arya	köpürürken	iki	adam	fısıltıyla	konuştular.	Onu	öldürmek</p>
<p class="calibre1">zorundalar.	Onun	ölmesi	için	dua	ettim,	yüzlerce	ve	yüzlerce	kez. </p>
<p class="calibre1">Beric	 Dondarrion,	 Taziya	 döndü.	 “Cinayetle	 suçlanıyorsun	 ama	 buradaki	 kimse	 suçlamanın</p>
<p class="calibre1">doğruluğunu	ya	da	yanlışlığını	bilmiyor,	bu	yüzden	seni	yargılamak	bize	düşmez.	Bunu	sadece	Işık	Tanrısı yapabilir	artık.	Seni	dövüşle	yargılanmaya	mahkûm	ediyorum.” </p>
<p class="calibre1"><a id="p280"></a>Tazı	şüpheyle	kaşlarını	çattı,	kulaklarına	inanmıyormuş	gibiydi.	“Aptal	mısın	yoksa	çılgın	mı?” </p>
<p class="calibre1">“İkisi	 de	 değilim.	 Ben	 bir	 lordum	 yalnızca.	 Masumiyetini	 kılıçla	 kanıtlarsan	 gitmekte	 özgür olacaksın.” </p>
<p class="calibre1">Harwin	ağzını	kapatamadan,	“Hayır,”	diye	bağırdı	Arya.	Hayır,	bunu	yapamazlar,	özgür	kalacak. </p>
<p class="calibre1">Tazının	kılıcı	ölümcüldü,	bunu	herkes	bilirdi.	Onlara	gülecek,	diye	düşündü	Arya. </p>
<p class="calibre1">Güldü	de.	Mağaranın	duvarlarında	yankılanan	uzun	ve	hırıltılı	bir	kahkaha,	aşağılamaya	boğulmuş</p>
<p class="calibre1">bir	 kahkaha.	 “Peki	 kim	 olacak?”	 dedi	 Tazı.	 Lim	 Limoncübbeli’ye	 baktı.	 “Sidik	 sarısı	 cübbe	 giyen	 şu cesur	 adam	 mı?	 Hayır	 mı?	 Ya	 sen	 Avcı?	 Daha	 önce	 köpek	 tekmeledin,	 beni	 dene.	 Yeşilsakali	 gördü. </p>
<p class="calibre1">‘Yeterince	irisin	Tyroshlu,	öne	çık.	Yoksa	benimle	küçük	kızı	mı	dövüştüreceksin?”	Tekrar	güldü.	“Haydi, kim	ölmek	istiyor?” </p>
<p class="calibre1">“Benimle	yüzleşeceksin,”	dedi	Lord	Beric	Dondarrion. </p>
<p class="calibre1">Arya	 bütün	 o	 hikâyeleri	 hatırladı.	 O	 öldürülemez,	 diye	 düşündü	 her	 şeye	 rağmen	 umut	 ederek. </p>
<p class="calibre1">Çılgın	Avcı,	Sandor	Clegane’in	bileklerini	bağlayan	ipi	kesti.	“Bir	kılıca	ve	zırha	ihtiyacım	olacak,”	dedi Tazı,	 yırtık	 bileklerini	 ovuşturdu.	 “Kılıç	 alacaksın,”	 dedi	 Lord	 Beric,	 “ama	 kalkanın	 masumiyetin olmalı.” </p>
<p class="calibre1">Clegane’in	ağzı	seğirdi.	“Senin	göğüs	kalkanına	karşılık	benim	masumiyetim,	öyle	mi?” </p>
<p class="calibre1">“Ned,	kalkanımı	çıkarmama	yardım	et.” </p>
<p class="calibre1">Lord	Beric’in	ağzından	babasının	adını	duyan	Arya	ürperdi	ama	bu	Ned	sadece	bir	çocuktu;	on	ya</p>
<p class="calibre1">da	on	iki	yaşından	büyük	olmayan	sarı	saçlı	bir	yaver.	Çocuk	hızlıca	hareket	edip	Hudutlu	lordun	çentik dolu	 çeliğini	 tutan	 tokaları	 açtı.	 Kalkanın	 altındaki	 dolgulu	 örtü	 eskilikten	 ve	 terden	 çürümüştü,	 kalkan gevşeyince	örtü	yere	düştü.	Gendry	soluğunu	tuttu.	“Anne	merhamet	et.”	Lord	Beric’in	derisinin	altından kaburgaları	sayılıyordu.	Sol	göğüs	ucunun	tam	üstünde	buruş	buruş,	çukur	bir	yara	izi	vardı,	adam	kılıcını ve	kalkanını	istemek	için	arkasını	döndüğünde,	Arya	adamın	sırtında	da	aynı	yara	izinden	olduğunu	gördü. </p>
<p class="calibre1">Mızrak	 onu	 delip	 geçmiş.	 Tazı	 da	 görmüştü.	 Korkuyor	 mu?	 Arya	 onun	 korkmasını	 istiyordu;	 Mycah	 da korkmuş	olmalıydı. </p>
<p class="calibre1">Ned,	Lord	Beric’in	kılıç	kemerini	ve	siyah	uzun	pelerinini	getirdi.	Pelerin	zırhın	üstüne	giyilmek</p>
<p class="calibre1">için	yapılmıştı,	bu	 yüzden	adamın	bedeninden	 dökülüyordu	ama	drapelerin	 arasında	lordun	hanedanının mor	yıldırımı	kınlıyordu.	Lord,	kılıcını	kınından	aldı	ve	kemeri	yavere	geri	verdi. </p>
<p class="calibre1">Thoros,	 Tazı’nm	 kılıç	 kemerini	 getirdi.	 “Bir	 köpeğin	 onuru	 var	 mıdır?”	 diye	 sordu	 rahip.	 “Bu kılıcı	 kullanıp	 buradan	 kaçmaya	 çalışacak	 olursan	 ya	 da	 bir	 çocuğu	 rehin	 almaya	 kalkışırsan...	 Anguy, Dennet,	Kyle,	bir	hainlik	edeceğini	anladığınız	anda	onu	delin.”	Uç	yaycı	oklarını	taktıktan	sonra	Thoros kemeri	Clegane’e	uzattı. </p>
<p class="calibre1">Tazı,	kılıcı	kınından	kurtarıp	kemeri	kenara	fırlattı.	Çılgın	Avcı,	Tazı’nın	meşe	ağacından	yapılmış</p>
<p class="calibre1">sarı	 boyalı,	 demir	 çivili	 kalkanını	 getirdi,	 kalkanın	 üstünde	 Clegane’in	 üç	 siyah	 köpekli	 arması	 vardı. </p>
<p class="calibre1">Ned	 isimli	 delikanlı	 lordun	 kalkanını	 verdi,	 kalkan	 öyle	 hasarlı	 ve	 çentikliydi	 ki	 üstüne	 serpiştirilmiş</p>
<p class="calibre1">yıldızlar	neredeyse	silinmişti. </p>
<p class="calibre1">Ama	Tazı	düşmanına	doğru	bir	adım	attığında	Myrli	Thoros	onu	dürdürdü.	“Önce	dua	edeceğiz,” </p>
<p class="calibre1">dedi.	Ateşe	döndü	ve	kollarını	kaldırdı.	“Işık	Tanrısı	bize	yükseklerden	bak.” </p>
<p class="calibre1">Mağaranın	dört	bir	yanındaki	sancaksız	kardeşler	cevaben	seslerini	yükselttiler.	“Işık	Tanrısı	bizi savun." </p>
<p class="calibre1">“Işık	Tanrısı	bizi	karanlıktan	koru.” </p>
<p class="calibre1">“Işık	Tanrısı	bizi	yüzünle	aydınlat.” </p>
<p class="calibre1">“Alevlerini	içimizde	yak	R’hllor,”	dedi	kırmızı	rahip.	“Bize	bu	adamın	gerçeğini	ya	da	yalanını</p>
<p class="calibre1">göster.	Eğer	suçluysa	onu	yok	et	ve	masumsa	kılıcına	güç	ver.	Işık	Tanrısı	bize	bilgelik	bağışla.” </p>
<p class="calibre1">“Çünkü	 gece	 karanlık,”	 dedi	 diğerleri,	 Harwin	 ve	 Anguy	 da	 onlar	 kadar	 yüksek	 sesliydi,	 “ve</p>
<p class="calibre1"><a id="p281"></a>dehşet	dolu” </p>
<p class="calibre1">“Bu	 mağara	 da	 karanlık,”	 dedi	 Tazı,	 “ama	 buradaki	 dehşet	 benim.	 Umarım	 tanrın	 tatlı	 biridir Dondarrion.	Yakında	onunla	tanışacaksın.” </p>
<p class="calibre1">Lord	Beric	hiç	gülümsemeden	kılıcının	kenarını	sol	elinin	avcuna	koydu	ve	kılıcı	ağır	ağır	aşağı</p>
<p class="calibre1">çekti.	Açılan	kesikten	kopkoyu	akan	kan	çeliği	yıkadı. </p>
<p class="calibre1">Ve	sonra	kılıç	alev	aldı. </p>
<p class="calibre1">Arya,	Gendry’nin	dua	ettiğini	duydu. </p>
<p class="calibre1">‘Yedi	cehennemde	yanın,”	diye	lanet	okudu	Tazı.	“Sen	de,	Thoros	da.”	Kırmızı	rahibe	bir	bakış</p>
<p class="calibre1">attı.	“İşim	bittiğinde	sıra	sana	gelecek	Myrli.” </p>
<p class="calibre1">“Söylediğin	 her	 söz	 suçunu	 ilan	 ediyor	 köpek,”	 diye	 karşılık	 verdi	 Thoros.	 Lim,	 Yeşilsakal	 ve Şanslı	Jack	tehditler	savurup	küfürler	ediyordu.	Lord	Beric	sessizce	bekliyordu,	durgun	su	kadar	sakin, kalkanı	sol	kolundaydı	ve	kılıcı	sağ	elinde	yanıyordu.	Onu	öldür,	diye	düşündü	Arya,	lütfen,	onu	öldürmek zorundasın.	Lordun	aşağıdan	aydınlanan	yüzü	ölü	bir	maskeydi,	eksik	gözü	kırmızı	ve	öfkeli	bir	yaraydı. </p>
<p class="calibre1">Kılıcı	sapından	ucuna	kadar	alev	içindeydi	ama	Dondarrion	ısıyı	hissetmiyormuş	gibi	görünüyordu.	Öyle kıpırtısız	duruyorduki	taştan	oyulmuş	bile	olabilirdi. </p>
<p class="calibre1">Ama	Tazı	atağa	geçtiğinde	lord	yeterince	hızlı	hareket	etti. </p>
<p class="calibre1">Alevli	kılıç	soğuk	olanı	karşılamak	için	yukarı	kalktı,	kılıcın	peşinden	gelen	uzun	ışık	huzmeleri</p>
<p class="calibre1">Tazinın	 bahsettiği	 şeritlere	 benziyordu.	 Çelik	 çeliğin	 üstünde	 çınladı.	 İlk	 darbesi	 engellendikten	 hemen sonra	 Tazı	 ikinci	 darbesini	 indirdi	 ama	 araya	 Lord	 Beric’in	 kalkanı	 girdi	 ve	 havaya	 ahşap	 kıymıkları uçuştu.	 Vuruşlar	 sert	 ve	 hızlı	 geliyordu,	 alçaktan	 ve	 yüksekten,	 sağdan	 ve	 soldan	 ama	 Dondarrion	 her birini	engelliyordu.	Kılıcının	etrafında	dönen	alevler,	kırmızı	ve	sarı	hayaletler	bırakarak	çeliğin	geçtiği yolu	 işaretliyordu.	 Lord	 Beric’in	 yaptığı	 her	 hareket	 alevleri	 canlandırıyor	 ve	 daha	 parlak	 yanmalarına sebep	 oluyordu,	 sonunda	 yıldırım	 lordu	 bir	 ateş	 kafesinin	 içinde	 duruyormuş	 gibi	 görünüyordu.	 “Bu çılgınateş	mi?”	diye	sordu	Arya,	Gendry’ye. </p>
<p class="calibre1">“Hayır.	Bu	farklı.	Bu...” </p>
<p class="calibre1">“...sihir?”	 diye	 tamamladı	 Arya,	 Tazı	 geri	 çekilirken.	 Şimdi	 Lord	 Beric	 saldırıyordu,	 havayı ateşten	sicimlerle	dolduruyordu,	kendinden	iri	adamı	topuklarının	üstünde	geri	geri	yürütüyordu.	Clegane bir	darbeyi	kalkanın	üst	tarafıyla	yakaladı	ve	bir	boyalı	köpek	başını	kaybetti.	Tazı	karşı	atağa	geçti	ama Dondarrion	darbeyle	arasına	kendi	kalkanını	koyup	öfkeli	bir	ters	darbe	indirdi.	Haydut	kardeşliği	lideri için	 bağırıyordu.	 “Sert	 indir.”	 dediklerini	 duydu	 Arya,	 “Üstüne!	 Üstünel”	 Tazı	 başına	 doğru	 inen	 bir darbeyi	 savuşturdu,	 alevlerin	 ısısı	 yüzüne	 vururken	 suratını	 buruşturdu.	 Kükredi,	 küfretti	 ve	 geriye çekildi. </p>
<p class="calibre1">Lord	Beric	ona	hiç	süre	vermedi.	İri	adamın	peşinden	gitti,	kolu	asla	sabit	durmuyordu.	Kılıçlar</p>
<p class="calibre1">birbirine	 çarptı,	 ayrıldı,	 tekrar	 çarptı;	 kıvrılan	 alevler	 kılıçları	 bir,	 iki,	 üç	 kez	 öperken	 yıldırımlı kalkandan	kıymıklar	uçtu.	Tazı	lordun	sağına	geçti	ama	Dondarrion	adamı	hızlı	bir	yan	adımla	engelleyip diğer	yola	geri	itti...	ateş	çukurunun	öfkeli	ve	kırmızı	alevlerine	doğru.	Clegane	sırtında	ısıyı	hissedene kadar	geri	çekildi.	Omzunun	üzerinden	bakıp	arkasında	ne	olduğunu	gördü	ve	Lord	Beric	yeni	bir	atağa kalktığında	o	bakış	neredeyse	Tazı’nın	kafasına	mal	oluyordu. </p>
<p class="calibre1">Sandor	 Clegane	 bütün	 gücüyle	 tekrar	 öne	 doğru	 giderken	 Arya	 adamın	 gözlerinin	 akını</p>
<p class="calibre1">görebiliyordu.	Üç	adım	ileri	ve	iki	adım	geri,	Lord	Beric	tarafından	engellenen	sağa	doğru	bir	hareket, öne	 doğru	 iki	 adım	 daha	 ve	 bir	 tane	 geri,	 çın	 çın,	 büyük	 meşe	 kalkanlara	 tekrar	 tekrar	 inen	 darbeler. </p>
<p class="calibre1">Tazının	 koyu	 renkli	 cansız	 saçları,	 bir	 ter	 tabakasıyla	 kaplı	 alnına	 yapışmıştı.	 Şarap	 teri,	 diye	 düşündü Arya,	adamın	sarhoşken	ele	geçirildiğini	hatırlamıştı.	Tazı’nın	gözlerinde	korkunun	uyanmaya	başladığını görebiliyordu.	 Lord	 Beric’in	 alevli	 kılıcı	 hızla	 dönüp	 darbeler	 indirirken	 Arya,	 Tazı	 kaybedecek,	 dedi kendine,	 sevinçle.	 Yıldırım	 lordu	 bir	 vahşi	 rüzgârla	 Tazı’nın	 kazandığı	 bütün	 alanı	 geri	 aldı,	 Clegane’i</p>
<p class="calibre1"><a id="p282"></a>tekrar	 ateş	 çukurunun	 kenarına	 sürdü.	 Evet,	 evet,	 Tazı	 ölecek.	 Arya	 daha	 iyi	 görebilmek	 için	 ayak parmaklarının	ucunda	yükseldi. </p>
<p class="calibre1">Alevlerin,	bacaklarının	arkasını	yaladığını	hissettiğinde,	“Kahrolası	piçi”	diye	bağırdı	Tazı.	Ağır kılıcını	 her	 seferinde	 daha	 sert	 savurarak	 öne	 atıldı,	 kendinden	 cüssesiz	 adamı	 acımasız	 bir	 kuvvetle ezmeye;	 kılıcını,	 kalkanını	 veya	 kolunu	 kırmaya	 çalışıyordu.	 Fakat	 Dondarrion	 darbeleri	 savuştururken, kılıcının	alevleri	Tazinm	gözlerine	saldırıyordu.	Alevlerden	kaçarken	tökezleyen	Tazı	tek	dizinin	üstüne düştü.	 Lord	 Beric	 hiç	 vakit	 kaybetmeden	 kapandı,	 indirdiği	 darbe	 havada	 çığlık	 attı	 ve	 arkasında	 alev sancakları	bıraktı.	Harcadığı	güç	yüzünden	nefes	nefese	kalan	Clegane	kalkanını	tam	zamanında	başının üzerine	kaldırdı,	kıymıklara	ayrılan	ahşabın	çatırtısı	mağarayı	çınlattı. </p>
<p class="calibre1">“Kalkanı	 alev	 aldı,”	 dedi	 Gendry	 sessizce.	 Arya	 o	 anda	 gördü.	 Alevler	 pul	 pul	 dökülen	 sarı boyanın	üstüne	yayıldı	ve	üç	köpek	bir	ateş	girdabıyla	sarıldı. </p>
<p class="calibre1">Sandor	 Clegane	 pervasız	 bir	 karşı	 atakla	 tekrar	 ayağa	 kalktı.	 Tazı,	 yüzünün	 o	 kadar	 yakınında kükreyen	ateşin	yanan	kalkanı	olduğunu,	Lord	Beric	bir	buçuk	metre	geri	çekilene	kadar	fark	etmemişti. </p>
<p class="calibre1">Bir	 tiksinti	 çığlığı	 atarak	 kırık	 meşeye	 vahşice	 vurmaya	 başladı,	 kalkanın	 yarım	 kalmış	 felaketini tamamladı.	Kalkan	kırıldı,	bir	parçası	döne	döne	havaya	uçtu,	hâlâ	yanıyordu,	diğer	parçası	inatla	adamın koluna	 tutunuyordu.	 Tazinın	 kurtulmak	 için	 harcadığı	 çaba	 sadece	 alevleri	 canlandırmaya	 yarıyordu. </p>
<p class="calibre1">Kıyafetinin	yeni	alev	aldı,	şimdi	adamın	bütün	kolu	yanıyordu.	“Bitir	işinil”	diye	bağırdı	Yeşilsakal,	Lord Beric’e.	Diğer	sesler,	“Suçlu”	diyen	bir	şarkıya	başladı.	Arya	da	onlarla	birlikte	bağırdı.	“Suçlu,	öldür onu,	suçlul” </p>
<p class="calibre1">Lord	Beric	önündeki	adamın	sonunu	getirmek	için	yaz	ipeği	kadar	yumuşak	bir	şekilde	kaydı.	Tazı</p>
<p class="calibre1">hırıltılı	 bir	 çığlık	 attı,	 kılıcını	 iki	 eliyle	 birden	 kaldırdı	 ve	 bütün	 gücüyle	 aşağı	 indirdi.	 Lord	 Beric darbeyi	rahatça	engelledi... </p>
<p class="calibre1">“Haymıııur,”	diye	bağırdı	Arya. </p>
<p class="calibre1">...ama	 alevli	 kılıç	 ikiye	 ayrıldı,	 Tazinm	 soğuk	 çeliği	 Lord	 Beric’in	 omzuyla	 boynunun	 birleştiği yerdeki	ete	gömüldü	ve	adamı	göğüs	kemiğine	kadar	ikiye	ayırdı.	Kan,	simsiyah	ve	sıcak	bir	sel	gibi	hızla dışarı	aktı. </p>
<p class="calibre1">Sandor	 Clegane	 geri	 sendeledi,	 hâlâ	 yanıyordu.	 Kalkanından	 kalanları	 kolundan	 söktü	 ve</p>
<p class="calibre1">küfrederek	fırlattı,	sonra	kolundaki	alevleri	söndürmek	için	toprağa	yuvarlandı. </p>
<p class="calibre1">Lord	Beric’in	dizleri	ağır	ağır	katlandı,	dua	etmek	için	çöküyordu	sanki.	Ağzını	açtığında	dışarı</p>
<p class="calibre1">sadece	kan	çıktı.	Beric	yüzüstü	devrilirken	Tazı’nın	kılıcı	hâlâ	bedenindeydi.	Toprak,	adamın	kanını	içti. </p>
<p class="calibre1">Tepe	mağarasında	alevlerin	çıtırtısından	ve	Tazı’nın	ayağa	kalkmak	için	uğraşırken	çıkardığı	iniltilerden başka	 ses	 yoktu.	 Arya	 sadece	 Mycah’yı	 ve	 Tazı’nın	 ölmesi	 için	 ettiği	 bütün	 o	 aptal	 duaları düşünebiliyordu.	 Eğer	 tanrılar	 varsa	 neden	 Lord	 Beric	 kazanmadı?	 Arya,	 Tazı’nın	 suçlu	 olduğunu biliyordu. </p>
<p class="calibre1">“Lütfen,”	 diye	 hırladı	 Sandor	 Clegane	 kolunu	 tutarak.	 “Yandım.	 Bana	 yardım	 edin.	 Biri	 bana yardım	etsin.”	Ağlıyordu.	“Lütfen.” </p>
<p class="calibre1">Arya	hayretler	içinde	adama	baktı.	Küçük	bir	bebek	gibi	ağlıyor,	diye	düşündü. </p>
<p class="calibre1">“Melly,	şunun	yanıklarıyla	ilgilen,”	dedi	Thoros.	“Lim,	Jack,	Lord	Beric’i	taşımama	yardım	edin. </p>
<p class="calibre1">Ned,	sen	de	gelsen	iyi	olur.”	Kırmızı	rahip,	Tazı’nın	kılıcını	devrik	lordun	bedeninden	çıkardı	ve	kılıcın ucunu	 kanla	 ıslanmış	 toprağa	 sapladı.	 Lim	 büyük	 ellerini	 Dondarrionin	 kollarının	 altına	 kaydırırken Şanslı	 Jack	 lordun	 ayaklarını	 kavradı.	 Adamı	 ateş	 çukurunun	 çevresinden	 dolaştırıp	 tünellerden	 birinin karanlığına	taşıdılar.	Thoros	ve	Ned	onların	peşinden	gitti. </p>
<p class="calibre1">Çılgın	Avcı	tükürdü.	“Onu	Taşlı	Sept’e	geri	götürüp	bir	karga	kafesine	koyalım	derim.” </p>
<p class="calibre1">“Evet,”	dedi	Arya.	“O	Mycah’yı	öldürdü.	Öldürdü.” </p>
<p class="calibre1">“Ne	kadar	da	kızgın	bir	sincap,”	diye	mırıldandı	Yeşilsakal. </p>
<p class="calibre1"><a id="p283"></a>Hanvin	iç	geçirdi.	“R’hllor	onun	masum	olduğuna	karar	verdi.” </p>
<p class="calibre1">“Rulore	kim?”	diye	sordu	Arya.	Bu	adı	telaffuz	bile	edemiyordu. </p>
<p class="calibre1">“Işık	Tanrısı.	Thoros	bize	öğretti...” </p>
<p class="calibre1">Thoros’un	onlara	ne	öğrettiği	Arya’nın	umurunda	değildi.	Yeşilsakalin	hançerini	kınından	kaptı	ve</p>
<p class="calibre1">adam	onu	yakalayamadan	kaçtı.	Gendry	de	onu	tutmak	için	hareketlendi	ama	Arya,	Gendry	için	her	zaman fazla	hızlıydı. </p>
<p class="calibre1">Yeditelli	Tom	ve	bir	kadın	Tazının	ayağa	kalkmasına	yardım	ediyordu.	Tazının	kolunun	görüntüsü</p>
<p class="calibre1">Arya’yı	dehşetten	sözsüz	bıraktı.	Deri	kayışın	yapıştığı	yerde	pembe	bir	şerit	vardı	ama	şeridin	altındaki ve	üstündeki	etler	açılıp	kızarmıştı,	adamın	kolu	dirseğinden	bileğine	kadar	kanıyordu.	Gözleri	Arya’nın gözleriyle	 buluşan	 Tazinın	 ağzı	 seğirdi.	 “Ölmemi	 bu	 kadar	 çok	 mu	 istiyorsun?	 O	 zaman	 öldür	 kurt	 kız. </p>
<p class="calibre1">Hançeri	sapla.	Ateşten	daha	temiz	olur.”	Clegane	ayağa	kalkmaya	çalıştı	ama	hareket	ettiğinde	kolundan bir	parça	yanık	et	koptu.	Tom	adamı	sağlam	kolundan	yakalayıp	kaldırdı. </p>
<p class="calibre1">Kolu,	diye	düşündü	Arya	ve	yüzü.	Ama	o	Taziydı.	Öfkeli	bir	cehenennemde	yanmayı	hak	ediyordu. </p>
<p class="calibre1">Arya’nın	 elindeki	 bıçak	 ağırlaşmış	 gibiydi.	 Arya	 hançeri	 daha	 sıkı	 kavradı.	 “Sen	 Mycah’yı	 öldürdün,” </p>
<p class="calibre1">dedi	bir	kez	daha.	“Öldürdün.	Yaptın.” </p>
<p class="calibre1">“Öldürdüm,”	 dedi	 Tazı.	 Bütün	 yüzü	 çarpılmıştı.	 “Onu	 ezip	 geçtim,	 bedenini	 ikiye	 böldüm	 ve güldüm.	Ablanı	kanlar	içinde	bırakarak	dövmelerini	izledim,	babanın	kafasını	kesmelerini	seyrettim.” </p>
<p class="calibre1">Lim,	 Arya’nın	 bileğini	 tutup	 kıvırdı,	 hançeri	 elinden	 aldı.	 Arya	 onu	 tekmeledi	 ama	 Lim	 hançeri geri	 vermedi.	 “Cehenneme	 git	 Tazı,”	 diye	 bağırdı	 Arya,	 çaresiz	 ve	 elleri	 boş	 bir	 öfkeyle.	 “Cehenneme git!” </p>
<p class="calibre1">“Gitti,”	dedi	fısıltıdan	biraz	daha	güçlü	bir	ses. </p>
<p class="calibre1">Arya	 döndüğünde	 Lord	 Beric	 Dondarrion	 arkasında	 duruyordu,	 kanlı	 eliyle	 Thoros’un	 omzuna</p>
<p class="calibre1">tutunmuştu. </p>
<p class="calibre1"><b class="calibre3">	</b></p>
<p class="calibre1"><a id="p284"></a><b class="calibre3">CATELYN</b></p>
<p class="calibre1">Bırak	 kış	 kralları	 yerin	 altındaki	 soğuk	 mezarlarında	 yatsın,	 diye	 düşündü	 Catelyn.	 Tullyler güçlerini	nehirden	alırdı	ve	hayatlarının	sonuna	geldiklerinde	nehre	dönerlerdi. </p>
<p class="calibre1">Pırıldayan	 gümüş	 bir	 zırh	 giydirdikleri	 Lord	 Hoster’ı,	 ince	 uzun	 ahşap	 bir	 teknenin	 içine yatırmışlardı.	Mavi	ve	kırmızı	hareli	pelerini	lordun	bedeninin	altına	seriliydi.	Cübbesi	de	mavi	kırmızı parçalara	bölünmüştü.	Başının	yanına	yerleştirdikleri	büyük	miğferin	tepesini	gümüş	ve	bronz	pulları	olan bir	 alabalık	 süslüyordu.	 Göğsüne	 boyalı	 bir	 ahşap	 kılıç	 koymuşlardı,	 parmakları	 kılıcın	 kabzasının etrafında	 kıvrılmıştı.	 Çelik	 eldivenler	 ziyan	 olmuş	 ellerini	 saklıyordu	 ve	 onu	 yine	 eskisi	 gibi	 güçlü gösteriyordu.	 Meşe	 ağacı	 ve	 demirden	 yapılmış	 kalkanı	 bedeninin	 sol	 yanma,	 av	 borusu	 sağına yerleştirilmişti.	 Teknenin	 geri	 kalanı	 ağaç	 dallarıyla,	 çırayla,	 parşömen	 parçalarıyla	 ve	 suya	 batmasını sağlamak	 için	 taşlarla	 doldurulmuştu.	 Teknenin	 baş	 tarafında	 lordun	 sancağı	 dalgalanıyordu; Nehirova’nın	zıplayan	alabalığı. </p>
<p class="calibre1">Tanrının	yedi	yüzünün	onuruna,	tekneyi	itmek	için	yedi	kişi	seçilmişti.	Seçilenlerden	biri	Robb’du; Lord	 Hosterin	 metbu	 lordu.	 Onunla	 birlikte	 lordlar	 Bracken,	 Blackwood,	 Vance,	 Mallister,	 Sör	 Marq Piper	 ve...	 beklenen	 cevapla	 birlikte	 İkizler’den	 gelen	 Aksak	 Lothar	 Frey	 vardı.	 Lord	 Walderin	 piç oğullarının	 en	 büyüğü	 olan	 ve	 savaşçı	 olarak	 sağlam	 bir	 şöhreti	 bulunan	 kır	 saçlı,	 sert	 bakışlı	 Wälder Nehir	 komutasındaki	 kırk	 asker	 Aksak	 Lothar’a	 refakat	 etmişti.	 Lord	 Hosterin	 vefatından	 birkaç	 saat sonra	Nehirova’ya	varan	kafile	Edmure’u	çileden	çıkarmıştı.	“Wälder	Frey	yüzülüp	parçalara	ayrılmalı,” </p>
<p class="calibre1">diye	 bağırmıştı.	 “Bizimle	 görüşmek	 üzere	 bir	 sakat	 ve	 bir	 piç	 gönderiyor,	 bunda	 bir	 hakaret	 kastı olmadığını	söyleyin	hadi.” </p>
<p class="calibre1">“Lord	Walderin	elçilerini	özenle	seçtiğine	şüphe	yok,”	diye	yanıtlamıştı	Catelyn.	“Çok	tatsız	bir</p>
<p class="calibre1">tavır,	ucuz	bir	intikam	ama	kiminle	uğraştığımızı	unutma.	Babam	ona	Merhum	Lord	Frey	derdi	eskiden. </p>
<p class="calibre1">Bu	adam	kötü	mizaçlı,	haset	ve	hepsinden	öte	gururlu." </p>
<p class="calibre1">Şükürler	 olsun	 ki	 Robb,	 Edmure’dan	 daha	 sağduyulu	 bir	 tavır	 sergilemişti.	 Freyler’i	 nezaketle karşılamış,	refakatçileri	kışlaya	yerleştirmiş	ve	Lotharin	Lord	Hosteri	son	yolculuğuna	uğurlama	onuruna sahip	olabilmesi	için,	Sör	Desmond’dan	bu	şereften	feragat	etmesini	rica	etmişti.	Oğlum	yaşının	ötesinde zor	bir	bilgelik	edindi.	Frey	Hanedanı,	Kuzey	Kralinı	terk	etmiş	olabilirdi	ama	Geçit	Lordu,	Nehirova’ya bağlı	sancak	beylerinin	hâlâ	en	güçlüsüydü	ve	Lothar	onun	adına	buradaydı. </p>
<p class="calibre1">Yivli	kapı	yukarı	kaldırılırken	seçilmiş	yedi	kişi	su	merdivenin	basamaklarını	inerek	Lord	Hosteri</p>
<p class="calibre1">nehre	 indirdi.	 Yumuşak	 bedenli	 ve	 şişman	 bir	 adam	 olan	 Lothar	 Frey	 tekneyi	 akıntıya	 doğru	 iterken	 sık nefesler	alıyordu.	Jason	Mallister	ve	Tytos	Blackwood,	tekneyi	hizada	tutmak	için	pruvada,	göğüslerine kadar	suyun	içinde	duruyorlardı. </p>
<p class="calibre1">Catelyn	onları	kale	burçlarından	izliyordu,	daha	önce	defalarca	izleyip	beklediği	gibi,	izliyor	ve</p>
<p class="calibre1">bekliyordu.	Aşağıda,	hızlı	ve	hırçın	Tökeztaş	geniş	Kızıl	Çatalin	kenarına	bir	mızrak	gibi	saplanıyordu. </p>
<p class="calibre1">Tökeztaşin	 mavi	 beyaz	 coşkun	 suları,	 büyük	 nehrin	 kırmızı	 kahverengi,	 çamurlu	 akışına	 karışıyordu. </p>
<p class="calibre1">Örümcek	ağları	ve	belli	belirsiz	hatıralar	kadar	ince	sabah	sisi	suyun	üzerinde	asılıydı. </p>
<p class="calibre1">Bran	 ve	 Rickon	 onu	 bekliyor	 olacak,	 diye	 düşündü	 Catelyn	 hüzünle,	 bir	 zamanlar	 benim</p>
<p class="calibre1">beklediğim	gibi. </p>
<p class="calibre1">Su	 Kapısının	 kırmızı	 taştan	 örülmüş	 kemerinin	 altından	 geçen	 ince	 tekne,	 Tökeztaşın	 aceleci akıntısına	 kapılınca	 hızlandı	 ve	 suların	 birleştiği	 yerdeki	 gürlemeye	 doğru	 itildi.	 Tekne,	 kaleyi	 koruyan duvarların	 altından	 dışarı	 çıkarken	 kare	 şekilli	 yelken	 rüzgârla	 doldu	 ve	 Catelyn	 babasının	 miğferinden</p>
<p class="calibre1"><a id="p285"></a>yansıyan	 güneş	 ışığını	 gördü.	 Lord	 Hoster	 Tully’nin	 dümeni	 düz	 durdu	 ve	 yaşlı	 adam	 nehir	 yatağının ortasından,	doğan	güneşe	doğru	huzurla	yol	almaya	başladı. </p>
<p class="calibre1">“Şimdi,”	 dedi	 Karabalık,	 Edmure’a.	 Catelynin	 yanında	 duran	 Edmure	 -aslında	 artık	 Lord</p>
<p class="calibre1">Edmure’du,	 buna	 alışmak	 ne	 kadar	 zaman	 alacaktı?-	 yayına	 bir	 ok	 taktı.	 Edmure’un	 yaveri,	 okun	 ucuna yanan	 bir	 odun	 parçası	 tuttu.	 Edmure	 okun	 alev	 almasını	 bekledi,	 sonra	 büyük	 yayı	 kaldırdı,	 sicimi kulağına	kadar	çekti	ve	saldı.	Ok	derin	bir	uğultuyla	yukarı	doğru	hızlandı.	Catelyn	uçuşu	gözleriyle	ve kalbiyle	 takip	 etti;	 ok,	 Lord	 Hosterin	 teknesinin	 epey	 gerisinde	 yumuşak	 bir	 tıslamayla	 suya	 saplanana kadar. </p>
<p class="calibre1">Edmure	sessizce	küfretti,	ikinci	bir	ok	alarak,	“Rüzgâr,”	dedi.	“Tekrar.”	Alevli	odun	parçası	okun</p>
<p class="calibre1">ucundaki	yağa	batırılmış	çaputu	öptü,	alevler	çaputu	yalayarak	yukarı	çıktı,	Edmure	yayı	kaldırdı,	çekti ve	 bıraktı.	 Ok	 yükseğe	 ve	 uzağa	 uçtu.	 Çok	 uzağa.	 Teknenin	 on	 iki	 metre	 önüne	 düşüp	 nehrin	 içinde kayboldu,	alevler	o	anda	söndü.	Edmure’un	boynuna,	sakalı	kadar	kırmızı	bir	utanç	yürüyordu.	“Bir	kez daha,”	diye	emretti,	sadaktan	üçüncü	bir	ok	aldı.	Elindeki	yay	kadar	gergin,	diye	düşündü	Catelyn. </p>
<p class="calibre1">Sör	Brynden	da	aynı	şeyi	görmüş	olmalıydı.	“İzin	verin	ben	yapayım	lordum,”	diye	önerdi. </p>
<p class="calibre1">“Ben	 yapabilirim,”	 diye	 inat	 etti	 Edmure.	 Oku	 yaktırdı,	 yayı	 gerdi,	 derin	 bir	 nefes	 aldı,	 sicimi çekti.	 Uzunca	 bir	 süre	 tereddüt	 ediyormuş	 gibi	 göründü,	 alevler	 çıtırdayarak	 oka	 tırmanıyordu.	 Edmure sonunda	 yayı	 boşalttı.	 Ok	 yukarı,	 daha	 yukarı	 tırmandı,	 sonunda	 inişe	 geçti,	 düştü,	 düştü...	 dalgalanan yelkeni	geçerek	tısladı. </p>
<p class="calibre1">Kıl	 payı	 bir	 ıskaydı,	 en	 fazla	 bir	 karıştı	 ama	 ıskaydı.	 “Seni	 Ötekiler	 alsın!”	 diye	 lanet	 okudu Edmure.	Tekne	menzilden	çıkmak	üzereydi,	nehrin	sisinin	arasında	bir	batıp	bir	çıkarak	sürükleniyordu. </p>
<p class="calibre1">Edmure	tek	kelime	etmeden	yayı	amcasına	uzattı. </p>
<p class="calibre1">“Hızlıca,”	dedi	Sör	Brynden,	yaya	bir	ok	taktı,	yakılması	için	sabit	tuttu,	fırlattı,	Catelyn	okun	alev aldığından	 emin	 bile	 olamamıştı...	 ama	 ok	 yükselirken,	 soluk	 turuncu	 flamalara	 benzeyen	 alevlerin gökyüzüne	 tırmandığını	 gördü.	 Tekne	 sisin	 içinde	 kaybolmuştu.	 Alçalan	 ateş	 oku	 da	 sis	 tarafından yutulmuştu...	 ama	 yalnızca	 bir	 an	 için.	 Sonra,	 beklenmedik	 bir	 umut	 gibi	 açan	 kırmızı	 çiçeği	 gördüler. </p>
<p class="calibre1">Yelkenler	alev	aldı	ve	sis	pembe	turuncu	ışıldadı.	Catelyn	bir	an	için,	teknenin	zıplayan	alevlerle	kaplı hatlarını	net	bir	şekilde	gördü. </p>
<p class="calibre1">Babasının,	bekle	beni	küçük	Cat,	diye	fısıldadığını	duyabiliyordu. </p>
<p class="calibre1">Catelyn	 kör	 bir	 şekilde	 uzanıp	 kardeşinin	 elini	 aradı	 ama	 Edmure	 uzaklaştı,	 burçların	 en	 yüksek noktasına	 gidip	 orada	 tek	 başına	 durdu.	 Catelyn’in	 elini	 kardeşi	 yerine	 amcası	 Brynden	 tuttu,	 güçlü parmaklarını	 parmaklarına	 geçirdi.	 Yanan	 tekne	 uzaklaşırken	 küçük	 ateşin	 daha	 da	 küçülmesini	 birlikte izlediler. </p>
<p class="calibre1">Ve	sonra	tekne	kayboldu...	belki	hâlâ	nehrin	aşağısına	doğru	sürükleniyordu,	belki	de	parçalanmış</p>
<p class="calibre1">batıyordu.	 Zırhının	 ağırlığı	 Lord	 Hoster’ı,	 nehir	 yatağının	 çamurlu	 zemininde,	 Tullyler’in	 ebedi meclisinin	 toplandığı	 ve	 son	 maiyetin	 balık	 sürüleri	 olduğu	 ıslak	 salonlarda	 dinlenmesi	 için	 aşağı taşıyacaktı. </p>
<p class="calibre1">Yanan	 tekne	 gözden	 kaybolur	 kaybolmaz	 Edmure	 çekip	 gitti.	 Catelyn	 bir	 an	 için	 bile	 olsa	 ona sarılmak	isterdi;	bir	saat	ya	da	bir	gün	veya	bir	ay	dönümü	için	oturup	öleni	anmak	ve	yas	tutmak.	Ama bunun	 uygun	 zaman	 olmadığını	 kardeşi	 kadar	 o	 da	 biliyordu;	 Edmure	 artık	 Nehirova	 Lordu’ydu	 ve şövalyeleri	 etrafını	 sarmıştı;	 taziyelerini	 sunuyor,	 bağlılık	 sözleri	 veriyor	 ve	 onu	 bir	 ablanın	 teessürü kadar	küçük	bir	şeyden	koruyorlardı.	Edmure,	tek	kelime	duymadan	insanları	dinliyordu. </p>
<p class="calibre1">“Atış	kaçırmak	utanılacak	bir	şey	değildir,”	dedi	amcası,	Catelyn’e.	“Edmure	bunu	duymalı.	Lord</p>
<p class="calibre1">babam	nehrin	aşağısına	doğru	gittiği	gün	Hoster	da	ıskalamıştı.” </p>
<p class="calibre1">“İlk	 okta.”	 Catelyn	 o	 zamanlar	 çok	 küçük	 olduğundan	 olayı	 hatırlamıyordu	 ama	 Lord	 Hoster	 bu hikâyeyi	sık	sık	anlatırdı.	“İkincisi	yelkeni	bulmuştu.”	Catelyn	iç	geçirdi.	Edmure	göründüğü	kadar	güçlü</p>
<p class="calibre1"><a id="p286"></a>değildi.	Sonunda	gelen	ölüm	babaları	için	merhamet	sayılırdı	ama	Edmure	buna	rağmen	çok	üzgündü. </p>
<p class="calibre1">Dün	 gece	 sarhoşken,	 yapılmamış	 şeylerin	 ve	 söylenmemiş	 sözlerin	 pişmanlığıyla	 dolu	 bir	 halde çözülmüş	ve	ağlamıştı.	Gözyaşları	içinde,	geçitlerde	savaşmak	üzere	kaleden	ayrılmasının	hata	olduğunu söylemişti	 Catelyn’e;	 babasının	 yatağının	 başında	 kalmalıydı.	 “Tıpkı	 senin	 gibi	 onun	 yanında olmalıydım,”	demişti.	“Ölürken	benden	bahsetti	mi?	Bana	doğruyu	söyle	Cat.	Beni	sordu	mu?” </p>
<p class="calibre1">Lord	Hoster’ın	son	sözü,	“Papatya,”	olmuştu	ama	Catelyn	bunu	kardeşine	söyleyememişti.	“Senin</p>
<p class="calibre1">adını	 fısıldadı,”	 diye	 yalan	 söylemişti,	 Edmure	 müteşşekkir	 bir	 tavırla	 başıyla	 onaylamış	 ve	 Catelyn’in elini	 öpmüştü.	 Kederini	 ve	 suçluluk	 duygusunu	 boğmaya	 çalışmasaydı	 yayı	 bükebilirdi,	 diye	 düşündü Catelyn	iç	geçirerek,	ama	söylemeye	cesaret	edemeyeceği	bir	başka	şeydi	bu. </p>
<p class="calibre1">Catelyn	 burçlardan	 inip,	 genç	 kraliçesiyle	 birlikte	 sancak	 beylerinin	 arasında	 duran	 Robb’un yanına	giderken	Karabalık	ona	eşlik	etti.	Robb	gördüğünde	annesini	sessizce	kollarının	arasına	aldı. </p>
<p class="calibre1">“Lord	Hoster	bir	kral	kadar	soylu	görünüyordu	leydim,”	diye	mırıldandı	Jeyne.	“Keşke	onu	tanıma</p>
<p class="calibre1">şansım	olsaydı.” </p>
<p class="calibre1">“Benim	de	daha	iyi	tanıma	şansım...”	diye	ekledi	Robb. </p>
<p class="calibre1">“Bunu	o	da	isterdi,”	dedi	Catelyn.	“Nehirova’yla	Kışyarı	arasında	fersahlar	vardı.”	Anlaşılan	o	ki</p>
<p class="calibre1">Nehirova’yla	 Kartal	 Yuvası	 arasında	 da	 bir	 sürü	 dağ,	 nehir	 ve	 ordular	 var.	 Lysa,	 Catelyn’in	 mektubuna cevap	vermemişti. </p>
<p class="calibre1">Kral	Topraklarından	da	sadece	sessizlik	gelmişti.	Catelyn	şimdiye	kadar,	Brienne	ve	Sör	Cleos’un</p>
<p class="calibre1">tutsaklarıyla	birlikte	şehre	ulaşmış	olmasını	umuyordu.	Hatta	Brienne	kızlarla	birlikte	geri	dönüyor	bile olabilirdi.	Sör	Cleos,	değiş	tokuş	yapıldığında	İblis’in	bir	kuzgun	göndermesini	sağlayacağına	dair	yemin etti.	Yemin	etti!	Kuzgunlar	her	seferinde	sonuca	ulaşmazdı.	Bir	yaycı	kuşu	vurmuş	ve	akşam	yemeği	için kızartmış	 olabilirdi.	 Catelyn’in	 yüreğine	 su	 serpecek	 mektup,	 şu	 anda	 bir	 kuzgun	 kemiği	 yığınının yanındaki	kamp	ateşinin	küllerinin	arasındaydı	belki. </p>
<p class="calibre1">Diğer	 insanlar	 Robb’a	 taziyelerini	 sunmak	 için	 bekliyordu;	 Lord	 Jason	 Mallister,	 İri	 Jon	 ve	 Sör Rolph	 Spicer	 sırayla	 Robb’la	 konuşurken	 Catelyn	 sabırla	 kenarda	 durdu.	 Ama	 Lothar	 Frey	 yaklaşırken Catelyn,	Robb’un	kolunu	çekiştirdi.	Robb	döndü	ve	Lothar’ın	söyleyeceklerini	duymak	için	bekledi. </p>
<p class="calibre1">“Majesteleri.”	 Birbirine	 yakın	 gözleri,	 keçisakalı	 ve	 bukleler	 halinde	 omuzlarına	 dökülen	 koyu renk	saçları	olan	Lothar	Frey	otuzlarının	ortalarında	etine	dolgun	bir	adamdı.	Doğum	sırasında	burkulan bacağı	 ona	 Aksak	 Lothar	 adını	 kazandırmıştı.	 On	 iki	 yıldır	 babasının	 kâhyalığını	 yapıyordu.	 “Böyle kederli	 bir	 zamanda	 rahatsızlık	 vermek	 istemeyiz	 fakat	 bu	 gece	 bizi	 huzurunuza	 kabul	 etmeniz	 mümkün mü?” </p>
<p class="calibre1">“Memnuniyetle,”	dedi	Robb.	“Aramıza	husumet	sokmayı	asla	istememiştim.” </p>
<p class="calibre1">“Ben	de	buna	sebep	olmak	istemezdim,”	dedi	Kraliçe	Jeyne.	Lothar	Frey	gülümsedi.	“Anlıyorum, </p>
<p class="calibre1">babam	 da	 anlıyor.	 Size	 bir	 zamanlar	 onun	 da	 genç	 olduğunu	 ve	 gönlünü	 bir	 güzelliğe	 kaptırmanın	 ne demek	olduğunu	iyi	hatırladığını	söylememi	istedi.”	Catelyn,	Lord	Walderin	böyle	bir	şey	söylediğinden ya	da	gönlünü	herhangi	bir	güzelliğe	kaptırdığından	ziyadesiyle	şüpheliydi.	Geçit	Lordu	yedi	eş	gömmüştü ve	şimdi	sekizinci	karısıyla	evliydi	ama	onlardan	yatak	ısıtan	kadınlar	ya	da	damızlık	kısraklarmış	gibi bahsederdi.	 Buna	 rağmen	 Lothar	 nazikçe	 konuşmuştu	 ve	 ne	 Catelyn	 ne	 de	 Robb	 adamın	 iltifatına	 itiraz edebilirdi.	“Babanız	son	derece	nazik,”	dedi	Robb.	“Sohbetimizi	iple	çekiyorum.”	Lothar	reverans	yaptı, kraliçenin	elini	öptü	ve	çekildi.	O	esnada	bir	düzine	başka	adam	Robb’la	konuşmak	için	sıraya	girmişti. </p>
<p class="calibre1">Robb	her	biriyle	konuştu,	uygun	şekilde	kimine	teşekkür	etti,	kimine	gülümsedi.	Son	adam	da	baş	sağlığı diledikten	sonra	Robb,	Catelyn’e	döndü.	“Konuşmamız	gereken	bir	konu	var.	Benimle	yürür	müsün?” </p>
<p class="calibre1">“Emredersiniz	Majesteleri.” </p>
<p class="calibre1">“Bu	bir	emir	değildi	anne.” </p>
<p class="calibre1">“O	 halde	 benim	 için	 zevktir.”	 Robb,	 Nehirova’ya	 döndüğünden	 beri	 Catelyn’e	 yeterince	 nazik</p>
<p class="calibre1"><a id="p287"></a>davranıyordu	 ama	 onu	 çok	 ender	 arıyordu.	 Genç	 kraliçesiyle	 daha	 huzurlu	 olduğu	 için	 oğlunu suçlayamazdı	 Catelyn	 .Jeyne	 onu	 gülümsetiyor	 ve	 ben	 onunla	 kederden	 başka	 bir	 şey	 paylaşmıyorum. </p>
<p class="calibre1">Robb,	 karısının	 kardeşlerinin	 dostluğundan	 da	 memnunmuş	 gibi	 görünüyordu;	 yaveri	 genç	 Rollam	 ve sancaktarı	 Sör	 Raynald.	 Catelyn	 onları	 bir	 arada	 gördüğünde,	 Robb’un	 kayıplarının	 yerini	 aldılar,	 diye düşünüyordu.	 Rollam,	 Bran’m	 yerine	 geçti	 ve	 Raynald	 da	 yarı	 Theon,	 yarı	 Jon	 Kar.	 Robb	 sadece Westerlinglerİe	 birlikte	 olduğu	 zaman	 gülümsüyor	 veya	 küçük	 bir	 çocukken	 yaptığı	 gibi	 gülüyordu.	 O, diğer	adamlar	için	sadece	Kuzey	Kralı’ydı,	başı	tacının	ağırlığıyla	eğiliyordu,	alnı	çıplakken	bile. </p>
<p class="calibre1">Robb	karısını	nazikçe	öptü,	daha	sonra	odalarında	buluşacaklarına	dair	söz	verip	leydi	annesiyle</p>
<p class="calibre1">birlikte	uzaklaştı.	Robb’un	adımları	onları	tanrı	korusuna	doğru	götürdü.	“Lothar	cana	yakın	görünüyordu, bu	umut	verici.	Freyler’e	ihtiyacımız	var.” </p>
<p class="calibre1">“Onları	kazandık	anlamına	gelmez	bu.” </p>
<p class="calibre1">Robb	 başıyla	 onayladı,	 oğlunun	 hüzünlü	 yüzü	 ve	 düşük	 omuzları	 Catelyn’in	 kalbini	 acımayla doldurdu.	 Taç	 onu	 eziyor,	 diye	 düşündü	 Catelyn.	 İyi	 bir	 kral	 olmayı	 çok	 istiyor;	 cesur,	 onurlu	 ve	 zeki. </p>
<p class="calibre1">Ama	 bu	 ağırlık	 bir	 çocuk	 için	 çok	 fazla.	 Robb	 elinden	 geleni	 yapıyordu	 ama	 darbeler	 üst	 üste,	 durmak bilmeksizin	 iniyordu.	 Randyll	 Tarly’nin,	 Robett	 Gloveri	 ve	 Sör	 Helman	 Tallharti	 bozguna	 uğrattığı Gölgeli	 Vadi	 mücadelesinin	 haberini	 aldığında	 Robb’un	 hiddetlenmesi	 beklenirdi	 ama	 Robb</p>
<p class="calibre1">hiddetlenmek	yerine	şaşkın	bir	inanmazlıkla	bakmış	ve	“Dar	Deniz’deki	Gölgeli	Vadi?	Gölgeli	Vadi’ye neden	gitsinler?”	demişti.	Afallamış	bir	halde	başını	iki	yana	sallamıştı.	“Piyadelerimin	üçte	biri	Gölgeli Vadi	için	mi	yitti?” </p>
<p class="calibre1">“Kalemi	demiradamlar	aldı	ve	şimdi	de	kardeşim	Lannisterlarin	elinde,”	demişti	Galbart	Glover</p>
<p class="calibre1">kederden	kalınlaşmış	bir	sesle.	Robett	Glover	mücadeleden	sağ	çıkmıştı	ama	çok	zaman	geçmeden	Kral</p>
<p class="calibre1">Yolu’na	yakın	bir	yerde	tutsak	alınmıştı. </p>
<p class="calibre1">“Uzun	sürmeyecek,”	diye	söz	vermişti	Robb.	“Lannisterlar’a	onun	karşılığında	Martyn	Lannisteri</p>
<p class="calibre1">önereceğim.	Lord	Tywin	kardeşinin	hatırına	kabul	etmek	zorunda	kalacak.”	Martyn,	Sör	Kevanin	oğluydu, Lord	Karstark	tarafından	katledilen	Willem’in	ikizi.	Catelyn	o	cinayetlerin	Robb’u	hâlâ	rahatsız	ettiğini biliyordu.	Robb,	Martyn’in	muhafızlarının	sayısını	üç	katına	çıkarmıştı	ama	çocuğun	güvenliğinden	hâlâ endişeliydi. </p>
<p class="calibre1">“Sen	beni	ilk	zorladığında,	Kral	Katili’ni	Sansa’yla	değiş	tokuş	etmeliydim,”	dedi	Robb	galeriye</p>
<p class="calibre1">doğru	 yürürlerken.	 “Sansa’yı	 Çiçek	 Şövalyesi’yle	 evlendirmeyi	 önerseydim	 Tyrelller,	 Joffrey’nin	 değil bizim	olabilirdi.	Bunu	düşünmeliydim.” </p>
<p class="calibre1">“Aklın	mücadelelerdeydi	ve	bu	doğruydu.	Bir	kral	bile	her	şeyi	düşünemez.” </p>
<p class="calibre1">“Mücadeleler,”	diye	mırıldandı	Robb	annesini	ağaçların	altından	geçirirken.	“Bütün	mücadeleleri</p>
<p class="calibre1">kazandım	ama	bir	şekilde	savaşı	kaybediyorum.”	Cevap	gökyüzünde	yazılı	olabilirmiş	gibi	yukarı	baktı. </p>
<p class="calibre1">“Kışyarı	demiradamların	elinde,	Moat	Cailin	de	öyle.	Babam	öldü,	Bran,	Rickon,	belki	Arya	da.	Şimdi de	senin	baban.” </p>
<p class="calibre1">Catelyn	oğlunun	unutsuzluğa	kapılmasına	izin	veremezdi.	Bu	içkinin	tadını	iyi	biliyordu.	“Benim</p>
<p class="calibre1">babam	uzun	zamandır	ölüyordu.	Bunu	değiştiremezdin.	Hatalar	yaptın	Robb,	ama	hangi	kral	yapmadı	ki? </p>
<p class="calibre1">Ned	seninle	gurur	duyardı.” </p>
<p class="calibre1">“Anne,	bilmen	gereken	bir	şey	var.” </p>
<p class="calibre1">Catelyn	kalbi	bir	vuruş	atladı.	Bu	nefret	ettiği	bir	şey.	Bana	söylemekten	korktuğu	bir	şey.	Catelyn sadece	Brienne’i	ve	kızın	görevini	düşünebiliyordu.	“Kral	Katili	mi?” </p>
<p class="calibre1">“Hayır.	Sansa.” </p>
<p class="calibre1">Öldü,	diye	düşündü	Catelyn.	Brienne	başaramadı,	Jaime	öldü,	Cersei	de	intikam	almak	için	benim</p>
<p class="calibre1">tatlı	kızımı	öldürdü.	“O...	o	gitti	mi	Robb?” </p>
<p class="calibre1">“Gitmek?”	 Robb	 şaşkın	 görünüyordu.	 “Ölü?	 Ah,	 anne	 hayır,	 öyle	 değil,	 ona	 zarar	 vermemişler, </p>
<p class="calibre1"><a id="p288"></a>sadece...	 dün	 gece	 bir	 kuzgun	 geldi	 ama	 sana	 söyleyemedim,	 baban	 son	 yolculuğuna	 çıkmadan	 önce yapamadım.”	Robb,	Catelyn’in	elini	tuttu.	“Onu	Tyrion	Lannister’la	evlendirmişler.” </p>
<p class="calibre1">Catelyn’in	parmakları	kasıldı.	“İblis.” </p>
<p class="calibre1">“Evet.” </p>
<p class="calibre1">“Sansa’yı	ağabeyiyle	değiş	tokuş	edeceğine	dair	yemin	vermişti,”	dedi	Catelyn	uyuşmuş	bir	halde. </p>
<p class="calibre1">“Sansa’yı	 ve	 Arya’yı,	 ikisini	 de.	 Çok	 kıymetli	 Jaime’sini	 iade	 edersek	 kızlarımı	 geri	 alacaktık,	 bütün meclisin	 önünde	 yemin	 etmişti.	 Tanrıların	 ve	 insanların	 şahitliğinde	 böyle	 bir	 yemin	 ettikten	 sonra Sansa’yla	nasıl	evlenir?” </p>
<p class="calibre1">“O,	 Kral	 Katili’nin	 kardeşi.	 Yemin	 bozmak	 onların	 kanında	 var.”	 Robb	 kılıcının	 kabzasına dokundu.	 “Yapabilseydim	 onun	 o	 çirkin	 kafasını	 keserdim.	 O	 zaman	 Sansa	 dul	 kalırdı	 ve	 özgür	 olurdu. </p>
<p class="calibre1">Başka	 bir	 yol	 göremiyorum.	 Sansa’yı	 bir	 rahibin	 önünde	 yemin	 etmeye	 zorlamışlar	 ve	 ona	 kırmızı	 bir pelerin	giydirmişler.”	Catelyn,	yol	ağzındaki	handa	yakaladığı	ve	Kartal	Yuvası’na	kadar	götürdüğü	küçük ve	çarpık	adamı	hatırladı.	“Lysa’nın	onu	Ay	Kapısı’ndan	dışarı	itmesine	izin	vermeliydim.	Zavallı,	tatlı kızım...	herhangi	biri	bunu	ona	neden	yapar?” </p>
<p class="calibre1">“Kışyarı	 için,”	 dedi	 Robb	 hiç	 düşünmeden.	 “Bran	 ve	 Rickon’ın	 ölümüyle	 Sansa	 vârisim	 oldu. </p>
<p class="calibre1">Bana	bir	şey	olursa...” </p>
<p class="calibre1">Catelyn,	Robb’un	elini	sıktı.	“Sana	hiçbir	şey	olmayacak.	Hiçbir	şey.	Buna	dayanamam.	Ned’i	ve</p>
<p class="calibre1">senin	 tatlı	 kardeşlerini	 aldılar,	 Sansa	 evlendi,	 Arya	 kayıp,	 babam	 öldü...	 sana	 bir	 şey	 olursa	 çıldırırım Robb.	Senden	başka	hiçbir	şeyim	kalmadı.	Kuzeyin	senden	başka	hiçbir	şeyi	kalmadı.” </p>
<p class="calibre1">“Daha	ölmedim	anne.” </p>
<p class="calibre1">Catelyn	 dehşetle	 dolmuştu.	 “Savaşların	 son	 damla	 kan	 dökülene	 kadar	 sürmesi	 gerekmez,”	 dedi. </p>
<p class="calibre1">Kendi	sesindeki	çaresizliği	kendisi	bile	duyabiliyordu.	“Diz	çöken	ilk	kral	sen	olmazsın,	hatta	ilk	Stark.” </p>
<p class="calibre1">Robb’un	ağzı	gerildi.	“Hayır.	Asla.” </p>
<p class="calibre1">“Utanılacak	 bir	 şey	 yok.	 İsyanı	 başarısız	 olduğunda	 Balon	 Greyjoy,	 Robert’ın	 önünde	 diz	 çöktü. </p>
<p class="calibre1">Torrhen	Stark,	ordusunun	ateşle	yüzleştiğini	görmektense	Fatih	Aegon’a	diz	çökmeyi	tercih	etti.” </p>
<p class="calibre1">“Aegon,	 Kral	 Torrhen’in	 babasını	 öldürmüş	 müydü?”	 Robb	 elini	 annesinin	 elinden	 çekti.	 “Asla dedim.” </p>
<p class="calibre1">Şimdi	 çocuğu	 oynuyor,	 kralı	 değil.	 “Lannisterlar’ın	 kuzeye	 ihtiyacı	 yok.	 Biat	 ve	 rehine</p>
<p class="calibre1">isteyecekler	 hepsi	 bu...	 ve	 biz	 ne	 yaparsak	 yapalım	 İblis,	 Sansa’yı	 bırakmayacak,	 yani	 rehineleri	 var. </p>
<p class="calibre1">Demiradamlann	daha	acımasız	bir	düşman	olduğunu	göreceksin,	bana	inan.	Greyjoylar,	kuzeyi	ellerinde tutmaya	dair	bir	umuda	sahip	olmak	için,	Stark	Hanedanı’ndan	iddialarına	itiraz	edebilecek	tek	canlı	filiz bile	 bırakmamak	 zorundalar.	 Theon,	 Bran’la	 Rickon’u	 öldürdü,	 şimdi	 yapmaları	 gereken	 tek	 şey	 seni öldürmek...	 ve	 Jeyne’i,	 evet.	 Lord	 Balon’ın	 onun	 yaşamasına	 ve	 sana	 veliahtlar	 doğurmasına	 izin vereceğini	mi	sanıyorsun?” </p>
<p class="calibre1">Robb’un	yüzü	soğuktu.	“Kral	Katili’ni	bu	yüzden	mi	serbest	bıraktın?	Lannisterlaria	barış	yapmak</p>
<p class="calibre1">için?” </p>
<p class="calibre1">“Jaime’yi	 Sansa’nın	 iyiliği	 için	 serbest	 bıraktım...	 ve	 eğer	 hâlâ	 yaşıyorsa	 Arya	 için.	 Bunu biliyorsun.	Ama	barış	satın	almaya	dair	bir	parça	umut	beslediysem,	bu	çok	mu	kötü?” </p>
<p class="calibre1">“Evet,”	dedi	Robb.	“Lannisterlar	babamı	öldürdü.” </p>
<p class="calibre1">“Bunu	unuttuğumu	mu	sanıyorsun?” </p>
<p class="calibre1">“Bilmiyorum.	Unuttun	mu?” </p>
<p class="calibre1">Catelyn	 asla	 öfkeye	 kapılıp	 çocuklarına	 vurmamıştı	 ama	 bunun	 üzerine	 Robb’a	 neredeyse</p>
<p class="calibre1">vuruyordu.	 Oğlunun	 ne	 kadar	 korkmuş	 ve	 kendini	 ne	 kadar	 yalnız	 hissediyor	 olabileceğini	 kendine hatırlatmak	 için	 çabalaması	 gerekti.	 “Kuzey	 Kralı	 sensin,	 seçim	 senin.	 Ben	 sadece	 söylediklerimi düşünmeni	istiyorum.	Şarkıcılar,	mücadelelerde	cesurca	ölen	kralları	abartarak	anlatır	ama	senin	canının</p>
<p class="calibre1"><a id="p289"></a>değeri	bir	şarkıdan	fazla.	En	azından,	sana	o	canı	veren	benim	için.”	Başını	eğdi.	“Gidebilir	miyim?” </p>
<p class="calibre1">“Evet,”	 dedi	 Robb.	 Arkasını	 dönüp	 kılıcını	 çekti.	 Catelyn,	 oğlunun	 o	 kılıçla	 ne	 yapmaya	 niyetli olduğunu	 söyleyemezdi.	 Etrafta	 bir	 düşman	 yoktu,	 dövüşülecek	 biri	 yoktu.	 Uzun	 ağaçların	 ve	 dökülen yaprakların	arasında	sadece	Catelyn	ve	o.	Hiçbir	kılıcın	kazanayamayacağı	savaşlar	vardır,	demek	istedi oğluna	ama	kralının	bu	çeşit	sözlere	sağır	olmasından	korktu. </p>
<p class="calibre1">Saatler	sonra,	Rollam	Westerling	onu	akşam	yemeğine	çağırmak	üzere	koşarak	geldiğinde	Catelyn</p>
<p class="calibre1">odasında	dikiş	dikiyordu.	Güzel,	diye	düşündü	Catelyn,	rahatlamıştı.	Tartışmalarından	sonra	Robb’un	onu yanında	 isteyeceğinden	 emin	 değildi.	 “Vazifeşinas	 bir	 yaver,”	 dedi	 Rollania,	 hüzünle.	 Bran	 da	 böyle olurdu. </p>
<p class="calibre1">Robb	masada	soğuk	duruyordu,	Edmure	da	suratsızdı	ama	Aksak	Lothar	ikisinin	huysuzluğunu	da</p>
<p class="calibre1">telafi	etti.	Nezaket	timsali	gibiydi;	Lord	Hosteri	sıcak	bir	şekilde	yâd	etmiş,	Catelyn’e	Bran	ve	Rickon’un kaybından	ötürü	nezaket	dolu	taziyeler	sunmuş,	Edmure’u	Taş	Değirmen’deki	zaferi	dolayısıyla	övmüş	ve Rickard	 Karstark’a	 verdiği	 “hızlı	 ve	 sağlam	 adalet”	 için	 Robb’a	 teşekkür	 etmişti.	 Lotharin	 piç	 kardeşi Wälder	 Nehir	 başka	 bir	 meseleydi;	 yaşlı	 Lord	 Walderin	 şüpheci	 yüzünü	 almış	 sert	 ve	 asık	 suratlı	 bir adamdı,	çok	az	konuşuyordu	ve	bütün	dikkatini	önündeki	etle	şaraba	vermişti. </p>
<p class="calibre1">Bütün	 boş	 sözler	 söylendikten	 sonra	 kraliçe	 ve	 diğer	 Westerlingler	 izin	 isteyip	 salondan	 ayrıldı, masada	kalan	yemekler	toplandı	ve	Lothar	Frey	boğazını	temizledi.	“Bizi	buraya	getiren	konuya	girmeden önce	 başka	 bir	 mesele	 var,”	 dedi	 ciddiyetle.	 “Korkarım	 kederli	 bir	 mesele.	 Size	 bu	 havadisi	 getirme görevinin	bana	düşmeyeceğini	ummuştum	ama	görünüşe	göre	buna	mecburum.	Lord	babam	torunlarından</p>
<p class="calibre1">bir	mektup	aldı.” </p>
<p class="calibre1">Catelyn	 kendi	 acısının	 içinde	 öyle	 kaybolmuştu	 ki	 vesayetine	 almayı	 kabul	 ettiği	 iki	 Freyi neredeyse	 unutmuştu.	 Yeter,	 diye	 düşündü.	 Anne	 merhamet	 et,	 daha	 kaç	 darbeye	 dayanabiliriz?	 Her nasılsa,	 birazdan	 duyacağı	 kelimelerin,	 kalbine	 bir	 bıçak	 daha	 saplayacağını	 biliyordu.	 “Kışyarı’ndaki torunlarından?”	diye	sormaya	zorladı	kendini.	“Benim	vesayetimde	olanlar?” </p>
<p class="calibre1">“Wälder	 ve	 Wälder,	 evet.	 Fakat	 şu	 anda	 Dehşet	 Kalesi’ndeler	 leydim.	 Size	 bunu	 söylemekten keder	duyuyorum	ama	bir	mücadele	olmuş.	Kışyarı	yanmış.” </p>
<p class="calibre1">“Yanmış?”	Robb’un	sesi	inanmazlık	doluydu. </p>
<p class="calibre1">“Kuzeyli	 lordlarınız	 kaleyi	 demiradamlardan	 geri	 almaya	 çalışmış.	 Theon	 Greyjoy	 ödülünü</p>
<p class="calibre1">kaybettiğini	anladığında	kaleyi	ateşe	vermiş.” </p>
<p class="calibre1">“Biz	bir	mücadeleyle	ilgili	hiçbir	şey	duymadık,”	dedi	Sör	Brynden. </p>
<p class="calibre1">“Yeğenlerimin	 henüz	 küçük	 olduğunu	 kabul	 ediyorum	 fakat	 oradalardı.	 Mektubu	 Büyük	 Wälder</p>
<p class="calibre1">yazmış	ama	kuzeni	de	imzalamış.	Anlattıklarına	göre	kanlı	bir	işmiş.	Kale	kumandanınız	katledilmiş.	Sör Rodrik,	adı	bu	muydu?” </p>
<p class="calibre1">“Sör	 Rodrik	 Cassel,”	 dedi	 Catelyn	 uyuşmuş	 gibi.	 O	 aziz,	 cesur,	 sadık,	 yaşlı	 ruh.	 Gür	 ve	 beyaz sakallarını	 çekiştiren	 şövalye	 gözlerinin	 önündeydi	 sanki.	 “Diğer	 insanlarımızdan	 ne	 haber?” </p>
<p class="calibre1">“Demiradamlar	onları	kılıçtan	geçirmiş	korkarım.” </p>
<p class="calibre1">Robb,	 öfkeden	 sözsüz	 kalmış	 bir	 halde	 yumruğunu	 masaya	 indirdi	 ve	 gözyaşlarını	 Freyler’den saklamak	için	başını	diğer	tarafa	çevirdi. </p>
<p class="calibre1">Ama	 annesi	 görmüştü.	 Dünya	 her	 gün	 biraz	 daha	 karanlık	 oluyor.	 Catelynin	 düşünceleri	 Sör Rodrik’in	küçük	kızı	Beth’e	gitti,	yorulmak	bilmez	Üstat	Luwin’e,	neşeli	rahip	Chayle’a,	dökümhanedeki Mikken’a,	 köpek	 barınağındaki	 Farlen	 ve	 Palla’ya,	 Yaşlı	 Dadı’ya	 ve	 saf	 Hodor’a.	 Kalbi	 ağrıyordu. </p>
<p class="calibre1">“Lütfen,	 hepsi	 olmasın.”	 “Hayır,”	 dedi	 Aksak	 Lothar.	 “Kadınlar	 ve	 çocuklar	 saklanmış,	 yeğenlerim Wälder	ve	Wälder	da	onların	arasındaymış.	Kışyarı	harabeye	dönünce,	sağ	kalanlar	Lord	Boltonin	oğlu tarafından	Dehşet	Kalesi’ne	götürülmüş.” </p>
<p class="calibre1">“Bolton’ın	oğlu?”	Robb’un	sesi	gergindi. </p>
<p class="calibre1"><a id="p290"></a>Wälder	Nehir	konuştu.	“Piç	bir	oğul,	sanırım.” </p>
<p class="calibre1">“Ramsay	Kar	olamaz.	Lord	Roose’un	bir	piçi	daha	mı	var?”	Robb	kaşlarını	çattı.	“Şu	Ramsey	bir</p>
<p class="calibre1">canavar	ve	bir	katildi	ve	bir	korkak	olarak	öldü.	Ya	da	bana	böyle	söylendi.” </p>
<p class="calibre1">“Bu	 konuda	 bir	 şey	 söyleyemem.	 Her	 savaşta	 büyük	 karmaşa	 olur.	 Yanlış	 raporlar.	 Size	 bütün söyleyebileceğim;	 yeğenlerim,	 Kışyarinın	 kadınlarının	 ve	 çocuklarının	 Boltonin	 piç	 oğlu	 tarafından kurtarıldığını	iddia	ediyor.	Kurtulanların	hepsi	şu	anda	Dehşet	Kalesi’nde,	güvendeymiş.” </p>
<p class="calibre1">“Theon,”	dedi	Robb	birdenbire.	“Theon	Greyjoy’a	ne	olmuş?	Öldürülmüş	mü?” </p>
<p class="calibre1">Aksak	 Lothar	 ellerini	 açtı.	 “İşte	 bunu	 bilmiyorum	 Majesteleri.	 Wälder	 ve	 Wälder	 onun</p>
<p class="calibre1">akıbetinden	bahsetmemiş.	Belki	Lord	Bolton	bilir,	eğer	oğlundan	bir	haber	aldıysa	“</p>
<p class="calibre1">“Kendisine	mutlaka	soracağız,”	dedi	Sör	Brynden. </p>
<p class="calibre1">“Hepinizin	 son	 derece	 perişan	 olduğunu	 görebiliyorum.	 Size	 yeni	 bir	 keder	 getirdiğim	 için	 çok üzgünüm.	 Belki	 de	 yarın	 sabaha	 kadar	 ara	 vermeliyiz.	 İşimiz	 siz	 kendinizi	 toparlayana	 kadar bekleyebilir...” </p>
<p class="calibre1">“Hayır,”	 dedi	 Robb,	 “bu	 meselenin	 hallolmasını	 istiyorum.”	 Catelyn’in	 kardeşi	 Edmure	 başıyla onayladı.	“Ben	de	öyle.	Teklifimize	karşılık	bir	cevabınız	var	mı	lordum?” </p>
<p class="calibre1">“Var.”	Lothar	gülümsedi.	“Lord	babam,	Majesteleri	Kralin	Frey	Hanedanina	yapılan	hakaret	için</p>
<p class="calibre1">bizzat	ve	yüz	yüze	özür	dilemesi	şartıyla,	hanedanlarımızın	arasındaki	bu	yeni	evlilik	anlaşmasını	kabul edeceğini	ve	Kuzey	Kralına	tekrar	bağlılık	yemini	vereceğini	bildirmemi	emretti.” </p>
<p class="calibre1">Bir	özür,	ödenecek	küçük	bir	bedeldi	ama	Catelyn,	Lord	Walderin	bu	ucuz	şartından	daha	duyduğu</p>
<p class="calibre1">anda	hoşlanmamıştı. </p>
<p class="calibre1">“Sevindim,”	dedi	Robb	ihtiyatla.	“Benim	arzum	aramızdaki	bu	anlaşmazlığa	sebep	olmak	değildi</p>
<p class="calibre1">Lothar.	 Freyler	 benim	 davam	 için	 yiğitçe	 savaştı.	 Onların	 tekrar	 yanımda	 olmasını	 isterim.”	 “Çok naziksiniz	Majesteleri.	Bu	şartları	kabul	ettiğiniz	takdirde,	Lord	Tully’ye	kardeşim	Leydi	Roslin’in	elini önermek	üzere	talimat	aldım,	kendisi	on	altı	yaşında	bir	bakiredir,	lord	babamın	en	küçük	kızıdır.	Lordun altıncı	karısı,	Rosby	Hanedanindan</p>
<p class="calibre1">Leydi	Bethany’den	doğmadır.	Uysal	bir	mizacı	ve	müzik	kabiliyeti	vardır.” </p>
<p class="calibre1">Edmure	koltuğunda	kıpırdandı.	“Önce	tanışmamız	daha	uygun	olmaz	mıydı?” </p>
<p class="calibre1">“Evlendiğiniz	 zaman	 tanışırsınız,”	 dedi	 Wälder	 Nehir	 aksi	 bir	 tavırla.	 “Lord	 Tully	 önce	 kızın dişlerini	saymak	istemiyorsa	tabii.”	Edmure	öfkesine	hâkim	oldu.	“Kardeşinizin	dişleri	konusunda	sizin sözünüze	güveneceğim,	fakat	kendisiyle	evlenmeden	önce	yüzünü	bir	kez	görmem	hoş	olurdu.” </p>
<p class="calibre1">“Onu	 şimdi	 kabul	 etmelisiniz	 lordum,”	 dedi	 Wälder	 Nehir.	 “Aksi	 takdirde	 babamın	 teklifi	 geri çekilir.” </p>
<p class="calibre1">Aksak	 Lothar	 ellerini	 açtı.	 “Kardeşim	 bir	 askerin	 açıksözlülüğüne	 sahip	 ama	 söylediği	 doğru. </p>
<p class="calibre1">Lord	babam	bu	evliliğin	bir	an	önce	gerçekleşmesini	istiyor.” </p>
<p class="calibre1">“Bir	 an	 önce?”	 Edmure’un	 sesi	 o	 kadar	 mutsuzdu	 ki	 Catelyn,	 Edmure’un	 savaştan	 sonra	 nişanı bozmak	fikriyle	avunuyor	olması	gibi	yakışıksız	bir	düşünceye	kapıldı. </p>
<p class="calibre1">“Lord	Wälder	savaşta	olduğumuzu	unuttu	mu?”	diye	sordu	Brynden	Karabalık	sertçe. </p>
<p class="calibre1">“Bilakis,”	 dedi	 Lothar.	 “Bu	 yüzden	 evliliğin	 hemen	 gerçekleşmesi	 için	 ısrar	 ediyor	 sör.	 Savaşta adamlar	 ölür,	 genç	 ve	 güçlü	 olan	 adamlar	 bile.	 Lord	 Edmure,	 Roslin’le	 evlenmeden	 önce	 giderse ittifakımıza	 ne	 olur?	 Babamın	 yaşını	 da	 göz	 önünde	 bulundurmalıyız	 elbet.	 Doksanı	 geçti	 ve	 büyük ihtimalle	 bu	 mücadelenin	 sonunu	 göremeyecek.	 Tanrılar	 onu	 almadan	 önce,	 sevgili	 Roslin’in	 güvenle evlendiğini	 görmek	 babamın	 soylu	 yüreğini	 rahatlatır,	 böylece,	 kızının	 onu	 koruyacak	 ve	 el	 üstünde tutacak	güçlü	bir	kocayla	evlendiğini	bilerek	ölebilir.” </p>
<p class="calibre1">Hepimiz	 Lord	 Waldeiin	 mutlu	 bir	 şekilde	 ölmesini	 isteriz.	 Bu	 anlaşma	 Catelyn’i	 iyice	 rahatsız etmeye	başlamıştı.	“Kardeşim	kendi	babasını	yeni	kaybetti.	Yas	tutmak	için	zamana	ihtiyacı	var.” </p>
<p class="calibre1"><a id="p291"></a>“Kardeşim	 neşeli	 bir	 kızdır,”	 dedi	 Lothar.	 “Roslin,	 Lord	 Edmure’un	 bu	 kederi	 atlatması	 için gerekli	şeyin	ta	kendisi	olabilir.” </p>
<p class="calibre1">“Ve	büyükbabam	uzun	nişanlılıklardan	hoşlanmaz,”	diye	ekledi	Wälder	Nehir.	“Kimbilir	neden.” </p>
<p class="calibre1">Robb,	 Walder’a	 soğuk	 bir	 bakış	 attı.	 “Ne	 demek	 istediğini	 anlıyorum	 Nehir.	 Lütfen	 bize	 izin verin.” </p>
<p class="calibre1">“Majesteleri	nasıl	emrederse.”	Aksak	Lothar	ayağa	kalktı,	piç	kardeşi	adamın	salondan	çıkmasına</p>
<p class="calibre1">yardım	etti. </p>
<p class="calibre1">Edmure	 köpürüyordu.	 “Benim	 verdiğim	 sözün	 değersiz	 olduğunu	 söylemiş	 kadar	 oldular.	 Neden karımı	o	yaşlı	sansarın	seçmesine	izin	vermek	zorundayım?	Lord	Walderin	başka	kızları	da	var.	Torunları da.	 Bana	 da	 senin	 gibi	 seçim	 hakkı	 sunulmalıydı.	 Ben	 onun	 bağlı	 olduğu	 lordum,	 kızlarından	 herhangi biriyle	evlenmeye	rıza	gösterdiğim	için	ziyadesiyle	mutlu	olmalı.” </p>
<p class="calibre1">“Lord	Wälder	gururlu	bir	adam	ve	biz	onu	yaraladık,”	dedi	Catelyn. </p>
<p class="calibre1">“Onun	gurununu	Ötekiler	alsın!	Kendi	salonumda	küçük	düşürülmeyeceğim.	Cevabım	hayır.” </p>
<p class="calibre1">Robb,	 dayısına	 bezgin	 bir	 bakış	 attı.	 “Sana	 emir	 vermeyeceğim.	 Bu	 konuda	 olmaz.	 Ama	 teklifi reddedersen	 Lord	 Wälder	 bunu	 yeni	 bir	 hakaret	 olarak	 alır	 ve	 bu	 meseleyi	 yoluna	 koyma	 umudumuz tamamen	kaybolur.” </p>
<p class="calibre1">“Bunu	bilemezsin,”	diye	ısrar	etti	Edmure.	“Lord	Wälder,	doğduğum	günden	beri	beni	kızlarından</p>
<p class="calibre1">biriyle	 evlendirmek	 istiyor.	 Böyle	 bir	 fırsatın	 o	 kıskaca	 benzeyen	 parmaklarının	 arasından	 kayıp gitmesine	 izin	 vermez.	 Lothar	 ona	 cevabımızı	 götürdüğünde	 lord	 yaltaklanarak	 geri	 gelecek	 ve	 bir nişanlılığa	razı	olacak...	üstelik	benim	seçtiğim	bir	kızla.” </p>
<p class="calibre1">“Belki	zaman	içinde,”	dedi	Brynden	Karabalık.	“Ama	Lothar	şartlar	ve	karşı	cevaplarla	aramızda</p>
<p class="calibre1">mekik	dokurken	bekleyebilir	miyiz?” </p>
<p class="calibre1">Robb’un	 elleri	 yumruk	 halini	 aldı.	 “Kuzeye	 dönmeliyim.	 Kardeşlerim	 öldü,	 Kışyarı	 yandı, </p>
<p class="calibre1">insanlarım	 kılıçtan	 geçirildi...	 Boltonin	 piçine	 dair	 hikâyenin	 aslını,	 Theon’un	 hâlâ	 sağ	 ve	 kaçak	 olup olmadığını	 yalnızca	 tanrılar	 biliyor.	 Burada	 oturup	 belki	 olacak,	 belki	 de	 olmayacak	 bir	 düğünü bekleyemem.” </p>
<p class="calibre1">“Olmak	 zorunda,”	 dedi	 Catelyn	 bundan	 memnun	 olmasa	 da.	 “Wälder	 Frey’in	 hakaretlerine	 ve</p>
<p class="calibre1">şikâyetlerine	maruz	kalmayı	senden	fazla	istemiyorum	kardeşim	ama	başka	seçenek	de	göremiyorum.	Bu</p>
<p class="calibre1">düğün	olmazsa	Robb’un	davası	kaybedilir.	Edmure,	kabul	etmek	zorundayız.” </p>
<p class="calibre1">“Biz	kabul	etmek	zorundayız?”	dedi	Edmure	hırçın	bir	tonla.	“Sana	dokuzuncu	Leydi	Frey	olman</p>
<p class="calibre1">teklif	edilmedi	Cat.” </p>
<p class="calibre1">“Bildiğim	 kadarıyla	 sekizinci	 Leydi	 Frey	 sağ	 ve	 sağlıklı,”	 diye	 karşılık	 verdi	 Catelyn.	 Şükürler olsun.	Aksi	takdirde	işler	o	noktaya	da	gelebilirdi,	Lord	Wälder	söz	konusu	olunca. </p>
<p class="calibre1">“Yedi	Krallık’ta,	birine	kiminle	evlenmesi	gerektiğini	söyleyecek	son	adam	benim	yeğenim,”	dedi</p>
<p class="calibre1">Karabalık.	“Bununla	beraber,	Geçitler	Mücadelesi’ni	telafi	edeceğine	dair	bir	şeyler	söylemiştin.” </p>
<p class="calibre1">“Aklımda	 daha	 farklı	 fedakârlıklar	 vardı.	 Kral	 Katili’yle	 teke	 tek	 dövüş.	 Bir	 yalvaran	 kardeş</p>
<p class="calibre1">olarak	 yedi	 yıllık	 bir	 kefaret.	 Gün	 Batımı	 Denizi’nde	 bacaklarım	 bağlı	 halde	 yüzmek.”	 Kimsenin gülümsemediğini	 görünce	 Edmure	 ellerini	 salladı.	 “Hepinizi	 Ötekiler	 alsın!	 Pekâlâ,	 fahişeyle evleneceğim.	Fedakârlık	olarak.” </p>
<p class="calibre1"><b class="calibre3">	</b></p>
<p class="calibre1"><a id="p292"></a><b class="calibre3">DAVOS</b></p>
<p class="calibre1">Lord	 Alester	 kafasını	 kaldırdı.	 “Sesler,”	 dedi.	 “Duyuyor	 musun	 Davos?	 Birileri	 bizim	 için geliyor.” </p>
<p class="calibre1">“Bofa,”	 dedi	 Davos.	 “Akşam	 yemeği	 vakti	 ya	 da	 yakın.”	 Geçen	 gece	 Bofa	 onlara	 bir	 jambon tartının	 yarısını	 ve	 bir	 sürahi	 şarap	 getirmişti.	 Yemeği	 düşünmek	 bile	 Davos’un	 midesini	 guruldattı. </p>
<p class="calibre1">“Hayır,	bir	kişiden	fazlalar.” </p>
<p class="calibre1">Haklı.	Davos	en	az	iki	insan	sesi	duydu,	ayak	sesleri,	gittikçe	yükselen	kahkahalar.	Ayağa	kalkıp, </p>
<p class="calibre1">parmaklıklara	gitti. </p>
<p class="calibre1">Lord	 Alester	 kıyafetindeki	 samanları	 silkeledi.	 “Kral	 beni	 çağırttı.	 Ya	 da	 kraliçe,	 evet,	 Selyse burada	çürümeme	asla	izin	vermez,	aynı	kanı	taşıyoruz.” </p>
<p class="calibre1">Bofa,	elinde	anahtarlıkla	hücrenin	dışında	belirdi.	Gardiyanın	hemen	arkasından	Sör	Axell	Florent</p>
<p class="calibre1">ve	dört	muhafız	geliyordu.	Lapa	doğru	anahtarı	ararken	adamlar	meşalenin	altında	bekledi. </p>
<p class="calibre1">“Axell,”	dedi	Lord	Alester.	“Tanrılar	merhamet	edin.	Kral	beni	mi	çağırttı?	Ya	da	kraliçe?” </p>
<p class="calibre1">“Seni	kimse	çağırtmadı	hain,”	dedi	Sör	Axell. </p>
<p class="calibre1">Lord	 Alester	 tokatlanmışçasına	 geriledi.	 “Hayır,	 sana	 yemin	 ederim,	 ben	 hainlik	 yapmadım. </p>
<p class="calibre1">Neden	dinlemiyorsun?	Eğer	Majesteleri	açıklamama	izin	verirse...” </p>
<p class="calibre1">Bofa,	büyük	demir	anahtarı	kilide	soktu,	çevirdi	ve	hücrenin	kapısını	açtı.	Paslı	menteşeler	itirazla çığlık	attı.	“Sen,”	dedi	Bofa,	Davos’a.	“Gel.” </p>
<p class="calibre1">“Nereye?”	Davos,	Sör	AxelPe	baktı.	“Bana	doğruyu	söyleyin	sör,	beni	yakacak	mısınız?” </p>
<p class="calibre1">“Çağrıldın.	Yürüyebilir	misin?” </p>
<p class="calibre1">“Yürüyebilirim.”	Davos	hücreden	çıktı.	Lapa	kapıyı	bir	kez	daha	kapatırken	Lord	Alester	kederle</p>
<p class="calibre1">inledi. </p>
<p class="calibre1">“Meşaleyi	al,”	diye	emretti	Sör	Axell,	gardiyana.	“Haini	karanlıkta	bırak.” </p>
<p class="calibre1">“Hayır,”	dedi	şövalyenin	ağabeyi.	“Axell,	lütfen,	ışığı	götürme...	tanrılar	merhamet	edin...” </p>
<p class="calibre1">“Tanrılar?	 Sadece	 R’hllor	 ve	 Öteki	 var.”	 Sör	 Axell	 eliyle	 sert	 bir	 işaret	 yaptı	 ve	 muhafızlardan biri	aplikteki	meşaleyi	alıp	merdivenlere	doğru	yürümeye	başladı. </p>
<p class="calibre1">“Beni	Melisandre’ye	mi	götürüyorsunuz?”	diye	sordu	Davos. </p>
<p class="calibre1">“O	 da	 orada	 olacak,”	 dedi	 Sör	 Axell.	 “O	 asla	 kralın	 uzağında	 değildir.	 Ama	 seni	 bizzat Majesteleri	çağırdı.” </p>
<p class="calibre1">Davos	elini	göğsüne	götürdü;	bir	zamanlar	bir	kayışın	ucundaki	deri	kesede,	şansının	asılı	olduğu</p>
<p class="calibre1">yere.	 Artık	 yok,	 diye	 hatırladı,	 dört	 parmağımın	 ucu	 da	 öyle.	 Ama	 ellerinin	 hâlâ	 bir	 kadının	 boğazına sarılabilecek	kadar	uzun	olduğunu	düşündü,	özellikle	Melisandre’ninki	kadar	ince	bir	boğaza. </p>
<p class="calibre1">Yukarı	çıktılar,	sarmal	merdiveni	tek	sıra	halinde	tırmandılar.	Koyu	renkli	pürüzlü	taştan	örülmüş</p>
<p class="calibre1">duvarlar	ele	soğuk	geliyordu.	Meşalelerin	ışığı	önlerinden	gidiyordu,	Davos’un	ve	diğerlerinin	gölgeleri onların	 yanı	 sıra	 duvarlarda	 yürüyordu.	 Üçüncü	 dönemeçte	 karanlığa	 açılan	 bir	 demir	 kapıdan	 geçtiler, beşincisinde	 bir	 kapıdan	 daha.	 Davos	 artık	 yüzeye	 yakın	 olduklarını	 tahmin	 etti,	 hatta	 yüzeyden yukarıdalardı	belki.	Karşılarına	çıkan	bir	sonraki	kapı	ahşaptı	ama	onlar	tırmanmaya	devam	etti.	Şimdi duvarlarda	 okçu	 pencereleri	 vardı	 ama	 onların	 geçişini	 kalın	 taşların	 arasından	 gözetleyen	 güneş	 ışığı okları	yoktu.	Dışarısı	karanlıktı. </p>
<p class="calibre1">Sör	Axell	ağır	bir	kapıyı	iterek	geçmesini	işaret	ettiğinde	Davos’un	bacakları	sancıyordu.	Kapının</p>
<p class="calibre1">arkasındaki	boşlukta,	Taş	Davul	denilen	muazzam	merkez	kaleye	giden	yüksek	bir	taş	köprü	uzanıyordu. </p>
<p class="calibre1"><a id="p293"></a>Çatıyı	 destekleyen	 kavisli	 köprü	 gözlerinin	 içinden	 huzursuz	 bir	 deniz	 rüzgârı	 esti,	 Davos	 köprüyü geçerken	tuzlu	suyun	kokusunu	alabiliyordu.	Derin	bir	nefes	çekerek	ciğerlerini	temiz	ve	soğuk	havayla doldurdu.	 Rüzgâr	 ve	 su,	 bana	 kuvvet	 verin,	 diye	 dua	 etti.	 Aşağıdaki	 avluda,	 karanlığın	 dehşetini	 uzakta tutmak	 için	 kocaman	 bir	 gece	 ateşi	 yanıyordu.	 Kraliçenin	 adamları	 ateşin	 başında	 toplanmıştı,	 yeni kırmızı	tanrılarına	ilahiler	okuyorlardı. </p>
<p class="calibre1">Sör	 Axell	 köprünün	 ortasında	 aniden	 durdu.	 Eliyle	 sert	 bir	 hareket	 yaptı	 ve	 muhafızlar	 duyuş</p>
<p class="calibre1">mesafesinin	dışına	çıktı.	“Tercih	benim	olsaydı,	seni	ağabeyim	Alester’le	birlikte	yakardım,”	dedi	adam, Davos’a.	“ikiniz	de	hainsiniz.” </p>
<p class="calibre1">“Siz	ne	isterseniz	söyleyin.	Ben	Kral	Stannis’e	asla	ihanet	etmem.” </p>
<p class="calibre1">“Edersin.	 Edeceksin.	 Bunu	 yüzünde	 görüyorum.	 Alevlerin	 içinde	 de	 gördüm.	 R’hllor	 bana	 bu istidadı	 bağışladı.	 Leydi	 Melisandre	 gibi,	 bana	 ateşin	 içinde	 geleceği	 gösteriyor.	 Stannis	 Baratheon, Demir	Taht’ta	oturacak.	Bunu	gördüm.	Ve	ne	yapılması	gerektiğini	biliyorum.	Majesteleri,	hain	ağabeyim yerine	beni	El	seçmeli.	Ve	sen	ona	bunu	söyleyeceksin.” </p>
<p class="calibre1">Öyle	mi?	Davos	bir	şey	söylemedi. </p>
<p class="calibre1">“Kraliçe	 terfim	 için	 ısrar	 etti,”	 diye	 devam	 etti	 Sör	 Axell.	 “Eski	 dostun	 Lysli	 korsan	 Saan	 dahi aynı	şeyi	söylüyor.	Birlikte	bir	plan	yaptık,	o	ve	ben.	Fakat	Majesteleri	harekete	geçmiyor.	Mağlubiyet, ruhundaki	kara	bir	kurtçuk	misali	onun	içini	kemiriyor.	Majestelerine	ne	yapılması	gerektiğini	göstermek onu	 seven	 bizlere	 düşüyor.	 Eğer	 kralın	 davasına	 iddia	 ettiğin	 kadar	 bağlıysan	 kaçakçı,	 sesini	 bizimkine eklersin.	Krala,	El	olarak	sadece	bana	ihtiyacı	olduğunu	söyle.	Bunu	söyle	ve	yelken	açtığımızda	yeni	bir gemin	olsun.” </p>
<p class="calibre1">Bir	 gemi.	 Davos	 karşısındaki	 adamın	 yüzünü	 inceledi.	 Sör	 Axell’in	 kraliçeninkilere	 benzeyen Florent	kulakları	vardı.	Kulaklarından	ve	burun	deliklerinden	kalın	kıllar	fışkırıyordu,	iki	kat	çenesinin altında	tutamlar	ve	yamalar	halinde	daha	da	fazla	kıl	bitmişti.	Burnu	genişti,	kaşları	gür	ve	çıkıntılıydı, birbirine	 yakın	 gözleri	 düşmanlık	 doluydu.	 Bana	 bir	 gemi	 vermektense	 bir	 cenaze	 ateşi	 vermeyi	 tercih eder,	bu	kadarını	söyledi	zaten,	ama	ona	bu	iyiliği	yaparsam... </p>
<p class="calibre1">“Bana	 ihanet	 etmeyi	 düşünürsen,”	 dedi	 Sör	 Axell,	 “çok	 uzun	 zamandır	 Ejderha	 Kayası’nın	 kale kumandanı	 olduğumu	 hatırla	 lütfen.	 Garnizon	 bana	 ait.	 Seni	 kralın	 rızası	 olmadan	 yakamayabilirim	 ama bir	 yerlerden	 düşüp	 ölmeyeceğini	 kim	 söyleyebilir?”	 Tombul	 elini	 Davos’un	 ensesine	 koydu	 ve	 onu köprünün	bel	yüksekliğindeki	tarafına	itti,	sonra	biraz	daha	itip	aşağıdaki	avluya	bakmaya	zorladı.	“Beni duydun	mu?” </p>
<p class="calibre1">“Duydum,”	dedi	Davos.	Ve	sen	bana	hain	demeye	cesaret	ediyorsun? </p>
<p class="calibre1">Sör	Axell,	Davos’u	bıraktı.	“Güzel.”	Gülümsedi.	“Majesteleri	yolunu	gözlüyor.	Onu	bekletmesek</p>
<p class="calibre1">iyi	olur.” </p>
<p class="calibre1">Stannis	Baratheoni	Taş	Davul’un	en	tepesindeki	Boyalı	Masa	Odasinda,	odaya	adını	veren	eserin</p>
<p class="calibre1">başında	 buldular;	 Fatih	 Aegon	 zamanındaki	 Batı	 Diyar	 şeklinde	 oyulup	 boyanmış	 masif	 ahşap	 levha. </p>
<p class="calibre1">Kralın	 yanında	 duran	 demir	 maltızın	 kömürleri	 kırmızı	 turuncu	 parlıyordu.	 Dört	 uzun	 pencere	 kuzeye, güneye,	 doğuya	 ve	 batıya	 bakıyordu.	 Pencerelerin	 arkasında	 gece	 ve	 yıldızlı	 gökyüzü	 vardı.	 Davos, rüzgarın	esişini	ve	daha	hafif	bir	şekilde	denizin	seslerini	duyabiliyordu. </p>
<p class="calibre1">“Majesteleri,”	dedi	Sör	Axell,	“emrettiğiniz	üzere	soğan	şövalyesini	getirdim.” </p>
<p class="calibre1">“Görüyorum.”	Stannis	gri	bir	yün	tunik	ve	koyu	kırmızı	bir	yelek	giymişti,	siyah	deriden	yapılmış</p>
<p class="calibre1">kemerine	 kılıcı	 ve	 hançeri	 asılmıştı.	 Alev	 şeklinde	 uçları	 olan,	 kırmızı	 altından	 bir	 taç	 alnını çevreliyordu.	Kralın	görüntüsü	sarsıcıydı.	Davos’un,	Karasu’ya	ve	felaketleri	olacak	mücadaleye	gitmek üzere	 yelken	 açarken	 Fırtına	 Burnu’nda	 bıraktığı	 adamdan	 on	 yıl	 daha	 yaşlı	 görünüyordu.	 Kısa	 tıraş</p>
<p class="calibre1">edilmiş	sakalları	gri	kıllı	bir	örümcek	ağına	dönüşmüştü	ve	adam	on	iki	kilo	zayıflamıştı,	belki	de	daha fazla.	Stannis	hiçbir	zaman	etli	bir	adam	olmamıştı	ama	şimdi,	derisinin	altındaki	kemikler	dışarı	çıkmak</p>
<p class="calibre1"><a id="p294"></a>için	 mücadele	 veren	 mızraklar	 gibi	 hareket	 ediyordu.	 Tacı	 bile	 başı	 için	 fazla	 büyüktü	 sanki.	 Gözleri, derin	çukurlarda	kaybolmuş	iki	mavi	noktaydı	ve	kafatasının	hatları	yüzünün	altından	görünüyordu. </p>
<p class="calibre1">Ama	 Davos’u	 gördüğünde	 Stannis’in	 dudaklarından	 belli	 belirsiz	 bir	 gülümseme	 geçti.	 “Deniz; balık	ve	soğan	şövalyemi	bana	geri	verdi	demek.” </p>
<p class="calibre1">“Verdi	 Majesteleri.”	 Benim	 bunca	 zamandır	 zindanda	 olduğumu	 biliyor	 mu?	 Davos	 tek	 dizinin üstüne	çöktü. </p>
<p class="calibre1">“Ayağa	kalk	Sör	Davos,”	diye	emretti	Stannis.	“Seni	özlemişim.	İyi	fikirlere	ihtiyacım	var	ve	sen</p>
<p class="calibre1">bana	asla	daha	azını	vermedin.	Şimdi	bana	doğru	söyle...	hainliğin	cezası	nedir?” </p>
<p class="calibre1">Kelime	havada	asılı	kaldı.	Korkutucu	bir	kelime,	diye	düşündü	Davos.	Hücre	arkadaşını	mahkûm</p>
<p class="calibre1">etmek	 üzere	 mi	 sorgulanıyordu?	 Ya	 da,	 bir	 ihtimal	 kendisini?	 Krallar	 hainliğin	 cezasının	 ne	 olduğunu herkesten	iyi	bilir.	“Hainlik?”	dedi	sonunda,	zayıfça. </p>
<p class="calibre1">“Kralını	inkâr	etmeye	ve	onun	meşru	tahtını	çalmaya	çalışmaya	başka	ne	isim	verebilirsin?	Tekrar</p>
<p class="calibre1">soruyorum...	Kanunlara	göre	hainliğin	cezası	nedir?” </p>
<p class="calibre1">Davos’un	cevap	vermekten	başka	seçeneği	yoktu.	“Ölüm,”	dedi.	“Ceza	ölümdür	Majesteleri.” </p>
<p class="calibre1">“Daima	 böyleydi.	 Ben...	 ben	 zalim	 bir	 adam	 değilim	 Sör	 Davos.	 Beni	 tanıyorsun.	 Beni	 uzun zamandır	 tanıyorsun.	 Bu	 benim	 fermanım	 değil.	 Daima	 böyleydi,	 Aegonin	 zamanından	 ve	 daha öncesinden	beri.	Şeytan	Karaateş,	Toyne	kardeşler,	Akbaba	Kral,	Yüce	Üstat	Hareth...	hainler	suçlarının bedelini	 her	 daim	 canlarıyla	 ödedi...	 Rhaenyra	 Targaryen	 bile.	 Bir	 kralın	 kızı	 ve	 iki	 kralın	 annesiydi, buna	rağmen,	ağabeyinin	tacını	gasbetmeye	çalıştığı	için	bir	hainin	ölümüyle	öldü.	Kanun	böyle.	Kanun, Davos.	Zalimlik	değil.” </p>
<p class="calibre1">“Evet	Majesteleri.”	Benden	bahsetmiyor.	Davos,	karanlıktaki	hücre	arkadaşı	için	anlık	bir	acıma</p>
<p class="calibre1">duygusu	hissetti.	Sessiz	kalması	gerektiğini	biliyordu	ama	yorgundu	ve	keder	doluydu,	“Efendimiz,	Lord Florent’in	niyeti	hainlik	değildi,”	derken	duydu	kendini. </p>
<p class="calibre1">“Kaçakçılar	buna	başka	bir	isim	mi	veriyor?	Onu	El	yaptım	ve	o	benim	haklarımı	bir	kâse	bezelye</p>
<p class="calibre1">lapasına	 sattı.	 Onlara	 Shireen’i	 bile	 verecekti.	 Benim	 tek	 çocuğumu	 ensestten	 doğmuş	 bir	 piçle evlendirecekti.”	 Kralın	 sesi	 öfkeyle	 kalınlaşmıştı.	 “Ağabeyimin	 sadakat	 uyandırmak	 gibi	 bir	 yeteneği vardı.	 Düşmanlarının	 kalbinde	 bile.	 Yaz	 Kalesi’nde	 aynı	 gün	 içinde	 üç	 mücadele	 kazandı	 ve	 Lord Grandisonİa	 Lord	 Cafferen’i	 tutsak	 olarak	 Fırtına	 Burnu’na	 getirdi.	 Onların	 sancaklarını	 zafer	 yadigârı olarak	 salona	 astı.	 Cafferen’in	 beyaz	 karacaları	 kanla	 lekelenmişti	 ve	 Grandisonin	 uyuyan	 aslanı neredeyse	 ikiye	 bölünmüştü.	 Buna	 rağmen,	 adamlar	 bütün	 bir	 gece	 o	 sancakların	 altında	 oturdular, Robertİa	 birlikte	 içki	 içip	 yemek	 yediler.	 Robert	 onları	 ava	 bile	 götürdü.	 Avluda	 hep	 birlikte	 balta fırlattıklarını	 gördüğümde,	 ‘Bu	 adamların	 niyeti	 seni	 yakılmak	 üzere	 Aerys’e	 götürmek’	 dedim ağabeyime.	‘Onların	eline	balta	vermemelisin.’	Robert	sadece	güldü.	Ben	olsam	Grandison	ve	Cafferen’i zindana	 atardım	 ama	 Robert	 onları	 dosta	 dönüştürdü.	 Lord	 Cafferen,	 Ashford	 Kalesi’nde	 öldü;	 Robert için	savaşırken	Randyll	Tarly	tarafından	kesildi.	Lord	Grandison,	Üç	Dişli	Mızrak’ta	yaralandı	ve	bir	yıl sonra	 hayatını	 kaybetti.	 Ağabeyim	 bu	 adamların	 sevgisini	 kazandı	 ama	 öyle	 görünüyor	 ki	 ben	 yalnızca ihanet	 duygusu	 uyandırıyorum.	 Kendi	 kanımdan	 akrabalarımda	 bile.	 Kardeş,	 büyükbaba,	 kuzenler, amca...” </p>
<p class="calibre1">“Majesteleri,”	 dedi	 Sör	 Axell,	 “Size	 yalvarıyorum,	 bütün	 Florentler’in	 o	 kadar	 zayıf	 olmadığını kanıtlamam	için	bana	bir	şans	verin.” </p>
<p class="calibre1">“Sör	 Axell	 savaşa	 kaldığım	 yerden	 devam	 etmemi	 istiyor,”	 dedi	 Kral	 Stannis,	 Davos’a. </p>
<p class="calibre1">“Lannisterlar	 yenildiğimi	 ve	 işimin	 bittiğini	 düşünüyor.	 Yeminli	 lordlarım	 beni	 yüzüstü	 bıraktı,	 hemen hemen	 hepsi.	 Öz	 annemin	 babası	 Lord	 Estermon	 bile	 Joffrey’ye	 diz	 çöktü.	 Bana	 kalan	 birkaç	 sadık adamın	da	cesareti	kırılıyor.	Günlerini	içki	içip	kumar	oynayarak,	dayak	yemiş	köpekler	misali	yaralarını yalayarak	geçiriyorlar.” </p>
<p class="calibre1"><a id="p295"></a>“Mücadele	 kalplerini	 bir	 kez	 daha	 ateşe	 verecek	 Majesteleri,”	 dedi	 Sör	 Axell.	 “Mağlubiyet hastalıktır	 ve	 tedavisi	 zaferdir.”	 “Zafer.”	 Kralın	 ağzı	 çarpıldı.	 “Zafer	 var,	 zafer	 var	 sör.	 Ama	 planınızı Sör	Davos’a	anlatın.	Önerinizle	ilgili	onun	görüşlerini	dinleyeceğim.” </p>
<p class="calibre1">Sör	 Axell,	 Davos’a	 döndü.	 Adamın	 yüzündeki	 bakış;	 Kral	 Kutsanmış	 Baelor’un	 gururlu	 Lord</p>
<p class="calibre1">Belgrave’e,	dilencinin	iltihaplı	ayağını	yıkamasını	emrettiğinde	lordun	yüzünde	belirmiş	olması	muhtemel bakışa	benziyordu.	Şövalye	buna	rağmen	emre	itaat	etti. </p>
<p class="calibre1">Sör	 Axell’in	 Salladhor	 Saan’la	 birlikte	 yaptığı	 plan	 basitti.	 Ejderha	 Kayası’ndan,	 Celtigar Hanedaninın	 kadim	 makamı	 Pençe	 Adası’na	 yapılacak	 birkaç	 saatlik	 bir	 deniz	 yolculuğu.	 Lord	 Ardrian Celtigar,	 Karasu’da	 alevli	 kalbin	 altında	 dövüşmüştü	 ama	 tutsak	 düşer	 düşmez	 Joffrey’nin	 tarafına geçmişti.	 Şu	 anda	 bile	 Kral	 Topraklarindaydı.	 “Majestelerinin	 öfkesinden,	 Ejderha	 Kayası’nın yakınlarına	 gelemeyecek	 kadar	 çok	 korkuyor	 şüphesiz,”	 diye	 açıkladı	 Sör	 Axell.	 “Ve	 akıllılık	 ediyor. </p>
<p class="calibre1">Adam	meşru	kralına	ihanet	etti.” </p>
<p class="calibre1">Sör	 Axell,	 Salladhor	 Saan’ın	 donanmasını	 ve	 Karasu’dan	 kaçan	 adamları	 -Stannis’in	 Ejderha Kayası’nda,	yarısından	çoğu	Florentler	olmak	üzere	hâlâ	bin	beş	yüz	küsür	adamı	vardı-	Lord	Celtigarin ihanetini	 cezalandırmak	 için	 kullanmayı	 teklif	 ediyordu.	 Pençe	 Adasi’nın	 garnizonu	 zayıftı	 ama söylendiğine	 göre	 kalesi	 Myr	 halılarıyla,	 Volantis	 camlarıyla,	 gümüş	 ve	 altın	 tabaklarla,	 mücevherli kadehlerle,	 fevkalade	 şahinlerle,	 Valyria	 çeliğinden	 yapılmış	 bir	 baltayla,	 derinlerdeki	 canavarları çağırabilecek	 bir	 boruyla,	 yakut	 sandıklarıyla	 ve	 bir	 insanın	 yüz	 yılda	 içemeyeceği	 kadar	 çok	 şarapla doluydu.	 Celtigar	 dünyaya	 pinti	 bir	 yüz	 göstermiş	 olsa	 da	 kendi	 lüksleri	 konusunda	 asla	 cimrilik etmemişti.	 “Kalesini	 ateşe	 verip	 insanlarını	 kılıçtan	 geçirelim	 derim,”	 diye	 sonuca	 vardı	 Sör	 Axell. </p>
<p class="calibre1">“Pençe	Adası’nı	sadece	leş	kargalarının	yaşayabileceği	külden	ve	kemikten	ibaret	bir	harabeye	çevirelim ki	Lannisterlarİa	düşüp	kalkanların	kaderinin	ne	olacağını	bütün	diyar	görsün.” </p>
<p class="calibre1">Stannis,	 Sör	 Axell’in	 ezberini	 dişlerini	 sıkarak	 sessizlik	 içinde	 dinledi.	 Adamın	 sözü	 bittiğinde, </p>
<p class="calibre1">“Bunun	 yapılabileceğine	 inanıyorum,”	 dedi.	 “Risk	 küçük.	 Lord	 Redwyne,	 Arbor’dan	 yelken	 açana	 dek Joffrey’nin	 denizde	 hiçbir	 gücü	 yok.	 Alınacak	 ganimet,	 Lysli	 korsan	 Salladhor	 Saanin	 bir	 zaman	 için sadık	kalmasını	sağlayabilir.	Pençe	Adası	tek	başına	değersiz	ama	kalenin	düşüşü	Lord	Tywin’e	davamın henüz	 sonuçlanmadığını	 göstermeye	 yarayabilir.”	 Kral,	 Davos’a	 döndü.	 “Gerçekleri	 konuş	 sör.	 Sör Axell’in	önerisinden	ne	sonuç	çıkarıyorsun?” </p>
<p class="calibre1">Gerçekleri	 konuş	 Sör.	 Davos,	 Lord	 Alester’le	 paylaştığı	 karanlık	 hücreyi	 hatırladı.	 Bofa	 ve Lapa’yı	 hatırladı.	 Sör	 Axell’in	 avlunun	 üzerindeki	 köprüde	 verdiği	 sözü	 düşündü.	 Bir	 gemi	 veya	 bir düşüş,	hangisini	seçmeli?	Ama	soru	soran	kişi	Stannis’ti.	“Majesteleri,”	dedi	Davos	ağır	ağır,	“saçmalık olduğu	sonucunu	çıkarıyorum...	ve	korkaklık.” </p>
<p class="calibre1">“Korkaklık?”	 dedi	 Sör	 Axell	 neredeyse	 bağırarak.	 “Kimse	 kralımın	 önünde	 bana	 korkak</p>
<p class="calibre1">diyemez!” </p>
<p class="calibre1">“Sessizlik,”	dedi	Stannis.	“Sör	Davos,	devam	et,	sebeplerini	duymak	istiyorum.” </p>
<p class="calibre1">Davos,	 Sör	 Axell’e	 döndü.	 “Diyara,	 henüz	 işimizin	 bitmediğini	 göstermemiz	 gerektiğini</p>
<p class="calibre1">söylüyorsunuz.	Bir	darbe	indirelim. </p>
<p class="calibre1">Savaş	 çıkaralım,	 evet...	 ama	 hangi	 düşmana	 karşı?	 Pençe	 Adasında	 hiç	 Lannister</p>
<p class="calibre1">bulamayacaksınız.” </p>
<p class="calibre1">“Hainler	bulacağız,”	dedi	Sör	Axell,	“gerçi,	eve	daha	yakın	bir	yerde	de	bazı	hainler	bulabilirim. </p>
<p class="calibre1">Hatta	bu	odanın	içinde.” </p>
<p class="calibre1">Davos	 iğnelemeyi	 duymazdan	 geldi.	 “Lord	 Celtigarin	 Joffrey	 denen	 çocuğa	 diz	 çöktüğünden</p>
<p class="calibre1">şüphem	 yok.	 O,	 işi	 bitmiş	 yaşlı	 bir	 adam.	 Hayatının	 son	 günlerini,	 kalesinde	 oturup	 mücevherli kadehlerinden	 şarap	 içerek	 geçirmekten	 başka	 bir	 şey	 istemiyor.”	 Stannis’e	 döndü.	 “Buna	 rağmen	 siz çağırdığınızda	 geldi	 efendimiz.	 Gemilerle	 ve	 kılıçlarla	 geldi.	 Lord	 Renly,	 Fırtına	 Burnu’nda	 üstümüze</p>
<p class="calibre1"><a id="p296"></a>çöktüğünde	Celtigar	sizin	yanınızda	durdu	ve	gemileri	Karasu’ya	yelken	açtı.	Lordun	adamları	sizin	için savaştı,	 sizin	 için	 öldürdü,	 sizin	 için	 yandı.	 Pençe	 Adası’nın	 garnizonu	 zayıf,	 evet.	 Kadınlardan, çocuklardan	ve	yaşlı	adamlardan	ibaret.	Peki	bunun	sebebi	ne?	Çünkü	o	insanların	kocaları,	oğulları	ve babaları	 Karasu’da	 öldü.	 Kürek	 çekerken,	 kılıç	 sallarken,	 bizim	 sancaklarımızın	 altında	 dövüşürken öldüler.	 Buna	 karşılık	 Sör	 Axell,	 o	 adamların	 geride	 bıraktığı	 evlere	 baskın	 yapmamızı	 öneriyor, dullarına	tecavüz	etmemizi	ve	çocuklarını	kılıçtan	geçirmemizi.	Bu	küçük	insanlar	hain	değiller...” </p>
<p class="calibre1">“Hainler,”	 diye	 ısrar	 etti	 Sör	 Axell.	 “Karasu’da	 Celtigarin	 bütün	 adamları	 katledilmedi. </p>
<p class="calibre1">Yüzlercesi	lordlarıyla	birlikte	alındı	ve	lordları	diz	çöktüğünde	onlar	da	aynı	şeyi	yaptı.” </p>
<p class="calibre1">“Lordları	diz	çöktüğünde,”	diye	tekrar	etti	Davos.	“Onlar	Celtigarin	adamları.	Yeminli	adamları. </p>
<p class="calibre1">Başka	ne	seçenekleri	vardı?” </p>
<p class="calibre1">“Her	adamın	seçenekleri	vardır.	Diz	çökmeyi	reddedebilirlerdi.	Bazıları	bunu	yaptı	ve	bunun	için</p>
<p class="calibre1">öldü.	Ama	gerçek	ve	sadık	adamlar	olarak	öldüler.” </p>
<p class="calibre1">“Bazı	 adamlar	 diğerlerinden	 daha	 güçlüdür.”	 Davos	 bunun	 zayıf	 bir	 cevap	 olduğunu	 biliyordu. </p>
<p class="calibre1">Stannis	 demirden	 yapılmış	 bir	 adamdı,	 diğer	 insanlardaki	 zayıflığı	 ne	 anlar	 ne	 de	 bağışlardı. </p>
<p class="calibre1">Kaybediyorum,	diye	düşündü	ümitsizce. </p>
<p class="calibre1">“Meşru	 kralına	 sadık	 kalmak	 her	 adamın	 görevidir,	 hizmet	 ettiği	 lord	 hıyanet	 içinde	 olsa	 bile,” </p>
<p class="calibre1">dedi	Stannis	tartışma	kabul	etmez	bir	tonla. </p>
<p class="calibre1">Umutsuz	 bir	 delilik,	 çılgınlığa	 yakın	 bir	 pervasızlık	 Davos’u	 ele	 geçirdi.	 “Kardeşleriniz sancaklarını	kaldırdığında,	sizin	Kral	Aerys’e	sadık	kaldığınız	gibi	mi?”	dedi	hiç	düşünmeden. </p>
<p class="calibre1">Salona	 şaşkın	 bir	 sessizlik	 çöktü,	 sonunda	 Sör	 Axell	 bağırdı,	 “Hainlikl”	 Ve	 hançerini	 kınından çıkardı.	“Majesteleri,	bu	adam	şenaatini	yüzünüze	haykırıyor!” </p>
<p class="calibre1">Davos,	Stannis’in	dişlerini	gıcırdattığını	duyabiliyordu.	Kralın	alnında	mavi	ve	kabarık	bir	damar</p>
<p class="calibre1">belirdi.	 Gözleri	 Davos’un	 gözleriyle	 buluştu.	 “Bıçağını	 kaldır	 Sör	 Axell.	 Ve	 bizi	 yalnız	 bırak.” </p>
<p class="calibre1">“Majestelerini	memnun	edecekse...” </p>
<p class="calibre1">“Gitmen	beni	memnun	edecek,”	dedi	Stannis.	“Huzurumdan	ayrıl	ve	bana	Melisandre’yi	gönder.” </p>
<p class="calibre1">“Emredersiniz.”	 Sör	 Axell	 bıçağı	 kaldırdı,	 reverans	 yaptı	 ve	 kapıya	 doğru	 koşturdu.	 Çizmeleri öfkeyle	zeminde	çınladı. </p>
<p class="calibre1">Yalnız	 kaldıklarında,	 “Her	 zaman	 müsamaham	 karşısında	 haddini	 aştın,”	 diye	 uyardı	 Stannis, Davos’u.	“Dilini	de	parmaklarını	kısalttığım	kadar	kolay	kısaltabilirim	kaçakçı.” </p>
<p class="calibre1">“Ben	sizin	adammızım	Majesteleri.	Yani	bu	dil	sizin,	ne	isterseniz	yapabilirsiniz.” </p>
<p class="calibre1">“Evet,	 benim,”	 dedi	 Stannis	 daha	 sakin	 bir	 sesle.	 “Ve	 o	 dilin	 gerçekleri	 söylemesini	 istiyorum. </p>
<p class="calibre1">Gerçekler	bazen	acı	olsa	da.	Aerys?	Keşke	bilseydin...	zor	bir	seçimdi.	Kanım	ya	da	metbum.	Ağabeyim ya	da	kralım.”	Yüzünü	buruşturdu.	“Demir	Tahti	gördün	mü	hiç?	Sırtındaki	dikenleri,	kıvrılmış	çelikten şeritleri,	 bir	 arada	 eritilmiş	 kılıçların	 ve	 bıçakların	 sivri	 uçlarını?	 Rahat	 bir	 koltuk	 değildir	 sör.	 Aerys kendini	 öyle	 sık	 keserdi	 ki	 adamlar	 ona	 Yarakabuğu	 Kral	 demeye	 başlamıştı.	 Zalim	 Maegor	 o	 tahtta öldürüldü.	 O	 taht	 tarafından,	 der	 bazıları.	 Bir	 adamın	 rahatça	 dinlenebileceği	 bir	 koltuk	 değildir.	 Çoğu zaman,	kardeşlerimin	onu	neden	bu	kadar	umutsuzca	istediğini	merak	ederim.” </p>
<p class="calibre1">“O	 halde	 siz	 onu	 neden	 istiyorsunuz?”	 diye	 sordu	 Davos.	 “Mesele	 istemek	 değil,”	 dedi	 Davos. </p>
<p class="calibre1">“Taht,	Robertin	veliahtı	olarak	benim.	Kanun	böyle.	Benden	sonra	da	kızıma	geçmeli,	Selyse	nihayetinde bana	 bir	 oğul	 vermezse.”	 Uç	 parmağını,	 rengi	 zamanla	 kararmış	 masanın	 sert	 ve	 pürüzsüz	 vernikli yüzeyinde	hafifçe	gezdirdi.	“Ben	kralım.	Bu	meseleye	istekler	giremez. </p>
<p class="calibre1">Kızıma	 karşı	 bir	 vazifem	 var.	 Diyara	 karşı.	 Hatta	 Robert’a.	 Beni	 çok	 sevmezdi,	 bunu	 biliyorum ama	 her	 şeye	 rağmen	 ağabeyimdi.	 Lannister	 kadını	 ona	 boynuzlar	 taktı,	 onu	 soytarıya	 çevirdi.	 Onu öldürmüş	bile	olabilir,	Jon	Arryni	ve	Ned	Stark’ı	öldürdüğü	gibi.	Böyle	suçların	karşısında	adalet	olmalı. </p>
<p class="calibre1">Cersei	ve	zelilleriyle	başlayarak.	Ama	bu	yalnızca	başlangıç	olacak.	O	meclisi	temizlemeye	kararlıyım. </p>
<p class="calibre1"><a id="p297"></a>Bunu,	 Uç	 Dişli	 Mızrak’tan	 sonra	 Robert’ın	 yapması	 gerekirdi.	 Sör	 Barristan	 bir	 keresinde,	 Aerys’in hükümdarlığındaki	 çürümenin	 Varysİe	 başladığını	 söylemişti	 bana.	 O	 hadım	 asla	 affa	 uğramamalıydı. </p>
<p class="calibre1">Kral	 Katili	 de	 öyle.	 Robert	 en	 azından,	 Lord	 Eddardin	 ısrar	 ettiği	 gibi	 Jaime’nin	 beyaz	 pelerinini çıkarmalı	ve	onu	Sur’a	göndermeliydi.	Bunu	yapmak	yerine	Jon	Arryni	dinledi.	Ben	o	sırada	hâlâ	Fırtına Burnu’nda	 işgal	 altındaydım,	 fikrim	 sorulmadı.”	 Aniden	 dönüp	 sert	 ve	 zeki	 gözlerle	 Davos’a	 baktı. </p>
<p class="calibre1">“Şimdi,	gerçekler.	Leydi	Melisandre’yi	neden	öldürmek	istedin?” </p>
<p class="calibre1">Demek	biliyor.	Davos	ona	yalan	söylemezdi.	“Karasu’da	dört	oğlum	yandı.	Kırmızı	kadın	onları</p>
<p class="calibre1">alevlere	verdi.” </p>
<p class="calibre1">“Ona	 haksızlık	 ediyorsun.	 O	 alevler	 Melisandre’nin	 marifeti	 değildi.	 İblisi	 lanetle,	 alev kehanetçilerini	lanetle,	donanmamı	bir	tuzağın	dişlerinin	arasına	yüzdüren	o	aptal	Florenti	lanetle.	Ya	da, inatçı	gururum	yüzünden,	ona	en	çok	ihtiyacım	olduğu	sırada	Melisandre’yi	gönderdiğim	için	beni	lanetle. </p>
<p class="calibre1">Ama	Melisandre’yi	değil.	O	benim	sadık	hizmetkârım	olarak	kaldı.” </p>
<p class="calibre1">“Üstat	 Cressen	 sizin	 sadık	 hizmetkârınızdı.	 Melisandre	 onu	 öldürdü,	 Sör	 Cortnay	 Penrose’u	 ve kardeşiniz	Renly’yi	öldürdüğü	gibi.” </p>
<p class="calibre1">“İşte	 şimdi	 aptalca	 konuşuyorsun,”	 diye	 şikâyet	 etti	 kral.	 “Alevlerin	 içinde	 Renly’nin	 sonunu gördü,	 evet	 ama	 o	 işte	 benden	 fazla	 parmağı	 yoktu.	 Rahibe	 benimle	 birlikteydi.	 Devan	 da	 aynı	 şeyi söyleyecektir.	 Benden	 şüphe	 ediyorsan	 ona	 sor.	 Eğer	 mümkün	 olsaydı	 Melisandre,	 Renly’nin	 canını esirgerdi.	Beni	Renly’yle	buluşmaya	ve	ihanetinden	vazgeçmesi	için	ona	son	bir	şans	vermeye	zorlayan Melisandre’ydi.	 Ve	 Sör	 Axell	 seni	 R’hllor’a	 vermek	 istediğinde,	 bana	 seni	 çağırtmamı	 söyleyen	 de oydu.”	Hafifçe	gülümsedi.	“Bu	seni	şaşırttı	mı?” </p>
<p class="calibre1">“Evet.	Onun	ya	da	onun	kırmızı	tanrısının	dostu	olmadığımı	biliyor.” </p>
<p class="calibre1">“Ama	 benim	 dostumsun.	 Bunu	 da	 biliyor.”	 Stannis	 bir	 el	 hareketiyle	 Davos’u	 daha	 yakınına çağırdı.	“Delikanlı	hasta.	Pylos	onu	sülüklüyor.” </p>
<p class="calibre1">“Delikanlı?”	Davos’un	düşünceleri	oğlu	Devan’a	gitti,	kralın	yaverine.	“Oğlum	mu	efendimiz?” </p>
<p class="calibre1">“Devan?	İyi	bir	çocuk.	Sana	çok	benziyor.	Hasta	olan	Robert’ın	piçi,	Fırtına	Burnu’ndan	aldığımız</p>
<p class="calibre1">çocuk.” </p>
<p class="calibre1">Edric	Fırtına.	“Onunla	Aegonin	Bahçesi’nde	konuştum.”	“Kadının	dilediği	gibi.	Kadının	gördüğü</p>
<p class="calibre1">gibi.”	 Stannis	 iç	 geçirdi.	 “Çocuğun	 cazibesi	 seni	 etkiledi	 mi?	 Böyle	 bir	 yeteneği	 var.	 Bunu	 babasının kanından	 almış.	 Bir	 kral	 çocuğu	 olduğunu	 biliyor	 ama	 bir	 piç	 olduğunu	 unutmayı	 tercih	 ediyor.	 Ve Robert’a	tapıyor,	küçükken	Renly	de	tapardı	ona.	Benim	soylu	ağabeyim,	Fırtına	Burnu’nu	ziyaret	ettiği zamanlarda	 sevgi	 dolu	 baba	 rolünü	 oynardı,	 hediyeler	 de	 vardı	 tabii...	 kılıçlar,	 midilliler,	 kürk	 kaplı pelerinler.	Her	biri	hadımın	işiydi.	Çocuk,	Kızıl	Kale’ye	teşekkür	dolu	mektuplar	yazardı,	Robert	güler ve	Varys’e	bu	yıl	ne	yolladığını	sorardı.	Renly	de	daha	iyi	değildi.	Çocuğun	bakımını	ve	yetiştirilmesini kale	 kumandanlarının,	 üstatların	 eline	 bıraktı	 ve	 adamların	 her	 biri	 çocuğun	 cazibesine	 kurban	 oldu. </p>
<p class="calibre1">Penrose	 ondan	 vazgeçmektense	 ölmeyi	 tercih	 etti.”	 Kral,	 dişlerini	 gıcırdattı.	 “Bu	 beni	 hâlâ öfkelendiriyor.	 Çocuğa	 zarar	 vereceğimi	 nasıl	 düşünebildi?	 O	 zor	 gün	 geldiğinde	 Robert’ı	 seçtim,	 öyle değil	mi?	Kanımı	onuruma	tercih	ettim.” </p>
<p class="calibre1">Çocuğun	adını	kullanmıyor.	Bu	durum	Davos’u	fazlasıyla	rahatsız	etmişti.	“Genç	Edric’in	bir	an</p>
<p class="calibre1">önce	sağlığına	kavuşmasını	umarım.” </p>
<p class="calibre1">Stannis,	 Davos’un	 endişesini	 giderircesine	 elini	 salladı.	 “Soğuk	 algınlığı,	 hepsi	 bu.	 Öksürüyor, titriyor,	 ateşi	 var.	 Üstat	 Pylos	 onu	 yakın	 zamanda	 iyileştirir.	 Çocuğun	 tek	 başına	 hiçbir	 değeri	 yok	 ama damarlarında	ağabeyimin	kanı	akıyor.	Kadın,	bir	kralın	kanında	güç	olduğunu	söylüyor.” </p>
<p class="calibre1">Davos’un,	kadının	kim	olduğunu	sormasına	gerek	yoktu.	Stannis,	Boyalı	Masa’ya	dokundu.	“Şuna</p>
<p class="calibre1">bir	 bak	 soğan	 şövalyesi.	 Kanunlarla	 benim	 olan	 diyar.	 Benim	 Batıdiyar’ım.”	 Elini	 masanın	 üstünde gezdirdi.	 “Şu	 Yedi	 Krallık	 söylemleri	 saçmalıktan	 ibaret.	 Aegon	 üç	 yüz	 yıl	 önce	 bizim	 şu	 anda</p>
<p class="calibre1"><a id="p298"></a>durduğumuz	yerde	dururken	gördü	bunu.	Bu	masayı	onun	emriyle	boyadılar.	Nehirler	ve	koylar	boyadılar, tepeler,	 dağlar,	 kaleler,	 şehirler,	 pazar	 kasabaları,	 göller,	 bataklıklar	 ve	 ormanlar...	 ama	 sınırlar	 değil. </p>
<p class="calibre1">Hepsi	bir	bütün.	Bir	kralın	tek	başına	yöneteceği	bir	diyar.” </p>
<p class="calibre1">“Tek	kral,”	diye	onayladı	Davos.	“Tek	kral	barış	anlamına	gelir.” </p>
<p class="calibre1">“Batıdiyar’a	 adalet	 getireceğim.	 Sör	 Axell’in	 en	 fazla	 savaştan	 anladığı	 kadar	 anladığı	 bir	 şey. </p>
<p class="calibre1">Pençe	 Adası	 bana	 hiçbir	 şey	 kazandırmaz...	 ve	 senin	 dediğin	 gibi,	 bu	 şeytanca	 bir	 plan.	 Celtigar, ihanetinin	 bedelini	 bizzat	 ödemeli,	 kendi	 başına.	 Ben	 krallığıma	 kavuştuğumda	 ödeyecek.	 En	 soylu lorddan	 en	 aşağılık	 lağım	 faresine	 kadar	 her	 adam	 ektiğini	 biçecek.	 Ve	 sana	 söz	 veriyorum	 ki,	 bazıları parmaklarının	 ucundan	 fazlasını	 kaybedecek.	 Onlar	 benim	 krallığımı	 kanattı	 ve	 ben	 bunu</p>
<p class="calibre1">unutmayacağım.”	Kral	Stannis	masadan	döndü.	“Diz	çök	Soğan	Şövalyesi.” </p>
<p class="calibre1">“Majesteleri?” </p>
<p class="calibre1">“Bir	 zamanlar,	 seni	 soğanların	 ve	 balıkların	 için	 şövalye	 yapmıştım.	 Şimdiyse	 bunun	 için,	 seni lordluğa	yükseltmeye	karar	verdim.” </p>
<p class="calibre1">Bu?	Davos’un	aklı	karışmıştı.	“Ben	sizin	şövalyeniz	olmaktan	mutluyum	Majesteleri.	Bir	lord	gibi</p>
<p class="calibre1">davranmayı	öğrenemem.” </p>
<p class="calibre1">“Güzel.	 Bir	 lord	 gibi	 davranmak	 yanlış	 davranmak	 demektir.	 Ben	 bu	 dersi	 zor	 yoldan	 aldım. </p>
<p class="calibre1">Şimdi,	diz	çök.	Kralın	emrediyor.” </p>
<p class="calibre1">Davos	 diz	 çöktü	 ve	 Stannis	 uzunkılıcını	 çekti.	 Melisandre	 ona	 Işık	 Getiren	 adını	 vermişti;	 yedi tanrıyı	tüketen	alevlerin	arasından	çekilen	kılıç,	kahramanların	kızıl	kılıcı.	Bıçak	kınından	çıkarken	oda aydınlanıyordu	 sanki.	 Çeliğin	 kendi	 ışıltısı	 vardı;	 kâh	 turuncu,	 kâh	 sarı,	 kâh	 kırmızı.	 Hava	 çeliğin etrafında	 hareleniyordu,	 hiçbir	 mücevher	 asla	 böyle	 pırıldamış	 olamazdı.	 Ama	 Stannis	 çeliği	 Davos’un omzuna	 değdirdiğinde,	 Davos	 bu	 kılıcın	 diğer	 uzunkılıçlardan	 farklı	 olduğunu	 hissetmedi.	 “Seaworth Hanedanından	Sör	Davos,”	dedi	kral.	“Şimdi	ve	daima,	benim	gerçek	ve	sadık	adamım	mısın?” </p>
<p class="calibre1">“Evet	Majesteleri.” </p>
<p class="calibre1">“Bütün	hayatın	boyunca	bana	sadakatle	hizmet	edeceğine,	bana	doğru	tavsiyeler	vereceğine,	itaatte</p>
<p class="calibre1">tez	canlı	olacağına,	haklarımı	ve	diyarımı	büyük	ve	küçük	bütün	mücadelelerde	savunacağına,	insanlarımı koruyacağına	ve	düşmanlarımı	cezalandıracağına	dair	yemin	eder	misin?” </p>
<p class="calibre1">“Ederim	Majesteleri.” </p>
<p class="calibre1">“Öyleyse	tekrar	ayağa	kalk	Davos	Seaworth;	Yağmur	Ormanı	Lordu,	Dar	Deniz	Amirali	ve	Kral</p>
<p class="calibre1">Eli	olarak	ayağa	kalk.” </p>
<p class="calibre1">Davos	 bir	 an	 için	 hareket	 edemeyecek	 kadar	 afallamıştı.	 Bu	 sabah	 onun	 zindanında	 uyandım. </p>
<p class="calibre1">“Majesteleri,	yapamazsınız...	ben	Kral	Eli	olmaya	uygun	bir	adam	değilim.” </p>
<p class="calibre1">“Senden	daha	uygun	bir	adam	yok.”	Stannis,	Işık	Getireni	kınına	soktu,	Davos’a	elini	uzatıp	onu</p>
<p class="calibre1">ayağa	kaldırdı. </p>
<p class="calibre1">“Ben	 alt	 tabaka	 doğumluyum,”	 diye	 hatırlattı	 Davos,	 krala.	 “Yukarılara	 zıplamış	 bir	 kaçakçı. </p>
<p class="calibre1">Lordlarınız	bana	asla	itaat	etmez.” </p>
<p class="calibre1">“O	zaman	yeni	lordlar	çıkarırız.” </p>
<p class="calibre1">“Ama	 ben...	 ne	 yazabiliyorum...	 ne	 de	 okuyabiliyorum.”	 “Üstat	 Pylos	 senin	 için	 okur.	 Yazmaya gelince,	 son	 El	 yazdıkları	 yüzünden	 başını	 kaybedecek.	 Senden	 bütün	 istediğim	 bana	 her	 daim	 verdiğin şeyler.	Dürüstlük.	Sadakat.	Hizmet.” </p>
<p class="calibre1">“Benden	 daha	 iyi	 biri	 vardır	 şüphesiz...	 kudretli	 bir	 lord...”	 Stannis	 güldü.	 “Bar	 Emmon	 denen delikanlı	 mı?	 İnançsız	 büyükbabam	 mı?	 Celtigar	 beni	 yüzüstü	 bıraktı,	 yeni	 Velaryon	 altı	 yaşında.	 Yeni Sunglass,	ağabeyi	tarafımdan	yakıldıktan	sonra	Volantis’e	doğru	yelken	açtı.”	Öfkeli	bir	el	hareketi	yaptı. </p>
<p class="calibre1">“Birkaç	iyi	adam	kaldığı	doğru.	Sör	Gilbert	Farring,	iki	yüz	sadık	adamla	birlikte	benim	adıma	Fırtına Burnu’nu	tutuyor.	Lord	Morringen,	Gece	Şarkısı	Piçi,	genç	Chyttering,	kuzenim	Andrew...	ama	hiçbirine</p>
<p class="calibre1"><a id="p299"></a>sana	güvendiğim	gibi	güvenmiyorum	Yağmur	Ormanı	Lordu’m.	El’im	sen	olacaksın.	Mücadelede	yanımda olmasını	istediğim	kişi	sensin.” </p>
<p class="calibre1">Yeni	 bir	 mücadele	 hepimizin	 sonu	 olur,	 diye	 düşündü	 Davos.	 Lord	 Alester	 en	 azından	 bu</p>
<p class="calibre1">kadarında	haklı.	“Majesteleri	dürüst	fikirler	istedi.	O	halde	dürüstçe	söylüyorum	ki...	Lannisterlar’a	karşı yeni	bir	mücadeleye	girişmek	için	gerekli	güçten	yoksunuz.” </p>
<p class="calibre1">“Majesteleri	 büyük	 mücadeleden	 bahsediyor,”	 dedi	 doğu	 aksanlı	 bir	 kadın	 sesi.	 Melisandre, kırmızı	 ipeklileri	 ve	 pırıltılı	 satenleriyle	 kapıda	 duruyordu,	 elinde	 kapaklı,	 gümüş	 bir	 tabak	 vardı.	 “Bu küçük	 savaşlar,	 bizi	 bekleyen	 asıl	 mücadeleden	 önceki	 çocuk	 kavgalarından	 başka	 bir	 şey	 değil.	 Adı anılmaması	gereken,	kuvvetini	sıraya	sokmaya	başladı	Davos	Seavvorth.	Ölümcül,	şeytani	ve	ölçülemez derecede	 şiddetli	 bir	 kuvvet.	 Yakında	 soğuk	 gelecek.	 Ve	 asla	 bitmeyen	 gece.”	 Gümüş	 tabağı	 Boyalı Masa’ya	 bıraktı.	 “Meğerki	 dürüst	 adamlar	 ona	 karşı	 koyacak	 cesareti	 bulsun.”	 Stannis	 gümüş	 tabağa baktı.	“Melisandre	onu	bana	gösterdi	Lord	Davos.	Alevlerin	içinde.” </p>
<p class="calibre1">“Onu	siz	de	gördünüz	mü	efendimiz?”	Stannis	böyle	bir	konuda	yalan	söyleyecek	adam	değildi. </p>
<p class="calibre1">“Kendi	 gözlerimle.	 Mücadeleden	 sonra,	 ben	 ümitsizlik	 içinde	 kaybolmuşken,	 Leydi	 Melisandre şöminedeki	 ateşe	 bakmamı	 söyledi.	 Baca	 çok	 güçlü	 çekiyordu	 ve	 ateşten	 küller	 yükseliyordu.	 Kendimi yarı	 aptal	 gibi	 hissederek	 onları	 izledim	 ama	 Melisandre	 daha	 derinlere	 bakmamı	 söyledi	 ve...	 küller beyazdı,	 yukarı	 doğru	 emiliyorlardı	 ama	 birdenbire	 yere	 düşüyormuş	 gibi	 göründüler.	 Kar,	 diye düşündüm.	 Sonra	 havadaki	 kıvılcımlar	 dönmeye	 başladı,	 bir	 meşale	 çemberine	 dönüştüler.	 Ve	 ben, alevlerin	içinden,	bir	ormanın	ortasındaki	yüksek	tepeye	bakıyordum.	Kıvılcımlar,	meşalelerin	ardındaki siyahlı	 adamlara	 dönüştü	 ve	 karın	 içinde	 ilerleyen	 şekiller	 vardı.	 Ateşe	 rağmen	 öyle	 korkunç	 bir	 soğuk hissediyordum	ki	titredim,	imge	o	zaman	kayboldu,	ateş	sadece	ateşti	yine.	Ama	gördüğüm	şey	gerçekti, bunun	için	krallığımı	ortaya	koyardım.” </p>
<p class="calibre1">“Koydu	da,”	dedi	Melisandre. </p>
<p class="calibre1">Kralın	 sesindeki	 inanç,	 Davos’u	 kemiklerine	 kadar	 titretmişti.	 “Bir	 ormanın	 ortasındaki	 tepe... </p>
<p class="calibre1">kardaki	şekiller...	Bilemiyorum...” </p>
<p class="calibre1">“Mücadelenin	başladığı	anlamına	geliyor	bu,”	dedi	Melisandre.	“Camın	içindeki	kum	şimdi	daha</p>
<p class="calibre1">hızlı	akıyor	ve	insanlığın	dünyadaki	zamanı	hemen	hemen	tükendi.	Cesurca	hareket	etmeliyiz,	yoksa	bütün umut	kaybolur.	Batıdiyar,	gerçek	kralının	kanatları	altında	tek	vücut	olmalı;	vadedilen	prens,	R’hllor’un seçilmişi	Ejderha	Kayası	Lordu.” </p>
<p class="calibre1">Ağzında	 kötü	 bir	 tat	 varmış	 gibi	 yüzünü	 buruşturarak,	 “O	 halde	 R’hllor’un	 tuhaf	 seçimleri	 var,” </p>
<p class="calibre1">dedi	 kral.	 “Neden	 kardeşlerim	 değil	 de	 ben?	 Renly	 ve	 şeftalisi.	 Rüyamda	 onu	 görüyorum;	 ağzından meyvenin	suyu,	boğazından	kan	akıyor.	Eğer	Renly	bana	karşı	olan	vazifesini	yerine	getirseydi,	birlikte Lord	Tywin’i	ezebilirdik.	Robert’ın	bile	gurur	duyacağı	bir	zafer	olurdu.	Robert...”	Dişlerini	gıcırdattı. </p>
<p class="calibre1">“O	 da	 rüyalarıma	 giriyor.	 Gülüyor,	 içiyor.	 Böbürleniyor.	 Bunlar	 en	 iyi	 yaptığı	 şeylerdi.	 Bunlar	 ve dövüşmek.	Ben	onu	hiçbir	şeyde	geçemedim.	Işık	Tanrısı,	Roberti	seçmeliydi.	Neden	ben?” </p>
<p class="calibre1">“Çünkü	 siz	 hakkaniyetli	 bir	 adamsınız,”	 dedi	 Melisandre.	 “Hakkaniyetli	 bir	 adam.”	 Stannis	 tek parmağıyla	gümüş	tabağın	kapağına	dokundu.	“Sülükleri	olan.” </p>
<p class="calibre1">“Evet,”	dedi	Melisandre,	“ama	size	bir	kez	daha	söylemek	zorundayım,	böyle	olmaz.” </p>
<p class="calibre1">“İşe	yaracağına	yemin	etmiştin.”	Kral	öfkeli	görünüyordu.	“Yarayacak...	ve	yaramayacak.” </p>
<p class="calibre1">“Hangisi?” </p>
<p class="calibre1">“İkisi	de.” </p>
<p class="calibre1">“Bana	mantıklı	konuş	kadın.” </p>
<p class="calibre1">“Ateşler	 daha	 açık	 konuştuğunda	 ben	 de	 konuşacağım.	 Alevlerin	 içinde	 gerçekler	 vardır	 ama görmesi	 her	 zaman	 kolay	 değildir.”	 Melisandre’nin	 boğazındaki	 yakut,	 maltızın	 ışıltısından	 ateş</p>
<p class="calibre1">yudumluyordu.	“Bana	çocuğu	verin	Majesteleri.	Bu	daha	sağlam	bir	yol.	Daha	iyi	bir	yol.	Bana	çocuğu</p>
<p class="calibre1"><a id="p300"></a>verin	ve	taş	ejderhayı	uyandırayım.” </p>
<p class="calibre1">“Sana	söyledim,	cevabım	hayır.” </p>
<p class="calibre1">“Batıdiyarin	bütün	erkek	ve	kız	çocuklarına	karşılık	bir	gayrimeşru	çocuk.	Bundan	sonra	dünyanın</p>
<p class="calibre1">bütün	krallıklarında	doğabilecek	bütün	çocuklara	karşılık.” </p>
<p class="calibre1">“O	çocuk	masum.” </p>
<p class="calibre1">“O	 çocuk	 sizin	 zifaf	 yatağınızı	 lekeledi,	 bunu	 yapmasaydı	 sizin	 kendi	 oğullarınız	 olurdu.	 Size utanç	getirdi.” </p>
<p class="calibre1">“Bunu	Robert	yaptı.	Delikanlı	değil.	Kızım	onu	seviyor.	Ve	o	çocuk,	benim	kendi	kanım.” </p>
<p class="calibre1">“Ağabeyinizin	kanı,”	dedi	Melisandre.	“Bir	kralın	kanı.	Taş	ejderhayı	yalnızca	bu	uyandırabilir.” </p>
<p class="calibre1">Stannis	dişlerini	gıcırdattı.	“Bunu	daha	fazla	dinlemeyeceğim.	Ejderhaların	işi	bitti.	Targaryenlar onları	geri	getirmeyi	defalarca	denedi.	Kendilerini	soytanya	çevirdiler	ya	da	cesede.	Bu	kasvetli	kayanın üstünde	ihtiyacımız	olan	tek	soytarı	Yamalı	Yüz.	Sülüklerin	var.	İşini	yap.” </p>
<p class="calibre1">Melisandre	 başını	 sertçe	 eğip,	 “Kralım	 nasıl	 emrederse,”	 dedi.	 Sağ	 eliyle	 sol	 yenine	 uzandı, maltızın	 içine	 bir	 avuç	 dolusu	 toz	 attı.	 Kömürler	 kükredi.	 Solgun	 renkli	 alevler	 kömürlerin	 üzerinde kıvrılırken,	 kırmızı	 kadın	 gümüş	 tabağı	 alıp	 krala	 götürdü.	 Da-	 vos,	 kadının	 kapağı	 açmasını	 izledi. </p>
<p class="calibre1">Kapağın	altında	kanla	şişmiş	üç	büyük	ve	siyah	sülük	vardı. </p>
<p class="calibre1">Çocuğun	kanı,	Davos	hemen	anlamıştı.	Bir	kralın	kanı. </p>
<p class="calibre1">Stannis	bir	elini	öne	uzattı	ve	parmakları	sülüklerden	birinin	etrafında	kapandı. </p>
<p class="calibre1">“İsmi	söyle,”	diye	emretti	Melisandre. </p>
<p class="calibre1">Sülük,	 kendini	 parmaklardan	 birine	 yapıştırmaya	 çalışarak	 kralın	 kıskacında	 kıvranıyordu. </p>
<p class="calibre1">“İşgalci,”	dedi	kral.	“Joffrey	Baratheon.”	Ateşe	attığı	sülük	kömürlerin	arasında	bir	sonbahar	yaprağı	gibi kıvrılıp	yandı. </p>
<p class="calibre1">Stannis	ikinci	sülüğü	yakaladı.	“İşgalci,”	dedi,	bu	sefer	daha	yüksek	bir	sesle.	“Balon	Greyjoy.” </p>
<p class="calibre1">Hayvanı	hafif	bir	fiskeyle	ateşe	gönderdi.	Eti	yarılan	sülükten	fışkıran	kan	tıslayıp	tüttü. </p>
<p class="calibre1">Son	 sülük	 kralın	 elindeydi.	 Stannis	 parmaklarının	 arasında	 kıvranan	 hayvanı	 bir	 süre	 inceledi. </p>
<p class="calibre1">“İşgalci,”	dedi	sonunda.	“Robb	Stark.”	Ve	sülüğü	ateşe	fırlattı. </p>
<p class="calibre1"><b class="calibre3">	</b></p>
<p class="calibre1"><a id="p301"></a><b class="calibre3">JAIME</b></p>
<p class="calibre1">Harrenhal’un	 banyosu;	 büyük	 taş	 küvetleri	 olan,	 loş,	 buharlı,	 alçak	 tavanlı	 bir	 odaydı.	 Jaime’yi içeri	 soktuklarında,	 Brienne’i	 küvetlerden	 birinde	 otururken	 buldular,	 kız	 neredeyse	 öfkeyle	 kolunu keseliyordu. </p>
<p class="calibre1">“O	 kadar	 sert	 değil	 fahişe,”	 diye	 seslendi	 Jaime.	 “Derini	 yüzeceksin.”	 Kız	 fırçayı	 düşürdü	 ve Gregor	 Clegane’inki	 kadar	 büyük	 elleriyle	 göğüslerini	 kapadı.	 Gizlemeye	 çalıştığı	 sivri	 uçlu	 küçük tomurcuklar,	on	yaşındaki	bir	kızda,	Brienne’in	kaslı	göğsünde	göründüğünden	daha	doğal	görünürdü. </p>
<p class="calibre1">“Burada	ne	işin	var?”	diye	sordu	Brienne. </p>
<p class="calibre1">“Lord	 Bolton	 kendisiyle	 akşam	 yemeği	 yemem	 için	 ısrar	 ediyor.”	 Jaime	 sol	 eliyle	 muhafızını dürttü.	 “Şu	 kokuşmuş	 paçavraları	 çıkarmama	 yardım	 et.”	 Tek	 elle,	 pantolonunun	 bağcıklarını	 çözmek kadar	 basit	 bir	 işi	 bile	 yapamıyordu.	 Muhafız,	 gönülsüzce	 de	 olsa	 emre	 itaat	 etti.	 Kıyafetleri	 bir	 yığın halinde	 ıslak	 zemine	 düştüğünde,	 “Şimdi	 bizi	 yalnız	 bırak,”	 dedi	 Jaime,	 adama.	 “Tarth	 Leydim, göğüslerinin	senin	gibi	pislikler	tarafından	seyredilmesini	istemiyor.”	Kesik	bileğini	Brienne’in	başında duran	 basık	 yüzlü	 kadına	 doğru	 kaldırdı.	 “Sen	 de.	 Dışarıda	 bekle.	 Sadece	 bir	 kapı	 var	 ve	 fahişe	 bir bacadan	tırmanamayacak	kadar	iri.” </p>
<p class="calibre1">İtaat	 kemikleşmiş	 bir	 alışkanlıktı.	 Kadın,	 banyoyu	 Jaime’yle	 Brienne’e	 bırakarak	 muhafızın	 peşi sıra	 dışarı	 çıktı.	 Özgür	 Şehirler	 tarzında	 yapılmış	 küvetler	 altı	 yedi	 kişinin	 sığabileceği	 kadar	 genişti, Jaime	beceriksiz	ve	ağır	hareketlerle	fahişenin	küvetine	girdi.	İki	gözü	de	açıktı	ama	sağ	gözü,	Qyburn’ün sülüklerine	 rağmen	 bir	 parça	 şiş	 kalmıştı.	 Jaime	 kendini	 yüz	 dokuz	 yaşında	 hissediyordu,	 Harrenhal’a geldiğinde	hissettiğinden	çok	daha	iyiydi	bu. </p>
<p class="calibre1">Brienne	geri	çekildi.	“Başka	küvetler	de	var.” </p>
<p class="calibre1">“Bu	küvet	benim	için	gayet	uygun.”	Jaime	dikkatli	bir	şekilde	çenesine	kadar	sıcak	suya	gömüldü. </p>
<p class="calibre1">“Korkma	 fahişe.	 Bacakların	 mosmor	 ve	 ben	 onların	 arasındaki	 şeyle	 hiç	 ilgilenmiyorum.”	 Sağ	 kolunu küvetin	 kenarına	 koydu;	 Qyburn,	 sargıların	 kuru	 kalması	 gerektiği	 hususunda	 onu	 uyarmıştı.	 Jaime bacaklarındaki	 gerginliğin	 boşaldığını	 hissedebiliyordu	 ama	 başı	 dönüyordu.	 “Bayılırsam	 beni	 dışarı çek,”	dedi.	“Hiçbir	Lannister	banyo	yaparken	boğulmadı,	ilk	olmak	niyetinde	değilim.” </p>
<p class="calibre1">“Ölmen	neden	umurumda	olsun?” </p>
<p class="calibre1">“Kutsal	 bir	 yemin	 verdin.”	 Kızın	 kalın	 ve	 beyaz	 boynuna	 kırmızı	 bir	 öfke	 yürürken	 Jaime gülümsedi.	 Brienne	 sırtını	 döndü.	 “Hâlâ	 utangaç	 bakire	 mi?	 Daha	 önce	 görmediğim	 neyin	 var	 sence?” </p>
<p class="calibre1">Jaime,	 Brienne’in	 düşürdüğü	 fırçayı	 aldı	 ve	 kendini	 gelişigüzel	 ovalamaya	 başladı.	 Bu	 bile	 zordu, sarsakcaydı.	Sol	elim	hiçbir	işe	yaramıyor. </p>
<p class="calibre1">Yine	 de,	 Jaime’nin	 tenindeki	 kabuklaşmış	 pislik	 sökülürken	 küvetteki	 suyun	 rengi	 koyulaştı. </p>
<p class="calibre1">Fahişe,	sırtı	Jaime’ye	dönük	halde	kaldı,	kızın	muazzam	kollarındaki	kaslar	sert	ve	şişkindi. </p>
<p class="calibre1">“Kesik	 bileğimin	 görüntüsü	 seni	 bu	 kadar	 çok	 mu	 rahatsız	 ediyor?”	 diye	 sordu	 Jaime.	 “Memnun olmalısın.	Kralı	öldüren	elimi	kaybettim.	Stark	çocuğunu	kuleden	iten	elimi.	Kız	kardeşimi	ıslatmak	için bacaklarının	 arasına	 soktuğum	 elimi.”	 Kesik	 bileğini	 kızın	 yüzüne	 dayadı.	 “Muhafızı	 senken,	 Renly’nin ölmesi	boşuna	değil.” </p>
<p class="calibre1">Brienne	saldırıya	uğramış	gibi	ayağa	fırladı,	sıcak	sular	küvetten	dışarı	taştı.	Küvetten	çıkarken, Jaime	 kızın	 bacaklarının	 arasındaki	 sarı	 çalılığı	 gördü.	 Brienne,	 Cersei’den	 çok	 daha	 tüylüydü.	 Jaime suyun	 içindeki	 aletinin	 kabardığını	 hissetti,	 bu	 saçmaydı.	 İşte	 şimdi	 Cersei’den	 çok	 uzun	 ayrı	 kaldığımı biliyorum.	Bedeninin	tepkisinden	rahatsız	olmuş	halde	gözlerini	başka	tarafa	çevirdi.	“Bu	yakışıksızdı,” </p>
<p class="calibre1"><a id="p302"></a>diye	 mırıldandı.	 “Ben	 sakat	 ve	 aksi	 bir	 adamım.	 Beni	 bağışla	 fahişe.	 Beni	 herhangi	 bir	 erkeğin koruyacağı	kadar	iyi	korudun,	hatta	çoğundan	daha	iyi.” </p>
<p class="calibre1">Brienne	çıplaklığını	bir	havluyla	örttü.	“Benimle	alay	mı	ediyorsun?” </p>
<p class="calibre1">Bu	soru	Jaime’yi	tekrar	öfkelendirdi.	“Bir	kale	duvarı	kadar	kaim	mısın?	Bu	bir	özürdü.	Seninle</p>
<p class="calibre1">kavga	etmekten	yoruldum.	Barışa	ne	dersin?” </p>
<p class="calibre1">“Barış	güvenden	geçer.	Sana	güvenmemi	mi	bekliyorsun?	Kral...” </p>
<p class="calibre1">“...Katili,	evet.	Zavallı	Aerys	Targaryeni	öldüren	yemin	bozan.”	Jaime	güldü.	“Esef	ettiğim	Aerys</p>
<p class="calibre1">değil	 aslında,	 Robert.	 Taç	 giyme	 töreninde,	 ‘Duydum	 ki	 sana	 Kral	 Katili	 diyorlar,’	 dedi	 bana.	 Sonra güldü.	 ‘Bunu	 alışkanlık	 haline	 getirme	 sakın.”	 Neden	 kimse	 Robert’a	 yemin	 bozan	 demiyor?	 Diyarı parçalayan	o	ama	boktan	bir	onuru	olan	benim” </p>
<p class="calibre1">“Robert	 yaptığı	 her	 şeyi	 sevgi	 için	 yaptı.”	 Brienne’in	 bacaklarından	 süzülen	 sular	 ayaklarının dibinde	birikiyordu. </p>
<p class="calibre1">“Robert	yaptığı	her	şeyi	gurur,	güzel	bir	yüz	ve	bir	bacak	arası	için	yaptı,”	dedi	Jaime.	Yumruğunu sıktı...	ya	da	bir	eli	olsaydı	yumruğunu	sıkardı.	Koluna	kahkaha	kadar	zalim	bir	acı	saplandı. </p>
<p class="calibre1">“Robert	diyarı	kurtarmak	için	yola	çıktı,”	diye	ısrar	etti	Brienne. </p>
<p class="calibre1">Diyarı	 kurtarmak	 için.	 “Erkek	 kardeşimin	 Karasu	 Nehri’ni	 ateşe	 verdiğini	 biliyor	 muydun? </p>
<p class="calibre1">Çılgınateş	suyun	üstünde	yanar.	Aerys	cesaret	edebilse	çılgınateşte	yıkanırdı.	Bütün	Targaryenlar	ateş	için deli	 olurdu.”	 Jaime’nin	 başı	 dönüyordu.	 Buradaki	 sıcak	 yüzünden,	 kanımdaki	 zehir	 yüzünden,	 ateşim	 de var.	Kendimde	değilim.	Çenesine	kadar	suya	gömüldü.	“Beyaz	pelerinimi	lekeledim...	o	gün	altın	zırhımı giymiştim	ama...” </p>
<p class="calibre1">“Altın	zırh?”	Brienne’in	sesi	uzaktan	gelmişti,	belli	belirsiz. </p>
<p class="calibre1">Jaime	ateşin	ve	hatıraların	içinde	yüzüyordu.	“Dans	eden	grifinler	Çanların	Savaşı’nı	kaybettikten</p>
<p class="calibre1">sonra	Aerys,	Robert’ı	sürgün	etti.”	Bunu	neden	bu	çirkin	ve	tuhaf	çocuğa	anlatıyorum?	“Onun	bocurgatla boğulacak	 önemsiz	 bir	 lord	 olmadığını	 sonunda	 anlamıştı;	 Robert,	 Targaryen	 Hanedam’riın	 Daemon Karaateş’ten	 beri	 yüzleştiği	 en	 büyük	 tehditti.	 Kral,	 Lewyn	 Martell’e,	 Elia’yı	 rehin	 tuttuğunu	 kabaca hatırlattı	ve	onu	Kral	Yolu’na	yaklaşan	on	bin	Dornelu’nun	komutasını	almak	üzere	gönderdi.	Jon	Darry ve	 Barristan	 Selmy,	 grifin	 adamlarından	 kalanları	 toparlamak	 için	 Taşlı	 Sept’e	 gittiler.	 Prens	 Rhaegar güneyden	 döndü,	 babasını	 şişkin	 gururunu	 yutmaya	 ve	 benim	 babamı	 yardıma	 çağırmaya	 ikna	 etti.	 Ama Casterly	 Kayası’ndan	 hiç	 kuzgun	 gelmedi	 ve	 bu	 durum	 kralı	 iyice	 korkuttu.	 Adam	 her	 yerde	 hainler görüyordu	 ve	 gözünden	 kaçanları	 göstermek	 üzere	 Varys	 daima	 oradaydı.	 Böylece	 Majesteleri, simyacılara,	 Kral	 Topraklarinın	 dört	 bir	 yanına	 çılgınateş	 zulaları	 yerleştirmelerini	 emretti.	 Baelor Septi’nin,	ahırların	ve	depoların	altına,	Bit	Çukuru’nun	mezbelelerine,	yedi	kapının	hepsine,	hatta	bizzat Kızıl	Kale’nin	mahzenlerine. </p>
<p class="calibre1">Her	 şey,	 bir	 avuç	 usta	 alev	 kehanetçisi	 tarafından	 azami	 gizlilik	 içinde	 yapıldı.	 Ustalar	 kendi kalfalarına	 bile	 güvenmediler.	 Kraliçenin	 gözleri	 yıllardır	 kapalıydı	 ve	 Rhaegar	 bir	 ordu	 toparlamakla meşguldü.	 Ama	 Aerys’in	 yeni	 gürz	 ve	 hançer	 Eli	 bütünüyle	 aptal	 değildi;	 Rossartin,	 Belisin	 ve Garigus’un	 gece	 gündüz	 kaleye	 girip	 çıkışı	 onu	 şüphelendirmişti.	 Chelsted,	 adı	 buydu,	 Lord	 Chelsted.” </p>
<p class="calibre1">Jaime	anlatırken	aniden	hatırlamıştı	bunu.	“Onun	bir	korkak	olduğunu	düşünüyordum	ama	adam	Aerys’le yüzleştiği	gün	bir	yerlerden	cesaret	buldu.	Kralı	kararından	caydırmak	için	elinden	gelen	her	şeyi	yaptı. </p>
<p class="calibre1">Mantık	yürüttü,	şaka	yaptı,	tehdit	etti	ve	sonunda	yalvardı.	Hiçbiri	işe	yaramayınca,	El	zincirini	çıkarıp yere	 fırlattı.	 Bunu	 yaptığı	 için	 Aerys	 onu	 canlı	 canlı	 yaktı	 ve	 adamın	 zincirini	 Rossartin	 boynuna	 taktı. </p>
<p class="calibre1">Rossart,	kralın	en	sevdiği	alev	kehanetçisiydi,	Lord	Rickardi	kendi	zırhının	içinde	pişiren	adam.	Ve	bütün bunlar	 olurken,	 ben	 beyaz	 zırhımın	 içinde	 bir	 ceset	 kadar	 kıpırtısız,	 Demir	 Tahtın	 dibinde	 durdum,	 tabi olduğum	efendimi	ve	onun	tatlı	sırlarını	korudum. </p>
<p class="calibre1">Yeminli	 Kardeşlerimin	 hepsi	 uzaktaydı	 ama	 Aerys	 beni	 yakınında	 tutmaktan	 hoşlanıyordu.	 Ben</p>
<p class="calibre1"><a id="p303"></a>babamın	oğluydum	ve	kral	bana	güvenmiyordu.	Varysin	beni	gece	gündüz	izleyebileceği	bir	yerde	olmamı istiyordu.	 İşte	 bu	 yüzden	 her	 şeyi	 duydum.”	 Jaime,	 maddenin	 yerleştirilmesi	 gereken	 yerleri	 göstermek için	 haritaları	 açan	 Rossartin	 gözlerinin	 nasıl	 pırıldadığını	 hatırladı.	 Garigus	 vc	 Belis	 de	 aynıydı. </p>
<p class="calibre1">“Rhaegar,	 Robert’la	 Üç	 Dişli	 Mızrak’ta	 karşılaştı,	 orada	 neler	 olduğunu	 biliyorsun.	 Haberler	 konseye ulaştığında	 Aerys,	 kraliçeyi	 Prens	 Viserysie	 birlikte	 Ejderha	 Kayasina	 gönderdi.	 Prenses	 Elia	 da gidebilirdi	ama	kral	bunu	yasakladı.	Bir	şekilde	kafasına,	Prens	Lewynin	Üç	Dişli	Mızrak’ta	Rhaegar’a ihanet	 ettiği	 fikrini	 sokmuştu	 ama	 Elia	 ve	 Aegoni	 yanında	 tuttuğu	 sürece	 Dorne’un	 sadakatini garantileyeceğini	 düşünüyordu.	 Kralın	 Rossart’a,	 hainler	 şehrimi	 istiyor,	 dediğini	 duydum,	 ama	 onlara küllerden	 başka	 bir	 şey	 vermeyeceğim.	 Targaryenlar	 ölülerini	 gömmez,	 onları	 yakarlar.	 Aerys,	 gelmiş</p>
<p class="calibre1">geçmiş	 en	 büyük	 cenaze	 ateşini	 yakmaya	 niyetliydi.	 Lâkin	 doğruyu	 söylemem	 gerekirse,	 onun	 gerçekten öleceğini	 düşündüğüne	 inanmıyorum.	 Tıpkı	 ondan	 önceki	 Parlakalev	 Aerion	 gibi	 Aerys	 de	 ateşin	 onu dönüştüreceğini	düşünüyordu...	tekrar	kalkacağını,	bir	ejderha	olarak	yeniden	doğacağını	ve	düşmanlarını küle	çevireceğini. </p>
<p class="calibre1">Ned	 Stark,	 Robertin	 öncü	 kuvvetiyle	 birlikte	 hızla	 güneye	 geliyordu	 ama	 babamın	 ordusu	 şehre onlardan	 önce	 vardı.	 Pycelle,	 kralı,	 Batı	 Muhafızinın	 onu	 savunmak	 için	 geldiğine	 inandırdı	 ve	 Aerys kapıları	açtı.	Kralın,	Varys’in	sözünü	dinlemesi	gereken	yegâne	zamandı	ve	kral	hadımı	duymazdan	geldi. </p>
<p class="calibre1">Babam,	 Aerys’in	 ona	 yaptığı	 bütün	 yanlışları	 düşünerek	 savaştan	 uzak	 durdu	 ve	 Lannister	 Hanedanının kazanan	tarafta	olması	gerektiğine	karar	verdi.	Son	sözü	Üç	Dişli	Mızrak	söyledi. </p>
<p class="calibre1">Kızıl	Kale’yi	savunmak	bana	düşmüştü	ama	kaybettiğimizi	biliyordum.	Aerys’e	bir	adam	gönderip</p>
</body>
</html>
