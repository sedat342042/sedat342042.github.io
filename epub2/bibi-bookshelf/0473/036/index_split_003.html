<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>Kılıçların Fırtınası</title>
    <meta name="generator" content="pdftohtml 0.36"/>
    <meta name="author" content="George R. R. Martin"/>
    <meta name="keywords" content="Fantastik"/>
    <meta name="date" content="2017-08-18T18:08:47+00:00"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">Sur’un	 Ötesindeki	 Kral	 elinden	 gelen	 her	 şeyi	 yapıyordu	 ama	 yabanıllar	 hâlâ	 ümitsizce</p>
<p class="calibre1">disiplinsizdi	 ve	 bu	 durum	 onları	 zayıf	 kılıyordu.	 Fersahlar	 uzunluğunda	 bir	 yılana	 benzeyen	 yürüyüş</p>
<p class="calibre1">hattının	içinde	Nöbet’in	adamları	kadar	amansız	savaşçılar	vardı	fakat	savaşçıların	üçte	biri	kafilenin	iki ucunda;	 Köpekbaşlı	 Harma’nın	 öncü	 kuvvetinde	 ve	 devlerden,	 yaban	 öküzlerinden,	 ateş	 fırlatanlardan oluşan	 vahşi	 artçı	 kuvvette	 yer	 alıyordu.	 Diğer	 üçte	 biri	 Mance	 Rayder’la	 birlikte	 merkeze	 yakın	 at sürüyor,	ordunun	muazzam	erzak	yığınlarını	taşıyan	arabaları,	kızakları	ve	köpek	arabalarını	koruyordu; son	 yaz	 hasatından	 kalan	 her	 şeyi.	 Geri	 kalanlar;	 Çıngıraklı,	 Tormund	 Devfelaketi	 ve	 Ağlak	 gibi liderlerin	altında	küçük	çetelere	bölünmüşlerdi	ve	gözcü	süvariler,	toplayıcılar,	kamçıcılar	olarak	hizmet ediyorlardı,	kafilenin	az	çok	intizamlı	hareket	etmesini	sağlayabilmek	için	sıra	boyunca	hiç	durmadan	bir aşağı	bir	yukarı	at	koşturuyorlardı. </p>
<p class="calibre1">Daha	 da	 çarpıcı	 olan,	 her	 yüz	 yabanıldan	 sadece	 biri	 atlıydı.	 Yaşlı	 Ayı	 yulaf	 lapasına	 dalan	 bir balta	gibi	içlerine	dalacak.	Ve	bu	olduğunda,	Mance	Rayder	tehdidi	zayıflatmak	için	merkez	kuvvetiyle birlikte	 takibe	 başlayacaktı.	 Mance,	 takibin	 ardından	 gelecek	 dövüşte	 yenilirse,	 Sur	 bir	 yüz	 yıl	 daha güvende	olur	diye	tahmin	ediyordu	Jon.	Ama	yenilmezse... </p>
<p class="calibre1">Jon,	 kılıç	 elinin	 yanık	 parmaklarını	 esnetti;	 Uzunpençe	 atın	 eyerinden	 sarkıyordu,	 büyük	 piç kılıcının	 taştan	 oyulmuş	 kurt	 başlı	 kabzası	 ve	 yumuşak	 deriyle	 kaplı	 sapı	 Jon’un	 kolayca	 ulaşabileceği kadar	yakındaydı. </p>
<p class="calibre1">Saatler	 sonra	 Tormund’un	 çetesini	 yakaladıklarında	 kar	 yağışı	 iyice	 artmıştı.	 Av	 kokusu	 alan Hayalet	yolda	onlardan	ayrılmış	ve	ormanın	içinde	kaybolmuştu.	Gece	kamp	kurmak	için	durduklarında</p>
<p class="calibre1">ulu	kurt	geri	dönecekti,	en	geç	şafak	vakti.	Ne	kadar	uzağa	giderse	gitsin	Hayalet	her	zaman	geri	gelirdi... </p>
<p class="calibre1">ve	görünüşe	göre,	Ygritte	de	öyle. </p>
<p class="calibre1">“Pekâlâ,”	dedi	kız,	Jon’u	gördüğünde,	“şimdi	bize	inanıyor	musun	Jon	Kar?	Mamutların	sırtındaki</p>
<p class="calibre1">devleri	gördün	mü?” </p>
<p class="calibre1">Jon	 bir	 cevap	 veremeden,	 “Hırrr!”	 diye	 bağırdı	 Tormund,	 “Karga	 âşık	 oldu!	 Biriyle	 evlenmeye niyetli!” </p>
<p class="calibre1">“Bir	dev	leydiyle	mi?”	Uzunmızrak	Ryk	güldü. </p>
<p class="calibre1">“Hayır,	bir	mamutla!	Hırrr!”	Tormund	kükredi. </p>
<p class="calibre1">Jon	atını	yavaşlatıp	yürütmeye	başladığında	Ygritte	de	onun	yanında	yola	koyuldu.	Kız,	Jon’dan	üç</p>
<p class="calibre1">yaş	 büyük	 olduğunu	 iddia	 etmesine	 rağmen	 ondan	 on	 beş	 santim	 kısaydı;	 ama	 kaç	 yaşında	 olursa	 olsun Ygritte	 minik	 ve	 zorlu	 bir	 şeydi.	 Onu	 Çığlık	 Geçidi’nde	 yakaladıklarında,	 Taşyılanı	 kız	 için	 “mızrak karısı”	demişti.	Ygritte	evli	değildi	ve	silah	olarak	boynuz	ve	büvet	ağacından	yapılmış	kıvrımlı	bir	kısa yay	tercih	ediyordu,	buna	rağmen	“mızrak	karısı”	onun	için	uygundu.	Jon’a	kardeşi	Arya’yı	hatırlatıyordu biraz,	 Arya	 daha	 küçük	 ve	 ihtimalle	 daha	 sıskaydı	 gerçi,	 Giydiği	 kat	 kat	 kürkler	 ve	 deriler	 yüzünden Ygritte’in	ne	kadar	dolgun	ya	da	ne	kadar	zayıf	olduğunu	söylemek	zordu. </p>
<p class="calibre1">“Son	 Dev’i	 biliyor	 musun?”	 Ygritte	 bir	 cevap	 beklemeden	 devam	 etti:	 “Doğru	 düzgün</p>
<p class="calibre1">söyleyebilmen	için	benimkinden	daha	pes	bir	sesin	olmalı.”	Sonra	söylemeye	başladı,	“Aaaah,	ben	son</p>
<p class="calibre1"><a id="p131"></a>devim,	insanlarım	bu	 dünyadan	göçtü."	Tormund	 Devfelaketi	şarkının	sözlerini	 duyunca	sırıttı.	Karların arasından,	 “Doğduğumda	 dünyaya	 hükmeden	 büyük	 dağ	 devlerinin	 sonuncusu,”	 diye	 kükreyerek	 cevap verdi. </p>
<p class="calibre1">Uzunmızrak	 Ryk	 de	 şarkıya	 katıldı:	 “Ah,	 küçük	 insanlar	 benim	 ormanlarımı	 çaldıf	 çaldılar nehirlerimi	ve	dağlarımı.” </p>
<p class="calibre1">“	 Vadilerime	 bir	 büyük	 sur	 çektiler	 ve	 avladılar	 derelerimdeki	 bütün	 balıkları.”	 Ygritte	 ve Tormund,	şarkıya	uygun	kocaman	seslerle	adama	karşılık	verdiler. </p>
<p class="calibre1">Tormund’un	oğulları	Toregg	ve	Dormund	da	pes	seslerini	şarkıya	eklediler,	onların	ardından	kızı</p>
<p class="calibre1">Munda	ve	geri	kalanlar	koroya	katıldı.	Diğerleri	ritim	tutmak	için	mızraklarını	deri	kalkanlarına	vurmaya başladılar,	sonunda	bütün	savaş	çetesi	yol	alırken	şarkı	söylüyordu. </p>
<p class="calibre1">Taş	kalelerinde	ateşler	yaktılar; </p>
<p class="calibre1">taş	kalelerinde	keskin	mızraklar	yaptılar. </p>
<p class="calibre1">Ben	dağlarda	yalnız	yürüyordum,	gözyaşlarımdı	tek	gerçek	dostum. </p>
<p class="calibre1">Beni	gün	ışığında	köpeklerle	avladılar,	beni	gece	vakti	meşalelerle	avladılar. </p>
<p class="calibre1">Devler	ışıkta	yürürken	hâlâ,	küçük	adamlar	dik	duramaz	asla. </p>
<p class="calibre1">Aaaaah	ben	SON	devim,	şarkımın	sözlerini	iyi	öğrenin. </p>
<p class="calibre1">Çünkü	ben	gittiğimde	sesler	susacak,	ve	sessizlik	çok,	çok	uzun	olacak. </p>
<p class="calibre1">Şarkı	 bittiğinde	 Ygritte’in	 yanaklarında	 gözyaşları	 vardı.	 “Neden	 ağlıyorsun?”	 diye	 sordu	 Jon. </p>
<p class="calibre1">“Yalnızca	bir	şarkıydı.	Yüzlerce	dev	var,	onları	daha	yeni	gördüm.” </p>
<p class="calibre1">“Ah,	yüzlerce,”	dedi	kız	öfkeyle.	“Sen	hiçbir	şey	bilmiyorsun	Jon	Kar.	Sen...	JON!” </p>
<p class="calibre1">Jon,	 kanatların	 beklenmedik	 sesine	 döndü.	 Mavi	 gri	 tüyler	 gözlerine	 girdi	 ve	 keskin	 pençeler yüzüne	 gömüldü.	 Kanatların	 ucu	 başını	 döverken	 kırmızı	 bir	 acı	 hızla	 ve	 şiddetle	 Jon’u	 kesiyordu.	 Jon gagayı	gördü	ama	elini	kaldırmak	ya	da	silahına	uzanmak	için	vakti	yoktu.	Geriye	doğru	sendeledi,	ayağı üzengiden	 kurtuldu,	 atı	 paniğe	 kapıldı	 ve	 Jon	 düşüyordu.	 Kartal	 hâlâ	 yüzündeydi,	 kanatlarını	 çırparak bağırırken	pençeleriyle	Jon’un	etini	yırtıyordu.	Dünya;	kuş	tüyü,	at	eti	ve	kandan	ibaret	bir	kaosla	ters	yüz oldu	ve	zemin	Jon’u	ezmek	için	yükseldi. </p>
<p class="calibre1">Daha	 sonra	 kendini	 yüzüstü	 yerde	 buldu	 Jon.	 Ağzında	 çamur	 ve	 kan	 tadı	 vardı.	 Ygritte,	 elindeki kemik	 hançerle	 birlikte	 Jon’un	 yanında	 diz	 çökmüş,	 koruyucu	 bir	 şekilde	 üzerine	 eğilmişti.	 Jon	 kanat seslerini	hâlâ	duyuyordu	ama	kartal	görünürde	değildi,	Dünyanın	yarısı	karanlıktı.	Elini	yüzüne	götürerek, </p>
<p class="calibre1">“Gözüm”	dedi	Jon	ani	bir	dehşetle. </p>
<p class="calibre1">“Sadece	kan	Jon	Kar.	Gözünü	ıskaladı,	biraz	derini	yırttı	o	kadar.” </p>
<p class="calibre1">Jon’un	 yüzü	 zonkluyordu.	 Sol	 gözündeki	 kanı	 silerken	 sağ	 gözüyle,	 başında	 dikilmiş	 kükreyen Tormund’u	gördü.	Sonra	toynak	sesleri,	bağrışmalar	ve	kuru	kemiklerin	çıngırtıları	duyuldu, </p>
<p class="calibre1">“Kemik	Torbası,”	diye	gürledi	Tormund,	“cehennem	karganı	durdur!” </p>
<p class="calibre1">“İşte	 senin	 cehennem	 kargan!”	 Çıngıraklı,	 Jon’u	 gösterdi,	 “Çamurun	 içinde	 sadakatsiz	 bir	 köpek gibi	 kanıyor!”	 Kartal	 kanat	 çırparak	 geldi	 ve	 Çıngıraklının	 miğfer	 niyetine	 taktığı	 kırık	 kafatasının tepesine	kondu.	“Onun	için	buradayım.” </p>
<p class="calibre1">“O	 zaman	 gel	 de	 al,”	 dedi	 Tormund,	 “ama	 elinde	 kılıçla	 gelsen	 iyi	 edersin	 çünkü	 karşında	 beni bulacaksın.	Belki	ben	de	senin	kemiklerini	kaynatırım	ve	kafatasını	içine	işemek	için	kullanırım.” </p>
<p class="calibre1">“Seni	 delip	 de	 havanı	 söndürdüğümde	 şu	 yanındaki	 kızdan	 daha	 küçük	 kalacaksın.	 Kenara	 çekil, yoksa	Mance	neler	olduğunu	duyar.” </p>
<p class="calibre1">Ygritte	ayağa	kalktı.	“Ne,	onu	Mance	mi	istiyor?” </p>
<p class="calibre1">“Öyle	dedim	değil	mi?	Onu	şu	kara	ayaklarının	üstüne	kaldır.” </p>
<p class="calibre1">Tormund	kaşlarını	çatarak	Jon’a	baktı.	“Seni	isteyen	Mance’se	gitsen	iyi	olur.” </p>
<p class="calibre1">Ygritte,	 Jon’u	 çekip	 ayağa	 kaldırdı.	 “Doğranmış	 bir	 domuz	 gibi	 kanıyor.	 Orell’in	 şu	 tatlı	 yüze</p>
<p class="calibre1"><a id="p132"></a>yaptıklarına	bak.” </p>
<p class="calibre1">Bir	 kuş	 nefret	 etmeyi	 bilir	 mi?	 Jon,	 yabanıl	 Orell’i	 öldürmüştü	 ama	 adamın	 bir	 parçası	 kartalın içinde	 kalmıştı.	 Altın	 gözler	 soğuk	 bir	 kötülükle	 Jon’a	 bakıyordu.	 “Geleceğim,”	 dedi	 Jon.	 Sağ	 gözüne hâlâ	 kan	 akıyordu.	 Sancıyla	 yanan	 yanağına	 dokunduğunda	 siyah	 eldivenlerinde	 kırmızı	 lekeler	 oluştu. </p>
<p class="calibre1">“Atımı	 yakalamama	 izin	 ver.”	 Asıl	 istediği	 atı	 değil	 Hayalet’ti	 ama	 ulu	 kurt	 ortalıkta	 yoktu.	 Şu	 anda fersahlarca	uzakta	bir	geyiğin	boğazını	parçalıyor	olabilir.	Belki	de	böylesi	daha	iyiydi. </p>
<p class="calibre1">Jon	yaklaştığında	küçük	at	ürkerek	geriledi,	sahibinin	yükündeki	kandan	korktuğu	şüphesizdi.	Jon</p>
<p class="calibre1">birkaç	 sözle	 hayvanı	 sakinleştirdi	 ve	 sonunda	 dizginlerini	 tutacak	 kadar	 yakınma	 gitti.	 Tekrar	 eyere çıkarken	 başı	 döndü.	 Buna	 baktırmam	 gerekecek,	 diye	 düşündü,	 ama	 şimdi	 değil.	 Bırakalım	 da	 Sur’un Ötesindeki	 Kral,	 Kartalının	 bana	 neler	 ettiğini	 görsün.	 Sağ	 eli	 açılıp	 kapandı,	 Jon	 aşağı	 uzanıp Uzunpençe’yi	 aldı	 ve	 Kemik	 Lordu’yla	 çetesinin	 beklediği	 yere	 gitmek	 için	 atını	 döndürmeden	 önce kılıcını	omzuna	astı. </p>
<p class="calibre1">Atının	sırtında	öfkeli	bir	ifadeyle	oturan	Ygritte	de	bekliyordu.	“Ben	de	geliyorum.” </p>
<p class="calibre1">“Yok	 ol.”	 Çmgıraklinın	 göğüs	 kalkanındaki	 kemikler	 birbirine	 çarptı.	 “Ben	 dönek	 kargayı	 almak için	gönderildim,	başkasını	değil.” </p>
<p class="calibre1">“Özgür	bir	kadın	nereye	isterse	oraya	gider,”	dedi	Ygritte. </p>
<p class="calibre1">Rüzgâr	 kar	 tanelerini	 Jon’un	 gözüne	 sokuyordu.	 Jon	 yüzünde	 donan	 kanı	 hissedebiliyordu. </p>
<p class="calibre1">“Konuşuyor	muyuz,	gidiyor	muyuz?” </p>
<p class="calibre1">“Gidiyoruz,”	dedi	Kemik	Lordu. </p>
<p class="calibre1">Amansız	bir	dörtnaldı.	Uçuşan	karların	arasında	kafilenin	başına	doğru	iki	mil	kadar	at	sürdüler, </p>
<p class="calibre1">daha	 sonra,	 Süt	 Nehri’ni	 geçmek	 ve	 yatağın	 geniş	 bir	 açıyla	 doğuya	 kıvrıldığı	 kıyıya	 çıkmak	 için	 yük arabalarından	oluşan	bir	düğümün	içinden	geçtiler.	Nehrin	sığlıklarını	kaplayan	ince	buz	tabakası,	atların her	adımında	toynakların	altında	kırıldı.	Sonunda	on	metre	kadar	açıktaki	daha	derin	sulara	vardılar.	Kar doğu	 kıyısında	 daha	 hızlı	 yağıyor	 gibiydi,	 kar	 yığınları	 da	 daha	 derindi.	 Rüzgâr	 bile	 daha	 soğuk.	 Ve karanlık	çöküyordu. </p>
<p class="calibre1">Ama	kar	fırtınasına	rağmen,	ağaçların	üzerinde	yükselen	büyük	tepenin	hatları	açıkça	görünüyordu, </p>
<p class="calibre1">ilk	insanların	Yumruğu.	Jon,	başlarının	üstünde	uçan	kartalın	çığlığını	duydu.	Bir	kuzgun,	bir	asker	çamın dallarından	 aşağı	 baktı	 ve	 uçup	 giderken	 gakhdı.	 Yaşlı	 Ayı	 saldırıyı	 gerçekleştirdi	 mi?	 Jon,	 çelik çınlamaları	 ve	 havalanan	 okların	 vızıltıları	 yerine,	 atının	 ayaklarının	 altında	 kırılan	 buzların	 yumuşak çıtırtısını	duydu. </p>
<p class="calibre1">Sessizlik	içinde,	yaklaşması	en	kolay	olan	güney	yamacına	doğru	döndüler.	Yamacın	dibinde	yere</p>
<p class="calibre1">serilmiş	 ve	 yarısı	 kara	 gömülmüş	 ölü	 atı	 orada	 gördü	 Jon.	 Hayvanın	 karnından	 dökülen	 bağırsaklar donmuş	 yılanlara	 benziyordu	 ve	 bacaklarından	 biri	 gitmişti.	 Jon’un	 ilk	 düşüncesi,	 kurtlar,	 oldu	 ama	 bu yanlıştı.	Kurtlar	avlarını	yerdi. </p>
<p class="calibre1">Yamaç	 boyunca	 dağılmış	 başka	 atlar	 da	 vardı;	 bacakları	 tuhaf	 şekilde	 çarpılmıştı,	 kör	 gözleri ölümle	bakıyordu.	Yabanıllar	bir	sinek	sürüsü	gibi	atların	üstüne	çöktü;	eyerlerini,	dizginlerini,	yüklerini, zırhlarını	alıyor	ve	hayvanlan	taş	baltalarla	parçalara	ayırıyorlardı. </p>
<p class="calibre1">“Yukarı,”	dedi	Çıngıraklı.	“Mance	yukarıda.” </p>
<p class="calibre1">Taşların	 arasındaki	 eğri	 büğrü	 bir	 boşluktan	 içeri	 girmek	 için	 çemberduvarın	 dışında	 atlarından indiler.	 Kahverengi	 kabarık	 tüylü	 bir	 atın	 leşi,	 Mormont’un	 bütün	 girişlere	 çaktırdığı	 sivri	 kazıklara geçmişti.	Dışarı	çıkmaya	çalışıyormuş,	içeri	girmeye	değil.	Atın	sürücüsünden	iz	yoktu. </p>
<p class="calibre1">İçerisi	çok	daha	kötüydü.	Jon	daha	önce	pembe	kar	görmemişti.	Rüzgâr	Jon’un	etrafında	dönüyor, </p>
<p class="calibre1">koyun	 derisi	 pelerinini	 çekiştiyordu.	 Kuzgunlar	 bir	 ölü	 attan	 diğerine	 uçup	 duruyordu.	 Bunlar	 vahşi kuzgunlar	mı	yoksa	bizimkiler	mi?	Jon	bilmiyordu.	Zavallı	Sam’in	şimdi	nerede	olduğunu	merak	etti.	Ve şimdi	ne	olduğunu. </p>
<p class="calibre1"><a id="p133"></a>Donmuş	 bir	 kan	 tabakası	 çizmesinin	 topuğunun	 altında	 ezildi.	 Yabanıllar,	 atların	 üstündeki	 bütün çelik	ve	deri	parçalarını	alıyor,	hatta	hayvanların	toynaklarındaki	nalları	söküyorlardı.	Birkaçı	buldukları heybelerin	 içinde	 silah	 ve	 yiyecek	 arıyordu.	 Jon,	 Chett’in	 köpeklerinden	 birinin	 yanından	 geçti,	 ya	 da ondan	geri	kalanlardan,	yarı	donmuş	çamurlu	bir	kan	gölünün	ortasında	yatıyordu	hayvan. </p>
<p class="calibre1">Kampın	en	ucunda	hâlâ	ayakta	duran	birkaç	çadır	vardı	ve	Mance	Rayder’ı	orada	buldular.	Siyah</p>
<p class="calibre1">yün	 ve	 kırmızı	 ipekten	 dikilmiş	 pelerinin	 altına	 siyah	 bir	 örgü	 zırh	 ve	 kürklü	 bir	 pantolon	 giymişti. </p>
<p class="calibre1">Başında,	her	iki	şakağında	da	kartal	kanatları	olan,	bronz	ve	demirden	yapılmış	bir	büyük	miğfer	vardı. </p>
<p class="calibre1">Jarl,	Köpekbaşlı</p>
<p class="calibre1">Harma	 ve	 Styr,	 Mance’in	 yanındalardı,	 kurtları	 ve	 gölge	 kedisiyle	 birlikte	 Varamyr	 Altıderi	 de öyle. </p>
<p class="calibre1">Mance’in	Jon’a	bakışı	soğuk	ve	acımasızdı.	“Yüzüne	ne	oldu?” </p>
<p class="calibre1">“Orell	gözlerini	oymaya	çalıştı,”	dedi	Ygritte. </p>
<p class="calibre1">“Jon’a	sordum.	Dilini	mi	kaybetti?	Belki	de	kaybetmeli,	bize	daha	fazla	yalan	söylemesin	diye.” </p>
<p class="calibre1">Magnar	Styr	uzun	bıçağını	çekti.	“İki	göz	yerine	tek	gözle	daha	iyi	görebilir.” </p>
<p class="calibre1">“Gözünü	kurtarmak	ister	misin	Jon?”	diye	sordu	Sur’un	Ötesindeki	Kral.	“İstiyorsan	kaç	kişilerdi</p>
<p class="calibre1">bana	söyle.	Ve	bu	defa	gerdekleri	konuşmayı	dene	Kışyarı	Piçi.” </p>
<p class="calibre1">Jon’un	boğazı	kurumuştu.	“Lordum...	ne...” </p>
<p class="calibre1">“Ben	 senin	 lordun	 değilim,”	 dedi	 Mance.	 “Ve	 ne	 yeterince	 açık.	 Kardeşlerin	 öldü.	 Soru	 şu,	 kaç kişilerdi?” </p>
<p class="calibre1">Jon’un	yüzü	zonkluyordu,	kar	yağmaya	devam	ediyordu	ve	düşünmek	zordu.	Senden	ne	isterlerse</p>
<p class="calibre1">istesinler	geri	adım	atmamalısın,	demişti	Qhorin.	Kelimeler	boğazında	sıkışmış	ama	Jon	kendini	zorladı ve,	“Üç	yüz	kişiydik,”	dedi. </p>
<p class="calibre1">“Biz?”	dedi	Mance	sertçe. </p>
<p class="calibre1">“Onlar.	Onlar	üç	yüz	kişiydi.”	Sana	ne	emrederlerse,	demişti	Yarımel.	Öyleyse	kendimi	neden	bu</p>
<p class="calibre1">kadar	korkak	hissediyorum?	“Kara	Kale’den	iki	yüz	ve	Gölge	Kule’den	yüz	adam.” </p>
<p class="calibre1">“İşte	 bu,	 çadırımda	 duyduğumdan	 daha	 doğru	 bir	 şarkı.”	 Mance,	 Köpekbaşlı	 Harma’ya	 baktı. </p>
<p class="calibre1">“Kaç	at	bulduk?” </p>
<p class="calibre1">“Yüzden	fazla,”	diye	yanıtladı	iri	kadın,	“iki	yüzden	az.	Doğuda,	karın	altında	daha	fazla	leş	var, kaç	 tane	 olduğunu	 tahmin	 etmek	 zor.”	 Harma’nın	 arkasında	 sancaktarı	 duruyordu,	 taşıdığı	 direğin ucundaki	köpek	başı	hâlâ	kan	sızdıracak	kadar	tazeydi.	“Bana	asla	yalan	söylememeliydin	Jon	Kar,”	dedi Mance.	“Ben...	bunu	biliyorum.”	Ne	söyleyebilirdim	ki? </p>
<p class="calibre1">Yabanıl	 kralı	 Jon’un	 yüzünü	 inceledi.	 “Buranın	 komutası	 kimdeydi?	 Bana	 doğruyu	 söyle.	 Rykerr mı?	Smallwood	mu?	Wythers	olamaz,	o	çok	zayıftır.	Bu	kimin	çadırıydı?” </p>
<p class="calibre1">Çok	 fazla	 konuştum.	 “Onun	 bedenini	 bulamadınız	 mı?”	 Harma	 homurdandı.	 Kibri,	 burun</p>
<p class="calibre1">deliklerinde	donmuştu,	“Bu	kara	kargalar	nasıl	da	aptal.” </p>
<p class="calibre1">“Bir	 dahaki	 sefer	 sorumu	 soruyla	 cevapladığında	 seni	 Kemik	 Lordu’ma	 veririm,”	 dedi	 Mance Rayder.	Jon’a	yaklaştı.	“Bu	kampın	lideri	kimdi?” </p>
<p class="calibre1">Bir	 adım	 daha,	 diye	 düşündü	 Jon.	 Otuz	 santim	 daha.	 Elini	 Uzunpençe’nin	 kabzasına	 yaklaştırdı. </p>
<p class="calibre1">Eğer	dilimi	tutarsam... </p>
<p class="calibre1">“O	piç	kılıcına	uzan	ve	kılıç	daha	kınından	çıkmadan	o	piç	kelleni	uçurayım,”	dedi	Mance.	“Sana</p>
<p class="calibre1">olan	sabrım	hızla	tükeniyor	karga.” </p>
<p class="calibre1">“Söyle,”	diye	ısrar	etti	Ygritte.	“O	öldü,	her	kimse.” </p>
<p class="calibre1">Jon	 kaşlarını	 çattı,	 alnındaki	 kan	 pıhtısı	 çatladı.	 Bu	 çok	 zor,	 diya	 düşündü	 umutsuzluk	 içinde. </p>
<p class="calibre1">Gerçek	bir	döneğe	dönüşmeden	nasıl	dönek	rolü	oynayabilirim?	Qhorin	bunun	cevabını	vermemişti.	Ama</p>
<p class="calibre1">ikinci	adım	her	zaman	ilkinden	kolaydı.	“Yaşlı	Ayı.” </p>
<p class="calibre1"><a id="p134"></a>“O	 yaşlı	 adam	 mı?”	 Harma’nın	 ses	 tonundan	 bu	 cevaba	 inanmadığı	 anlaşılıyordu.	 “Bizzat	 mı geldi?	Öyleyse	Kara	Kale’yi	kim	komuta	ediyor?” </p>
<p class="calibre1">“Bowen	Marsh.”	Jon	bu	sefer	hemen	cevap	vermişti.	Geri	adını	atmamaksın,	senden	ne	istenirse</p>
<p class="calibre1">istensin. </p>
<p class="calibre1">Mance	 güldü.	 “Durum	 buysa	 savaşımız	 kazanıldı	 demektir,	 Bowen	 ancak	 kılıçları	 saymayı	 bilir, kullanmaktan	çok...” </p>
<p class="calibre1">“Yaşlı	Ayı	emir	verdi,”	dedi	Jon.	“Burası	yüksek	ve	kuvvetliydi	ve	Mormont	burayı	daha	da	güçlü</p>
<p class="calibre1">hale	getirdi.	Çukurlar	kazıp	kazıklar	çaktırdı,	yiyecek	ve	su	depoladı.	Karşılaşmaya	hazırdı...”	“Benimle mi?”	 diye	 sordu	 Mance	 Rayder.	 “Evet	 hazırdı.	 Bu	 tepeye	 saldıracak	 kadar	 aptal	 olsaydım,	 öldürdüğüm her	karga	karşılığında	beş	adam	kaybeder	ve	yine	de	kendimi	şanslı	kabtıl	ederdim.”	Ağzı	gerildi.	“Ama ölüler	yürüdüğünde	duvarların,	kazıkların	ve	kılıçların	bir	anlamı	kalmaz.	Ölülerle	savaşamazsın	Jon	Kar. </p>
<p class="calibre1">Bunu	 kimse	 benden	 iyi	 bilmez.”	 Kararan	 gökyüzüne	 baktı,	 “Kargalar	 bize	 tahmin	 ettiklerinden	 fazla yardım	etmiş	olabilirler,	Neden	bir	saldırıyla	karşılaşmadığımızı	merak	ediyordum.	Ama	hâlâ	gidilecek yüzlerce	 fersah	 var	 ve	 soğuk	 çoğalıyor.	 Varamyr,	 Kurtlarını	 ölü	 yaratıkların	 peşine	 gönder,	 etrafı koklasınlar,	 gafil	 avlanmak	 istemiyorum.	 Kemik	 Lordu,	 keşifçileri	 iki	 katına	 çıkar,	 bütün	 adamların meşaleleri	ve	çakmak	taşları	olsun.	Styr,	Jarl,	sizin	ilk	ışıkla	yola	çıkıyorsunuz.” </p>
<p class="calibre1">“Mance,”	 dedi	 Çıngıraklı,	 “biraz	 karga	 kemiği	 istiyorum.”	 Ygritte,	 Jon’un	 önüne	 atladı.	 “Bir adamı,	bir	zamanlar	kardeşleri	olan	insanları	korumak	için	yalan	söyledi	diye	öldüremezsin.”	“Onlar	hâlâ onun	kardeşleri,”	dedi	Styr. </p>
<p class="calibre1">“Değiller,”	 diye	 ısrar	 etti	 Ygritte.	 “Jon	 beni	 öldürmedi,	 öldürmesini	 söylemişlerdi.	 Yarımel’i katletti,	hepimiz	gördük.” </p>
<p class="calibre1">Jon’un	nefesi	buharlaşıyordu.	Ona	yalan	söylersem	anlar.	Mance	Rayder’ın	gözlerinin	içine	baktı, </p>
<p class="calibre1">yanık	elini	kapatıp	açtı.	“Bana	verdiğiniz	pelerini	giyiyorum	Majesteleri,”	dedi. </p>
<p class="calibre1">“Koyun	derisinden	bir	pelerin!”	dedi	Ygritte.	“Ve	nice	geceler	o	liderinin	altında	dans	ettik!” </p>
<p class="calibre1">Jarl	 güldü	 ve	 hatta	 Köpekbaşlı	 Harma	 bile	 sırıttı.	 “Böyle	 mi	 oldu	 Jon	 Kar?”	 diye	 sordu	 Mance Rayder	 tatlılıkla.	 “Kız	 ve	 sen?”	 Sur’un	 ötesinde	 yoldan	 çıkmak	 kolaydı.	 Fazileti	 utançtan,	 yanlıcı doğrudan	ayıramıyordu	artık	Jon.	Beni	bağışla	baba.	“Evet,”	dedi. </p>
<p class="calibre1">Mance	başıyla	onayladı.	“Güzel.	O	halde	yarın	sabah	Jarl	ve	Styr’le	birlikte	gideceksin.	Tekmiş</p>
<p class="calibre1">gibi	atan	iki	kalbi	ayırmak	benim	haddim	değil.” </p>
<p class="calibre1">“Nereye	gideceğiz?”	diye	sordu	Jon. </p>
<p class="calibre1">“Sur’un	 arkasına.	 Sadakatini	 sözlerden	 öte	 eylemlerle	 kanıtlamanın	 vakti	 geldi	 de	 geçiyor	 Jon Kar.” </p>
<p class="calibre1">Magnar	memnun	olmamıştı.	“Bir	karga	ne	işime	yarar?”	“Nöbet’i	ve	Sur’u	tanıyor,”	dedi	Mance, </p>
<p class="calibre1">“ve	 Kara	 Kale’yi	 bütün	 akıncılardan	 iyi	 biliyor.	 Onu	 kullanacak	 bir	 şey	 bulursun,	 bulamazsan aptalsındır.” </p>
<p class="calibre1">Styr	kaşlarını	çattı.	“Kalbi	hâlâ	kara	olabilir.” </p>
<p class="calibre1">“Öyleyse	 kalbini	 sökersin.”	 Mance,	 Çıngırakliya	 döndü.	 “Kemik	 Lordu’m,	 ne	 pahasına	 olursa olsun	 kafileyi	 hareket	 halinde	 tut.	 Sur’a	 Mormont’tan	 önce	 varırsak	 kazandık	 demektir.”	 “Hareket edecekler.”	Çıngıraklının	sesi	kaim	ve	öfkeliydi.	Mance	başıyla	onaylayıp	uzaklaştı,	Harma	ve	Altıderi de	onun	yanındaydı. </p>
<p class="calibre1">Varamyr’in	kurtları	ve	gölge	kedisi	onları	takip	etti.	Jon	vo	Ygritte;	Jarl,	Çıngıraklı	ve	Magnar’la birlikte	 kalmıştı.	 “Duydun,	 şafak	 sökerken	 yola	 çıkacağız.	 Bulabildiğin	 bütün	 yiyeceği	 getir,	 avlanmak için	 vaktimiz	 olmayacak.	 Biri	 de	 şu	 yüzünle	 ilgilensin	 karga.	 Lanet	 bir	 enkaz	 gibi	 görünüyorsun,”	 dedi Jarl.	Daha	yaşlı	iki	yabanıl	gizleyemedikleri	bir	öfkeyle	Jon’a	bakıyorlardı. </p>
<p class="calibre1">“Tamam,”	dedi	Jon. </p>
<p class="calibre1"><a id="p135"></a>Çıngıraklı,	 “Umarım	 yalan	 söylemiyorsundur	 kızım,”	 dedi	 Ygritte’e,	 kafatasının	 arkasındaki gözleri	ışıldıyordu. </p>
<p class="calibre1">Jon,	Uzunpençe’yi	çekti.	“Qhorin’in	kaderini	istemiyorsan	bizden	uzak	dur,”	dedi. </p>
<p class="calibre1">“Kurdun	burada	değil	delikanlı,	sana	yardım	edemez.”	Çıngraklı	da	kendi	kılıcına	uzandı. </p>
<p class="calibre1">“Bundan	emin	misin?”	diye	sordu	Ygritte	gülerek. </p>
<p class="calibre1">Çemberduvarın	 taşlarının	 üstünde,	 beyaz	 tüylerini	 kabartmış	 ve	 sırtını	 kamburlaştırmış	 Hayalet göründü.	Hiç	ses	çıkarmıyordu	ama	kırmızı	gözleri	kan	dilinde	konuşuyordu.	Kemik	Lordu	elini	ağır	ağır kılıcından	çekti,	bir	adım	geri	gitti	ve	küfür	ederek	uzaklaştı. </p>
<p class="calibre1">Ygritte	 ve	 Jon,	 Yumruk’tan	 aşağı	 inerken	 Hayalet	 atların	 yanında	 yürüdü.	 Sütnehri’nin	 yarısını geçtikten	 sonra,	 “Senden	 benim	 için	 yalan	 söylemeni	 istemedim,”	 diyecek	 kadar	 güvende	 hissetti	 Jon kendini. </p>
<p class="calibre1">“Yalan	söylemedim,”	dedi	Ygritte.	“Bir	parçayı	atladım,	hepsi	bu.” </p>
<p class="calibre1">“Dedin	ki...” </p>
<p class="calibre1">“...pelerininin	 altında	 nice	 geceler	 dans	 ettik.	 Ama	 bunu	 yapmaya	 ne	 zaman	 başladığımızı söylemedim.”	Gülümsemesi	neredeyse	utangaçtı.	“Bu	gece	Hayalet’in	uyuması	için	başka	bir	yer	bul	Jon Kar.	Mance’in	dediği	gibi.	Eylemler	sözlerden	daha	gerçektir.” </p>
<p class="calibre1"><b class="calibre3">	</b></p>
<p class="calibre1"><a id="p136"></a><b class="calibre3">SANSA</b></p>
<p class="calibre1">“Yeni	bir	elbise?”	dedi,	şaşkın	olduğu	kadar	tedirgindi.	“Bugüne	kadar	giydiklerinizin	hepsinden</p>
<p class="calibre1">daha	güzel	leydim,”	dedi	yaşlı	kadın.	Düğümlü	bir	sicimle	Sansa’nın	kalçalarını	ölçtü.	"Tamamen	ipek	ve Myr	dantelinden,	saten	astarlı.	Çok	güzel	olacaksınız.	Dikilmesini	bizzat	kraliçe	emretti.,, </p>
<p class="calibre1">“Hangi	 kraliçe?”	 Margaery	 henüz	 Joffrey’nin	 kraliçesi	 değildi	 ama	 Renly’nin	 kraliçesi	 olmuştu. </p>
<p class="calibre1">Yoksa	yaşlı	kadın,	Diken	Kraliçesinden	mi	bahsediyordu?	Ya	da... </p>
<p class="calibre1">“Vekil	Kraliçe	elbette.” </p>
<p class="calibre1">“Kraliçe	Cersei?” </p>
<p class="calibre1">“Ta	kendisi.	Uzun	yıllardır	beni	siparişleriyle	onurlandırır.”	Yaşlı	kadın	sicimle	Sansa’nın	bacak</p>
<p class="calibre1">boyunu	 ölçtü.	 “Majesteleri	 artık	 bir	 kadın	 olduğunuzu	 ve	 küçük	 bir	 kız	 gibi	 giyinmemeniz	 gerektiğini söyledi.	Kolunuzu	uzatın.” </p>
<p class="calibre1">Sansa	 kolunu	 kaldırdı.	 Yeni	 bir	 elbiseye	 ihtiyacı	 olduğu	 doğruydu.	 Geçen	 yıldan	 bu	 yana neredeyse	sekiz	santim	uzamıştı	ve	ilk	çiçek	açtığı	gün,	yatak	şiltesini	yakmaya	çalışırken	kıyafetlerinin çoğu	mahvolmuştu. </p>
<p class="calibre1">Sicimi	 Sansa’nın	 göğüs	 kafesinin	 etrafına	 sararken,	 “Göğüs	 bölgeniz	 kraliçeninki	 kadar	 güzel olacak,”	dedi	yaşlı	kadın.	“Böyle	saklamamalısınız.” </p>
<p class="calibre1">Bu	 yorum	 kızarmasına	 sebep	 oldu	 ama	 Sansa	 en	 son	 at	 gezisine	 çıktığında	 deri	 yeleğini	 yukarı kadar	bağlayamamıştı	ve	seyis	yamağı	ata	binmesine	yardım	ederken	ağzı	açık	halde	ona	bakmıştı.	Sansa, zaman	 zaman	 yetişkin	 erkekleri	 de	 göğüslerine	 bakarken	 yakalıyordu	 ve	 tuniklerinden	 bazıları	 öyle daralmıştı	ki	bunları	giydiğinde	zar	zor	nefes	alıyordu. </p>
<p class="calibre1">“Ne	renk	olacak?”	diye	sordu	terzi	kadına. </p>
<p class="calibre1">“Renkleri	 bana	 bırakın	 leydim.	 Memnun	 kalacaksınız,	 bundan	 eminim.	 İç	 çamaşırlarınız	 ve</p>
<p class="calibre1">çoraplarınız	 da	 olmalı,	 kaftanlar,	 cübbeler,	 pelerinler	 ve...	 soylu	 bir	 genç	 leydiye	 yakışır	 diğer	 bütün şeyler.” </p>
<p class="calibre1">“Kralın	düğününe	kadar	hazır	olur	mu?” </p>
<p class="calibre1">“Ah,	daha	önce,	çok	daha	önce,	Majesteleri	ısrar	etti.	Altı	terzi	kadınım	ve	on	iki	çırak	kızım	var, bu	 kıyafetler	 için	 bütün	 işlerimizi	 bir	 kenara	 bıraktık.	 Pek	 çok	 leydi	 bize	 kızacak	 ama	 kraliçenin	 emri böyle.” </p>
<p class="calibre1">“Nezaketinden	ötürü	kraliçeye	müteşekkirim,”	dedi	Sansa	kibarca.	“Bana	karşı	çok	iyi.” </p>
<p class="calibre1">“Majesteleri	çok	cömerttir,”	dedi	terzi	kadın	eşyalarını	toplayıp	giderken. </p>
<p class="calibre1">Ama	neden?	diye	merak	etti	Sansa	yalnız	kaldığında.	Huzursuz	olmuştu.	Bahse	girerim	ki	bu	elbise</p>
<p class="calibre1">Margaery’nin	işi	ya	da	büyükannesinin. </p>
<p class="calibre1">Margaery’nin	 nezaketi	 sonsuzdu	 ve	 kızın	 varlığı	 her	 şeyi	 değiştirmişti.	 Müstakbel	 kraliçenin leydileri	de	Sansa’yı	hoş	karşılamıştı.	Diğer	kadınlarla	birlikte	vakit	geçirmeyeli	o	kadar	uzun	olmuştu	ki Sansa	bunun	ne	kadar	güzel	olabileceğini	neredeyse	unutmuştu.	Leydi	Leonette	ona	arp	dersleri	veriyordu ve	 Leydi	 Janna	 lezzetli	 dedikoduların	 hepsini	 paylaşıyordu.	 Merry	 Crane’in	 her	 zaman	 eğlenceli	 bir hikâyesi	vardı	ve	minik	Leydi	Bulwer	onun	kadar	yaramaz	olmasa	da	Sansa’ya	Arya’yı	hatırlatıyordu. </p>
<p class="calibre1">Sansa’nın	 yaşına	 en	 yakın	 kızlar;	 kuzenler	 Elinor,	 Alla	 vc	 Megga’ydı,	 hanedanın	 daha	 küçük dallarından	gelen	Tyrelller,	“Dalın	en	altındaki	güller,”	diye	alay	ediyordu	keskin	zekâlı,	ince	uzun	bir	kız olan	Elinor.	Megga	tombul	ve	gürültücüydü.	Alla	utangaç	ve	sevimli.	Ama	grubu,	kadınlığın	ona	verdiği hakla	Elinor	yönetiyordu;	Megga	ve	Alla	daha	çocukken	Elinor	çiçek	açmış	bir	genç	kızdı. </p>
<p class="calibre1"><a id="p137"></a>Kuzenler,	 Sansa’yı	 bütün	 hayatları	 boyunca	 tanıyormuş	 gibi	 aralarına	 almışlardı.	 İğne	 oyası yaparak,	limonlu	kek	ve	ballı	şarap	eşliğinde	sohbet	ederek	uzun	öğlen	vakitleri	geçiriyorlardı,	akşamları taş	 oyunu	 oynuyorlardı,	 kale	 septinde	 birlikte	 şarkılar	 söylüyorlardı...	 ve	 sık	 sık,	 biri	 ya	 da	 ikisi, Margaery’nin	 yatağını	 paylaşmak	 için	 seçiliyor,	 gecenin	 yarısını	 fısıldaşarak	 tüketiyorlardı.	 Alla’nın güzel	 bir	 sesi	 vardı,	 ikna	 edildiğinde	 arp	 çalıyor,	 kahramanlıklarla	 ve	 kayıp	 aşklarla	 ilgili	 şarkılar söylüyordu.	Megga	şarkı	söyleyemiyordu	ama	öpülmek	için	çıldırıyordu,	bazen	Alla’yla	birlikte	öpücük oyunu	 oynadıklarım	 itiraf	 etmişti.	 Bir	 erkeği	 öpmeye	 benzemiyordu	 gerçi,	 hele	 bir	 kralı	 öpmeye	 hiç. </p>
<p class="calibre1">Mcgga’nın,	 Tazı’yı	 öpmekle	 ilgili	 ne	 düşüneceğini	 merak	 ediyordu	 Sansa.	 Sansa	 onu	 öpmüştü.	 Adam mücadele	gecesi	Sansa’nın	odasına	gelmişti,	kan	ve	şarap	kokuyordu.	Beni	öptü,	beni	ölümle	tehdit	etti ve	beni	onun	için	şarkı	söylemeye	zorladı. </p>
<p class="calibre1">“Kral	 Joffrey’nin	 dudakları	 çok	 güzel,”	 demişti	 Megga	 umursamazca.	 “Ah,	 zavallı	 Sansa,	 onu kaybettiğinde	kalbin	nasıl	da	kırılmıştır.	Ah,	kim	bilir	nasıl	ağlamışsındır.” </p>
<p class="calibre1">Joffrey	 senin	 tahmin	 ettiğinden	 daha	 çok	 ağlattı	 beni,	 demek	 istemişti	 Sansa	 ama	 dudaklarını kapatıp	dilini	tutmuştu;	Yağtoparı	yakınlarda	değildi,	şarkı	söyleyip	Sansa’nın	sesini	bastıramazdı. </p>
<p class="calibre1">Elinor,	 Lord	 Ambrose’un	 oğullarından	 biri	 olan	 genç	 bir	 yavere	 söz	 verilmişti,	 delikanlı şövalyeliğini	kazanır	kazanmaz	evleneceklerdi.	Genç	yaver,	Myrli	bir	yaycıyı	ve	bir	Mullendore	askerini öldürdüğü	 Karasu	 Muharebesinde,	 koluna	 Elinor’un	 uğur	 mendilini	 bağlamıştı.	 “Alyn,	 onu	 o	 kadar korkusuz	 yapan	 şeyin	 Elinor’un	 mendili	 olduğunu	 söylüyor,”	 demişti	 Megga.	 “Savaş	 çığlığı	 Elinor’un adıymış,	bu	çok	kahramanca	değil	mi?	Bir	gün	bir	şövalye	benim	mendilimi	uğur	olarak	bağlasın	ve	yüz adam	öldürsün	isterim.”	Elinor	kıza	susmasını	söylemişti	ama	memnun	görünüyordu. </p>
<p class="calibre1">Onlar	çocuk,	diye	düşündü	Sansa.	Onlar	küçük	ve	aptal	kızlar,	Elinor	bile.	Bir	mücadeleye	şahit</p>
<p class="calibre1">olmadılar,	bir	adamın	ölümünü	görmediler,	hiçbir	şey	bilmiyorlar.	Onların	rüyaları	şarkılar	ve	masallarla doluydu.	 Babasının	 başı	 Joffrey	 tarafından	 kestirilmeden	 önce	 Sansa’nın	 rüyaları	 da	 öyleydi.	 Sansa onlara	acıyordu.	Sansa	onlara	gıpta	ediyordu. </p>
<p class="calibre1">Ama	Margaery	farklıydı.	Tatlı	ve	nazikti,	buna	rağmen	kızın	içinde	büyükannesinden	bir	parça	da</p>
<p class="calibre1">vardı.	Önceki	gün	Sansa’yı	kuş	avına	götürmüştü.	Sansa	mücadeleden	beri	ilk	kez	şehrin	dışına	çıkıyordu. </p>
<p class="calibre1">Ölüler	 yakılmış	 ya	 da	 gömülmüştü	 ama	 Lord	 Stannis’in	 koçbaşları	 tarafından	 ezilen	 Çamur	 Kapısı paramparçaydı	 ve	 Karasu’nun	 her	 iki	 kıyısı	 boyunca	 enkaza	 dönmüş	 gemilerin	 gövdeleri	 görünüyordu, kömürleşmiş	gemi	direkleri	nehrin	sığlıklarından	zayıf	ve	kara	parmaklar	gibi	çıkıyordu.	Nehirde,	onları karşı	 kıyıya	 geçiren	 düz	 tabanlı	 tekne	 dışında	 seyrüsefer	 yoktu	 ve	 Kral	 Ormanına	 vardıklarında	 kül, kömür	ve	ölü	ağaçlardan	ibaret	bir	ıssızlıkla	karşılaşmışlardı.	Ama	koy	boyundaki	bataklar	su	kuşlarıyla doluydu	 ve	 Sansa’nın	 bozdoğanı	 üç	 ördek	 indirmişti,	 Margaery’nin	 gökdoğanı	 da	 uçuş	 halindeki	 bir akbalıkçılı	avlamıştı. </p>
<p class="calibre1">Kısa	 bir	 süre	 için	 Sansa’yla	 yalnız	 kaldıklarında,	 “Yedi	 Krallık’taki	 en	 iyi	 kuşlar	 Willas’ındır,” </p>
<p class="calibre1">demişti	Margaery.	“Bazen	kartal	uçurur.	Göreceksin	Sansa.”	Sansa’nın	elini	tutup	sıkmıştı.	“Kardeşim.” </p>
<p class="calibre1">Kardeş.	Sansa	bir	zamanlar	Margaery	gibi	bir	kardeşe	sahip	olmanın	hayallerini	kurardı;	dünyanın</p>
<p class="calibre1">bütün	 lütuflarına	 sahip,	 güzel	 ve	 nazik	 bir	 kardeş.	 Arya	 diğer	 kardeşlere	 kıyasla	 tamamen	 kifayetisizdi. </p>
<p class="calibre1">Kardeşimin	 Joffrey’le	 evlenmesine	 nasıl	 izin	 veririm?	 diye	 düşünmüştü	 Sansa	 ve	 gözleri	 birdenbire yaşlarla	 dolmuştu,	 “Margaery,	 lütfen,”	 demişti,	 “bunu	 yapmamalısın.”	 Kelimeleri	 ağzından	 çıkarmak zordu.	“Onunla	evlenmemelisin.	O	göründüğü	gibi	biri	değil.	Sana	zarar	verecek.” </p>
<p class="calibre1">“Ben	 öyle	 düşünmüyorum.”	 Margaery	 kendinden	 emin	 bir	 şekilde	 gülümsemişti.	 “Beni	 uyarman</p>
<p class="calibre1">cesurca	 ama	 korkmana	 gerek	 yok.	 Joff	 şımarık	 ve	 kibirli,	 söylediğin	 kadar	 zalim	 olduğundan	 da	 şüphe etmiyorum,	 ama	 babam	 bu	 evliliğe	 razı	 olmadan	 önce,	 Loras’ın	 Kral	 Muhafızlarına	 seçilmesi	 şartını koydu.	 Yedi	 Krallık’ın	 en	 iyi	 şövalyesi	 tarafından	 gece	 gündüz	 korunacağım,	 tıpkı	 Prens	 Aemon’ın Naerys’i	 koruduğu	 gibi.	 Yani,	 küçük	 aslanımız	 hareketlerine	 dikkat	 etse	 iyi	 olur,	 öyle	 değil	 mi?” </p>
<p class="calibre1"><a id="p138"></a>Margaery	gülüp,	“Gel	kardeşim,	nehre	kadar	yarışalım.	Muhafızlarımız	çıl-gına	dönsün,”	demişti	ve	bir yanıt	beklemeden	atını	mahmuzlayıp	uçarcasına	gitmişti. </p>
<p class="calibre1">Kızın	 arkasından	 dörtnala	 koşarken,	 çok	 cesur,	 diye	 düşünmüştü	 Sansa...	 ama	 yine	 de,	 kuşkuları hâlâ	 içini	 kemiriyordu.	 Sör	 Loras	 büyük	 bir	 şövalyeydi,	 buna	 şüphe	 yoktu	 ama	 Joffrey’nin	 başka	 Kral Muhafızları	 ve	 onların	 yanı	 sıra	 altın	 ve	 kırmızı	 pelerinlileri	 de	 vardı,	 üstelik	 büyüdüğünde	 kendi ordusuna	komuta	edecekti.	Değersiz	Aegon,	Kraliçe	Naerys’e	asla	zarar	vermemişti,	belki	de	kraliçenin ağabeyi	 Ejderha	 Şövalyesi’nin	 korkusundan...	 ama	 başka	 bir	 Kral	 Muhafızı	 metreslerinden	 birine	 âşık olduğunda	Aerys	ikisinin	de	kafasını	kestirmişti. </p>
<p class="calibre1">Sör	Loras	bir	Tyrell,	diye	hatırlattı	Sansa	kendine.	O	şövalye	sadece	bir	Toytıe’du.	Kardeşlerinin</p>
<p class="calibre1">orduları	yoktu,	şövalyenin	öcünü	sadece	kılıçlarıyla	alabilirlerdi.	Ama	Sansa	düşündükçe	daha	çok	merak ediyordu.	 Joffrey	 kendini	 bir	 süre	 tutabilirdi,	 belki	 bir	 yıl	 kadar,	 fakat	 eninde	 sonunda	 pençelerini gösterecekti	 ve	 gösterdiğinde...	 diyar	 ikinci	 bir	 Kral	 Katili’ne	 sahip	 olabilirdi	 ve	 şehrin	 içinde	 savaş</p>
<p class="calibre1">yıkardı,	aslanın	ve	gülün	adamları	kaldırımların	dibindeki	olukları	kırmızı	akıtırdı. </p>
<p class="calibre1">Margaery’nin	bütün	bunları	görmemesi	Sansa’yı	şaşırtıyordu,	o	benden	büyük,	daha	akıllı	olması</p>
<p class="calibre1">gerek.	Ve	babası,	Lord	Tyrell,	ne	yaptığını	biliyordur	şüphesiz.	Ben	yalnızca	aptallık	ediyorum. </p>
<p class="calibre1">Sansa,	 Willas	 Tyrell’le	 evlenmek	 için	 Yüksek	 Bahçe’ye	 gideceğini	 söylediğinde	 Sör	 Dontos’un rahatlayıp	memnun	olacağını	düşünmüştü	ama	adam	Sansa’nın	kolunu	yakalamış	ve	şaraptan	olduğu	kadar korkudan	 kalınlanmış	 sesiyle,	 “Yapamazsın!”	 demişti.	 “Sana	 söylüyorum,	 Tyrell’ler	 çiçekli</p>
<p class="calibre1">Lannisterlar’dır	sadece.	Sana	 yalvarıyorum,	bu	saçmalığı	 unut,	Florian’ına	bir	 öpücük	ver	planlarımıza sadık	kal.	Joffrey’nin	düğün	gecesi	çok	uzakta	değil,	gümüş	saç	filesini	tak	ve	sana	söylediklerimi	yap, düğünden	sonra	kaçacağız.”	Sansa’nın	yanağına	bir	öpücük	kondurmaya	çalışmıştı. </p>
<p class="calibre1">Sansa	adamın	ellerinden	kurtulup	geri	kaçmıştı.	“Yapmayacağım.	Yapamam.	Bir	şeyler	ters	gider. </p>
<p class="calibre1">Kaçmak	istediğimde	beni	götürmemiştin	ve	şimdi	kaçmama	gerek	yok.” </p>
<p class="calibre1">Dontos	 aptal	 gibi	 Sansa’nın	 yüzüne	 bakakalmıştı.	 “Ama	 ayarlamalar	 yapıldı	 tatlım.	 Seni	 evine götürecek	olan	gemi,	gemiye	götürecek	tekne,	Florian	tatlı	Jonquil’i	için	her	şeyi	yaptı.” </p>
<p class="calibre1">“Sana	verdiğim	zahmet	için	üzgünüm	ama	teknelere	ve	gemilere	ihtiyacım	yok	artık.” </p>
<p class="calibre1">“Ama	bütün	bunlar	senin	güvende	olman	için.” </p>
<p class="calibre1">“Yüksek	Bahçe’de	güvende	olacağım.	Willas	güvende	olmamı	sağlayacak.” </p>
<p class="calibre1">“Ama	o	seni	tanımıyor,”	diye	ısrar	etmişti	Dontos,	“ve	seni	sevmeyecek.	Jonquil,	o	güzel	gözlerini</p>
<p class="calibre1">aç,	Tyreller	seni	umursamıyor.	Onlar	mirasının	peşinde.” </p>
<p class="calibre1">“Mirasım?”	Sansa’nın	kafası	karışmıştı. </p>
<p class="calibre1">“Tatlım,”	demişti	Dontos,	“sen	Kışyarı	vârisisin.”	Sansa’yi	tekrar	yakalayıp	bunu	yapmaması	için</p>
<p class="calibre1">yalvarmıştı.	Sansa	adamdan	kurtulup	onu	büvet	ağacının	altında	tek	başına	bırakmıştı.	O	günden	beri	tanrı korusuna	gitmemişti. </p>
<p class="calibre1">Bununla	beraber,	Dontos’un	sözlerini	de	unutmamıştı.	Kışyarı	vârisi,	diye	düşündü	o	gece	yatağına</p>
<p class="calibre1">uzandığında.	Senin	mirasınla	evlenmek	istiyorlar.	Sansa	üç	erkek	kardeşle	birlikte	büyümüştü,	bir	mirası olduğunu	 hiç	 düşünmemişti	 ama	 Bran’ın	 ve	 Rickon’ın	 ölümüyle...	 Bir	 şey	 fark	 etmez,	 Robb	 var,	 o	 artık yetişkin	bir	erkek,	evlenecek	ve	bir	oğul	sahibi	olacak.	Willas,	Yüksek	Bahçeyi	alacak	zaten,	Kışyarı’yla ne	işi	olur? </p>
<p class="calibre1">Bazen,	sadece	tınısını	duymak	için	Willas’ın	adını	yastığına	fısıldıyordu	Sansa.	“Willas,	Willas, </p>
<p class="calibre1">Willas.”	 Willas’ın	 da	 Loras	 kadar	 güzel	 bir	 isim	 olduğunu	 düşünüyordu.	 Tınıları	 bile	 aynıydı,	 biraz. </p>
<p class="calibre1">Sakat	bacağı	neden	sorun	olsundu	ki?	Willas,	Yüksek	Bahçe	Lordu	olacaktı	Sansa	da	onun	leydisi. </p>
<p class="calibre1">Willas’la	 kendisini,	 kucaklarında	 köpek	 yavrularıyla	 birlikte	 bir	 bahçede	 otururken	 hayal</p>
<p class="calibre1">ediyordu	ya	da	Mander’da	yüzen	bir	zevk	mavnasında,	ut	çalıp	şarkılar	söyleyen	bir	şarkıcıyı	dinlerken. </p>
<p class="calibre1">Ona	oğullar	verirsem	beni	sevebilir.	Sansa	oğullarına	Eddard,	Brandon	ve	Rickon	isimlerini	verecekti	ve</p>
<p class="calibre1"><a id="p139"></a>onları	Sör	Loras	kadar	yiğit	olmaları	için	büyütücekti.	Ve	Lannisterlar’dan	nefret	etmeleri	için.	Sansa’nın rüyalarında,	çocukları	tıpkı	kaybettiği	kardeşlerine	benziyordu.	Bazen	rüyasının	içinde	Arya’ya	benzeyen bir	kız	bile	oluyordu. </p>
<p class="calibre1">Ama	 Sansa,	 Willas,ın	 resmini	 uzun	 süre	 kafasında	 tutamıyordu;	 onu	 Sör	 Loras’a	 dönüştürüp duruyordu	 düşünceleri;	 genç,	 zarif	 ve	 güzel.	 Onu	 böyle	 hayal	 etmemelisin,	 dedi	 kendine.	 Aksi	 takdirde, karşılaştığınız	 zaman	 gözlerindeki	 hayal	 kırıklığını	 görür,	 aslında	 kardeşine	 âşık	 olduğunu	 bilirken seninle	 nasıl	 evlenir?	 Willas	 Tyrell,	 Sansa’nın	 iki	 katı	 yaşındaydı,	 Sansa	 bunu	 sürekli	 hatırlatıyordu kendine,	 üstelik	 sakattı,	 belki	 de	 babası	 gibi	 tıknaz	 ve	 kırmızı	 suratlıydı.	 Ama	 yakışıklı	 ya	 da	 değil, Willas,	Sansa’nın	sahip	olacağı	tek	kahraman	olabilirdi. </p>
<p class="calibre1">Bir	kere	rüyasında	Joffrey	ile	evlenen	kızın	Margaery	değil	kendisi	olduğunu	görmüştü	ve	Joffrey</p>
<p class="calibre1">düğün	gecelerinde	cellât	Ilyn	Payne’e	dönüşmüştü.	Sansa	titreyerek	uyanmıştı.	Margaery’nin	onun	gibi	acı çekmesini	istemiyordu	ama	Tyrelller’in	düğünden	vazeçebileceği	düşüncesi	de	onu	dehşete	düşürüyordu. </p>
<p class="calibre1">Onu	 uyardım,	 yaptım,	 ona	 Joffrey’yle	 ilgili	 gerçekleri	 anlattım.	 Margaery	 ona	 inanmıyordu	 belki	 de. </p>
<p class="calibre1">Joffrey	 kızın	 yanında	 kusursuz	 şövalyeyi	 oynuyordu	 sürekli,	 tıpkı	 bir	 zamanlar	 Sansa’ya	 yaptığı	 gibi. </p>
<p class="calibre1">Yakında	 Joffrey’nin	 gerçek	 tabiatını	 görecek.	 Düğünden	 önce	 olmazsa	 düğünden	 sonra.	 Sansa,	 septe	 bir dahaki	 gidişinde	 Yukarıdaki	 Anne’ye	 bir	 mum	 yakmaya	 ve	 Margaery’yi	 Joffrey’nin	 zalimliğinden koruması	için	dua	etmeye	karar	verdi.	Bir	mum	da	Savaşçıya	yakardı	belki,	Loras	için. </p>
<p class="calibre1">Yüce	Baelor	Septi’ndeki	törende	yeni	elbisesini	giyecekti,	terfi	kadın	son	ölçülerini	alırken	karar vermişti	 buna.	 Cersei	 elbiseyi	 bu	 yüzden	 diktiriyor	 olmalı,	 düğünde	 pejmürde	 görünmemem	 için. </p>
<p class="calibre1">Törenden	 sonraki	 ziyafet	 için	 mutlaka	 başka	 bir	 kıyafetinin	 olması	 gerekirdi	 ama	 eski	 elbiselerinden birinin	iş	göreceğini	düşündü.	Yeni	elbisesine	yemek	ya	da	şarap	dökülmesini	istemiyordu.	Yeni	elbisemi Yüksek	Bahçe’ye	götürmeliyim.	Willas	Tyrell’e	güzel	görünmek	istiyordu.	Dontos	haklıysa,	Willas	beni değil	 Kışyarı’nı	 istiyorsa,	 yine	 de	 beni	 ben	 olduğum	 için	 sevmeye	 başlayabilir.	 Sansa,	 elbisesinin	 nc zaman	hazır	olacağını	merak	ederek	kendine	sarıldı.	Yeni	elbisesini	giymek	için	sabırsızlanıyordu. </p>
<p class="calibre1"><b class="calibre3">	</b></p>
<p class="calibre1"><a id="p140"></a><b class="calibre3">ARYA</b></p>
<p class="calibre1">Yağmurlar	 gelip	 gitmişti	 ama	 gökyüzü	 maviden	 çok	 griydi	 vc	 bütün	 nehirler	 kabarmıştı.	 Arya üçüncü	 günün	 sabahında,	 ağaçların	 daha	 çok	 yanlış	 yüzlerinin	 yosun	 tuttuğunu	 fark	 etti.	 Fazlaca	 yosunlu bir	 karaağacın	 yanından	 geçerlerken,	 “Yanlış	 yöne	 gidiyoruz,”	 dedi	 Gendry’ye.	 “Güneye	 gidiyoruz, ağaçtaki	yosunların	nasıl	büyüdüğünü	görüyor	musun?” </p>
<p class="calibre1">Gendry,	gür	siyah	saçlarını	gözlerinden	çekip,	“Yolu	takip	ediyoruz,	hepsi	bu.	Yol	burada	güneye</p>
<p class="calibre1">dönüyor,”	dedi. </p>
<p class="calibre1">Bütün	gün	güneye	gittik,	demek	istedi	Arya.	Dün	de	öyle,	o	dere	yatağını	takip	ederken.	Ama	dün</p>
<p class="calibre1">yeterince	 dikkat	 etmemişti,	 bu	 yüzden	 emin	 olamazdı.	 “Sanırım	 kaybolduk,”	 dedi	 hafif	 bir	 sesle. </p>
<p class="calibre1">“Nehirden	ayrılmamalıydık.	Bütün	yapmamız	gereken	nehri	takip	etmekti.” </p>
<p class="calibre1">“Nehir	 dönüp	 kıvrılıyor,”	 dedi	 Gendry.	 “Bahse	 girerim	 ki	 bu	 sadece	 kestirme	 bir	 yol.	 Gizli	 bir haydut	yolu.	Lim,	Tom	ve	diğerleri	yıllardır	burada	yaşıyor.” </p>
<p class="calibre1">Bu	doğruydu.	Arya	dudağını	ısırdı.	“Ama	yosunlar...”	“Yağmur	bu	şekilde	yağmaya	devam	ederse</p>
<p class="calibre1">yakında	kulaklarımız	bile	yosun	tutar,”	diye	şikâyet	etti	Gendry. </p>
<p class="calibre1">“Sadece	 güneydeki	 kulağımız,”	 diye	 inat	 etti	 Arya.	 Boğa’yı	 herhangi	 bir	 şeye	 ikna	 etmenin	 yolu yoktu	ama	Arya’nın	tek	gerçek	arkadaşı	oydu,	artık	Al	Turta	da	yanlarında	değildi. </p>
<p class="calibre1">Yola	 çıktıkları	 gün,	 “Shama	 ekmek	 pişirmek	 için	 bana	 ihtiyacı	 olduğunu	 söylüyor,”	 demişti	 Al Turta.	“Üstelik	yağmurdan,	eyer	ağrılarından	ve	sürekli	korkmaktan	yoruldum.	Burada	bira	ve	yemek	için tavşan	 var,	 ben	 pişirdiğimde	 ekmek	 de	 daha	 iyi	 olacak.	 Geri	 döndüğünde	 göreceksin.	 Geri	 döneceksin değil	mi?	Savaş	bittiğinde?”	Sonra	Arya’nın	kim	olduğunu	hatırlamıştı	çocuk,	“Leydim,”	diye	eklemişti kızararak. </p>
<p class="calibre1">Arya,	 savaşın	 bir	 gün	 bitip	 bitmeyeceğini	 bilmiyordu	 ama	 başıyla	 onaylamıştı.	 “O	 gün	 seni dövdüğüm	 için	 üzgünüm,”	 demişti.	 Al	 Turta	 aptal	 ve	 korkaktı	 ama	 Kral	 Topraklarından	 beri	 Arya’nm yanındaydı	ve	Arya	ona	alışmıştı.	“Burnunu	kırdım.” </p>
<p class="calibre1">“Lim’in	burnunu	da	kırdın,”	diyerek	sırıtmıştı	Al	Turta.	“İyiydi.” </p>
<p class="calibre1">“Lim	öyle	düşünmedi,”	demişti	Arya	somurtarak.	Sonra	gitme	zamanı	gelmişti.	Al	Turta	leydisinin</p>
<p class="calibre1">elini	öpmek	için	izin	istediğinde	Arya	çocuğun	omzunu	yumruklamıştı.	“Bana	öyle	deme.	Sen	Al	Turta’sın ben	de	Arry.” </p>
<p class="calibre1">“Burada	 Al	 Turta	 değilim.	 Sharna	 bana	 Çocuk	 diyor.	 Öbür	 çocuğu	 da	 aynı	 isimle	 çağırıyor.	 Bu kafa	karıştırıcı	olacak.” </p>
<p class="calibre1">Arya,	Al	Turta’yı	tahmin	ettiğinden	fazla	özlüyordu	ama	Harwin	bu	eksikliğin	birazını	gidermişti. </p>
<p class="calibre1">Arya,	 Harwin’e	 babası	 Hullen’i	 ve	 kaçtığı	 gün	 onu	 Kızıl	 Kale’nin	 ahırlarında	 nasıl	 ölmek	 üzereyken bulduğunu	 anlatmıştı.	 “Bir	 ahırda	 öleceğini	 söylerdi	 hep,”	 demişti	 Harwin.	 “Ama	 huysuz	 bir	 aygır tarafından	 öldürüIeceğini	 düşünürdük,	 bir	 aslan	 sürüsü	 tarafından	 değil.”	 Yoren’i,	 Kral	 Topraklarından kaçışlarını	 ve	 o	 zamandan	 beri	 olanların	 çoğunu	 da	 anlatmıştı	 Arya	 ama	 İğne’yle	 öldürdüğü	 seyis yamağından	 ve	 Harrenhal’da	 boğazını	 kestiği	 muhafızdan	 bahsetmemişti.	 Bunları	 Harwin’e	 anlatmak babasına	anlatmak	gibi	olurdu	ve	bazı	peyler	vardı	ki	babasının	bilmesine	katlanamazdı. </p>
<p class="calibre1">Arya,	Jaqen	H’ghar’dan	ve	adamın	ona	borçlanıp	ödediği	üç	ölümden	de	bahsetmemişti.	Jaqen’in</p>
<p class="calibre1">verdiği	 demir	 sikkeyi	 kemerinin	 altına	 saklamıştı	 ama	 bazı	 geceler	 sikkeyi	 oradan	 çıkarıyor,	 adamın yüzünün	nasıl	eriyip	değiştiğini	hatırlıyordu.	“Valar	morghulis,”	diyordu	fısıltıyla.	“Sör	Gregor,	Dünsen, Polliver,	Tatlı	Uaff,	Vadeci	ve	Tazı,	Sör	Ilyn,	Sör	Meryn,	Kraliçe	Cersei,	Kral	Joffrey.” </p>
<p class="calibre1"><a id="p141"></a>Lord	Eddard’ın	Lord	Beric’le	birlikte	batıya	gönderdiği	yirmi	Kışyarı	adamından	sadece	altısının sağ	kaldığını	söylemişti	Harwin.	“Bir	tuzaktı	leydim.	Lord	Tywin,	Yürüyen	Dağ’ı	ateş	ve	kılıçla	birlikte Kızıl	 Çatal’ın	 karşısına	 göndermişti,	 babanızı	 oraya	 çekmeyi	 umuyordu.	 Lord	 Eddard’m	 Gregor Clegane’le	ilgilenmek	üzere	batıya	bizzat	gelmesini	planlamıştı.	Lord	gelmiş	olsaydı	öldürülecek	ya	da	o sırada	 leydi	 annenizin	 tutsağı	 olan	 Iblis’le	 takas	 edilmek	 üzere	 esir	 alınacaktı.	 Fakat	 Kral	 Katili,	 Lord Tywin’in	planından	habersizdi	ve	kardeşinin	esir	alındığını	duyduğunda	Kral	Topraklarimn	sokaklarında babanıza	saldırdı.” </p>
<p class="calibre1">“Hatırlıyorum,”	demişti	Arya.	“Jory’yi	öldürdü.”	Jory,	Arya’ya	gülümserdi	hep,	ona	ayak	altından</p>
<p class="calibre1">çekilmesini	söylediği	zamanlar	dışında. </p>
<p class="calibre1">“Jory’yi	 öldürdü,”	 diye	 onaylamıştı	 Harwin,	 “ve	 atı	 üzerine	 devrildiğinde	 babanızın	 bacağı kırıldı.	Lord	Eddard	bu	yüzden	batıya	gidemedi.	Yerine	Lord	Beric’i	gönderdi,	kendi	adamlarından	yirmi kişi	 ve	 aralarında	 benim	 de	 olduğum	 yirmi	 Kışyarı	 adamıyla	 birlikte.	 Başkaları	 davardı.	 Thoros,	 Sör Raymun,	Darry	ve	onların	adamları,	Sör	Gladden	Wylde	ve	Lothar	Mallery	isimli	bir	lord,	Ama	Gregor</p>
<p class="calibre1">Clegane	bizi	Şarlatan	Kıyısında	bekliyordu,	nehrin	her	iki	kenarına	da	adamlar	gizlemişti.	Nehri	geçerken bize	hem	önden	hem	arkadan	saldırdılar. </p>
<p class="calibre1">Dağ’ın	 Raymun	 Darry’yi	 tek	 kılıç	 darbesiyle	 katlettiğini	 gördüm,	 öyle	 korkunç	 bir	 darbeydi	 ki Darry’nin	kolunu	dirseğinden	koparmakla	kalmadı	adamın	altındaki	atı	da	öldürdü.	Gladden	Wylde	orada Darry’yle	 birlikte	 öldü,	 Lord	 Mallery	 ezildi	 ve	 boğuldu.	 Dört	 yanımız	 aslanlarla	 çevriliydi,	 ben	 de diğerleriyle	 birlikte	 ölüme	 mahkûm	 olduğumu	 düşündüm	 ama	 Alyn	 emirler	 yağdırmaya	 başladı, hatlarımızı	tekrar	düzene	soktu,	hâlâ	at	sırtında	olanlarımız	Thoros’un	etrafında	toplandık	ve	kendimize yol	 açtık.	 O	 sabah	 yüz	 yirmi	 adamdık.	 Karanlık	 çöktüğünde	 en	 fazla	 kırk	 kişi	 kalmıştık	 ve	 Lord	 Beric ölümcül	bir	yara	almıştı.	O	gece	Thoros	lordun	göğsünden	bir	mızrak	sapı	çıkardı	ve	açılan	deliğe	kaynar şarap	döktü. </p>
<p class="calibre1">Hepimiz	lordun	gün	doğmadan	öleceğinden	emindik.	Ama	Thoros	bütün	gece	ateşin	yanında	oturup</p>
<p class="calibre1">dua	etti,	şafak	söktüğünde	lord	hâlâ	yaşıyordu	ve	eskisinden	daha	güçlüydü.	Tekrar	ata	binebilmesi	için on	beş	gün	geçmesi	gerekti	ama	onun	cesareti	hepimizi	sağlam	tuttu.	Bize	savaşımızın	Soytarı	Kıyısinda bitmediğini,	aksine	orada	yeni	başladığını	söyledi	ve	ölen	her	adamımızın	intikamı	on	katıyla	alınacaktı. </p>
<p class="calibre1">O	esnada	savaş	bizi	geçip	gitmişti.	Dağ’ın	adamları	Lord	Tywin’in	öncü	kuvvetiydi	sadece.	Kızıl</p>
<p class="calibre1">Çataİı	geçtiler	ve	önlerine	çıkan	her	şeyi	yakarak	hızla	nehir	topraklarına	gittiler.	Sayımız	o	kadar	azdı	ki bütün	yapabildiğimiz	onları	arkadan	taciz	etmek	oldu	ama	Kral	Robert,	Lord	Tywin’in	isyanını	bastırmak üzere	 batıya	 gittiğinde	 ona	 katılacağımızı	 söyleyip	 durduk	 birbirimize.	 Daha	 sonra	 Robert’ın	 ve	 Lord Eddard’ın	öldüğünü	duyduk	ve	Cersei’nin	eniği	Demir	Taht’a	çıkmıştı. </p>
<p class="calibre1">Bu	 durum	 dünyayı	 tersine	 çevirdi.	 Biz	 Kral	 Eli	 tarafından	 haydutların	 işini	 bitirmek	 üzere gönderilmiştik	 ama	 artık	 haydut	 olan	 bizlerdik	 ve	 Lord	 Tywin	 Kral	 Eli’ydi.	 Bazılarımız	 teslim	 olmak istedi	 ama	 Lord	 Beric	 bunu	 duymayı	 reddediyordu.	 Biz	 hâlâ	 kralın	 adamlarıydık	 ve	 aslanlar	 tarafından parçalananlar	kralın	insanlarıydı.	Eğer	Robert	için	savaşamıyorsak	insanları	için	savacaktık,	her	birimiz ölene	dek.	Savaştık,	ama	biz	mücadelemize	devam	ederken	tuhaf	bir	şey	oldu.	Kaybettiğimiz	her	adama karşılık	 iki	 yeni	 adam	 çıkıp	 geliyordu.	 Asil	 doğumlu	 birkaç	 şövalye	 veya	 yaver	 ama	 çoğu	 sıradan adamlardı;	çiftçiler,	dolandırıcılar,	hizmetkârlar,	ayakkabıcılar,	hatta	iki	rahip.	Her	türden	adamlar,	hatta kadınlar,	çocuklar,	köpekler...” </p>
<p class="calibre1">“Köpekler?"	demişti	Arya. </p>
<p class="calibre1">“Evet.”	Harwin	sırıtmıştı.	“Görebileceğin	en	zalim	köpekler	bizim	delikanlılardan	birinde.” </p>
<p class="calibre1">“Zalim	 bir	 köpeğim	 olsun	 isterdim,”	 demişti	 Arya	 özlem	 dolu	 bir	 sesle.	 “Aslan	 öldüren	 bir köpek.”	 Bir	 zamanlar	 bir	 ulu	 kurdu	 vardı,	 Nymeria,	 ama	 Arya	 kraliçenin	 onu	 öldürmesine	 engel	 olmak için	hayvana	taş	atmış	ve	kaçmasını	sağlamıştı.	Bir	köpek	bir	aslanı	öldürebilir	mi?	diye	merak	etti. </p>
<p class="calibre1"><a id="p142"></a>O	öğleden	 sonra	 tekrar	 başlayan	 yağmur	 geceye	 kadar	 devam	 etti.	 Şükürler	 olsun	 ki	 haydutların her	yerde	dostları	vardı,	bu	yüzden	dışarıda	kamp	kurmalarına	ya	da	Al	Turta	ve	Gendry’yle	birlikte	sık sık	yaptıkları	gibi	aralarından	su	sızan	dalların	altında	sığınak	aramalarına	gerek	yoktu. </p>
<p class="calibre1">O	gece	 yakılmış	 ve	 terk	 edilmiş	 bir	 köyde	 konakladılar.	 En	 azından	 terk	 edilmiş	 görünüyordu. </p>
<p class="calibre1">Şanslı	 Jack	 av	 borusundan	 iki	 kısa	 ve	 iki	 uzun	 ses	 üfleyene	 kadar.	 Sonra	 enkazların	 arasından	 ve	 gizli kilerlerden	çeşit	çeşit	adamlar	çıktı.	Biraları,	kuru	elmaları	ve	bayat	arpa	ekmekleri	vardı,	haydutlar	da Anguy’un	yolda	vurduğu	bir	ördeği	getirmişti;	o	gece	yemek	neredeyse	bir	ziyafetti. </p>
<p class="calibre1">Köylülerden	 biri	 Lim	 Limoncübbeli’ye	 dönüp,	 “İki	 gün	 önce	 buraya	 bazı	 adamlar	 geldi,	 Kral Katilini	arıyorlardı,”	dediğinde	Arya	ördek	kanadındaki	son	et	parçalarını	kemiriyordu. </p>
<p class="calibre1">Lim	 güldü.	 “Nehirova’da	 arasalar	 daha	 iyi	 olurdu.	 Güzel	 ve	 rutubetli	 zindanların	 en	 derininde.” </p>
<p class="calibre1">Lim’in	ezik	bir	elmaya	benzeyen	burnu	kıpkırmızı,	çürük	ve	şişti. </p>
<p class="calibre1">“Hayır,”	dedi	bir	başka	köylü.	“Kral	Katili	kaçtı.” </p>
<p class="calibre1">Kral	 Katili.	 Arya	 boynundaki	 tüylerin	 ürperdiğini	 hissedebiliyordu.	 Adamları	 dinlemek	 için nefesini	tuttu. </p>
<p class="calibre1">“Bu	doğru	olabilir	mi?”	dedi	Yediler’in	Tom’u. </p>
<p class="calibre1">“Buna	inanmam,”	dedi	paslı	bir	miğfer	takan	tek	gözlü	adam,	Haydutlar	ona	Şanslı	Jack	diyordu</p>
<p class="calibre1">ama	 bir	 gözünü	 kaybetmek	 o	 kadar	 da	 şanslı	 bir	 şeymiş	 gibi	 gelmiyordu	 Arya’ya.	 “Ben	 o	 zindanların tadına	bizzat	baktım.	Nasıl	kaçmış	olabilir?” </p>
<p class="calibre1">Köylüler	 sadece	 omuzlarını	 silktiler.	 Yeşilsakal,	 yeşil	 gri	 gür	 sakallarını	 sıvazladı,	 “Eğer	 Kral Katili	 tekrar	 serbest	 kaldıysa	 kurtlar	 kanda	 boğulur.	 Thoros	 haberdar	 edilmeli.	 Işık	 Tanrısı	 alevlerin arasından	Lannister’ı	gösterir	ona,”	dedi. </p>
<p class="calibre1">“Burada	 güzel	 bir	 ateş	 var,”	 dedi	 Anguy	 gülümseyerek.	 Yeşilsakal	 güldü	 ve	 yaycının	 kulağına vurdu.	 “Sana	 bir	 rahip	 gibi	 mi	 görünüyorum	 Yaycı?	 Tyroshlu	 Pello	 alevlerin	 içine	 baktığında,	 korlar sakalını	alazladı.” </p>
<p class="calibre1">Lim	 parmaklarını	 çıtlattı,	 “Jaime	 Lannister’ı	 yakalamak	 Lord	 Beric’in	 hoşuna	 gitmez	 miydi ama...” </p>
<p class="calibre1">“Onu	 asar	 mı	 Lim?”	 diye	 sordu	 köylü	 kadınlardan	 biri.	 “Onun	 kadar	 yakışıklı	 bir	 adamı	 asmak günah	olur.” </p>
<p class="calibre1">“Önce	 yargılama!”	 dedi	 Anguy.	 “Lord	 Beric	 onları	 önce	 yargılar	 biliyorsunuz.”	 Gülümsedi. </p>
<p class="calibre1">“Onları	yargıladıktan	sonra	asar.”	Herkes	gülüyordu.	Sonra	Tom	parmaklarını	arpının	tellerinde	gezdirdi. </p>
<p class="calibre1">Kral	Ormanı’nın	kardeşleri,	onlar	bir	haydut	çetesiydi. </p>
<p class="calibre1">“Ormandı	onların	kalesi, </p>
<p class="calibre1">Ama	onlar	arazilerde	gezerdi. </p>
<p class="calibre1">Ne	kimsenin	altını	saklanırdı	onlardan, </p>
<p class="calibre1">Ne	de	bir	kızın	elleri. </p>
<p class="calibre1">Ah	Kral	Ormaninın	kardeşleri,	onlar	korku	saçan	bir	haydut	çetesiydi.” </p>
<p class="calibre1">Bir	 köşede,	 kuru	 ve	 sıcak	 bir	 halde	 Gendry’yle	 Harwin’in	 arasında	 oturan	 Arya	 bir	 süre	 için şarkıyı	dinledi,	sonra	gözlerini	kapatıp	uykuya	daldı.	Rüyasında	evini	gördü;	Nehirova’yı	değil,	Kışyarnı. </p>
<p class="calibre1">Ama	güzel	bir	rüya	değildi.	Arya	kalenin	dışında	tek	başınaydı,	dizlerine	kadar	çamura	batmıştı.	İlerideki gri	duvarları	görebiliyordu	ama	kapılara	ulaşmaya	çalıştıkça	her	adımı	bir	öncekinden	daha	zor	oluyordu. </p>
<p class="calibre1">Kale,	 sonunda	 granitten	 çok	 duman	 gibi	 görünene	 kadar	 ağır	 ağır	 kayboldu.	 Kurtlar	 da	 vardı,	 gözleri parıldayan	gri	ve	çelimsiz	suretler	ağaçların	arasında	sinsice	dolamıyordu.	Arya	ne	zaman	onlara	baksa kanın	tadını	hatırlıyordu. </p>
<p class="calibre1">Ertesi	sabah,	tarlalara	girip	kestirmeden	gitmek	için	yoldan	ayrıldılar.	Kahverengi	kuru	yapraklan</p>
<p class="calibre1">atların	 toynaklarında	 uçuşturan	 rüzgâr	 şiddetli	 esiyordu	 ama	 bu	 sefer	 yağmur	 yağmıyordu.	 Bulutların</p>
<p class="calibre1"><a id="p143"></a>arkasından	çıkan	güneş	öyle	parlaktı	ki	Arya	pelerinin	başlığını	gözlerine	indirmek	zorunda	kaldı. </p>
<p class="calibre1">Birdenbire	atının	dizginlerini	çekip	durdu.	“Yanlış	yöne	gidiyoruz!” </p>
<p class="calibre1">Gendry	homurdandı.	“Ne	oldu,	yine	mi	yosunlar?” </p>
<p class="calibre1">“Güneşe	 bak,”	 dedi	 Arya.	 “Güneye	 gidiyoruz!”	 Haritayı	 bulup	 diğerlerine	 göstermek	 için	 eyer heybesini	 karıştırdı.	 “Üç	 Dişli	 Mızrak’tan	 asla	 ayrılmamalıydık.	 Bak.”	 Haritayı	 açıp	 kucağına	 yaydı. </p>
<p class="calibre1">Şimdi	herkes	ona	bakıyordu.	“İşte	Nehirova,	nehirlerin	arasında.” </p>
<p class="calibre1">“Aslında,”	dedi	Şanslı	Jack,	“Nehirova’nın	nerede	olduğunu	biliyoruz.	Her	birimiz.” </p>
<p class="calibre1">“Nehirova’ya	gitmiyorsun,”	dedi	Lim	sertçe. </p>
<p class="calibre1">Neredeyse	 varmıştım,	 diye	 düşündü	 Arya.	 Atlarımızı	 almalarına	 izin	 vermeliydim.	 Yolun	 geri kalanını	yürüyebilirdim.	Gördüğü	rüyayı	hatırladı	ve	dudağını	ısırdı. </p>
<p class="calibre1">“Ah,	 bu	 kadar	 incinmiş	 görünme	 çocuk,”	 dedi	 Yeditelli	 Tom.	 “Sana	 bir	 zarar	 gelmeyecek,	 söz veriyorum.” </p>
<p class="calibre1">“Bir	yalancının	sözü!” </p>
<p class="calibre1">“Kimse	 yalan	 söylemedi,”	 dedi	 Lim.	 “Hiçbir	 vaatte	 bulunmadık.	 Seninle	 ne	 yapılacağına	 karar vermek	bizim	haddimiz	değil. </p>
<p class="calibre1">Lim	lider	değildi	gerçi,	Tom	da	öyle;	lider	Yeşilsakal’dı,	Tyroshlu	adam.	Arya	onunla	yüzleşmek</p>
<p class="calibre1">için	döndü.	“Beni	Nehirova’ya	götürürsen	ödüllendirilirsin,”	dedi	umutsuzca. </p>
<p class="calibre1">“Ufaklık,”	dedi	Yeşilsakal.	“Bir	köylü,	sıradan	bir	sincabı	kaynatmak	için	yüzebilir	ama	ağacında</p>
<p class="calibre1">bulduğu	altın	bir	sincapsa	onu	lorduna	götürür,	aksi	takdirde	götürmediğine	pişman	olur,” </p>
<p class="calibre1">“Ben	sincap	değilim,”	dedi	Arya	inatla. </p>
<p class="calibre1">“Öylesin.”	 Yeşilsakal	 güldü.	 “İstese	 de	 istemese	 de	 yıldırım	 lordunun	 huzuruna	 giden	 altın	 bir sincapsın.	 Seninle	 ne	 yapılacağını	 o	 bilir.	 Bahse	 girerim	 ki	 seni	 leydi	 annene	 geri	 gönderecek,	 tam	 da senin	istediğin	gibi.” </p>
<p class="calibre1">Yeditelli	 Tom	 başıyla	 onayladı.	 “Evet,	 Lord	 Beric	 böyledir,	 Sana	 adaletli	 davranacak, </p>
<p class="calibre1">göreceksin.” </p>
<p class="calibre1">Lord	 Beric	 Dondarrion.	 Arya,	 Harrenhal’dayken	 hem	 Lannisterlar’dan	 hem	 de	 Kanlı</p>
<p class="calibre1">Oyuncular’dan	duyduğu	hikâyeleri	hatırladı.	Lord	Beric,	ormanın	ruhu.	Önce	Sör	Amory	Lorch,	ardından Vargo	Hoat,	iki	kez	de	Yürüyen	Dağ	tarafından	öldürülen	Lord	Beric.	Beni	eve	göndermezse	belki	ben	de öldürürüm	onu,	“Neden	Lord	Beric’i	görmek	zorundayım?”	diye	sordu	sessizce. </p>
<p class="calibre1">“Bütün	soylu	tutsaklarımızı	ona	götürürüz,”	dedi	Anguy. </p>
<p class="calibre1">Tutsak.	 Arya	 ruhunu	 sakinleştirmek	 için	 derin	 bir	 nefes	 aldı,	 Su	 kadar	 sakin.	 Atlarının	 sırtında oturan	haydutlara	baktı	ve	kendi	atının	başını	çevirdi.	Topuklarını	süvari	atının	karnına	vururken,	şimdi, yılan	 kadar	 hızlı,	 diye	 düşündü.	 Yeşilsakal’ın	 ve	 Şanslı	 Jack’in	 arasından	 uçarak	 geçti,	 Gendry’nin kısrağı	yoldan	çekilirken	Arya	bir	an	için	delikanlının	şaşkın	yüzünü	gördü.	Sonra	açık	arazideydi,	hızla ilerliyordu. </p>
<p class="calibre1">Kuzeye	ya	da	güneye,	doğuya	ya	da	batıya,	artık	fark	etmezdi,	Nehirova’ya	giden	yolu	daha	sonra, </p>
<p class="calibre1">haydutlardan	 kurtulduğunda	 bulabilirdi.	 Arya	 iyice	 öne	 eğildi	 ve	 atını	 dörtnala	 kaldırdı.	 Haydutlar arkasından	 küfürler	 ediyor	 ve	 geri	 gelmesi	 için	 bağırıyorlardı.	 Kulağını	 seslere	 tıkadı	 ama	 omzunun üzerinden	arkasına	baktığında	dört	adamın	onu	takip	ettiğini	gördü;	Anguy,	Harwin	ve	Yeşilsakal	yan	yana geliyordu,	 arkasında	 sarı	 cübbesi	 dalgalanan	 Lim	 daha	 gerideydi.	 “Geyik	 kadar	 seri,”	 dedi	 Arya	 atına. </p>
<p class="calibre1">“Şimdi	koş,	koş.” </p>
<p class="calibre1">Yabani	 otlarla	 kaplı	 kahverengi	 tarlalardan,	 bel	 yüksekliğindeki	 otların	 arasından	 ve	 dörtnala koşan	 atının	 rüzgârıyla	 havalanan	 kuru	 yaprak	 yığınlarının	 içinden	 geçti.	 Orman	 solundaydı.	 Ormanda izimi	 kaybettirebilirim.	 Tarlanın	 kenarında	 kuru	 bir	 su	 kanalı	 vardı,	 Arya	 hızını	 hiç	 kesmeden	 kanalın üstünden	 atlayıp	 karağaçların,	 porsukların	 ve	 huşların	 ortasına	 düştü.	 Bir	 an	 için	 arkasına	 baktığında</p>
<p class="calibre1"><a id="p144"></a>Anguy	 ve	 Harwin’in	 hâlâ	 takipte	 olduğunu	 gördü,	 Yeşilsakal	 geride	 kalmıştı	 ve	 Lim	 hiç	 görünmüyordu. </p>
<p class="calibre1">“Daha	hızlı,”	dedi	atına,	“yapabilirsin,	yapabilirsin.	” </p>
<p class="calibre1">İki	karağacın	arasından	geçti	ve	hangi	yüzlerinin	yosun	tuttuğuna	bakmak	için	durmadı	bile.	Çürük</p>
<p class="calibre1">bir	 kütüğün	 üzerinden	 atladı	 ve	 gövdesinden	 sivri	 dallar	 yükselen	 devasa	 bir	 devrik	 ağarın	 etrafından dolaştı.	Önce	yavaşlayıp	sonra	tekrar	hızlanarak	bir	bayırı	tırmandı.	Bayırın	diğer	yüzünden	aşağı	indi. </p>
<p class="calibre1">Atının	 nalları	 çakmaktaşı	 zeminden	 kıvılcımlar	 çıkarıyordu.	 Bayırın	 tepesinde	 arkasına	 baktı.	 Harwin, Anguy’un	 önüne	 geçmişti	 ama	 ikisi	 de	 hızla	 geliyordu.	 İyice	 arkada	 kalan	 Yeşilsakal	 vazgeçmiş	 gibi görünüyordu. </p>
<p class="calibre1">Bir	 akarsu	 yolunu	 kesti.	 Arya,	 kahverengi	 ıslak	 yapraklarla	 bozulmuş	 suyun	 içine	 girdi.	 Karşı kıyıda	sudan	çıkarken	yapraklardan	bazıları	atının	bacaklarına	yapıştı.	Suyun	bu	tarafındaki	çalılar	daha kalındı,	 zemin	 köklerle	 ve	 taşlarla	 doluydu.	 Arya	 yavaşlamak	 zorundaydı	 ama	 hızını	 cesaret	 edebildiği kadar	korudu.	Önüne	başka	bir	bayır	çıktı,	bu	seferki	daha	dikti.	Tırmandı,	tekrar	indi.	Bu	orman	ne	kadar büyük?	diye	merak	etti.	En	hızlı	at	ondaydı,	bunu	biliyordu;	Harrenhal’daki	ahırdan	Roose	Bolton’ın	en iyi	atlarından	birini	çalmıştı	ama	hayvanın	hızı	burada	harcanıyordu.	Tekrar	tarlaları	bulmalıyım.	Bir	yol bulmalıyım.	 Yol	 yerine	 dar	 ve	 engebeli	 bir	 av	 patikası	 buldu	 ama	 bu	 da	 bir	 şey	 sayılırdı.	 Ağaç	 dalları yüzünü	kamçılarken	patika	boyunca	hızla	ilerledi.	Dallardan	biri	başlığına	takılıp	onu	geri	çekti,	Arya	bir an	 için	 yakalandığından	 korktu.	 Arya’nın	 koşusunun	 hiddetinden	 ürken	 bir	 dişi	 tilki	 telaşla	 çalıların arasından	 fırladı.	 Av	 patikası	 Arya’yı	 başka	 bir	 dereye	 götürdü.	 Yoksa	 aynı	 dere	 miydi?	 Arya	 geri	 mi dönmüştü?	Bu	bilmeceyi	çözmeye	vakit	yoktu;	arkasından,	ağaçların	arasında	hızla	ilerleyen	atların	sesi geliyordu.	 Dikenler	 yüzünü	 tırmalıyordu,	 bir	 zamanlar	 Kral	 Topraklarında	 kovaladığı	 kedilerin	 yaptığı gibi.	 Bir	 akçaağacın	 dallarından	 güvercinler	 havalandı,	 Ama	 ağaçlar	 seyreliyordu	 ve	 Arya	 birdenbire onlardan	 kurtuldu,	 Önünde	 geniş	 ve	 düz	 bir	 tarla	 uzanıyordu,	 yabani	 otlarla	 dolu	 arazi	 çiğnenmiş	 ve ıslaktı.	 Arya	 atını	 tekrar	 dörtnala	 kaldırdı.	 Koş	 diye	 düşündü,	 Nehirova	 için	 koş,	 ev	 için	 koş.	 Onları atlatmış	 mıydı?	 Hızlıca	 arkasına	 baktı,	 Harwin	 oradaydı,	 altı	 metre	 kadar	 gerideydi	 ve	 yaklaşıyordu. </p>
<p class="calibre1">Hayır,	diye	düşündü	Arya,	hayır,	yapamaz,	o	yapmamalı,	bu	haksızlık. </p>
<p class="calibre1">Harwin,	 Arya’nın	 yanına	 gelip	 atının	 dizginini	 yakaladığında	 hayvanların	 ikisi	 de	 yorgun	 ve terliydi.	 Arya	 da	 nefes	 nefese	 kalmıştı.	 Dövüşün	 bittiğini	 biliyordu.	 “Bir	 kuzeyli	 gibi	 at	 sürüyorsunuz leydim,”	 dedi	 Harwin	 hayvanları	 durdururken.	 “Halanızda	 böyleydi.	 Leydi	 Lyanna.	 Ama	 hatırlarsanız benim	babam	da	seyis	başıydı.” </p>
<p class="calibre1">Arya’nın	Harwin’e	bakışı	acı	doluydu.	“Senin,	babamın	adamı	olduğunu	sanıyordum.” </p>
<p class="calibre1">“Lord	Eddard	öldü	leydim.	Ben	şimdi	yıldırım	lorduna	ve	kardeşlerime	aidim.” </p>
<p class="calibre1">“Hangi	kardeşler?”	Arya’nın	hatırladığı	kadarıyla	yaşlı	Hullen’in	Harwin’den	başka	oğlu	yoktu. </p>
<p class="calibre1">“Anguy,	 Lim,	 Yediler’in	 Tom’u,	 Jack	 ve	 Yeşilsakal,	 hepsi.	 Ağabeyiniz	 Robb’a	 karşı	 bir	 kinimiz yok	 leydim...	 ama	 onun	 için	 savaşmıyoruz.	 Onun	 kendi	 ordusu	 ve	 önünde	 diz	 çökecek	 kudretli	 lordları var.	Küçük	insanların	bizden	başka	kimsesi	yok.”	İnceleyen	gözlerle	Arya’ya	baktı.	“Ne	demek	istediğimi anlayabiliyor	musunuz?” </p>
<p class="calibre1">“Evet,”	 dedi	 Arya.	 Harwin,	 Robb’un	 adamı	 değildi,	 bunu	 gayet	 iyi	 anlamıştı.	 Ve	 kendisi</p>
<p class="calibre1">Harwin’in	 tutsağıydı.	 Al	 Turta’yla	 kalabilirdim.	 O	 küçük	 tekneyi	 alıp	 Nehirova’ya	 yelken	 açabilirdik, Güvercin’ken	durumu	daha	iyiydi.	Kimse	Güvercin’i	tutsak	almazdı	ya	da	Nan’ı,	Gelincik’i	öksüz	çocuk Arry’yi.	Ben	bir	kurttum,	diye	düşündü,	ama	şimdi	küçük	ve	aptal	bir	leydiyim	yine. </p>
<p class="calibre1">“Şimdi	sorun	çıkarmadan	geri	gelecek	misiniz?”	diye	sordu	Harwin.	“Yoksa	sizi	bağlayıp	atınızın</p>
<p class="calibre1">sırtına	mı	atmalıyım?” </p>
<p class="calibre1">“Sorun	çıkarmadan	geleceğim,”	dedi	Arya	asık	bir	suratla.	Şimdilik. </p>
<p class="calibre1"><b class="calibre3">	</b></p>
<p class="calibre1"><a id="p145"></a><b class="calibre3">SAMWELL</b></p>
<p class="calibre1">Ağlayarak	bir	adım	daha	attı	Sam.	Bu	son	adım,	en	son,	devam	edemem,	yapamam.	Ama	ayakları</p>
<p class="calibre1">tekrar	hareket	etti.	Önce	biri,	sonra	diğeri.	Bir	adım	atıyorlar,	sonra	bir	adım	daha,	diye	düşündü,	bunlar benim	ayaklarım	değil,	başka	birine	aitler,	başka	biri	yürüyor,	ben	olamam. </p>
<p class="calibre1">Aşağı	 baktığında	 karların	 içinde	 tökezleyen	 ayaklarını	 görebiliyordu;	 şekilsiz	 ve	 sarsak	 şeyler. </p>
<p class="calibre1">Çizmelerinin	 eskiden	 siyah	 olduğunu	 hatırlıyor	 gibiydi	 ama	 üstlerine	 yapışıp	 katılaşan	 kar	 yüzün	 den beyaz	ve	şekilsiz	yumrulara	dönüşmüşlerdi	şimdi.	Buzdan	oyulmuş	iki	sakat	ayak	gibi. </p>
<p class="calibre1">Kar	durmayacaktı.	Kar	yığınları	dizlerinin	üstüne	kadar	çıkıyordu	ve	alt	bacakları,	bir	çift	beyaz</p>
<p class="calibre1">baldır	 zırhı	 gibi	 görünen	 ince	 bir	 buz	 tabakasıyla	 kaplıydı.	 Adımları	 sürükleniyordu,	 sendeliyordu. </p>
<p class="calibre1">Sırtında	 taşıdığı	 yük	 yüzünden	 kocaman	 bir	 kambur	 gibi	 görünüyordu	 Sam.	 Ve	 yorgundu,	 çok	 yorgundu. </p>
<p class="calibre1">Devam	edemem,	Anne,	merhamet	et,	yapamam. </p>
<p class="calibre1">Her	dört	ya	da	beş	adımda	bir	aşağı	uzanıp	kılıç	kemerini	çekiştirmek	zorunda	kalıyordu.	Kılıcını</p>
<p class="calibre1">Yumruk’ta	 kaybetmişti	 ama	 kını	 hâlâ	 kemerinden	 sarkıyordu.	 Sam’in	 iki	 bıçağı	 vardı;	 Jon’un	 verdiği ejderhacamı	 hançer	 ve	 etini	 kesmek	 için	 kullandığı	 çelik	 bıçak.	 Bunca	 şey	 ağırlık	 yapıyordu,	 üstelik Sam’in	 göbeği	 o	 kadar	 yuvarlak	 ve	 genişti	 ki,	 çekmeyi	 unuttuğunda	 kemer	 aşağı	 kayıp	 ayak	 bileklerine dolanıyordu,	ne	kadar	sıkı	bağlarsa	bağlasın.	Bir	keresinde	göbeğinin	üstüne	bağlamayı	denemişti	ama	o zaman	 da	 neredeyse	 koltuk	 altına	 kadar	 çıkmıştı	 kemer.	 Grenn,	 Sam’i	 o	 halde	 gördüğünde	 kusana	 dek gülmüştü	ve	Efkârlı	Edd,	“Kılıcını	boynundaki	zincire	asan	bir	adam	tanımıştım	bir	zamanlar,	ayni	böyle. </p>
<p class="calibre1">Bir	gün	tökezleyip	düştü	ve	kılıcın	kabzası	burnuna	girdi,”	demişti. </p>
<p class="calibre1">Sam	 de	 tökezliyordu.	 Karın	 altında	 taşlar	 vardı,	 ağaç	 kökleri	 ve	 bazen	 donmuş	 zeminin	 altında derin	çukurlar.	Kara	Bernarr	çukurlardan	birine	basıp	bileğini	kırmıştı,	üç	gün	önceydi,	belki	de	dört	ya da...	 aslında	 ne	 kadar	 zaman	 olduğunu	 bilmiyordu	 Sam,	 Daha	 sonra	 Lord	 Kumandan,	 Bernarr’ı	 bir	 ata bindirmişti. </p>
<p class="calibre1">Ağlayarak	bir	adım	daha	attı	Sam.	Yürümekten	öte	düşüyordu	sanki,	hiç	durmadan	düşüyordu	ama</p>
<p class="calibre1">asla	 yere	 çarpmıyordu,	 ileri	 doğru	 düşüyordu	 sadece,	 ileri	 doğru.	 Durmak	 zorundayım,	 canım	 çok yanıyor.	 Çok	 üşüdüm	 ve	 yorgunum,	 uyumaya	 ihtiyacım	 var,	 bir	 ateşin	 yanında	 azıcık	 uyumaya	 ve donmamış	bir	parça	yiyeceğe. </p>
<p class="calibre1">Ama	 durursa	 ölürdü.	 Bunu	 biliyordu.	 Bunu	 hepsi	 biliyordu,	 KCri	 kalan	 üç	 beş	 kişi.	 Yumruk’tan kaçtıklarında	elli	kişilerdi,	belki	de	daha	fazla,	ama	bazıları	kaçıp	karın	içinde	kaybolmuş,	yaralılardan birkaçı	da	kanamadan	ölmüştü...	ve	bazen,	arkasından	gelen	bağrışmalar	duyuyordu	Sam,	artçı	kuvvetten, bir	 keresinde	 korkunç	 bir	 çığlık	 da	 duymuştu.	 O	 çığlıktan	 sonra,	 yarı	 donmuş	 ayaklarıyla	 karı tekmeleyerek	olabildiği	kadar	hızlı	koşmuştu,	yirmi	ya	da	otuz	metre	kadar.	Bacakları	daha	güçlü	olsaydı hâlâ	koşuyor	olurdu.	Arkamızdalar,	hâlâ	arkamızdalar,	bizi	teker	teker	alıyorlar. </p>
<p class="calibre1">Ağlayarak	 bir	 adım	 daha	 attı	 Sam.	 O	 kadar	 uzun	 zamandır	 üşüyordu	 ki	 sıcağın	 nasıl	 bir	 şey olduğunu	unutmuştu.	Üç	çift	çorap	giyiyordu.	Koyun	yününden	yapılmış	çift	kat	tuniğinin	altında	iki	kat	iç çamaşırı,	çamaşırlarının	üstünde	onu	örgü	zırhının	soğuk	çeliğinden	koruyan	kaim	dolgulu	bir	içlik	vardı. </p>
<p class="calibre1">Zırhlı	yeleğinin	üstüne	bol	bir	cübbe,	cübbenin	üstüne	üç	kat	kalın	bir	pelerin	giymişti.	Pelerinin	yakasını çenesinin	altında	kemik	bir	düğmeyle	sıkı	sıkı	kapatmıştı,	başlığını	alnından	aşağı	doğru	sarkıtmıştı.	Yün ve	 deriden	 yapılmış	 ince	 eldivenlerinin	 üstüne	 kalın,	 kürk	 kolçaklar	 takmıştı.	 Yüzünün	 alt	 yarısını	 bir kaşkolla	sıkıca	sarmıştı	ve	başına	geçirdiği	yün	astarlı	dar	başlığı	kulaklarının	üstüne	kadar	çekmişti.	Ve soğuk	 hâlâ	 içine	 işliyordu.	 Özellikle	 ayaklarına.	 Artık	 ayaklarını	 hissedemiyordu	 bile,	 ama	 daha	 dün	 o</p>
<p class="calibre1"><a id="p146"></a>kadar	çok	acıyorlardı	ki,	değil	yürümek	üstlerine	basmaya	zor	dayanıyordu	Sam.	Her	adımda	çığlık	atmak istiyordu.	 Bu	 dün	 müydü?	 Hatırlayamıyordu.	 Yumruk’tan	 beri	 hiç	 uyumamıştı,	 borudan	 bu	 yana	 bir	 kez bile	uyumamıştı.	Meğerki	yürürken	uyumuş	olsun.	İnsan	uyurken	yürüyebilir	miydi?	Sam	bilmiyordu	ya	da unutmuştu. </p>
<p class="calibre1">Ağlayarak	 bir	 adım	 daha	 attı	 Sam.	 Karlar	 döne	 döne	 etrafına	 düşüyordu;	 bazen	 beyaz,	 bazen	 de siyah	 bir	 gökyüzünden	 ama	 günden	 ve	 geceden	 kalan	 tek	 şey	 kardı.	 Sam’in	 omuzlarındaki	 ikinci	 bir pelerin	 gibiydi	 kar,	 sırtındaki	 heybenin	 üstünde	 biriki-yor,	 yükünü	 daha	 ağır,	 daha	 katlanılmaz	 hale getiriyordu.	 Şam’ın	 beli	 tahammülü	 imkânsız	 şekilde	 ağrıyordu;	 biri	 oraya	 bir	 bıçıık	 sokmuştu	 sanki	 ve Sam’in	 her	 adımında	 ileri	 geri	 hareket	 ettirip	 duruyordu.	 Omuzları	 zırhının	 ağırlığıyla	 kıvranıyordu. </p>
<p class="calibre1">Zırhını	 çıkarabilmek	 için	 her	 şeyi	 verirdi	 Sam	 ama	 bunu	 yapmaya	 kor-kuyordu.	 Zırhına	 ulaşmak	 için cübbesini	ve	pelerinini	çıkarmam	gerekirdi	ve	o	zaman	soğuk	onu	alırdı. </p>
<p class="calibre1">Daha	 güçlü	 olsaydım...	 ama	 değildi	 ve	 bunu	 dilemek	 işe	 yaramıyordu.	 Sam	 güçsüzdü,	 şişmandı, çok	şişmandı,	kendi	ağırlığını	bile	zor	taşıyordu,	zırh	onun	için	çok	fazlaydı.	Teniyle	çeliğin	arasındaki kat	 kat	 kumaşa	 rağmen	 zırhı	 omuzlarını	 yüzüyordu	 sanki.	 Sam’ın	 yapabildiği	 tek	 şey	 ağlamaktı	 ve ağladığında	gözyaşları	yanaklarında	donuyordu. </p>
<p class="calibre1">Ağlayarak	bir	adım	daha	attı.	Ayağını	bastığı	yerlerdeki	buzlar	kırılmasa	hareket	ettiğinin	farkına bile	varmazdı	Sam.	Sağda	ve	solda,	sessiz	ağaçların	arasından	yarı	görünen	meşaleler,	yağan	karın	içinde belli	 belirsiz	 turuncu	 halelere	 dönüşmüştü.	 Sam	 kafasını	 çevirdiğinde	 onları	 görebiliyordu;	 ormanın içinde	sessizce	kayıyor,	ileri	geri,	öne	arkaya	sallanarak	hareket	ediyorlardı.	Yağlı	Ayı’nın	ateş	çemberi, diye	 hatırlattı	 kendine	 ve	 ondan	 uzaklaşacakların	 ızdırabı.	 Yürürken	 önündeki	 meşaleleri	 kovalıyormuş</p>
<p class="calibre1">gibiydi	 ama	 meşalelerin	 de	 bacakları	 vardı;	 onunkilerden	 daha	 uzun,	 daha	 güçlü	 bacaklar,	 onları	 asla yakalayamazdı. </p>
<p class="calibre1">Sam;	 kafilenin	 en	 önünde,	 karanlığın	 cenderesinde	 yürümek	 anlamına	 geldiği	 halde,	 meşale</p>
<p class="calibre1">taşıyıcılardan	 biri	 olmak	 için	 yalvarmıştı	 dün.	 Ateşi	 istiyordu,	 ateşi	 düşlüyordu.	 Ateşim	 olsaydı üşümezdim.	 Ama	 biri,	 en	 başta	 zaten	 bir	 meşalesi	 olduğunu	 ama	 onu	 kara	 düşürüp	 ateşi	 söndürdüğünü hatırlatmıştı	 Sam’e.	 Sam	 herhangi	 bir	 meşaleyi	 düşürdüğünü	 hatırlamıyordu	 ama	 doğru	 uluduğunu düşündü.	 Kolunu	 uzun	 süre	 yukarıda	 tutamayacak	 kadın	 güçsüzdü.	 Meşaleyi	 hatırlatan	 Edd	 miydi	 yoksa Grenn	mi?	Sanı	bunu	da	hatırlamıyordu.	Şişman,	güçsüz,	işe	yaramaz,	artık	aklım	bile	donuyor.	Bir	adım daha	attı. </p>
<p class="calibre1">Ağzının	 ve	 burnunun	 üstüne	 sardığı	 kaşkol	 sümükle	 kaplıydı	 ve	 öyle	 katılaşmıştı	 ki	 Sam	 bezin donarak	yüzüne	yapışmış	olduğundan	korktu.	Nefes	almak	bile	zordu.	Hava	öyle	soğuktu	ki	nefes	almak can	yakıyordu.	Donmuş	maskesinin	altından,	“Anne	merhamet	et,”	diye	mırıldandı	boğuk,	pürüzlü	sesiyle. </p>
<p class="calibre1">“Anne	 merhamet	 et,	 Anne	 merhamet	 et,	 Anne	 merhamet	 et.”	 Her	 yakarışta,	 bacaklarını	 karın	 içinde sürükleyerek	bir	adım	daha	attı.	Anne	merhamet	et,	Anne	merhamet	et,	Anne	merhamet	et,	Anne	merhamet et.” </p>
<p class="calibre1">Kendi	 annesi	 bin	 fersah	 uzakta,	 güneydeydi.	 Kız	 kardeşleri	 ve	 erkek	 kardeşi	 küçük	 Dickon’la birlikte	Boynuz	Tepe’deki	kalede	güvendeydi.	Annem	beni	duyamaz,	Yukarıdaki	Anne	ne	kadar	duyarsa, </p>
<p class="calibre1">Anne	 merhametliydi,	 bütün	 rahipler	 bu	 konuda	 hemfikirdi	 ama	 Yedi’nin	 Sur’un	 ötesinde	 gücü	 yoktu. </p>
<p class="calibre1">Burada	 eski	 tanrıların	 hükmü	 geçiyordu;	 ağaçların,	 kurtların	 ve	 karın	 isimsiz	 tanrılarının.	 “Merhamet edin,”	 diye	 fısıldadı	 Sam	 dinleyen	 her	 neyse	 ona,	 eski	 ya	 da	 yeni	 tanrılara,	 hatta	 şeytanlara,	 “ah, merhamet,	bana	merhamet	edin,	bana	merhamet	edin.” </p>
<p class="calibre1">Maslyn	 merhamet	 için	 ağladı.	 Sam	 bunu	 neden	 hatırlamıştı	 şimdi?	 Hatırlamak	 istediği	 bir	 şey değildi.	 Adam	 kılıcını	 düşürerek	 geriye	 sendelemişti,	 yalvarıyordu,	 teslim	 oluyordu,	 hatta	 eldivenini çıkarıp	çelik	bir	eldivenmişçesine	ölü	yaratığın	önüne	atmıştı.	Yaratık	onu	boğazından	yakalayıp	havaya kaldırdığında	ve	neredeyse	kafasını	kopardığında	hâlâ	merhamet	için	inliyordu	Maslyn.	Ölülerin	içinde</p>
<p class="calibre1"><a id="p147"></a>hiç	 merhamet	 kalmamış	 ve	 Ötekiler...	 hayır,	 bunu	 düşünmemeliyim,	 düşünme,	 hatırlama,	 sadece	 yürü, sadece	yürü,	sadece	yürü. </p>
<p class="calibre1">Ağlayarak	bir	adım	daha	attı	Sam. </p>
<p class="calibre1">Buz	 tabakasının	 altındaki	 bir	 kök,	 başparmağını	 yakaladı	 ve	 Sam	 tek	 dizinin	 üstüne	 düştü,	 öyle şiddetli	düşmüştü	ki	dilini	ısırdı.	Ağzındaki	kanın	tadını	alabiliyordu,	Yumruk’tan	beri	tattığı	her	şeyden daha	ılıktı	kan.	Bu	sonum,	diye	düşündü.	Düşmüştü	ve	tekrar	kalkacak	gücü	bulamıyordu.	Bir	ağaç	dalına uzandı,	 dalı	 sımsıkı	 kavradı,	 kendini	 yukarı	 çekmeye	 çalıştı	 ama	 kaskatı	 kesilmiş	 bacakları	 bedenini desteklemiyordu.	Örgü	zırh	çok	ağırdı	ve	Sam	çok	şişmandı,	çok	güçsüzdü,	çok	yorgundu. </p>
<p class="calibre1">“Ayağa	kalk	domuzcuk,”	dedi	biri,	Sam’in	yanından	geçerken	ama	Sam	umursamadı.	Burada	karın</p>
<p class="calibre1">içinde	 uzanacağım	 ve	 gözlerimi	 kapatacağım.	 Burada	 ölmek	 çok	 da	 kötü	 olmazdı.	 Bundan	 daha	 çok üşümesi	 mümkün	 değildi,	 bir	 süre	 sonra	 belindeki	 ağrıyı	 ve	 omuzlarındaki	 korkunç	 acıyı	 da hissetmeyecekti,	 tıpkı	 ayaklarım	 hissetmediği	 gibi,	 ilk	 ölen	 ben	 olmayacağım,	 ben	 olduğumu söyleyemezler.	 Yumruk’ta	 yüzlerce	 adam	 ölmüştü,	 hepsi	 Sam’in	 etrafında	 ölmüştü,	 daha	 sonra	 daha fazlası	da	ölmüştü,	Sam	onları	görmüştü,	Titreyerek	tuttuğu	dalı	bıraktı,	rahatça	karlara	uzandı.	Kar	soğuk ve	 ıslaktı,	 biliyordu	 ama	 onca	 giysinin	 üstünden	 hissetmiyordu,	 Kar	 taneleri	 karnına,	 göğsüne	 ve	 göz kapaklarına	düşerken	beyaz	gökyüzüne	baktı.	Kar,	kalın	ve	beyaz	bir	battaniye	gibi	üstümü	örtecek.	Karın altı	 sıcak	 olacak.	 Eğer	 benim	 hakkımda	 konuşurlarsa,	 Gece	 Nöbetçilerinin	 adamı	 olarak	 öldüğümü söylemek	 zorunda	 kalacaklar,	 Yaptım.	 Yaptım.	 Görevimi	 yerine	 getirdim.	 Kimse	 yeminimi	 bozduğumu söyleyemez.	Şişmanım,	güçsüzüm,	bir	korkağım	ama	görevimi	yerine	getirdim. </p>
<p class="calibre1">Sam	kuzgunlardan	sorumluydu.	Onu	bu	yüzden	yanlarında	getirmişlerdi.	Sam	gelmek	istememişti, </p>
<p class="calibre1">bunu	 onlara	 da	 söylemişti,	 onlara	 nasıl	 büyük	 bir	 korkak	 olduğunu	 söylemişti.	 Ama	 Üstat	 Aemon	 çok yaşlıydı,	 üstelik	 kördü,	 kuzgunlarla	 ilgilenmesi	 için	 Sam’i	 göndermek	 zorundalardı.	 Yumruk’ta	 kamp kurduklarında,	 Lord	 Kumandan,	 Sam’e	 emirlerini	 vermişti.	 “Sen	 bir	 savaşçı	 değilsin.	 Bunu	 ikimiz	 de biliyoruz	 evlat.	 Olur	 da	 saldırıya	 uğrarsak	 aksini	 ispat	 etmeye	 çalışma,	 sadece	 ayak	 altında	 dolaşmış</p>
<p class="calibre1">olursun,	Senin	işin	mesaj	yollamak.	Mektubun	ne	söylemesi	gerektiğini	sormak	için	bana	gelme.	Kendin yaz	ve	hem	Kara	Kale’ye	hem	de	Gölge	Kule’ye	birer	kuş	gönder.”	Yaşlı	ayı	eldivenli	parmağını	Sam’e doğrultmuştu.	 “Korkudan	 üstünü	 pisletsen	 umrumda	 değil,	 binlerce	 yabanıl	 duvarları	 aşıp	 kanını	 içmek için	 uluyarak	 gelse	 umrumda	 değil,	 o	 kuşları	 göndereceksin,	 aksi	 takdirde,	 ye-min	 ederim	 ki	 seni	 yedi cehennemin	her	birinde	arar	bulurum	ve	o						kuşları	göndermediğine	pişman	ederim.”	Mormont’un	kendi kuzgunu	başını	yukarı	aşağı	sallayıp	bağırmıştı,	“Pişman,	pişman,	pişman.” </p>
<p class="calibre1">Sam	 pişmandı;	 daha	 cesur	 ya	 da	 daha	 güçlü	 olamadığı	 için,	 adam	 gibi	 kılıç	 kullanamadığı	 için, babasına	daha	iyi	bir	evlat,	kızlara	ve	kardeşi	Dickon’a	daha	iyi	bir	ağabey	olamadığı	için.	Öldüğü	için pişmandı	ama	Yumruk’ta	çok	daha	iyi	adamlar	ölmüştü,	onun	gibi	şişman	ve	cırlak	oğlanlar	değil.	Yaşlı Ayı	cehennemlerde	onu	aramak	zorunda	kalmayacaktı	en	azından.	Kuşları	gönderdim.	En	azından	bu	işi</p>
<p class="calibre1">doğru	 yaptım.	 Mesajları	 vaktinden	 önce	 yazmıştı,	 İlk	 İnsanlar’ın	 Yumruğu’nun	 saldırıya	 uğradığını söyleyen	 kısa	 ve	 öz	 mesajlar.	 Sonra	 onları,	 asla	 göndermek	 zorunda	 kalmayacağını	 umarak	 parşömen kesesine	saklamıştı. </p>
<p class="calibre1">Borular	 öttüğünde	 Sam	 uyuyordu.	 Önce	 rüya	 gördüğünü	 düşünmüştü	 ama	 gözlerini	 açtığında	 kar yağıyordu,	 kara	 kardeşler	 yaylarını	 ve	 kılıçlarını	 alarak	 çemberduvara	 doğru	 koşuyordu.	 Saın’in yakınındaki	 tek	 kişi	 Chett’ti;	 çıbanlarla	 dolu	 yüzü	 ve	 boğazındaki	 büyük	 yağ	 bezesiyle	 Üstat	 Aemon’ın eski	 kâhyası.	 Üçüncü	 ötüş	 ağaçların	 arasından	 inleyerek	 geldiğinde,	 Sam	 daha	 önce	 hiçbir	 adamın yüzünde	görmediği	bir	korku	görmüştü	Chett’in	yüzünde.	“Kuşları	salmama	yardım	et,”	diye	yalvarmıştı adama	ama	eski	kâhya	elinde	hançeriyle	dönüp	koşmaya	başlamıştı.	Kö-peklerle	ilgilenmesi	gerek,	diye hatırlamıştı	Sam.	Lord	Kumandan	büyük	ihtimalle	ona	da	bazı	emirler	vermişti. </p>
<p class="calibre1">Sam	 korkudan	 ve	 soğuktan	 titriyordu,	 eldivenlerin	 içindeki	 elleri	 katılaşmıştı	 ama	 parşömen</p>
<p class="calibre1"><a id="p148"></a>kesesini	 bulup	 yazdığı	 mesajlan	 çıkarmayı	 başarmıştı.	 Kuzgunlar	 öfkeyle	 ciyaklıyordu.	 Kara	 Kale kafesini	 açtığında	 kuzgunlardan	 biri	 Sam’in	 yüzüne	 uçmuştu.	 Sam	 birini	 yakalamadan	 önce	 iki	 kuzgun daha	 kaçmıştı.	 Yakaladığı	 kuzgun,	 gagasıyla	 Sam’in	 eldivenini	 delmiş	 ve	 elini	 kanatmıştı	 ama	 Sam	 bir şekilde,	 küçük	 parşömen	 rulosunu	 kuşun	 ayağına	 bağlayacak	 kadar	 dayanmıştı.	 O	 esnada	 savaş	 borusu susmuştu	 ama	 Yumruk	 çelik	 sesleriyle	 ve	 bağırılan	 emirlerle	 çınlıyordu,	 demişti	 Sam	 kuzgunu	 havaya fırlatırken. </p>
<p class="calibre1">Gölge	 Kule	 kafesindeki	 kuşlar	 öyle	 delice	 çığlıklar	 atıp	 çırpmıyorlardı	 ki	 Sam	 kafesin	 kapağını açmaya	korkmuştu	ama	yine	de	zorlamıştı	kendini.	Bu	kez	kaçan	ilk	kuzgunu	yakalamıştı.	Kuzgun,	bir	an sonra,	ayağında	saldırının	haberiyle	birlikte	yağan	karın	arasından	gökyüzüne	tırmanıyordu. </p>
<p class="calibre1">Görevini	 tamamladığında	 korkak	 ve	 beceriksiz	 parmaklarıyla	 giyinmeye	 devam	 etmişti	 Sam; </p>
<p class="calibre1">başlığını	 takmış,	 cübbesini	 ve	 pelerinini	 giymiş,	 kılıç	 kemerini	 bağlamıştı,	 düşmemesi	 için	 gerçekten sımsıkı	 bağlamıştı.	 Sonra	 heybesini	 bulup	 içine	 eşyalarını	 tıkıştırmıştı;	 yedek	 iç	 çamaşırlarını	 ve	 kuru çoraplarını,	 Jon’un	 verdiği	 ejderhacamından	 ok	 ve	 mızrak	 uçlarını,	 eski	 boruyu,	 şömenleri,	 mürekkebi, kalemleri,	çizdiği	haritaları	ve	Sur’dan	beri	sakladığı	kaya	kadar	sert	sarımsaklı	sosisi.	Heybenin	ağzını sıkıca	bağlayıp	sırtına	atmıştı.	Lord	Kumandan	çemberduvara	koşturmamam	gerektiğini	söylemişti,	diye hatırlamıştı,	 ama	 koşturarak	 ona	 gitmememi	 de	 söylemişti.	 Sam	 derin	 bir	 nefes	 almış	 ve	 şimdi	 ne yapacağını	bilmediğini	fark	etmişti. </p>
<p class="calibre1">Daireler	 çizerek	 dönüp	 durduğunu	 hatırlıyordu	 Sam,	 kaybolmuştu,	 korku	 her	 zaman	 olduğu	 gibi içinde	 büyüyordu.	 Havlayan	 köpekler	 ve	 kişneyen	 atlar	 vardı	 ama	 karın	 yumuşattığı	 scslci	 uzaktan geliyormuş	gibi	duyuluyordu.	Sam	üç	metreden	ilerisini	göremiyordu,	tepenin	zirvesini	çevreleyen	alçak taş	 duvar	 boyunca	 yanan	 meşaleler	 bile	 görünmüyordu.	 Meşaleler	 sönmüş	 olabilir	 mi?	 Bunu	 düşünmek bile	çok	korkunçtu.	Boru	üç	kez	uzun	uzun	ötmüştü,	üç	uzun	ötüş	Ötekiler	anlamına	geliyordu.	Ormanın	ak yürüyenleri,	soğuk	gölgeler,	Sam’i	henüz	bir	çocukken	titretip	ağlatan	hikâyelerin	canavarları,	devasa	buz örümceklerini	süren	kana	susamış	yaratıklar... </p>
<p class="calibre1">Sam	 tuhaf	 bir	 şekilde	 kılıcını	 çekmiş,	 karın	 içinde	 ağır	 ağır	 yürümeye	 başlamıştı.	 Bir	 köpek havlayarak	yanından	geçmişti	ve	Sam,	Gölge	Kule’den	birkaç	adam	görmüştü;	uzun	baltalar	ve	iki	buçuk metrelik	 mızraklar	 taşıyan	 sakallı	 iri	 kardeşler.	 Onların	 yanında	 kendini	 daha	 güvende	 hisedecekti,	 bu yüzden	 duvara	 doğru	 giden	 adamları	 takip	 etmişti.	 Taş	 çemberin	 üstünde	 yanan	 meşaleleri	 gördüğünde rahatlayarak	ürpermişti. </p>
<p class="calibre1">Kara	 kardeşler,	 ellerinde	 kılıçlar	 ve	 mızraklarla	 birlikte	 düşen	 karı	 izliyorlardı,	 bekliyorlardı. </p>
<p class="calibre1">Karla	 lekelenmiş	 bir	 miğfer	 giyen	 Sör	 Mallador	 Locke	 atının	 sırtında	 Sam’in	 önünden	 geçmişti.	 Sam, diğer	 adamların	 epey	 arkasında	 durmuş,	 Grenn’i	 ya	 du	 Efkârlı	 Edd’i	 aramıştı.	 Ölmek	 zorundaysam bırakın	 arkadaşlarımın	 yanında	 öleyim,	 diye	 düşündüğünü	 hatırlıyordu	 şimdi.	 Ama	 etrafındaki	 herkes yabancıydı,	Blane	isimli	bir	korucunun	emrindeki	Gölge	Kule	adamlarıydı. </p>
<p class="calibre1">Bir	korucunun,	“işte	geliyorlar,”	dediğini	duymuştu	Sam. </p>
<p class="calibre1">“Tak,”	demişti	Blane;	yirmi	ok,	bir	o	kadar	sadaktan	çıkmış	ve	bir	o	kadar	yaya	takılmıştı. </p>
<p class="calibre1">“Tanrılar	merhamet	edin,	yüzlercesi	var,”	demişti	bir	ses	hafifçe. </p>
<p class="calibre1">“Çek,”	demişti	Blane.	Ardından,	“Tut.”	Sam	göremiyordu,	görmek	de	istemiyordu.	Bir	şey,	kaygan</p>
<p class="calibre1">yamacı	tırmanarak	karların	içinden	gelirken,	Nöbet’in	adamları	oklarını	kulaklarına	kadar	çekmiş	halde meşalelerinin	arkasında	bekliyordu.	“Tut,”	demişti	Blane	tekrar.	Ve	sonra,	“Bırak.” </p>
<p class="calibre1">Oklar	fısıldayarak	uçmuştu. </p>
<p class="calibre1">Çemberduvardaki	 adamlardan	 kulak	 tırmalayan	 tezahüratlar	 yükselmişti	 ama	 sesler	 çabucak</p>
<p class="calibre1">susmuştu.	 “Durmuyorlar	 lordum,”	 demişti	 bir	 adam	 Blane’e.	 Bir	 diğeri,	 “Bakın,	 ağaçların	 oradan	 daha fazlası	 geliyor!”	 diye	 bağırmıştı.	 Başka	 biri,	 “Tanrılar	 merhamet	 edin,	 emekliyorlar.	 Neredeyse buradalar,	 üstümüzdeler!”	 Sam	 o	 esnada	 geri	 çekilmeye	 başlamıştı,	 rüzgârın	 savurduğu	 bir	 yaprak	 gibi</p>
<p class="calibre1"><a id="p149"></a>titriyordu,	soğuktan	olduğu	kadar	korkudan.	O	gece	çok	soğuktu.	Şimdikinden	bile	soğuktu.	Kar	neredeyse ılık.	Şimdi	kendimi	daha	iyi	hissediyorum.	Biraz	dinlenmeye	ihtiyacım	vardı	sadece.	Belki	kısa	bir	süre içinde	tekrar	yürüyecek	kadar	güçlü	olurum.	Kısa	bir	süre	içinde. </p>
<p class="calibre1">Başının	yanından	bir	at	geçti;	yelesi	karla	kaplı,	toynakları	buz	tutmuş,	tüylü,	gri	bir	hayvan.	Sam atın	gelip	geçişini	izledi.	Düşenn	kar	tanelerinin	arasında,	siyahlı	bir	adam	tarafından	yürütülen	başka	bir at	 belirdi.	 Adam,	 yoluna	 çıkan	 Sam’i	 gördüğünde	 küfrederek	 hayvanı	 çevirdi	 ve	 Sam’in	 etrafından dolaştırdı.	 Bir	 atım	 olsaydı	 keşke,	 diye	 düşündü	 Sam.	 Bir	 atım	 olsaydı	 yola	 devam	 edebilirdim. </p>
<p class="calibre1">Oturabilirdim,	hatta	eyerin	üstünde	uyuyabilirdim	biraz.	Ama	atlarının	çoğu	Yumruk’ta	kaybolmuştu,	geri kalanlar	 da	 yiyecekleri,	 meşaleleri	 ve	 yaralıları	 taşıyordu.	 Sam	 yaralı	 değildi.	 Yalnızca	 şişman	 ve güçsüz,	Yedi	Krallıktaki	en	büyük	korkak	aynı	zamanda. </p>
<p class="calibre1">Sam	 tam	 bir	 ödlekti.	 Babası	 Lord	 Randyll	 her	 zaman	 bunu	 söylerdi	 ve	 haklıydı.	 Sam	 onun vârisiydi	 ama	 bu	 onura	 asla	 layık	 olamamıştı,	 Lord	 Randyll	 bu	 yüzden	 Sur’a	 göndermişti	 onu,	 Tarly arazileri,	kalesi	ve	Boynuz	Tepe	lordlarını	yüzyıllardır	gururlandıran	büyük	kılıç	Yürekfelaketi,	Sam’in kardeşi	Dickon'a	kalacaktı.	Dickon,	Sur’un	ötesinde	bir	yerde	karların	içinde	ölen	ağabeyi	için	gözyaşı dökecek	 miydi	 acaba?	 Neden	 döksün	 ki?	 Bir	 ödleğin	 ardından	 gözyaşı	 dökmeye	 değmez.	 Babası	 bu kadarını	defalarca	söylemişti	annesine.	Yaşlı	Ayı	da	biliyordu	bunu. </p>
<p class="calibre1">Yumruk’taki	o	gece,	Lord	Kumandan	atının	sırtında	birden	bire	ortaya	çıkmış,	“Ateş	okları,”	diye</p>
<p class="calibre1">bağırmıştı.	“Onlara	alev	verin.”	Daha	sonra	gaklayan	Sam’i	fark	etmişti	adam.	“Tarly!	Git	buradan!	Senin yerin	kuzgunların	yanı.” </p>
<p class="calibre1">“Ben...	ben...	ben	mesajları	gönderdim.” </p>
<p class="calibre1">“Güzel.”	Mormont’un	omzundaki	kuzgun	tekrar	etmişti,	“Güzel,	güzel." </p>
<p class="calibre1">Lord	 Kumandan	 kürklerinin	 ve	 zırhının	 içinde	 devasa	 görünüyordu.	 Siyah	 miğferinin	 göz</p>
<p class="calibre1">deliklerinin	arkasındaki	bakışları	alev	alevdi.	“Burada	ayakaltında	duruyorsun.	Kafeslerine	geri	dön.	Bir mesaj	daha	göndermem	gerekirse	önce	seni	bulmak	zorunda	kalmak	istemiyorum.	Kuşları	hazır	tut.”	Yaşlı adam	yanıl	beklemeden	atını	çevirip	çembere	doğru	koşturmuştu,	“Ateş,	onlara	ateş	verin!” </p>
<p class="calibre1">İki	 kez	 söylenmesine	 gerek	 yoktu,	 bacaklarının	 izin	 verdiği	 ölçüde	 hızlı	 yürüyerek	 kuşlarının yanına	 dönmüştü	 Sam.	 Mesajlan	 önceden	 yazmalıyım,	 diye	 düşünmüştü,	 böylece	 kuşları	 gerektiği	 kadar hızlı	gönderebiliriz.	Donmuş	mürekkebi	ısıtmak	için	küçük	bir	ateş	yakmak,	alması	gerekendan	fazla	vakit almıştı.	Sam,	parşömenleri	ve	kalemi	alarak	ateşin	yanındaki	bir	kayaya	oturmuş	ve	mesajlarını	yazmıştı. </p>
<p class="calibre1">Thoren	 Smallwood’un	 sesi,	 “Tak,	 çek...	 bırak,”	 komutları	 verirken,	 soğuğun	 ve	 karın	 ortasında saldırıya	 uğradık	 ama	 onları	 ateş	 oklarıyla	 geri	 püskürttük,	 yazmıştı	 Sam.	 Okların	 uçarken	 çıkardığı sesler	bir	annenin	duaları	kadar	tatlıydı.	“Yanın,	sizi	ölü	piçler,	yanın	diye	bağırıyordu	Dywen.	Kardeşler tezahürat	yapıp	küfür	ediyorlardı.	Herkes	güvende,	yazmıştı	Sam.	İlk	İnsanlar’ın	Yumruğu’nda	kalıyoruz. </p>
<p class="calibre1">Diğerlerinin	ondan	daha	iyi	okçular	olmasını	ummuştu, </p>
<p class="calibre1">O	notu	bir	kenara	bırakıp	bir	başka	boş	parşömen	aramıştı, </p>
<p class="calibre1">Kiri,	 “Hâlâ	 geliyorlar,”	 diye	 bağırdığında,	 Yumruktaki	 mücadele	 yoğun	 kar	 yağışının	 altında devam	 ediyor,	 yazmıştı.	 Sonuç	 belirsiz.	 "Mızraklar,”	 demişti	 biri,	 Sör	 Mallador	 olabilirdi	 ama	 Sam bunun	 üstüne	 yemin	 edemezdi.	 Ölü	 yaratıklar	 Yumrukta	 bize	 saldırdı,	 karın	 ortasında,	 ama	 onları	 ateşle geri	ittik.	Tipi	halinde	yağan	karın	arasından	Sam’in	bütün	görebildiği,	kampın	ortasındaki	büyük	atcş	ve ateşin	etrafında	huzursuzca	 dolanan	atlı	adamlardı.	 Yedek	kuvvet.	Sam	 biliyordu.	Çemberduvarı	aşacak her	 şeyi	 ezmek	 üzere	 hazır	 bekliyorlardı.	 Kılıç	 yerine	 meşalelerle	 silahlanmışlardı	 ve	 onları	 ateşte tutuşturuyorlardı. </p>
<p class="calibre1">Yumruk’un	kuzey	yüzünden	gelen	bağrışmaları	duyduğunda,	her	yanda	ölü	yaratıklar	var,	yazmıştı</p>
<p class="calibre1">Sam.	Kuzeyden	ve	güneyden	aynı	mla	geliyorlar.	Mızraklar	ve	kılıçlar	onları	durdurmuyor,	yalnızca	ateş. </p>
<p class="calibre1">Gecenin	 içinde,	 “Bırak,	 bırak,	 bırak,”	 diye	 bağırmıştı	 bir	 ses.	 Bir	 diğeri,	 “Kahrolası,	 çok	 büyük,”	 diye</p>
<p class="calibre1"><a id="p150"></a>inlemişti.	 “Bir	 dev!”	 demiş-ti	 üçüncü	 bir	 ses.	 “Bir	 ayı,	 bir	 ayı!”	 diye	 ısrar	 etmişti	 dördüncünü.	 Bir	 at kişnemişti	ve	tazılar	havlamaya	başlamıştı,	o	kadar	çok	bağrışma	vardı	ki	Sam	sesleri	ayırt	edemiyordu artık.	 Daha	 hızlı	 yazmıştı,	 not	 üstüne	 not.	 Ölü	 yabanıllar,	 bir	 dev,	 bir	 ayı	 da	 olabilir,	 ilstümüzdeler,	 her yandalar.	Ahşaba	vuran	çeliğin	sesini	duymuştu	vc	bunun	tek	anlamı	olabilirdi.	Yaratıklar	çemberduvarı aşmıştı.	 Kampın	 içinde	 mücadele.	 Bir	 düzine	 atlı	 kardeş	 Sam’in	 yanından	 geçip	 doğu	 duvarına	 doğru gitmişti,	 her	 atlının	 elinde,	 üzerinden	 alevler	 akan	 odun	 parçaları	 vardı.	 Lord	 Kumandan	 onları	 ateşle kar-alıyor.	 Kazandık.	 Kazanıyoruz.	 Durumumuzu	 koruyoruz.	 Yolumuzu	 temizliyoruz	 ve	 Sur”a	 geri çekiliyoruz.	Yumruk’ta	kapana	kısıldık,	sıkıştık. </p>
<p class="calibre1">Gölge	 Kule’nin	 adamlarından	 biri	 karanlığın	 içinden	 yalpalayarak	 gelmiş	 ve	 Sam’in	 ayaklarının dibine	düşmüştü.	Ölmeden	önce	ateşin	bir	adım	yakınına	kıvrılmıştı.	Kaybettik,	yazmıştı	Sam,	mücadeleyi kaybettik.	Hepimiz	kaybolduk. </p>
<p class="calibre1">Neden	 Yumruk’taki	 mücadeleyi	 hatırlamalıydı	 ki?	 Hatırlamak	 istemiyordu.	 Bunu	 değil.	 Annesini hatırlamaya	 çalıştı	 ya	 da	 küçük	 kardeşi	 Talla’yı	 veya	 Craster	 Kalesi’ndeki	 Şebboy	 isimli	 kızı.	 Biri omzunu	sarsıyordu.	“Kalk,”	dedi	bir	ses.	“Sam,	burada	uyuyamazsın.	Kalk	ve	yürümeye	devam	et.” </p>
<p class="calibre1">Uyumuyordum	 hatırlıyordum.	 “Git	 buradan,”	 dedi	 Sam,	 kelimeleri	 soğukta	 donuyordu.	 “Ben</p>
<p class="calibre1">iyiyim.	Dinlenmek	istiyorum.”	“Kalk.”	Grenn’in	sesi	sert	ve	pürüzlüydü.	Sam’in	üzerine	eğildi,	siyahları kar	yüzünden	kıtır	kıtır	olmuştu.	“Dinlenmek	yok,	Yaşlı	Ayı	söyledi.	Ölürsün.” </p>
<p class="calibre1">“Grenn.”	 Sam	 gülümsedi.	 “Hayır,	 gerçekten,	 ben	 burada	 iyiyim.	 Sen	 devam	 et.	 Seni	 sonra</p>
<p class="calibre1">yakalarım,	biraz	daha	dinlendikten	sonra.” </p>
<p class="calibre1">“Hayır.”	 Grenn’in	 kahverengi	 gür	 sakalları	 ağzının	 çevresinde	 donmuştu.	 Sakalları	 onu	 yaşlı	 bir adam	gibi	gösteriyordu.	“Donarsın	ya	da	Ötekiler	seni	yakalar.	Sam,	kalkl” </p>
<p class="calibre1">Sur’dan	ayrılmadan	bir	gece	önce	Pyp’in	de	Grenn’le	böyle	dalga	geçtiğini	hatırladı	Sam.	Çocuk</p>
<p class="calibre1">gülümsemiş,	 Grenn’in	 keşif	 gezisi	 için	 iyi	 bir	 seçim	 olduğunu,	 çünkü	 korkmayı	 akıl	 edemeyecek	 kadar aptal	 olduğunu	 söylemişti.	 Grenn,	 Pyp’in	 ne	 söylediğini	 anlayana	 kadar	 ateşli	 bir	 şekilde	 itiraz	 etmişti. </p>
<p class="calibre1">Grenn	 tıknaz,	 kaim	 boyunlu	 ve	 güçlüydü,	 -Sör	 Alliser	 Thorne	 ona	 “Yaban	 Öküzü”	 diyordu,	 Sam’e	 “Sör Domuzcuk”,	 Jon’a	 “Lord	 Kar”	 dediği	 gibi-	 ama	 Sam’e	 her	 zaman	 gayet	 nazik	 davranmıştı.	 Ama	 Jon yüzündendi.	 Jon	 olmasa	 hiçbiri	 benden	 hoşlanmazdı.	 Ve	 Jon	 yoktu	 şimdi,	 Qhorin	 Yarımel’le	 birlikte Çığlık	 Geçidi’nde	 kaybolmuştu,	 büyük	 ihtimalle	 ölmüştü.	 Sam	 arkadaşı	 için	 ağlardı	 ama	 o	yaşlar	 da yanaklarında	donardı,	üstelik	gözlerini	açık	tutmakta	zorlanıyordu	artık. </p>
<p class="calibre1">Uzun	boylu,	meşaleli	bir	kardeş	yanlarına	geldi	ve	Sam	harika	bir	an	boyunca	sıcaklığı	yüzünde</p>
<p class="calibre1">hissetti.	 “Onu	 bırak,”	 dedi	 adam	 Grenn’e.	 “Yürüyemiyorsa	 işi	 bitmiş	 demektir.	 Gücünü	 kendine	 sakla Grenn.” </p>
<p class="calibre1">“Kalkacak,”	dedi	Grenn.	“Sadece	yardıma	ihtiyacı	var.” </p>
<p class="calibre1">Adam,	 kutsanmış	 sıcaklığı	 da	 yanında	 götürerek	 yoluna	 devam	 etti.	 Grenn,	 Sam’i	 ayağa</p>
<p class="calibre1">kaldırmaya	 çalıştı.	 “Canım	 acıyor,”	 diye	 şikâyet	 etti	 Sam.	 “Kes	 şunu	 Grenn,	 kolumu	 acıtıyorsun.	 Kes şunu.” </p>
<p class="calibre1">“Lanet	olsun,	çok	ağırsın.”	Grenn	kollarını	Sam’in	koltuk	altlarına	soktu,	bir	homurtu	çıkardı	ve</p>
<p class="calibre1">arkadaşını	 ayağa	 kaldırdı	 ama	 Grenn	 bırakır	 bırakmaz	 şişman	 delikanlı	 tekrar	 karın	 içine	 düştü,	 Grenn, çizmelerindeki	katılaşmış	karı	dağıtıp	havaya	saçacak	kadar	esaslı	bir	darbeyle	Sam’i	tekmeledi.	“Kalk.” </p>
<p class="calibre1">Tekrar	tekmeledi.	Kalk	ve	yürü.	Yürümek	zorundasın.” </p>
<p class="calibre1">Sam,	 kendini	 tekmelerden	 korumak	 için	 sımsıkı	 bir	 yumak	 halinde	 kıvrılıp	 yana	 devrildi.	 Onca yünün,	 derinin	 ve	 zırhın	 üstünden	 tekmeleri	 zar	 zor	 hissediyordu	 ama	 yine	 de	 canı	 yanıyordu.	 Grenn’in arkadaşım	 olduğunu	 sanıyordum.	 Arkadaşlarını	 tekmelememelisin.	 Neden	 beni	 rahat	 bırakmıyorsun? </p>
<p class="calibre1">Dinlenmeye	ihtiyacım	var	hepsi	bu,	dinlenmeye	ve	biraz	uyumaya	ve	belki	de	biraz	ölmeye. </p>
<p class="calibre1">“Meşaleyi	alırsan	şişman	oğlanı	taşıyabilirim.” </p>
<p class="calibre1"><a id="p151"></a>Sam,	tatlı	ve	yumuşak	karın	üstünden	birdenbire	çekilip	soğuk	havanın	içine	kaldırıldı;	yüzüyordu. </p>
<p class="calibre1">Dizlerinin	 altında	 bir	 kol	 vardı,	 bir	 kol	 da	 sırtının	 altında.	 Sam	 başını	 kaldırıp	 baktı.	 Önünde	 bir	 yüz belirdi;	 basık	 bir	 burnu,	 koyu	 renk	 küçük	 gözleri,	 çalı	 gibi	 karmakarışık	 sakalları	 olan	 gaddar	 bir	 yüz. </p>
<p class="calibre1">Sam	 bu	 yüzü	 daha	 önce	 de	 görmüştü	 ama	 hatırlaması	 bir	 an	 aldı.	 Paul.	 Minik	 Paul.	 Meşalenin	 ısısıyla eriyen	buz,	gözlerinin	içine	aktı.	Grenn’in,	“Onu	taşıyabilir	misin?”	diye	sorduğunu	duydu	Sam. </p>
<p class="calibre1">“Bir	 keresinde	 bu	 oğlandan	 daha	 ağır	 bir	 buzağı	 taşıdım.	 Onu	 süt	 içebilsin	 diye	 annesine götürdüm.” </p>
<p class="calibre1">Minik	 Paul’un	 attığı	 her	 adımda	 Sam’in	 başı	 bir	 yukarı	 bir	 aşağı	 zıplıyordu.	 “Kes	 şunu,”	 diye mırıldandı	Sam,	“beni	yere	indir.	Ben	bebek	değilim.	Gece	Nöbetçileri’nin	adamıyım.”	Hıçkırdı.	"Bırak da	öleyim.” </p>
<p class="calibre1">“Sessiz	 ol	 Sam,”	 dedi	 Grenn.	 “Gücünü	 sakla.	 Kardeşlerini	 düşün.	 Üstat	 Aemon’ı.	 En	 sevdiğin yiyecekleri.	İstersen	bir	şarkı	söyle.” </p>
<p class="calibre1">‘Yüksek	sesle	mi?” </p>
<p class="calibre1">“Kafanda.” </p>
<p class="calibre1">Sam	 yüzlerce	 şarkı	 biliyordu	 ama	 birini	 bile	 hatırlayamadı.	 Sözler	 kafasından	 uçup	 gitmişti. </p>
<p class="calibre1">Tekrar	hıçkırdı,	“Hiç	şarkı	bilmiyorum	Grenn.	Birkaç	tane	biliyordum	ama	şimdi	bilmiyorum,”	dedi. </p>
<p class="calibre1">“Evet	biliyorsun,”	dedi	Grenn.	“Ayı	ve	Güzel	Bakire’ye	ne	dersin?	O	şarkıyı	herkes	bilir.	Bir	ayı</p>
<p class="calibre1">vardı,	bir	ayı,	bir	ayı!	Baştan	uyağa	karaydı	ve	kıllarla	kaplıydık</p>
<p class="calibre1">“Hayır,	 o	 olmaz,”	 diye	 yalvardı	 Sam.	 Yumruk’a	 gelen	 ayının	 çürümüş	 etinde	 hiç	 kıl	 kalmamıştı. </p>
<p class="calibre1">Sam	ayıları	düşünmek	istemiyordu.	“Şarkı	söylemeyelim.	Lütfen	Grenn.” </p>
<p class="calibre1">“O	zaman	kuzgunlarını	düşün.” </p>
<p class="calibre1">“Onlar	 asla	 benim	 olmadı.”	 Onlar	 Lord	 Kumandanın	 kuzgunlarıydı,	 Gece	 Nöbetçilerinin</p>
<p class="calibre1">kuzgunları.	“Onlar	Kara	Kale’ye	ve	Gölge	Kule’ye	aitti.” </p>
<p class="calibre1">Minik	Paul	kaşlarını	çattı.	“Chett,	Yaşlı	Ayı’nm	kuzgununu	alabileceğimi	söylemişti,	konuşan	kuşu. </p>
<p class="calibre1">Onun	 için	 yiyecek	 biriktirdim.”	 Başını	 iki	 yana	 salladı.	 “Ama	 unuttum.	 Yiyecekleri	 sakladığım	 yerde bıraktım.”	 Ağır	 ağır	 yürümeye	 devam	 etti,	 attığı	 her	 adımda	 ağzından	 solgun	 nefesler	 çıkıyordu,	 “Senin kuzgunlarından	birini	alabilir	miyim?”	dedi	aniden.	“Sadece	bir	tanesini,	Lark’ın	onu	yemesine	asla	izin vermem.” </p>
<p class="calibre1">“Onlar	 gitti,”	 dedi	 Sam.	 “Üzgünüm.”	 Çok	 üzgünüm.	 “Şimdi	 Sur’a	 geri	 uçuyorlar.”	 Nöbet’i	 at binmeye	 çağıran	 savaş	 borularını	 bir	 kez	 daha	 duyunca	 kuşları	 serbest	 bırakmıştı	 Sam.	 İki	 kısa	 ve	 bir uzun	ötüş,	atlara	binme	çağrısı.	Ama	Yumruk’u	terk	etmek	dışında	atlara	binmek	için	bir	sebep	yoktu	ve bu	mücadelenin	kaybedildiği	anlamına	geliyordu.	Korku	öyle	kötü	ısırıyordu	ki	Sam’in	bütün	yapabildiği kafesleri	açmak	olmuştu.	Yazdığı	mesajların	hiçbirini	göndermediğini,	kar	fırtınasının	içinde	kanat	çırpan kuzgunları	izlerken	fark	etmişti	ancak. </p>
<p class="calibre1">“Hayır,”	diye	inlemişti	Sam,	“ah,	hayır,	hayır.”	Kar	yağıyordu	ve	borular	ötüyordu;	ahooo	ahooo</p>
<p class="calibre1">ahooooooooooo,	 atlara	 diye	 bağırıyorlardı,	 atlara,	 atlara,	 atlara.	 Sam,	 bir	 kayanın	 üstüne	 tünemiş	 iki kuzgun	 görüp	 peşlerinden	 koşmuştu	 ama	 kuşlar	 tembelce	 kanat	 çırpıp	 döne	 döne	 uçuşan	 karın	 içine karışmış,	zıt	yönlere	doğru	uçmuşlardı.	Sam	kuşlardan	birini	kovalamıştı,	nefesi	beyaz	ve	kalın	bulutlar halinde	burnundan	çıkarken	tökezlemiş	ve	kendini	çemberduvarın	üç	metre	uzağında	bulmuştu. </p>
<p class="calibre1">Sonra...	 yüzlerine	 ve	 boğazlarına	 ok	 saplanmış	 ölü	 yaratıkların,	 taşların	 üstünden	 atlayarak geldiğini	 hatırlıyordu	 Sam.	 Bazıları	 baştan	 ayağa	 örgü	 zırhlar	 kuşanmıştı,	 bazıları	 tamamen	 çıplaktı.., çoğunluğu	yabanıldı	ama	aralarında	birkaç	siyahlı	da	vardı.	Gölge	Kule’nin	adamlarından	biri,	mızrağını bir	 ölü	 yaratığın	 yumuşak	 ve	 solgun	 karnına	 sokup	 sırtından	 çıkarmıştı,	 yaratık	 mızrakla	 birlikte sendeleyerek	yürümüş,	siyah	ellerini	uzatıp	kara	kardeşin	hırçını	yakalamış	ve	adamın	kafasını	ağzından kan	gelene	kadar	bükmüştü.	Sam	ilk	kez	o	zaman	idrarını	salmıştı,	bundan	hemen	hemen	emindi. </p>
<p class="calibre1"><a id="p152"></a>Koştuğunu	 hatırlamıyordu	 ama	 koşmuş	 olmalıydı,	 çünkü	 kendini,	 yaşlı	 Sör	 Ottyn	 Wythers	 ve birkaç	okçuyla	birlikte	yarım	kamp	uzaklıktaki	ateşin	yanında	bulmuştu.	Sör	Ottyn	karın	içinde	dizlerinin üstündeydi,	 etraftaki	 karmaşayı	 izliyordu,	 sonra	 binicisiz	 bir	 at	 gelmiş	 ve	 adamın	 yüzünü	 tekmelemişti. </p>
<p class="calibre1">Okçular	 yaşlı	 adamı	 umursamamıştı,	 onlar	 karanlıktaki	 gölgelere	 ateşli	 oklar	 fırlatıyorlardı.	 Sam	 bir yaratığın	vurulduğunu	ve	alevler	tarafından	yutulduğunu	görmüştü	ama	onun	arkasında	bir	düzine	yaratık ve	 ayı	 olması	 muhtemel	 büyük,	 beyaz	 bir	 suret	 daha	 vardı.	 Ve	 az	 zaman	 sonra	 yayaların	 hiç	 oku kalmamıştı. </p>
<p class="calibre1">Sonra	 bir	 atın	 sırtındaydı	 Sam.	 Kendi	 atı	 değildi	 ve	 hayvana	 nasıl	 bindiğini	 de	 hatırlamıyordu. </p>
<p class="calibre1">Belki	 de	 Sör	 Ottyn’in	 yüzünü	 göçerten	 hayvandı.	 Borular	 hâlâ	 ötüyordu,	 Sam	 atı	 tekmeleyip	 sese	 doğru çevirmişti. </p>
<p class="calibre1">Kıyımın	 ve	 karmaşanın	 ortasında,	 bir	 mızrağın	 ucuna	 asılmış	 siyah	 bir	 sancakla	 birlikte	 atının sırtında	 oturan	 Efkârlı	 Edd’i	 bulmuştu.	 “Sam,”	 demişti	 Edd	 onu	 gördüğünde,	 “beni	 uyandırır	 mısırı lütfen?	Korkunç	bir	kâbus	görüyorum.” </p>
<p class="calibre1">Her	dakika	daha	fazla	adam	atlara	biniyordu.	Savaş	boruları	onları	geri	çağırıyordu.	Ahooo	ahooo</p>
<p class="calibre1">ahooooooooooo.	Atına	hâkim	olmaya	çalışırken,	“Batı	duvarını	aştılar	lordum,”	diye	bağırmıştı	Thoren Smallwood,	Yaşlı	Ayı’ya.	“Yedek	kuvveti	göndereceğim...” </p>
<p class="calibre1">“HAYIR!”	 Mormont,	 boruların	 arasından	 sesini	 duyurabilmek	 için	 ciğerini	 patlatırcasına</p>
<p class="calibre1">bağırmak	zorunda	kalmıştı	“Onları	geri	çağır,	kendimize	yol	açmak	zorundayız.”	Yaşlı	ayı	üzengilerinin üstünde	 ayaktaydı,	 siyah	 pelerini	 rüzgârla	 dalgalanıyordu,	 alevler	 zırhından	 yansıyordu.	 “Mızrakbaşı!” </p>
<p class="calibre1">diye	kükremişti.	“Kama	düzeni	oluşturun,	gidiyoruz.	Güney	yamacına,	sonra	doğuya!” </p>
<p class="calibre1">“Lordum,	güney	yamacı	yaratık	kaynıyor!” </p>
<p class="calibre1">“Diğerleri	çok	dik,”	demişti	Mormont.	“Mecburen...” </p>
<p class="calibre1">Ayı,	 karların	 içinden	 sendeleyerek	 gelirken	 Lord	 Kumandan’ın	 atı	 çığlık	 atarak	 şahlanmıştı, Mormont	 neredeyse	 düşüyordu.	 Sam	 altını	 bir	 kez	 daha	 ıslatmıştı.	 İçimin	 tamamen	 boşaldığını düşünüyordum.	Ayı	ölüydü,	solgundu	ve	çürüyordu,	kürkü	ve	bütün	derisi	yüzülmüştü,	sağ	kolunun	yarısı kemiğine	kadar	yanmıştı	ama	hâlâ	yürümeye	devam	ediyordu.	Sadece	gözleri	canlıydı.	Parlak	mavi,	tıpkı Jon’un	 söylediği	 gibi.	 Gözleri	 donmuş	 yıldızlar	 gibi	 parlıyordu.	 Thoren	 Smallwood	 saldırmıştı, uzunkılıcı	 ateşin	 ışığıyla	 kırmızı	 turuncu	 parlıyordu.	 Savurduğu	 darbe	 neredeyse	 ayının	 başını	 alıyordu. </p>
<p class="calibre1">Ve	sonra	ayı	onun	başını	almıştı. </p>
<p class="calibre1">“KOŞUN!”	 diye	 bağırmıştı	 Lord	 Kumandan	 atını	 çevirirken.	 Çembere	 vardıklarında	 dörtnala	 at koşturuyorlardı.	 Sam,	 atına	 engel	 atlatmaktan	 her	 zaman	 çok	 korkmuştu	 ama	 alçak	 duvar	 önünde belirdiğinde	 başka	 seçeneği	 olmadığını	 biliyordu.	 Hayvanı	 mahmuzlamış,	 gözlerini	 kapamış,	 hafifçe inlemişti	 ve	 at	 onu	 duvarın	 üzerinden	 geçirmişti	 bir	 şekilde...	 Sam’in	 sağındaki	 süvari;	 çelik,	 deri	 ve çiğlikli	 at	 etinden	 ibaret	 bir	 düğüm	 halinde	 yere	 çarpmıştı.	 Ölü	 yaratıklar	 süvarinin	 başına	 üşüşmüştü. </p>
<p class="calibre1">Mızrak	 ucu	 kapanıyordu.	 Uzanan	 siyah	 ellerin,	 yanan	 mavi	 gözlerin	 ve	 uçuşan	 karların	 arasından fırlayarak	yamacı	inmişlerdi.	Atlar	tökezleyip	yuvarlanmış,	adamlar	eyerlerinden	düşmüş,	meşaleler	döne döne	 havaya	 uçmuş,	 kılıçlar	 ve	 baltalar	 ölü	 etleri	 parçalamıştı	 ve	 Samwell	 Tarly,	 sahip	 olduğunu	 hiç bilmediği	bir	kuvvetle	umutsuzca	atına	tutunup	ağlamıştı. </p>
<p class="calibre1">Sam	 mızrak	 ucunun	 ortasındaydı.	 Her	 iki	 yanında	 kardeşleri	 vardı,	 önünde	 ve	 arkasında	 da.	 Bir köpek,	karlı	yamaçta	zıplayarak,	atların	arasına	girip	çıkarak	bir	süre	onlarla	birlikte	koşmuş	ama	fazla dayanamamıştı.	Yaratıklar	direniyordu,	atlar	tarafından	devriliyor,	toynakların	altında	eziliyorlardı.	Sam, sol	eliyle	dizginlere	yapışan	bir	yaratığın,	sağ	eliyle	atın	karnını	yardığını	görmüştü. </p>
<p class="calibre1">Etrafları	birdenbire	ağaçlarla	sarılmıştı,	arkadaki	kıyım	sesleri	giderek	azalırken	Sam	donmuş	bir</p>
<p class="calibre1">derenin	 içinden	 geçiyordu.	 Nefes	 nefeseydi,	 rahatlamıştı...	 ta	 ki,	 siyahlı	 bir	 adam	 çalıların	 üzerinden atlayıp	onu	eyerinden	aşağı	çekene	kadar.	Kim	olduğunu	hiç	görmemişti	Sam;	hemen	ayağa	kalkan	adam</p>
<p class="calibre1"><a id="p153"></a>bir	sonraki	an	dörtnala	uzaklaşıyordu.	Atın	arkasından	koşarken	ayağı	köklere	dolanan	Sam	yüzüstü	yere düşmüştü,	Efkârlı	Edd	tarafından	ılüştüğü	yerde	bulunana	dek	bir	bebek	gibi	ağlamıştı. </p>
<p class="calibre1">Sam’in,	 İlk	 İnsanlar’ın	 Yumruğu’na	 dair	 son	 açık	 seçik	 hatırası	 buydu.	 Sonra,	 saatler	 sonra, kıyımdan	 kurtulan	 diğer	 adamların	 arasında	 titriyordu.	 Adamların	 yarısı	 atlı	 diğer	 yarısı	 yayandı. </p>
<p class="calibre1">Yumruk’un	millerce	uzağındalardı	ama	Sam	oraya	nasıl	geldiklerini	bilmiyordu.	Dywen,	Yumruk’tan	beş</p>
<p class="calibre1">yük	 beygiri	 indirmişti;	 yiyecek,	 yağ	 ve	 meşale	 yüklü	 hayvanlardan	 üçü	 buraya	 kadar	 gelebilmişti.	 Yaşlı Ayı	 yükleri	 yeniden	 paylaştırmalarını	 emretmişti,	 böylece	 herhangi	 bir	 atın	 ve	 taşıdığı	 yükün	 kaybı	 bir felakete	sebep	olmayacaktı.	İyi	durumda	olan	adamların	atlarını	alıp	yaralılara	vermiş,	yayaları	düzene sokmuş,	 kafilenin	 arkasını	 ve	 yan	 açıklarını	 korumak	 için	 meşaleler	 yaktırmıştı.	 Eve	 doğru	 ilk	 adımını atarken,	 sadece	 yürümem	 gerek,	 demişti	 Sam	 kendine.	 Fakat	 daha	 bir	 saat	 geçmeden	 bocalamaya	 ve geride	kalmaya	başlamıştı... </p>
<p class="calibre1">Şimdi	 de	 geride	 kalıyorlardı.	 Pyp’in	 bir	 keresinde,	 Minik	 Paul’un	 Nöbet’teki	 en	 güçlü	 adam olduğunu	söylediğini	hatırlıyordu	Sam.	Öyle	olmalı,	beni	taşıyor.	Buna	rağmen	kar	derinleşiyordu,	zemin daha	 tehlikeliydi	 ve	 Paul’un	 adımları	 kısalmaya	 başlamıştı.	 Yanlarından	 atlılar	 geçti;	 meraksız	 ve	 mat gözlerle	Sam’e	bakan	yaralı	adamlar.	Birkaç	meşale	taşıyıcısı	da	geçip	gitti.	“Geride	kalıyorsunuz	dedi,” </p>
<p class="calibre1">biri.	Diğeri	onu	onayladı,	“Kimse	seni	beklemez	Paul.	Domuzu	ölü	adamlara	bırak.” </p>
<p class="calibre1">“Bir	kuş	alabileceğime	söz	verdi,”	dedi	Minik	Paul,	Sam	böyle	bir	söz	vermemişti	halbuki.	Benim</p>
<p class="calibre1">değiller	ki	vereyim.	“Konuşan,	avucumdan	mısır	yiyen	bir	kuşum	olsun	istiyorum.” </p>
<p class="calibre1">“Kahrolası	aptal,”	dedi	meşaleli	adam.	Sonra	gitti. </p>
<p class="calibre1">Bir	 süre	 sonra	 Grenn	 aniden	 durdu.	 “Yalnızız,”	 dedi	 boğuk	 bir	 sesle.	 “Diğer	 meşaleleri</p>
<p class="calibre1">göremiyorum.	Gidenler	artçı	kuvvetten	miydi?” </p>
<p class="calibre1">Minik	 Paul’un	 verecek	 cevabı	 yoktu.	 İri	 adam	 inleyerek	 dizlerinin	 üstüne	 çöktü.	 Sam’i	 nazikçe kara	 yatırırken	 kolları	 titriyordu.	 “Seni	 daha,	 fazla	 taşıyamam.	 Taşırdım	 ama	 yapamam,”	 dedi.	 Şiddetle sarsılıyordu. </p>
<p class="calibre1">Rüzgâr,	 Sam	 ve	 diğerlerinin	 yüzüne	 kar	 taneleri	 serpiştirerek	 ağaçların	 arasında	 iç	 çekti.	 Soğuk öyle	acıydı	ki	Sam	kendini	çıplak	hissediyordu.	Diğer	meşaleleri	görmek	için	etrafına	bakındı	ama	hepsi gitmişti,	 her	 biri.	 Sadece	 Grenn’in	 taşıdığı	 meşale	 vardı,	 meşalenin	 ucundan	 yükselen	 alev	 turuncu ipeklere	 benziyordu.	 Sam	 ipeğin	 içinden,	 ardındaki	 karanlığı	 görebiliyordu.	 Meşale	 birazdan	 sönecek, diye	düşündü	ve	biz	yiyeceksiz,	ateşsiz,	arkadaşsız,	yapayalnızız. </p>
<p class="calibre1">Ama	bu	yanlıştı.	Hiç	yalnız	değillerdi. </p>
<p class="calibre1">Yeşil	ve	büyük	muhafız	ağacının	alt	dallarında	biriken	kar,	yumuşak	ve	ıslak	bir	lop	sesiyle	yere</p>
<p class="calibre1">düştü.	Grenn	meşalesini	savurarak	döndü.	“Kim	var	orada?”	Karanlığın	içinden	bir	at	başı	çıktı,	Sam	bir an	 için	 rahatladı;	 atın	 kendisini	 görene	 kadar.	 Hayvan	 kırağıyla	 kaplıydı,	 kesik	 karnından	 kapkara	 ve donmuş	 bir	 bağırsak	 düğümü	 sarkıyordu.	 Atın	 sırtında	 buz	 kadar	 beyaz	 bir	 binici	 vardı.	 Sam’in boğazından	inlemeye	benzer	bir	ses	yükseldi.	Öyle	korkmuştu	ki	tekrar	altını	ıslatabilirdi	ama	içine	soğuk girmişti,	 öyle	 acımasız	 bir	 soğuktu	 ki	 Sam	 idrarının	 bile	 donduğunu	 hissediyordu.	 Öteki,	 eyerinden zarafetle	kayıp	karın	ortasında	durdu.	Kılıç	kadar	ince,	süt	gibi	beyazdı.	Hareket	ettiğinde	zırhı	harelenip renk	değiştiyordu.	Ve	Öteki’nin	ayakları,	taze	karın	üstündeki	ince	buz	tabakasını	kırmıyordu. </p>
<p class="calibre1">Minik	Paul	sırtına	bağladığı	uzun	saplı	baltayı	aldı.	“O	atı	neden	incittin?	O	Mawney’nin	atıydı.” </p>
<p class="calibre1">Sam	kılıcının	kabzasına	uzandı	ama	kını	boştu.	Kılıcını	Yumruk’ta	kaybettiğini	geç	hatırladı. </p>
<p class="calibre1">“Uzaklaş!”	 Grenn	 meşalesini	 savurarak	 bir	 adım	 attı.	 “Uzaklaş	 yoksa	 yanarsın.”	 Öteki’yi</p>
<p class="calibre1">meşalenin	alevleriyle	dürttü. </p>
<p class="calibre1">Öteki’nin	 kılıcı,	 belli	 belirsiz	 mavi	 bir	 pırıltıyla	 ışıldadı.	 Kılıç,	 Grenn’e	 doğru	 hareket	 etti;	 ışık kadar	 hızlı,	 amansız.	 Buz	 mavisi	 bıçak	 alevlere	 dokunduğunda	 Sam’in	 kulaklarına	 iğne	 kadar	 sivri	 bir çığlık	saplandı.	Meşalenin	başı	yere	düştü	ve	derin	kar	yığınının	içinde	kayboldu,	ateş	aynı	anda	söndü. </p>
<p class="calibre1"><a id="p154"></a>Grenn’in	 elinde	 kısa	 bir	 sopa	 kalmıştı	 şimdi.	 Minik	 Paul	 baltasıyla	 saldırırken	 Grenn	 küfürler	 ederek sopayı	Öteki’ne	fırlattı. </p>
<p class="calibre1">Sam’in	içini	dolduran	korku,	daha	önce	hissettiği	bütün	korkulardan	beterdi	ki	Samwell	Tarly	bu</p>
<p class="calibre1">hissin	her	çeşidini	bilirdi.	“Anne	merhamet	et,”	diye	ağladı,	korkusundan	eski	tanrıları	unutmuştu.	“Baba beni	koru,	ah	ah...”	Eli,	parmaklarının	bulduğu	hançerle	doldu. </p>
<p class="calibre1">Ölü	yaratıklar	ağır	ve	sarsak	şeylerdi	ama	Öteki	rüzgârdaki	kar	kadar	hafifti.	Yana	kayıp	Paul’un</p>
<p class="calibre1">baltasından	kurtuldu,	zırhı	dalgalandı.	Kristal	kılıcı	büküldü,	döndü	ve	Paul’un	örgü	zırhındaki	halkaların arasından	geçerek	derinin,	yünün,	kemiğin	ve	etin	içine	gömüldü.	Kılıç	bir	tıssssssss	sesiyle	dışarı	çıktı ve	 Sam,	 Paul’un,	 "Ah,”	 dediğini	 duydu.	 Eti	 delinen	 Minik	 Paul,	 kanı	 kılıcın	 etrafında	 tüterken	 katilini yakalamak	için	ellerini	uzattı	ve	düşmeden	bir	an	önce	neredeyse	başarıyordu	bunu.	Solgun	ve	tuhaf	kılıç Paul’un	ağırlığıyla	Öteki’nin	elinden	düştü. </p>
<p class="calibre1">Şimdi.	 Ağlamayı	 kes	 ve	 dövüş,	 seni	 bebek.	 Dövüş	 ödlek.	 Sam’in	 duyduğu	 babasının	 sesiydi. </p>
<p class="calibre1">Alliser	Thorne’du,	kardeşi	Dickon’dı,	Rast	denen	delikanlıydı.	Ödlek,	ödlek,	ödlek.	Onu	da	bir	yaratığa dönüştürüp	 dönüştürmeyeceklerini	 merak	 ederek	 çılgınca	 kıkırdadı	 Sam,	 kendi	 ölü	 ayaklarına	 dolanıp habire	düşen	kocaman,	şişman	ve	beyaz	bir	yaratık	olurdu.	Dövüş	Sam.	Jon	Kar	mıydı	bu?	Ton	ölmüştü. </p>
<p class="calibre1">Yapabilirsin,	 dövüşebilirsin,	 sadece	 yap.	 Ve	 sonra	 öne	 doğru	 koşuyordu	 Sam,	 koşmaktan	 çok	 düşmekti aslında,	 gözlerini	 kapamıştı,	 kör	 bir	 halde	 iki	 eliyle	 birden	 hançerini	 savuruyordu.	 Üstüne	 basılınca kırılan	 buzların	 sesine	 benzer	 bir	 çıtırtı	 duydu,	 ardından	 bir	 çığlık	 geldi,	 çığlık	 öyle	 tiz	 ve	 keskindi	 ki Sam	ellerini	kulaklarına	bastırmış	halde	geri	sendeledi	ve	sert	bir	şekilde	poposunun	üstüne	düştü. </p>
<p class="calibre1">Sam	gözlerini	açtığında,	Ötekinin	zırhı	minik	dereler	halinde	bacaklarına	akıyordu	ve	soluk	mavi</p>
<p class="calibre1">kanı,	boğazındaki	ejderhacamı	hançerin	etrafında	tıslayıp	tütüyordu.	Öteki,	hançeri	çıkarmak	için	kemik beyazı	ellerini	boğazına	götürdü	fakat	obsidiyen	camına	dokunan	parmakları	buharlaşıyordu. </p>
<p class="calibre1">Öteki,	eriyerek	bir	gölcüğe	dönüşüp	yok	olurken	Sam	kocaman	açılmış	gözleriyle	yana	yuvarlandı. </p>
<p class="calibre1">Yirmi	 kalp	 atışı	 sonra,	 Ötekinin	 tamamen	 kaybolan	 derisi	 ince	 ve	 beyaz	 bir	 sis	 halinde	 havaya karışıyordu.	 Derinin	 altındaki	 kemikler	 süt	 camı	 gibi	 beyaz	 ve	 parlaktı,	 onlar	 da	 eriyordu.	 Sonunda yalnızca	 ejderhacamı	 hançer	 kaldı,	 canlıymış	 ve	 terliyormuş	 gibi	 buhara	 boğulmuştu,	 Grenn	 hançeri almak	için	eğildi	ama	alır	almaz	geri	fırlattı.	“Tanrılar,	çok	soğuk." </p>
<p class="calibre1">“Obsidiyen.”	Sam	dizlerinin	üstünde	doğruldu.	“Ona	ejderhacamı	diyorlar.	Ejderhacamı.	Ejderha</p>
<p class="calibre1">camı.”	Güldü,	ağladı,	cesaretini	karların	üstüne	kusmak	için	iki	büklüm	öne	eğildi. </p>
<p class="calibre1">Grenn,	Sam’i	ayağa	kaldırdı,	Minik	Paul’un	nabzını	kontrol	edip	adamın	gözlerini	kapadı,	sonra</p>
<p class="calibre1">tekrar	hançeri	aldı,	bu	defa	tutabiliyordu. </p>
<p class="calibre1">“Sende	kalsın,”	dedi	Sam.	“Sen	benim	gibi	ödlek	değilsin” </p>
<p class="calibre1">“Ve	 sen	 ödlek,	 bir	 Öteki	 öldürdün.”	 Grenn	 hançerle	 gösterdi,	 “Şuraya	 bak,	 ağaçların	 arasına. </p>
<p class="calibre1">Pembe	ışık.	Şafak,	Sam.	Şafak.	Orası	doğu	olmalı.	O	yöne	doğru	gidersek	Mormont’u	yakalayabiliriz.” </p>
<p class="calibre1">“Öyle	 diyorsan.”	 Sam	 karları	 silkelemek	 için	 sol	 ayağını	 bir	 ağaca	 vurdu.	 Sonra	 sağ	 ayağını. </p>
<p class="calibre1">“Gayret	edeceğim.”	Yüzünü	buruşturarak	bir	adım	attı.	“Çok	gayret	edeceğim.”	Ve	sonra	bir	adım	daha. </p>
<p class="calibre1"><b class="calibre3">	</b></p>
<p class="calibre1"><a id="p155"></a><b class="calibre3">TYRION</b></p>
<p class="calibre1">Lord	 Tywin’in	 el	 zinciri,	 adamın	 şarap	 rengi	 kadife	 tuniğinin	 üstünde	 altın	 ışıltılar	 yaratıyordu. </p>
<p class="calibre1">İçeri	 girdiğinde	 Lordlar;	 Tyrill,	 Redwyne	 ve	 Rowan	 onun	 etrafında	 toplandı.	 Lord	 Tywin	 her	 birini sırayla	selamladı,	Varys’le	birkaç	sessiz	kelime	konuştu,	Yüce	Rahip’in	yüzüğünü	ve	Cersei’nin	yanağını öptü,	Yüce	Üstat	Pycelle’in	elini	sıktı	ve	uzun	masanın	başındaki	kral	koltuğuna,	kızıyla	erkek	kardeşinin arasına	oturdu. </p>
<p class="calibre1">Tyrion,	 Pycelle’in	 masanın	 ucundaki	 eski	 yerini	 almış,	 masayı	 boylu	 boyunca	 görebilmek	 için sandalyesini	 minderlerle	 yükseltmişti.	 Görevinden	 mahrum	 bırakılmış	 Pycelle,	 kralın	 koltuğuna	 ortak çıkmadan	 cüceden	 uzaklaşabildiği	 kadar	 uzaklaşmış	 ve	 Cersei’nin	 yanına	 sıkışmıştı.	 Eğri	 büğrü bastonuna	 iyice	 abanmış	 halde	 titreyerek	 yürüyen	 Yüce	 Üstat	 paytak	 bir	 iskelete	 dönüşmüştü. </p>
<p class="calibre1">Tavuklarınkine	benzeyen	uzun	boynunda	birkaç	beyaz	tüy	bitmişti,	bir	zamanlarki	gür	ve	beyaz	sakalından eser	yoktu.	Tyrion	vicdan	azabı	duymadan	adama	baktı. </p>
<p class="calibre1">Diğerleri	 sandalyeler	 için	 yarışmak	 zorunda	 kalmıştı:	 kıvırcık	 kahverengi	 saçları	 ve	 iyice beyazlamış	 yaprak	 şekilli	 sakallarıyla	 ağır	 ve	 gürbüz	 Lord	 Mace	 Tyrell;	 püskül	 halindeki	 turuncu	 saç tutamlarının	çerçevelediği	kel	kafasıyla	düşük	omuzlu	ve	zayıf	Baxter	Redwyne;	temiz	tıraşlı,	tıknaz	ve terli	Altınbahçe	Lordu	Mathis	Rowan;	bir	tutam	beyaz	sakalıyla	narin	ve	kırılgan	Yüce	Rahip.	Çok	fazla yabancı	yüz,	diye	düşündü	Tyrion,	çok	fazla	yeni	oyuncu.	Ben	hasta	yatağımda	çürürken	oyun	değişti	ve kimse	bana	kuralları	söylemeyecek. </p>
<p class="calibre1">Ah,	 lordlar	 yeterince	 nazik	 davranmıştı	 ama	 yüzünün	 onları	 ııc	 kadar	 rahatsız	 ettiğini</p>
<p class="calibre1">görebiliyordu	Tyrion.	“Şu	sizin	zincir,	çok	kurnazcaydı,”	demişti	Mace	Tyrell	neşeli	bir	ses	tonuyla.	Lord Redwyne	 başıyla	 onaylamış	 ve	 aynı	 neşeyle,	 “Aynen	 öyle,	 aynen	 öyle,	 Yüksek	 Bahçe	 Lordu	 hepimiz adına	konuşuyor,”	diye	eklemişti. </p>
<p class="calibre1">Bunu	 bu	 şehrin	 insanlarına	 anlatın,	 diye	 düşündü	 Tyrion	 acıyla.	 Renly’nin	 hayaletine	 şarkılar yazan	kahrolası	şarkıcılara	anlatın. </p>
<p class="calibre1">Ona	 en	 sıcak	 davranan	 kişi	 amcası	 Kevan	 olmuştu,	 Tyrion’ın	 yanağını	 öpüp,	 “Lancel	 ne	 kadar cesur	olduğunu	anlattı	Tyrion,	Senden	övgüyle	bahsediyor,”	diyecek	kadar	ileri	gitmişti. </p>
<p class="calibre1">En	 iyisini	 yapıyor,	 aksi	 takdirde	 benim	 de	 onun	 hakkında	 anlatacak	 birkaç	 şeyim	 olur.	 Tyrion gülümsemişti.	“Kuzenim	çok	nazik.	Yarası	iyileşiyordur	umarım?” </p>
<p class="calibre1">Sör	Kevan	kaşlarını	çatmıştı.	“Bir	gün	daha	güçlü	görünüyor	ve	ertesi	gün...	kaygı	verici.	Ablan</p>
<p class="calibre1">sık	 sık	 Lancel’in	 hasta	 yatağını	 ziyaret	 ediyor,	 onun	 moralini	 yükseltmek	 ve	 dua	 etmek	 için.”	 Ama yaşaması	için	mi	dua	ediyor	yoksa	ölmesi	için	mi?	Cersei,	kuzenleri	Lancel’i	yatağın	içinde	ve	dışında utanmadan	kullanmıştı,	bu	küçük	sırrın	Lancel’le	birlikte	mezara	girmesini	umduğu	şüphesizdi	çünkü	Lord Tywin	 buradaydı	 ve	 Cersei’nin	 Lancel’e	 ihtiyacı	 kalmamıştı.	 Ama	 onu	 öldürecek	 kadar	 ileri	 gider	 mi? </p>
<p class="calibre1">Cersei’nin	bugünkü	halini	gören,	onun	böyle	bir	acımazlık	yapabileceğinden	asla	şüphelenmezdi.	Kadın tepeden	 tırnağa	 cazibeydi,	 Joffrey’nin	 düğün	 ziyafetinden	 konuşurlarken	 Lord	 Tyrell’le	 cilveleşiyordu, ikizlerinin	yiğitliğinden	bahsederek	Lord	Redwyne’a	iltifat	ediyordu,	şakalar	ve	gülümsemelerle	huysuz Lord	Rowan’ı	yumuşatıyordu,	Yüce	Rahip	için	dindar	mırıltılar	çıkarıyordu. </p>
<p class="calibre1">Lord	Tywin	yerine	otururken,	“Düğün	hazırlıklarıyla	başlayalım	mı?”	diye	sordu	Cersei. </p>
<p class="calibre1">“Hayır,”	dedi	babalan.	“Savaşla	başlıyoruz.	Varys.” </p>
<p class="calibre1">Hadım	 ipek	 gibi	 gülümsedi.	 “Hepiniz	 için	 çok	 lezzetli	 havadislerim	 var	 lordlarım.	 Cesur</p>
<p class="calibre1">lordumuz	Randyll,	Robett	Glover’ı	dün	şafak	vaktinde	Gölgeli	Vadi’nin	dışında	yakaladı	ve	denize	karşı</p>
<p class="calibre1"><a id="p156"></a>kıstırdı.	Her	iki	tarafın	da	ağır	kayıpları	oldu	fakat	nihayetinde	sadık	adamımız	galip	geldi.	Sör	Helman Tallhart’ın	 öldüğü	 rapor	 edildi,	 bin	 adamın	 yanı	 sıra.	 Robett	 Glover	 sağ	 kalanları	 nizamsızlık	 içinde Harrenhal’a	 geri	 götürüyor,	 biraz	 hayal	 kurarsak,	 yolda	 cesur	 Sör	 Gregor	 ve	 sadık	 takipçileriyle karşılaşacak.”	“Tanrılara	şükür!”	dedi	Paxter	Redwyne.	“Kral	Joffrey	için	büyük	bir	zafer!” </p>
<p class="calibre1">Joffrey’nin	bununla	ne	ilgisi	var?	diye	düşündü	Tyrion. </p>
<p class="calibre1">“Ve	 şüphesiz	 ki	 kuzey	 için	 büyük	 bir	 yenilgi,”	 dedi	 Serçeparmak.	 “Fakat	 bu	 yenilgide	 Robb Stark’ın	rolü	yok.	Genç	Kurt’un	arazideki	yenilmezliği	devam	ediyor.” </p>
<p class="calibre1">“Stark’ın	 planları	 ya	 da	 ilerleyişi	 hakkında	 ne	 biliyoruz?”	 dedi.	 Her	 zaman	 açıksözlü	 olan	 ve hemen	sadede	gelen	Mathis	Rowan. </p>
<p class="calibre1">“Batıda	 ele	 geçirdiği	 kaleleri	 terk	 etti	 ve	 topladığı	 ganimetle	 birlikte	 Nehirova’ya	 döndü,”	 diye duyurdu	 Lord	 Tywin.	 “Kuzenimiz	 Sör	 Daven,	 merhum	 babasının	 ordusundan	 geri	 kalanları	 Lannis Limanında	yeniden	şekillendiriyor.	 Ordu	hazır	olduğunda	 Altın	Diş’teki	Sör	 Forley	Prester’a	katılacak. </p>
<p class="calibre1">Stark	çocuğu	kuzeye	doğru	yola	çıkar	çıkmaz	Sör	Forley	ve	Sör	Daven,	Nehirova’ya	saldıracak.” </p>
<p class="calibre1">“Lord	 Stark’ın	 kuzeye	 gitmeye	 niyetli	 olduğundan	 emin	 misiniz?”	 diye	 sordu	 Lord	 Rowan. </p>
<p class="calibre1">“Demiradamlar	Moat	Cailin’deyken?” </p>
<p class="calibre1">Mace	 Tyrell	 konuştu.	 “Krallıksız	 bir	 kraldan	 daha	 anlamsız	 bir	 şey	 var	 mı?	 Hayır,	 bu	 çok	 açık, delikanlı	nehir	topraklarını	terk	etmek,	kuvvetini	bir	kez	daha	Roose	Bolton’ın	kuvvetiyle	birleştirmek	ve bütün	gücüyle	Moat	Cailin’e	saldırmak	zorunda.	Ben	olsam	bunu	yapardım.” </p>
<p class="calibre1">Tyrion	 dilini	 ısırmak	 zorunda	 kaldı.	 Robb	 Stark	 bir	 yıl	 içinde,	 Yüksek	 Bahçe	 Lordu’nun	 yirmi yılda	 kazandığından	 fazla	 mücadele	 kazanmıştı.	 Tyrell’in	 şöhreti,	 Ashford’da	 Robert	 Baratheon’a	 karşı kazanılan	 bir	 şüpheli	 zaferden	 geliyordu	 ve	 o	 mücadele	 büyük	 ölçüde	 Lord	 Tarly’nin	 öncü	 kuvveti tarafından,	 ana	 ordu	 henüz	 savaş	 alanına	 bile	 varmadan	 kazanılmıştı.	 Öte	 yandan,	 Mace	 Tyrell’in gerçekten	kumandan	olduğu	Fırtına	Burnu	Kuşatması	hiçbir	sonuca	ulaşmadan	bir	yıl	sürmüş	ve	Yüksek</p>
<p class="calibre1">Bahçe	 Lordu,	 Üç	 Dişli	 Mızrak’taki	 mücadelenin	 ardından	 sancaklarını	 uysallıkla	 Eddard	 Stark’a indirmişti. </p>
<p class="calibre1">“Robb	 Stark’a	 sert	 bir	 mektup	 yazmam	 gerek,”	 diyordu	 Serçeparmak.	 “Anladığım	 kadarıyla, </p>
<p class="calibre1">adamı	Bolton	benim	yüksek	salonumda	keçi	besliyormuş,	bu	gerçekten	çok	aşırı.” </p>
<p class="calibre1">Sör	 Kevan	 Lannister	 boğazını	 temizledi.	 “Starklar’dan	 bahsetmişken...	 kendisini	 Adalar’ın	 ve Kuzey’in	Kralı	ilan	eden	Balon	Greyjoy’dan	ittifak	koşulları	sunan	bir	mektup	aldık.” </p>
<p class="calibre1">“Bağlılık	 sunuyor	 olması	 gerekirdi,”	 diye	 parladı	 Cersei.	 “Kendisini	 hangi	 hakla	 kral	 ilan ediyor?” </p>
<p class="calibre1">“Fetih	hakkıyla,”	dedi	Lord	Tywin.	“Kral	Balon’ın	Boğaz’daki	parmakları	boğucu.	Robb	Stark’ın</p>
<p class="calibre1">veliahtları	 öldü,	 Kışyarı	 düştü,	 Moat	 Cailin,	 Derinorman	 Kalesi	 ve	 Taşlı	 Kıyı’nın	 büyük	 bir	 bölümü demiradamların	elinde.	Gün	Batımı	Denizi’ne	Kral	Balon’ın	dargemileri	hükmediyor;	Lannis	Limanı’nı, Güzel	 Ada’yı	 hatta	 Yüksek	 Bahçe’yi	 tehdit	 edecek	 şekilde	 konuşlandırıldılar,	 Balon'ı	 tahrik	 edersek diye.” </p>
<p class="calibre1">“Peki,	bu	ittifakı	kabul	edersek?”	diye	sordu	Lord	Mathil	Rowan.	“Ne	tür	koşullar	öneriyor?” </p>
<p class="calibre1">“Krallığını	tanımamızı	ve	Boğaz’ın	kuzeyindeki	her	şeyi	ona	vermemizi.” </p>
<p class="calibre1">Lord	 Redwyne	 güldü.	 “Boğaz’ın	 kuzeyinde	 aklı	 yerinde	 herhangi	 bir	 adamın	 isteyebileceği	 ne var?	 Eğer	 Greyjoy	 gemilerini	 ve	 kılıçlarını	 taş	 ve	 karla	 takas	 edecekse	 hiç	 durmayalım	 ve	 kendimizi şanslı	kabul	edelim	derim.” </p>
<p class="calibre1">“Gerçekten	 öyle,”	 diye	 onayladı	 Mace	 Tyrell.	 “Ben	 de	 bunu	 yapardım.	 Bırakalım	 da	 biz</p>
<p class="calibre1">Stannis’in	işini	bitirirken	Kral	Balon	kuzeyli	adamların	işini	bitirsin.” </p>
<p class="calibre1">Lord	Tywin’in	yüzü	duygularıyla	ilgili	en	ufak	bir	ipucu	vermiyordu.	“Uğraşmamız	gereken	bir	de</p>
<p class="calibre1">Lysa	 Arryn	 var,	 Jon	 Arryn’ın	 dulu,	 Hoster	 Tully’nin	 kızı,	 Catelyn	 Stark’ın	 kardeşi..,	 leydinin	 kocası</p>
<p class="calibre1"><a id="p157"></a>ölmeden	önce	Stannis’le	ittifak	halindeydi.” </p>
<p class="calibre1">“Ah,”	 dedi	 Mace	 Tyrell	 neşeyle,	 “o	 kadının	 midesi	 savaş	 kaldırmaz.	 Kendi	 haline	 bırakalım derim,	bize	güçlük	çıkarmaz.”	“Katılıyorum,”	dedi	Redwyne.	“Leydi	Lysa	savaşta	yer	almadı,	aşikar	bir ihanette	de	bulunmadı.” </p>
<p class="calibre1">Tyrion	 kabardı.	 “Beni	 bir	 hücreye	 attı	 ve	 ölüm	 cezasıyla	 yargıladı,”	 dedi	 belli	 bir	 parça alınganlıkla.	 “Ona	 emredildiği	 halde,	 Joff’a	 bağlılığını	 sunmak	 üzere	 Kral	 Toprakları’na	 da	 gelmedi. </p>
<p class="calibre1">Lordlarım,	 bana	 gerekli	 adamları	 verin	 ve	 Lysa	 Arryn’ı	 bizzat	 hizaya	 getireyim.”	 Daha	 fazla hoşlanabileceği	 hiçbir	 şey	 gelmiyordu	 Tyrion’ın	 aklına,	 belki	 Cersei’yi	 boğmak	 dışında.	 Kartal Yuvası’nın	 gökyüzü	 hücresi	 hâlâ	 rüyalarına	 giriyordu	 ve	 Tyrion	 uykusundan	 soğuk	 terlerle	 sırılsıklam olmuş	halde	uyanıyordu. </p>
<p class="calibre1">Mace	 Tyrell’in	 gülümsemesi	 dostçaydı	 ama	 Tyrion	 gülümsemenin	 ardındaki	 aşağılamayı	 sezdi. </p>
<p class="calibre1">“Savaşı	savaşçılara	bıraksanız	daha	iyi	olur	belki	de,”	dedi	Yüksek	Bahçe	Lordu.	“Sizden	çok	daha	iyi adamlar	 Ay	 Dağlarında	 büyük	 ordular	 kaybetti,	 bazılarının	 orduları	 Kanlı	 Kapıda	 kırıldı.	 Kıymetinizi biliyoruz	lordum,	kaderi	zorlamaya	gerek	yok.” </p>
<p class="calibre1">Tyrion	 öfkeyle	 minderlerini	 itti	 ama	 o	 bir	 karşılık	 veremeden	 babası	 konuştu.	 “Aklımda	 Tyrion için	başka	bir	görev	var.	Kartal	Yuvasının	anahtarının	Lord	Petyr’da	olduğuna	inanıyorum.” </p>
<p class="calibre1">“Ah	 evet,	 bende,”	 dedi	 Serçeparmak.	 “Burada,	 bacaklarımın	 arasında.”	 Adamın	 gri	 yeşil</p>
<p class="calibre1">gözlerinde	şeytanlık	vardı.	“Lordlarım,	müsaadelerinizle	Vadiye	gitmeyi,	orada	Leydi	Lysa’ya	kur	yapıp onu	 kazanmayı	 öneriyorum.	 Leydinin	 yoldaşı	 olduğumda	 Arryn	 Vadisini	 bir	 damla	 bile	 kan	 dökmeden size	vereceğim.”	Lord	Rowan	kuşkulu	görünüyordu.	“Leydi	Lysa	sizi	kabul	eder	mi?” </p>
<p class="calibre1">“Daha	önce	birkaç	kez	etmişti	Lord	Mathis,	şikayetçi	de	olmamıştı.” </p>
<p class="calibre1">“Yatağa	 girmek,	 evlenmek	 anlamına	 gelmez,”	 dedi	 Cersei.	 "Lysa	 Arryn	 gibi	 bir	 inek	 bile	 farkı anlayabilir.” </p>
<p class="calibre1">“Elbette.	 Bir	 Nehirova	 kızının	 kendinden	 çok	 daha	 aşağıda	 biriyle	 evlenmesi	 uygun	 olmazdı.” </p>
<p class="calibre1">Serçeparmak	ellerini	açtı.	“Ama	şimdi...	Kartal	Yuvası	Leydisi	ve	Harrenhal	Lordu’nun	evliliği	o	kadar da	mantıksız	sayılmaz,	öyle	değil	mi?” </p>
<p class="calibre1">Tyrion,	Paxter	Redwyne	ve	Mace	Tyrell’in	arasında	geçen	bakışı	fark	etti.	“İşe	yarayabilir,”	dedi</p>
<p class="calibre1">Lord	 Rowan.	 “Kadının	 Majesteleri	 Kral’a	 sadık	 olmasını	 sağlayabileceğinizden	 eminseniz.” </p>
<p class="calibre1">“Lordlarım,”	 dedi	 Yüce	 Rahip,	 “sonbahar	 kapımızda	 ve	 bütün	 iyi	 yürekli	 adamlar	 savaş	 yorgunu.	 Eğer Lord	Baelish,	Vadiyi	daha	fazla	kan	dökülmeden	kral	huzuruna	kavuşturabilirse,	şüphesiz	ki	tanrılar	onu kutsar.” </p>
<p class="calibre1">“Ama	 yapabilir	 mi?”	 diye	 sordu	 Lord	 Redwyne.	 “Jon	 Arryn’m	 oğlu	 Kartal	 Yuvası	 Lordu	 oldu. </p>
<p class="calibre1">Lord	Robert.” </p>
<p class="calibre1">“Yalnızca	 bir	 çocuk,”	 dedi	 Serçeparmak.	 “Joffrey’nin	 en	 sadık	 kulu,	 bizlerin	 en	 sağlam	 dostu olarak	büyümesini	sağlayacağım.”	Tyrion,	gri	yeşil	riayetsiz	gözleri	olan,	keçi	sakallı,	ufak	tefek	adamı inceledi.	Harrenhal	Lordu,	boş	bir	unvan?	Boş	versene	baba.	O	kaleye	hiç	ayak	basmasa	bile	bu	unvan	bu evliliği	mümkün	kılıyor	ve	Serçeparmak	bunu	en	başından	beri	biliyordu. </p>
<p class="calibre1">“Düşman	sıkıntısı	çekmiyoruz,”	dedi	Sör	Kevan.	“Kartal	Yuvası	savaşın	dışında	tutulabilirse	bu</p>
<p class="calibre1">en	hayırlısı	olur.	Lord	Petyr’ın	neler	yapabileceğini	görmekten	yanayım.” </p>
<p class="calibre1">Tyrion	uzun	tecrübelerden	sonra	biliyordu	ki,	Sör	Kevan	ağabeyi	Lord	Tywin’in	konseydeki	öncü</p>
<p class="calibre1">kuvvetiydi,	 ilk	 olarak	 Lord	 Tywin	 tarafından	 düşünülmemiş	 bir	 düşüncesi	 bile	 yoktu.	 Bütün	 bunlar önceden	planlanmış,	diye	sonuca	vardı	Tyrion,	bu	tartışma	bir	gösteriden	başka	bir	şey	değil. </p>
<p class="calibre1">Koyunlar,	nasıl	kırpıldıklarının	farkına	bile	varmadan	onay	dolu	seslerle	meliyordu,	itiraz	etmek</p>
<p class="calibre1">de	Tyrion’a	düşmüştü,	“Kraliyet,	Lord	Petyr	olmadan	borçlarını	nasıl	öder?	O	bizim	hazine	sihirbazımız ve	yerine	koyabileceğimiz	kimse	yok.” </p>
<p class="calibre1"><a id="p158"></a>Serçeparmak	gülümsedi.	“Küçük	dostum	ziyadesiyle	nazik,	Bir	zamanlar	Kral	Robert’ın	da	dediği gibi,	 benim	 bütün	 yaptığım	 bakırları	 saymak.	 Aynı	 işi	 bir	 ticaret	 erbabı	 da	 yapabilir...	 hele	 Casterly Kayası’nın	altın	dokunuşuyla	kutsanmış	biri	beni	hiç	şüphesiz	gölgede	bırakır.” </p>
<p class="calibre1">“Bir	Lannister?”	Tyrion’ın	içine	kötü	bir	his	doğmuştu. </p>
<p class="calibre1">Lord	 Tywin’in	 altın	 lekeli	 gözleri,	 oğlunun	 birbirinden	 farklı	 renkteki	 gözleriyle	 buluştu.	 “Bu görev	için	çok	uygun	olduğuna	inanıyorum.” </p>
<p class="calibre1">“Gerçekten	öyle!”	dedi	Sör	Kevan	heyecanla.	“Fevkalade	bir	hazine	başı	olacağından	şüphem	yok</p>
<p class="calibre1">Tyrion.” </p>
<p class="calibre1">Lord	 Tywin,	 Serçeparmak’a	 döndü.	 “Leydi	 Lysa	 seninle	 evlenir	 de	 kral	 barışına	 geri	 dönerse, Lord	Robert’a	Doğu	Muhafızı	unvanını	iade	edebiliriz.	Ne	kadar	erken	gidebilirsin?” </p>
<p class="calibre1">“Rüzgar	izin	verirse	sabaha.	Zincirin	gerisinde	bekleyen	Braavoslu	bir	kadırga	var,	teknelerle	yük</p>
<p class="calibre1">alıyor.	Merling	Kralı.	Geminin	kaptanıyla	bir	palamar	yerinde	buluşacağım.” </p>
<p class="calibre1">“Kralın	düğününü	kaçıracaksınız,”	dedi	Mace	Tyrell. </p>
<p class="calibre1">Petyr	 Baelish	 omuzlarını	 silkti.	 “Dalgalar	 ve	 gelinler	 hiçbir	 adamı	 beklemez	 lordum.	 Sonbahar fırtınaları	 başladığında	 yolculuk	 çok	 daha	 tehlikeli	 olacak.	 Boğulmak	 bir	 damat	 olarak	 cazibemi	 epey azaltır.” </p>
<p class="calibre1">Lord	 Tyrell	 kıkırdadı.	 “Doğru.	 En	 iyisi	 oyalanmamanız.”	 “Tanrılar	 yolunuzu	 hızlı	 kılsın,”	 dedi Yüce	Rahip.	“Bütün	Kral	Toprakları	başarınız	için	dua	edecek.” </p>
<p class="calibre1">Lord	Redwyne	burnunu	sıktı.	“Greyjoy	ittifakı	meselesine	dönebilir	miyiz?	Bana	göre	bu	konuda</p>
<p class="calibre1">söylenecek	 çok	 şey	 var.	 Greyjoy’un	 dargemileri	 benim	 kendi	 donanmamı	 genişletir.	 Denizde,	 Ejderha Kayasına	saldıracak	ve	Stannis’in	iddialarına	bir	son	verecek	kadar	güçlü	olmamızı	sağlar.” </p>
<p class="calibre1">“Kral	 Balon’un	 dargemileri	 şimdilik	 meşgul,”	 dedi	 Lord	 Tywin	 nazikçe.	 “Bizim	 gibi.	 Greyjoy ittifak	 karşılığında	 krallığın	 yansını	 talep	 ediyor	 ama	 bunu	 kazanmak	 için	 ne	 yapacak?	 Starklar’la	 mı savaşacak?	Bunu	halihazırda	yapıyor.	Bize	bedava	verdiği	bir	şey	için	neden	bedel	ödeyelim?	Bana	göre Pyke	Lordu’yla	ilgili	yapılacak	en	iyi	şey	hiçbir	şey	yapmamak.	Yeterli	zaman	verirsek	karşımıza	daha iyi	bir	seçenek	çıkabilir.	Kralın,	krallığının	yarısından	vazgeçmesini	gerektirmeyecek	bir	seçenek.” </p>
<p class="calibre1">Tyrion	 dikkatle	 babasını	 izledi.	 Söylemediği	 bir	 şey	 var.	 Casterly	 Kayası’m	 istediği	 gece	 Lord Tywin’in	 yazdığı	 önemli	 mektupları	 hatırladı.	 Ne	 demişti?	 Bazı	 savaşlar	 kılıç	 ve	 mızrakla	 kazanılır, bazıları	 da	 kalem	 ve	 kuzgunla...	 Tyrion,	 “daha	 iyi	 seçeneğin”	 kim	 olduğunu	 vc	 ne	 çeşit	 bir	 bedel	 talep ettiğini	merak	etti. </p>
<p class="calibre1">“Düğünle	devam	etmeliyiz	belki,”	dedi	Sör	Kevan. </p>
<p class="calibre1">Yüce	 Rahip,	 Yüce	 Baelor	 Septi’ndeki	 hazırlıklardan	 bahsetti,	 Cersei	 de	 ziyafet	 için	 yaptığı planları	anlattı.	Taht	odasında	bin	kişi	ağırlayacaklardı	ama	dışarıda	çok	daha	fazla	insan	olacaktı. </p>
<p class="calibre1">Dış	ve	orta	avlular,	salonda	ağırlanamayan	konuklar	için	yemek	masaları	ve	bira	fıçılarıyla	dolu</p>
<p class="calibre1">ipek	tentelerle	donatılacaktı. </p>
<p class="calibre1">“Majesteleri,”	 dedi	 Yüce	 Üstat	 Pycelle,	 “konukların	 sayısından	 bahsetmişken...	 Güneş</p>
<p class="calibre1">Mızrağindan	 bir	 kuzgun	 geldi.	 Şu	 anda,	 düğünden	 önce	 burada	 olmayı	 uman	 üç	 yüz	 Dornelu	 Kral Topraklarına	doğru	at	sürüyor.” </p>
<p class="calibre1">“Nasıl	 geliyorlar?”	 diye	 sordu	 Mace	 Tyrell	 kabaca.	 “Benim	 arazilerimden	 geçmek	 için	 izin istemediler.”	 Tyrion,	 adamın	 kalın	 boğazının	 koyu	 kırmızıya	 döndüğünü	 fark	 etti.	 Dornelular	 ve	 Yüksek Bahçeliler	 birbirleri	 için	 asla	 büyük	 bir	 sevgi	 beslememişti;	 asırlar	 boyunca	 sayısız	 sınır	 savaşı yapmışlardı	 ve	 barış	 zaman-larında	 bile	 dağlarla	 hudutlar	 arasında	 mekik	 dokuyarak	 birbirlerine	 ani saldırılar	 düzenlemişlerdi.	 Dorne,	 Yedi	 Krallık’ın	 bir	 parçası	 olduktan	 sonra	 düşmanlık	 bir	 parça azalmıştı,	 ta	 ki...	 Kızıl	 Yılan	 lakaplı	 Dorne	 prensi,	 Yüksek	 Bahçe’nin	 genç	 vârisini	 bir	 turnuvada	 sakat bırakana	 dek.	 Babasının	 meseleyi	 nasıl	 idare	 edeceğini	 görmek	 için	 beklerken,	 bu	 hassas	 bir	 durum</p>
<p class="calibre1"><a id="p159"></a>olabilir,	 diye	 düşündü	 cüce,	 “Prens	 Doran	 oğlumun	 davetiyle	 geliyor,”	 dedi	 Lord	 Tywin	 sakince,	 “ve sadece	 kutlamalarımıza	 katılmak	 için	 değil;	 bu	 konseydeki	 sandalyesini	 ve	 kız	 kardeşi	 Elia	 ile çocuklarının	cinayetinde	Robert’ın	ondan	esirgediği	adaleti	talep	etmek	üzere.” </p>
<p class="calibre1">Tyrell’in,	 Redwyne’ın	 ve	 Rowan’ın	 yüzlerini	 izledi	 Tyrion;	 üç	 lorddan	 hangisinin,	 “Ama	 Lord Tywin,	Lannister	pelerinlerine	sarılı	bedenleri	Robert’a	sunan	siz	değil	miydiniz?”	diyecek	kadar	cesur olacağını	görmek	için.	Hiçbiri	o	kadar	cesur	değildi	ama	hepsinin	yüzünde	aynı	soru	vardı.	Redwyne’ın umrurıda	değil,	diye	düşündü	Tyrion,	ama	Rowan	öğürecek	gibi	görünüyor. </p>
<p class="calibre1">“Kralımız,	 kızınız	 Margaery’le	 ve	 Myrcella	 da	 Prens	 Trystane’le	 evlendiğinde	 hepimiz	 tek	 ve muazzam	 bir	 hanedan	 olacağız,”	 diye	 hatırlattı	 Sör	 Kevan.	 “Geçmişin	 düşmanlıkları	 geçmişte	 kalmalı, buna	katılmaz	mısınız	lordum?” </p>
<p class="calibre1">“Bu	benim	kızımın	düğünü...” </p>
<p class="calibre1">“...ve	benim	de	torunumun,”	dedi	Lord	Tywin	sert	bir	şekilde,	“Eski	kavgalar	için	uygun	bir	ortam</p>
<p class="calibre1">değil	şüphesiz?” </p>
<p class="calibre1">“Benim	Doran	Martell’le	bir	kavgam	yok,”	diye	ısrar	etti	Lord	Tyrell	ama	ses	tonu	birazdan	fazla</p>
<p class="calibre1">kinliydi.	“Menzil’den	huzur	içinde	geçmek	istiyorsa	benim	iznimi	istemeli,	hepsi	bu:” </p>
<p class="calibre1">Küçük	 bir	 ihtimal,	 diye	 düşündü	 Tyrion.	 Kemik	 Yolu’nu	 tırmanacak,	 Yaz	 Kalesinin	 yakınlarında doğuya	dönecek	ve	Kral	Yolu’na	çıkacak. </p>
<p class="calibre1">“Üç	 yüz	 Dornelu	 planlarımızı	 bozmaz,”	 dedi	 Cersei.	 “Silahlı	 askerleri	 avluda	 ağırlayabiliriz, küçük	 lordlar	 ve	 soylu	 şövalyeler	 için	 taht	 odasına	 fazladan	 birkaç	 sıra	 sıkıştırırız	 ve	 yüksek	 masada Prens	Doran	için	itibarlı	bir	yer	buluruz.” </p>
<p class="calibre1">Benim	 yanımda	 değil,	 Tyrion’ın	 Mace	 Tyrell’in	 yüzünde	 okuduğu	 mesajdı	 ama	 Yüksek	 Bahçe</p>
<p class="calibre1">Lordu	cevap	vermeden	kısaca	başıyla	onayladı. </p>
<p class="calibre1">“Daha	 hoş	 meselelere	 geçebiliriz	 belki,”	 dedi	 Lord	 Tywin.	 "Zaferin	 meyveleri	 paylaşılmayı bekler.” </p>
<p class="calibre1">“Bundan	 daha	 tatlı	 ne	 olabilir?”	 dedi	 kendi	 meyvesini	 çoktan	 yemiş	 olan	 Serçeparmak. </p>
<p class="calibre1">Harrenhal’u. </p>
<p class="calibre1">Her	lordun	kendi	talebi	vardı;	şu	kale	veya	bu	kasaba,	büyük	Arazi	parçalan,	küçük	bir	nehir,	bir</p>
<p class="calibre1">orman,	savaşta	babasız	kalmış	belli	çocukların	vesayeti.	Şükür	ki	meyveler	boldu;	herkese	yetecek	kadar kale	ve	yetim	vardı.	Listeler	Varys’teydi.	Binlerce	mradan	askerin	yanı	sıra	kırk	yedi	küçük	lord	ve	altı yüz	on	dokuz	şövalye,	Stannis’in	ve	onun	Işık	Tanrısının	alevli	kalbinin	altında	ölmüştü.	Hepsi	birer	hain olduğu	için	vârisleri	miraslarından	mahrum	edilmiş,	arazileri	ve	kaleleri	onlardan	daha	sadık	olduğunu kanıtlayanlara	bağışlanmıştı. </p>
<p class="calibre1">En	 bereketli	 hasatı	 Yüksek	 Bahçe	 topladı.	 Tyrion,	 Mace	 Tyrell’in	 geniş	 göbeğine	 bakıp,	 bu adamın	muazzam	bir	iştahı	var,	diye	düşündü.	Tyrell,	kendi	sancak	beyi	olan,	fakat	önce	Renly’yi	Nonra da	 Stannis’i	 destekleyerek	 yanlış	 bir	 karar	 veren	 Lord	 Alester	 Florent’in	 arazilerini	 ve	 kalesini	 istedi. </p>
<p class="calibre1">Lord	 Tywin	 bu	 isteği	 memnuniyetle	 yerine	 getirdi.	 Parlaksu	 Kalesi,	 bütün	 arazileri	 ve	 geliriyle	 birlikte Lord	 Tyrell’in	 ortanca	 oğlu	 Sör	 Garlan’a	 verildi	 ve	 şövalye	 göz	 açıp	 kapayıncaya	 dek	 büyük	 bir	 lorda dönüştü.	Garlan’ın	ağabeyi	bizzat	Yüksek	Bahçe’nin	vârisiydi	elbette. </p>
<p class="calibre1">Daha	 küçük	 araziler	 Lord	 Rowan’a	 bağışlandı	 ve	 konseyde	 mevcut	 olmayan	 Lord	 Tarly,	 Leydi Oakheart,	Lord	Hightower	ve	diğer	kıymetliler	için	ayrıldı.	Lord	Redwyne	sadece;	Serçeparmak	ve	ona bağlı	 şarap	 mültezimlerinin,	 Arbor’ın	 en	 iyi	 şaraplarından	 bazılarına	 koyduğu	 vergilerden	 otuz	 yıl boyunca	 muaf	 tutulmayı	 istedi.	 İsteği	 kabul	 edildiğinde	 gayet	 memnun	 olduğunu	 açıkladı	 ve	 Kral Joffrey’yle	 yüce	 gönüllü	 El’i	 şerefine	 kadeh	 kaldırmak	 için	 Arbor’ın	 altın	 hasat	 şaraplarından	 bir	 fıçı getirtmeyi	 önerdi.	 Çersei	 o	 noktada	 sabrını	 kaybetti.	 “Joffrey’nin	 kılıçlara	 ihtiyacı	 var,	 şerefe	 kalkan kadehlere	değil,”	diye	parladı.	“Kralın	diyarı	hâlâ	olası	işgalcilerle	ve	sözde	krallarla	dolu.” </p>
<p class="calibre1"><a id="p160"></a>“Ama	uzun	süreceğini	sanmıyorum,”	dedi	Varys	en	dalkavuk	haliyle. </p>
<p class="calibre1">“Birkaç	 madde	 daha	 var	 lordlarım.”	 Sör	 Kevan	 kağıtlarına	 baktı.	 “Sör	 Addam,	 Yüce	 Rahip’in tacından	bazı	kristaller	buldu.	Artık	kesin	gibi	görünüyor;	hırsızlar	kristali	parçalayıp	altını	eritmiş.” </p>
<p class="calibre1">“Yukarıdaki	Baba’mız	onların	günahını	biliyor	ve	hepsinin	hükmünü	verecek,”	dedi	Yüce	Rahip. </p>
<p class="calibre1">“Verecek	şüphesiz,”	dedi	Lord	Tywin.	“Yine	de,	kralın	düğününde	taçlı	olmalısınız.	Cersei,	altın</p>
<p class="calibre1">ustalarını	 çağır,	 yeni	 bir	 taç	 yaptırmalıyız.”	 Bir	 yanıt	 beklemeden	 Varys’e	 döndü.	 “Sanırım	 raporların var.” </p>
<p class="calibre1">Hadım,	elbisesinin	kolundan	bir	parşömen	çıkardı,	“Parmaklar’ın	açıklarında	bir	deniz	canavarı</p>
<p class="calibre1">görüldü.”	Kıkırdadı.	“Lütfen	unutmayın,	bir	Greyjoy	değil,	gerçek	bir	deniz	canavarı.	Ibbenli	bir	balina gemisine	saldırıp	dibe	çekmiş.	Basamak	Taşları’nda	mücadele	var	ve	Tyroshlar’la	Lysliler	arasında	yeni bir	 savaş	 olası	 görünüyor.	 Yeşim	 Denizi’nden	 dönen	 denizeller,	 üç	 başlı	 ejderhanın	 Qarth’ta yavruladığını	rapor	etti,	şehrin	merakını...” </p>
<p class="calibre1">“Ejderhalar	ve	deniz	canavarları	beni	hiç	ilgilendirmiyor,	bağlarının	sayısına	rağmen,”	dedi	Lord</p>
<p class="calibre1">Tywin.	“Muhbirlerin	kardeşimin	oğlundan	bir	iz	bulabildi	mi?” </p>
<p class="calibre1">“Heyhat,	sevgili	Tyrek’imiz	yer	yarıldı	da	içine	girdi	sanki,	Zavallı,	cesur	delikanlı.” </p>
<p class="calibre1">Lord	Tywin	gayet	aşikâr	hoşnutsuzluğunu	dillendiremeden,	“Tywin,”	dedi	Sör	Kevan,	“mücadele</p>
<p class="calibre1">sırasında	 kaçan	 altın	 pelerinlilerden	 bazıları,	 tekrar	 görev	 alabilecekleri	 düşüncesiyle	 kışlalara	 geri döndü.	Sör	Addam	onlarla	ne	yapacağını	bilmek	istiyor.” </p>
<p class="calibre1">“Korkaklıklarıyla	 Joffun	 hayatını	 tehlikeye	 sokabilirlerdi,	 dedi	 Cersei	 hemen.	 “Onların</p>
<p class="calibre1">öldürülmesini	istiyorum.” </p>
<p class="calibre1">Varys	iç	geçirdi.	“Ölmeyi	hak	ettiklerine	şüphe	yok	Majesteleri,	bunu	kimse	inkâr	edemez,	lâkin</p>
<p class="calibre1">onları	 Gece	 Nöbetçileri’ne	 gönderirsek	 daha	 akıllıca	 davranmış	 oluruz	 belki.	 Yakın	 zamanda	 Sur’dan rahatsız	edici	mesajlar	aldık.	Yabanıllar	hareketlenmiş	ve…” </p>
<p class="calibre1">“Yabanıllar,	 deniz	 canavarları	 ve	 ejderhalar.”	 Mace	 Tyrell	 kıkırdadı.	 “Ah,	 hareketlenmeyen birileri	var	mı	ki?” </p>
<p class="calibre1">Lord	Tywin	adamı	duymazdan	geldi.	“Kaçaklar	bize	en	iyi	hizmeti	birer	derse	dönüşerek	verirler. </p>
<p class="calibre1">Çekiçle	 dizlerini	 kırın,	 bir	 daha	 kaçamazlar.	 Onları	 caddelerde	 dilenirken	 görenler	 de	 öyle.”	 Fikrine katılmayan	bir	lord	olup	olmadığını	görmek	için	masaya	baktı. </p>
<p class="calibre1">Tyrion	 kendi	 Sur	 ziyaretini,	 yaşlı	 Lord	 Mormont	 ve	 subaylarıyla	 paylaştığı	 yengeçleri	 hatırladı. </p>
<p class="calibre1">Yaşlı	 Ayinin	 endişelerini	 de	 hatırladı.	 “Ne	 demek	 istediğimizi	 açıkça	 anlatmak	 için	 birkaçının	 dizlerini kırabiliriz	 belki.	 Söz	 gelişi	 Sör	 Jacelyn’i	 öldürenlerin.	 Diğerlerini	 Marsha	 göndeririz.	 Nöbet’in	 çok miktarda	adam	açığı	var.	Sur	düşecek	olursa...” </p>
<p class="calibre1">“...kuzeyi	yabanıllar	basar,”	diye	tamamladı	Lord	Tywin.	"Starklar’ın	ve	Greyjoylar’ın	uğraşacak bir	düşmanları	daha	olur.	Belki	her	iki	hanedan	da	artık	Demir	Taht’a	tabi	olmak	istemiyor.	Öyleyse	hangi hakla	yardım	için	Demir	Taht’a	dönüyorlar?	Kral	Robb	ve	Kral	Balon’ın	her	ikisi	de	kuzeyi	talep	ediyor. </p>
<p class="calibre1">Bırak	da	kuzeyi	onlar	savunsun,	yapabiliyorlarsa.	Yapamıyorlarsa,	şu	Mance	Rayder	bizim	için	işe	yarar bir	müttefik	bile	olabilir.”	Lord	Tywin	kardeşine	baktı.	“Başka	bir	şey?” </p>
<p class="calibre1">Sör	Kevan	başını	iki	yana	salladı.	“Bitirdik.	Lordlarım,	Majesteleri	Kral	Joffrey	aklınız	ve	güzel</p>
<p class="calibre1">tavsiyeleriniz	için	sizlere	teşekkür	ediyor	şüphesiz.” </p>
<p class="calibre1">“Çocuklarımla	özel	olarak	konuşmak	istiyorum,”	dedi	Lord	Tywin	ayağa	kalkarken.	“Kevan,	sen</p>
<p class="calibre1">de	kal.” </p>
<p class="calibre1">Diğer	danışmanlar	itaatkâr	bir	şekilde	vedalarını	ettiler.	İlk	ayrılan	Varys’ti,	Tyrell	ve	Redwyne</p>
<p class="calibre1">da	son.	Salon	dört	Lannister	dışında	boş	kaldığında	Sör	Kevan	kapıyı	kapattı. </p>
<p class="calibre1">“Hazine	başı?”	dedi	Tyrion	ince,	gergin	bir	sesle.	“Tanrılar	aşkına,	bu	kimin	fikriydi?” </p>
<p class="calibre1">“Lord	Petyr’ın,”	dedi	babası,	“ama	hâzinenin	bir	Lannister’ın	elinde	olması	bizim	işimize	gelir. </p>
<p class="calibre1"><a id="p161"></a>Önemli	bir	iş	istemiştin.	Bu	görev	için	yetersiz	olabileceğinden	mi	korkuyorsun?” </p>
<p class="calibre1">“Hayır,”	 dedi	 Tyrion.	 “Bir	 tuzaktan	 korkuyorum.	 Serçeparmak	 kurnaz	 ve	 hırslı.	 Ona</p>
<p class="calibre1">güvenmiyorum.	Sen	de	güvenmemelisin.” </p>
<p class="calibre1">“Yüksek	Bahçe’nin	bizim	tarafımıza	geçmesini	sağladı...”	diye	haşladı	Cersei. </p>
<p class="calibre1">“...ve	Ned	Stark’ı	sana	sattı,	biliyorum.	Bizi	de	o	kadar	çabuk	satar.	Bir	sikke,	yanlış	ellerdeki	bir kılıç	 kadar	 tehlikelidir.”	 Amcası	 Kevan	 tuhaf	 bir	 şekilde	 Tyrion’a	 baktı.	 “Bizim	 için	 değil	 elbette. </p>
<p class="calibre1">Casterly	Kayası’nın	altınları...” </p>
<p class="calibre1">“...yerin	 altından	 çıkarılıyor.	 Serçeparmak’m	 altınları	 yoktan	 var	 oluyor,	 parmaklarının	 bir şıklamasıyla.” </p>
<p class="calibre1">“Senin	 sahip	 olduklarının	 tümünden	 daha	 iyi	 bir	 yetenek	 tatlı	 kardeşim,”	 diye	 mırıldandı	 Cersei garezle	tatlanmış	sesiyle.	“Serçeparmak	bir	yalancı...” </p>
<p class="calibre1">“...üstelik	kara,	dedi	karganın	kuzgunu.” </p>
<p class="calibre1">Lord	 Tywin	 yumruğunu	 masaya	 vurdu.	 “Yeter!	 Bu	 münasebetsiz	 ağız	 dalaşına	 daha	 fazla</p>
<p class="calibre1">katlanmayacağım,	ikiniz	de	birer	Lannister’sınız	ve	buna	yakışır	davranacaksınız.” </p>
<p class="calibre1">Sör	 Kevan	 boğazını	 temizledi.	 “Kartal	 Yuvasının	 Petyr	 Baelish	 tarafından	 yönetilmesini,	 Leydi Lysa’nın	 diğer	 talipleri	 tarafından	 yönetilmesine	 tercih	 ederim.	 John	 Royce,	 Lyn	 Corbray,	 Horton Redfort...	bunlar	tehlikeli	adamlar,	herbiri	kendine	göre,	Ve	gururlular.	Serçeparmak	zeki	olabilir	ama	ne soylu	bir	kanı	var	ne	de	silahlarla	ilgili	yeteneği.	Vadi	lordları	böyle	bir	adamı	asla	metbu	olarak	kabul etmez.”	 Ağabeyine	 baktı.	 Lord	 Tywin	 başıyla	 onayladığında	 devam	 etti.	 “Şu	 da	 var...	 Lord	 Petyr sadakatini	 sergilemeye	 devam	 ediyor.	 Daha	 dün,	 Sansa	 Stark’ı	 bir	 ‘ziyaret’	 için	 Yüksek	 Bahçe’ye götürmek	 ve	 orada	 Lord	 Mace’in	 en	 büyük	 oğlu	 Willas’la	 evlendirmek	 üzere	 kurulan	 bir	 Tyrell komplosunun	haberini	getirdi.” </p>
<p class="calibre1">“Size	 Serçeparmak	 haber	 getirdi?”	 Tyrion	 masaya	 eğildi.	 “Muhbir	 başımız	 değil?	 Ne	 kadar</p>
<p class="calibre1">enteresan.” </p>
<p class="calibre1">Cersei	 inanmazlıkla	 amcasına	 baktı.	 “Sansa	 benim	 rehinem,	 Benim	 iznim	 olmadan	 hiçbir	 yere gidemez.” </p>
<p class="calibre1">“Lord	Tyrell	isterse	vermeye	mecbur	olduğun	bir	izin,”	dedi	Lord	Tywin.	“Lordu	reddetmek	ona</p>
<p class="calibre1">güvenmediğimizi	ilan	etmek	olur.	Alınır.” </p>
<p class="calibre1">“Bırakın	alınsın.	Bize	ne?” </p>
<p class="calibre1">Kahrolası	aptal,	diye	düşündü	Tyrion.	“Tatlı	ablacığım,”	sabırla	açıkladı,	“Tyrell’i	gücendirirsen</p>
<p class="calibre1">Redwyne’ı,	 Tarly’yi,	 Rowan’ı	 ve	 Hightower’i	 da	 gücendirmiş	 olursun	 ve	 arzuları	 için	 Robb	 Stark’ın daha	uygun	olup	olmadığını	merak	etmelerini	de	sağlarsın.” </p>
<p class="calibre1">“Gülün	 ve	 ulu	 kurdun	 aynı	 yatağa	 girmesine	 izin	 vermeyeceğim,”	 dedi	 Lord	 Tywin.	 “Lord</p>
<p class="calibre1">Tyrell’den	erken	davranmalıyız.”	“Nasıl?”	diye	sordu	Cersei. </p>
<p class="calibre1">“Evlilikle.	Evvela	seninkiyle.” </p>
<p class="calibre1">Darbe	 o	 kadar	 ani	 gelmişti	 ki	 Cersei	 bir	 an	 sadece	 baktı.	 Ardından	 tokatlanmışçasına	 yanakları kızardı.	“Hayır.	Bir	kez	daha	olmaz.	Yapmam.” </p>
<p class="calibre1">“Majesteleri,”	 dedi	 Sör	 Kevan	 nazikçe,	 “siz	 genç	 bir	 kadınsınız,	 hâlâ	 güzel	 ve	 doğurgansınız. </p>
<p class="calibre1">Hayatınızın	 geri	 kalanını	 yalnız	 geçirmek	 istemezsiniz	 elbette.	 Üstelik	 yeni	 bir	 evlilik	 ensest söylentilerini	sonsuza	dek	susturur.” </p>
<p class="calibre1">“Evlenmediğin	 sürece	 Stannis’in	 o	 iğrenç	 iftiraları	 yaymasına	 izin	 vermiş	 olursun,”	 dedi	 Lord Tywin,	kızına.	“Yatağında	sana	çocuklar	verecek	yeni	bir	koca	olmalı.” </p>
<p class="calibre1">“Üç	çocuk	gayet	yeterli.	Ben	Yedi	Krallık	Kraliçesi’yim	damızlık	bir	kısrak	değil!	Vekil	Kraliçe!” </p>
<p class="calibre1">“Sen	benim	kızımsın	ve	ne	emredersem	onu	yapacaksın.” </p>
<p class="calibre1">Cersei	ayağa	kalktı.	“Burada	oturup	bu	saçmalığı	dinlemeyeceğim.” </p>
<p class="calibre1"><a id="p162"></a>“Yeni	kocanın	seçiminde	söz	hakkın	olsun	istiyorsan	dinleyeceksin,”	dedi	Lord	Tywin	sakince. </p>
<p class="calibre1">Cersei,	 “Tekrar	 evlenmeyeceğimi”	 diyen	 yüksek	 sesli	 itirazına	 rağmen,	 önce	 tereddüt	 edip</p>
<p class="calibre1">ardından	oturduğunda	Tyrion	ablasının	kaybettiğini	biliyordu. </p>
<p class="calibre1">“Evleneceksin	ve	doğuracaksın.	Doğurduğun	her	çocuk	Stannis’i	biraz	daha	yalancı	yapar.”	Lord</p>
<p class="calibre1">Tywin’in	 gözleri	 Cersei’nin	 sandalyesine	 çivilenmiş	 gibiydi.	 “Mace	 Tyrell,	 Paxter	 Redwyne	 ve	 Doran Martell,	 ihtimalle	 onlardan	 daha	 uzun	 yaşa-yacak	 olan	 genç	 kadınlarla	 evliler.	 Balon	 Greyjoy’un	 karısı yaşlı	 ve	 hasta	 fakat	 böyle	 bir	 evlilik	 bizi	 Demir	 Adaları’yla	 ittifaka	 sokar	 ve	 ben	 bunun	 en	 mantıklı seyrimiz	olacağından	emin	değilim.”	“Hayır,”	dedi	Cersei	dudaklarının	arasından.	“Hayır,	hayır,	hayır.” </p>
<p class="calibre1">Tyrion,	ablasını	paketleyip	Pyke’a	gönderme	fikriyle	birlikte	dudaklarına	yerleşen	sırıtmaya	engel</p>
<p class="calibre1">olamadı.	Tam	da	dua	etmekten	vazgeçmişken	bazı	tatlı	tanrılar	bana	bunu	veriyor. </p>
<p class="calibre1">Lord	Tywin	devam	etti.	“Oberyn	Martell	uygun	olabilir	ama	Tyrelller	bundan	hiç	hoşlanmaz.	Bu</p>
<p class="calibre1">yüzden	oğullara	bakmalıyız,	Kendinden	genç	bir	adamla	evlenmeye	itiraz	etmeyeceğini	varsayıyorum?” </p>
<p class="calibre1">“Ben	herhangi	bir	adamla	evlenmeye...” </p>
<p class="calibre1">“Redwyne	 ikizlerini	 değerlendirdim,	 Theon	 Greyjoy’u,	 Quentyn	 Martell’i	 ve	 birkaç	 kişiyi	 daha. </p>
<p class="calibre1">Ama	 Stannis’i	 kıran	 kılıç	 Yüksek	 Bahçe’yle	 yaptığımız	 ittifaktı.	 Bu	 kılıç	 tavlanmalı	 ve	 daha	 güçlü	 hale getirilmeli.	 Sör	 Loras	 beyazları	 giydi,	 Sör	 Garlan	 bir	 Fossoway’le	 evli	 ama	 Sansa	 Stark’la evlendirilmesi	planlanan	en	büyük	oğul	duruyor.” </p>
<p class="calibre1">Willas	Tyrell.	Tyrion,	Cersei’nin	biçare	öfkesinden	şeytani	bir	zevk	alıyordu.	“Sakat	olan,”	dedi. </p>
<p class="calibre1">Lord	 Tywin	 bir	 bakışla	 Tyrion’ı	 dondurdu.	 “Willas,	 Yüksek	 Bahçe’nin	 vârisi.	 Bütün	 raporlara göre	kitap	okumayı	ve	yıldızlara	bakmayı	seven,	iyi	huylu	ve	nazik	bir	genç	adam.	Bir	diğer	tutkusu	da hayvan	üretmek,	Yedi	Krallık’m	en	iyi	şahinlerine	ve	atlarına	sahip.” </p>
<p class="calibre1">Kusursuz	 bir	 eşleşme,	 diye	 düşündü	 Tyrion.	 Cersei	 de	 üremeye	 düşkün.	 Tyrion	 zavallı	 Willas Tyrell’e	acıyordu	ve	ablası	için	gülmeli	mi	yoksa	ağlamalı	mı	karar	veremiyordu. </p>
<p class="calibre1">“Benim	 tercihim	 Tyrell	 vârisi	 olurdu,”	 diyerek	 nokta	 koydu	 Lord	 Tywin,	 “ama	 sen	 başka	 birini tercih	edersen	sebeplerini	dinlerim.” </p>
<p class="calibre1">“Ne	kadar	lütufkâr	davranıyorsun	baba,”	dedi	Cersei	buz	gibi	bir	nezaketle.	“Bana	son	derece	zor</p>
<p class="calibre1">bir	tercih	bıraktın.	Yatağıma	kimi	alsam,	yaşlı	mürekkep	balığını	mı	yoksa	köpek	seven	sakat	çocuğu	mu? </p>
<p class="calibre1">Düşünmek	için	birkaç	güne	ihtiyacım	olacak.	Gitmek	için	müsaade	isteyebilir	miyim?” </p>
<p class="calibre1">Sen	kraliçesin,	demek	istedi	Tyrion.	Senden	izin	dileyen	o	olmalıydı. </p>
<p class="calibre1">“Git,”	dedi	babaları.	“Sen	kendini	toparladıktan	sonra	tekrar	konuşacağız.	Görevini	unutma.” </p>
<p class="calibre1">Öfkesi	apaçık	ortada	olan	Cersei	kaskatı	kesilmiş	halde	odadan	çıktı.	Ama	nihayetinde	babamın</p>
<p class="calibre1">dediğini	yapacak.	Cersei	bunu	Robert’la	kanıtlamıştı.	Gerçi	Jaime’yi	de	hesaba	katmak	gerekir, </p>
<p class="calibre1">Cersei’nin	 ilk	 evliliğinde	 Jaime	 çok	 gençti;	 ikinci	 evliliği	 o	 kadar	 kolay	 kabullenmeyebilirdi. </p>
<p class="calibre1">Talihsiz	Willas	Tyrell’in,	ani	ve	ölümcül	bir	illet	olan	bağırsaklara	giren	kılıç	hastalığı	kapması	olasıydı ve	 bu	 durum	 Yüksek	 Bahçe’yle	 Casterly	 Kayası	 arasındaki	 ittifakı	 güçlendirmekten	 ziyade	 bozardı.	 Bir şey	söylemek	zorundayım	ama	ne?	Pardon	baba,	ama	ablam	ağabeyimizle	evlenmek	istiyor? </p>
<p class="calibre1">“Tyrion.” </p>
<p class="calibre1">Tyrion	bıkkın	bir	ifadeyle	gülümsedi.	“Çığırtkanın	beni	alana	çağırdığını	mı	duyuyorum?” </p>
<p class="calibre1">“Fahişeler	senin	zayıf	noktan,”	dedi	Lord	Tywin	lafı	dolandırmadan.	“Ama	kabahatin	bir	kısmı	da</p>
<p class="calibre1">benim	olabilir.	Bir	oğlan	çocuğundan	daha	uzun	olmamandan	ötürü,	gerçekte	bazı	temel	ihtiyaçlara	sahip yetişkin	bir	erkek	olduğunu	unutmak	kolayıma	geldi.	Evlenme	vaktin	geldi	de	geçiyor	bile.” </p>
<p class="calibre1">Ben	evliydim,	yoksa	unuttun	mu?	Tyrion’ın	çarpılan	ağzından,	yarı	kahkaha	yarı	hırlamaya	benzer</p>
<p class="calibre1">bir	ses	çıktı. </p>
<p class="calibre1">“Evlilik	düşüncesi	seni	eğlendiriyor	mu?” </p>
<p class="calibre1">“Sadece	 ne	 kadar	 yakışıklı	 bir	 damat	 olacağım	 düşüncesi.”	 Bir	 eş	 tam	 da	 Tyrion’ın	 ihtiyaç</p>
<p class="calibre1"><a id="p163"></a>duyduğu	 şey	 olabilirdi.	 Müstakbel	 karısı	 ona	 araziler	 ve	 bir	 kale	 getirirse,	 Tyrion’ın,	 Joffrey’nin meclisinden	ayrı	bir	yeri	olurdu	dünyada...	babasından	ve	Cersei’den	uzakta. </p>
<p class="calibre1">Öte	yandan,	Shae	vardı.	Benim	fahişem	olmaktan	mutluluk	duyduğuna	dair	yemin	etse	de	bundan</p>
<p class="calibre1">hiç	hoşlanmayacak. </p>
<p class="calibre1">Bununla	 birlikte,	 babasının	 aklını	 çelmek	 için	 kullanabileceği	 bir	 husus	 değildi	 bu,	 Tyrion sandalyesinde	yükselip,	“Beni	Sansa	Stark’la	evlendirmek	niyetindesin.	Fakat	kızla	ilgili	planları	varsa Tyreliler	bu	evliliği	bir	hakaret	olarak	almayacak	mı?”	dedi. </p>
<p class="calibre1">“Lord	 Tyrell,	 Starkkızı	 meselesini	 Joffrey’nin	 düğünden	 önce	 gündeme	 getirmeyecek.	 Sansa</p>
<p class="calibre1">düğünden	 önce	 evlenirse	 Tyrell	 nasıl	 gücenebilir,	 bize	 niyetiyle	 ilgili	 hiç	 ipucu	 vermemişken?”	 “Aynen öyle,”	dedi	Sör	Kevan,	“ve	Cersei’yi	Willas’a	önermek	kalan	herhangi	bir	dargınlığı	da	iyileştirir.” </p>
<p class="calibre1">Tyrion	 burnunun	 kökünü	 ovuşturdu.	 Yara	 dokusu	 tahammülü	 imkânsız	 bir	 şekilde	 kaşınıyordu</p>
<p class="calibre1">bazen.	 “Soylu	 irin	 torbası	 Majesteleri,	 Sansa’nın	 hayatını	 Lord	 Eddard’m	 öldüğü	 günden	 itibaren cehenneme	çevirdi.	Kız	tam	da	Joffrey’den	kurtulmuşken	onu	benimle	evlendirmeyi	öneriyorsun.	Bu	senin için	bile	olağanüstü	bir	zalimlik	baba.” </p>
<p class="calibre1">“Neden,	kıza	hor	davranmayı	mı	planlıyorsun?”	Lord	Tywin’in	sesi	kaygıdan	çok	merak	doluydu. </p>
<p class="calibre1">“Benim	 gayem	 kızın	 mutluluğu	 değil,	 seninki	 de	 bu	 olmamalı.	 Güneydeki	 ittifakımız	 Casterly	 Kayası kadar	sağlam	olabilir	fakat	hâlâ	kuzeyi	kazanmak	zorundayız	ve	kuzeyin	anahtarı	bizzat	Sansa	Stark.” </p>
<p class="calibre1">“Daha	çocuk	sayılır.” </p>
<p class="calibre1">“Ablan	 kızın	 çiçek	 açtığına	 dair	 yemin	 ediyor.	 Eğer	 öyleyse	 kadın	 sayılır,	 evlenmeye	 uygundur. </p>
<p class="calibre1">Kızın	 bekâretini	 almak	 zorundasın,	 böylece	 kimse	 evlilik	 şartının	 yerine	 getirilmediğini	 söyleyemez. </p>
<p class="calibre1">Bundan	 sonra,	 onu	 tekrar	 yatağına	 almak	 için	 birkaç	 yıl	 beklemeyi	 tercih	 edersen	 kocalık	 haklarını kullanıyor	olursun.”	Şu	an	ihtiyaç	duyduğum	tek	kadın	Shae	ve	sen	ne	söylersen	söyle	Sansa	daha	çocuk. </p>
<p class="calibre1">“Asıl	 amacın	 kızı	 Tyrelller’den	 uzak	 tutmaksa	 onu	 neden	 annesine	 geri	 vermiyorsun?	 Belki	 bu	 sayede Robb	Stark	da	diz	çökmeye	razı	olur.” </p>
<p class="calibre1">Lord	 Tywin’in	 bakışı	 aşağılama	 doluydu.	 “Sansa’yı	 Nehirova’ya	 gönder	 ve	 annesi,	 oğlunun	 Üç Dişli	 Mızrak’taki	 anlatmalarını	 güçlendirmek	 için	 kızı	 bir	 Blackwood	 ya	 da	 Mallister'a	 versin.	 Kızı kuzeye	 gönder	 ve	 daha	 ay	 dönmeden	 bir	 Manderly	 ya	 da	 Umber	 ile	 evlensin.	 İşin	 özü,	 şu	 Tyrell meselesinden	 anladığımız	 üzere	 Sansa	 bu	 sarayda	 da	 daha	 az	 tehlikeli	 değil.	 En	 yakın	 zamanda	 bir Lannister’la	evlenmeli.” </p>
<p class="calibre1">“Sansa	Stark’la	evlenen	adam	onun	adına	Kışyarı’nı	talep	edebilir,”	dedi	Sör	Kevan.	“Bu	aklına</p>
<p class="calibre1">geldi	mi	hiç?” </p>
<p class="calibre1">“Kızı	almak	istemiyorsan	onu	kuzenlerinden	birine	vermemiz	gerekir,”	dedi	Lord	Tywin.	“Kevan, </p>
<p class="calibre1">Lancel	evlenecek	kadar	güçlü	mü	sence?” </p>
<p class="calibre1">Sör	Kevan	tereddüt	etti.	“Eğer	kızı	hasta	yatağına	götürürsek	Lancel	yeminin	sözlerini	söyleyebilir ama	evliliğinin	şartını	yerine	getirebilir	mi?	Hayır...	İkizlerden	birini	önerirdim	fakat	Starklar	her	ikisini de	Nehirova’da	tutuyor.	Genna’nın	oğlu	Tion	da	onların	elinde,	olmasa	işe	yarayabilirdi.” </p>
<p class="calibre1">Tyrion,	iki	adamın	küçük	piyeslerini	oynamalarına	izin	verdi;	kendi	yararınaydı,	biliyordu.	Sansa</p>
<p class="calibre1">Stark,	 diye	 düşündü,	 ipekleri,	 takıları,	 kahramanlıkları	 ve	 güzel	 yüzlü,	 uzun	 boylu	 şövalyeleri	 seven, yumuşak	sesli	güzel	kokulu	Sansa.	Yine	gemi	köprüsündeymiş	gibi	hissetti	kendini,	ayaklarının	altındaki iskele	sallanıyordu. </p>
<p class="calibre1">“Seni	mücadeledeki	çabalarından	ötürü	ödüllendirmemi	istedin,”	diye	hatırlattı	Lord	Tywin.	“Bu</p>
<p class="calibre1">senin	için	bir	fırsat	Tyrion,	büyük	ihtimalle	karşılaşacağın	en	iyi	fırsat.”	Parmaklarını	sabırsızca	masaya vurdu.	 “Bir	 zamanlar	 ağabeyini	 Lysa	 Tully’yle	 evlendirmek	 istedim	 ama	 hazırlıklar	 tamamlanamadan Aerys,	 Jaime’yi	 Kral	 Muhafızı	 ilan	 etti.	 Lord	 Hoster’a,	 Lysa’nın	 Jaime	 yerine	 seninle	 evlenmesini önerdiğimde	adam,	kızı	için	bütün	bir	adam	istediği	cevabını	verdi.” </p>
<p class="calibre1"><a id="p164"></a>Ve	 onu	 Jon	 Arryn’la	 evlendirdi,	 kızın	 büyükbabası	 olabilecek	 kadar	 yaşlı	 bir	 adamla.	 Lysa Arryn’ın	neye	dönüştüğünü	düşününce,	Tyrion	kızgından	çok	müteşekkir	olmaya	meylediyordu. </p>
<p class="calibre1">“Seni	Dorne’a	önerdiğimde,	bu	önerinin	bir	hakaret	olduğu	yanıtını	aldım,”	diye	devam	etti	Lord</p>
<p class="calibre1">Tywin.	 “Daha	 sonraki	 yıllarda	 Yohn	 Royce	 ve	 Leyton	 Hightower’dan	 da	 benzer	 cevaplar	 duydum. </p>
<p class="calibre1">Robert’ın,	 öz	 ağabeyinin	 düğün	 yatağında	 bozduğu	 Florent	 kızını	 senin	 alabileceğini	 söyleyecek	 kadar düştüm	sonunda	ama	kızın	babası	onu	kendi	hanesinden	bir	şövalyeye	vermeyi	lercih	etti.” </p>
<p class="calibre1">“Stark	 kızını	 almazsan	 senin	 için	 başka	 bir	 eş	 bulmak	 zorunda	 kalacağım.	 Diyarda	 bir	 yerde, Casterly	Kayası’nın	dostluğunu	kazanmak	uğruna	kızından	memnuniyetle	ayrılacak	küçük	bir	lord	vardır mutlaka.	Leydi	Tanda,	Lollys’i	önerdi...” </p>
<p class="calibre1">Tyrion	dehşetle	irkildi.	“Aletimi	kesip	keçilere	yedirmeyi	tercih	ederim.” </p>
<p class="calibre1">“O	 zaman	 gözlerini	 aç.	 Stark	 kızı	 genç,	 doğurgan,	 uysal,	 en	 soylu	 kanlardan	 birinden	 geliyor	 ve hâlâ	bakire.	Çirkin	de	değil.	Neden	tereddüt	ediyorsun?” </p>
<p class="calibre1">Neden	gerçekten?	“Bana	özgü	bir	tuhaflık.	Garip	gelecek	ama	beni	yatağında	isteyen	bir	eş	tercih</p>
<p class="calibre1">ederim.” </p>
<p class="calibre1">“Fahişelerin	 seni	 yataklarında	 istediklerini	 düşünüyorsan	 benim	 tahmin	 ettiğimden	 de	 büyük	 bir aptalsın,”	dedi	Lord	Tywin.	“Beni	hayal	kırıklığına	uğratıyorsun	Tyrion.	Bu	evliliğin	seni	mutlu	edeceğini ummuştum.” </p>
<p class="calibre1">“Evet,	 benim	 mutluluğumu	 ne	 kadar	 önemsediğini	 hepimiz	 biliyoruz	 baba,”	 dedi	 Tyrion.	 “Ama anlattığından	 fazlası	 var,	 Kuzeyin	 anahtarı	 diyorsun,	 öyle	 mi?	 Kuzey	 artık	 Greyjoylar'ın	 elinde	 ve	 Kral Balon’ın	bir	kızı	var.	Neden	o	kız	değil	de	Sansa	Stark?”	Babasının,	parlak	altın	lekeleriyle	dolu	yeşil	ve sakin	gözlerine	baktı. </p>
<p class="calibre1">Lord	 Tywin	 parmaklarını	 boynundaki	 zincire	 geçirdi.	 “Balon	 Greyjoy	 yağmalamayı	 biliyor, </p>
<p class="calibre1">hükmetmeyi	 değil.	 Bırak	 da	 bir	 sonbahar	 tacının	 tadını	 çıkarsın	 ve	 bir	 kuzey	 kışının	 acısını	 çeksin. </p>
<p class="calibre1">İnsanlarına	onu	sevmeleri	için	bir	sebep	vermeyecek.	Bahar	geldiğinde	kuzeyliler	deniz	canavarlarından bezmiş	 olacak.	 Sen,	 Eddard	 Stark’ın	 torununu	 kuzeye	 götürüp	 de	 onun	 doğum	 haklarını	 talep	 ettiğinde, sıradan	 insanlar	 ve	 soylu	 lordlar	 o	 çocuğu	 atalarının	 yüksek	 makamına	 oturtmak	 için	 aynı	 şekilde ayaklanacak.	 Bir	 kadını	 hamile	 bırakmaya	 muktedirsindir	 umarım?”	 “Öyle	 olduğuma	 inanıyorum,”	 dedi Tyrion.	 “İtiraf	 ediyorum	 ki	 bunu	 kanıtlayamam.	 Ama	 kimse	 denemediğimi	 söyleyemez,	 Küçük</p>
<p class="calibre1">tohumlarımı	mümkün	olduğunca	sık	ekiyorum...” </p>
<p class="calibre1">“Bataklıklara	ve	çukurlara,”	diye	tamamladı	Lord	Tywin,	“ve	sadece	piçlerin	kök	salabileceği	adi</p>
<p class="calibre1">topraklara.	 Kendi	 bahçene	 sahip	 olmanın	 zamanı	 geldi.”	 Ayağa	 kalktı.	 “Casterly	 Kayası	 asla	 senin olmayacak,	sana	söz	veriyorum.	Ama	Sansa	Stark’la	evlenirsen	Kışyarı’nı	kazanman	mümkün.” </p>
<p class="calibre1">Tyrion	 Lannister,	 Kışyarı’nın	 Lord	 Koruyucusu.	 Bu	 fikir	 Tyrion’a	 tuhaf	 bir	 ürperti	 verdi.	 “Çok güzel	baba,”	dedi	ağır	ağır,	“ama	çorbanda	büyük	ve	çirkin	bir	hamamböceği	var.	Robb	Stark’ın	da	en	az benim	 kadar	 muktedir	 olduğunu	 tahmin	 ediyorum,	 üstelik	 şu	 doğurgan	 Freyler’den	 biriyle	 evleneceğine dair	yemin	etti.	Ve	Genç	Kurt	bir	sürü	peydahladığında,	Sansa’nın	doğuracağı	hiçbir	yavru	hiçbir	şeyin vârisi	olmayacak.” </p>
<p class="calibre1">Lord	 Tywin	 kaygısız	 görünüyordu.	 “Robb	 Stark	 o	 doğurgan	 Frey’ini	 asla	 döllemeyecek,	 sözüme güven.	 Konseyle	 paylaşmayı	 henüz	 uygun	 bulmadığım	 bir	 haber	 daha	 var,	 lordların	 duyması	 uzun sürmeyecektir	gerçi.	Genç	Kurt,	Gawen	Westerling’in	büyük	kızıyla	evlendi.” </p>
<p class="calibre1">Tyrion	 bir	 an	 için	 babasını	 doğru	 duyduğundan	 emin	 olamadı.	 “Yeminini	 mi	 bozdu?”	 dedi</p>
<p class="calibre1">şaşkınlıkla.	“Freyler’i	bir	kenara	attı,	ne	uğruna?” </p>
<p class="calibre1">“Jeyne	isimli	on	altı	yaşında	bir	kız,”	dedi	Sör	Kevan.	“Zamanında,	Lord	Gawen	o	kızı	Willem	ya</p>
<p class="calibre1">da	Martyn	için	bana	önermişti	fakat	onu	reddetmek	zorunda	kalmıştım.	Gawen	iyi	bir	adamdır	ama	karısı Sybell	 Spicer’dır.	 O	 kadınla	 asla	 evlenmemeliydi.	 Westerlingler’in	 her	 daim	 mantıktan	 çok	 gururu</p>
<p class="calibre1"><a id="p165"></a>olmuştur. </p>
<p class="calibre1">Leydi	Sybell’in	büyükbabası	safran	ve	karabiber	ticareti	yapardı,	neredeyse	Stannis’in	yanındaki</p>
<p class="calibre1">kaçakçı	kadar	alt	tabaka	doğumlu	bir	adamdı.	Leydinin	büyükannesi	de,	büyükbabasının	doğudan	getirdiği bir	kadındı.	Kırmızı	rahibe	olduğu	söylenen	ürkütücü	bir	kocakarı.	Ona	maegi	diyorlardı.	Kimse	gerçek adını	telaffuz	edemiyordu.	Bir	zamanlar	Lannis	Limanı’nın	yarısı;	ilaçlar,	aşk	iksirleri	ve	benzer	şeyler için	 o	 kadına	 giderdi.”	 Omuzlarını	 silkil.	 “Uzun	 zaman	 önce	 ölmüştür	 şüphesiz.	 Jeyne’i	 sadece	 bir	 kez gördüm	ama	tatlı	bir	çocuk	olduğunu	söyleyebilirim.	Ama	böyle	müphem	bir	kanı	varken...” </p>
<p class="calibre1">Bir	zamanlar	bir	fahişeyle	evli	olan	Tyrion,	amcasının,	büyük	büyükbabası	baharat	satan	bir	kızla</p>
<p class="calibre1">evlenmek	fikri	karşısında	düştüğü	dehşeti	tamamıyla	paylaşamıyordu.	Buna	rağmen...	Sör	Kevan	tatlı	bir çocuk,	demişti	ama	zehirlerin	çoğu	da	tatlı	olurdu.	Westerlingler	eski	bir	soydu	fakat	güçten	çok	gururları vardı.	Leydi	Sybell’in	bu	evliliğe	kocasından	fazla	zenginlik	getirdiğini	öğrenmek	Tyrion’ı	şaşırtmazdı. </p>
<p class="calibre1">Westerling	madenleri	yıllar	önce	tükenmişti,	en	iyi	arazileri	satılmış	ya	da	kaybedilmişti	ve	Sarpkaya	bir kaleden	 çok	 bir	 enkazdı.	 Denizin	 üstünde	 öyle	 cesurca	 dikilen	 haliyle	 romantik	 bir	 enkaz.	 “Şaşırdım,” </p>
<p class="calibre1">diye	 itiraf	 etti	 Tyrion.	 “Robb	 Stark’ın	 daha	 aklıselim	 sahibi	 biri	 olduğunu	 düşünürdüm.”	 “Robb	 on	 altı yaşında	bir	çocuk,”	dedi	Lord	Tywin.	“O	yaşlarda	aşk,	şehvet	ve	onur,	akıldan	ağır	basar.” </p>
<p class="calibre1">“Yeminini	bozdu,	bir	müttefiki	utandırdı,	yasal	bir	söze	ihanet	etti.	Onur	bunun	neresinde?” </p>
<p class="calibre1">Sör	Kevan	cevap	verdi.	“Kızın	onurunu	kendi	onuruna	tercih	etti.	Onun	bekâretini	aldıktan	sonra</p>
<p class="calibre1">başka	seçeneği	yoktu.” </p>
<p class="calibre1">“Kızı	 karnında	 bir	 piçle	 bıraksaydı	 daha	 nazik	 davranmış	 olurdu,”	 dedi	 Tyrion	 sözünü</p>
<p class="calibre1">esirgemeden.	 Westerlingler	 her	 şeyi	 kaybetmekle	 yüz	 yüzeydi;	 arazilerini,	 kalelerini,	 canlarını.	 Bir Lannister	borcunu	mutlaka	öder. </p>
<p class="calibre1">“Jeyne	Westerling	annesinin	kızı,”	dedi	Lord	Tywin,	“Robb	Stark	da	babasının	oğlu.” </p>
<p class="calibre1">Westerlingler’in	 ihaneti,	 Lord	 Tywin’i	 Tyrion’ın	 bekleyeceğinden	 daha	 az	 öfkelendirmiş	 gibi görünüyordu.	Lord	Tywin	tebaasının	sadakatsizliğine	katlanmazdı.	Henüz	çocuk	yaştayken,	Castamere’in gururlu	 Reyneler’ini	 ve	 Tarbeck	 Kalesi’nin	 ka-dim	 Tarbeckler’ini	 yok	 etmişti.	 Şarkıcılar	 bununla	 ilgili hüzünlü	 bir	 şarkı	 bile	 yapmıştı.	 Birkaç	 yıl	 sonra,	 Güzel	 Kale’nin	 Lord	 Farman’ı	 saldırganlaşmaya başladığında,	 Lord	 Tywin	 mektup	 yerine	 ut	 taşıyan	 bir	 elçi	 göndermişti.	 Lord	 Farman,	 kalesinde yankılanan	“Castamere’in	Yağmurları”	isimli	şarkıyı	duyduktan	sonra	daha	fazla	sorun	çıkarmamıştı.	Ve şarkılar	 yeterli	 değilse,	 Reyneler’in	 ve	 Tarbeckler’in	 paramparça	 olmuş	 kaleleri,	 Casterly	 Kayası’nın kuvvetini	 küçümsemeyi	 tercih	 edenler	 için	 sessiz	 şahitler	 olarak	 hâlâ	 duruyordu.	 “Sarpkaya,	 Tarbeck Kalesi’nden	 ve	 Castamere’den	 fazla	 uzak	 değil,”	 dedi	 Tyrion.	 “Westerlingler’in	 oradan	 geçtiğini	 ve oradaki	 dersi	 gördüğünü	 sanırsın	 bir	 de.”	 “Belki	 de	 gördüler,”	 dedi	 Lord	 Tywin.	 “Hepsi	 Castamere’in farkında,	bundan	emin	olabilirsin.” </p>
<p class="calibre1">“Westerlingler	 ve	 Spicerlar	 kurdun	 aslanı	 yenebileceğini	 düşünecek	 kadar	 büyük	 aptallar</p>
<p class="calibre1">olabilirler	mi	gerçekten?” </p>
<p class="calibre1">Lord	 Tywin	 çok	 ender	 olarak	 gülümseme	 tehdidinde	 bulunurdu;	 asla	 gülümsemezdi	 ama	 sadece tehdit	bile	bakılması	korkunç	bir	şey	olurdu.	“En	büyük	aptallar,	onlara	gülen	adamlardan	daha	akıllıdır genelde,”	dedi.	“Sansa	Stark’la	evleneceksin	Tyrion.	Üstelik	bir	an	önce.” </p>
<p class="calibre1"><b class="calibre3">	</b></p>
<p class="calibre1"><a id="p166"></a><b class="calibre3">CATELYN</b></p>
<p class="calibre1">Omuzlarında	 taşıdıkları	 cesetleri	 yüksek	 masanın	 önüne	 yatırdılar.	 Meşale	 ışığıyla	 aydınlanan salona	 bir	 sessizlik	 çöktü,	 o	 sessizliğin	 içinde,	 yarım	 kale	 uzakta	 uluyan	 Boz	 Rüzgâr’ı	 duydu	 Cathelyn, Kanın	 kokusunu	 alıyor,	 diye	 düşündü,	 taş	 duvarların	 ve	 ahşap	 kıpıların	 ardından,	 gecenin	 ve	 yağmurun içinden	hâlâ	kanın	ve	felaketin	kokusunu	tanıyor. </p>
<p class="calibre1">Yüksek	 koltuğun	 yanında,	 Rob’un	 sol	 yanında	 duran	 Catelyn	 bir	 an	 için	 kendi	 ölülerine</p>
<p class="calibre1">bakıyormuş	 gibi	 hissetti;	 Bran	 ve	 Rickon’a.	 Bu	 delikanlıların	 yaşı	 daha	 büyüktü	 ama	 ölüm	 bedenIerini küçültmüştü	 sanki.	 Böyle	 ıslak	 ve	 çırılçıplak	 halde	 minicik	 görünüyorlardı	 ve	 öyle	 hareketsizlerdi	 ki onların	bir	zamanlar	yaşadığını	hatırlamak	zordu. </p>
<p class="calibre1">Sarışın	 çocuk	 sakal	 bırakmaya	 çalışıyordu.	 Yanakları	 ve	 bıçak	 tarafından	 kırmızı	 bir	 harabeye çevrilen	boğazının	üstündeki	çenesi	açık	sarı	şeftali	tüyleriyle	kaplıydı.	Altın	sarısı	saçları	hâlâ	ıslaktı, çocuk	banyodan	çıkarılmıştı	sanki.	Görünüşüne	bakılırsa	huzur	içinde	ölmüştü,	belki	de	uykusunda,	ama delikanlının	kahverengi	saçlı	kuzeni	hayatı	için	savaşmıştı.	Kolları,	bıçağı	engellemeye	çalışırken	aldığı kesiklerle	 doluydu.	 Bedeni	 yağmur	 tarafından	 neredeyse	 tertemiz	 yıkanmıştı	 ama	 göğsünü,	 karnını	 ve sırtını	bir	sürü	dilsiz	ağız	gibi	kaplayan	bıçak	yaralarından	hâlâ	ttğır	ağır	kan	sızıyordu. </p>
<p class="calibre1">Robb	 salona	 gelmeden	 önce	 tacını	 takmıştı.	 Bronz,	 meşale	 ışınında	 koyu	 tonlarda	 pırıldıyordu. </p>
<p class="calibre1">Robb’un	 ölülere	 bakan	 gözlerini	 gölgeler	 gizliyordu.	 O	 da	 Bran	 ve	 Rickon’u	 görüyor	 mu?	 Catelyn ağlayabilirdi	 ama	 gözyaşları	 tükenmişti	 artık.	 Ölü	 çocuklar	 uzun	 süren	 tutsaklık	 yüzünden	 solgundu	 ve ikisi	 de	 açık	 tenliydi;	 pürüzsüz	 beyaz	 bedenlerindeki	 kan	 akıl	 almaz	 bir	 kırmızıydı,	 bakmaya katlanamıyordu	insan.	Öldürdükten	sonra	Sansa’yı	da	Demir	Taht’ın	önüne	böyle	çırılçıplak	yatıracaklar mı?	Teni	böyle	beyaz,	kanı	böyle	kırmızı	mı	görünecek?	Dışarıdan	rüzgârın	biteviye	sesi	ve	bir	kurdun huzursuzluk	dolu	uluması	geliyordu. </p>
<p class="calibre1">Catelyn’in	 kardeşi	 Edmure,	 Robb’un	 sağındaydı,	 tek	 eli	 babasının	 koltuğunun	 arkasındaydı, </p>
<p class="calibre1">yüzünde	 hâlâ	 uyku	 şişliği	 vardı,	 Catelyn	 gibi	 onu	 da	 uyandırmışlardı,	 gecenin	 karanlığında	 kapısını yumruklamış	ve	onu	kabaca	çekip	rüyalarından	ayırmışlardı,	Güzel	rüyalar	mıydı	kardeşim?	Güneş	ışığı, kahkahalar	 ve	 genç	 bir	 kızın	 öpücüklerini	 mi	 düşlüyordun?	 Umarım	 öyledir.	 Catelyn’in	 karanlık rüyalarına	dehşet	katılmıştı. </p>
<p class="calibre1">Robb’un	 kumandanları	 ve	 lord	 sancak	 beyleri	 salonda	 bekliyordu;	 bazıları	 zırhlı	 ve	 silahlıydı, diğerleri	türlü	dağınık	hallerde	yatak	kıyafetleri	içindeydi.	Adamların	arasında	Sör	Raynald	ve	dayısı	Sör Rolph	 da	 vardı	 fakat	 Robb,	 kraliçesini	 bu	 çirkinlikten	 esirgemeyi	 uygun	 bulmuştu.	 Sarpkaya,	 Casterly Kayasından	 çok	 uzak	 değil,	 diye	 hatırladı	 Catelyn.	 Jeyne,	 hepsi	 küçük	 birer	 çocukken	 bu	 delikanlılarla birlikte	oyunlar	oynamış	olabilir. </p>
<p class="calibre1">Catelyn	 tekrar	 Tion	 Frey’in	 ve	 Willem	 Lannister’ın	 cesetlerine	 baktı,	 oğlunun	 konuşmasını bekledi.	Robb’un,	gözlerini	kanlı	ölülerden	kaldırması	çok	uzun	zaman	almış	gibiydi.	“Küçük	Jon,"	dedi, </p>
<p class="calibre1">“babana	 onları	 içeri	 getirmesini	 söyle.”	 Küçük	 Jon	 emri	 yerine	 getirmek	 üzere	 hiç	 konuşmadan	 döndü, adımları	büyük	taş	salonda	yankılandı. </p>
<p class="calibre1">İri	 Jon	 tutsaklarını	 kapıdan	 geçirirken,	 Catelyn	 diğer	 adamların	 onlara	 yer	 açmak	 için	 nasıl	 geri</p>
<p class="calibre1"><a id="p167"></a>çekildiğini	 gördü;	 hainlik	 bir	 dokunuşla,	 bir	 bakışla	 ya	 da	 öksürükle	 bulaşabilen	 bir	 şeydi	 sanki. </p>
<p class="calibre1">Tutsaklar	 ve	 onları	 tutsak	 alanlar	 birbirlerine	 benziyordu;	 iri	 adamlar,	 her	 biri,	 gür	 sakallar	 ve	 uzun saçlar.	İri	Jon’un	adamlarından	ikisi	yaralıydı,	adamların	tutsaklarından	üçü	de	öyle.	Onları	birbirinden ayıran	tek	şey;	bazılarının	mızrağı,	diğerlerinin	boş	kınları	olduğu	gerçeğiydi.	Hepsi	örgü	zırhlar,	zırhlı yelekler	veya	üzerlerine	çelik	halkalar	dikilmiş	mintanlar,	ağır	çizmeler	vc	bazısı	yünden	bazısı	deriden yapılmış	kalın	pelerinler	giymişti,	Catelyn,	Kışyarı’na	ilk	geldiğinde,	Kuzey	sert,	soğuk	ve	merhametsiz dir,	demişti	Ned,	bundan	bin	yıl	önce. </p>
<p class="calibre1">Tutsaklar	ıslak	ve	sessiz	bir	halde	önünde	durduğunda,	“Beş”	dedi	Robb.	“Hepsi	bu	kadar	mı?” </p>
<p class="calibre1">“Sekiz	 kişilerdi,”	 diye	 gürledi	 İri	 Jon.	 “Onları	 yakalarken	 ikisini	 biz	 öldürdük,	 biri	 de	 ölmek üzere.” </p>
<p class="calibre1">Robb	tutsakların	yüzlerini	inceledi.	“İki	silahsız	yaveri	öldürebilmek	için	sekiz	adam	gerekmiş.” </p>
<p class="calibre1">Edmure	 Tully	 konuştu.	 “Kuleye	 girebilmek	 için	 benim	 iki	 adamımı	 da	 öldürmüşler.	 Delp	 ve Elwood.” </p>
<p class="calibre1">“Bu	 cinayet	 değildi	 sör,”	 dedi	 Lord	 Rickard.	 Bileklerindeki	 İpler,	 yüzüne	 akan	 kandan	 fazla utandırmıyordu	 adamı.	 “Bir	 babayla	 intikamının	 arasına	 giren	 her	 adam	 kendi	 ölüm	 fermanını	 yazmış</p>
<p class="calibre1">demektir.” </p>
<p class="calibre1">Lord	 Rickard’ın	 sözleri,	 bir	 savaş	 davulunun	 sert	 ve	 zalim	 vuruşları	 misali	 Catelyn’in</p>
<p class="calibre1">kulaklarında	 çınladı.	 Catelyn’in	 boğazı	 keınik	 kadar	 kuruydu.	 Bunu	 ben	 yaptım.	 Bu	 iki	 çocuk	 benim kızlarım	yaşasın	diye	öldü. </p>
<p class="calibre1">“O	 gece	 Fısıltılı	 Orman’da	 iki	 oğlunuzun	 öldüğünü	 gördüm,”	 dedi	 Robb,	 Lord	 Karstark’a. </p>
<p class="calibre1">“Torrhen’i	 Tion	 Frey	 öldürmedi.	 Willem	 Lannister,	 Eddard’ı	 katletmedi.	 Bu	 yaptığınıza	 nasıl	 intikam dersiniz?	Bu	aptallıktı,	bu	kanlı	bir	cinayetti.	Sizin	oğullarınız	bir	savaş	meydanında	onurlarıyla	öldüler, ellerinde	kılıçlarıyla.” </p>
<p class="calibre1">“Öldüler,”	dedi	Rickard	Karstark	bir	adım	bile	geri	atmadan.	"Kral	Katili	onları	katletti.	Bu	ikisi onun	soyundandı.	Kanı	sadece	kan	ödeyebilir.” </p>
<p class="calibre1">“Çocukların	kanı?”	Robb	cesetleri	gösterdi.	“Kaç	yaşındalardı?	On	iki,	on	üç?	Yaverler.” </p>
<p class="calibre1">“Her	mücadelede	yaverler	ölür.” </p>
<p class="calibre1">“Dövüşürken	 ölürler,	 evet.	 Tion	 Frey	 ve	 Willem	 Lannister	 kılıçlarını	 Fısıltılı	 Orman’da</p>
<p class="calibre1">bırakmışlardı.	Onlar	tutsaktı,	bir	hücreye	kapatılmışlardı,	uyuyorlardı,	silahsızlardı...	çocuklardı.	Onlara bak!” </p>
<p class="calibre1">Lord	 Karstark	 cesetler	 yerine	 Catelyn’e	 baktı.	 “Onlara	 bakmasını	 annenize	 söyleyin,”	 dedi. </p>
<p class="calibre1">“Onları	benim	kadar	o	katletti.”	Catelyn	elini	Robb’un	koltuğunun	arkasına	koydu.	Bütün	salon	dönüyordu sanki.	Kendini	kusacakmış	gibi	hissetti. </p>
<p class="calibre1">“Annemin	 bununla	 hiç	 ilgisi	 yok,”	 dedi	 Robb	 öfkeyle.	 “Bu	 sizin	 marifetinizdi.	 Sizin	 cinayetiniz. </p>
<p class="calibre1">Sizin	hainliğiniz.” </p>
<p class="calibre1">“Lannisterlar’ı	 serbest	 bırakmak	 hainlik	 değilken	 onları	 öldürmek	 nasıl	 hainlik	 olabilir?”	 diye sordu	 Karstark	 sertçe.	 “Majesteleri,	 Casterly	 Kayası’yla	 savaşta	 olduğumuzu	 unuttu	 mu?	 Savaşta düşmanlarını	öldürürsün.	Baban	sana	bunu	öğretmedi	mi	delikanlı?” </p>
<p class="calibre1">“Delikanlı?”	İri	Jon’un,	Rickard	Karstark’a	çelik	eldivenli	bir	yumrukla	verdiği	cevap	diğer	lorda</p>
<p class="calibre1">diz	çöktürdü. </p>
<p class="calibre1">“Bırak	onu!”	Robb’un	sesi	buyrukla	çınladı.	Umber,	tutsaktan	bir	adım	uzaklaştı. </p>
<p class="calibre1">Lord	Karstark	kırılan	dişini	tükürdü.	“Evet,	Lord	Umber,	beni	krala	bırak.	Beni	affetmeden	önce</p>
<p class="calibre1">biraz	 azarlamak	 istiyor.	 Bizim	 Kuzey	 Kralı’mız	 ihanetle	 böyle	 başa	 çıkıyor.”	 Islak	 ve	 kırmızı	 bir gülümsemeyle	gülümsedi.	“Yoksa,	Kuzeyi	Kaybeden	Kral	mı	demeliyim	Majesteleri?” </p>
<p class="calibre1">İri	 Jon,	 yanındaki	 adamın	 elinden	 kaptığı	 mızrağın	 ucuyla	 Karstark’ın	 omzunu	 dürttü.	 “İzin	 verin</p>
<p class="calibre1"><a id="p168"></a>onu	deleyim	efendimiz,	İzin	verin	karnını	deşeyim	ki	bağırsaklarının	rengini	görelim.”	Salonun	kapıları gürültüyle	açıldı	ve	Karabalık	içeri	girdi,	peleriniyle	miğferinden	sular	süzülüyordu.	Adamın	arkasından Tully	askerleri	geldi,	o	sırada	dışarıda,	gökyüzünde	şimşekler	çatırdıyordu,	simsiyah	ve	sert	bir	yağmur Nehirova’nın	taşlarını	dövüyordu.	Sör	Brynden	miğferini	çıkarıp	diz	çöktü.	Sadece,	“Majesteleri,”	dedi ama	sesindeki	sertlik	çok	şey	anlatıyordu. </p>
<p class="calibre1">“Sör	 Brynden’la	 kabul	 salonunda	 özel	 olarak	 görüşeceğim.”	 Robb	 ayağa	 kalktı.	 “İri	 Jon,	 Lord Karstark’ı	ben	gelene	kadar	burada	tutun,	diğer	yedisini	asm.” </p>
<p class="calibre1">İri	Jon	mızrağı	indirdi.	“Ölü	olanları	da	mı?” </p>
<p class="calibre1">“Evet.	 Lordumun	 nehirlerinin	 bunlar	 gibi	 pislikler	 tarafından	 kirletilmesini	 istemem.	 Bırakın kargalara	yem	olsunlar.” </p>
<p class="calibre1">Tutsaklardan	 biri	 dizlerinin	 üstüne	 düştü.	 “Merhamet	 edin	 efendimiz.	 Ben	 kimseyi	 öldürmedim. </p>
<p class="calibre1">Ben	sadece	nöbetçileri	gözetlemek	için	kapıda	durdum.” </p>
<p class="calibre1">Robb	 bir	 an	 düşündü.	 “Lord	 Rickard’ın	 niyetini	 biliyor	 muydun?	 Bıçakların	 çekildiğini	 gördün mü?	Bağrışmaları,	inlemeleri,	merhamet	çığlıklarını	duydun	mu?” </p>
<p class="calibre1">“Evet,	ama	ben	bir	şey	yapmadım.	Ben	sadece	gözcüydüm.	Yemin	ederim	ki...” </p>
<p class="calibre1">“Lord	 Umber,”	 dedi	 Jon,	 “bu	 sadece	 gözcüymüş.	 Bunu	 en	 son	 asın	 ki	 diğerleri	 ölürken</p>
<p class="calibre1">gözleyebilsin.	 Anne,	 dayı,	 lütfen	 benimle	 gelin.”	 İri	 Jon’un	 adamları	 tutsakların	 üstüne	 kapanıp	 onları mızraklarının	 ucuyla	 iterek	 salondan	 çıkarırken	 Robb	 arkasını	 döndü.	 Dışarıda	 gök	 gürledi,	 kale, salondakilerin	 kulaklannın	 dibinde	 yerle	 bir	 oluyordu	 sanki.	 Bu	 bir	 krallığın	 çöküşünün	 sesi	 mi?	 diye düşündü	Catelyn. </p>
<p class="calibre1">Kabul	 salonu	 karanlıktı	 ama	 gök	 gürültüsünün	 sesi	 bir	 duvarın	 daha	 kalınlığıyla	 boğulmuştu	 en azından.	Bir	hizmetçi	şömineyi	yakmak	için	yağ	lambasıyla	içeri	girdi	fakat	Robb	lambayı	alıp	hizmetçiyi gönderdi.	Salonda	masalar	ve	sandalyeler	vardı	ama	sadece	Edmure	oturdu,	diğerlerinin	ayakta	kaldığını fark	ettiğinde	o	da	kalktı.	Robb	tacını	çıkarıp	önündeki	masaya	bıraktı. </p>
<p class="calibre1">Karabalık	kapıyı	kapadı.	“Karstarklar	gitmiş.” </p>
<p class="calibre1">“Hepsi	 mi?”	 Robb’un	 sesini	 böyle	 kalınlaştıranın	 öfke	 mi	 yoksa	 çaresizlik	 mi	 olduğundan	 emin değildi	Catelyn. </p>
<p class="calibre1">“Bütün	savaşçılar,”	diye	cevapladı	Sör	Brynden.	“Birkaç	kamp	takipçisi	ve	hizmetkâr,	yaralılarla</p>
<p class="calibre1">birlikte	 burada	 kalmış.	 Gerçeklerden	 emin	 olabilmek	 için	 gerektiği	 kadarını	 sorguladık.	 Akşamüstü ayrılmaya	başlamışlar,	önce	birer	ikişer,	sonra	daha	büyük	gruplar	halinde	gizlice	kaçmışlar.	Gittiklerinin fark	edilmemesi	İçin,	yaralı	adamlara	ve	hizmetkârlara	kamp	ateşlerini	canlı	tutmalarını	emretmişler	ama yağmur	başladığında	bunun	bir	önemi	kalmadı.” </p>
<p class="calibre1">“Nehirova’dan	uzakta	tekrar	birleşecekler	mi?” </p>
<p class="calibre1">“Hayır.	Dağıldılar,	avlanıyorlar.	Lord	Karstark,	Kral	Katili’nin	başını	getiren	adama,	asil	kanlı	ya da	alt	tabaka	doğumlu	olmasına	bakmaksızın	bakire	kızını	vereceğine	dair	yemin	etti.” </p>
<p class="calibre1">Tanrılar	merhamet	edin.	Catelyn	yine	hasta	hissediyordu	kendini. </p>
<p class="calibre1">“Yaklaşık	üç	yüz	süvari	ve	bu	sayının	iki	katı	binek	karanlığın	içinde	kayboldu.”	Robb	şakaklarını</p>
<p class="calibre1">ovdu,	 kulaklarının	 üzerindeki	 yumuşak	 deride	 tacının	 bıraktığı	 izler	 vardı.	 “Karhold’un	 bütün	 atlı kuvvetini	kaybettik” </p>
<p class="calibre1">Benim	yüzümden.	Tanrılar	beni	affetsin.	Robb’un	içinde	bulunduğu	tuzağı	anlamak	için	Catelyn’in</p>
<p class="calibre1">asker	 olmasına	 gerek	 yoktu.	 Nehir	 toprakları	 şu	 an	 için	 Robb’un	 elindeydi	 ama	 krallığının	 her	 yanı düşmanlarla	 çevriliydi;	 Lysa’nın,	 kendi	 dağının	 zirvesinde	 hiç	 dostluk	 göstermeden	 oturduğu	 doğu dışında.	Geçit	Lordu	işbirliğini	esirgediği	sürece	Üç	Dişli	Mızrak	bile	güvende	olmaktan	uzaktı.	Ve	şimdi Karstarklar’ı	da	kaybetmek... </p>
<p class="calibre1">“Nehirova’dan	 bu	 konuyla	 ilgili	 tek	 kelime	 çıkmamalı,”	 detil	 Edmure.	 “Lord	 Tywin	 mutlaka... </p>
<p class="calibre1"><a id="p169"></a>Lannisterlar	 borçlarını	 mutlak	 öder,	 hep	 böyle	 söylerler.	 Lord	 Tywin	 bunu	 duyduğunda	 Anne	 bize merhamet	göstersin.” </p>
<p class="calibre1">Sansa.	Catelyn	ellerini	sımsıkı	kapattı,	tırnakları	avuçlarının	yumuşak	etine	gömüldü. </p>
<p class="calibre1">Robb,	 Edmure’e	 dondurucu	 bir	 bakış	 attı.	 “Beni	 katil	 olduğum	 kadar	 yalancı	 da	 mı	 yapacaksın dayı?” </p>
<p class="calibre1">“Yalan	 söylemek	 zorunda	 değiliz.	 Sadece	 hiçbir	 şey	 söylemeyeceğiz.	 Çocukları	 gömeceğiz	 ve savaş	 bitene	 kadar	 dilimizi	 tutacağız.	 Willem,	 Sör	 Kevan	 Lannister’ın	 oğluydu,	 Lord	 Tywin’in	 yeğeni. </p>
<p class="calibre1">Tion,	Leydi	Genna’nındı	ve	bir	Frey’di.	Haberleri	İkizler’den	de	saklamamız	gerek,	ta	ki...” </p>
<p class="calibre1">“Katledilmiş	 ölüleri	 hayata	 döndürene	 kadar	 mı?”	 dedi	 Brynden	 Karabalık.	 “Gerçek, </p>
<p class="calibre1">Karstarklar’la	birlikte	kaçtı	Edmure.	Bu	çeşit	oyunlar	için	çok	geç.” </p>
<p class="calibre1">“Gerçeği	 o	 çocukların	 babalarına	 borçluyum,”	 dedi	 Robb.	 “Ve	 adalet.	 Onlara	 bunu	 da</p>
<p class="calibre1">borçluyum.”	 Tacına	 baktı;	 bronzun	 koyu	 renkli	 ışıltısına,	 demir	 kılıçlardan	 oluşan	 çembere.	 “Lord Rickard	bana	meydan	okudu.	İhanet	etti.	Onu	mahkûm	etmekten	başka	seçeneğim	yok.	Karstark	kuvvetinin Roose	Bolton’la	birlikte	olan	ayağı,	efendilerini	hainlik	suçuyla	infaz	ettiğimi	duyduğunda	neler	yapacak tanrılar	bilir.	Bolton’ı	uyarmamız	gerek.” </p>
<p class="calibre1">“Lord	 Karstark’ın	 vârisi	 de	 Harrenhal’da,”	 diye	 hatırlattı	 Sör	 Brynden.	 “Büyük	 oğlu, </p>
<p class="calibre1">Lannisterlar’ın	Yeşil	Çatal’da	esir	aldığı.” </p>
<p class="calibre1">“Harrion.	 Onun	 adı	 Harrion.”	 Robb	 acı	 acı	 güldü.	 “Bir	 kral	 düşmanlarının	 isimlerini	 bilmeli, sence	de	öyle	değil	mi?” </p>
<p class="calibre1">Karabalık	 kurnazlık	 dolu	 gözleriyle	 Robb’a	 baktı.	 “Bunu	 kesin	 olarak	 biliyor	 musun?	 Bu	 olayın genç	Karstark’ı	senin	düşmanın	yapacağını?” </p>
<p class="calibre1">“Başka	ne	olabilir?	Babasını	öldürmek	üzereyim,	bana	teşekkür	edecek	hali	yok.” </p>
<p class="calibre1">“Edebilir.	 Babalarından	 nefret	 eden	 oğullar	 vardır,	 üstelik	 onu	 tek	 darbeyle	 Karhold	 Lordu yapacaksın.” </p>
<p class="calibre1">Robb	 başını	 iki	 yana	 salladı.	 “Harrison	 o	 çeşit	 evlatlardan	 olsa	 bile	 babasının	 katilini	 açıkça affedemez.	Kendi	adamlarını	karşısına	alır.	Bunlar	kuzeyli	adamlar	dayı.	Kuzey	unutmaz.” </p>
<p class="calibre1">“O	zaman	lordu	bağışlayın,”	dedi	Edmure	Tully. </p>
<p class="calibre1">Robb	samimi	bir	inanmazlıkla	dayısına	baktı. </p>
<p class="calibre1">Edmure’un	yüzü	bu	bakış	altında	kızardı.	“Canını	bağışlayın	demek	istedim.	Bunun	tadından	ben</p>
<p class="calibre1">de	 en	 az	 sizin	 kadar	 hoşlanmıyorum	 efendimiz.	 Lord	 Rickard	 benim	 adamlarımı	 da	 katletti,	 zavallı Delp’in	Sör	Jaime	tarafından	açılan	yaraları	yeni	iyileşmişti	Karstark	cezalandırılmalı,	buna	şüphe	yok. </p>
<p class="calibre1">Onu	zincire	vuralım	derim.” </p>
<p class="calibre1">“Bir	rehine?”	dedi	Catelyn.	Bu	en	iyi	çözüm... </p>
<p class="calibre1">“Evet,	 rehine!”	 Edmure,	 ablasının	 düşüncesini	 bir	 itilafmışçasına	 yakalamıştı.	 “Lordun	 oğluna, bize	sadık	kaldığı	sürece	bakısına	hiçbir	zarar	verilmeyeceğini	söyleyelim.	Aksi	takdirde...	Preyler’den medet	 umamayız	 artık,	 Lord	 Walder’ın	 bütün	 kızlarıyla	 evlenmeyi	 ve	 bunun	 yanı	 sıra	 tahtırevanını taşımayı	önersem	bile.	Karstarklar’ı	da	kaybedersek	ne	umudumuz	kalır?” </p>
<p class="calibre1">“Ne	 umudumuz...”	 Robb	 nefesini	 bıraktı,	 gözüne	 düşen	 saçlarını	 geri	 itti,	 “Sör	 Rodrik’ten	 hiç haber	 almadık,	 Wälder	 Frey	 yeni	 teklifimize	 cevap	 vermedi,	 Kartal	 Yuvası’ndan	 sessizlikten	 başka	 bir şey	 gelmedi,”	 dedi.	 Annesine	 döndü.	 “Kardeşin	 bize	 asla	 cevap	 vermeyecek	 mi?	 Ona	 daha	 kaç	 mektup yazmalıyım?	Kuşlardan	hiçbirinin	ona	ulaşmadığına	inanmam.” </p>
<p class="calibre1">Catelyn,	 Robb’un	 teselli	 istediğini	 fark	 etti.	 Oğlu	 her	 şeyin	 yoluna	 gireceğini	 duymak	 istiyordu ama	 kralının	 gerçeklere	 ihtiyacı	 vardı.	 “Kuşlar	 ona	 ulaştı.	 Ama	 bir	 gün	 sorarsan	 ulaşmadığını söyleyebilir.	O	bölgeden	yardım	bekleme	Robb. </p>
<p class="calibre1">Lysa	 asla	 cesur	 biri	 olmadı.	 İkimiz	 de	 küçük	 kızken,	 ne	 zaman	 yanlış	 bir	 şey	 yapsa	 kaçıp</p>
<p class="calibre1"><a id="p170"></a>saklanırdı.	 Lord	 babamızın,	 onu	 bulamadığı	 takdirde	 ona	 kızmayı	 da	 unutacağını	 düşünüyordu	 belki	 de. </p>
<p class="calibre1">Şimdi	de	çok	farklı	değil.	Kral	Topraklarından	korkusu	yüzünden	kaçtı,	bildiği	en	güvenli	yere	gitti,	şimdi herkesin	onu	unutacağını	umarak	dağının	tepesinde	oturuyor.” </p>
<p class="calibre1">“Vadi	 şövalyeleri	 bu	 savaşın	 kaderini	 değiştirebilir,”	 dedi	 Robb.	 “Ama	 Lysa	 savaşmayacaksa öyle	olsun.	Ondan	sadece	Kanlı	Kapı’yı	açmasını	ve	Martı	Kasabası’nda,	bizi	kuzeye	götürecek	gemiler temin	etmesini	istemiştim.	Yüksek	yol	zor	olurdu	ama	yolumuzu	savaşarak	açıp	Boğaz’a	tırmanmak	kadar değil.	Beyaz	Liman’da	karaya	çıkabilseydim	Moat	Cailin’e	kanatlardan	saldırır,	demiradamları	yarım	yıl içinde	kuzeyden	çıkarırdım.” </p>
<p class="calibre1">“Bu	olmayacak	efendimiz,”	dedi	Karabalık.	“Cat	haklı.	Leydi	Lysa,	Vadi’ye	bir	ordunun	girmesine</p>
<p class="calibre1">izin	veremeyecek	kadar	korkak.	Herhangi	bir	ordunun.	Kanlı	Kapı	kapalı	kalacak.” </p>
<p class="calibre1">Çaresizliğinin	 öfkesiyle,	 “Lysa’yı	 Ötekiler	 alsın,”	 diye	 lanet	 okudu	 Robb.	 “Lanet	 olası	 Rickard Karstark’ı	da.	Theon	Greyjoy’u,	Wälder	Frey’i,	Tywin	Lannister’ı	ve	diğerlerini	de,	Tanrılar	merhamet edin,	bir	adam	neden	kral	olmak	ister?	Herkes	Kuzey	Kralı,	Kuzey	Kralı	diye	bağırırken	kendime	dedim ki…	kendime	yemin	ettim	ki...	iyi	bir	kral	olacağım;	babam	kadar	onurlu,	güçlü,	adil,	dostlarıma	sadık	ve düşmanlarımla	yüzleştiğimde	cesur...	ama	şimdi	dostumla	düşmanımı	ayırt	edemiyorum.	Her	şey	nasıl	bu kadar	 karıştı?	 Lord	 Rickard	 yarım	 düzine	 mücadelede	 benim	 yanımda	 dövüştü.	 Oğulları	 Fısıltılı Orman’da	benim	için	öldü.	Tion	Frey	ve	Willem	Lannister	benim	düşmanlarımdı.	Ve	şimdi	ben,	onların</p>
<p class="calibre1">uğruna	ölü	arkadaşlarımın	babasını	öldürmek	zorundayım.”	Salondakilerin	yüzlerine	baktı.	“Lannisterlar Lord	Karstark’ın	kafası	için	bana	teşekkür	edecek	mi?	Ya	Freyler?”	“Hayır,”	dedi	Brynden	Karabalık	her zamanki	açıksözlülüğüyle. </p>
<p class="calibre1">“Lord	 Rickard’ın	 canını	 bağışlamak	 ve	 onu	 rehin	 tutmak	 için	 bir	 sebep	 daha,”	 diye	 ısrar	 etti Edmure. </p>
<p class="calibre1">Robb	iki	eliyle	birden	öne	uzandı,	bronz	ve	demirden	dökülmüş	ağır	tacını	kaldırıp	tekrar	başına</p>
<p class="calibre1">taktı,	bir	anda	kral	olmuştu	yine.	“Lord	Rickard	ölecek.” </p>
<p class="calibre1">“Ama	neden?”	dedi	Edmure.	“Siz,	kendiniz	dediniz	ki...” </p>
<p class="calibre1">“Ne	 dediğimi	 biliyorum	 dayı.	 Yapmak	 zorunda	 olduğum	 şeyi	 değiştirmiyor,”	 dedi	 Robb. </p>
<p class="calibre1">Tacındaki	 kılıçlar	 yalın	 ve	 kapkara	 bir	 şekilde	 alnındaydı.	 “Bir	 mücadele	 sırasında	 Tion	 ve	 Willem’i bizzat	katlederdim	ama	bu	bir	mücadele	değildi.	Onlar	benim	tarafımdan	tıkıldıkları	hücrede,	çıplak	ve silahsız	bir	halde	yataklarında	uyuyorlardı.	Lord	Karstark	bir	Frey	ve	bir	Lannister’dan	fazlasını	öldürdü. </p>
<p class="calibre1">O	benim	şerefimi	öldürdü.	Onunla	şafak	vakti	ilgileneceğim.” </p>
<p class="calibre1">Fırtına,	 gri	 ve	 serin	 gün	 doğumunda,	 bardaktan	 boşanırcasına	 yağan	 sürekli	 bir	 yağmura</p>
<p class="calibre1">dönüşmüştü,	 buna	 rağmen	 tanrı	 komşu	 kalabalıktı.	 Nehir	 lordları	 ve	 kuzeyli	 adamlar,	 asil	 kanlılar	 ve olmayanlar,	 şövalyeler	 ve	 paralı	 askerler	 ve	 seyis	 yamakları,	 gecenin	 karanlık	 dansının	 nasıl sonlanacağını	görmek	için	ağaçların	arasında	bekliyorlardı.	Edmure’un	emriyle	büvet	ağacının	önüne	bir cellât	 kütüğü	 yerleştirilmişti.	 İri	 Jon’un	 adamları,	 elleri	 lıfllâ	 bağlı	 otan	 Lord	 Rickard	 Karstark’ı kalabalığın	 içinden	 getirirken	 etrafa	 yağmur	 damlaları	 ve	 yapraklar	 dökülüyordu.	 Lordun	 adamları Nehirova’nın	 yüksek	 duvarlarına	 asılmıştı	 bile,	 uzun	 iplerin	 ucunda	 sallanan	 adamların	 kararmaya başlayan	yüzlerinden	yağmur	süzülüyordu. </p>
<p class="calibre1">Uzun	 Lew	 kütüğün	 yanında	 bekliyordu	 ama	 Robb	 Lew’un	 elindeki	 uzun	 saplı	 baltayı	 alıp	 ona kenara	çekilmesini	emretti.	“Bu	benim	işim,”	dedi.	“Benim	sözümle	ölüyor.	Benim	elimle	ölmeli.” </p>
<p class="calibre1">Lord	Rickard	başını	sertçe	öne	düşürdü.	“Sana	bu	kadarı	için	teşekkür	ederim	ama	başka	hiçbir</p>
<p class="calibre1">şey	için	değil,”	dedi.	Ölümle	buluşmasına	gelirken	hanedanının	beyaz	güneşli	armasıyla	süslenmiş	siyah, üzün	 bir	 yün	 cübbe	 giymişti.	 “Benim	 damarlarımda	 da	 İlk	 İnsanlar’ın	 kanı	 akıyor	 evlat,	 en	 az	 senin damarlarında	aktığı	kadar.	Bunu	hatırlasan	iyi	edersin.	Bana	senin	büyükbabanın	adı	verildi.	Baban	için Aerys’e	 karşı	 sancak	 açtım,	 senin	 için	 de	 Joffrey’ye	 karşı.	 Öküzağzı’nda,	 Fısıltılı	 Orman’da,	 Kamplar</p>
<p class="calibre1"><a id="p171"></a>Savaşı’nda	senin	yanında	at	sürdüm	ve	Uç	Dişli	Mızrak’ta	Lord	Eddard’la	birlikte	savaştım.	Starklar	ve Karstarklar,	biz	akrabayız.” </p>
<p class="calibre1">“Akrabalığımız	 bana	 ihanet	 etmenize	 engel	 olmadı,”	 dedi	 Robb.	 “Şimdi	 kurtulmanızı	 da</p>
<p class="calibre1">sağlamayacak.	Diz	çökün	lordum.” </p>
<p class="calibre1">Catelyn,	 Lord	 Rickard’ın	 doğru	 söylediğini	 biliyordu.	 Karstarklar’ın	 soyu,	 Kışyarı’nın	 genç oğullarından	biri	olan	ve	bin	yıl	önce	bir	isyancı	lordu	bastıran	Karlon	Stark’a	dayanıyor!	du.	Karlon	bu kahramanlığından	ötürü	arazilerle	ödüllendirilmi|	ve	inşa	ettirdiği	kaleye	Kari	Hold	adını	vermişti,	kale kısa	 zamalf	 sonra	 Karhold	 diye	 anılmaya	 başlamış	 ve	 Karhold	 Starklar’ı	 geçen	 yüzyıllar	 içerisinde Karstarklar’a	dönüşmüştü. </p>
<p class="calibre1">“Eski	ya	da	yeni	tanrılar,	hiç	fark	etmez,”	dedi	Lord	Rickard,	Catelyn’in	oğluna.	“Hiçbir	adam	bir</p>
<p class="calibre1">akraba	katili	kadar	melun	değildir.” </p>
<p class="calibre1">“Diz	çök	hain,”	dedi	Robb	tekrar.	“Yoksa	kafanı	zorla	kütüğe	dayamalarını	mı	emretmeliyim?” </p>
<p class="calibre1">Lord	Stark	diz	çöktü.	“Sen	beni	yargıladın,	tanrılar	da	seni	yargılayacak.”	Kafasını	kütüğe	yatırdı. </p>
<p class="calibre1">“Rickard	 Karstark,	 Karhold	 Lordu.”	 Robb	 ağır	 baltayı	 iki	 eliyle	 birden	 kaldırdı.	 “Burada, tanrıların	 ve	 insanların	 şahitliğinde,	 seni	 cinayet	 ve	 hainlikten	 suçlu	 buluyorum.	 Kendi	 adıma	 hükmünü veriyorum.	Kendi	ellerimle	canını	alıyorum.	Son	bir	sözün	var	mı?” </p>
<p class="calibre1">“Beni	öldür	ve	lanetlen.	Sen	benim	kralım	değilsin.” </p>
<p class="calibre1">Balta	 aşağı	 indi.	 Ağır	 ve	 iyi	 yağlanmış	 çeliğin	 tek	 darbesi	 adamı	 öldürmeye	 yetti	 fakat	 kafasını bedeninden	ayırmak	için	üç	darbe	gerekti.	İş	bittiğinde	hem	ölü	adam	hem	de	yaşayanlar	kanla	sırılsıklam olmuştu.	 Robb	 baltayı	 tiksintiyle	 yere	 attı	 ve	 tek	 kelime	 etmeden	 yürek	 ağacına	 döndü.	 Ellerini	 yarı yumruk	 yapmış	 bir	 halde	 titreyerek	 öylece	 durdu,	 yağmur	 yanaklarından	 akıyordu,	 Tanrılar	 onu bağışlayın,	diye	dua	etti	Catelyn	sessizce.	O	sadece	bir	çocuk	ve	başka	seçeneği	yoktu. </p>
<p class="calibre1">Oğlunu	 o	 gün	 son	 görüşüydü	 bu.	 Yağmur	 bütün	 sabah	 yağmaya	 devam	 etti,	 nehirlerin	 yüzeyini dövdü,	 tanrı	 korusunu	 çamura	 ve	 su	 birikintilerine	 dönüştürdü.	 Karabalık	 yüz	 adam	 toplayıp Karstarklar’ın	 peşine	 düştü	 ama	 kimse	 onları	 geri	 getirebileceğini	 ummuyordu.	 Yola	 çıkarken,	 “Onları asmak	zorunda	kalmamak	için	dua	ediyorum	sadece,”	dedi.	Amcası	gittiğinde	Catelyn	babasının	odasına çekildi,	Lord	Hoster’ın	yatağının	yanında	bir	kez	daha	oturmak	için. </p>
<p class="calibre1">Öğlenden	 sonra	 gelen	 Üstat	 Vyman,	 “Uzun	 sürmeyecek,”	 diye	 uyardı	 Catelyn’i.	 “Gücü	 tükeniyor ama	hâlâ	savaşmaya	çalışıyor.” </p>
<p class="calibre1">“O	her	zaman	savaşçıydı,”	dedi	Catelyn.	“Tatlı,	inatçı	bir	adam.” </p>
<p class="calibre1">“Evet,”	 dedi	 üstat,	 “ama	 bu	 savaşı	 kazanamaz.	 Kılıcını	 ve	 kalkanını	 bırakmasının	 zamanı	 geldi. </p>
<p class="calibre1">Artık	 teslim	 olma	 zamanı.”	 Teslim	 olmak,	 diye	 düşündü	 Catelyn,	 barış	 yapmak.	 Üstat,	 babanından	 mı bahsediyordu	yoksa	oğlundan	mı? </p>
<p class="calibre1">Jeyne	 Westerling	 akşamüstü	 Catelyn’i	 görmeye	 geldi.	 Genç	 kraliçe	 ürkek	 bir	 halde	 odaya	 girdi. </p>
<p class="calibre1">“Leydi	Catelyn,	sizi	rahatsız	etmek	istemezdim...” </p>
<p class="calibre1">“Burada	her	zaman	memnuniyetle	karşılanırsınız	Majesteleri."	Catelyn	dikiş	dikiyordu	ama	iğneyi kenara	bıraktı. </p>
<p class="calibre1">“Lütfen,	bana	Jeyne	deyin.	Bir	kraliçe	gibi	hissetmiyorum	kendimi.” </p>
<p class="calibre1">“Ama	öylesiniz.	Lütfen	gelin,	oturun	Majesteleri.” </p>
<p class="calibre1">“Jeyne.”	Kız,	şöminenin	yanına	oturup	gergin	bir	halde	elbisenin	eteklerini	düzeltti. </p>
<p class="calibre1">“Nasıl	istersen.	Sana	nasıl	hizmet	edebilirim	Jeyne?” </p>
<p class="calibre1">“Robb,”	dedi	kız.	“O	çok	perişan,	çok...	çok	öfkeli	ve	huzursuz.	Ne	yapacağımı	bilmiyorum.” </p>
<p class="calibre1">“Bir	insanın	canını	almak	zor	iştir.” </p>
<p class="calibre1">“Biliyorum.	Ona	söyledim,	bir	cellât	kullanmalı.	Lord	Tywin	bir	adamı	ölüme	mahkûm	ettiğinde</p>
<p class="calibre1">tek	yaptığı	emir	vermek.	Bu	daha	kolay,	sizce	de	öyle	değil	mi?” </p>
<p class="calibre1"><a id="p172"></a>“Evet,”	dedi	Catelyn,	“ama	lord	kocam	çocuklarımıza	öldürmenin	asla	kolay	olmaması	gerektiğini öğretti.” </p>
<p class="calibre1">“Ah.”	Kraliçe	Jeyne	dudaklarını	ıslattı.	“Robb	bütün	gün	hiçbir	şey	yemedi.	Rollam	ona	güzel	bir</p>
<p class="calibre1">yemek	 götürdü;	 domuz	 kaburgası,	 soğan	 yahnisi	 ve	 bira,	 ama	 Robb	 tek	 lokmasına	 dokunmadı.	 Bütün sabahı	bir	mektup	yazarak	geçirdi,	bana	onu	rahatsız	etmememi	söyledi	fakat	bitirdiğinde	mektubu	yaktı. </p>
<p class="calibre1">Şimdi	oturmuş	haritalara	bakıyor.	Ona	ne	aradığını	sordum	ama	hiç	cevap	vermedi.	Beni	duyduğunu	bile sanmıyorum.	 Kıyafetlerini	 bile	 değiştirmedi.	 Bütün	 gün	 ıslak	 ve	 kanlı	 elbiselerle	 oturdu.	 Ona	 iyi	 bir	 eş</p>
<p class="calibre1">olmak	istiyorum,	istiyorum	ancak	ona	nasıl	yardım	edebi-leceğimi	bilmiyorum.	Nasıl	neşelendireceğimi, teselli	edeceğimi. </p>
<p class="calibre1">Neye	 ihtiyacı	 olduğunu	 bilmiyorum.	 Lütfen	 leydim,	 siz	 onun	 annesisiniz,	 ne	 yapmam	 gerektiğini söyleyin	bana.” </p>
<p class="calibre1">Ne	yapmam	gerektiğini	söyleyin	bana.	Babası	cevap	verebilecek	kadar	iyi	olsaydı	Catelyn	de	aynı</p>
<p class="calibre1">şeyi	sorardı.	Ama	Lord	Hostcr	gitmişti	ya	da	gitmek	üzereydi.	Ned	de	gitmişti.	Bran	ve	Rickott	da	öyle, annem	ve	Brandon,	çok	uzun	zaman	önce.	Ona	sadece	Robb	kalmıştı	ve	kızlarının	giderek	solan	umudu. </p>
<p class="calibre1">“Bazen,”	dedi	Catelyn	yavaşça,	“yapabileceğin	en	iyi	şey	hiçbir	şey	yapmamaktır.	Kışyarı’na	ilk</p>
<p class="calibre1">gittiğimde,	 Ned	 ne	 zaman	 yürek	 ağacının	 altında	 oturmak	 için	 tanrı	 korusuna	 gitse	 kalbim	 kırılırdı. </p>
<p class="calibre1">Ruhunun	 bir	 parçası	 o	 ağaçtaydı	 biliyordum,	 benim	 asla	 paylaşamayacağım	 bir	 parça.	 Ama	 kısa	 zaman içinde	 fark	 ettim	 ki,	 o	 parça	 olmadan	 Ned,	 Ned	 olmazdı.	 Jeyne,	 çocuğum,	 sen	 de	 benim	 gibi	 kuzeyle evlendin...	ve	kuzeyde,	kışlar	gelir.”	Gülümsemeye	çalıştı.	“Sabırlı	ol.	Anlayışlı	ol.	Robb	seni	seviyor, sana	ihtiyacı	var	ve	kısa	zaman	içinde	sana	geri	dönecek.	Belki	de	bu	gece.	Döndüğünde	orada	ol.	Sana sadece	bunları	söyleyebilirim.” </p>
<p class="calibre1">Genç	 kraliçe	 büyülenmiş	 gibi	 dinliyordu.	 Catelyn’in	 konuşması	 bittiğinde	 “Olacağım,”	 dedi. </p>
<p class="calibre1">“Orada	 olacağım.”	 Ayağa	 kalktı.	 “Geri	 dönmeliyim.	 Beni	 özlemiş	 olabilir.	 Bakacağım.	 Ama	 hâlâ haritalarıyla	meşgulse	sabırlı	olacağım.” </p>
<p class="calibre1">“Ol,”	dedi	Catelyn,	ama	kız	kapıya	vardığında	Catelyn’in	aklına	başka	bir	şey	geldi.	“Jeyne,”	diye</p>
<p class="calibre1">seslendi,	“henüz	kendisi	bile	bilmiyor	olabilir	ama	Robb’un	senden	istediği	bir	şey	daha	var.	Bir	kralın veliahtı	olmalı.” </p>
<p class="calibre1">Kız	 gülümsedi.	 “Annem	 de	 aynı	 şeyi	 söylüyor.	 Bana	 poset	 hazırlıyor;	 baharatlar,	 süt	 ve	 bira, doğurganlığımı	 arttırmak	 için.	 Her	 sabah	 içiyorum.	 Robb’a	 ona	 ikizler	 vereceğimden	 emin	 olduğumu söyledim.	Bundan	hoşlandı	sanırım.	Biz...	biz	hemen	her	gün	deniyoruz	leydim.	Bazen	iki	kez	ya	da	daha fazla.”	Kızın	yanakları	sevimli	bir	şekilde	kızardı.	‘‘Yakında	hamile	kalacağım,	size	söz	veriyorum.	Her gece	Yukarıdaki	Anne’mize	dua	ediyorum.”	“Çok	güzel.	Ben	de	dua	edeceğim.	Eski	ve	yeni	tanrılara.” </p>
<p class="calibre1">Kız	 gittiğinde	 Catelyn	 babasına	 döndü	 ve	 adamın	 alnına	 düşen	 beyaz	 saç	 tellerini	 düzeltti.	 “Bir Eddard	ve	bir	Brandon,”	dedi	iç	çekerek.	“Belki	bir	zaman	sonra	bir	de	Hoster.	Bunu	ister	miydin?”	Lord Hoster	 cevap	 vermedi	 ama	 Catelyn	 vereceğini	 düşünmemişti	 zaten.	 Çatıya	 vuran	 yağmur	 damlalarının pıtırtısı	babasının	nefes	sesleriyle	harmanlanırken	Jeyne’i	düşündü.	İyi	bir	kalbi	varmış	gibi	görünüyordu, tıpkı	Robb’un	söylediği	gibi.	Ve	iyi	kalçaları	var	ki	bu	daha	önemli	olabilir. </p>
<p class="calibre1"><b class="calibre3">	</b></p>
<p class="calibre1"><a id="p173"></a><b class="calibre3">JAIME</b></p>
<p class="calibre1">Kral	Yolu’nun	her	iki	tarafına	doğru	at	sürdükleri	iki	günlük	yolculukta	uçsuz	bucaksız	bir	yıkımın içinden,	 kararmış	 tarlalardan	 ve	 ölü	 ağaç	 gövdelerinin	 okçu	 siperleri	 misali	 gökyüzüne	 uzandığı	 meyve bahçelerinden	 geçtiler.	 Köprüler	 de	 yanmıştı	 vo	 nehirler	 sonbahar	 yağmurlarıyla	 kabarmıştı;	 kıyılar boyunca	 dolaşıp	 geçitler	 aramak	 zorunda	 kaldılar.	 Geceler	 kurt	 ulumalarıyla	 çınlıyordu	 ama	 hiç	 insan görmediler. </p>
<p class="calibre1">Bakire	 Havuzu’nda,	 kendi	 tepesinde	 yükselen	 kalenin	 üzerinde	 Lord	 Molton’m	 kırmızı	 somonlu sancağı	dalgalanıyordu	ama	kasaba	duvarları	terk	edilmişti.	Kapılar	parçalanmış,	evlerin	vc	dükkânların yarısı	 yakılmış	 veya	 yağmalanmıştı.	 Onların	 yaklaşmasıyla	 sessizce	 uzaklaşan	 vahşi	 bir	 köpek	 dışında canlı	hiçbir	şey	görmediler.	Kasabaya	ismini	veren	havuz	çürüyen	cesetlerle	öyle	tıka	basa	doluydu	ki	su gri	yeşil	çamurlu	bir	çorbaya	dönmüştü.	Efsaneye	göre	Soytarı	Florian,	Jonquil’i	ilk	kez	bu	havuzda,	kız kardeşleriyle	birlikte	yıkanırken	görmüştü. </p>
<p class="calibre1">Jaime	havuza	baktı	ve	bir	şarkı	söylemeye	başladı.	“Baharla	dolu	havuzda	altı	bakire...” </p>
<p class="calibre1">“Ne	yaptığını	sanıyorsun?”	diye	sordu	Brienne. </p>
<p class="calibre1">“Şarkı	 söylüyorum.	 ‘Havuzdaki	 Altı	 Bakire’.	 Duymuşsundur	 mutlaka.	 Küçük	 ve	 utangaç</p>
<p class="calibre1">bakirelerdi.	Senin	gibi.	Ama	çok	daha	güzel	olduklarından	eminim.” </p>
<p class="calibre1">Jaime’yi	havuzdaki	ölülerin	arasında	yüzer	halde	bırakmak	istediğini	anlatan	bir	bakışla,’’Sessiz</p>
<p class="calibre1">ol,”	dedi	fahişe. </p>
<p class="calibre1">“Lütfen	 Jaime,”	 diye	 yalvardı	 kuzen	 Cleos.	 “Lord	 Mooton,	 Nehirova’ya	 bağlı,	 onu	 kalesinden dışarı	 çekmek	 istemeyiz.	 Ayrıca,	 molozların	 içinde	 saklanan	 başka	 düşmanlar	 da	 olabilir...”	 “Kızın düşmanları	 mı	 bizimkiler	 mi?	 Aynı	 şey	 değil	 kuzen.	 Şu	 fahişenin,	 taşıdığı	 kılıcı	 kullanıp	 kullanamadığı görmek	için	büyük	bir	arzu	duyuyorum.” </p>
<p class="calibre1">“Eğer	sessiz	olmazsan	bana	ağzını	bağlamaktan	başka	seçenek	bırakmayacaksın	Kral	Katili.” </p>
<p class="calibre1">“Ellerimdeki	 zinciri	 çıkar,	 Kral	 Topraklarına	 kadar	 dilsizi	 oynayayım.	 Bundan	 daha	 adil	 ne olabilir	fahişe?” </p>
<p class="calibre1">“Brienne!”	Benim	adım	“Brienne!”	Sesle	irkilen	üç	karga	kanat	çırparak	havalandı. </p>
<p class="calibre1">“Banyo	 yapmak	 ister	 misin	 Brienne?”	 Jaime	 güldü.	 “Sen	 bakiresin,	 bu	 da	 havuz.	 Ben	 de	 sırtını sürerim.”	Eskiden	Cersei’nin	sırtını	sürerdi,	Casterly	Kayası’nda	henüz	çocuklarken. </p>
<p class="calibre1">Fahişe,	 atının	 başını	 çevirip	 hayvanı	 tırısa	 kaldırdı.	 Jaime	 ve	 Sör	 Cleos,	 Bakire	 Havuzu’nun küllerini	 geride	 bırakarak	 kızı	 takip	 ettiler.	 Yarım	 mil	 sonra	 dünya	 bir	 kez	 daha	 yeşillere	 bürünmeye başladı.	Jaime	memnundu.	Yanık	araziler	ona	Aerys’i	hatırlatıyordu. </p>
<p class="calibre1">“Gölgeli	Vadi	yoluna	dönecek,”	diye	mırıldandı	Sör	Cleos,	"kıyı	şeridini	takip	etmek	daha	güvenli olurdu.” </p>
<p class="calibre1">“Daha	 güvenli	 ama	 daha	 yavaş.	 Ben	 Gölgeli	 Vadi’den	 yanayım	 kuzen.	 Doğruyu	 söylemek</p>
<p class="calibre1">gerekirse	arkadaşlığından	sıkıldım.”	Yarı	Lannister	olabilirsin	ama	kız	kardeşimle	hiç	ilgin	yok. </p>
<p class="calibre1">Jaime,	ikizinden	uzun	süre	ayrı	kalmaya	hiç	dayanamazdı. </p>
<p class="calibre1">Henüz	 çocukken	 bile	 gizlice	 birbirlerinin	 yatağına	 girer	 sarmaş	 dolaş	 uyurlardı.	 Annemizin rahminde	 bile.	 Cersei’nin	 çiçek	 açmacından	 ve	 Jaime’nin	 erkekliğe	 adım	 atmasından	 çok	 daha	 önce, arazilerdeki	 kısrakları	 ve	 aygırları,	 barınaklardaki	 dişi	 ve	 erkek	 köpekleri	 görürler,	 onların	 yaptığının aynısı	 yaparak	 oyun	 oynarlardı.	 Bir	 keresinde	 annelerinin	 hizmetçisi	 onları	 yakalamıştı...	 Jaime, Cersei’yle	 tam	 olarak	 ne	 yaptıklarını	 hatırlamıyordu	 ama	 yaptıkları	 şey	 her	 ne	 ise	 Leydi	 Joanna’yı</p>
<p class="calibre1"><a id="p174"></a>dehşete	düşürmüştü. </p>
</body>
</html>
