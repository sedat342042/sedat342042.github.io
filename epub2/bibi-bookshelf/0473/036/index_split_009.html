<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>Kılıçların Fırtınası</title>
    <meta name="generator" content="pdftohtml 0.36"/>
    <meta name="author" content="George R. R. Martin"/>
    <meta name="keywords" content="Fantastik"/>
    <meta name="date" content="2017-08-18T18:08:47+00:00"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">Arya’nın	 yüzündeki	 ifadeyi	 görünce	 sırıttı.	 “Sadece	 haydut	 dostlarının	 fidye	 kokusu	 alabildiğini	 mi düşünüyordun?	 Dondarrion	 benim	 altınımı	 aldı,	 ben	 de	 seni	 aldım.	 Sen,	 benden	 çalınanlardan	 iki	 kat değerlisin	derim.	Seni	korktuğun	gibi	Lannisterlar’a	satsam	üç	kat	değerlisin	ama	bunu	yapamayacağım. </p>
<p class="calibre1">Bir	 köpek	 bile	 tekmelenmekten	 bıkar	 nihayetinde.	 Eğer	 şu	 Genç	 Kurt’ta,	 tanrıların	 kurbağalara	 verdiği kadar	 akıl	 varsa,	 beni	 lord	 ilan	 eder	 ve	 hizmetine	 girmem	 için	 yalvarır.	 Bana	  <i class="calibre4">ihtiyacı	 var</i>,	 bunu	 henüz bilmiyor	olabilir	gerçi.	Belki	onun	için	Gregor’u	bile	öldürürüm,	bundan	hoşlanır.” </p>
<p class="calibre1">“Seni	asla	almaz,”	diye	parladı	Arya.  <i class="calibre4">“Seni</i>	almaz.” </p>
<p class="calibre1">“O	 zaman	 ben	 de	 taşıyabileceğim	 kadar	 altın	 alır,	 Genç	 Kurt’un	 yüzüne	 güler	 ve	 yola	 düşerim. </p>
<p class="calibre1">Beni	 almazsa	 öldürmeli,	 akıllılık	 etmiş	 olur.	 Lâkin	 yapmaz,	 duyduklarımdan	 anlıyorum	 ki	 babasına	 çok benziyor.	Benim	için	hava	hoş.	Her	halükârda	ben	kazanıyorum.	Sen	de	öyle	dişi	kurt.	Şimdi	zırlamayı	ve</p>
<p class="calibre1"><a id="p396"></a>bana	 parlamayı	 bırak.	 Çeneni	 kapalı	 tut	 ve	 sana	 ne	 diyorsam	 onu	 yap,	 bakarsın	 dayının	 kahrolası düğününe	bile	yetişiriz.” </p>
<p class="calibre1"><a id="p397"></a><b class="calibre3">JON</b></p>
<p class="calibre1">Kısrak	 nefes	 nefeseydi	 ama	 Jon	 hayvanı	 zorlamaya	 mecburdu.	 Sur’a	 Magnar’dan	 önce	 varmak</p>
<p class="calibre1">zorundaydı.	 Eyeri	 olsaydı	 üstünde	 uyuyabilirdi	 ama	 yoktu	 ve	 düşmeden	 atın	 sırtında	 kalmak	 uyanıkken bile	zordu.	Yaralı	bacağındaki	ağrı	dinmiyordu,	yaranın	iyileşmesi	için	Jon’un	dinlemesi	gerekirdi	ama buna	cesaret	edemiyordu.	Aksine,	her	ata	binişinde	yarayı	baştan	kanatıyordu. </p>
<p class="calibre1">Bir	 yokuşun	 başına	 çıktığında	 ve	 tepelerle	 tarlaların	 arasından	 kıvrılarak	 kuzeye	 giden	 Kral Yolu’nu	gördüğünde	Jon	kısrağın	boynunu	okşadı	ve	“Şimdi	yapmamız	gereken	tek	şey	yolu	takip	etmek</p>
<p class="calibre1">kızım,”	dedi.	“Sur	yakında.”	Bacağı	kütük	gibi	katılamıştı.	Başı	ateş	yüzünden	öyle	sersemlemişti	ki	Jon kendini	iki	kez	yanlış	yöne	giderken	bulmuştu. </p>
<p class="calibre1"> <i class="calibre4">Sur	yakında. </i>	Dostlarını	ortak	salonda	baharatlı	sıcak	şarap	içerken	hayal	etti.	Hobb	tencerelerinin başında	olmalıydı,	Donal	Noye	dökümhanede,	Üstat	Aemon	kuşluğun	altındaki	dairesinde.  <i class="calibre4">Ve	 Yaşlı	 Ayı</i>? </p>
<p class="calibre1"> <i class="calibre4">Sam,	Grenn,	Efkârlı	Edd,	ahşap	dişleriyle	Dyıven... </i>	Jon,	bazılarının	Yumruk’tan	kaçabilmiş	olması	için dua	edebiliyordu	sadece. </p>
<p class="calibre1">Ygritte	de	hep	aklıdaydı.	Kızın	saçlarının	kokusunu	hatırlıyordu,	bedeninin	sıcaklığını...	ve	yaşlı adamın	boğazını	keserken	yüzünden	beliren	ifadeyi.  <i class="calibre4">Onu	sevmekle	hata	ettin, </i>	diye	fısıldadı	bir	ses.  <i class="calibre4">Onu</i> <i class="calibre4">terk	 etmekle	 hata	 ettin, </i>	 dedi	 bir	 başkası.	 Lord	 Stark’ın,	 Leydi	 Catelyn’e	 dönmek	 için	 Jon’un	 annesini terk	 ederken	 böyle	 parçalanmış	 hissedip	 hissetmediğini	 merak	 etti	 Jon.  <i class="calibre4">O	 Leydi	 Catelyn’e	 yeminliydi</i> <i class="calibre4">ben	de	Gece	Nöbetçileri	’ne. </i></p>
<p class="calibre1">Ateşi	 öyle	 yüksekti	 ki,	 Köstebek	 Kasabası’ndan	 az	 kalsın	 nerede	 olduğunu	 bilmeden	 geçiyordu Jon.	 Kasabanın	 büyük	 bölümü	 yer	 altına	 gizlenmişti,	 küçülen	 ayın	 ışığının	 altında	 sadece	 birkaç	 küçük kulübe	 görünüyordu.	 Genelev,	 tuvalet	 kabini	 büyüklüğünde	 bir	 barakaydı,	 barakanın	 rüzgârla	 sallanan kırmızı	 feneri,	 karanlığın	 içinden	 bakan	 kanlı	 bir	 göze	 benziyordu.	 Jon,	 genelevin	 bitişiğindeki	 ahırda durdu.	Kısrağının	sırtından	yarı	yuvarlanır	gibi	aşağı	inerken	ahırdaki	iki	uyanık	çocuğa	seslendi.	İtiraz kabul	 etmeyen	 bir	 ses	 tonuyla,	 ‘Yeni	 bir	 ata	 ihtiyacım	 var,	 dizginli	 ve	 eyerli,”	 dedi.	 Çocuklar	 Jon’un istediklerini	getirdiler;	ayrıca	bir	matara	şarap	ve	yarım	somun	esmer	ekmek.	“Kasabayı	uyandırın,”	dedi Jon	 çocuklara.	 “Onları	 uyarın.	 Sur’un	 güneyinde	 yabanıllar	 var.	 Eşyalarınızı	 toplayın	 ve	 Kara	 Kale’ye gidin.”	Bacağındaki	acı	yüzünden	dişlerini	sıkarak,	çocukların	getirdiği	siyah	iğdişe	bindi	ve	kuzey	için dörtnala	at	sürdü. </p>
<p class="calibre1">Doğu	semasındaki	yıldızlar	sönmeye	başlarken,	şafak	sisinin	ve	ağaçların	üzerinde	yükselen	Sur, </p>
<p class="calibre1">Jon’un	 önünde	 belirdi.	 Ay	 ışığı	 buzun	 üstünde	 solgun	 pırıldıyordu.	 Jon	 iğdişini	 mahmuzladı.	 Kara Kale’nin,	muazzam	buz	uçurumu	altında	kırık	oyuncaklar	misali	yığılan	taş	kulelerini	ve	ahşap	salonlarını görene	 dek	 çamurlu	 yolu	 takip	 etti.	 O	 sırada	 Sur,	 şafağın	 ilk	 ışıklarıyla	 pembe	 ve	 mor	 pırıltılara bürünmüştü. </p>
<p class="calibre1">Dış	 binaların	 önünden	 geçerken	 Jon’a	 meydan	 okuyacak	 bir	 nöbetçi	 görünmedi.	 Yolunu	 kesmek için	 kimse	 gelmedi.	 Kara	 Kale,	 Bozkalkan	 kadar	 viran	 görünüyordu.	 Avluların	 taşlarının	 arasındaki çatlaklarda	 kahverengi	 yabani	 otlar	 büyümüştü.	 Eski	 karlar	 Taş	 Kışla’nın	 çatısını	 kaplamış	 ve	 Jon’un, Yaşlı	 Ayinin	 kâhyası	 olmadan	 önce	 uyuduğu	 Hardin	 Kulesi’nin	 kuzeyinde	 yığınlar	 halinde	 birikmişti. </p>
<p class="calibre1">Yangın	sırasında	pencerelerden	taşan	dumanın	isli	parmakları,	Lord	Kumandan	Kulesi’ne	siyah	çizgiler çizmişti.	Mormont	yangından	sonra	Kral	Kulesi’ne	taşınmıştı	ama	Jon	orada	da	hiç	ışık	görmedi.	Yerden bakarken,	 iki	 yüz	 on	 beş	 metre	 yüksekliğindeki	 Sur’un	 üstünde	 yürüyen	 nöbetçiler	 olup	 olmadığını söyleyemezdi	ama	buzun	güney	cephesine	ahşap	bir	yıldırım	gibi	tırmanan	zikzaklı	merdivende	hiç	kimse</p>
<p class="calibre1"><a id="p398"></a>yoktu. </p>
<p class="calibre1">Silahhanenin	 bacasından	 duman	 yükseliyordu;	 çok	 inceydi,	 kuzey	 semasında	 belli	 belirsiz</p>
<p class="calibre1">seçiliyordu	ama	yeterliydi.	Jon	atından	indi	ve	topal	adımlarla	silahhaneye	yürüdü.	Açık	kapıdan	dökülen ısı	 sıcak	 bir	 yaz	 nefesi	 gibiydi,	 içeride,	 tek	 kollu	 Donal	 Noye	 körüklerin	 başında	 çalışıyordu.	 Sesi duyunca	başını	çevirdi.	“Jon	Kar?” </p>
<p class="calibre1">“Ta	kendisi.”	Jon;	ateşe,	yorgunluğa,	bacağına,	Magnar’a,	yaşlı	adama,	Ygritte’e,	her	şeye	rağmen</p>
<p class="calibre1">gülümsedi.	Geri	dönmek	güzeldi.	Kocaman	göbeği,	omzuna	iğnelenmiş	kol	yeni	ve	siyah	sakallarla	kaplı çenesiyle	Noye’u	görmek	güzeldi. </p>
<p class="calibre1">Demirci,	körükleri	bıraktı.	“Yüzün...” </p>
<p class="calibre1">Jon	yüzünü	neredeyse	unutmuştu.	“Bir	derideğiştiren	gözlerimi	oymaya	çalıştı.” </p>
<p class="calibre1">Noye	 kaşlarını	 çattı.	 “Yaralı	 ya	 da	 pürüzsüz,	 göreceğimi	 düşündüğüm	 son	 yüz	 seninkiydi.	 Mance Rayder’ın	tarafına	geçtiğini	duyduk.” </p>
<p class="calibre1">Jon	devrilmemek	için	kapıya	tutundu.	“Bunu	size	kim	söyledi?” </p>
<p class="calibre1">“Jarman	 Buckwell.	 On	 beş	 gün	 önce	 döndü.	 Buckwell’in	 keşifçileri	 seni	 kendi	 gözleriyle</p>
<p class="calibre1">gördüklerini	 iddia	 ediyorlar,	 koyun	 derisi	 bir	 pelerinin	 içinde	 yabanıl	 kafilesiyle	 birlikte	 at sürüyormuşsun.”	Noye,	Jon’u	süzdü.	“Pelerin	kısmının	doğru	olduğunu	görüyorum.” </p>
<p class="calibre1">“Aslında	hepsi	doğru,”	diye	itiraf	etti	Jon.	“Ama	başka	şeyler	de	var.” </p>
<p class="calibre1">“O	halde	seni	deşmek	için	bir	kılıç	çekmeli	miyim?” </p>
<p class="calibre1">“Hayır.	Aldığım	emre	göre	davranıyordum.	Qhorin	Yarımel’in	son	emri.	Noye,	garnizon	nerede?” </p>
<p class="calibre1">“Senin	yabanıl	dostlarına	karşı	Sur’u	savunuyorlar.” </p>
<p class="calibre1">“Evet	ama	 <i class="calibre4">nerede</i>?” </p>
<p class="calibre1">“Heryerde.	 Köpekbaşlı	 Harma,	 Havuzdaki	 Ormangözcüsü’nde	 görüldü.	 Çıngıraklı,	 Uzun</p>
<p class="calibre1">Mezar’da.	Ağlak	da	Buzizi’nde.	Bütün	Sur	boyunca...	buradalar,	oradalar,	Kraliçe	Kapısı’nın	yakınında Sur’a	tırmanıyorlar,	Bozkalkan’m	kapılarına	saldırıyorlar,	Doğugözcüsü’nün	karşısına	yığılıyorlar...	ama siyah	bir	pelerin	gördükleri	anda	yok	oluyorlar.	Ertesi	gün	başka	bir	yerdeler.” </p>
<p class="calibre1">Jon	 boğazından	 yükselen	 iniltiyi	 yuttu.	 “Yanıltma	 hareketleri.	 Mance	 kuvvetimizi	 bölmek	 ve zayıflatmak	istiyor,	anlamıyor	musun?”  <i class="calibre4">Ve	Bowen	Marsh	da	onu	memnun	ediyor. </i>	“Kapı	 burada.	 Saldırı burada.” </p>
<p class="calibre1">Noye,	Jon’un	yanına	gitti.	“Bacağın	kan	içinde.” </p>
<p class="calibre1">Jon	ifadesiz	gözlerle	bacağına	baktı.	Doğruydu.	Yarası	yine	açılmıştı.	“Bir	ok	yarası...” </p>
<p class="calibre1">“Bir	 yabanıl	 oku.”	 Bu	 bir	 soru	 değildi.	 Noye’un	 yalnızca	 bir	 kolu	 vardı	 ama	 o	 kol	 kalın	 ve kaslıydı.	Jon’un	koluna	girdi.	“Süt	gibi	beyazsın,	ayrıca	yanıyorsun.	Seni	Aemon’a	götürüyorum.” </p>
<p class="calibre1">“Vakit	yok.	Yabanıllar	Sur’un	güneyinde,	kapıyı	açmak	için	Kraliçenin	Tacından	geliyorlar.” </p>
<p class="calibre1">“Kaç	kişiler?”	Noye,	Jon’u	kapının	eşiğine	taşıdı. </p>
<p class="calibre1">“Yüz	yirmi,	yabanıllar	için	iyi	silahlanmış	sayılırlar.	Bronz	zırhlar,	biraz	çelik.	Burada	kaç	adam kaldı?” </p>
<p class="calibre1">“Kırk	küsür,”	dedi	Donal	Noye.	“Sakatlar,	zayıflar	ve	hâlâ	eğitimde	olan	yeşil	çocuklar.” </p>
<p class="calibre1">“Eğer	Marsh	gittiyse	kale	kumandanı	kim?” </p>
<p class="calibre1">Zırh	ustası	güldü.	“Sör	Wynton,	tanrılar	onu	korusun.	Kaledeki	tek	ve	son	şövalye.	Mesele	şu	ki, </p>
<p class="calibre1">Stout	kumandan	ilan	edildiğini	unutmuş	gibi	görünüyor	ve	kimse	de	gidip	adama	bunu	hatırlatmıyor.	Sahip olduğumuz	tek	kumandan	benim	sanırım.	Sakatların	en	acımasızı.” </p>
<p class="calibre1">En	 azından	 bu	 iyi	 bir	 haberdi.	 Tek	 kollu	 zırh	 ustası	 işini	 bilen	 bir	 adamdı	 ve	 savaş	 konusunda tecrübeliydi.	 Öte	 yandan	 Sör	 Wynton	 Stout...	 bir	 zamanlar	 iyi	 bir	 adam	 olduğu	 hususunda	 herkes hemfikirdi	ama	korucu	olarak	geçirdiği	seksen	yılın	ardından	ne	gücü	ne	de	zekâsı	kalmıştı.	Bir	keresinde akşam	yemeği	sırasında	uyuyakalmıştı,	bir	kâse	bezelye	çorbasının	içinde	boğuluyordu	neredeyse. </p>
<p class="calibre1"><a id="p399"></a>“Kurdun	nerede?”	diye	sordu	Noye	avluyu	geçerlerken.	“Hayalet.	Sur’a	tırmanırken	onu	bırakmak zorunda	kaldım.	Buraya	geri	döneceğini	ummuştum.” </p>
<p class="calibre1">“Üzgünüm	delikanlı.	Onu	hiç	görmedik.”	Topal	adımlarla	kuşluğun	altındaki	uzun,	ahşap	iç	kaleye</p>
<p class="calibre1">gidip	üstadın	kapısına	çıktılar.	Zırh	ustası	kapıyı	tekmeledi.	“<i class="calibre4">Clydas! </i>” </p>
<p class="calibre1">Bir	 süre	 sonra,	 siyahlara	 bürünmüş,	 düşük	 omuzlu,	 ufak	 tefek	 bir	 adam	 kapıda	 belirdi.	 Jon’u gördüğünde	adamın	minik	pembe	gözleri	genişledi.	“Delikanlıyı	yatır.	Üstadı	getireceğim.” </p>
<p class="calibre1">Şöminede	 ateş	 yanıyordu	 ve	 oda	 çok	 havasızdı.	 Jon	 sıcaklık	 yüzünden	 sersemledi.	 Noye	 onu sırtüstü	 yere	 yatırdığı	 anda	 Jon	 dünyanın	 fırıl	 fırıl	 dönmesine	 engel	 olmak	 için	 gözlerini	 kapadı. </p>
<p class="calibre1">Yukarıdaki	kuşlukta	gaklayan	ve	sızlanan	kuzgunların	sesini	duyabiliyordu.	“<i class="calibre4">Kar</i>,”	diyordu	bir	kuş.  <i class="calibre4">“Kar,</i> <i class="calibre4">kar,	kar</i>.”	Bu	Sam’in	marifetiydi,	Jon	hatırladı.	Samwell	Tarly	sağ	salim	eve	dönebilmiş	miydi?	Yoksa sadece	kuşlar	mı	gelmişti? </p>
<p class="calibre1">Üstat	 Aemon’ın	 gelmesi	 uzun	 sürmedi.	 Ağır	 ağır	 hareket	 ediyordu,	 lekeli	 ellerinden	 birini Clydas’ın	 omzuna	 koymuştu,	 küçük	 ve	 dikkatli	 adımlarla	 ilerliyordu.	 Adamın	 ince	 boynunda	 ağır	 üstat zinciri	 vardı;	 demir,	 kurşun,	 saç	 ve	 diğer	 baz	 metallerin	 arasında	 altın	 ve	 gümüş	 halkalar	 ışıldıyordu. </p>
<p class="calibre1">“Jon	Kar,”	dedi	üstat,	“kendini	daha	güçlü	hissettiğinde,	bana	gördüğün	ve	yaptığın	her	şeyi	anlatmalısın. </p>
<p class="calibre1">Donal,	ateşe	bir	kazan	şarap	ve	demirlerimi	koy.	Kor	gibi	olmalarını	istiyorum.	Clydas,	senin	şu	keskin bıçağına	ihtiyacım	olacak.”	Üstat	yüz	yaşını	geçmişti;	kırılgan,	saçsız	ve	tamamen	kördü.	Ama	süt	rengi gözleri	hiçbir	şey	görmüyor	olsa	bile,	üstadın	zekâsı	hâlâ	gençliğindeki	kadar	keskindi. </p>
<p class="calibre1">Clydas	 pantolonunun	 bacağından	 çıkardığı	 bıçakla	 Jon’un	 eski	 kanla	 katılaşmış	 ve	 yeni	 kanla ıslanmış	 siyah	 pelerinini	 keserken	 Jon,	 “Yabanıllar	 geliyor,”	 dedi	 üstada.	 “Güneyden.	 Biz	 Sur’u tırmandık...” </p>
<p class="calibre1">Clydas,	Jon’un	kabaca	bağlanmış	sargısını	kestiğinde,	Üstat	Aemon	havayı	kokladı.	“Biz?” </p>
<p class="calibre1">“Onlarla	birlikteydim.	Qhorin	Yarımel	onlara	katılmamı	emretmişti.”	Üstadın	parmakları	dürterek</p>
<p class="calibre1">ve	 bastırarak	 yarayı	 incelerken	 Jon	 irkildi.	 “Thenn	 Magnar’ı...  <i class="calibre4">ahhhh</i>,	 canım	 yanıyor.”	 Dişlerini	 sıktı. </p>
<p class="calibre1">“Yaşlı	Ayı	nerede?” </p>
<p class="calibre1">“Jon...	 bunu	 söylemek	 bana	 keder	 veriyor	 ama	 Lord	 Kumandan	 Mormont,	 Craster	 Kalesi’nde</p>
<p class="calibre1">öldürüldü,	Yeminli	Kardeşler’inin	eliyle.” </p>
<p class="calibre1">“Kard...  <i class="calibre4">kendi	adamlarımız</i>?”	Aemon’ın	sözleri,	parmaklarından	yüz	kat	beter	acı	vermişti.	Yaşlı Ayı’yı	 son	 gördüğü	 haliyle	 hatırladı	 Jon;	 omzunda	 mısır	 için	 gaklayan	 kuzgunuyla,	 çadırının	 önünde dururken.  <i class="calibre4">Mormont	 öldü	 mü? </i>	 Yumruk’taki	 mücadelenin	 izlerini	 gördüğünden	 beri	 bundan	 endişe ediyordu	 ama	 aldığı	 darbe	 buna	 rağmen	 ağırdı.	 “Kim	 yaptı?	 Ona	 kim	 ihanet	 etti?”	 “Eski	 Şehirli	 Garth, Ollo	 Kesikel,	 Kama...	 hırsızlar,	 korkaklar	 ve	 katiller,	 sürü	 halinde.	 Bunun	 olacağını	 tahmin	 etmeliydik. </p>
<p class="calibre1">Nöbet	 eskisi	 gibi	 değil.	 Serserileri	 hizada	 tutmak	 için	 çok	 az	 dürüst	 adam	 var.”	 Donal	 Noye	 üstadın bıçaklarını	ateşte	çeviriyordu.	“Bir	düzine	sadık	adam	geri	dönmeyi	başardı.	Efkârlı	Edd,	Dev,	arkadaşın Yaban	Öküzü.	Hikâyeyi	onlardan	duyduk.” </p>
<p class="calibre1"> <i class="calibre4">Sadece	bir	düzine	adam	mı? </i>	Kara	 Kale’den,	 Lord	 Kumandan	 Mormont’la	 birlikte	 iki	 yüz	 adam ayrılmıştı.	 Nöbet’in	 en	 iyilerinden	 iki	 yüz	 adam.	 “Marsh’m	 artık	 Lord	 Kumandan	 olduğu	 anlamına	 mı geliyor	 bu?”	 Yaşlı	 Nar	 cana	 yakın	 bir	 adam	 ve	 sebatkâr	 bir	 Baş	 Kâhya’ydı	 fakat	 bir	 yabanıl	 ordusuyla yüzleşmek	için	acınacak	derecede	uygunsuzdu. </p>
<p class="calibre1">“Şimdilik,	bir	seçim	düzenlenene	kadar,”	dedi	Üstat	Aemon.	“Clydas,	bana	matarayı	getir.” </p>
<p class="calibre1"> <i class="calibre4">Bir	seçim. </i>	Qhorin	Yarımel	ile	Sör	Jaremy	Rykker	ölüyken	ve	Ben	Stark	hâlâ	kayıpken,	seçilecek kim	 vardı?	 Bowen	 Marsh	 ya	 da	 Sör	 Wynton	 Stout	 olmayacağı	 kesindi.	 Thoren	 Smallwood	 ya	 da	 Sör Ottyn	Wythers,	Yumruk’tan	sağ	çıkmayı	başarabilmişler	miydi?  <i class="calibre4">Hayır</i>;  <i class="calibre4">yeni	kumandan	Cotter	Pyke	yahut</i> <i class="calibre4">Sör	 Denys	 Mallister	 olur.	 Ama	 hangisi? </i>	 Gölge	 Kule’deki	 ve	 Doğugözcüsü’ndeki	 kumandanlar	 iyi adamlardı	fakat	çok	farklılardı;	Sör	Denys	soylu	ve	ihtiyatlıydı,	cesur	olduğu	kadar	yaşlıydı,	Pyke	daha</p>
<p class="calibre1"><a id="p400"></a>gençti,	gayrimeşru	doğmuştu,	açıksözlü	ve	fazlasıyla	cüretkârdı.	Daha	kötüsü,	iki	adam	birbirinden	nefret ediyordu.	 Yaşlı	 Ayı	 onları	 sürekli	 Sur’un	 iki	 ucunda,	 birbirlerinden	 uzakta	 tutmuştu.	 Mallisterlar’ın demirdoğumlulara	karşı	duyduğu	güvensizlik	adamların	kemiklerine	işlemişti,	Jon	bunu	biliyordu. </p>
<p class="calibre1">Bıçak	 gibi	 bir	 sancı	 Jon’a	 kendi	 kederlerini	 hatırlattı.	 Üstat,	 Jon’un	 elini	 sıktı.	 “Clydas,	 haşhaş</p>
<p class="calibre1">sütünü	getir.” </p>
<p class="calibre1">Jon	doğrulmaya	çalıştı.	“Haşhaş	sütüne	ihtiyacım	yok.” </p>
<p class="calibre1">“Var,”	dedi	Aemon	sertçe.	“Bu	canını	yakacak.” </p>
<p class="calibre1">Donal	 Noye	 odasının	 karşısına	 geçip	 Jon’u	 tekrar	 sırtının	 üstüne	 itti.	 “Kıpırdama	 yoksa	 seni bağlarım.”	 Demirci	 tek	 kolla	 bile,	 Jon’u	 bir	 çocukmuş	 gibi	 kolayca	 hareketsiz	 hale	 getirmişti.	 Clydas yeşil	bir	matara	ve	taş	bir	kupayla	geri	döndü.	Üstat	Aemon	kupayı	ağzına	kadar	doldurdu.	“Bunu	iç.” </p>
<p class="calibre1">Jon	 mücadelelerinde	 dudaklarını	 ısırmıştı.	 Yoğun	 ve	 tebeşirimsi	 sıvıya	 karışan	 kanın	 tadını alabiliyordu.	Tek	yapabildiği,	içtiği	sütü	kusmamaya	çalışmak	oldu. </p>
<p class="calibre1">Clydas	 bir	 çanak	 sıcak	 su	 getirdi.	 Üstat	 Aemon,	 yaradaki	 irini	 ve	 kanı	 yıkadı.	 Adam	 çok	 nazik davranıyordu	ama	en	hafif	dokunuş	bile	Jon’un	çığlık	atmak	istemesine	sebep	oluyordu. </p>
<p class="calibre1">“Magnar’ın	 adamları	 disiplinli	 ve	 bronz	 zırhları	 var,”	 dedi	 Jon.	 Konuşmak,	 aklını	 bacağından almasına	yardım	ediyordu. </p>
<p class="calibre1">“Magnar,	 Skagos’taki	 bir	 lorddur,”	 dedi	 Noye.	 “Sur’a	 ilk	 geldiğimde,	 Doğugözcüsü’nde	 Skagos Oğulları	vardı,	onların	Magnar’dan	bahsettiğini	hatırlıyorum.” </p>
<p class="calibre1">“Jon	bu	kelimeyi	eski	anlamında	kullanıyor	bence,”	dedi	Üstat	Aemon.	“Bir	hanedan	adı	değil	de</p>
<p class="calibre1">bir	unvan	olarak.	Eski	Dil’den	gelir.” </p>
<p class="calibre1">“Lord	demek,”	diyerek	üstadı	onayladı	Jon.	“Styr,	Ayazdiş’in	en	kuzeyinde	yer	alan	Thenn	isimli</p>
<p class="calibre1">bir	 yerin	 Magnar’ı.	 Kendisine	 ait	 yüz	 adamı	 ve	 Lütuf	 u	 en	 az	 bizim	 kadar	 iyi	 bilen	 yirmi	 süvarisi	 var. </p>
<p class="calibre1">Gerçi	Mance	boruyu	bulamadı,	bu	da	bir	şey	sayılır.	Kış	Borusu;	Sütnehri	boyunca	aradığı	şey	buydu.” </p>
<p class="calibre1">Üstat	Aemon	elindeki	pamuk	bezle	duraksadı.	“Kış	Borusu	kadim	bir	efsanedir.	Sur’un	Ötesindeki</p>
<p class="calibre1">Kral	böyle	bir	şeyin	var	olduğuna	inanıyor	mu	gerçekten?” </p>
<p class="calibre1">“Hepsi	inanıyor,”	dedi	Jon.	“Ygritte	yüzlerce	mezar	açtıklarını	söyledi...	Sütnehri	Vadisi’nin	dört bir	yanındaki	kral	ve	kahraman	mezarlarını	açmışlar	ama	boruyu	bulama...” </p>
<p class="calibre1"> <i class="calibre4">“Ygritte	kim</i>?”	diye	sordu	Donal	Noye	doğrudan. </p>
<p class="calibre1">“Özgür	insanlardan	bir	kadın,”	dedi	Jon.	Onlara	Ygritte’i	nasıl	açıklayabilirdi?  <i class="calibre4">Çok	sıcak,	zeki	ve</i> <i class="calibre4">komik	bir	kız.	Bir	erkeği	öpebilir	ya	da	boğazını	kesebilir. </i>	“Styr’le	birlikte	ama	o...	genç,	yalnızca	bir kız	 aslında,	 vahşi	 ama	 ...”  <i class="calibre4">Ateş	 yaktığı	 için	 yaşlı	 bir	 adamı	 öldürdü. </i>	 Jon,	 dilinin	 kalınlaştığını	 ve peltekleştiğini	 hissediyordu.	 Haşhaş	 sütü	 aklını	 bulandırmıştı.	 “Onunla	 yeminimi	 bozdum.	 Amacım	 asla bu	değildi	ama...”  <i class="calibre4">Hataydı.	 Onu	 sevmek	 hataydı,	 onu	 terk	 etmek	 hataydı... </i>	 “Yeterince	 güçlü	 değildim. </p>
<p class="calibre1">Yarımel	 bana	 emir	 verdi,	 onlarla	 birlikte	 at	 sür,	 yemek	 ye,	 gözle,	 geri	 adım	 atmamalıyım,	 ben...”	 Başı ıslak	yünlerle	sarılmış	gibiydi. </p>
<p class="calibre1">Üstat	Aemon	Jon’un	yaralarını	tekrar	kokladı.	Kanlı	bezi	çanağa	batırdı	ve,	“Donal,	sıcak	bıçağı</p>
<p class="calibre1">ver	lütfen,”	dedi.	“Delikanlıyı	hareketsiz	tutman	gerekecek.” </p>
<p class="calibre1">Korlaşmış	 bıçağı	 gördüğünde,  <i class="calibre4">bağırmayacağım, </i>	 dedi	 Jon	 kendi	 kendine.	 Ama	 bu	 yeminini	 de bozdu.	 Clydas	 üstadın	 eline	 rehberlik	 ederken	 Dönel	 Noye,	 Jon’u	 yere	 bastırdı.	 Jon	 hareket	 etmedi, yumruğunu	 tekrar	 ve	 tekrar	 yere	 vurmak	 dışında.	 Acısı	 öyle	 büyüktü	 ki,	 o	 acının	 içinde	 kendini	 küçük, zayıf	 ve	 çaresiz	 hissetti,	 karanlıkta	 ağlayan	 bir	 çocuk	 gibi.	 Yanık	 et	 kokusu	 burnuna	 çarptığında	 ve kulaklarında	kendi	çığlığı	yankılandığında,  <i class="calibre4">Ygritte, </i>	diye	düşündü.  <i class="calibre4">Mecburdum. </i>	Çektiği	acı,	tek	kalp	atışı boyunca	azalmaya	başladı.	Ama	sonra	demir	tekrar	dokundu	ve	Jon	bayıldı. </p>
<p class="calibre1">Göz	 kapakları	 titreyerek	 açıldığında,	 Jon	 kalın	 yünlere	 sarılmıştı	 ve	 yüzüyordu.	 Hareket</p>
<p class="calibre1">edemiyordu	 ama	 sorun	 değildi.	 Bir	 süre	 için	 Ygritte’in	 onunla	 birlikte	 olduğunu	 ve	 nazik	 elleriyle	 ona</p>
<p class="calibre1"><a id="p401"></a>dokunduğu	hayal	etti.	Sonunda	gözlerini	kapadı	ve	uykuya	daldı. </p>
<p class="calibre1">Bir	 sonraki	 uyanış	 o	 kadar	 halim	 değildi.	 Oda	 karanlıktı	 ama	 battaniyelerin	 altındaki	 acı	 geri dönmüştü.	Jon’un	bacaklarındaki	zonklama	en	küçük	harekette	kor	bir	bıçağa	dönüşüyordu.	Jon	bunu,	hâlâ bir	 bacağı	 olup	 olmadığını	 anlamak	 için	 bakmaya	 çalışırken	 en	 sert	 şekilde	 öğrendi.	 Soluğu	 kesilmiş</p>
<p class="calibre1">halde	çığlığını	yuttu	ve	yine	yumruğunu	sıktı. </p>
<p class="calibre1">“Jon?”	Odada	bir	mum	belirdi,	kocaman	kulakları	ve	her	şeyiyle	çok	iyi	hatırlanan	bir	yüz	Jon’a</p>
<p class="calibre1">bakıyordu.	“Hareket	etmemelisin.” </p>
<p class="calibre1">“Pyp?”	Jon	uzandı	ve	diğer	çocuk	Jon’un	elini	tutup	sıktı.	“Gittiğini	düşünmüştüm,”	dedi	Jon. </p>
<p class="calibre1">‘Yaşlı	 Nar’la	 birlikte	 mi?	 Hayır,	 benim	 fazla	 ufak	 ve	 yeşil	 olduğumu	 düşünüyor.	 Grenn	 de burada.” </p>
<p class="calibre1">“Ben	de	buradayım.”	Grenn	yatağın	diğer	yanma	yürüdü.	“Uyuyakalmışım.” </p>
<p class="calibre1">Jon’un	boğazı	kurumuştu.	“Su,”	diye	inledi.	Grenn	su	getirdi,	bardağı	Jon’un	dudaklarına	götürdü. </p>
<p class="calibre1">“Yumruk’u	gördüm,”	dedi	Jon	büyük	bir	yudumdan	sonra.	“Kanı,	ölü	atları...	Noye	bir	düzine	adamın	geri döndüğünü	söyledi...	kimler?” </p>
<p class="calibre1">“Dywen	döndü.	Dev,	Efkârlı	Edd,	Tatlı	Donnel	Hill,	Ulmer,	Solak	Lew,	Garth	Boztüy.	Dört	ya	da</p>
<p class="calibre1">beş	kişi	daha.	Ben.” </p>
<p class="calibre1">“Sam?” </p>
<p class="calibre1">Grenn	bakışlarını	kaçırdı.	“Ötekiler’den	birini	öldürdü	Jon.	Gördüm.	Öteki’ni,	onun	için	yaptığın</p>
<p class="calibre1">ejderhacamı	hançerle	bıçakladı.	Ona	Katil	Sam	demeye	başladık.	Bundan	nefret	ediyordu.” </p>
<p class="calibre1"> <i class="calibre4">Katil	Sam. </i>	Sam	Tarly’den	daha	az	savaşçı	olabilecek	birini	hayal	bile	edemiyordu	Jon.	“Ona	ne oldu?” </p>
<p class="calibre1">“Onu	bıraktık.”	Grenn’in	sesi	perişandı.	“Onu	sarstım,	ona	bağırdım,	hatta	yüzünü	tokatladım.	Dev</p>
<p class="calibre1">onu	 ayağa	 kaldırmaya	 çalıştı	 ama	 Sam	 çok	 ağırdı.	 Eğitimde	 nasıl	 yere	 kıvrıldığını	 ve	 ağlayarak	 öylece yattığını	 hatırlıyor	 musun?	 Craster	 Kalesi’nde	 ağlamıyordu	 bile.	 Kama	 ve	 Ollo	 yiyecek	 bulmak	 için duvarları	 yıkıyordu,	 Garth’la	 Garth	 dövüşüyordu,	 diğerlerinden	 bazıları	 Craster’ın	 karılarına	 tecavüz ediyordu.	 Efkârlı	 Edd,	 bütün	 sadık	 adamların	 Kama’nın	 grubu	 tarafından	 öldürüleceğini	 düşündü,	 neler yaptıklarını	 anlatmamıza	 engel	 olmak	 için.	 Bizim	 bir	 adamımıza	 karşı	 onların	 iki	 adamı	 vardı.	 Sam’i Yaşlı	Ayı’yla	bıraktık.	Yerinden	kalkmıyordu	Jon.” </p>
<p class="calibre1"> <i class="calibre4">Sizler	onun	kardeşleriydiniz</i>,	demek	üzereydi	Jon.  <i class="calibre4">Onu	yabanılların	ve	katillerin	arasında	nasıl</i> <i class="calibre4">bırakabildiniz</i>? </p>
<p class="calibre1">“Hâlâ	hayatta	olabilir,”	dedi	Pyp.	“Yarın	ortaya	çıkıp	hepimizi	şaşırtabilir.” </p>
<p class="calibre1">“Evet,	 hem	 de	 Mance	 Rayder’ın	 kafasıyla.”	 Grenn	 sesinin	 neşeli	 çıkması	 için	 çabalıyordu,	 Jon bunun	farkındaydı.	“Katil	Sam!” </p>
<p class="calibre1">Jon	tekrar	oturmaya	çalıştı.	İlk	seferdeki	kadar	büyük	bir	hataydı	bu.	Küfürler	ederek	bağırdı. </p>
<p class="calibre1">“Grenn,	gidip	Üstat	Aemon’ı	uyandır,”	dedi	Pyp.	“Jon’un	haşhaş	sütüne	ihtiyacı	olduğunu	söyle.” </p>
<p class="calibre1"> <i class="calibre4">Evet</i>,	 diye	 düşündü	 Jon.	 “Hayır,”	 dedi.	 “Magnar...”	 “Biliyoruz,”	 dedi	 Pyp.	 “Sur’un	 üstündeki devriyelere	gözlerini	güneyden	ayırmamaları	söylendi	ve	Donal	Noye,	Rüzgârsırt	Bayırı’na	Kral	Yolu’nu gözlemeleri	için	adamlar	gönderdi.	Üstat	Aemon	da	Doğugözcüsü’ne	ve	Gölge	Kule’ye	kuşlar	yolladı.” </p>
<p class="calibre1">Üstat	Aemon	ayaklarını	sürüyerek	yatağın	yanına	geldi,	elini	Grenn’in	omzuna	koydu.	“Jon,	kendine	fazla yüklenme.	Uyanmış	olman	iyi	ama	iyileşmek	için	zamana	ihtiyacın	var.	Yaranı	kaynar	şarapla	boğduk	ve ısırgan	otu,	hardal	tohumu	ve	küflü	ekmek	lapasıyla	örttük	ama	dinlemezsen...” </p>
<p class="calibre1">‘Yapamam,”	dedi	Jon.	Acıyla	cebelleşerek	doğrulmaya	çalıştı.	“Mance	yakında	burada	olacak... </p>
<p class="calibre1">binlerce	adam,	devler,	mamutlar...	Kışyarı’na	haber	salındı	mı?	Ya	krala?”	Alnından	ter	damlıyordu.	Bir an	için	gözlerini	kapadı. </p>
<p class="calibre1">Grenn,	Pyp’e	tuhaf	bir	bakış	attı.	“Bilmiyor.” </p>
<p class="calibre1"><a id="p402"></a>“Jon,”	dedi	Üstat	Aemon.	“Sen	uzaklardayken	çok	şey	oldu	ve	bunların	çok	azı	iyi.	Balon	Greyjoy kendini	 tekrar	 kral	 ilan	 etti	 ve	 dargemilerini	 kuzeye	 karşı	 gönderdi.	 Dört	 bir	 yanda	 yabani	 otlar	 misali krallar	 bitti.	 Biz	 hepsine	 dilekçeler	 gönderdik	 ama	 hiçbiri	 yardıma	 gelmedi.	 Kılıçları	 için	 daha	 acil meseleleri	var,	biz	gözlerden	ırağız	ve	unutulmuşuz.	Ve	Kışyarı...	Jon,	metin	ol.	Kışyarı	artık	yok...” </p>
<p class="calibre1">“Artık	 yok	 mu?”	 Jon,	 Aemon’ın	 beyaz	 gözlerine	 ve	 kırışık	 yüzüne	 baktı.	 “Kardeşlerim</p>
<p class="calibre1">Kışyarı’nda.	Bran	ve	Rickon...” </p>
<p class="calibre1">Üstat,	 Jon’un	 alnına	 dokundu.	 “Çok,	 çok	 üzgünüm	 Jon.	 Kardeşlerin,	 Theon	 Greyjoy’un	 emriyle öldüler.	 Theon,	 Kışyarı’nı	 Lord	 Balon	 adına	 ele	 geçirdikten	 sonra.	 Babanın	 sancak	 beyleri	 Kışyarı’nı geri	alma	tehdidinde	bulununca	Theon	kaleyi	ateşe	verdi.” </p>
<p class="calibre1">“Kardeşlerinin	 intikamı	 alındı,”	 dedi	 Grenn.	 “Bolton’ın	 oğlu	 bütün	 demiradamları	 öldürdü	 ve söylenenlere	göre,	yaptıklarından	ötürü	Theon’u	santim	santim	yüzdü.” </p>
<p class="calibre1">“Üzgünüm	Jon.”	Pyp,	Jon’un	omzunu	sıktı.	“Hepimiz	üzgünüz.” </p>
<p class="calibre1">Jon,	Theon	Greyjoy’dan	hiçbir	zaman	hoşlanmamıştı	ama	o	babasının	muhafızıydı.	Bacağına	yeni</p>
<p class="calibre1">bir	 acı	 dalgası	 yürüdü	 ve	 Jon	 tekrar	 sırtının	 üstüne	 devrildi.	 “Bir	 hata	 var,”	 diye	 ısrar	 etti.	 “Kraliçenin Tacı’nda	 bir	 ulu	 kurt	 gördüm...  <i class="calibre4">gri</i>	 bir	 ulu	 kurt...	 gri...  <i class="calibre4">beni	 tanıdı. </i>	 ”	 Eğer	 Bran	 öldüyse,	 bir	 parçası kurdunda	yaşıyor	olabilir	miydi?	Orell’in	kartalında	yaşadığı	gibi? </p>
<p class="calibre1">“Şunu	iç.”	Grenn	kupayı	Jon’un	dudaklarına	götürdü.	Jon’un	kafası	kurtlar	ve	kartallarla	doluydu, </p>
<p class="calibre1">kardeşlerinin	 sesleri	 ve	 kahkahalarıyla.	 Jon’a	 bakan	 yüzler	 bulanıklaşıp	 kaybolmaya	 başladı.  <i class="calibre4">Ölmüş</i></p>
<p class="calibre1"> <i class="calibre4">olamazlar.	Theon	bunu	asla	yapmaz.	Ve	Kışyarı...	gri	granit,	meşe	ve	demir,	kulelerin	etrafında	dönen</i> <i class="calibre4">kargalar,	tanrı	korusundaki	sıcak	havuzlardan	yükselen	buhar,	tahtlarında	oturan	taş	krallar...	Kışyarı</i> <i class="calibre4">nasıl	gitmiş	olabilir? </i></p>
<p class="calibre1">Rüyalar	 onu	 ele	 geçirdiğinde,	 Jon	 kendini	 bir	 kez	 daha	 evinde	 buldu.	 Babasının	 yüzüne	 sahip, büyük,	beyaz	bir	büvet	ağacının	altındaki	sıcak	havuzdaydı.	Ygritte	onunlaydı,	ona	güldü,	isim	günündeki kadar	 çıplak	 kalana	 dek	 kürklerini	 çıkardı,	 Jon’u	 öpmeye	 çalıştı	 ama	 öpemedi,	 çünkü	 Jon’un	 babası onları	izliyordu.	Jon,	Kışyarının	kanıydı,	Gece	Nöbetçilerinin	adamıydı.  <i class="calibre4">Bir	piçin	babası	olmayacağım,</i> dedi	 kıza.  <i class="calibre4">Olmayacağım,	 olmayacağım. </i>	 “Hiçbir	 şey	 bilmiyorsun	 Jon	 Kar,”	 diye	 fısıldadı	 kız,	 derisi sıcak	suda	çözülüyordu.	Derisinin	altındaki	et,	kemiklerinin	üstünden	sıyrılıyordu,	sonunda	geriye	sadece bir	kafatası	ve	bir	iskelet	kaldı.	Havuz,	kesif	ve	kıpkırmızı	fokurduyordu. </p>
<p class="calibre1"><a id="p403"></a><b class="calibre3">CATELYN</b></p>
<p class="calibre1">Yeşil	Çatal’ı	görmeden	önce	sesini	duydular;	devasa	bir	canavarın	homurtusuna	benzeyen	sonsuz</p>
<p class="calibre1">bir	uğultu.	Nehir	öfkeli	bir	sele	dönüşmüştü,	geçen	yılki	halinden	yarı	kat	daha	genişti.	Robb,	ordusunu burada	ikiye	bölmüş	ve	nehri	geçmesinin	karşılığında	bir	Frey	kızıyla	evleneceğine	dair	yemin	etmişti.  <i class="calibre4">O</i></p>
<p class="calibre1"> <i class="calibre4">zamanlar	Lord	Walder’a	ve	lordun	köprüsüne	ihtiyacı	vardı,	şimdi	bunlara	çok	daha	fazla	ihtiyacı	var. </i></p>
<p class="calibre1">Döne	döne	akan	çamurlu	yeşil	suları	izlerken,	Catelyn’in	kalbi	kaygılarla	doluydu.  <i class="calibre4">Nehri	geçmenin	ya	da</i> <i class="calibre4">karşıya	yüzmenin	bir	yolu	yok	ve	suların	tekrar	alçalması	bir	ayı	bulabilir. </i></p>
<p class="calibre1">Kafile	 İkizler’e	 yaklaşırken	 Robb	 tacını	 taktı	 ve	 Catelyn’le	 Edmure’u	 yanında	 at	 sürmeleri	 için çağırttı.	Robb’un	sancağını	Sör	Raynald	Westerling	taşıyordu;	Starklar’ın	buz	beyazı	zemin	üstündeki	ulu kurdu. </p>
<p class="calibre1">Kapı	 kulübelerinin	 kuleleri	 yağmurun	 içinden	 hayaletler	 gibi	 çıkıyordu;	 kafile	 yaklaştıkça belirginleşen	 puslu	 gri	 suretler.	 Frey	 hisarı	 bir	 kale	 değildi,	 iki	 kaleden	 oluşuyordu;	 ıslak	 taşlardan mütevellit	 akisler,	 suyun	 mukabil	 taraflarında	 duruyor	 ve	 muazzam	 bir	 kavisli	 köprüyle	 birbirine bağlanıyordu.	 Köprünün	 tam	 ortasında	 Su	 Kulesi	 yükseliyordu.	 Nehir,	 kulenin	 altından	 dümdüz	 ve	 hızla akıyordu.	 İkizler’den	 her	 birini	 birer	 adaya	 çevirmek	 için,	 iki	 kıyıdan	 kanallar	 açılmış	 ve	 hendekler meydana	getirilmişti.	Hendekler	yağmur	yüzünden	sığ	gölcüklere	dönüşmüştü. </p>
<p class="calibre1">Catelyn	 çalkantılı	 suların	 karşısında,	 doğu	 kalesinin	 etrafında	 kamp	 kurmuş	 binlerce	 adamı görebiliyordu.	 Adamların	 çadırlarının	 dışındaki	 mızraklardan,	 boğulmuş	 kedilere	 benzeyen	 ıslak sancaklar	 sarkıyordu.	 Sancakların	 renklerini	 ve	 üstlerindeki	 armaları	 seçmek	 yağmur	 sebebiyle imkânsızdı.	Çoğu	gri	gibi	görünüyordu	Catelyn’e,	böyle	bir	gökyüzünün	altında	bütün	dünya	griydi	gerçi. </p>
<p class="calibre1">“Burada	 çok	 hassas	 adımlar	 at	 Robb,”	 diye	 uyardı	 Catelyn	 oğlunu.	 “Lord	 Wälder	 son	 derece alıngandır	 ve	 çok	 sivri	 bir	 dili	 vardır.	 Lordun	 bazı	 oğulları	 da	 babalarına	 çekmiştir	 şüphesiz.	 Seni kışkırtmalarına	izin	vermemelisin.” </p>
<p class="calibre1">“Freyler’i	 tanıyorum	 anne.	 Onlara	 karşı	 ne	 büyük	 bir	 hata	 yaptığımı	 ve	 onlara	 ne	 çok	  <i class="calibre4">ihtiyacım</i> olduğunu	biliyorum.	Bir	rahip	kadar	tatlı	olacağım.” </p>
<p class="calibre1">Catelyn	eyerinin	üstünde	huzursuzca	kıpırdandı.	“Oraya	vardığımızda	ikramda	bulunulursa	hiçbir</p>
<p class="calibre1">şekilde	reddetme.	Sunulan	her	şeyi,	herkesin	görebileceği	bir	yerde	ye,	iç.	Eğer	bir	şey	ikram	edilmezse; ekmek,	peynir	ve	bir	kadeh	şarap	iste.” </p>
<p class="calibre1">“Aç	olduğumdan	çok	ıslağım...” </p>
<p class="calibre1">“Robb,  <i class="calibre4">beni	dinle. </i>	Lordun	ekmeğini	ve	tuzunu	yediğin	anda	misafir	hakkına	sahip	olursun	ve	onun çatısının	altında	misafirperverlik	yasalarıyla	korunursun.” </p>
<p class="calibre1">Robb	korkmuş	değil	eğlenmiş	gibi	görünüyordu.	“Beni	koruyacak	bir	ordum	var	anne.	Ekmeğe	ve</p>
<p class="calibre1">tuza	 bel	 bağlamama	 gerek	 yok.	 Ama	 Lord	 Wälder	 bana	 kurtçuklarla	 pişirilmiş	 karga	 yahnisi	 ikram etmekten	memnun	olacaksa,	yahniyi	yerim	ve	bir	kâse	daha	isterim.” </p>
<p class="calibre1">Ağır	 pelerinlere	 ve	 gri	 yünlere	 sarınmış	 dört	 Frey,	 batı	 kapı	 kulübesinden	 dışarı	 çıktı.	 Catelyn, Lord	 Walder’in	 ilk	 çocuğu	 olan	 merhum	 Sör	 Stevron’un	 oğlu	 Sör	 Ryman’ı	 tanıdı.	 Ryman,	 babasının ölümüyle	İkizler’in	vârisi	olmuştu.	Adamın	başlığının	altından	görünen	yüz	etli,	geniş	ve	aptaldı.	Diğer	üç kişi	büyük	ihtimalle	Ryman’ın	oğullarıydı,	Lord	Walder’in	oğlunun	torunları. </p>
<p class="calibre1">Edmure	 bunu	 teyit	 etti.	 “En	 büyükleri	 Edwyn,	 şu	 kabızmış	 gibi	 görünen	 solgun,	 zayıf	 adam.	 İnce uzun,	 sakallı	 olan	 da	 Kara	 Wälder,	 kendisi	 tatsız	 bir	 meseledir.	 Şu	 doru	 ata	 binen	 talihsiz	 yüzlü delikanlının	 adı	 Petyr.	 Ağabeyleri	 ona	 Sivilceli	 Petyr	 der.	 Robb’dan	 sadece	 birkaç	 yaş	 büyük	 ama	 on</p>
<p class="calibre1"><a id="p404"></a>yaşındayken	Lord	Wälder	tarafından	kendisinden	üç	kat	yaşlı	bir	kadınla	evlendirildi.	Tanrılar,	umarım Roslin	 <i class="calibre4">ona</i>	çekmemiştir.” </p>
<p class="calibre1">Ev	sahiplerinin	onlara	gelmesini	beklemek	için	durdular.	Robb’un	sancağı,	direğinden	gevşek	bir</p>
<p class="calibre1">şekilde	 sarkıyordu	 ve	 yağmurun	 biteviye	 sesi,	 sağ	 taraflarındaki	 kabarık	 Yeşil	 Çatal’ın	 gürültüsüne karışıyordu.	Boz	Rüzgâr	öne	fırladı,	kuyruğunu	dikti,	altın	rengi	kısık	gözleriyle	adamları	izledi.	Freyler altı	 metre	 kadar	 yaklaştığında,	 Catelyn	 kurdun	 hırıldadığını	 duydu,	 hayvanın	 çıkardığı	 pes	 hırıltı	 nehrin gürültüsüyle	neredeyse	aynıydı.	Robb	endişeli	görünüyordu.	“Boz	Rüzgâr,	bana	gel.  <i class="calibre4">Bana</i>	gel!” </p>
<p class="calibre1">Ama	ulu	kurt	hırlayarak	öne	zıpladı. </p>
<p class="calibre1">Sör	 Ryman’ın	 bineği	 korku	 dolu	 bir	 kişnemeyle	 geri	 çekildi	 ve	 Sivilceli	 Petyr’ın	 atı	 şahlanıp delikanlıyı	 yere	 fırlattı.	 Yalnızca	 Kara	 Wälder	 atını	 kontrol	 edebilmişti.	 Adam,	 kılıcının	 kabzasına uzandı.	 Robb,  <i class="calibre4">“Hayır!” </i>	 diye	 bağırıyordu.	 “Boz	 Rüzgâr	 buraya.  <i class="calibre4">Buraya</i>.”	 Catelyn,	 ulu	 kurtla	 atların arasına	girdi.	Boz	Rüzgar’ın	önünü	kesen	kısrağın	toynaklarından	çamur	saçıldı.	Ulu	kurt	döndü	ve	ancak o	zaman	Robb’un	seslenişini	duymuş	gibi	göründü. </p>
<p class="calibre1">“Bir	 Stark’ın	 hatalarını	 telafi	 etme	 şekli	 bu	 mudur?”	 diye	 bağırdı	 Kara	 Wälder	 elindeki	 çıplak çelikle.	“Kurdunuzu	üstümüze	salmanız	kötü	bir	selamlama	oldu	derim.	Bunun	için	mi	geldiniz?” </p>
<p class="calibre1">Sör	Ryman,	Sivilceli	Petyr’ı	ayağa	kaldırmak	için	atından	indi.	Delikanlı	çamurlanmıştı	ama	zarar</p>
<p class="calibre1">görmemişti. </p>
<p class="calibre1">“Hanedanınıza	 karşı	 işlediğim	 kusurdan	 ötürü	 özür	 dilemeye	 ve	 dayımın	 düğününü	 görmeye</p>
<p class="calibre1">geldim.”	Robb,	eyerinden	aşağı	atladı.	“Petyr,	atımı	al.	Seninki	ahıra	geri	döndü	bile.” </p>
<p class="calibre1">Petyr	babasına	baktı	ve	“Ağabeylerimden	birinin	arkasına	oturabilirim,”	dedi. </p>
<p class="calibre1">Freyler’de	en	ufak	bir	hürmet	belirtisi	yoktu.	“Geç	geldiniz,”	dedi	Sör	Ryman. </p>
<p class="calibre1">“Bizi	yağmur	geciktirdi,”	dedi	Robb.	“Size	bir	kuş	gönderdim.” </p>
<p class="calibre1">“Kadını	görmüyorum.” </p>
<p class="calibre1">Sör	 Ryman’m	  <i class="calibre4">kadın</i>	 derken	 Jeyne	 Westerling’i	 kastettiğini	 hepsi	 biliyordu.	 Leydi	 Catelyn	 özür dileyen	 bir	 ifadeyle	 gülümsedi.	 “Kraliçe	 Jeyne	 onca	 yolculuğun	 ardından	 ziyadesiyle	 bitkindi	 sörlerim. </p>
<p class="calibre1">Daha	uygun	bir	zamanda	ziyarete	gelmekten	memnun	olacaktır	şüphesiz.” </p>
<p class="calibre1">“Büyükbabam	bundan	hoşlanmayacak.”	Kara	Wälder,	kılıcını	kınına	sokmuştu	ama	sesinde	dostluk</p>
<p class="calibre1">yoktu.	“Kendisine	leydi	hakkında	çok	şey	anlattım,	kraliçeyi	kendi	gözleriyle	görmek	istiyordu.” </p>
<p class="calibre1">Edwyn	 boğazını	 temizledi.	 Ölçülü	 bir	 nezaketle,	 “Sizin	 için	 Su	 Kalesi’nde	 bir	 daire	 hazırladık Majesteleri,”	 dedi	 Robb’a.	 “Lord	 Tully	 ve	 Leydi	 Stark	 için	 de	 elbette.	 Lord	 sancak	 beylerinizin	 de çatımızın	altında	ve	düğün	ziyafetinde	yerleri	vardır.” </p>
<p class="calibre1">“Ve	adamlarım?”	diye	sordu	Robb. </p>
<p class="calibre1">“Lord	 büyükbabam	 bu	 kadar	 büyük	 bir	 orduyu	 doyuramayacağı	 ve	 barındıramayacağı	 için	 esef duyuyor.	 Kendi	 askerlerimiz	 için	 erzak	 ve	 hayvan	 yemi	 bulmakta	 bile	 zorlanıyoruz.	 Ama	 adamlarınız ihmal	 edilmeyecek.	 Karşıya	 geçip	 bizim	 kampımızın	 yanında	 kamp	 kurabilirler,	 oraya	 herkese	 yetecek kadar	 şarap	 ve	 bira	 fıçısını	 götüreceğiz,	 Lord	 Edmure	 ve	 eşinin	 sağlığına	 kadeh	 kaldırmaları	 için. </p>
<p class="calibre1">Askerlere	 yağmurdan	 korunacak	 barınaklar	 sağlamak	 üzere,	 karşı	 kıyıya	 üç	 muazzam	 ziyafet	 çadırı kurduk.”	 “Lord	 babanız	 son	 derece	 nazik.	 Adamlarım	 kendisine	 minnettar	 olacak.	 Uzun	 ve	 ıslak	 bir yoldan	geldiler.” </p>
<p class="calibre1">Edmure	Tully	atını	ileri	sürdü.	“Nişanlımla	ne	zaman	tanışacağım?” </p>
<p class="calibre1">“Sizi	 içeride	 bekliyor,”	 dedi	 Edwyn	 Frey.	 “Biraz	 utangaç	 görünse	 de	 onu	 bağışlayacağınızı biliyorum.	 Bugünü	 heyecanla	 bekledi,	 zavallı	 kız.	 Ama	 sohbetimize	 yağmurdan	 uzak	 bir	 yerde	 devam etmeliyiz	belki?” </p>
<p class="calibre1">“Gerçekten	 öyle.”	 Sör	 Ryman	 tekrar	 atma	 bindi,	 Sivilceli	 Petyr’ı	 çekip	 arkasına	 oturttu.	 “Beni takip	edin	lütfen,	babam	bekliyor.”	Atının	başını	İkizler’e	doğru	çevirdi. </p>
<p class="calibre1"><a id="p405"></a>Edmure,	Catelyn’in	yanma	geldi.	“Merhum	Lord	Frey	bizi	bizzat	karşılamalıydı,”	diye	şikayet	etti. </p>
<p class="calibre1">“Ben	onun	metbu	lorduyum	ve	müstakbel	damadıyım.	Robb	da	onun	kralı.” </p>
<p class="calibre1">“Doksan	bir	yaşına	geldiğinde,	yağmur	altında	at	sürmeye	ne	kadar	hevesli	olacağını	göreceksin</p>
<p class="calibre1">kardeşim,”	 dedi	 Catelyn.	 Ama	 bütün	 meselenin	 bundan	 ibaret	 olup	 olmadığını	 merak	 ediyordu.	 Lord Wälder	 üstü	 kapalı	 bir	 tahtırevanla	 dolaşırdı	 genelde,	 tahtırevan	 onu	 en	 kötü	 yağmurdan	 bile	 korurdu. </p>
<p class="calibre1"> <i class="calibre4">Kasti	bir	hakaret	mi</i>?	Eğer	öyleyse,	gelecek	pek	çok	hakaretin	ilki	olabilirdi	bu. </p>
<p class="calibre1">Kapı	 kulübesinde	 daha	 fazla	 sorun	 çıktı.	 Boz	 Rüzgâr	 açılır	 kapanır	 köprünün	 ortasında	 durdu, silkindi	ve	yivli	kapıya	uludu.	Robb	sabırsızca	ıslık	çaldı.	“Boz	Rüzgâr.	Ne	oldu?	Boz	Rüzgâr,	bana	gel.” </p>
<p class="calibre1">Ama	ulu	kurt	yalnızca	dişlerini	gösterdi.  <i class="calibre4">Burayı	sevmedi, </i>	diye	düşündü	Catelyn.	Robb,	yere	çömelmek	ve kurdun	kulağına	yumuşak	sözler	fısıldamak	zorunda	kaldı,	hayvan	ancak	o	zaman	yivli	kapıdan	geçmeye razı	oldu.	O	esnada	Aksak	Lothar	ve	Wälder	Nehir	de	dışarı	çıkmıştı.	“Suyun	sesinden	korkuyor,”	dedi Nehir.	“Hayvanlar	taşkın	nehirlerden	uzak	durmak	gerektiğini	bilir.” </p>
<p class="calibre1">“Kuru	 bir	 barınak	 ve	 bir	 koyun	 budu	 onu	 sakinleştirir,”	 dedi	 Lothar	 neşeyle.	 “Barınak	 başımızı çağırtayım	mı?” </p>
<p class="calibre1">“O	bir	ulu	kurt,	köpek	değil,”	dedi	Robb,	“güvenmediği	insanlara	karşı	tehlikelidir.	Sör	Raynald, </p>
<p class="calibre1">onunla	kalın.	Onu	bu	halde	Lord	Walder’in	salonuna	sokamam.” </p>
<p class="calibre1"> <i class="calibre4">Meseleyi	ustaca	halletti</i>,	diye	düşündü	Catelyn.  <i class="calibre4">Böylece	Westerling’i	de	Lord	Walder’dan	uzak</i> <i class="calibre4">tuttu. </i></p>
<p class="calibre1">Gut	 hastalığı	 ve	 kırılgan	 kemikler	 Lord	 Wälder’ı	 epey	 yıpratmıştı.	 Onu	 yüksek	 koltuğunda, arkasında	 bir	 minder	 ve	 kucağında	 bir	 kakım	 kaftanla	 otururken	 buldular.	 Lordun	 koltuğu	 kara	 meşeden yapılmıştı.	Koltuğun	arkası,	iki	sağlam	kule	ve	onları	bağlayan	kavisli	köprü	şeklinde	oyulmuştu.	Koltuk o	 kadar	 büyüktü	 ki,	 üstünde	 oturan	 yaşlı	 adamı	 grotesk	 bir	 çocuğa	 dönüştürüyordu.	 Lord	 Walder’da akbabaları	 anımsatan	 bir	 şey	 vardı,	 daha	 fazla	 bir	 şeyler	 de	 gelincikleri	 hatırlatıyordu.	 Lordun	 yaşlılık lekeleriyle	dolu	kel	kafası,	uzun	ve	pembe	boynunun	üstünde	cılız	omuzlarının	arasından	dışarı	fırlıyordu. </p>
<p class="calibre1">Düşük	çenesinin	altında	gevşek	bir	deri	parçası	sallanıyordu.	Gözleri	sulu	ve	bulutluydu.	Sürekli	hareket eden	dişsiz	ağzı,	annesinin	göğsünü	emen	bir	bebek	gibi	boş	havayı	emiyordu. </p>
<p class="calibre1">Sekizinci	 Leydi	 Frey,	 Lord	 Walder’ın	 yüksek	 koltuğunun	 yanında	 duruyordu.	 Lordun	 ayaklarının dibinde,	 kendisinin	 biraz	 daha	 genç	 hali	 oturuyordu;	 ellili	 yaşlarında,	 hafif	 kambur,	 zayıf	 bir	 adam. </p>
<p class="calibre1">Adamın	mavi	yünden	ve	gri	satenden	dikilmiş	pahalı	kıyafeti,	tuhaf	bir	şekilde	bir	taçla	ve	küçük	pirinç çanların	süslediği	bir	boyunlukla	vurgulanmıştı.	Adamla	lordun	arasındaki	benzerlik	çarpıcıydı,	gözleri dışında;	Lord	Frey’in	gözleri	küçük,	soluk	ve	şüpheciydi,	diğer	adamınkilerse	büyük,	dost	canlısı	ve	boş. </p>
<p class="calibre1">Catelyn,	 Lord	 Walder’ın	 erkek	 yavrularından	 birinin,	 yıllar	 önce	 eksik	 akıllı	 bir	 çocuk	 sahibi	 olduğunu hatırladı.	Geçit	Lordu,	Catelyn’in	önceki	ziyaretleri	boyunca	bu	eksik	akıllıyı	gözden	uzak	tutmaya	özen göstermişti.  <i class="calibre4">Her	zaman	bir	soytarı	tacı	takıyor	muydu	yoksa	amaç	Robb’la	alay	etmek	mi</i>?	 Catelyn’in sormaya	cesaret	edemeyeceği	bir	soruydu	bu. </p>
<p class="calibre1">Salonun	geri	kalanını	Frey	oğulları,	kızları,	çocukları,	torunları,	kocaları,	karıları	ve	hizmetkârları doldurmuştu.	Ama	yaşlı	adam	konuştu.	“Diz	çökmediğim	için	beni	affedeceğinizi	biliyorum.	Bacaklarım eskisi	 gibi	 değil	 artık	 ama	 aralarında	 sallanan	 şey	 ziyadesiyle	 iyi	 hizmet	 veriyor,  <i class="calibre4">hah? </i>	 Yaşlı	 adamın gözleri	 Robb’un	 tacına	 bakarken,	 ağzı	 dişsiz	 bir	 gülümsemeyle	 açıldı.	 “Bazıları,	 bronz	 taç	 takan	 kralın fakir	bir	kral	olduğunu	söyler	Majesteleri.” </p>
<p class="calibre1">“Bronz	ve	demir,	altın	ve	gümüşten	daha	güçlüdür,”	diye	cevap	verdi	Robb.	“Eski	Kış	Kralları	bu</p>
<p class="calibre1">çeşit	kılıç	taçları	takardı.” </p>
<p class="calibre1">“Ejderhalar	 geldiğinde	 o	 taçlar	 pek	 işlerine	 yaramadı.  <i class="calibre4">Hah? </i>	 Bu	  <i class="calibre4">hah, </i>	 başını	 sağa	 sola	 sallayıp tacını	 ve	 boyunluğunu	 çınlatan	 yarım	 akıllıyı	 eğlendirmiş	 gibiydi.	 “Efendimiz,”	 dedi	 Lord	 Wälder, </p>
<p class="calibre1">“Aegon’ın	 gürültüsünü	 bağışlayın.	 Bir	 adalıdan	 daha	 aptal	 ve	 daha	 önce	 bir	 kralla	 karşılaşmadı. </p>
<p class="calibre1"><a id="p406"></a>Stevron’un	oğullarından	biri.	Ona	Çıngırak	diyoruz.” </p>
<p class="calibre1">“Sör	 Stevron	 ondan	 bahsetmişti	 lordum.”	 Robb,	 yarım	 akıllıya	 gülümsedi.	 “Tanıştığımıza</p>
<p class="calibre1">sevindim	Aegon.	Baban	cesur	bir	adamdı.” </p>
<p class="calibre1">Çıngırak	çanlarını	çınlattı.	Gülümsediğinde,	ağzının	bir	kenarından	diğerine	tükürük	aktı. </p>
<p class="calibre1">“Soylu	 nefesinizi	 boşuna	 tüketmeyin.	 Onunla	 konuştuğunuz	 kadar	 bir	 lazımlıkla	 da</p>
<p class="calibre1">konuşabilirsiniz.”	Lord	Walder’in	bakışları	diğerlerine	kaydı.	“Pekâlâ,	Leydi	Catelyn,	görüyorum	ki	bize geri	dönmüşsünüz.	Ve	genç	Sör	Edmure,	Taş	Değirmen’in	muzafferi.	Artık	Lord	Tully,	bunu	unutmamam</p>
<p class="calibre1">gerekecek.	Siz	tanıdığım	beşinci	Lord	Tully’siniz.	Diğer	dördünden	uzun	yaşadım,  <i class="calibre4">hah. </i>	Müstakbel	karınız buralarda	bir	yerde.	Ona	bir	bakmak	istersiniz	sanırım.” </p>
<p class="calibre1">“İsterim	lordum.” </p>
<p class="calibre1">“O	halde	bakacaksınız.	Ama	kıyafetli	haline.	O	iffetli	bir	kızdır	ve	bakiredir.	Yatağa	girene	kadar onu	 çıplak	 göremezsiniz.”	 Lord	 Wälder	 kıkırdadı.  <i class="calibre4">“Hah. </i>	 Yakında,	 yakında.”	 Başını	 uzatıp	 etrafa	 baktı. </p>
<p class="calibre1">“Benfrey,	 kardeşini	 getir.	 Çabuk	 ol.	 Lord	 Tully,	 Nehirova’dan	 buraya	 onca	 yol	 geldi.”	 Dört	 parçaya bölünmüş	bir	cübbe	giyen	genç	bir	şövalye	reverans	yaptı	ve	salondan	ayrıldı.	Yaşlı	adam	tekrar	Robb’a döndü.	 “Eşiniz	 nerelerde	 Majesteleri?	 Güzel	 kraliçe	 Jeyne.	 Bana	 Sarpkaya’dan	 bir	 Westerling	 olduğu söylendi,  <i class="calibre4">hah? </i></p>
<p class="calibre1">“Onu	 Nehirova’da	 bıraktım	 lordum.	 Sör	 Ryman’a	 da	 söylediğimiz	 gibi,	 kendisi	 daha	 fazla</p>
<p class="calibre1">yolculuğu	kaldıramayacak	kadar	yorgundu.” </p>
<p class="calibre1">“Bu	beni	ölümüne	üzdü.	Onu	kendi	zayıf	gözlerimle	görmek	istiyordum.	Hepimiz	istiyorduk,  <i class="calibre4">hah. </i></p>
<p class="calibre1">Öyle	değil	mi	leydim?” </p>
<p class="calibre1">Solgun	 ve	 ufak	 tefek	 Leydi	 Frey,	 konuşması	 istendiği	 için	 şaşırmış	 gibi	 görünüyordu.	 “E-evet lordum.	Kraliçe	Jeyne’e	hürmetlerimizi	sunmayı	hepimiz	çok	istiyorduk.	Kendisi	güzel	olmalı.” </p>
<p class="calibre1">“Çok	güzeldir	leydim.”	Robb’un	sesinde,	Catelyn’e	Eddard’ı	hatırlatan	buzlu	bir	dinginlik	vardı. </p>
<p class="calibre1">Yaşlı	 adam	 bunu	 ya	 duymadı	 ya	 da	 önemsemedi.	 “Benim	 kızlarımdan	 daha	 güzel	 demek,  <i class="calibre4">hah? </i></p>
<p class="calibre1">Aksi	halde	kendilerinin	yüzü	ve	bedeni,	Majesteleri	Kral’a	kutsal	yeminini	nasıl	unutturabilirdi?” </p>
<p class="calibre1">Robb	bu	sitemi	ağırbaşlılıkla	karşıladı.	“Söylenecek	hiçbir	söz	bu	durumu	düzeltemez	biliyorum</p>
<p class="calibre1">ama	hanedanınıza	karşı	işlediğim	kusur	için	özür	dilemeye	ve	affınızı	rica	etmeye	geldim	lordum.” </p>
<p class="calibre1">“Özürler,  <i class="calibre4">hah. </i>	Evet,	özür	dileyeceğinize	dair	yemin	etmiştiniz,	hatırlıyorum.	Yaşlıyım	ama	böyle şeyleri	unutmam.	Bazı	kralların	aksine.	Gençler	bir	güzel	yüz	ve	bir	çift	diri	göğüs	gördüklerinde	her	şeyi unutuyorlar,	 öyle	 değil	 mi?	 Ben	 de	 aynıydım.	 Bazıları	 hâlâ	 öyle	 olduğumu	 söyleyebilir,  <i class="calibre4">hah	 hah. </i></p>
<p class="calibre1">Gelgelelim	 yanılırlar,	 sizin	 gibi	 yanılırlar.	 Neyse,	 hatanızı	 telafi	 etmek	 için	 buradasınız,	 lâkin hakaretinize	 maruz	 kalanlar	 kızlarımdı,	 belki	 de	 affedilmek	 için	 yalvardığınızı	 duymak	 onların	 hakkıdır Majesteleri.	Bakire	kızlarım.	İşte	buradalar,	onlara	bir	bakın.”	Yaşlı	adam	parmaklarını	salladığında,	bir kadın	sürüsü	duvarın	dibindeki	yerinden	ayrılıp	yüksek	platformun	önünde	sıraya	girdi.	Çıngırak	da	ayağa kalkmak	için	hareketlendi,	çanları	neşeyle	çınlıyordu	ama	Leydi	Frey	yarım	akıllıyı	kolundan	yakaladı	ve onu	tekrar	yere	oturttu. </p>
<p class="calibre1">Lord	 Wälder	 isimleri	 saydı.	 “Kızım	 Arwyn,”	 dedi	 on	 dört	 yaşında	 bir	 kızı	 göstererek.	 “Shirei, meşru	 kızlarımın	 en	 küçüğü.	 Ami	 ve	 Marianne	 torunlarım	 olurlar.	 Ami’yi	 Yediçay’dan	 Pate’le evlendirmiştim	ama	Yürüyen	Dağ	o	sersemi	öldürdü,	ben	de	Ami’yi	geri	aldım.	Bu	Cersei	ama	biz	ona</p>
<p class="calibre1">Küçük	 Arı	 deriz,	 annesi	 bir	 Beesbury’ydi.	 Bunlar	 da	 torunlar.	 Birinin	 adı	 Walda,	 diğerleri...	 neyse, hepsinin	birer	adı	var	işte...” </p>
<p class="calibre1">“Ben	 Merry’yim	 lord	 büyükbaba,”	 dedi	 kızlardan	 biri.	 “Gevezesin,	 bu	 kesin.	 Geveze’nin</p>
<p class="calibre1">yanındaki,	 kızım	 Tyta.	 Sonra	 bir	 Walda	 daha.	 Alyx,	 Marissa...	 sen	 Marissa	 mısın?	 Öyle	 olduğunu biliyordum.	Hep	kel	değildir.	Üstat	onun	saçlarını	kazıdı	ama	pek	yakında	tekrar	uzayacaklarını	söyledi, ikizler	Serra	ve	Sarra.”	Lord	Wälder	gözlerini	kısarak	daha	küçük	kızlardan	birine	baktı.	“<i class="calibre4">Hah</i>,	 sen	 de</p>
<p class="calibre1"><a id="p407"></a>bir	başka	Walda	mısın?” </p>
<p class="calibre1">Kız	 dört	 yaşından	 büyük	 olamazdı.	 “Ben,	 Sör	 Aemon	 Nehir’in	 Walda’sıyım	 lord	 büyük</p>
<p class="calibre1">büyükbaba,”	dedi,	reverans	yaptı. </p>
<p class="calibre1">“Sen	 ne	 zamandır	 konuşuyorsun?	 Söyleyecek	 mantıklı	 bir	 şeyin	 olsa	 bari,	 babanın	 hiçbir	 zaman yoktu.	 Ayrıca	 senin	 baban	 bir	 piçin	 oğlu,  <i class="calibre4">hah. </i>	 Git,	 burada	 yalnızca	 Freyler’i	 istiyorum.	 Kuzey	 Kralı gayrimeşru	soyla	ilgilenmiyor.”	Çıngırak	başını	sallayıp	çanlarını	çınlatırken	Lord	Wälder,	Robb’a	baktı. </p>
<p class="calibre1">“İşte	 buradalar,	 hepsi	 bakire.	 Şey,	 bir	 tane	 de	 dul	 ama	 bozulmuş	 kadınlardan	 hoşlananlar	 da	 var. </p>
<p class="calibre1">İçlerinden	herhangi	birini	alabilirdiniz.” </p>
<p class="calibre1">“Bu	imkânsız	bir	seçim	olurdu	lordum,”	dedi	Robb	dikkatli	bir	nezaketle.	“Hepsi	çok	güzel.” </p>
<p class="calibre1">Lord	 Wälder	 güldü.	 “Bir	 de	 benim	 gözlerimin	 iyi	 görmediğini	 söylerler.	 Bazıları	 işe	 yarar sanırım.	Diğerleri...	neyse,	artık	bir	önemi	yok.	Kuzey	Kralı	için	yeterince	iyi	değildiler,  <i class="calibre4">hah. </i>	Şimdi,	 ne söylemek	istiyorsunuz?” </p>
<p class="calibre1">“Leydilerim.”	 Robb	 umutsuzca	 rahatsız	 görünüyordu	 ama	 bu	 anın	 gelmek	 zorunda	 olduğunu	 da biliyordu.	“Bütün	adamlar	verdikleri	sözleri	tutmalıdır,	en	çok	da	krallar.	İçinizden	biriyle	evleneceğime dair	 yemin	 ettim	 ve	 bu	 yeminimi	 bozdum.	 Hata	 sizde	 değil.	 Yaptığım	 şeyi	 size	 hakaret	 etmek	 için yapmadım,	 sadece	 başka	 birini	 sevdim.	 Bu	 durumu	 hiçbir	 söz	 düzeltemez,	 biliyorum,	 lâkin	 af	 dilemek için	 önünüze	 geldim,	 Geçit’in	 Freyler’i	 ve	 Kışyarı’nın	 Starklar’ı	 bir	 kez	 daha	 dost	 olabilsinler	 diye.” </p>
<p class="calibre1">Küçük	kızlar	huzursuzca	kıpırdanıyordu.	Ablaları,	kara	meşe	tahtta	oturan	Lord	Walder’i	bekliyordu.	Öne arkaya	 sallanan	 Çıngırak’ın	 tacındaki	 ve	 boyunluğundaki	 çanlar	 çınlıyordu.	 “Güzel,”	 dedi	 Geçit	 Lordu. </p>
<p class="calibre1">“Bu	 çok	 güzeldi	 Majesteleri.	 ‘Bu	 durumu	 hiçbir	 söz	 düzeltemez,’	  <i class="calibre4">hah. </i>	 İyi	 söylediniz,	 iyi	 söylediniz. </p>
<p class="calibre1">Düğün	 festivalinde	 kızlarımla	 dans	 etmeyi	 reddetmezsiniz	 umarım.	 Yaşlı	 bir	 adamın	 kalbini	 sevinçle doldurmuş	olursunuz,  <i class="calibre4">hah</i>.”	Pembe,	buruş	buruş	kafasını,	yarım	akıllı	torununun	yaptığı	gibi	yukarı	aşağı salladı,	Lord	Walder’in	çanları	yoktu	gerçi.	“İşte	burada	Lord	Edmure.	Kızım	Roslin,	benim	en	kıymetli tomurcuğum,  <i class="calibre4">hah” </i></p>
<p class="calibre1">Sör	 Benfry,	 kızı	 salona	 getirdi.	 Genç	 kız	 ve	 şövalye	 birbirlerine	 öz	 kardeşler	 olacak	 kadar	 çok benziyorlardı.	 Yaşlarına	 bakılırsa	 her	 ikisi	 de	 altıncı	 Leydi	 Frey’in	 çocuklarıydı;  <i class="calibre4">bir	 Rosby</i>,	 diye hatırladı	Catelyn. </p>
<p class="calibre1">Roslin	 yaşına	 göre	 ufak	 tefekti,	 az	 önce	 bir	 süt	 banyosundan	 çıkmış	 gibi	 beyazdı.	 Yüzü	 güzeldi; küçük	 bir	 çenesi,	 narin	 bir	 burnu	 ve	 kahverengi	 iri	 gözleri	 vardı.	 Kestane	 rengi	 gür	 saçları	 dalgalar halinde	beline	kadar	iniyordu.	Kızın	beli,	Edmure’un	iki	eliyle	kavrayabileceği	kadar	inceydi.	Roslin’in giydiği	soluk	mavi	elbisenin	dantelli	korsajının	altındaki	göğüsler	küçük	fakat	şekilli	görünüyordu. </p>
<p class="calibre1">“Majesteleri.”	Roslin	dizlerinin	üstüne	çöktü.	“Lord	Edmure,	umarım	sizin	için	bir	hayal	kırıklığı</p>
<p class="calibre1">değilimdir.” </p>
<p class="calibre1"> <i class="calibre4">Bilakis</i>,	 diye	 düşündü	 Catelyn.	 Kızı	 gördüğünde	 Edmure’un	 yüzü	 aydınlanmıştı.	 “Benim	 için güzelliksiniz	leydim,”	dedi	Edmure.	“Ve	hep	öyle	olacaksınız,	biliyorum.” </p>
<p class="calibre1">Roslin’in	iki	ön	dişinin	arasında,	kızın	rahatça	gülümsemesine	engel	olan	bir	boşluk	vardı	fakat	bu kusur	 neredeyse	 sevimliydi.  <i class="calibre4">Yeterince	 güzel</i>,	 diye	 düşündü	 Catelyn,  <i class="calibre4">ama	 çok	 ufak	 tefek	 ve	 Rosby</i> <i class="calibre4">soyundan	 geliyor. </i>	 Rosbyler	 hiçbir	 zaman	 sıhhatçe	 güçlü	 olmamıştı.	 Catelyn,	 salondaki	 daha	 büyük kızlardan	 bazılarının	 bünyesini	 tercih	 ederdi;	 kızlar	 ya	 da	 torunlar,	 emin	 olmak	 zordu.	 Crakehall	 gibi görünüyorlardı	ve	Lord	Walder’in	üçüncü	karısı	o	hanedana	mensuptu.  <i class="calibre4">Çocuk	doğuracak	geniş	kalçalar,</i> <i class="calibre4">onları	emzirecek	büyük	göğüsler,	onları	taşıyacak	güçlü	kollar.	Crakehalllar	her	zaman	iri	kemikli	ve</i> <i class="calibre4">sıhhatli	bir	aile	oldu. </i></p>
<p class="calibre1">“Lordum	çok	nazik,”	dedi	Leydi	Roslin,	Edmure’a. </p>
<p class="calibre1">“Leydim	 çok	 güzel,”	 dedi	 Edmure.	 Kızın	 elini	 tuttu	 ve	 onu	 ayağa	 kaldırdı.	 “Ama	 neden</p>
<p class="calibre1">ağlıyorsunuz?” </p>
<p class="calibre1"><a id="p408"></a>“Mutluluktan,”	dedi	Roslin.	“Mutluluktan	ağlıyorum	lordum. </p>
<p class="calibre1">“<i class="calibre4">Yeter</i>,”	 diyerek	 araya	 girdi	 Lord	 Wälder.	 “Evlendikten	 sonra	 istediğiniz	 kadar	 ağlar	 ve fısıldaşırsınız,  <i class="calibre4">hah. </i>	Benfrey,	kardeşini	odasına	götür,	hazırlanacağı	bir	düğün	var.	Ve	yatak,  <i class="calibre4">hah, </i>	işin	tatlı kısmı.”	Yaşlı	adamın	ağzı	içeri	dışarı	hareket	etti.	“Düğünde	müzik	olacak,	çok	tatlı	bir	müzik,	şarap	da olacak,  <i class="calibre4">hah, </i>	 kırmızılar	 akacak	 ve	 biz	 bazı	 yanlışları	 düzelteceğiz.	 Ama	 şimdi	 yorgun	 ve	 ıslaksınız, salonuma	damlıyorsunuz.	Sizi	bekleyen	ateşler	var,	baharatlı	sıcak	şaraplar	ve	eğer	istiyorsanız	banyolar var.	Lothar,	konuklarımızı	odalarına	götür.” </p>
<p class="calibre1">“Nehrin	karşısındaki	adamlarımı	görmem	gerek	lordum,”	dedi	Robb. </p>
<p class="calibre1">“Kaybolmazlar,”	 diye	 şikâyet	 etti	 Lord	 Wälder.	 “Köprüyü	 daha	 önce	 de	 geçtiler	 öyle	 değil	 mi? </p>
<p class="calibre1">Kuzeyden	geldiğinizde.	Siz	geçmek	istediniz,	ben	de	izin	verdim	ve	siz	asla	belki	demediniz,  <i class="calibre4">hah. </i>	 Ama keyfinize	 bakın.	 İsterseniz,	 adamlarınızı	 ellerinden	 tutarak	 teker	 teker	 karşıya	 geçirin,	 benim	 için	 sorun değil.” </p>
<p class="calibre1">“<i class="calibre4">Lordum! </i>”	 Catelyn	 neredeyse	 unutuyordu.	 “Biraz	 yiyecek	 için	 müteşekkir	 oluruz.	 Yağmurun altında	uzun	fersahlar	katettik.”	Wälder	Frey’in	ağzı	içeri	ve	dışarı	hareket	etti.	‘Yiyecek,  <i class="calibre4">hah. </i>	Bir	somun ekmek,	bir	parça	peynir,	belki	bir	de	sosis.” </p>
<p class="calibre1">‘Yanında	biraz	şarap,”	dedi	Robb.	“Ve	tuz.” </p>
<p class="calibre1">“Ekmek	 ve	 tuz.  <i class="calibre4">Hah. </i>	 Elbette,	 elbette.”	 Yaşlı	 adam	 ellerini	 çırptı.	 Şarap	 sürahilerinin	 yanı	 sıra ekmek,	yağ	ve	peynirle	dolu	tepsiler	taşıyan	hizmetkârlar	salona	girdi.	Lord	Wälder	da	bir	kadeh	kırmızı şarap	aldı	ve	kadehi	lekeli	eliyle	yukarı	kaldırdı.	“Konuklarım,”	dedi.	“Benim	onur	konuklarım.	Çatımın altına	ve	soframa	hoş	geldiniz.” </p>
<p class="calibre1">“Konukseverliğiniz	için	biz	teşekkür	ederiz	lordum,”	diye	karşılık	verdi	Robb.	Edmure’la	birlikte</p>
<p class="calibre1">İri	 Jon,	 Sör	 Marq	 Piper	 ve	 diğerleri	 Robb’u	 tekrar	 etti.	 Lord	 Walder’in	 şarabını	 içtiler,	 peynirini	 ve ekmeğini	 yediler.	 Catelyn	 şarabın	 tadına	 bakıp	 bir	 parça	 ekmek	 ısırdı	 ve	 kendini	 çok	 daha	 iyi	 hissetti. </p>
<p class="calibre1"> <i class="calibre4">İşte	şimdi	güvende	olmamız	gerekir, </i>	diye	düşündü. </p>
<p class="calibre1">Yaşlı	lordun	ne	kadar	ucuz	olabileceğini	bilen	Catelyn,	kendilerine	tahsis	edilen	odaların	kasvetli ve	 keyifsiz	 olacağını	 düşünmüştü.	 Ama	 görünüşe	 göre	 Freyler,	 konukları	 için	 yeterinden	 fazla	 hazırlık yapmışlardı.	Gelin	dairesi	genişti	ve	zengince	döşenmişti.	Odaya,	direkleri	ikizler	şeklinde	oyulmuş	kuş</p>
<p class="calibre1">tüyü	yatak	hakimdi.	Yatağın	döşemesinin	rengi	Tully	kırmızısı	ve	mavisiydi,	bu	hoş	bir	nezaketti.	Ahşap zemin	 güzel	 kokulu	 halılarla	 kaplanmıştı	 ve	 panjurlu	 uzun	 pencere	 güneye	 açılıyordu.	 Catelyn’in	 odası daha	küçüktü	ama	güzel	döşenmişti	ve	rahattı,	yanan	bir	şöminesi	vardı.	Aksak	Lothar,	Robb	için	krallara uygun	 bir	 geniş	 daire	 hazırlandığı	 konusunda	 teminat	 verdi.	 “Bir	 şeye	 ihtiyacınız	 olursa	 nöbetçilerden birine	söylemeniz	yeterli,”	dedi.	Reverans	yaparak	çekildi,	topal	adımlarıyla	sarmal	merdivenlere	doğru yürüdü. </p>
<p class="calibre1">“Kapılara	kendi	nöbetçilerimizi	koymalıyız,”	dedi	Catelyn	kardeşine.	Odasının	kapısında	Stark	ve</p>
<p class="calibre1">Tully	 adamları	 olursa	 daha	 rahat	 dinlenirdi.	 Lord	 Walder’la	 yaptıkları	 görüşme	 endişe	 ettiği	 kadar	 acı verici	 olmamıştı	 ama	 buna	 rağmen	 Catelyn	 bu	 işin	 bir	 an	 önce	 bitmesini	 istiyordu.  <i class="calibre4">Birkaç	 gün	 daha</i>, <i class="calibre4">sonra	Robb	mücadeleye	gidecek,	ben	de	Denizgözcüsü’ndeki	daha	konforlu	esarete. </i>	Lord	Jason	ona	her türlü	 nezaketi	 gösterecekti,	 Catelyn	 bundan	 hiç	 şüphe	 etmiyordu	 ama	 esaret	 fikri	 onu	 hâlâ kederlendiriyordu. </p>
<p class="calibre1">Atlı	 adamlar	 bir	 kuleden	 diğerine	 varmak	 için	 köprüyü	 geçerken,	 Catelyn	 aşağıdan	 gelen	 at seslerini	 duyabiliyordu.	 Köprünün	 taşları,	 ağır	 yüklü	 arabaların	 geçişiyle	 gümbürdüyordu.	 Catelyn pencereye	 gitti	 ve	 Robb’un	 ordusunun	 doğudaki	 ikizden	 çıkışını	 izlemek	 için	 dışarı	 baktı.	 ‘Yağmur azalıyor	gibi.” </p>
<p class="calibre1">“Artık	 içerideyiz	 ya.”	 Edmure	 ateşin	 önünde	 duruyordu,	 ellerini	 ısıtıyordu.	 “Roslin	 hakkında	 ne düşünüyorsun?” </p>
<p class="calibre1"><a id="p409"></a> <i class="calibre4">Çok	 minik	 ve	 narin.	 Doğum	 yapmak	 onun	 için	 zor	 olacak. </i>	 Ama	 Edmure	 kızdan	 çok	 memnun kalmış	gibi	görünüyordu,	Catelyn	sadece,	“Tatlı,”	dedi. </p>
<p class="calibre1">“Benden	 hoşlandığına	 inanıyorum.	 Neden	 ağlıyordu?”	 “Düğününün	 arifesindeki	 bir	 bakire	 o. </p>
<p class="calibre1">Birkaç	 damla	 gözyaşı	 gayet	 normal.”	 Lysa,	 kendi	 düğünlerinin	 sabahında	 göller	 kadar	 ağlamıştı	 lâkin fildişi	ve	mavi	pelerin	Jon	Arryn	tarafından	omuzlarına	serilirken	kuru	gözlü	ve	ışıltılı	olmayı	başarmıştı. </p>
<p class="calibre1">“Ummaya	 cesaret	 ettiğimden	 çok	 daha	 güzel.”	 Edmure,	 Catelyn’in	 konuşmasına	 fırsat	 vermeden bir	 elini	 havaya	 kaldırdı.	 “Daha	 önemli	 meseleler	 olduğunu	 biliyorum,	 vaazını	 kendine	 sakla	 rahibe. </p>
<p class="calibre1">Buna	rağmen...	Frey’in	sergilediği	diğer	kızları	gördün	mü?	Seyirmesi	olanı	mesela?	Titreme	hastalığı	mı o?	 Yüzlerinde	 Sivilceli	 Petyr’ınkinden	 bile	 fazla	 çukur	 ve	 çıkıntı	 olan	 ikizlere	 ne	 demeli?	 O	 sürüyü gördüğümde,	 Roslin’in	 kel	 ve	 tek	 gözlü	 olduğundan	 emindim,	 Çıngırak’ın	 zekâsı	 ve	 Kara	 Walder’in mizacıyla	 birlikte.	 Lâkin	 güzel	 olduğu	 kadar	 nazik	 görünüyor.”	 Edmure’un	 kafası	 karışmış	 gibiydi,	 “Şu yaşlı	 gelinciğin	 niyeti	 bana	 iğrenç	 birini	 kakalamak	 değildiyse,	 neden	 kendi	 tercihimi	 yapmamama	 izin vermedi?” </p>
<p class="calibre1">“Senin	 güzel	 yüzlere	 olan	 düşkünlüğün	 gayet	 iyi	 bilinir,”	 diye	 hatırlattı	 Catelyn.	 “Belki	 de	 Lord Wälder	senin	yeni	eşinle	mutlu	olmanı	istiyordur	gerçekten.”  <i class="calibre4">Ya	da	daha	büyük	ihtimal,	senin	bir	sivilce</i> <i class="calibre4">yüzünden	ayak	diremeni	ve	onun	bütün	planlarını	bozmanı	istemiyordur. </i>	“Roslin	yaşlı	adamın	en	gözde kızı	da	olabilir.	Nehirova	Lordu,	Frey	kızlarının	çoğunun	umabileceğinden	çok	daha	iyi	bir	kısmet.” </p>
<p class="calibre1">“Doğru,”	 dedi	 Edmure	 ama	 hâlâ	 emin	 değilmiş	 gibi	 görünüyordu.	 “Kızın	 kısır	 olması	 mümkün mü?” </p>
<p class="calibre1">“Lord	 Wälder	 torununun	 Nehirova	 vârisi	 olmasını	 istiyor.	 Sana	 kısır	 bir	 eş	 vermek	 ona	 nasıl hizmet	edebilir	ki?” </p>
<p class="calibre1"><b class="calibre3">“Hiç	 kimsenin	 almayacağı	 bir	 kızdan	 kurtulmuş	 olur.”	 “Bunun	 ona	 çok	 bir	 faydası	 olmaz. </b></p>
<p class="calibre1"><b class="calibre3">Wälder	Frey	aksi	bir	adamdır,	aptal	değil.” </b></p>
<p class="calibre1">‘Yine	de...  <i class="calibre4">mümkün</i>	mü?” </p>
<p class="calibre1">“Evet,”	 diye	 kabul	 etti	 Catelyn	 gönülsüzce.	 “Bir	 kızın	 çocukluğunda	 geçirdiği	 bazı	 hastalıklar, ileride	 gebe	 kalmasına	 engel	 olabilir.	 Lâkin	 Leydi	 Roslin’in	 böyle	 bir	 hastalığa	 yakalandığına	 inanmak için	 bir	 sebep	 yok.”	 Odayı	 inceledi.	 “Doğrusunu	 söylemem	 gerekirse,	 Freyler	 bizi	 beklediğimden	 daha nazik	bir	şekilde	karşıladı.” </p>
<p class="calibre1">Edmure	 güldü.	 “Birkaç	 dikenli	 kelime	 ve	 münasebetsiz	 iğneleme.	 Yaşlı	 gelinciğin	 şarabımıza işemesini	ve	mahsülü	övmemizi	istemesini	bekliyordum.” </p>
<p class="calibre1">Bu	latife,	Catelyn’in	tuhaf	bir	şekilde	sessizliğe	gömülmesine	sebep	oldu.	“İzin	verirsen,	şu	ıslak kıyafetlerimi	değiştirmeliyim.” </p>
<p class="calibre1">“Nasıl	 istersen.”	 Edmure	 esnedi.	 “Bir	 saat	 kestireyim.”	 Catelyn	 kendi	 odasına	 çekildi. </p>
<p class="calibre1">Nehirova’dan	 getirdiği	 kıyafet	 sandığı	 yukarı	 taşınmış	 ve	 yatağın	 ayağına	 bırakılmıştı.	 Soyunduktan	 ve ıslak	 giysilerini	 ateşin	 yanma	 astıktan	 sonra,	 Tully	 kırmızısını	 ve	 mavisini	 taşıyan	 yün	 bir	 elbise	 giydi, saçlarını	yıkayıp	fırçaladı	ve	kuruması	için	açık	bıraktı,	sonra	da	Freyler’i	aramaya	gitti. </p>
<p class="calibre1">Salona	girdiğinde,	Lord	Walder’ın	kara	meşe	tahtının	boş	olduğunu	gördü	ama	lordun	oğullarından</p>
<p class="calibre1">birkaçı	 ateşin	 yanında	 içki	 içiyordu.	 Aksak	 Lothar,	 Catelyn’i	 gördüğünde	 hantalca	 ayağa	 kalktı.	 “Leydi Catelyn,	dinleneceğinizi	düşünmüştüm.	Size	nasıl	hizmet	edebilirim?” </p>
<p class="calibre1">“Bu	beyler	kardeşleriniz	mi?”	diye	sordu	Catelyn. </p>
<p class="calibre1">“Kardeşler,	 üvey	 kardeşler,	 kayınbiraderler	 ve	 yeğenler.	 Raymund	 ve	 ben	 aynı	 annedeniz.	 Lord Lucias	 Vypren,	 benim	 üvey	 kardeşim	 Lythene’in	 kocası	 olur,	 Sör	 Damon	 da	 onların	 çocukları.	 Üvey kardeşim	Sör	Hosteen’i	tanıdığınıza	inanıyorum.	Bunlar	da	Sör	Leylyn	Haigh	ve	onun	oğulları,	Sör	Harys ve	 Sör	 Donnel.”	 “Memnun	 oldum	 sörlerim.	 Sör	 Perwyn	 buralarda	 mı?	 Robb	 tarafından	 Kral	 Renly’yle görüşmek	üzere	Fırtına	Burnu’na	gönderildiğimde,	Sör	Perwyn	gidiş	ve	dönüş	yolunda	bana	eşlik	etmişti. </p>
<p class="calibre1"><a id="p410"></a>Onu	tekrar	görmek	için	sabırsızlanıyordum.” </p>
<p class="calibre1">“Perwyn	 uzakta,”	 dedi	 Aksak	 Lothar.	 “Ona	 selamlarınızı	 iletirim.	 Sizi	 kaçırdığı	 için	 çok üzüleceğini	biliyorum.” </p>
<p class="calibre1">“Leydi	Roslin’in	düğününe	kadar	döner	elbette?” </p>
<p class="calibre1">“Dönmeyi	umuyordu,”	dedi	Aksak	Lothar,	“ama	bu	yağmurda...	nehirlerin	nasıl	aktığını	gördünüz</p>
<p class="calibre1">leydim.” </p>
<p class="calibre1">“Gördüm	 gerçekten,”	 dedi	 Catelyn.	 “Beni	 üstadınıza	 götürme	 nezaketi	 gösterebilir	 misiniz</p>
<p class="calibre1">acaba?” </p>
<p class="calibre1">“İyi	değil	misiniz	leydim?”	diye	sordu	Sör	Hosteen,	köşeli	bir	çeneye	sahip	güçlü	bir	adamdı. </p>
<p class="calibre1">“Bir	kadın	şikâyeti.	Endişelenmeniz	gereken	bir	şey	değil	lordum.” </p>
<p class="calibre1">Lothar	her	zamanki	nezaketiyle	Catelyn’i	salondan	çıkardı. </p>
<p class="calibre1">Birkaç	 basamak	 tırmanıp	 üstü	 kapalı	 bir	 köprüden	 geçtiler	 ve	 bir	 diğer	 merdivenin	 başına geldiler.	“Üstat	Brennet’i	en	tepedeki	yuvarlak	odada	bulabilirsiniz	leydim,”	dedi	Lothar. </p>
<p class="calibre1">Catelyn,	üstadın	da	Wälder	Frey’in	oğullarından	biri	olacağını	düşünmüştü	ama	Brenett	bir	Frey</p>
<p class="calibre1">gibi	 görünmüyordu.	 Kocaman,	 şişman	 bir	 adamdı.	 Kel	 bir	 kafası	 ve	 gıdılı	 bir	 çenesi	 vardı.	 Cübbesinin kollarındaki	 kuzgun	 pisliği	 lekelerine	 bakılırsa,	 temizliğine	 düşkün	 biri	 de	 değildi	 ama	 yeterince	 dost canlısıydı.	 Catelyn,	 Edmure’un,	 Leydi	 Roslin’in	 doğurganlığına	 dair	 endişelerinden	 bahsettiğinde	 üstat kıkırdadı.	“Lord	kardeşinizin	korkmasına	gerek	yok	Leydi	Catelyn.	Roslin	ufak	tefektir,	doğru,	kalçaları da	dardır	lâkin	annesi	de	aynıydı	ve	Leydi	Bethany,	Lord	Walder’a	her	yıl	bir	çocuk	verdi.” </p>
<p class="calibre1">“Kaç	çocuk	bebeklik	dönemini	geçebildi?”	diye	sordu	Catelyn	açıksözlü	bir	şekilde. </p>
<p class="calibre1">“Beş,”	 dedi	 üstat.	 Sosis	 gibi	 kalın	 parmaklarını	 gösterip	 saymaya	 başladı.	 “Sör	 Perwyn.	 Sör Benfrey.	 Üstat	 Willamen,	 kendisi	 geçen	 yıl	 yemin	 etti	 ve	 şimdi	 Vadi’de,	 Lord	 Hunter’ın	 hizmetinde. </p>
<p class="calibre1">Oğlunuzun	yaverliğini	yapan	Olyvar.	Ve	Leydi	Roslin.	Dört	oğlana	bir	kız.	Lord	Edmure,	ne	yapacağını bilemeyeceği	kadar	çok	oğula	sahip	olacak.” </p>
<p class="calibre1">“Bunun	onu	çok	mutlu	edeceğinden	eminim.”	Roslin,	güzel	yüzlü	olduğu	kadar	doğurgandı	demek. </p>
<p class="calibre1"> <i class="calibre4">Edmure’un	içi	rahatlayabilir	artık. </i>	Catelyn’in	gördüğü	kadarıyla	Lord	Wälder,	Edmure’a	şikâyet	etmek için	hiçbir	bahane	bırakmamıştı. </p>
<p class="calibre1">Catelyn,	üstadın	yanından	ayrıldıktan	sonra	kendi	odasına	dönmedi;	Robb’a	gitti.	Robin	Flint,	Sör</p>
<p class="calibre1">Wendel	 Manderly	 ve	 İri	 Jon’u	 Robb’un	 yanında	 buldu.	 İri	 Jon’un,	 babasının	 cüssesini	 geçmek	 üzere olduğu	halde	hâlâ	Küçük	Jon	olarak	anılan	oğlu	da	oradaydı.	Hepsi	ıslaktı.	Kenarları	kürklü,	soluk	pembe bir	pelerin	giymiş	başka	bir	adam,	diğerlerinden	daha	ıslak	bir	vaziyette	ateşin	başında	duruyordu.	“Lord Bolton,”	dedi	Catelyn. </p>
<p class="calibre1">“Leydi	Catelyn,”	diye	karşılık	verdi	adam,	sesi	fısıltı	gibiydi,	“sizi	tekrar	görmek	ne	büyük	zevk, böyle	zorlu	bir	zamanda	bile.” </p>
<p class="calibre1">“Çok	 naziksiniz,”	 dedi	 Catelyn.	 Odadaki	 yeisi	 hissedebiliyordu.	 İri	 Jon	 bile	 üzgün	 ve	 sessiz görünüyordu.	Catelyn	adamların	asık	suratlarına	baktı	ve,	“Ne	oldu?”	diye	sordu. </p>
<p class="calibre1">“Lannisterlar	 Üç	 Dişli	 Mızrak’ta,”	 dedi	 Sör	 Wendel	 mutsuz	 bir	 sesle.	 “Kardeşim	 yine	 esir alınmış.” </p>
<p class="calibre1">“Ve	Lord	Bolton,	Kışyarıyla	ilgili	başka	haberler	getirdi,”	diye	ekledi	Robb.	“Hayatını	kaybeden</p>
<p class="calibre1">tek	iyi	adam	Sör	Rodrik	değilmiş.	Cley	Cerwyn	ve	Leobald	Tallhart	da	katledilmiş.” </p>
<p class="calibre1">“Cley	Cerwyn	daha	çocuktu,	”	dedi	Catelyn	hüzünle.	“Yani	doğru	mu?	Herkes	öldü	ve	Kışyarı	gitti</p>
<p class="calibre1">mi?” </p>
<p class="calibre1">Bolton’ın	 solgun	 gözleri	 Catelyn’in	 gözleriyle	 buluştu.	 “Demiradamlar	 hem	 kaleyi	 hem	 de	 kış</p>
<p class="calibre1">kasabasını	yakmış.	İnsanlarınızdan	bazıları,	oğlum	Ramsey	tarafından	Dehşet	Kalesi’ne	götürülmüş.” </p>
<p class="calibre1">“Piçiniz	korkunç	suçlarla	itham	ediliyor,”	diye	hatırlattı	Catelyn	sertçe.	“Cinayet,	tecavüz	ve	daha</p>
<p class="calibre1"><a id="p411"></a>beterleri.” </p>
<p class="calibre1">“Evet,”	dedi	Roose	Bolton.	“Onun	kanı	lekeli,	bu	inkâr	edilemez.	Lâkin	kendisi	iyi	bir	savaşçıdır, </p>
<p class="calibre1">korkusuz	 olduğu	 kadar	 beceriklidir.	 Demiradamlar	 Sör	 Rodrik’i	 ve	 hemen	 ardından	 Leobald	 Tallhart’ı öldürdüğünde,	 mücadeleyi	 komuta	 etmek	 Ramsay’e	 düşmüş	 ve	 o	 da	 bunu	 yapmış.	 Ramsey,	 Greyjoy kuzeyde	 kaldığı	 sürece,	 kılıcını	 kınına	 sokmayacağına	 dair	 yemin	 ediyor.	 Böyle	 bir	 hizmet,	 taşıdığı	 piç kanının	 ona	 işlettiği	 suçları	 az	 da	 olsa	 telafi	 eder	 belki.”	 Omuzlarını	 silkti.	 “Belki	 de	 etmez.	 Savaş</p>
<p class="calibre1">bittiğinde	bunu	Majesteleri	tartmalı	ve	karar	vermeli.” </p>
<p class="calibre1"> <i class="calibre4">Bu	soğuk	bir	adam, </i>	diye	 düşündü	 Catelyn,	 kim	 bilir	 kaçıncı	 kez.	 “Ramsay,	 Theon	 Greyjoy’dan	 bahsetti mi?”	diye	sordu	Robb.	“O	da	öldürülmüş	mü	yoksa	kaçmış	mı?” </p>
<p class="calibre1">Roose	Bolton,	kemerindeki	keseden	lime	lime	bir	deri	şeridi	çıkardı.	“Oğlum	mektubuyla	birlikte</p>
<p class="calibre1">bunu	göndermiş.” </p>
<p class="calibre1">Sör	 Wendel	 başını	 başka	 tarafa	 çevirdi.	 Robin	 Flint’le	 Küçük	 Jon	 Umber	 bakıştı	 ve	 İri	 Jon	 bir boğa	gibi	güldü.	“Bu...	insan	derisi	mi?”	diye	sordu	Robb. </p>
<p class="calibre1">“Theon	Greyjoy’un	sol	elindeki	küçük	parmaktan	yüzülmüş	bir	deri	parçası.	Oğlum	zalimdir,	bunu</p>
<p class="calibre1">itiraf	etmeliyim.	Lâkin...	iki	genç	prensin	hayatıyla	karşılaştırıldığında	bir	deri	parçasının	ne	değeri	var? </p>
<p class="calibre1">Siz	onların	annesiydiniz	leydim.	Bunu	size	verebilir	miyim...	intikamın	küçük	bir	nişanı	olarak?” </p>
<p class="calibre1">Bir	 yanı,	 bu	 tüyler	 ürpertici	 andacı	 alıp	 kalbine	 bastırmak	 istiyordu	 ama	 Catelyn	 bu	 isteğe	 karşı koydu.	“Şunu	kaldırın	lütfen.”	“Theon’un	derisini	yüzmek	kardeşlerimi	geri	getirmez,”	dedi	Robb.	“Onun kellesini	istiyorum	derisini	değil.” </p>
<p class="calibre1">“Theon,	 Balon	 Greyjoy’un	 yaşayan	 tek	 oğlu,”	 dedi	 Lord	 Bolton	 yumuşak	 bir	 sesle,	 odadakiler bunu	 unutmuş	 gibi.	 “Ve	 şu	 anda	 Demir	 Adalarının	 meşru	 kralı.	 Tutsak	 bir	 kral,	 bir	 rehine	 olarak	 çok değerlidir.” </p>
<p class="calibre1">“Rehine?”	 Bu	 kelime	 Catelyn’in	 sinirlerini	 kaldırmıştı.	 Rehineler	 sıklıkla	 değiş	 tokuş	 edilirdi. </p>
<p class="calibre1">“Lord	Bolton,	iki	oğlumu	öldüren	adamı	 <i class="calibre4">özgür</i>	bırakmamızı	önermiyorsunuzdur	umarım.” </p>
<p class="calibre1">“Deniztaşı	 Tahtını	 kazanan	 her	 kim	 olursa	 olsun	 Theon	 Greyjoy’un	 ölmesini	 isteyecek,”	 dedi Bolton.	 “Theon,	 zincire	 vuruluyken	 bile	 amcalarından	 daha	 sağlam	 bir	 iddiaya	 sahip.	 Onu	 tutalım	 ve infazının	bedeli	olarak	demirdoğumludan	imtiyazlar	isteyelim	derim.” </p>
<p class="calibre1">Robb	bu	öneriyi	gönülsüzce	değerlendirdi	ama	sonunda	başıyla	onayladı.	“Evet.	Pekâlâ.	Öyleyse</p>
<p class="calibre1">onu	hayatta	tutun.	Şimdilik.	Biz	kuzeyi	geri	alana	dek	onu	Dehşet	Kalesi’ne	hapsedin.” </p>
<p class="calibre1">Catelyn	tekrar	Roose	Bolton’a	döndü.	“Sör	Wendel,	Lannisterlar’ın	Üç	Dişli	Mızrak’ta	olduğuyla</p>
<p class="calibre1">ilgili	bir	şeyler	söyledi?” </p>
<p class="calibre1">“Söyledi	 leydim.	 Kendimi	 suçluyorum.	 Harrenhal’dan	 ayrılmadan	 önce	 orada	 ziyadesiyle</p>
<p class="calibre1">oyalandım.	Aenys	Frey	benden	günler	önce	yola	çıktı	ve	yakut	geçitte	Uç	Dişli	Mızrak’ı	geçti,	bu	kolay olmadı	gerçi.	Biz	vardığımızda	nehir	kudurmuştu.	Adamlarımı	küçük	teknelerle	karşıya	taşımaktan	başka seçeneğim	 yoktu	 ve	 çok	 az	 sayıda	 teknemiz	 vardı.	 Kuvvetimin	 üçte	 ikisi	 kuzey	 kıyısındayken, Lannisterlar,	hâlâ	karşıya	geçmek	için	bekleyen	adamlarıma	saldırdı.	Ekseriyetle	Norrey,	Locke	ve	Burly adamları,	artçı	kuvvet	olarak	Sör	Wylis	Manderly	ve	onun	Beyaz	Liman	şövalyeleri	vardı.	Ben	Üç	Dişli Mızrak’ın	yanlış	tarafındayım,	adamlarıma	yardım	edemedim.	Sör	Wylis	adamlarımızı	elinden	geldiğince toparladı	 ama	 Gregor	 Clegane	 ağır	 atlarla	 saldırdı	 ve	 onları	 nehre	 döktü.	 Boğulanlar	 kadar	 kılıçla öldürülenler	de	oldu.	Çoğu	kaçtı,	diğerleri	esir	alındı.” </p>
<p class="calibre1">Gregor	 Clegane	 her	 zaman	 kötü	 havadisti.	 Robb	 onunla	 uğraşmak	 için	 tekrar	 güneye	 gitmek zorunda	mı	kalacaktı?	Yoksa	Yürüyen	Dağ	buraya	mı	geliyordu?	“O	halde	Clegane	nehrin	karşısında	mı?” </p>
<p class="calibre1">diye	sordu	Catelyn. </p>
<p class="calibre1">“Hayır,”	 dedi	 Bolton,	 sesi	 hafif	 fakat	 emindi.	 “Geçitte	 altı	 yüz	 adam	 bıraktım.	 Derelerden, dağlardan	 ve	 Beyaz	 Bıçak’tan	 mızrakçılar,	 Hornwood’dan	 yüz	 yaycı,	 bazı	 hürsüvariler	 ve	 vasıfsız</p>
<p class="calibre1"><a id="p412"></a>şövalyeler,	 onları	 pekiştirmek	 için	 Stout	 ve	 Cerwyn	 adamlarından	 oluşan	 sağlam	 bir	 kuvvet.	 Komuta, Ronnel	Stout	ve	Sör	Kyle	Condon’da.	Sör	Kyle,	merhum	Lord	Cenvyn’in	sağ	koluydu,	bunu	bildiğinizden eminim	 leydim.	 Aslanlar	 kurtlardan	 iyi	 yüzemez.	 Sör	 Gregor	 nehir	 yüksek	 olduğu	 sürece	 karşıya geçemez.”	‘Yol	ağzına	çıkarken	ihtiyaç	duyacağımız	son	şey,	Dağ’ın	sırtımızda	olması,”	dedi	Robb.	“İyi iş	çıkardınız	lordum.” </p>
<p class="calibre1">“Majesteleri	 çok	 nazik.	 Yeşil	 Çatal’da	 üzücü	 kayıplar	 verdim.	 Glover	 ve	 Tallhart’ın	 Gölgeli Vadideki	 kayıpları	 daha	 da	 ağırdı.”  <i class="calibre4">“Gölgeli	 Vadi? </i>	 Bu	 isim	 Robb’un	 ağzında	 bir	 küfüre	 dönüşmüştü. </p>
<p class="calibre1">“Robett	Glover’ı	gördüğümde,	kendisi	bunun	cevabını	verecek	bundan	emin	olabilirsiniz.” </p>
<p class="calibre1">“Saçmalık,”	 diye	 onayladı	 Lord	 Bolton,	 “lâkin	 Glover,	 Derinorman	 Kalesi’nin	 düştüğünü</p>
<p class="calibre1">öğrendikten	sonra	kendini	kaybetti.	Keder	ve	öfke	bir	insanı	o	hale	getirebilir.” </p>
<p class="calibre1">Gölgeli	 Vadi	 meselesi	 kapanmış,	 soğumuştu,	 Catelyn’i	 endişelendiren	 gelecek	 mücadelelerdi. </p>
<p class="calibre1">“Oğluma	kaç	adam	getirdiniz?”	diye	sordu	Roose	Bolton’a. </p>
<p class="calibre1">Bolton	cevap	vermeden	önce	renksiz,	tuhaf	gözleriyle	Catelyn’in	yüzünü	inceledi.	“Beş	yüz	küsür</p>
<p class="calibre1">atlı	 ve	 üç	 bin	 piyade	 leydim.	 Çoğunlukla	 Dehşet	 Kalesi	 adamları,	 Karhold	 adamları	 da	 var. </p>
<p class="calibre1">Karstarklar’ın	sadakati	artık	şüpheli	olduğu	için	onları	göz	önünde	tutmanın	iyi	olacağını	düşündüm.	Daha çok	adam	getiremediğim	için	üzgünüm.” </p>
<p class="calibre1">“Bu	 sayı	 yeterli	 olacaktır,”	 dedi	 Robb.	 “Artçı	 kuvvetimi	 siz	 komuta	 edeceksiniz	 Lord	 Bolton. </p>
<p class="calibre1">Dayım	evlenir	evlenmez	Boğaz’a	doğru	yola	çıkmak	niyetindeyim.	Eve	gidiyoruz.” </p>
<p class="calibre1"><a id="p413"></a><b class="calibre3">ARYA</b></p>
<p class="calibre1">Araba	 çamurlu	 yolda	 güç	 bela	 ilerlerken,	 Yeşil	 Çatal’ın	 bir	 saat	 uzağında	 gözcü	 süvarilerle karşılaştılar. </p>
<p class="calibre1">“Kafanı	öne	eğ	ve	sesini	çıkarma,”	diye	uyardı	Tazı,	Arya’yı.	Üç	süvari	onlara	doğru	geliyordu; </p>
<p class="calibre1">hızlı	 binek	 atları	 süren,	 hafif	 zırhlar	 kuşanmış	 bir	 şövalye	 ve	 iki	 yaver.	 Clegane	 atları	 kamçıladı;	 daha güzel	günler	görmüş	olan	bir	çift	yük	beygiri.	Araba	sallanıp	gıcırdıyordu.	Büyük	ahşap	tekerleklerin	her dönüşü,	yoldaki	derin	tekerlek	izlerinden	dışarı	çamur	fışkırtıyordu.	Yabancı	arkadan	geliyordu,	arabaya bağlıydı. </p>
<p class="calibre1">İri	ve	asabi	süvari	atının	ne	zırhı	vardı,	ne	eyeri,	ne	de	koşum	takımı.	Tazı	ise	yeşil	renkli	lekeli yünler	ve	koyu	gri	bir	çiftçi	mintanı	giyiyordu;	giysinin	başlığı	adamın	kafasını	yutuyordu,	gözlerini	yerde tuttuğu	sürece	yüzü	görünmüyordu.	Tazı	bu	haliyle	sefil	bir	çiftçiye	benziyordu.	Ama	 <i class="calibre4">iri</i>	bir	çiftçiye.	Kaba yünlerin	altında	kaynatılmış	deri	ve	örgü	zırh	vardı,	Arya	bunu	biliyordu.	Arya	da	bir	çiftçinin	oğluna	ya da	bir	domuz	çobanına	benziyordu.	Arkalarındaki	arabada	dört	büyük	fıçı	salamura	domuz	eti	ile	tuzlu	bir domuz	budu	vardı. </p>
<p class="calibre1">Süvariler	daha	yakma	gelmeden	önce	ayrıldılar	ve	bir	göz	atmak	için	arabanın	çevresini	sardılar. </p>
<p class="calibre1">Clegane	 arabayı	 durdurdu	 ve	 sabırla	 süvarilerin	 işinin	 bitmesini	 bekledi.	 Şövalye	 mızrak	 ve	 kılıç taşıyordu,	 yaverlerin	 uzunyayları	 vardı.	 Süvarilerin	 deri	 yeleklerindeki	 broşlar,	 pelerinlerine	 işlenmiş</p>
<p class="calibre1">armaların	küçük	halleriydi;	kızıl	kahverengi	zemine	çapraz	çizilmiş	altın	şeridin	üstünde	siyah	bir	dirgen. </p>
<p class="calibre1">Arya,	 karşılaştıkları	 ilk	 gözcü	 süvarilere	 kimliğini	 açıklamayı	 düşünmüştü	 ama	 gri	 pelerinler	 giyen	 ve göğüslerinde	 ulu	 kurt	 armaları	 taşıyan	 adamlar	 hayal	 etmişti.	 Umberlar’ın	 devine	 ya	 da	 Gloverlar’ın yumruğuna	bile	razıydı	ama	bu	dirgen	şövalyesini	tanımıyordu	ve	onun	kime	hizmet	ettiğini	bilmiyordu. </p>
<p class="calibre1">Şimdiye	kadar	Kışyarı’nda	gördüğü	nesnelerin	içinde	dirgene	en	yakın	olan	şey,	Lord	Manderly’nin	balık adamının	elindeki	üç	dişli	mızraktı. </p>
<p class="calibre1">“İkizler’de	işiniz	mi	var?”	diye	sordu	şövalye. </p>
<p class="calibre1">“Sizi	 memnun	 edecekse,	 düğün	 ziyafeti	 için	 tuzlu	 domuz	 getirdik	 sör.”	 Tazı,	 kelimeleri	 ağzında geveleyerek	konuşmuştu,	gözleri	yerdeydi,	yüzü	görünmüyordu. </p>
<p class="calibre1">“Tuzlu	domuz	beni	asla	memnun	etmez.”	Dirgen	şövalyesi,	Tazı’yı	üstünkörü	bakışlarla	süzdü	ve</p>
<p class="calibre1">Arya’yla	hiç	ilgilenmedi	ama	Yabancı’ya	uzun	uzun,	dikkatlice	baktı.	Aygırın	bir	saban	atı	olmadığı	ilk bakışta	 anlaşılıyordu.	 Büyük	 siyah	 aygır,	 yaverlerden	 birinin	 bineğini	 ısırmaya	 çalıştığında	 yaver neredeyse	çamuru	boyluyordu.	“Bu	canavarı	nereden	buldun?”	diye	sordu	dirgen	şövalyesi. </p>
<p class="calibre1">“Leydim	 onu	 getirmemi	 söyledi	 sör,”	 dedi	 Clegane	 saygılı	 bir	 tonla.	 “Genç	 Lord	 Tully	 için	 bir düğün	hediyesi.” </p>
<p class="calibre1">“Hangi	leydi?	Kime	hizmet	ediyorsun?” </p>
<p class="calibre1">“Yaşlı	Leydi	Whent,	sör.” </p>
<p class="calibre1">“Harrenhal’u	 bir	 atla	 geri	 alabileceğini	 mi	 sanıyor?”	 diye	 sordu	 şövalye.	 “Tanrılar,	 yaşlı	 bir aptaldan	 daha	 aptalı	 var	 mıdır?”	 Buna	 rağmen	 elini	 sallayarak	 yolu	 gösterdi.	 “Hadi	 gidin	 öyleyse.” </p>
<p class="calibre1">“Tamam	 lordum.”	 Tazı,	 kamçısını	 tekrar	 şaklattı	 ve	 yaşlı	 beygirler	 bezdirici	 işlerine	 devam	 ettiler. </p>
<p class="calibre1">Tekerlekler	mola	sırasında	iyice	çamura	gömülmüştü,	onları	saplandıkları	yerden	kurtarmak	hayvanların epey	 vaktini	 aldı.	 Gözcü	 süvariler	 uzaklaşmıştı	 artık.	 Tazı	 son	 bir	 kez	 adamlara	 baktı	 ve	 güldü.	 “Sör Donnel	 Haigh,”	 dedi.	 “Ondan	 sayabileceğimden	 fazla	 at	 aldım.	 Zırh	 da.	 Bir	 keresinde	 bir	 meydan dövüşünde	onu	neredeyse	öldürüyordum.”	“Öyleyse	seni	nasıl	tanımadı?”	diye	sordu	Arya. </p>
<p class="calibre1"><a id="p414"></a>“Çünkü	şövalyeler	aptaldır,	üstelik	mide	bulandırıcı	bir	köylüye	iki	kez	bakmak	ona	yakışmazdı,” </p>
<p class="calibre1">dedi	Tazı.	Atları	kamçıladı.	“Gözlerini	aşağıda	tut,	saygılı	bir	tonla	konuş	ve	bol	bol	 <i class="calibre4">sör</i>	de,	şövalyelerin çoğu	sana	bakmaz	bile.	Atlar,	küçük	insanlardan	fazla	ilgilerini	çeker.	Yabancı’yı	tanıyabilirdi	ama	beni onu	sürerken	görmedi	hiç.” </p>
<p class="calibre1"> <i class="calibre4">Yüzünü	 tanırdı. </i>	 Arya	 bundan	 emindi.	 Bir	 kez	 gördükten	 sonra	 Sandor	 Clegane’in	 yanıklarını unutmak	 kolay	 değildi.	 Tazı,	 yanık	 izlerini	 bir	 miğferin	 arkasına	 da	 saklayamazdı;	 meğerki	 miğfer hırlayan	bir	köpek	suretinde	yapılmış	olsun. </p>
<p class="calibre1">İşte	bu	yüzden	arabaya	ve	tuzlu	domuz	buduna	ihtiyaçları	vardı. </p>
<p class="calibre1">“Ağabeyinin	 önüne	 zincirlere	 vurulmuş	 bir	 halde	 sürüklenmeyeceğim,”	 demişti	 Tazı,	 “ve	 ona ulaşmak	için	adamlarının	arasından	geçmek	de	istemem.	Bu	yüzden	küçük	bir	oyun	oynayacağız.” </p>
<p class="calibre1">Kral	Yolu’nda	şans	eseri	karşılaşılmış	bir	çiftçi;	onlara	arabayı,	atları,	kıyafetleri	ve	fıçıları	temin etmişti,	 bunu	 kendi	 isteğiyle	 yapmamıştı	 gerçi.	 Tazı	 her	 şeyi	 kılıcının	 ucuyla	 almıştı.	 Çiftçi	 ona	 hırsız olduğu	için	küfrettiğinde,	“Hayır,”	demişti	Tazı,	“hırsız	değil	malzemeci.	İç	çamaşırlarını	almadığım	için şükret.	Şimdi	şu	çizmelerini	çıkar,	yoksa	bacaklarını	keserim.	Tercih	senin.”	Çiftçi,	Clegane	kadar	iriydi ama	buna	rağmen	çizmelerinden	vazgeçmeyi	ve	bacaklarını	korumayı	tercih	etmişti. </p>
<p class="calibre1">Akşam	karanlığı	çökerken	onlar	hâlâ	ağır	adımlarla	Yeşil	Çatal’a	ve	Lord	Frey’in	ikiz	kalelerine</p>
<p class="calibre1">doğru	 yol	 alıyordu.  <i class="calibre4">Az	 kaldı</i>,	 diye	 düşündü	 Arya.	 Heyecanlı	 olması	 gerektiğini	 biliyordu	 ama	 midesi düğümlenmişti.	Bunun	sebebi	günlerdir	boğuştuğu	yüksek	ateşti	belki,	belki	de	değildi.	Geçen	gece	kötü bir	rüya	görmüştü,  <i class="calibre4">korkunç</i>	bir	rüya.	Rüyasında	neler	gördüğünü	hatırlamıyordu	ama	o	berbat	duygu	bütün gün	 geçmemişti,	 aksine	 daha	 da	 kuvvetlenmişti.  <i class="calibre4">Korku,	 kılıçtan	 derin	 keser. </i>	 Şimdi	 güçlü	 olmalıydı, babasının	söylediği	gibi.	Annesiyle	onun	arasında	bir	kale	kapısı,	bir	nehir	ve	bir	ordudan	başka	bir	şey yoktu...	ama	bu	 <i class="calibre4">Robb’un</i>	ordusuydu,	yani	ortada	gerçek	bir	tehlike	yoktu.	Var	mıydı? </p>
<p class="calibre1">Fakat	 Roose	 Bolton	 da	 onlardan	 biriydi.	 Haydutların	 deyişiyle	 Sülük	 Lord.	 Bu	 düşünce	 Arya’yı huzursuz	 etti.	 Arya,	 Harrenhal’dan,	 Kanlı	 Oyuncular’dan	 olduğu	 kadar	 Bolton’dan	 uzaklaşmak	 için	 de kaçmıştı	ve	kaçmak	için	Bolton’ın	muhafızlarından	birinin	boğazını	kesmişti.	Bolton	bunu	biliyor	muydu? </p>
<p class="calibre1">Yoksa	 Gendry’yi	 ve	 Al	 Turta’yı	 mı	 suçlamıştı?	 Arya’nın	 annesine	 bundan	 bahseder	 miydi?	 Arya’yı görürse	 ne	 yapardı?  <i class="calibre4">Muhtemelen	 beni	 tanımaz	 bile. </i>	 Arya	 bu	 günlerde,	 bir	 lordun	 kadeh	 taşıyıcısından çok	 ıslak	 bir	 fareye	 benziyordu.	 Islak	 bir	  <i class="calibre4">erkek</i>	 fareye.	 Tazı	 daha	 iki	 gün	 önce	 Arya’nın	 saçlarını kesmişti.	Yoren’den	bile	kötü	bir	berberdi;	Arya’nın	kafasının	bir	yanını	kel	bırakmıştı.  <i class="calibre4">Bahse	girerim	ki</i> <i class="calibre4">Robb	 da	 beni	 tanımaz.	 Hatta	 annem	 bile. </i>	 Arya	 onları	 son	 gördüğünde	 küçük	 bir	 kızdı,	 Lord	 Eddard Stark’ın	Kışyarı’ndan	ayrıldığı	gün. </p>
<p class="calibre1">Kaleyi	 görmeden	 önce	 müzik	 sesini	 duydular;	 nehrin	 kükremesinin	 ve	 başlarını	 döven	 yağmurun pıtırtısının	 altında	 silikleşen	 davul	 gümbürtüsü,	 borazanların	 pirinç	 ötüşü	 ve	 flütlerin	 ince	 haykırışı. </p>
<p class="calibre1">“Düğünü	 kaçırdık,”	 dedi	 Tazı,	 “ama	 seslere	 bakılırsa	 ziyafet	 devam	 ediyor.	 Yakında	 senden kurtulacağım.” </p>
<p class="calibre1"> <i class="calibre4">Hayır,	ben	senden	kurtulacağım</i>,	diye	düşündü	Arya. </p>
<p class="calibre1">Yol	 buraya	 kadar	 çoğunlukla	 kuzeybatıya	 doğru	 akmıştı	 ama	 şimdi,	 bir	 elma	 bahçesinin	 ve yağmurla	ezilmiş	ıslak	bir	mısır	tarlasının	arasından	tam	olarak	batıya	gidiyordu.	Arya	ve	Tazı	son	elma ağacını	geçtiler,	bir	yokuşun	tepesine	tırmandılar	ve	sonra	kaleler,	nehir	ve	kamplar	aynı	anda	oraya	çıktı. </p>
<p class="calibre1">Yüzlerce	 at	 ve	 binlerce	 adam	 vardı.	 Adamların	 çoğu,	 kale	 kapılarının	 karşısındaki	 üç	 büyük	 ziyafet çadırının	etrafında	aylak	aylak	dolaşıyordu.	Yan	yana	kurulmuş	çadırlar,	yelken	bezinden	inşa	edilmiş	üç muazzam	 uzun	 salon	 gibi	 görünüyordu.	 Robb’un	 kampı	 duvarların	 epey	 uzağında,	 daha	 yüksek	 ve	 daha kuru	 zeminde	 kurulmuştu	 ama	 Yeşil	 Çatal	 yatağından	 taşmış	 ve	 hatta	 dikkatsizce	 yerleştirilmiş	 birkaç çadırı	almıştı. </p>
<p class="calibre1">Kalelerden	yükselen	müzik	burada	daha	gürültülüydü.	Davulların	ve	boruların	sesi	kamp	boyunca</p>
<p class="calibre1"><a id="p415"></a>yankılanıyordu.	 Daha	 yakın	 olan	 kaledeki	 müzisyenler,	 uzak	 kıyıda	 yükselen	 kaledeki	 müzisyenlerden farklı	bir	şarkı	çalıyordu,	bu	yüzden,	gelen	sesler	bir	şarkıdan	çok	bir	mücadeleye	benziyordu.	“Çok	iyi değiller,”	dedi	Arya. </p>
<p class="calibre1">Tazı’nın	çıkardığı	ses	bir	kahkaha	olabilirdi.	“Lannis	Limanı’nda	bu	gürültüden	şikâyet	eden	yaşlı</p>
<p class="calibre1">ve	 sağır	 bir	 kadın	 var.	 Wälder	 Frey’in	 gözlerinin	 işe	 yaramadığını	 duymuştum	 ama	 kimse	 kahrolası kulaklarından	bahsetmemişti.” </p>
<p class="calibre1">Arya	kendini,	vaktin	gece	değil	de	gündüz	olmasını	dilerken	yakaladı.	Güneş	parlasaydı	ve	rüzgâr</p>
<p class="calibre1">esseydi	 Arya	 sancakları	 daha	 iyi	 görebilirdi.	 Starklar’ın	 kurdunu	 bulmaya	 çalışabilirdi,	 belki Cerwynler’in	savaş	baltasını	ya	da	Gloverlar’ın	yumruğunu.	Fakat	akşam	karanlığında	bütün	renkler	gri görünüyordu.	Yağmur	ince	bir	çisiltiye,	neredeyse	sise	dönüşmüştü	ama	daha	evvel	düşen	sağanak	bütün sancakları	bulaşık	bezine	çevirmişti,	sırıksıklam	ve	okunamaz. </p>
<p class="calibre1">Herhangi	 bir	 saldırıya	 karşı	 üstünkörü	 bir	 duvar	 oluşturmak	 amacıyla,	 kampın	 çevresine	 at arabalarından	 oluşan	 bir	 çit	 çekilmişti.	 Nöbetçiler	 Arya’yla	 Tazı’yı	 orada	 durdurdu.	 Nöbetçilerin çavuşunun	 taşıdığı	 fenerden	 yayılan	 ışık,	 Arya’nın,	 adamın	 giydiği	 pelerinin	 soluk	 pembe	 olduğunu görmesine	 yetti,	 pembenin	 üstünde	 kırmızı	 gözyaşları	 vardı.	 Çavuşun	 komutasındaki	 askerlerin	 göğsüne Sülük	 Lord’un	 arması	 işlenmişti;	 Dehşet	 Kalesi’nin	 derisi	 yüzülmüş	 adamı.	 Sandor	 Clegane,	 askerlere, gözcü	süvarilere	anlattığı	hikâyenin	aynısı	anlattı	ama	Bolton’ın	çavuşu,	Sör	Donnel	Haigh’den	daha	çetin bir	cevizdi.	“Salamura	domuz	bir	lordun	düğün	ziyafeti	için	uygun	bir	et	çeşidi	değil,”	dedi	küçümseme dolu	bir	sesle. </p>
<p class="calibre1">“Tuzlu	domuz	budumuz	da	var	sör.” </p>
<p class="calibre1">“Ziyafet	için	yok.	Ziyafetin	yarısı	geçti.	Ve	ben	bir	kuzeyliyim,	ağzı	süt	kokan	güneyli	bir	şövalye değil.” </p>
<p class="calibre1">“Bana	kâhyayı	ya	da	aşçıyı	görmem	söylendi...” </p>
<p class="calibre1">“Kaleler	 kapalı.	 Lordlar	 rahatsız	 edilemez.”	 Çavuş	 bir	 an	 düşündü.	 “Yükünü	 şuradaki	 ziyafet çadırlarına	 boşaltabilirsin.”	 Zırh	 eldivenli	 eliyle	 çadırları	 gösterdi.	 “Bira	 insanı	 acıktırır	 ve	 yaşlı	 Frey birkaç	domuz	budunun	yokluğunu	hissetmez.	Et	çiğneyecek	dişleri	de	yok	zaten.	Sedgekins’i	sor,	seninle ne	yapılacağını	o	bilir.”	Çavuş	bağırarak	emir	verdi	ve	askerler	arabalardan	birini	kenara	çekerek	Tazı için	yol	açtı. </p>
<p class="calibre1">Tazının	kamçısı	beygir	atlarını	çadırlara	doğru	koşturdu.	Kimsenin	onlarla	ilgilendiği	yoktu.	Sular sıçratarak	 parlak	 renkli	 büyük	 çadırların	 önünden	 geçtiler,	 içerlerde	 yanan	 yağ	 lambaları	 ve	 maltızlar, ipek	 duvarları	 sihirli	 fenerler	 misali	 ışıldatıyordu;	 pembe	 ve	 altın	 rengi	 pırıldıyordu	 duvarlar,	 çizgili, helezonî	 ve	 kareli;	 kuşlar	 ve	 canavarlarla	 süslenmişlerdi,	 zikzaklar	 ve	 yıldızlarla,	 tekerlekler	 ve silahlarla.	Arya	sarı	bir	çadır	gördü,	duvarında	altı	meşe	palamudu	vardı;	üçün	üstünde	iki,	ikinin	üstünde bir.  <i class="calibre4">Lord	 Smallwood’un	 arması, </i>	 Arya	 tanıdı,	 çok	 uzaklardaki	 Pelit	 Kalesini	 ve	 ona	 güzel	 olduğunu söyleyen	leydiyi	hatırladı. </p>
<p class="calibre1">Ama	 ışıltılı	 her	 büyük	 çadıra	 karşılık,	 iki	 düzine	 keçe	 ya	 da	 branda	 çadır	 vardı,	 duvarları	 ışık geçirmez	 ve	 karanlıktı.	 Her	 biri	 kırk	 asker	 barındıracak	 büyüklükte	 kışla	 çadırları	 da	 mevcuttu	 ama	 üç muazzam	 ziyafet	 çadırının	 yanında	 çok	 küçük	 görünüyorlardı.	 Görünüşe	 göre	 içki	 faslı	 saatlerdir sürüyordu.	 Şerefe	 kalkan	 kadehlerin	 şıngırtısı,	 olağan	 kamp	 seslerine	 karışıyordu;	 kişneyen	 atlar	 ve havlayan	 köpekler,	 karanlıkta	 gıcırdayan	 arabalar,	 kahkahalar	 ve	 küfürler,	 ahşap	 çatırtısı	 ve	 çelik çınlaması.	Tazı	ve	Arya	kaleye	yaklaşırlarken	müzik	sesi	çoğaldı	ama	müzik	sesinin	altında	daha	derin, daha	koyu	bir	ses	ses	vardı:	Nehir.	Kabarmış	Yeşil	Çatal,	ininin	içindeki	bir	aslan	gibi	kükrüyordu. </p>
<p class="calibre1">Arya,	her	yere	aynı	anda	bakmaya	çalışarak	oturduğu	yerde	dönüp	duruyordu;	bir	ulu	kurt	arması, </p>
<p class="calibre1">gri	 ve	 beyaza	 bürünmüş	 bir	 çadır	 ya	 da	 Kışyarı’ndan	 tanıdığı	 bir	 yüz	 görmeyi	 umuyordu	 ama	 sadece yabancılar	 görüyordu.	 Sazların	 arasında	 su	 döken	 bir	 adama	 baktı	 ama	 adam	 Biragöbek	 değildi.	 Bir</p>
<p class="calibre1"><a id="p416"></a>çadırın	 içinden	 yarı	 çıplak	 bir	 kız	 kahkahalar	 atarak	 çıktı	 ama	 çadır	 açık	 maviydi,	 Arya’nın	 ilk	 bakışta düşündüğü	gibi	gri	değildi.	Kızın	arkasında	koşan	adamın	kıyafetindeki	arma	bir	ağaç	kedisiydi,	bir	ulu kurt	değildi.	Bir	ağacın	altında,	uzunyaylarının	çentiklerine	mumlu	ipler	takan	dört	okçu	oturuyordu	ama onlar	Arya’nın	babasının	okçuları	değildi.	Arabanın	önünden	bir	üstat	geçti	ama	Üstat	Luwin	olmak	için fazla	 genç	 ve	 zayıftı.	 Arya	 başını	 kaldırıp	 İkizler’e	 baktı,	 ateş	 yanan	 yerlerdeki	 yüksek	 kule pencerelerinden	 yumuşak	 ışıklar	 süzülüyordu,	 kaleler	 yağmur	 pusunun	 içinde	 Yaşlı	 Dadı’nın</p>
<p class="calibre1">hikâyelerinden	çıkıp	gelmişler	gibi	ürkütücü	ve	gizemli	görünüyordu	ama	Kışyarı	değildi. </p>
<p class="calibre1">En	 yoğun	 kalabalık,	 ziyafet	 çadırlarındaydı.	 Çadırların	 geniş	 kapıları	 geri	 çekilip	 bağlanmıştı; ellerinde	içki	boynuzları	ve	bira	kupaları	olan	adamlar,	birkaç	kamp	takipçisiyle	birlikte	kapılardan	girip çıkıyorlardı.	 Tazı	 ilk	 ziyafet	 çadırının	 önünden	 geçerken	 Arya	 içeri	 baktı	 ve	 sıralarda	 oturan,	 şarap	 ve bira	 fıçılarının	 başında	 itişip	 kakışan	 yüzlerce	 adam	 gördü.	 Çadırın	 içinde	 adım	 atacak	 yer	 yoktu	 ama kimse	bunu	umursamıyordu.	En	azından	sıcak	ve	kuruydu	adamlar.	Soğuk	ve	ıslak	Arya	onlara	gıpta	etti. </p>
<p class="calibre1">Bazıları	 şarkı	 bile	 söylüyordu.	 Kapının	 etrafındaki	 ince	 ve	 sisli	 yağmur,	 çadırın	 içinden	 kaçan	 ısı yüzünden	 buharlaşıyordu.	 “Lord	 Edmure’un	 ve	 Leydi	 Roslin’in	 şerefine,”	 dedi	 bir	 ses.	 Herkes	 içkisini içti	ve	biri	bağırdı,	“Genç	Kurt’un	ve	Kraliçe	Jeyne’in	şerefine.” </p>
<p class="calibre1"> <i class="calibre4">Kraliçe	Jeyne	de	kim</i>?	diye	düşündü	Arya	bir	an.	Onun	tanıdığı	tek	kraliçe,	Cersei’ydi. </p>
<p class="calibre1">Ziyafet	 çadırlarının	 dışına	 kazılmış	 ateş	 çukurları,	 hasırdan	 ve	 hayvan	 derisinden	 yapılmış</p>
<p class="calibre1">tentelerin	altında	yağmurdan	korunuyordu,	damlalar	dümdüz	aşağı	düştüğü	sürece.	Rüzgâr	nehrin	üstünden esiyordu	 gerçi,	 alevlerin	 tıslamasına	 ve	 kıvrılmasına	 yetecek	 kadar	 çisenti	 her	 hâlükârda	 ateşlere ulaşıyordu.	 Aşçı	 yamakları	 alevlerin	 üzerindeki	 ızgaralarda	 büyük	 et	 parçaları	 çeviriyordu.	 Et	 kokusu Arya’nın	 ağzını	 sulandırdı.	 “Durmamız	 gerekmiyor	 mu?”	 diye	 sordu	 Arya,	 Sandor	 Clegane’e. </p>
<p class="calibre1">“Çadırlarda	kuzeyli	adamlar	 var.”	Kuzeyli	adamları	 sakallarından,	yüzlerinden,	ayı	 postlarından	ve	fok derisinden	yapılmış	cübbelerinden	tanıyordu,	yarı	duyulur	konuşmalarından	ve	söyledikleri	şarkılardan; Karstarklar,	Umberlar	ve	dağ	kabilelerinin	adamları,	Genç	Kurt’un	adamları,	Starklar’ın	ulu	kurtları. </p>
<p class="calibre1">“Ağabeyin	kalede	olacak,”	dedi	Tazı.	“Annen	de	öyle.	Onları	istiyor	musun	istemiyor	musun?” </p>
<p class="calibre1">“Evet,”	dedi	Arya.	“Sedgekins	ne	olacak?”	Çavuş,	Sedgekins’i	bulmalarını	söylemişti. </p>
<p class="calibre1">“Sedgekins	 kızgın	 bir	 demirle	 kendi	 kendini	 becerebilir,”	 dedi	 Tazı.	 Kamçısını	 açtı.	 Savrulan kamçı	yağmurun	içinde	tıslayarak	beygirin	böğrünü	ısırdı.	“Benim	istediğim	senin	kahrolası	ağabeyin.” </p>
<p class="calibre1"><a id="p417"></a><b class="calibre3">CATELYN</b></p>
<p class="calibre1">Davullar	gümlüyordu,	gümlüyordu,	gümlüyordu,	Catelyn’in	başı	da	onlarla	birlikte.	Salonun	ayak</p>
<p class="calibre1">tarafındaki	 müzisyen	 galerisinde	 borular	 inliyor	 ve	 flütler	 titriyordu;	 kemanlar	 tiz	 çığlıklar	 atıyor, borazanlar	ötüyor	ve	gaydalar	canlı	bir	melodi	haykırıyordu	ama	davullar	hepsini	bastırıyordu.	Salondaki konuklar	 yer,	 içer	 ve	 birbirlerine	 bağırırken	 sesler	 kirişlerde	 yankılanıyordu.  <i class="calibre4">Wälder	 Frey’in	 bu</i> <i class="calibre4">gürültüye	 müzik	 diyebilmesi	 için	 bir	 taş	 kadar	 sağır	 olması	 gerekir. </i>	 Catelyn	 şarabını	 yudumladı	 ve</p>
<p class="calibre1">“Alysanne”nin	 müziğiyle	 dans	 eden	 Çıngırak’ı	 izledi.	 En	 azından	 bu	 şarkının	 “Alysanne”	 olmak	 için çalındığını	düşünüyordu.	Bu	müzisyenlerle	hiç	zorlanmadan	“Ayı	ve	Güzel	Bakire”	de	olabilirdi. </p>
<p class="calibre1">Dışarıda	 hâlâ	 yağmur	 yağıyordu	 ama	 İkizler’in	 içindeki	 hava	 ağır	 ve	 sıcaktı.	 Şöminede	 bir	 ateş</p>
<p class="calibre1">gürlüyor	 ve	 duvarlardaki	 demir	 apliklerde	 sıra	 sıra	 meşaleler	 yanıyordu.	 Fakat	 ısının	 çoğu,	 sıralarda sıkışık	halde	oturan	konukların	bedenlerinden	geliyordu.	Sıralar	öyle	kalabalıktı	ki,	kadehini	kaldırmaya çalışan	her	adam	komşusunun	kaburgalarını	dirsekliyordu. </p>
<p class="calibre1">Yüksek	platformdakiler	bile	Catelyn’in	arzu	ettiğinden	daha	yakındı.	Kendisi	Sör	Ryman	Frey	ile</p>
<p class="calibre1">Roose	 Bolton’ın	 arasına	 oturtulmuştu	 ve	 her	 iki	 adamdan	 da	 keskin	 kokular	 yükseliyordu.	 Sör	 Ryman, Batıdiyar’da	şarap	kıtlığı	başlamak	üzereymiş	gibi	içiyordu	ve	içtiği	bütün	şaraplar	koltuk	altlarından	ter olarak	 çıkıyordu.  <i class="calibre4">Adam	 limon	 suyunda	 yıkanmış</i>,	 diye	 karar	 verdi	 Catelyn,	 ama	 hiçbir	 limon	 bu	 kadar çok	 teri	 maskeleyemezdi.	 Roose	 Bolton’ın	 daha	 şekerli	 bir	 kokusu	 vardı	 ama	 daha	 hoş	 değildi.	 Bolton sek	şarap	ya	da	bal	likörü	yerine	baharatlı	şarap	içiyordu	ve	çok	az	yemek	yiyordu. </p>
<p class="calibre1">Catelyn	adamı	iştahsız	olduğu	için	suçlayamazdı.	Düğün	ziyafeti	fazla	duru	bir	pırasa	çorbasıyla</p>
<p class="calibre1">başlamıştı.	Çorbanın	ardından	yeşil	fasulyeli,	soğanlı	ve	pancarlı	salata,	badem	sütünde	pişirilmiş	nehir turnası,	daha	masaya	varamadan	soğumuş	şalgam	püresi,	jöleli	buzağı	beyni	ve	sinirli	sığır	eti	gelmişti. </p>
<p class="calibre1">Bir	 krala	 sunulmayacak	 kadar	 fakir	 bir	 ikramdı	 ve	 buzağı	 beyni	 Catelyn’in	 midesini	 kaldırmıştı.	 Buna rağmen	Robb	yemekleri	şikâyet	etmeden	yiyordu,	Edmure	ise	yeni	eşiyle	ilgilenmekten	yemeklere	dikkat etmeye	fırsat	bulamıyordu. </p>
<p class="calibre1"> <i class="calibre4">Edmure’un,	 Nehirova’dan	 İkizler’e	 kadar	 bütün	 yol	 boyunca	 Roslin’den	 şikayet	 ettiğini	 asla</i> <i class="calibre4">tahmin	 edemezsin. </i>	 Karı	 ve	 koca	 aynı	 tabaktan	 yiyor,	 aynı	 kadehten	 içiyor	 ve	 yudumlar	 arasında birbirlerine	 masum	 öpücükler	 veriyorlardı.	 Edmure	 yemeklerin	 çoğunu	 geri	 gönderiyordu.	 Catelyn	 onu suçlayamazdı.	Kendi	düğün	ziyafetinde	ikram	edilen	yemeklerin	çok	azını	hatırlıyordu.  <i class="calibre4">Yemeklerin	tadına</i> <i class="calibre4">baktım	mı?	Yoksa	bütün	geceyi	Ned’in	yüzünü	seyrederek	mi	geçirdim,	kim	olduğunu	merak	ederek? </i></p>
<p class="calibre1">Zavallı	 Roslin’in	 gülümsemesinde	 sabit	 bir	 keyfiyet	 vardı,	 biri	 o	 gülümsemeyi	 kızın	 yüzüne dikmişti	sanki.  <i class="calibre4">Pekâlâ,	o	evli	bir	kız	ama	sırada	yatak	var,	bir	zamanlar	benim	olduğum	kadar	tedirgin</i> <i class="calibre4">olduğuna	 şüphe	 yok. </i>	 Robb,	 Alyx	 Frey’le	 Güzel	 Walda’nm	 arasında	 oturuyordu;	 gelinlik	 çağma	 gelmiş</p>
<p class="calibre1">Frey	 kızlarından	 ikisi.	 “Düğün	 festivalinde	 kızlarımla	 dans	 etmeyi	 reddetmezsiniz	 umarım,”	 demişti Wälder	 Frey.	 “Yaşlı	 bir	 adamın	 kalbini	 sevinçle	 doldurmuş	 olursunuz.”	 Lordun	 kalbi	 sevinçle	 dolup taşmış	 olmalıydı;	 Robb	 vazifesini	 bir	 kral	 gibi	 yerine	 getirmişti.	 Kızların	 her	 ikisiyle,	 Edmure’un karısıyla,	sekizinci	Leydi	Frey’le,	dul	Ami’yle,	Roose	Bolton’ın	karısı	Şişko	Walda’yla,	sivilceli	ikizler Serra	 ve	 Sarra’yla,	 hatta	 Lord	 Walder’ın	 en	 küçük	 kızı	 Shirei’yle	 bile	 dans	 etmişti,	 kız	 en	 fazla	 altı yaşında	olmalıydı.	Catelyn,	Geçit	Lordu’nun	tatmin	olup	olmadığını	merak	etti.	Yoksa	yaşlı	adam,	kralla dans	etmemiş	diğer	bütün	kızlarını	ve	kız	torunlarını	bahane	ederek	sızlanacak	mıydı?	“Kardeşleriniz	çok iyi	dans	ediyor,”	dedi	Catelyn,	Sör	Ryman	Frey’e,	cana	yakın	davranmaya	çalışıyordu. </p>
<p class="calibre1">“Onlar	 halalarım	 ve	 kuzenlerim.”	 Sör	 Ryman	 büyük	 bir	 yudum	 şarap	 içti,	 yanaklarından	 süzülen</p>
<p class="calibre1"><a id="p418"></a>ter	sakallarına	akıyordu. </p>
<p class="calibre1"> <i class="calibre4">Aksi	 ve	 sarhoş	 bir	 adam</i>,	 diye	 düşündü	 Catelyn.	 Merhum	 Lord	 Frey,	 iş	 konuklarını	 doyurmaya gelince	pinti	olabilirdi	ama	içki	konusunda	cömertti.	Bira,	şarap	ve	bal	likörü	dışarıdaki	nehir	kadar	hızlı akıyordu.	 İri	 Jon	 şimdiden	 sarhoş	 naralar	 atıyordu.	 Lord	 Walder’m	 oğlu	 Merret	 kadeh	 kadeh	 onu	 takip ediyordu	ama	Sör	Whalen	Frey	onlara	ayak	uydurmaya	çalışırken	sızmıştı.	Catelyn,	Lord	Umber’in	ayık kalmasını	 tercih	 ederdi	 lâkin	 İri	 Jon’a	 içmemesini	 söylemek,	 nefesini	 birkaç	 saat	 tutmasını	 söylemekle aynıydı. </p>
<p class="calibre1">Küçük	Jon	Umber	ve	Robin	Flint,	Robb’un	yakınında,	Güzel	Walda	ve	Alyx’in	iki	yanında	saygılı</p>
<p class="calibre1">bir	şekilde	oturuyorlardı.	İkisi	de	içki	içmiyordu;	bu	gece,	Patrek	Mallister	ve	Dacey	Mormont’la	birlikte Robb’un	muhafızları	onlardı.	Bir	düğün	ziyafeti,	bir	mücadele	alanı	değildi	ama	sarhoş	adamların	olduğu yerde	 tehlike	 de	 daima	 olurdu	 ve	 bir	 kral	 asla	 korumasız	 bırakılmamalıydı.	 Catelyn	 muhafızların varlığından	memnundu	ve	duvarlardaki	kancalara	asılmış	kılıç	kemerleri	onu	daha	da	memnun	ediyordu. </p>
<p class="calibre1"> <i class="calibre4">Hiçbir	adam	jöleli	buzağı	beyniyle	uğraşmak	için	bir	uzunkılıca	ihtiyaç	duymaz. </i></p>
<p class="calibre1">Leydi	Walda	Bolton,	sesinin	müziğin	üstünden	duyulması	için	bağırarak,	“Herkes	lordumun	Güzel</p>
<p class="calibre1">Walda’yi	seçeceğini	düşünüyordu,”	dedi	Sör	Wendel’a.	Şişko	Walda	yuvarlak,	pembe,	yağ	tulumu	gibi	bir kızdı.	Sulu	mavi	gözleri,	cansız	sarı	saçları	ve	son	derece	geniş	bir	göğsü	vardı,	buna	rağmen	sesi	titrek ve	 tizdi.	 Onu	 pembe	 dantellilerinin	 ve	 sincap	 kürkü	 pelerininin	 içinde	 Dehşet	 Kalesi’nde	 hayal	 etmek zordu.	“Ama	Lord	büyükbabam,	Roose’a,	seçeceği	kızın	ağırlığınca	gümüş	önerdi,	çeyiz	olarak.	Lordum Bolton	 da	 beni	 seçti.”	 Güldüğünde	 kızın	 gıdısı	 sallandı.	 “Ben	 Güzel	 Walda’dan	 otuz	 sekiz	 kilo	 daha ağırım	 ama	 ilk	 kez	 o	 zaman	 buna	 memnun	 oldum.	 Ben	 artık	 Leydi	 Bolton’ım,	 kuzenimse	 hâlâ	 bakire, üstelik	çok	yakında	 <i class="calibre4">on	dokuz</i>	yaşında	olacak,	zavallı	şey.” </p>
<p class="calibre1">Dehşet	Kalesi	Lordu	bu	lafügüzafla	hiç	ilgilenmiyordu.	Ara	sıra	bir	çatal	şundan,	bir	kaşık	bundan</p>
<p class="calibre1">tadıyor,	 uzun	 ve	 güçlü	 parmaklarıyla	 bir	 parça	 ekmek	 koparıyordu	 ama	 yemek	 Bolton’ın	 aklını dağıtamazdı.	Bolton	düğün	ziyafeti	başladığında	Lord	Walder’in	torunları	için	kadeh	kaldırmış	ve	Wälder ile	 Walder’m,	 Ramsey’in	 himayesinde	 olduğundan	 özellikle	 bahsetmişti.	 Catelyn,	 Lord	 Walder’in gözlerini	kısarak	Bolton’a	bakışından,	yaşlı	adamın	gizli	tehdidi	duyduğunu	anlamıştı. </p>
<p class="calibre1"> <i class="calibre4">Tarihte	 bundan	 daha	 neşesiz	 bir	 düğün	 var	 mıdır</i>?	 diye	 merak	 etti,	 sonra	 zavallı	 Sansa’yı	 ve onun	İblis’le	yaptığı	evliliği	hatırladı.  <i class="calibre4">Anne	ona	merhamet	et.	Onun	narin	bir	ruhu	var. </i>	Sıcak	ve	duman Catelyn’i	 hasta	 ediyordu.	 Galerideki	 müzisyenler	 kalabalık	 ve	 gürültülüydü	 ama	 yetenekli	 oldukları söylenemezdi.	 Catelyn	 bir	 yudum	 şarap	 daha	 içti	 ve	 bir	 uşağın	 kadehi	 tekrar	 doldurmasına	 izin	 verdi. </p>
<p class="calibre1"> <i class="calibre4">Birkaç	saat	daha,	sonra	en	kötüsü	bitmiş	olacak. </i>	Yarın	bu	saatlerde,	Robb	başka	bir	mücadeleye	gitmek üzere	 yolda	 olacaktı,	 bu	 sefer	 Moat	 Cailin’deki	 demiradamlarla	 çarpışacaktı.	 Bu	 düşüncenin	 neredeyse rahatlatıcı	 olması	 tuhaftı.  <i class="calibre4">Mücadeleyi	 kazanacak.	 O	 bütün	 mücadeleleri	 kazanır,	 üstelik</i> <i class="calibre4">demiradamların	bir	kralı	yok.	Hepsinden	önemlisi,	Ned	onu	iyi	eğitti. </i>	Davullar	 gümlüyordu.	 Çıngırak zıplayarak	bir	kez	daha	Catelyn’in	önünden	geçti	ama	müzik	öyle	yüksekti	ki	Catelyn	soytarının	çanlarını zar	zor	duydu. </p>
<p class="calibre1">Bir	 et	 parçası	 için	 kavga	 eden	 iki	 köpeğin	 ani	 havlamaları	 gürültüyü	 bastırdı.	 Köpekler birbirlerini	 ısırarak	 yerde	 yuvarlanırken	 salondan	 neşe	 dolu	 bağrışmalar	 yükseldi.	 Konuklardan	 biri köpeklerin	 üstüne	 bir	 fıçı	 bira	 boşalttı	 ve	 hayvanlar	 ayrıldı,	 bir	 tanesi	 topallayarak	 yüksek	 platforma doğru	yürüdü.	Islak	köpek	silkindi,	Lord	Walder’in	torunlarından	üçünün	üstünü	bira	ve	tüy	içinde	bıraktı, Lord	Walder’in	dişsiz	ağzı	havlamaya	benzer	bir	kahkahayla	açıldı. </p>
<p class="calibre1">Köpekleri	görmek	Catelyn’in	bir	kez	daha	Boz	Rüzgâr’ı	özlemesine	sebep	oldu	ama	Robb’un	ulu</p>
<p class="calibre1">kurdu	ortalıkta	değildi.	Lord	Wälder	hayvanın	salona	girmesine	izin	vermemişti.	“Duyduğuma	göre	senin vahşi	canavarın	insan	eti	seviyormuş,  <i class="calibre4">hah</i>,”	demişti	yaşlı	adam.	“Boğaz	parçalıyormuş,	evet.	Roslin’imin ziyafetinde	 böyle	 bir	 yaratığın	 yeri	 yok;	 kadınların,	 küçüklerin	 ve	 benim	 bütün	 tatlı	 masumlarımın</p>
<p class="calibre1"><a id="p419"></a>arasında.” </p>
<p class="calibre1">“Boz	Rüzgâr	onlara	zarar	vermez	lordum,”	diye	itiraz	etmişti	Robb.	“Ben	yanında	olduğum	sürece</p>
<p class="calibre1">bir	şey	yapmaz.” </p>
<p class="calibre1">“Sen	benim	kapılarımdaydın	değil	mi?	O	kurt	seni	karşılamaya	gelen	torunlarıma	saldırdığında? </p>
<p class="calibre1">Her	şeyi	duydum,	duymadığımı	sanma,  <i class="calibre4">hah.” </i></p>
<p class="calibre1">“Bir	zarar	vermedi...” </p>
<p class="calibre1">“Vermedi,	 diyor	 kral.	 Vermedi?	 Petyr	 atından	 düştü,  <i class="calibre4">düştü. </i>	 Bir	 karımı	 böyle	 kaybetmiştim, düşmüştü.”	Lord	Walder’ın	ağzı	içeri	ve	dışarı	hareket	etti.	“Yoksa	hafifmeşrep	kadının	biri	miydi?	Piç Wallder'in	 annesi,	 evet,	 şimdi	 hatırladım.	 Attan	 düştü	 ve	 kafasını	 kırdı.	 Petyr’in	 boynu	 kırılsaydı Majesteleri	 Kral	 ne	 yapacaktı,  <i class="calibre4">hah? </i>	 Bana	 bir	 torunun	 yerine	 bir	 özür	 daha	 mı	 verecekti?	 Hayır,	 hayır, hayır.	 Kral	 olabilirsiniz,	 olmadığınızı	 söylemeyeceğim,	 Kuzey	 Kralı,  <i class="calibre4">hah, </i>	 lâkin	 benim	 çatımın	 altında benim	kuralım	geçer.	Ya	kurdunuzu	seçin	ya	da	düğünü	efendimiz,	ikisini	birden	alamazsınız.” </p>
<p class="calibre1">Catelyn	 oğlunun	 öfkelendiğini	 anlamıştı	 ama	 Robb	 toparlayabildiği	 bütün	 nezaketle	 teslim</p>
<p class="calibre1">olmuştu.  <i class="calibre4">Lord	 Wälder	 bana	 kurtçuklarla	 pişirilmiş	 karga	 yahnisi	 ikram	 etmekten	 memnun	 olacaksa,</i> demişti	Robb,	Catelyn’e,  <i class="calibre4">yahniyi	yerim	ve	bir	kâse	daha	isterim. </i>	Ve	öyle	yapmıştı. </p>
<p class="calibre1">İri	 Jon,	 Lord	 Walder’ın	 yavrularından	 birini	 daha	 masaya	 devirdi,	 bu	 sefer	 Sivilceli	 Petyr’ı. </p>
<p class="calibre1"> <i class="calibre4">Delikanlının	midesi	iri	Jon’unkinin	üçte	biri	kadar</i>,  <i class="calibre4">ne	bekliyordu	ki? </i>	Lord	Umber	ağzını	sildi	ve	şarkı söylemeye	 başladı.  <i class="calibre4">Bir	 ayı	 vardı,	 bir	 ayı,	 bir	 AYI!	 Baştan	 ayağa	 karaydı	 ve	 kıllarla	 kaplıydı!” </i></p>
<p class="calibre1">Umber’in	 sesi	 hiç	 fena	 değildi	 ama	 içki	 yüzünden	 kalınlaşmıştı.	 Ne	 yazık	 ki,	 yukarıdaki	 kemancılar	 ve davulcular	 “Bahar	 Çiçekleri”ni	 çalıyordu	 ve	 bu	 şarkının	 melodisi	 “Ayı	 ve	 Güzel	 Bakire”nin	 sözlerine, salyangozların	bir	kâse	yulaf	lapasına	uyduğu	kadar	uyuyordu.	Zavallı	Çıngırak	bile	ortaya	çıkan	kakafoni yüzünden	elleriyle	kulaklarını	kapadı. </p>
<p class="calibre1">Roose	Bolton,	duyulması	mümkün	olmayan	bir	fısıltıyla	bir	şeyler	söyledi	ve	bir	tuvalet	aramaya</p>
<p class="calibre1">gitti.	 Kalabalık	 salon,	 konukların	 ve	 sürekli	 hareket	 eden	 hizmetkârların	 biteviye	 gürültüsüyle	 doluydu. </p>
<p class="calibre1">Catelyn,	 diğer	 kalede,	 şövalyeler	 ve	 önemsiz	 lordlar	 için	 ikinci	 bir	 ziyafet	 verildiğini	 biliyordu.	 Lord Wälder	 gayrimeşru	 çocuklarını	 ve	 onların	 zürriyetlerini	 nehrin	 o	 kıyısına	 sürmüştü,	 bu	 yüzden	 Robb’un kuzeyli	 adamları	 karşıdaki	 davete	 “piç	 ziyafeti”	 diyordu.	 Bazı	 konukların,	 piçlerin	 onlardan	 daha	 iyi vakit	 geçirip	 geçirmediğini	 görmek	 için	 sıvıştığına	 şüphe	 yoktu.	 Bazıları	 kampları	 keşfediyor	 bile olabilirdi.	Freyler,	sıradan	askerler	Nehirova’yla	İkizler’in	evliliğine	kadeh	kaldırabilsin	diye,	arabalar dolusu	şarap,	bira	ve	bal	likörü	temin	etmişti. </p>
<p class="calibre1">Robb,	Roose	Bolton’ın	boş	sandalyesine	oturdu.	“Birkaç	saat	sonra	bu	fars	oyunu	bitmiş	olacak,” </p>
<p class="calibre1">dedi	fısıltıyla.	İri	Jon,	saçlarında	bal	olan	bakirenin	şarkısını	söylüyordu.	“Kara	Wälder	ilk	kez	bir	kuzu kadar	 mülayim.	 Edmure	 dayım	 da	 karısıyla	 mutluymuş	 gibi	 görünüyor.”	 Robb,	 Catelyn’in	 üstünden	 öne eğildi.	“Sör	Ryman?” </p>
<p class="calibre1">Sör	 Ryman	 gözlerini	 kırptı.	 “Efendimiz.	 Buyrun?”	 “Olyvar’dan	 yaverim	 olmasını	 isteyecektim, kuzey	için	yola	çıktığımızda,”	dedi	Robb,	“ama	onu	burada	göremedim.	Diğer	ziyafette	mi	olacaktı?” </p>
<p class="calibre1">“Olyvar?”	Sör	Ryman	başını	sağa	sola	salladı.	“Hayır.	Olyvar	olmaz.	O	gitti.	Kalelerden	ayrıldı. </p>
<p class="calibre1">Görev.” </p>
<p class="calibre1">“Anlıyorum.”	Robb’un	ses	tonu	tam	tersini	söylüyordu.	Sör	Ryman	başka	bir	şey	önermeyince	kral</p>
<p class="calibre1">tekrar	ayağa	kalktı.	“Benimle	dans	eder	misin	anne?” </p>
<p class="calibre1">“Teşekkür	 ederim	 ama	 hayır.”	 Kafası	 böyle	 zonklarken	 Catelyn’in	 ihtiyaç	 duyduğu	 son	 şey	 dans etmekti.	“Lord	Wälder’ın	kızlarından	biri	sana	memnuniyetle	eşlik	eder	şüphesiz.” </p>
<p class="calibre1"><b class="calibre3">“Ah,	şüphesiz.”	Robb’un	gülümsemesi	bezgindi. </b></p>
<p class="calibre1">Müzisyenler	o	sırada	“Demir	Mızraklar”ı	çalıyordu	ve	İri	Jon	“Şehvetli	Genç”i	söylüyordu.  <i class="calibre4">Biri</i></p>
<p class="calibre1"> <i class="calibre4">onları	 birbirleriyle	 tanıştırmak,	 bu	 sayede	 armonileri	 gelişebilir. </i>	 Catelyn	 tekrar	 Sör	 Ryman’a	 döndü. </p>
<p class="calibre1"><a id="p420"></a>“Kuzenlerinizden	birinin	şarkıcı	olduğunu	duymuştum.” </p>
<p class="calibre1">“Alesander.	Symond’ın	oğlu.	Alyx	onun	kardeşi.”	Adam	kadehini	kaldırdı	ve	Robin	Flint’le	dans</p>
<p class="calibre1">eden	kızı	gösterdi. </p>
<p class="calibre1"><b class="calibre3">“Alesander	bu	gece	bizim	için	çalacak	mı?” </b></p>
<p class="calibre1">Sör	Ryman	gözlerini	kısarak	Catelyn’e	baktı.	“O	olmaz.	Uzakta.”	Alnındaki	teri	silip	ayağa	kalktı, </p>
<p class="calibre1">“izninizle	leydim,	izninizle.”	Catelyn,	adamın	kapıya	doğru	yürüyüşünü	seyretti. </p>
<p class="calibre1">Edmure,	Roslin’i	öpüyor	ve	kızın	elini	tutuyordu.	Salonun	başka	bir	yerinde,	Sör	Marq	Piper	ve</p>
<p class="calibre1">Sör	Danwell	Frey	içki	içme	oyunu	oynuyordu.	Aksak	Lothar,	Sör	Hosteen’e	komik	bir	şeyler	anlatıyordu. </p>
<p class="calibre1">Daha	genç	Freyler’den	biri,	birkaç	kıkırdayan	kız	için	üç	hançerle	hokkabazlık	yapıyordu.	Çıngırak	yere oturmuş,	 parmaklarındaki	 şarabı	 yalıyordu.	 Hizmetkârlar,	 sulu	 kuzu	 etiyle	 dolu	 büyük	 tepsileri	 salona getiriyordu,	 konukların	 bütün	 gece	 boyunca	 gördüğü	 en	 leziz	 ikramdı	 bu.	 Ve	 Robb,	 Dacey	 Mormont’la dans	ediyordu. </p>
<p class="calibre1">Leydi	 Maege’nin	 kızı,	 zırh	 yerine	 bir	 elbise	 giydiğinde	 epey	 güzeldi;	 uzun	 ve	 zarifti,	 utangaç gülümsemesi	 uzun	 yüzünü	 aydınlatıyordu.	 Onun,	 dans	 pistinde	 de	 talim	 alanındaki	 kadar	 zarif	 olduğunu görmek	 hoştu.	 Catelyn,	 Leydi	 Maege’nin	 Boğaz’a	 varıp	 varmadığım	 merak	 etti.	 Leydi	 diğer	 kızlarını beraberinde	 götürmüştü	 ama	 Dacey,	 Robb’un	 savaş	 arkadaşlarından	 biri	 olarak	 onun	 yanında	 kalmayı tecih	etmişti.  <i class="calibre4">Ned’in	sadakat	uyandıran	tabiatını	almış. </i>	Olyvar	 Frey	 de	 Robb’a	 böyle	 bağlıydı.	 Robb, Jeyne’le	evlendikten	 <i class="calibre4">sonra</i>	bile	Olyvar	onunla	kalmak	istememiş	miydi? </p>
<p class="calibre1">Meşe	 kulelerinin	 arasında	 oturan	 Geçit	 Lordu	 lekeli	 ellerini	 birbirine	 vurdu.	 Ellerinin	 çıkardığı ses	 öyle	 zayıftı	 ki	 yüksek	 platformda	 oturanlar	 tarafından	 bile	 zar	 zor	 duyuldu	 ama	 Sör	 Aenys’le	 Sör Hosteen	 lordun	 hareketini	 gördüler	 ve	 bira	 kupalarını	 masaya	 vurmaya	 başladılar.	 Aksak	 Lothar	 onlara katıldı,	sonra	da	Marq	Piper,	Sör	Danwell	ve	Sör	Rymund.	Çok	geçmeden	konukların	yarısı	kadehlerini masalara	 vuruyordu.	 Sonunda	 galerideki	 müzisyen	 çetesi	 bile	 gürültüyü	 fark	 etti.	 Flütler,	 davullar	 ve kemanlar	sustu. </p>
<p class="calibre1">“Majesteleri,”	diye	seslendi	Lord	Wälder,	Robb’a.	“Rahip	dualarını	okudu,	bazı	sözler	söylendi</p>
<p class="calibre1">ve	Lord	Edmure	benim	tatlı	kızıma	balıklı	pelerini	giydirdi,	lâkin	henüz	karı	koca	olmadılar.	Bir	kılıcın bir	kına	ihtiyacı	vardır,  <i class="calibre4">hah, </i>	bir	düğünün	de	yatağa.	Efendimiz	ne	derler?	Onları	yatağa	götürmek	uygun mudur?” </p>
<p class="calibre1">Lord	 Walder’ın	 bazı	 oğulları	 ve	 torunları	 tekrar	 kupalarını	 vurmaya	 ve	 bağırmaya	 başladılar. </p>
<p class="calibre1">“Yatağa!	Yatağa!  <i class="calibre4">Onlarla	birlikte	yatağa!” </i>	Roslin	bembeyaz	kesildi.	Kızın,	bekâretini	kaybetmekten	mi yoksa	 yatağa	 girme	 töreninden	 mi	 korktuğunu	 merak	 etti	 Catelyn.	 Roslin’in	 sayısız	 kardeşi	 vardı,	 bu törene	 aşina	 olmalıydı,	 fakat	 yatak	 töreni	 senin	 için	 yapıldığında	 işler	 değişiyordu.	 Catelyn’in	 kendi düğün	gecesinde,	onu	bir	an	önce	soymak	isteyen	Jorry	Cassel	o	aceleyle	Catelyn’in	elbisesini	yırtınıştı. </p>
<p class="calibre1">Sarhoş	 Desmond	 Grell	 müstehcen	 esprileri	 için	 özür	 dileyip	 durmuştu	 ama	 her	 özrün	 ardından	 yeni	 bir espri	yapmıştı.	Lord	Dustin,	Catelyn’i	çıplak	gördüğünde	Ned’e	dönmüş	ve	Catelyn’in	göğüslerinin	ona tekrar	 süt	 emme	 arzusu	 verdiğini	 söylemişti.  <i class="calibre4">Zavallı	 adam</i>,	 diye	 düşündü	 Catelyn.	 Lord	 Dustin,	 Ned’le beraber	güneye	gitmiş	ve	geri	dönmemişti.	Bu	gece	burada	olan	adamlardan	kaçının	yıl	bitmeden	ölmüş</p>
<p class="calibre1">olacağını	merak	etti.  <i class="calibre4">Korkarım	pek	çoğu. </i></p>
<p class="calibre1">Robb	elini	kaldırdı.	“Eğer	siz	vaktin	uygun	olduğunu	düşünüyorsanız	Lord	Wälder,	onları	yatağa</p>
<p class="calibre1">götürelim.” </p>
<p class="calibre1">Robb’un	 duyurusu	 onay	 dolu	 bir	 gürültüyle	 karşılandı.	 Galerideki	 müzisyenler	 flütlerini, </p>
<p class="calibre1">borularını	ve	kemanlarını	tekrar	ellerine	aldılar	ve	“Kraliçe	Terliğini	Çıkardı,	Kral	Tacını”	isimli	şarkıyı çalmaya	 başladılar.	 Çıngırak	 bir	 ayağından	 diğerine	 zıplayarak	 kendi	 tacının	 çanlarını	 çınlattı. </p>
<p class="calibre1">“Duyduğuma	 göre	 Tully	 erkeklerinin	 bacaklarının	 arasında	 kamış	 yerine	 alabalık	 varmış,”	 diye	 bağırdı Alyx	Frey	arsızca,	“onu	kaldırmak	için	bir	solucan	mı	gerek?”	Sör	Marq	Piper	kıza	cevap	verdi,	“<i class="calibre4">Benim</i></p>
<p class="calibre1"><a id="p421"></a>duyduğuma	göre	Frey	kadınlarının	bir	yerine	iki	kapısı	varmış!”	Alyx	altta	kalmadı,	“Evet	ama	senin	gibi küçük	 şeyler	 için	 ikisi	 de	 kapalı	 ve	 sürgülü!”	 Salonda	 bir	 kahkaha	 fırtınası	 koptu.	 Patrek	 Mallister	 bir masaya	çıktı	ve	Edmure’un	tek	gözlü	balığına	kadeh	kaldırdı.	“Ve	o	nasıl	da	kudretli	bir	turnadır!”	diye bağırdı.	Şişko	Walda	cevap	verdi,	“Hayır,	bahse	girerim	ki	altı	üstü	küçük	bir	golyandır.”	Sonra	yine	aynı gürültü	yükseldi,	“<i class="calibre4">Yatağa!	Yatağa! </i>” </p>
<p class="calibre1">Konuklar	yüksek	platforma	akın	etti,	en	sarhoşlar	her	zamanki	gibi	en	öndeydi.	Roslin’in	etrafını</p>
<p class="calibre1">saran	 yetişkin	 erkekler	 ve	 genç	 delikanlılar	 kızı	 havaya	 kaldırdılar.	 Anneler	 ve	 kızlar,	 Edmure’u	 ayağa kaldırdılar	 ve	 onun	 kıyafetlerini	 çekiştirmeye	 başladılar.	 Edmure	 gülüyor	 ve	 edepsiz	 şakalar	 yapıyordu fakat	müziğin	sesi	çok	yüksekti,	Catelyn	kardeşinin	ne	dediğini	duyamıyordu.	Ama	İri	Jon’u	duydu.	“Bu küçük	kuşu	bana	verin,”	diye	kükredi	Umber,	diğer	adamların	arasından	geçerek	Roslin’i	yakaladı	ve	kızı omzuna	 attı.	 “Şu	 küçük	 şeye	 bakın.	 Üstünde	 bir	 dirhem	 et	 yok!”	 Catelyn	 kız	 için	 üzülüyordu.	 Gelinlerin çoğu	 bu	 şakalara	 karşılık	 verir,	 en	 azından	 eğleniyormuş	 gibi	 yapardı	 ama	 Roslin	 dehşetle	 kaskatı kesilmişti,	 adamın	 onu	 yere	 düşüreceğinden	 korkuyormuş	 gibi	 İri	 Jon’a	 sımsıkı	 tutunmuştu.  <i class="calibre4">Üstelik</i> <i class="calibre4">ağlıyor</i>,	diye	fark	etti	Catelyn.	Sör	Marq	Piper	kızın	ayakkabılarından	birini	çıkardı.  <i class="calibre4">Umarım	Edmure	bu</i> <i class="calibre4">zavallı	 çocuğa	 nazik	 davranır. </i>	 Galeriden	 hâlâ	 o	 neşeli	 ve	 edepsiz	 şarkı	 dökülüyordu;	 kraliçe	 fistanını çıkarıyordu	şimdi,	kral	da	gömleğini. </p>
<p class="calibre1">Catelyn,	 kardeşinin	 etrafını	 saran	 kadınlara	 katılması	 gerektiğini	 biliyordu	 ama	 onlara	 katılırsa sadece	 eğlencelerini	 mahvederdi.	 Müstehcenlik	 şu	 anda	 hissettiği	 son	 şey	 bile	 değildi.	 Edmure	 onun yokluğunu	 affederdi,	 Catelyn	 bundan	 emindi;	 bir	 grup	 şehvetli	 ve	 neşeli	 Frey	 tarafından	 soyulup	 yatağa götürülmek,	asık	suratlı	ve	kederli	bir	abla	tarafından	götürülmekten	çok	daha	keyifliydi. </p>
<p class="calibre1">Kadın	ve	erkek,	arkalarında	bir	insan	nehriyle	birlikte	salondan	çıkarılırken	Catelyn,	Robb’un	da</p>
<p class="calibre1">gitmediğini	 gördü.	 Wälder	 Frey,	 bunu	 kızına	 yapılmış	 bir	 hakaret	 olarak	 görebilecek	 kadar	 huysuz	 bir adamdı.  <i class="calibre4">Robb,	 Roslin’in	 yatak	 törenine	 katılmalı	 ama	 bunu	 söylemek	 bana	 düşer	 mi? </i>	 Catelyn, diğerlerinin	 de	 salonda	 kaldığını	 fark	 edene	 dek	 çok	 gergindi.	 Sivilceli	 Petyr	 ve	 Sör	 Whalen	 hâlâ uyuyordu,	 kafaları	 masadaydı.	 Merrett	 Frey	 kendine	 bir	 kadeh	 şarap	 dolduruyordu.	 Çıngırak,	 salondan ayrılanların	 tabaklarındaki	 artıkları	 aşırıyordu.	 Sör	 Wendel	 Manderly	 şehvetli	 bir	 şekilde	 bir	 koyun buduna	 saldırıyordu.	 Ve	 elbette	 Lord	 Wälder,	 birinden	 yardım	 almadan	 yerinden	 kalkamayacak	 kadar zayıftı.  <i class="calibre4">Robb’un	 törene	 gitmesini	 bekleyecek. </i>	 Catelyn,	 yaşlı	 adamın,	 Majesteleri’nin	 neden	 onun	 kızını çıplak	 görmek	 istemediğini	 sorduğunu	 duyar	 gibi	 oluyordu.	 Davullar	 tekrar	 gümlüyordu,	 gümlüyordu, gümlüyordu. </p>
<p class="calibre1">Catelyn’in	 yanı	 sıra	 salonda	 kalan	 tek	 kadınmış	 gibi	 görünen	 Dacey	 Mormont,	 Edwyn	 Frey’in yanma	gitti	ve	adamın	koluna	hafifçe	dokunup	kulağına	bir	şeyler	söyledi.	Edwyn,	yakışıksız	bir	sertlikle kızdan	 uzaklaştı.	 “Hayır,”	 dedi	 ziyadesiyle	 yüksek	 bir	 sesle.	 “Yeterince	 dans	 ettim.”	 Yüzü	 solan	 Dacey arkasını	döndü.	Catelyn	ağır	ağır	ayağa	kalktı.  <i class="calibre4">Orada	ne	oldu	öyle? </i>	Bir	an	önce	sadece	bezginlikle	dolu olan	kalbi	şimdi	şüphe	tarafından	ele	geçirilmişti.  <i class="calibre4">Önemli	bir	şey	değildir</i>,	demeye	çalıştı	kendine,  <i class="calibre4">odun</i> <i class="calibre4">yığının	 içinde	 canavarlar	 görüyorsun,	 keder	 ve	 korkunun	 hasta	 ettiği	 yaşlı	 ve	 aptal	 bir	 kadına</i> <i class="calibre4">dönüştün. </i>	 Catelyn’in	 duyguları	 yüzünden	 okunuyor	 olmalıydı.	 Sör	 Wendel	 Manderly	 bile	 fark	 etmişti. </p>
<p class="calibre1">“Bir	sorun	mu	var?”	diye	sordu	adam,	kuzu	budu	hâlâ	elindeydi. </p>
<p class="calibre1">Catelyn	 cevap	 vermek	 yerine	 Edwyn	 Frey’in	 peşinden	 gitti.	 Galerideki	 müzisyenler,	 kral	 ve kraliçeyi	 isim	 günü	 giysilerine	 kadar	 soymuştu	 nihayet.	 Çok	 kısa	 bir	 aradan	 sonra	 bambaşka	 bir	 şarkı çalmaya	 başladılar.	 Kimse	 sözleri	 söylemiyordu	 ama	 Catelyn	 bu	 şarkıyı	 biliyordu:	 “Castemere Yağmurları.”	 Edwyn	 kapıya	 doğru	 koşuyordu.	 Catelyn	 şarkıyla	 müteharrik	 daha	 hızlı	 koştu.	 Altı	 büyük adımdan	 sonra	 adama	 yetişti.  <i class="calibre4">Ve	 sen	 kimsin,	 dedi	 gururlu	 lord,	 niye	 başımı	 öne	 eğmeliyim</i>?	 Edwyn’i kolundan	yakaladı.	Ve	ipeğin	altındaki	demir	halkaları	hissettiğinde,	Catelyn	tepeden	tırnağa	buz	kesti. </p>
<p class="calibre1">Catelyn,	 Edwyn’in	 yüzüne	 öyle	 sert	 bir	 tokat	 indirdi	 ki	 adamın	 dudağı	 açıldı.  <i class="calibre4">Olyvar</i>,	 diye</p>
<p class="calibre1"><a id="p422"></a>düşündü	Catelyn,  <i class="calibre4">Perwyn,	Alesander,	hiçbiri	yok.	Ve	Roslin	ağlıyordu... </i></p>
<p class="calibre1">Edwyn	 Frey,	 Catelyn’i	 kenara	 itti.	 Diğer	 bütün	 sesleri	 boğan	 müzik,	 bizzat	 taşlar	 tarafından	 icra ediliyormuş	gibi	duvarlarda	yankılanıyordu.	Robb,	Edwyne’e	öfkeli	bir	bakış	attı,	adamın	yolunu	kesmek için	hareketlendi...	ve	yan	tarafına,	omzunun	hemen	altına	saplanan	ok	yüzünden	sendeledi.	Çığlık	attıysa bile	 flütler,	 borular	 ve	 kemanlar	 Robb’un	 sesini	 boğmuştu.	 Catelyn	 ikinci	 bir	 okun	 Robb’un	 bacağını deldiğini	 gördü.	 Robb	 düştü.	 Galerideki	 müzisyenlerin	 yarısının	 elinde,	 udlar	 ve	 davullar	 yerine arbaletler	 vardı.	 Catelyn	 oğluna	 doğru	 koştu,	 sonra	 bir	 şey	 Catelyn’in	 belini	 yumrukladı	 ve	 taş	 zemin yüzüne	 çarptı.  <i class="calibre4">“Robb” </i>	 diye	 bağırdı	 Catelyn.	 Bir	 masanın	 üst	 kısmını	 ayaklarından	 koparmaya	 çalışan Küçük	Jon	Umber’i	gördü.	Küçük	Jon	masa	üstünü	kralına	doğru	fırlatırken	bir,	iki,	üç	ok	masanın	ahşap yüzeyine	 saplandı.	 Freyler,	 Robin	 Flint’in	 etrafını	 sarmıştı,	 hançerleri	 inip	 kalkıyordu.	 Sör	 Wendel Manderly	 ağır	 ağır	 ayağa	 kalktı,	 kuzu	 budu	 elindeydi.	 Adamın	 açık	 ağzından	 içeri	 giren	 ok,	 boynundan dışarı	çıktı.	Sör	Wendel	öne	doğru	devrildi,	masanın	ayakları	kırıldı;	kupalar,	sürahiler,	tepsiler,	tabaklar, şalgamlar,	pancarlar	ve	şarap	yere	saçıldı. </p>
<p class="calibre1">Catelyn’in	sırtı	alev	alev	yanıyordu.  <i class="calibre4">Ona	ulaşmak	zorundayım. </i>	Küçük	Jon,	bir	koyun	buduyla	Sör Raymund	Frey’in	yüzüne	vuruyordu	ama	kılıç	kemerine	uzandığı	anda	bir	arbalet	oku	tarafından	dizlerinin üstüne	 düşürüldü.  <i class="calibre4">Pelerini	 ister	 altın	 olsun	 ister	 kırmızı,	 her	 aslan	 pençelidir. </i>	 Catelyn,	 Sör	 Lucas Blackwood’un	Sör	Hosteen	Frey	tarafından	öldürüldüğünü	gördü.	Vanceler’den	biri	Sör	Haris	Haigh’le</p>
<p class="calibre1">boğuşurken,	 dizlerinin	 arkasına	 aldığı	 kılıç	 darbesiyle	 Kara	 Wälder	 tarafından	 sakat	 bırakıldı.  <i class="calibre4">Benim</i> <i class="calibre4">pençelerim	 de	 uzun	 ve	 keskindir	 lordum,	 seninkiler	 kadar	 uzun	 ve	 keskindir. </i>	 Arbaletler	 Donnel Locke’ı,	Owen	Norrey’i	ve	yarım	düzine	adamı	daha	yere	indirdi.	Genç	Sör	Benfrey,	Dacey	Mormont’u</p>
<p class="calibre1">kolundan	yakaladı	ama	Dacey	diğer	eliyle	aldığı	şarap	sürahisini	şövalyenin	yüzüne	indirip	kapıya	doğru koştu.	Dacey	varamadan,	kapı	ardına	kadar	açıldı.	Tepeden	tırnağa	çeliklere	bürünmüş	olan	Sör	Ryman Frey	 salona	 girdi.	 Adamın	 arkasında	 bir	 düzine	 Frey	 askeri	 vardı.	 Askerler	 ağır	 savaş	 baltalarıyla silahlanmıştı. </p>
<p class="calibre1"> <i class="calibre4">“Merhamet!” </i>	diye	feryat	etti	Catelyn	ama	borular,	davullar	ve	çelik	çıngırtıları	yakarışını	boğdu. </p>
<p class="calibre1">Sör	 Ryman	 savaş	 baltasının	 başını	 Dacey’in	 midesine	 gömdü.	 O	 sırada	 diğer	 kapılardan	 da adamlar	 akmaya	 başlamıştı;	 ellerinde	 çelikler	 taşıyan,	 örgü	 zırhlı,	 kürk	 pelerinli	 adamlar.  <i class="calibre4">Kuzeyli</i> <i class="calibre4">adamlar. </i>	 Catelyn,	 yarım	 kalp	 atışı	 boyunca	 onların	 kurtarıcı	 olduğunu	 düşündü	 ama	 sonra,	 adamlardan biri	Küçük	Jon’un	kafasını	iki	balta	darbesiyle	uçurdu.	Umut,	fırtınadaki	mum	misali	söndü. </p>
<p class="calibre1">Geçit	 Lordu,	 katliamın	 tam	 ortasında,	 oymalı	 meşe	 tahtında	 oturuyor	 ve	 olan	 biteni	 aç	 gözlerle seyrediyordu. </p>
<p class="calibre1">Yerde,	 Catelyn’in	 birkaç	 adım	 uzağında	 bir	 hançer	 vardı.	 Küçük	 Jon	 masayı	 devirdiğinde	 oraya sekmişti	 belki,	 belki	 de	 ölen	 adamlardan	 birinin	 elinden	 düşmüştü.	 Catelyn	 hançere	 doğru	 emekledi. </p>
<p class="calibre1">Kolları	ve	bacakları	kurşun	gibi	ağırdı	ve	ağzında	kan	tadı	vardı.	Bir	masanın	altında	saklanan	Çıngırak hançere	 daha	 yakındı	 ama	 Catelyn	 silahı	 kaptığında	 soytarı	 irkilerek	 geri	 çekildi.  <i class="calibre4">Yaşlı	 adamı</i> <i class="calibre4">öldüreceğim,	en	azından	bunu	yapabilirim. </i></p>
<p class="calibre1">Küçük	Jon’un,	Robb’un	üstüne	fırlattığı	masa	üstü	yer	değiştirdi.	Robb	güçlükle	dizlerinin	üstüne</p>
<p class="calibre1">kalktı.	Böğründe	bir	ok	vardı,	İkincisi	bacağındaydı	ve	üçüncüsü	göğsünde.	Lord	Wälder	elini	kaldırdı, bir	davul	dışında	bütün	müzik	aletleri	sustu.	Catelyn	uzaktan	gelen	mücadele	seslerini	ve	daha	yakındaki kurt	 ulumasını	 duydu.  <i class="calibre4">Boz	 Rüzgâr, </i>	 diye	 hatırladı,	 geç	 hatırlamıştı.  <i class="calibre4">“Hah,” </i>	 diye	 güldü	 Lord	 Wälder, Robb’a.	 “Kuzey	 Kralı	 ayağa	 kalkıyor.	 Görünüşe	 bakılırsa	 birkaç	 adamınızı	 öldürdük	 Majesteleri.	 Ah, ama	sizden	 <i class="calibre4">özür</i>	dileyeceğim,	adamlarınız	düzelecek,  <i class="calibre4">hah.” </i></p>
<p class="calibre1">Catelyn,	 Çıngırak’ın	 uzun	 saçlarını	 yakaladı	 ve	 adamı	 saklandığı	 yerden	 dışarı	 çekti.	 “Lord Wälder!”	 diye	 bağırdı.	 “<i class="calibre4">LORD	 WALDER! </i>”	 Davul,	 ağır	 ağır	 ve	 derinden	 vuruyordu,  <i class="calibre4">güm	 güm	 güm. </i></p>
<p class="calibre1">“Yeter,”	 dedi	 Catelyn.	 “<i class="calibre4">Yeter</i>	 diyorum.	 İhanete	 ihanetle	 karşılık	 verdiniz,	 artık	 durun.”	 Hançeri</p>
<p class="calibre1"><a id="p423"></a>Çıngırak’ın	 boğazına	 dayadığında,	 Bran’ın	 hasta	 odasını	 ve	 kendi	 boğazına	 dayanan	 çeliği	 hatırladı. </p>
<p class="calibre1">Davul	 vuruyordu <i class="calibre4">,	 güm	 güm	 güm	 güm	 güm	 güm. </i>	 “Lütfen,”	 dedi	 Catelyn.	 “O	 benim	 oğlum.	 Benim	 ilk oğlum,	benim	son	oğlum.	Onu	bırakın.	Onu	bırakın,	bunu	unutacağız	yemin	ediyorum...	burada	yaptığınız her	şeyi.	Eski	ve	yeni	tanrıların	önünde	yemin	ediyorum,	biz...	biz	intikam	almayacağız...” </p>
<p class="calibre1">Lord	Wälder	itimatsızlık	dolu	gözlerle	Catelyn’e	baktı.	“Bu	zırvaya	ancak	bir	aptal	inanır.	Benim</p>
<p class="calibre1">bir	aptal	olduğumu	mu	sanıyorsunuz	leydim?” </p>
<p class="calibre1">“Bir	 baba	 olduğunuzu	 biliyorum.	 Beni	 rehin	 alın.	 Öldürmediyseniz	 Edmure’u	 da.	 Ama	 Robb’u bırakın.” </p>
<p class="calibre1">“Hayır.”	 Rob’un	 sesi	 zor	 duyulur	 bir	 fısıltıydı.	 “Anne	 hayır...”	 “Evet.	 Robb,	 ayağa	 kalk.	 Ayağa	 kalk	 ve dışarı	çık,	lütfen,  <i class="calibre4">lütfen... </i>	benim	için	değilse	Jeyne	için	yap.” </p>
<p class="calibre1">“Jeyne?”	Robb	masanın	kenarına	tutundu	ve	kendini	ayağa	kalkmaya	zorladı.	“Anne,”	dedi,	“Boz</p>
<p class="calibre1">Rüzgâr...” </p>
<p class="calibre1">“Ona	git.	Şimdi.	Robb,  <i class="calibre4">çık	buradan</i>.” </p>
<p class="calibre1">Lord	 Wälder	 güldü.	 “Ve	 ben,	 buna	 niye	 izin	 vereyim?”	 Catelyn,	 Çıngırak’ın	 boğazına	 dayadığı hançeri	daha	derine	bastırdı.	Yarım	akıllının	gözleri	sessiz	bir	yakarışla	kadına	bakıyordu.	Burnu	kötü	bir kokuyla	dolan	Catelyn	bunu	davulların	biteviye	vuruşlarından	fazla	umursamadı,  <i class="calibre4">güm	güm	güm	güm	güm</i> <i class="calibre4">güm. </i>	 Sör	 Ryman	 ve	 Kara	 Wälder	 etrafında	 dönüyordu;	 Catelyn’in	 umurunda	 değildi,	 ona	 istediklerini yapabilirlerdi;	hapsedebilirlerdi,	tecavüz	edebilirlerdi,	öldürebilirlerdi,	hiçbirinin	önemi	yoktu.	Catelyn yeterince	uzun	yaşamıştı	ve	Ned	onu	bekliyordu.	O	Robb	için	korkuyordu.	“Tully	onurum	üstüne,”	dedi Lord	 Walder’a,	 “Stark	 onurum	 üstüne,	 oğlunuzun	 hayatını	 oğlumun	 hayatıyla	 takas	 edeceğim.	 Bir	 oğula karşılık	bir	oğul.”	Catelyn	elleri	öyle	kötü	titriyordu	ki	Çıngırak’ın	kafasındaki	çanlar	çınlıyordu. </p>
<p class="calibre1">Davullar	 gümlüyordu,  <i class="calibre4">güm	 güm	 güm. </i>	 Yaşlı	 adamın	 dudakları	 hareket	 etti.	 Catelyn’in	 elindeki bıçak	titredi;	terle	kayganlaşmıştı.	“Bir	oğula	karşılık	bir	oğul	 <i class="calibre4">hah? </i>	diye	tekrar	etti	yaşlı	adam.	“Ama	o bir	torun...	bir	işe	yaradığı	da	yok.” </p>
<p class="calibre1">Koyu	 renk	 zırh	 ve	 kan	 lekeli	 pembe	 pelerin	 giymiş	 bir	 adam	 Robb’un	 yanma	 gitti.	 “Jaime Lannister	selamlarını	gönderdi.”	Uzunkılıcını	Robb’un	kalbine	sapladı	ve	büktü. </p>
<p class="calibre1">Robb	 yeminini	 bozmuştu	 ama	 Catelyn	 sözünü	 tuttu.	 Aegon’ın	 saçlarını	 sertçe	 çekti.	 Adamın boğazını,	 bıçak	 kemiğe	 dayanana	 kadar	 testereyle	 keser	 gibi	 kesti.	 Parmaklarından	 sıcak	 kanlar	 aktı. </p>
<p class="calibre1">Yarım	akıllının	çanları	çınlıyordu,  <i class="calibre4">çın	çın	çın</i>,	davullar	vuruyordu,  <i class="calibre4">güm	güm	güm. </i></p>
<p class="calibre1">Sonunda	biri	hançeri	aldı.	Gözyaşları	Catelyn’in	yanaklarını	ateş	gibi	yakıyordu.	Onlarca	kuzgun, </p>
<p class="calibre1">keskin	pençeleriyle	Catelyn’in	yüzünü	tırmalıyordu,	kopan	et	şeritlerden	geriye,	içlerinden	kıpkırmızı	kan akan	derin	oluklar	kalıyordu.	Catelyn	dudaklarındaki	kanın	tadını	alabiliyordu. </p>
<p class="calibre1"> <i class="calibre4">Çok	acıtıyor</i>,	diye	düşündü.  <i class="calibre4">Bütün	 çocuklarımız,	 Ned,	 bütün	 güzel	 bebeklerimiz.	 Rickon,	 Bran,</i> <i class="calibre4">Arya,	Sansa,	Robb...	Robb...	lütfen	Ned,	lütfen,	durdur	şunu,	acıyı	durdur... </i>	Beyaz	gözyaşlarıyla	kırmızı gözyaşları	 birlikte	 aktı;	 Catelyn’in	 yüzü,	 Ned’in	 sevdiği	 o	 yüz	 tamamen	 yırtılıp	 parçalanana	 kadar. </p>
<p class="calibre1">Catelyn	Stark	ellerini	havaya	kaldırdı,	uzun	parmaklarından	akıp	bileklerine	inen	ve	elbisesinin	kolunun içine	giren	kanı	seyretti.  <i class="calibre4">Gıdıklıyor. </i>	Kollarında	ağır	ve	kırmızı	solucanlar	dolaşıyordu.	“Çıldırdı,”	dedi biri.	 “Aklını	 kaybetti,”	 dedi	 bir	 başkası,	 “Şuna	 bir	 son	 verin.”	 Ve	 bir	 el	 Catelyn’in	 saçlarını	 yakaladı, tıpkı	onun	Çıngırak’ın	saçlarını	yakaladığı	gibi.  <i class="calibre4">Hayır</i>,	diye	düşündü	Catelyn,  <i class="calibre4">hayır	saçlarımı	kesmeyin,</i> <i class="calibre4">Ned	saçlarımı	çok	sever. </i>	Sonra	çelik,	Catelyn’in	boğazındaydı,	ısırığı	kırmızı	ve	soğuktu. </p>
<p class="calibre1"><a id="p424"></a><b class="calibre3">ARYA</b></p>
<p class="calibre1">Ziyafet	 çadırları	 arkalarında	 kalmıştı	 artık.	 Islak	 çamurun	 ve	 ezilmiş	 çimenlerin	 üstüne	 basarak aydınlıktan	 çıktılar	 ve	 tekrar	 karanlığa	 girdiler.	 İleride	 kalenin	 kapı	 kulübesi	 göründü.	 Arya	 duvarlarda titreyen	 meşaleleri	 görebiliyordu,	 alevler	 rüzgârla	 uçuşup	 dans	 ediyordu.	 Islak	 miğferlerin	 ve	 zırhların üstünde	 solgun	 ışıltılar	 vardı.	 İkizler’i	 birbirine	 bağlayan	 köprünün	 üstünde	 daha	 fazla	 meşale	 hareket ediyordu,	bir	sıra	ışık	batı	kıyısından	doğu	kıyısına	doğru	akıyordu. </p>
<p class="calibre1">“Kale	 kapalı	 değil,”	 dedi	 Arya	 aniden.	 Çavuş	 kapalı	 olacağını	 söylemişti	 ama	 yanılmıştı. </p>
<p class="calibre1">Arya’nın	 kaleye	 baktığı	 esnada	 yivli	 kapı	 yukarı	 kaldırılıyordu,	 köprü	 hâlihazırda	 aşağı	 indirilmiş, hendeğin	 karşısına	 uzatılmıştı.	 Arya,	 kaleye	 girme	 taleplerinin	 Lord	 Frey’in	 muhafızları	 tarafından reddedileceğinden	korkuyordu.	Dudağını	ısırdı,	gülümseyemeyecek	kadar	kaygılıydı. </p>
<p class="calibre1">Tazı	birdenbire	dizginleri	çekti,	bunu	o	kadar	ani	yapmıştı	ki	Arya	az	kalsın	arabadan	düşüyordu. </p>
<p class="calibre1">“Yedi	 kahrolası,	 kör	 olası	 cehennem,”	 dedi	 Tazı,	 arabanın	 tekerlekleri	 çamura	 gömülmeye	 başlamıştı. </p>
<p class="calibre1">Araba	hafifçe	yana	yattı.  <i class="calibre4">“Yere	in” </i>	diye	kükredi	Clegane,	elinin	ayasıyla	Arya’nın	omzuna	vurdu	ve	onu arabanın	 kenarından	 aşağı	 itti.	 Arya,	 Syrio’nun	 öğrettiği	 gibi	 yumuşakça	 yere	 indi	 ve	 aynı	 anda	 ayağa kalktı,	 yüzü	 çamur	 içindeydi.  <i class="calibre4">“Bunu	 neden	 yaptın</i>?”	 diye	 bağırdı.	 Tazı	 da	 aşağı	 atladı.	 Arabanın önündeki	seleyi	koparıp	attı	ve	selenin	altında	sakladığı	kılıç	kemerine	uzandı. </p>
<p class="calibre1">Arya,	 bir	 ateş	 ve	 çelik	 nehri	 halinde	 kale	 kapısından	 akan	 süvarileri	 ancak	 o	 zaman	 duydu. </p>
<p class="calibre1">Köprüyü	geçen	savaş	atlarının	gürültüsü,	kaleden	gelen	davul	seslerinin	altında	kaybolmuştu.	Adamlar	ve binekler	zırhlıydı,	her	on	süvariden	biri	meşale	taşıyordu.	Diğerlerinin	baltaları,	dikenli	uzun	baltaları	ve kemik	kırıcı,	zırh	ezici	büyük	kılıçları	vardı. </p>
<p class="calibre1">Arya,	uzakta	bir	yerde	bir	kurdun	uluduğunu	duydu.	Kamp	seslerine,	müziğe	ve	vahşi	akan	nehrin</p>
<p class="calibre1">uğursuz	homurtusuna	kıyasla	zayıf	bir	sesti	ama	Arya	duymuştu.	Belki	de	kulağı	değildi	sesi	duyan.	Acı ve	 kederle	 keskinleşmiş	 ses,	 Arya’nm	 içine	 bıçak	 gibi	 saplanmıştı.	 Kaleden	 daha	 fazla	 atlı	 çıkıyordu, dört	 sıralı	 ve	 sonu	 olmayan	 bir	 kafile;	 şövalyeler,	 yaverler,	 hürsüvariler,	 meşaleler	 ve	 uzun	 baltalar. </p>
<p class="calibre1">Üstelik	arkadan	gelen	sesler	de	vardı. </p>
<p class="calibre1">Arya	etrafa	baktığında,	eskiden	üç	ziyafet	çadırı	olan	yerde	şimdi	sadece	iki	çadır	kaldığını	gördü. </p>
<p class="calibre1">Ortadaki	çökmüştü.	Arya	bir	an	için	gördüğü	şeyin	ne	olduğunu	anlamadı.	Sonra	devrik	çadırdan	alevler yükseldi	 ve	 şimdi	 diğer	 ikisi	 de	 çöküyordu,	 yağlı	 ve	 ağır	 branda	 bezi,	 aşağıdaki	 adamların	 üstüne seriliyordu.	 Havada	 bir	 ateş	 oku	 sürüsü	 uçtu,	 ikinci	 çadır	 alev	 aldı,	 ardından	 üçüncüsü.	 Çığlıklar	 öyle şiddetlenmişti	 ki	 Arya	 müziğe	 rağmen	 kelimeleri	 duyabiliyordu.	 Alevlerin	 önünden	 karanlık	 suretler geçiyordu,	çelik	zırhlar	uzaktan	turuncu	parlıyordu. </p>
<p class="calibre1"> <i class="calibre4">Bir	mücadele, </i>	Arya	biliyordu.  <i class="calibre4">Bu	bir	mücadele	ve	bu	süvariler... </i></p>
<p class="calibre1">Çadırları	 seyretmek	 için	 vakit	 yoktu	 artık.	 Nehir	 taşmıştı.	 Açılır	 kapanır	 köprünün	 sonundaki çalkantılı	sular	bir	atın	beline	varacak	kadar	yükselmişti.	Buna	rağmen	süvariler,	müzikle	mahmuzlamış</p>
<p class="calibre1">atlarını	 suyun	 içine	 doğru	 sürüyorlardı.	 Bu	 sefer	 iki	 kaleden	 de	 aynı	 şarkı	 yükseliyordu.  <i class="calibre4">Bu	 şarkıyı</i> <i class="calibre4">biliyorum, </i>	 diye	 fark	 etti	 Arya	 aniden.	 Haydutların,	 rahiplerle	 birlikte	 bira	 imalathanesinde	 konakladığı yağmurlu	gecede,	Yediler’in	Tom’u	onlara	bu	şarkıyı	söylemişti.  <i class="calibre4">Ve	sen	kimsin,	dedi	gururlu	lord,	niye</i> <i class="calibre4">başımı	öne	eğmeliyim</i>? </p>
<p class="calibre1">Frey	 süvarileri	 çamurun	 ve	 sazlıkların	 içinde	 ilerlemek	 için	 mücadele	 veriyordu	 ama	 içlerinden bazıları	arabayı	görmüştü.	Arya,	ana	kafileden	ayrılıp	atlarını	sığlık	boyunca	koşturan	süvarileri	izledi. </p>
<p class="calibre1"> <i class="calibre4">Farklı	bir	pelerin	giymiş	bir	kedisin	sadece,	budur	bütün	bildiğim. </i></p>
<p class="calibre1"><a id="p425"></a>Clegane,	 Yabancı’nın	 iplerini	 tek	 kılıç	 darbesiyle	 kesti	 ve	 hayvanın	 sırtına	 atladı.	 Süvari	 atı kendisinden	 ne	 istendiğini	 biliyordu.	 Kulaklarını	 dikti	 ve	 hızla	 yaklaşan	 savaş	 atlarına	 döndü.  <i class="calibre4">Pelerini</i> <i class="calibre4">ister	 altın	 olsun	 ister	 kırmızı,	 her	 aslan	 pençelidir.	 Benim	 pençelerim	 de	 uzun	 ve	 keskindir	 lordum,</i> <i class="calibre4">sizinkiler	 kadar	 uzun	 ve	 keskindir. </i>	 Arya,	 Tazı’nın	 ölmesi	 için	 yüzlerce,	 yüzlerce	 kez	 dua	 etmişti	 ama şimdi...	 elinde	 bir	 taş	 vardı,	 çamurla	 kayganlaşmıştı,	 taşı	 yerden	 alışını	 bile	 hatırlamıyordu.  <i class="calibre4">Kime</i> <i class="calibre4">atacağım</i>? </p>
<p class="calibre1">Birbirine	çarpan	çeliklerin	sesi	Arya’yı	yerinden	zıplattı;	Clegane	ilk	balta	darbesini	karşılamıştı. </p>
<p class="calibre1">Tazı	 ilk	 adamla	 dövüşürken,	 ikinci	 adam	 onun	 arkasına	 geçti	 ve	 belini	 hedef	 alarak	 baltasını	 kaldırdı. </p>
<p class="calibre1">Yabancı	 kendi	 etrafında	 dönüyordu,	 Tazı	 bu	 sayede	 hafif	 bir	 yan	 darbeyle	 kurtuldu,	 giydiği	 bol	 çiftçi gömleğinde	 oluşan	 geniş	 yırtık,	 alttaki	 örgü	 zırhı	 ortaya	 çıkardı.  <i class="calibre4">Üç	 kişiye	 karşı	 bir	 kişi. </i>	 Taş	 hâlâ Arya’nın	 elindeydi.  <i class="calibre4">Onu	 öldürecekleri	 kesin. </i>	 Arya,	 Mycah’yı	 düşündü;	 kasabın	 oğlu	 kısacık	 bir	 zaman için	Arya’nın	arkadaşı	olmuştu. </p>
<p class="calibre1">Sonra	üçüncü	süvarinin	ona	doğru	geldiğini	gördü.	Arabanın	arkasına	geçti.  <i class="calibre4">Korku,	kılıçtan	derin</i> <i class="calibre4">keser. </i>	 Davulları,	 savaş	 borularını	 ve	 gaydaları	 duyabiliyordu,	 aygırlar	 koşuyordu,	 çeliğe	 çarpan	 çelik çığlık	atıyordu	ama	bütün	sesler	çok	uzaktaydı.	Sadece	yaklaşan	süvari	vardı	ve	onun	uzun	baltası.	Adam, zırhının	 üstüne	 bir	 cübbe	 giymişti.	 Arya,	 süvarinin	 bir	 Frey	 olduğuna	 işaret	 eden	 iki	 kuleyi	 gördü. </p>
<p class="calibre1">Anlayamıyordu.	 Edmure	 dayısı	 Lord	 Frey’in	 kızıyla	 evleniyordu.	 Freyler,	 Robb’un	 arkadaşlarıydı. </p>
<p class="calibre1">Süvari,	arabanın	çevresinde	dolaşırken,	“<i class="calibre4">Yapma! </i>”	diye	bağırdı	Arya	ama	adam	umursamadı. </p>
<p class="calibre1">Süvari	ileri	atıldığında	Arya	elindeki	taşı	fırlattı,	bir	keresinde	Gendry’ye	yaban	elması	fırlattığı gibi.	Gendry’yi	gözlerinin	tam	ortasından	vurmuştu	ama	bu	sefer	doğru	nişan	alamamıştı;	adamın	şakağını sıyırıp	 geçen	 taş,	 süvarinin	 atağını	 kırmaya	 yetti	 ama	 başka	 bir	 işe	 yaramadı.	 Arya	 çamurlu	 zemine topuklarıyla	basarak	hızla	geri	çekildi,	adamla	arasına	bir	kez	daha	arabayı	soktu.	Süvari	tırıs	yürüyüşle onu	 takip	 etti,	 miğferindeki	 göz	 siperinde	 yalnızca	 karanlık	 vardı.	 Arya’nın	 fırlattığı	 taş,	 adamın miğferinde	bir	çentik	bile	açmamıştı.	Arabanın	etrafında	bir	kez	döndüler,	iki	kez,	üç	kez.	Şövalye	küfür etti.	“<i class="calibre4">Sonsuza	dek	kaçamaz</i>...” </p>
<p class="calibre1">Baltanın	 başı,	 adamın	 kafasının	 tam	 arkasına	 indi,	 miğferi	 ve	 miğferin	 altındaki	 kafatasını	 kırdı, şövalye	 eyerinden	 uçtu,	 yüzüstü	 yere	 düştü.	 Şövalyenin	 arkasında	 Tazı	 vardı,	 hâlâ	 Yabancı’nın sırtındaydı.	 Arya,  <i class="calibre4">baltayı	 nereden	 buldun</i>?	 diye	 soracaktı	 ki	 gördü;	 Freyler’den	 biri	 ölmek	 üzere	 olan atının	 altında	 sıkışmıştı,	 bir	 karış	 suda	 boğuluyordu.	 Üçüncü	 süvari	 sırtüstü	 yere	 serilmişti,	 hareket etmiyordu,	bir	boyun	zırhı	takmamıştı	ve	çenesinin	altından	kırık	bir	kılıcın	ucu	çıkmıştı. </p>
<p class="calibre1"><b class="calibre3">“Miğferimi	getir,”	diye	kükredi	Clegane. </b></p>
<p class="calibre1">Miğfer,	domuz	butlarının	arkasındaki	kurutulmuş	elma	çuvalının	dibine	tıkılmıştı.	Arya	çuvalı	baş</p>
<p class="calibre1">aşağı	etti	ve	miğferi	Tazı’ya	attı.	Tazı,	tekeliyle	havada	yakaladığı	miğferi	başına	taktı.	Tazı’nm	oturduğu yerde	çelik	bir	köpek	vardı	şimdi,	alevlere	hırlıyordu.	“Ağabeyim...” </p>
<p class="calibre1">“Öldü,”	 diye	 bağırdı	 Tazı.	 “Adamlarını	 katledip	 onu	 sağ	 bırakacaklarını	 mı	 düşünüyorsun?” </p>
<p class="calibre1">Başını	kampa	doğru	çevirdi.	“Bak.  <i class="calibre4">Bak</i>	kahrolası.” </p>
<p class="calibre1">Kamp,	 bir	 savaş	 meydanına	 dönüşmüştü.  <i class="calibre4">Hayır,	 bir	 mezbaha. </i>	 Ziyafet	 çadırlarından	 yükselen alevler	gökyüzüne	tırmanıyordu.	Barakalardan	bazıları	ve	elli	ipek	çadır	da	yanıyordu.	Kılıçlar	her	yerde şarkı	 söylüyordu.  <i class="calibre4">Ama	 şimdi	 salonunda	 yağmurlar	 ağlıyor	 ve	 yağmuru	 kimse	 duymuyor. </i>	 Yanan çadırlardan	 birine	 bir	 varil	 çarptı,	 parçalandı	 ve	 alevler	 iki	 kat	 yükseğe	 zıpladı.  <i class="calibre4">Bir	 mancınık, </i>	 Arya biliyordu.	Kaleden	yağ,	zift	ya	da	başka	bir	şey	fırlatılıyordu. </p>
<p class="calibre1">“Benimle	gel.”	Sandor	Clegane	elini	uzattı.	“Buradan	gitmek	zorundayız.	Hemen	şimdi.”	Yabancı</p>
<p class="calibre1">sabırsızca	kafasını	sallıyordu,	burun	delikleri	kan	kokusu	yüzünden	genişlemişti.	Şarkı	bitmişti.	Tek	davul vardı	sadece,	ağır	ve	biteviye	vuruşları,	devasa	bir	kalbin	atışı	gibi	nehir	boyunca	yankılanıyordu.	Kara gökyüzü	ağladı,	nehir	homurdandı,	adamlar	lanetler	okudu	ve	öldü.	Arya’nın	ağzında	çamur	vardı,	yüzü</p>
<p class="calibre1"><a id="p426"></a>ıslaktı.  <i class="calibre4">Yağmur.	Sadece	yağmur.	Hepsi	bu. </i>	“Buradayız	 işte,”diye	 bağırdı	 Arya.	 Sesi	 incecik	 ve	 ürkekti, küçük	bir	kız	çocuğunun	sesiydi.	“Robb	kalenin	içinde,	annem	de	öyle.	Kapı	da	açık.”	Dışarı	çıkan	başka Frey	yoktu.  <i class="calibre4">Çok	yaklaştım. </i>	“Gidip	 <i class="calibre4">annemi</i>	almalıyız.” </p>
<p class="calibre1">“Seni	küçük	aptal	sürtük.”	Tazı’nın	miğferinin	burnunda	alevler	ışıldıyordu	ve	çelik	dişleri	pırıldıyordu. </p>
<p class="calibre1">“İçeri	 girersen	 dışarı	 çıkamazsın.	 Frey,	 annenin	 cesedini	 öpmene	 izin	 verir	 belki.”	 “Belki	 onu <i class="calibre4">kurtarabiliriz</i>...” </p>
<p class="calibre1">“Belki	sen	kurtarabilirsin.	Benim	yaşamakla	işim	bitmedi	henüz.”	Tazı,	atını	Arya’ya	doğru	sürdü. </p>
<p class="calibre1">“Kal	ya	da	gel	dişi	kurt.	Yaşa	ya	da	öl.	Senin	...” </p>
<p class="calibre1">Arya	 döndü	 ve	 kapıya	 doğru	 koşmaya	 başladı.	 Yivli	 kapı	 aşağı	 iniyordu,	 lâkin	 ağır	 ağır.  <i class="calibre4">Daha</i> <i class="calibre4">hızlı	koşmalıyım. </i>	Çamur	Arya’yı	yavaşlatıyordu,	sonra	da	su.  <i class="calibre4">Bir	kurt	kadar	hızlı	koş. </i>	Köprü	kalkmaya başlamıştı,	 üstünden	 sicim	 gibi	 sular	 akıyor,	 büyük	 topaklar	 halinde	 çamurlar	 dökülüyordu.  <i class="calibre4">Daha	 hızlı. </i></p>
<p class="calibre1">Arya	 arkasına	 baktı,	 peşinden	 gelen	 Yabancı’yı	 gördü.	 Hayvanın	 attığı	 her	 adımda	 havaya	 su	 damlaları sıçrıyordu.	Arya,	kan	ve	beyin	parçaları	yüzünden	hâlâ	ıslak	olan	uzun	baltayı	da	gördü.	Ve	koştu.	Artık ağabeyi	için	koşmuyordu,	annesi	için	bile	koşmuyordu,	kendisi	için	koşuyordu.	Daha	önce	hiç	koşmadığı kadar	hızlı	koştu,	başı	öndeydi,	ayakları	nehri	köpürtüyordu,	Tazı’dan	kaçarken	Mycah	da	böyle	koşmuş</p>
<p class="calibre1">olmalıydı. </p>
<p class="calibre1"><b class="calibre3">Adamın	baltası,	Arya’yı	başının	arkasından	yakaladı. </b></p>
<p class="calibre1"><a id="p427"></a><b class="calibre3">TYRION</b></p>
<p class="calibre1">Akşam	yemeğini	yalnız	yediler,sık	sık	yaptıkları	gibi. </p>
<p class="calibre1">“Sorun	değil,”	dedi	Tyrion.	“Koyun	eti	de	öyle.” </p>
<p class="calibre1">Bu	bir	latifeydi	ama	Sansa	bir	eleştiri	olduğunu	düşündü.	“Üzgünüm	lordum.” </p>
<p class="calibre1">“Neden?	 Üzgün	 olması	 gereken	 kişi	 aşçı.	 Sen	 değilsin.	 Bezelyeler	 senin	 sorumluluğun	 değil Sansa.” </p>
<p class="calibre1">“Ben...	 lord	 kocam	 hoşnutsuz	 olduğu	 için	 üzgünüm.”	 “Hissettiğim	 herhangi	 bir	 hoşnutsuzluğun bezelyelerle	 en	 ufak	 bir	 ilgisi	 yok.	 Beni	 hoşnutsuz	 etmek	 üzere	 Joffrey,	 ablam	 ve	 üç	 yüz	 Dornelu	 var.” </p>
<p class="calibre1">Tyrion,	 Prens	 Oberyn	 ve	 lordlarını	 Tyrelller’in	 uzağına,	 şehre	 bakan	 bir	 köşe	 hisarına	 yerleştirmişti; onları	Kızıl	Kale’den	tamamen	dışarı	çıkarmadan	koyabileceği	en	uzak	yere.	Ama	yeterince	uzak	değildi. </p>
<p class="calibre1">Bit	Çukuru’ndaki	bir	güveççide	bir	arbede	yaşanmıştı	bile,	Tyrell’in	silahlı	askerlerinden	biri	ölmüş	ve Lord	 Gargalen’inkilerden	 ikisi	 haşlanmıştı.	 Ve	 Mace	 Tyrell’in	 pörsük	 annesi,	 Ellaria’ya	 “yılanın fahişesi,”	 dediğinde,	 avluda	 tatsız	 bir	 karşılaşma	 yaşanmıştı.	 Tyrion	 ne	 zaman	 Oberyn	 Martell’le karşılaşsa,	 adaletin	 ne	 zaman	 yerini	 bulacağını	 soruyordu	 adam.	 Fazla	 pişmiş	 bezelyeler	 Tyrion’ın dertlerinin	 en	 küçüğüydü	 ama	 o,	 genç	 karısını	 bu	 sıkıntılarla	 üzmek	 istemiyordu.	 Sansa’nın	 kederleri kendine	yetiyordu. </p>
<p class="calibre1">“Bezelyeler	 iyi,”	 dedi	 Tyrion	 sertçe.	 “Yeşil	 ve	 yuvarlak,	 bir	 bezelyeden	 daha	 fazla	 ne</p>
<p class="calibre1">beklenebilir?	Pekâlâ,	leydim	memnun	olacaksa	yeni	bir	porsiyon	alacağım.”	Podric	Payne’e	bir	el	işareti yaptı,	Pod	tabağa	öyle	çok	bezelye	koydu	ki	Tyrion	koyun	etini	göremez	oldu.  <i class="calibre4">Bu	aptalcaydı</i>,	dedi	kendi kendine.  <i class="calibre4">Şimdi	bunların	hepsini	yemek	zorundayım,	yoksa	Sansa	yine	üzülür. </i></p>
<p class="calibre1">Akşam	 yemeği	 gergin	 bir	 sessizlik	 içinde	 bitti,	 pek	 çok	 akşam	 yemeği	 gibi.	 Ardından,	 Pod kadehleri	ve	tabakları	masadan	kaldırırken,	Sansa	tanrı	korusuna	gitmek	için	müsaade	istedi. </p>
<p class="calibre1">“Nasıl	istersen,”	dedi	Tyrion,	karısının	akşam	dualarına	alışmıştı.	Sansa	septte	de	dua	ediyordu, </p>
<p class="calibre1">Anne’ye,	Bakire’ye	ve	Yaşlı	Hatun’a	mumlar	yakıyordu.	Doğrusunu	söylemek	gerekirse	Tyrion	ibadetin</p>
<p class="calibre1">bu	kadarını	aşırı	buluyordu	ama	Sansa’nın	yerinde	olsaydı	o	da	tanrıların	yardımını	isteyebilirdi.	“İtiraf etmeliyim	ki	eski	tanrılar	hakkında	çok	az	şey	biliyorum,”	dedi	sevimli	olmaya	çalışarak.	“Belki	bir	gün beni	aydınlatırsın.	Hatta	sana	eşlik	bile	edebilirim.” </p>
<p class="calibre1">“Hayır,”	 dedi	 Sansa	 hemen.	 “Siz...	 bu	 nazik	 bir	 teklif	 ama...	 bir	  <i class="calibre4">ibadet</i>	 yok	 lordum.	 Rahipler, şarkılar	ya	da	mumlar	yok.	Sadece	ağaçlar	ve	sessiz	dualar.	Sıkılırsınız.” </p>
<p class="calibre1">“Kesinlikle	 haklısın.”  <i class="calibre4">Beni	 düşündüğümden	 daha	 iyi	 tanıyor. </i>	 “Yine	 de	 tanrının	 yedi	 sureti hakkında	 mırıldanıp	 duran	 bir	 rahibe	 kıyasla,	 hışırdayan	 yaprakların	 sesi	 hoş	 bir	 değişiklik	 olabilir.” </p>
<p class="calibre1">Tyrion	elini	salladı.	“Seni	rahatsız	etmeyeceğim.	Kalın	bir	şeyler	giy	leydim,	rüzgâr	sert	esiyor.”	Kıza	ne için	dua	ettiğini	sormak	istiyordu	ama	Sansa	öyle	vazifeşinastı	ki	soruya	gerçekten	cevap	verebilirdi	ve Tyrion	bunu	bilmek	istediğinden	emin	değildi. </p>
<p class="calibre1">Sansa	 ayrıldıktan	 sonra	 Tyrion	 işine	 geri	 döndü.	 Serçeparmak’ın	 hesap	 defterlerindeki</p>
<p class="calibre1">labirentlerde	 birkaç	 altın	 ejderha	 bulmaya	 çalışıyordu.	 Petyr	 Baelish	 altınların	 öylece	 oturup tozlanmasından	 hoşlanmıyordu,	 bu	 kesindi	 ama	 Tyrion,	 Serçeparmak’ın	 hesaplarından	 bir	 anlam çıkarmaya	 çalıştıkça	 daha	 fazla	 baş	 ağrısı	 çekiyordu.	 Ejderhaları	 bir	 hazine	 dairesine	 kapatmak	 yerine onların	üremesini	sağlamak	lafta	çok	güzeldi,	fakat	bu	yatırımlardan	bazıları	bir	haftalık	bayat	balık	gibi kokuyordu.  <i class="calibre4">Boynuzlu	 Adamlar’ın	 kraliyetten	 bu	 kadar	 çok	 borç	 aldığını	 bilseydim,	 Joffrey’nin	 o</i> <i class="calibre4">kahrolası	piçleri	duvarların	üzerinden	fırlatmasına	o	kadar	çabuk	izin	vermezdim. </i>	 Tyrion,	 adamların</p>
<p class="calibre1"><a id="p428"></a>vârislerini	 bulması	 için	 Bronn’u	 gönderecekti	 ama	 bunun,	 bir	 gümüş	 balığından	 gümüş	 çıkarmaya çalışmakla	aynı	şey	olacağından	korkuyordu. </p>
<p class="calibre1">Lord	 babasının	 daveti	 ulaştığında,	 Tyrion	 hayatında	 ilk	 defa	 Sör	 Boros	 Blount’u	 göreceği	 için mutlu	 oldu.	 Hesap	 defterlerini	 minnetle	 kapadı,	 yağ	 lambasını	 söndürdü,	 omuzlarına	 bir	 pelerin	 aldı	 ve kalenin	karşı	tarafındaki	El	Kulesi’ne	doğru	paytak	adımlarla	yürüdü.	Rüzgâr,	Tyrion’ın	Sansa’yı	uyardığı üzere	sert	esiyordu	ve	havada	yağmur	kokusu	vardı.	Belki	de,	Lord	Tywin’in	onunla	işi	bittiğinde	Tyrion tanrı	korusuna	gitmeli	ve	Sansa’yı,	kız	sırılsıklam	olmadan	önce	eve	götürmeliydi. </p>
<p class="calibre1">Lâkin	Tyrion,	El’in	çalışma	odasına	girip	de	Cersei’yi,	Sör	Kevan’ı	ve	Yüce	Üstat	PycelPi	Lord</p>
<p class="calibre1">Tywin’in	etrafında	toplanmış	halde	gördüğünde	bütün	bunlar	aklından	uçup	gitti.	Joffrey	neredeyse	olduğu yerde	 zıplıyordu,	 Cersei	 küçük	 ve	 kibirli	 bir	 gülümsemenin	 tadını	 çıkarıyordu	 ama	 Lord	 Tywin	 her zamanki	 gibi	 nemruttu.  <i class="calibre4">Gülümsemek	 istese	 bile	 gülümseyebilir	 mi	 merak	 ediyorum. </i>	 “Ne	 oldu?”	 diye sordu	Tyrion. </p>
<p class="calibre1">Babası	 ona	 bir	 parşömen	 rulosu	 uzattı.	 Biri	 parşömeni	 açıp	 düzleştirmişti	 ama	 o	 hâlâ	 kıvrılmak istiyordu.	“Roslin	şişman	bir	alabalık	yakaladı,”	diyordu	mesaj.	“Ağabeylerinden	düğün	hediyesi	olarak bir	 çift	 kurt	 postu	 aldı.”	 Tyrion,	 kırık	 mührü	 incelemek	 için	 parşömeni	 çevirdi.	 Mühür	 mumu	 gümüşi griydi	 ve	 muma	 bastırılmış	 figür	 Frey	 Hanedaninm	 ikiz	 kuleleriydi.	 “Geçit	 Lordu	 şairane	 olduğunu	 mu hayal	 ediyor?	 Yoksa	 niyeti	 kafamızı	 karıştırmak	 mı?”	 Tyrion	 güldü.	 “Alabalık	 dediği	 Edmure	 Tully olmalı,	postlar...” </p>
<p class="calibre1">“O	 <i class="calibre4">öldül”	J</i> offrey’nin	sesi	öyle	gururlu	ve	mutlu	çıkıyordu	ki	duyan,	Robb	Stark’ın	derisini	bizzat o	yüzmüş	sanırdı. </p>
<p class="calibre1"> <i class="calibre4">Önce	Greyjoy,	şimdi	de	Stark. </i>	 O	 anda	 tanrı	 korusunda	 dua	 eden	 küçük	 karısını	 düşündü	 Tyrion. </p>
<p class="calibre1"> <i class="calibre4">Babasının	 tanrılarına,	 ağabeyine	 zafer	 bahşetmeleri	 ve	 annesini	 güvende	 tutmaları	 için	 yalvarıyor</i> <i class="calibre4">şüphesiz. </i>	 Görünüşe	 göre	 eski	 tanrılar,	 duaları	 yeni	 tanrılardan	 fazla	 önemsemiyordu.	 Tyrion	 bununla avunmalıydı	 belki	 de.	 “Krallar	 sonbahar	 yaprakları	 gibi	 dökülüyor,”	 dedi.	 “Öyle	 görünüyor	 ki	 bizim küçük	savaşımız	kendiliğinden	kazanılıyor.” </p>
<p class="calibre1">“Savaşlar	 kendiliğinden	 kazanılmaz	 Tyrion,”	 dedi	 Cersei,	 sesinde	 zehirli	 bir	 tatlılık	 vardı.	 “Bu savaşı	lord	babamız	kazandı.”	“Arazide	düşmanlarımız	olduğu	sürece	hiçbir	şey	kazanılmadı,”	dedi	Lord Tywin. </p>
<p class="calibre1">“Nehir	lordları	aptal	değil,”	diye	karşılık	verdi	kraliçe.	“Arkalarında	kuzeyliler	olmadan	Yüksek</p>
<p class="calibre1">Bahçe’nin,	 Casterly	 Kayası’nın	 ve	 Dorne’un	 müşterek	 gücüne	 karşı	 koymayı	 umamazlar.	 Boyun	 eğmeyi yok	olmaya	tercih	edecekler	elbette.” </p>
<p class="calibre1">“Çoğu,”	diye	kabul	etti	Lord	Tywin.	“Nehirova	duruyor,	fakat	Wälder	Frey,	Edmure	Tully’yi	rehin</p>
<p class="calibre1">tuttuğu	sürece	Karabalık	saldırmaya	cesaret	edemez.	Jason	Mallister	ve	Tytos	Blackwood	onurlan	aşkına savaşacaklar,	 fakat	 Freyler,	 Mallisterlar’ın	 Denizgözcüsü’nden	 çıkmasını	 engelleyebilir	 ve	 Jonos Bracken	doğru	bir	telkinle	taraf	değiştirmeye	ikna	edilebilir.	Nihayetinde	hepsi	diz	çökecek,	evet.	Onlara cömert	 teklifler	 sunmak	 niyetindeyim.	 Bize	 teslim	 olan	 bütün	 kaleler	 bağışlanacak,	 biri	 dışında.” </p>
<p class="calibre1">Efendisini	iyi	tanıyan	Tyrion,	“Harrenhal?”	dedi. </p>
<p class="calibre1">“Diyarın	 şu	 Cesur	 Dostlar’dan	 kurtulması	 gerek.	 Sör	 Gregor’a	 kaleyi	 kılıçtan	 geçirmesini</p>
<p class="calibre1">emrettim.” </p>
<p class="calibre1"> <i class="calibre4">Gregor	 Clegane. </i>	 Görünüşüne	 göre	 Lord	 Tywin,	 onu	 Dorne	 adaletine	 teslim	 etmeden	 önce Dağ’daki	 son	 maden	 cevherini	 bile	 kazmak	 niyetindeydi.	 Cesur	 Dostlar’ın	 akibeti,	 kazıklara	 geçirilmiş</p>
<p class="calibre1">kafalar	 şeklinde	 olacaktı,	 sonra	 da	 Serçeparmak,	 o	 gösterişli	 kıyafetlerinde	 bir	 damla	 kan	 olmaksızın Harrenhal’a	 gidecekti.	 Tyrion,	 Petyr	 Baelish’in	 Vadi’ye	 varıp	 varmadığını	 merak	 etti.  <i class="calibre4">Tanrılar</i> <i class="calibre4">merhametliyse</i>,  <i class="calibre4">Serçeparmak	 denizde	 bir	 fırtınaya	 tutulup	 boğulmuştur. </i>	 Ama	 tanrılar	 hangi	 vakit merhametli	olmuştu	ki? </p>
<p class="calibre1"><a id="p429"></a>“Hepsi	 kılıçtan	 geçirilmeli,”	 dedi	 Joffrey	 aniden.	 “Mallisterlar,	 Blackwoodlar,	 Brackenlar... </p>
<p class="calibre1">hepsi.	 Onlar	 hain.	 Onların	 öldürülmesini	 istiyorum	 büyükbaba.	 Benim	  <i class="calibre4">cömert	 tekliflerim</i>	 olmayacak.” </p>
<p class="calibre1">Yüce	Üstat	Pycelle’e	döndü.	“Ayrıca	Robb	Stark’ın	kafasını	istiyorum.	Lord	Frey’e	bir	mektup	yazın	ve bunu	söyleyin.	Kral	emrediyor.	Düğün	ziyafetimde	Robb’un	başını	Sansa’ya	servis	edeceğim.” </p>
<p class="calibre1">“Efendimiz,”	dedi	Sör	Kevan	dehşet	dolu	bir	sesle.	“Leydi	Sansa,	evlilik	yoluyla	akrabanız	artık.” </p>
<p class="calibre1">“Latifeydi.”	Cersei	gülümsedi.	“Joff	ciddi	değildi.” </p>
<p class="calibre1">“Evet,	 ciddiydim,”	 diye	 ısrar	 etti	 Joffrey.	 “Robb	 haindi	 ve	 ben	 onun	 kafasını	 istiyorum.	 Onu Sansa’ya	öptüreceğim.” </p>
<p class="calibre1"> <i class="calibre4">“Hayır</i>.”	Tyrion’ın	sesi	sertti.	“Artık	Sansa’ya	işkence	edemezsin.	Bunu	iyi	anla	canavar.” </p>
<p class="calibre1"><b class="calibre3">Joffrey	 alay	 eder	 gibi	 gülümsedi.	 “Canavar	 olan	 sensin	 dayı.”	 “Öyle	 mi?”	 Tyrion	 kafasını</b> <b class="calibre3">yana	 eğdi.	 “O	 halde	 benimle	 daha	 yumuşak	 bir	 şekilde	 konuşmalısın.	 Canavarlar	 tehlikeli</b> <b class="calibre3">yaratıklardır.	Krallar	son	zamanlarda	sinekler	gibi	ölüyor.” </b></p>
<p class="calibre1">“Bunu	 söylediğin	 için	 dilini	 kestirebilirim,”	 dedi	 çocuk	 kral,	 öfkeden	 yüzü	 kızarmıştı.	 “Ben kralım.” </p>
<p class="calibre1">Cersei	bir	elini	koruyucu	bir	tavırla	oğlunun	omzuna	koydu.	“Bırak	da	cüce	istediği	kadar	tehdit</p>
<p class="calibre1">savursun	Joff.	Lord	babamın	ve	amcamın	onun	gerçek	yüzünü	görmesini	istiyorum.” </p>
<p class="calibre1">Lord	 Tywin,	 Cersei’yi	 duymazdan	 geldi,	 doğrudan	 Joffrey’ye	 konuştu.	 “Aerys	 de	 insanlara	 kral olduğunu	 hatırlatma	 ihtiyacı	 duyardı.	 Dil	 kesmeye	 de	 ziyadesiyle	 düşkündü.	 Bunu	 Sör	 Ilyn	 Payne’e sorabilirsin,	bir	cevap	alamazsın	gerçi.” </p>
<p class="calibre1">“Sör	 Ilyn,	 Aerys’i,	 sizin	 Iblis’inizin	 Joffrey’yi	 kışkırttığı	 gibi	 kışkırtmaya	 asla	 cesaret	 etmedi,” </p>
<p class="calibre1">dedi	Cersei.	“Onu	duydunuz.	‘Canavar’	dedi.	Majesteleri	Kral’a.	Ve	onu	tehdit	etti...” </p>
<p class="calibre1">“Sessiz	 ol	 Cersei.	 Joffrey,	 düşmanların	 sana	 meydan	 okuduğunda	 onlara	 kılıç	 ve	 ateşle	 karşılık verirsin.	 Ama	 senin	 önünde	 diz	 çöktüklerinde	 onların	 tekrar	 ayağa	 kalkmasına	 yardım	 edersin.	 Aksi takdirde	bir	daha	hiçbir	adam	sana	diz	çökmez.	Ve	‘Ben	kralım’	diyen	bir	adam,	gerçek	bir	kral	değildir. </p>
<p class="calibre1">Aerys	 bunu	 asla	 anlamadı	 ama	 sen	 anlayacaksın.	 Bu	 savaşı	 senin	 için	 kazandığım	 gün,	 kral	 barışını	 ve kral	adaletini	yeniden	tesis	edeceğiz.	Şu	anda	seni	ilgilendiren	yegâne	şey,	Margaery	Tyrell’in	bekâreti.” </p>
<p class="calibre1">Joffrey’nin	yüzünde	o	somurtkan	ve	huysuz	ifade	vardı.	Cersei,	oğlunun	omzunu	sımsıkı	tutuyordu, </p>
<p class="calibre1">belki	de	onu	boğazından	tutmalıydı.	Joffrey	güvenli	bir	şekilde	kayasının	altına	çekilmek	yerine,	meydan okur	bir	şekilde	dikildi	ve	“Aerys’ten	bahsediyorsun	büyükbaba,	fakat	sen	ondan	korkuyordun,”	dedi. </p>
<p class="calibre1"> <i class="calibre4">Ah	 tanrılar</i>,  <i class="calibre4">işler	 şimdi	 ilginçleşiyor	 işte</i>,	 diye	 düşündü	 Tyrion.	 Lord	 Tywin	 sessizlik	 içinde torununun	yüzünü	inceledi,	soluk	yeşil	gözlerinde	altın	lekeler	ışıldıyordu.	“Joffrey,	büyükbabandan	özür dile,”	dedi	Cersei. </p>
<p class="calibre1">Joffrey	 annesinin	 elinden	 kurtuldu.	 “Neden	 dileyeyim?	 Bunun	 doğru	 olduğunu	 herkes	 biliyor. </p>
<p class="calibre1">Bütün	mücadeleleri	babam	kazandı.	Prens	Rhaegar’ı	öldürdü	ve	tacı	aldı,	o	sırada	 <i class="calibre4">senin</i>	baban	 Casterly Kayası’nın	 altında	 saklanıyordu.”	 Joffrey	 meydan	 okur	 şekilde	 büyükbabasına	 baktı.  <i class="calibre4">“Güçlü</i>	 bir	 kral cesur	eylemlerde	bulunur,	sadece	konuşmaz.” </p>
<p class="calibre1">“Bu	bilgelik	dolu	ders	için	teşekkür	ederim	Majesteleri,”	dedi	Lord	Tywin,	kulakları	donduracak</p>
<p class="calibre1">kadar	soğuk	bir	nezaketle	konuşmuştu.	“Sör	Kevan,	kralın	çok	yorgun	olduğunu	görebiliyorum.	Lütfen	onu odasına	götürün.	Pycelle,	Majestelerinin	huzurla	uyuması	için	bir	şurup	hazırlayabilirsin	belki?” </p>
<p class="calibre1">“Rüya	şarabı	olur	mu	lordum?” </p>
<p class="calibre1">“Ben	rüya	şarabı	istemiyorum,”	diye	inat	etti	Joffrey. </p>
<p class="calibre1">Lord	 Tywin,	 köşede	 ciyaklayan	 bir	 fareyi	 daha	 fazla	 umursayabilirdi.	 “Rüya	 şarabı	 işe	 yarar. </p>
<p class="calibre1">Cersei,	Tyrion,	siz	kalın.” </p>
<p class="calibre1">Sör	Kevan,	Joffrey’yi	omzundan	yakaladı	ve	dışarı	çıkardı,	kapıda	iki	nöbetçi	bekliyordu.	Yüce</p>
<p class="calibre1">Üstat	Pycelle,	yaşlı	ve	titrek	bacaklarının	izin	verdiği	kadar	hızlı	adımlarla	onların	peşinden	gitti.	Tyrion</p>
<p class="calibre1"><a id="p430"></a>olduğu	yerde	kaldı. </p>
<p class="calibre1">“Baba,	 üzgünüm,”	 dedi	 Cersei	 kapı	 kapandığında.	 “Joffrey	 her	 zaman	 çok	 inatçıydı,	 seni</p>
<p class="calibre1">uyarmıştım...” </p>
<p class="calibre1">“İnatçı	 olmakla	 aptal	 olmak	 arasında	 dağlar	 kadar	 fark	 var.	 ‘Güçlü	 bir	 kral	 cesur	 eylemlerde bulunur.’	Bunu	ona	kim	söyledi?” </p>
<p class="calibre1">“Ben	söylemedim,	yemin	ederim,”	dedi	Cersei.	“Büyük	ihtimalle	Robert’tan	duyduğu	bir	şey...” </p>
<p class="calibre1">“Senin	 Casterly	 Kayası’nın	 altında	 saklanmanla	 ilgili	 bölüm	 Robert’ın	 ağzından	 çıkmış	 gibi geliyor	gerçekten.”	Tyrion,	Lord	Tywin’in	bu	kısmı	unutmasını	istemiyordu. </p>
<p class="calibre1">“Evet,	şimdi	hatırlıyorum,”	dedi	Cersei,	“Robert,	Joffrey’ye,	bir	kralın	cüretkâr	olması	gerektiğini söylerdi	 <i class="calibre4">sık	şık	” </i></p>
<p class="calibre1">“Peki,  <i class="calibre4">sen</i>	ona	neler	söylüyordun	tanrılar	aşkına?	Kral	İkinci	Robert’ı	Demir	Taht’a	oturtmak	için savaşmadım	ben.	Oğlanın,	babasını	hiç	önemsemediğine	inanmamı	sağladın.” </p>
<p class="calibre1">“Neden	 önemsesin?	 Robert	 onu	 görmezden	 gelirdi.	 Eğer	 izin	 verseydim	 onu	  <i class="calibre4">döverdi. </i>	 Beni evlenmeye	zorladığın	o	vahşi,	bir	keresinde	Joffrey’ye	öyle	sert	vurdu	ki	çocuğun	iki	süt	dişini	kırdı,	bir kediyle	 ilgili	 küçük	 bir	 yaramazlık	 yüzünden.	 Bunu	 bir	 kez	 daha	 yaparsa	 onu	 uykusunda	 öldüreceğimi söyledim,	bir	daha	yapmadı	ama	bazen	bazı	şeyler	söylerdi...” </p>
<p class="calibre1">“Söylenmesi	 gereken	 şeyler	 olduğu	 belli.”	 Lord	 Tywin,	 Cersei’ye	 iki	 parmağını	 salladı,	 kabaca bir	kovuştu.	“Git.” </p>
<p class="calibre1">Cersei	gitti,	burnundan	soluyarak. </p>
<p class="calibre1">“İkinci	Robert	değil,”	dedi	Tyrion.	“Üçüncü	Aerys.” </p>
<p class="calibre1">“Çocuk	daha	on	üç	yaşında.	Daha	vakit	var.”	Lord	Tywin	pencereye	yürüdü.	Ondan	beklenecek	bir</p>
<p class="calibre1">hâl	değildi	bu;	belli	etmek	isteyeceğinden	fazla	keyifsizdi.	“Ona	sert	bir	ders	lazım.” </p>
<p class="calibre1">Tyrion	kendi	sert	dersini	on	üç	yaşında	almıştı.	Yeğeni	için	neredeyse	üzgündü.	Öte	yandan,	bunu</p>
<p class="calibre1">Joffrey’den	 daha	 fazla	 hak	 eden	 biri	 yoktu.	 “Bu	 kadar	 Joffrey	 yeter,”	 dedi.	 “Savaşlar	 kalemlerle	 ve kuzgunlarla	kazanılır,	böyle	söylememiş	miydin?	Seni	tebrik	etmeliyim.	Sen	ve	Wälder	Frey,	bu	entrikayı ne	zamandır	planlıyordunuz?” </p>
<p class="calibre1">“Bu	kelimeden	hoşlanmadım,”	dedi	Lord	Tywin	sertçe. </p>
<p class="calibre1">“Ben	de	karanlıkta	bırakılmaktan	hoşlanmıyorum.” </p>
<p class="calibre1">“Sana	anlatmam	için	bir	sebep	yoktu,	zira	bu	işte	bir	rolün	yoktu.” </p>
<p class="calibre1">“Cersei’nin	haberi	var	mıydı?”	diye	sordu	Tyrion	talepkâr	bir	tonla. </p>
<p class="calibre1">“Kimsenin	 haberi	 yoktu,”	 dedi	 Lord	 Tywin,	 “oynayacak	 bir	 rolü	 olanların	 haricinde.	 Onlara	 da sadece	 bilmeleri	 gerektiği	 kadarı	 anlatıldı.	 Bir	 sır	 saklamanın	 bundan	 başka	 yolu	 olmadığını	 bilmen gerekir...	 bilhassa	 burada.	 Benim	 amacım,	 tehlikeli	 bir	 düşmandan	 mümkün	 olduğunca	 ucuz	 bir	 şekilde kurtulmaktı,	senin	meraklarını	tatmin	etmek	ya	da	Cersei’in	kendini	önemli	hissetmesini	sağlamak	değil.” </p>
<p class="calibre1">Kaşlarını	çatarak	panjurları	kapadı.	“Zeki	bir	adam	olduğuna	şüphe	yok	Tyrion	ama	aşikâr	gerçek	şu	ki, çok	konuşuyorsun.	Senin	şu	gevşek	dilin,	senin	sonun	olacak.” </p>
<p class="calibre1">“Joffrey’nin	dilimi	kesmesine	izin	vermelisin,”	diye	önerdi	Tyrion. </p>
<p class="calibre1">“Beni	 kışkırtmasan	 iyi	 edersin,”	 dedi	 Lord	 Tywin.	 “Bu	 konuyu	 daha	 fazla	 konuşmayacağım. </p>
<p class="calibre1">Oberyn	Martell	ve	maiyetini	nasıl	sakinleştireceğimi	düşünüyordum.” </p>
<p class="calibre1">“Ah?	 Bilmeme	 müsaade	 edilen	 bir	 konu	 mu	 bu?	 Yoksa	 meseleyi	 kendinizle	 tartışmanız	 için	 sizi yalnız	mı	bırakmalıyım?” </p>
<p class="calibre1">Lord	 Tywin,	 Tyrion’ın	 iğneli	 sözlerini	 duymazdan	 geldi.	 “Prens	 Oberyn’in	 burada	 olması</p>
<p class="calibre1">talihsizlik.	 Ağabeyi	 temkinli	 bir	 adamdır,	 mantıklıdır,	 kurnazdır,	 hatta	 bir	 dereceye	 kadar	 ağırkanlıdır. </p>
<p class="calibre1">Her	kelimenin	ve	her	hareketin	sonucunu	hesaplar.	Lâkin	Oberyn	her	zaman	yarı	deliydi.” </p>
<p class="calibre1">“Bir	vakitler	Dorne’u	Viserys	için	ayaklandırmaya	çalıştığı	doğru	mu?” </p>
<p class="calibre1"><a id="p431"></a>“Kimse	 bundan	 bahsetmez	 ama	 evet.	 Kuzgunlar	 uçtu,	 süvariler	 at	 koşturdu,	 hangi	 gizli	 mesajları taşıdıklarını	 asla	 öğrenemedim.	 Jon	 Arryn,	 Prens	 Lewyn’in	 kemiklerini	 iade	 etmek	 üzere	 Güneş</p>
<p class="calibre1">Mızrağı’na	yelken	açtı,	Prens	Doran’la	masaya	oturdu	ve	savaş	bahsini	kapattı.	Ama	ondan	sonra	Robert, Dorne’a	asla	gitmedi	ve	Prens	Oberyn	oradan	çok	ender	ayrıldı.” </p>
<p class="calibre1">“Pekâlâ,	 şimdi	 burada,	 kuyruğunda	 Dorne	 soylularının	 yarısı	 var	 ve	 her	 geçen	 gün	 biraz	 daha sabırsız	oluyor,”	dedi	Tyrion.	“Belki	de	ona	Kral	Topraklarinın	genelevlerini	göstermeliyim,	bu	sayede dikkati	dağılabilir.	Her	iş	için	bir	alet,	işler	böyle	yürümüyor	mu?	Benim	aletim	şenindir	baba.	Lannister Hanedanı	borularını	çaldığında	Tyrion	cevap	vermedi	demesin	kimse.”	Lord	Tywin’in	ağzı	gerildi.	“Ne kadar	da	komik.	Sana	bir	soytarı	kıyafeti	diktireyim	mi?	Ve	üstünde	çanlar	olan	küçük	bir	şapka?”	“Eğer o	kıyafeti	giyersem,	Majesteleri	Kral	Joffrey	için	istediğim	her	şeyi	söyleyebilecek	miyim?” </p>
<p class="calibre1">Lord	 Tywin	 tekrar	 oturdu,	 “Ben	 babamın	 aptallıklarının	 cefasını	 çekmek	 zorunda	 kaldım. </p>
<p class="calibre1">Seninkilerin	cefasını	çekmeyeceğim.	Yeter.” </p>
<p class="calibre1">“Çok	 güzel,	 madem	 bu	 kadar	 nazik	 bir	 şekilde	 soruyorsun...	 Kızıl	 Yılan	 latif	 olmayacak</p>
<p class="calibre1">korkarım...	yalnızca	Sör	Gregor’un	kellesiyle	de	yetinmeyecek.” </p>
<p class="calibre1">“Gregor’un	kafasını	ona	vermemek	için	bir	sebep	daha.” </p>
<p class="calibre1"> <i class="calibre4">“Vermemek</i>	 için...?”	 Tyrion	 çok	 şaşırmıştı.	 “Ormanın	 canavarlarla	 dolu	 olduğu	 hususunda anlaştığımızı	 düşünüyordum.”	 “Önemsiz	 canavarlar.”	 Lord	 Tywin,	 parmaklarını	 çenesinin	 altında birleştirdi.	 “Sör	 Gregor	 bize	 iyi	 hizmet	 etti.	 Diyarda,	 düşmanlarımızın	 üstüne	 öyle	 korku	 salan	 bir şövalye	daha	yok.”	“Oberyn,	Elia’nın	katilinin	Gregor	olduğunu	biliyor.” </p>
<p class="calibre1">“O	 hiçbir	 şey	  <i class="calibre4">bilmiyor. </i>	 Bazı	 hikâyeler	 duydu	 o	 kadar.	 Ahır	 dedikoduları	 ve	 mutfak	 iftiraları. </p>
<p class="calibre1">Elinde	 kanıtın	 kırıntısı	 yok.	 Sör	 Gregor’un	 bir	 itirafta	 bulunmayacağı	 da	 kesin.	 Dornelu	 adamlar	 Kral Toprakları’nda	olduğu	sürece,	Sör	Gregor’u	epey	uzaklarda	tutmak	niyetindeyim.” </p>
<p class="calibre1">“Peki	Oberyn	almaya	geldiği	adaleti	talep	ettiğinde?” </p>
<p class="calibre1">“Ona,	Elia’yı	ve	çocuklarını	Sör	Amory	Lorch’un	öldürdüğünü	söyleyeceğim,”	dedi	Lord	Tywin</p>
<p class="calibre1">sakince.	“Sorarsa	sen	de	öyle	söyleyeceksin.” </p>
<p class="calibre1">“Sör	Amory	Lorch	öldü,”	dedi	Tyrion. </p>
<p class="calibre1">“Aynen	öyle.	Vargo	Hoat,	Harrenhal	düştükten	sonra	Sör	Amory’yi	bir	ayıya	parçalattı.	Böylesine</p>
<p class="calibre1">korkunç	bir	ceza	Oberyn	Martell’i	bile	sakinleştirmeye	yeter.” </p>
<p class="calibre1">“Sen	buna	adalet	diyebilirsin...” </p>
<p class="calibre1">“Çünkü	bu	 <i class="calibre4">adalet. </i>	Bilmen	gerekirse,	bana	kızın	cesedini	Sör	Amory	getirdi.	Rhaegar’m	onu	hâlâ koruyabileceğine	inanan	kız,	babasının	yatağının	altına	saklanmıştı,	Amory	onu	orada	buldu.	Prenses	Elia ve	bebek	alt	kattaki	çocuk	odasındaydı.” </p>
<p class="calibre1">“Pekâlâ,	 bu	 bir	 masal.	 Sör	 Amory	 de	 bu	 masalı	 inkâr	 edecek	 durumda	 değil.	 Oberyn,	 Lorch’un kimden	emir	aldığını	sorduğu	zaman	ne	söyleyeceksin?” </p>
<p class="calibre1">“Sör	 Amory,	 yeni	 kralın	 teveccühünü	 kazanmak	 umuduyla	 kendi	 başına	 hareket	 etti.	 Robert’ın Rhaegar’a	duyduğu	nefret	bir	sır	değildi.” </p>
<p class="calibre1">İşe	 yarayabilir,	 Tyrion	 bunu	 kabul	 etmek	 zorundaydı,  <i class="calibre4">ama	 yılan	 hiç	 mutlu	 olmayacak. </i>	 “Senin zekânı	sorgulamak	benim	haddim	değil	baba	ama	yerinde	olsaydım	bu	kanı	Robert	Baratheon’ın	ellerinde bırakırdım.” </p>
<p class="calibre1">Lord	Tywin,	Tyrion’ın	aklını	kaybettiğini	düşünüyormuş	gibi	baktı.	“Öyleyse	şu	soytarı	kıyafetini</p>
<p class="calibre1">gerçekten	 hak	 ediyorsun.	 Robert’ın	 davasına	 geç	 katıldık.	 Sadakatimizi	 göstermemiz	 gerekiyordu.	 O</p>
<p class="calibre1">cesetleri	tahtın	önüne	yatırdığımda,	Targaryen	Hanedanı’nı	sonsuza	kadar	terk	ettiğimizden	kimse	şüphe duyamazdı.	 Robert	 gözle	 görülür	 şekilde	 rahatlamıştı.	 Bütün	 aptallığına	 rağmen,	 tahtın	 güvende	 olması için	 Rhaegar’ın	 çocuklarının	 ölmesi	 gerektiğini	 o	 bile	 biliyordu.	 Bununla	 birlikte,	 Robert	 kendini	 bir kahraman	olarak	görüyordu	ve	kahramanlar	çocukları	katletmezler.”	Omuzlarını	silkti.	“İtiraf	etmeliyim, </p>
<p class="calibre1"><a id="p432"></a>korkunç	 bir	 katliamdı.	 Aslında	 Elia’nın	 zarar	 görmesine	 gerek	 yoktu,	 bu	 büsbütün	 saçmalıktı.	 Elia’nın kendi	başına	hiçbir	kıymeti	yoktu.”	“Öyleyse	Dağ,	onu	neden	öldürdü?” </p>
<p class="calibre1">“Çünkü	 ona	 prensesin	 canını	 esirgemesini	 söylememiştim.	 Prensesin	 lafını	 ettiğimden	 bile	 emin değilim.	 Daha	 önemli	 meselelerim	 vardı.	 Ned	 Stark’ın	 öncü	 kuvveti	 Üç	 Dişli	 Mızrak’tan	 hızla	 güneye geliyordu,	 onlarla	 aramıza	 kılıçların	 girmesinden	 endişe	 ediyordum.	 Ve	 Aerys’in	 aklında	 Jaime’yi öldürmek	 vardı,	 bunun	 tek	 sebebi	 bana	 duyduğu	 kindi.	 En	 çok	 bundan	 korkuyordum.	 Bundan	 ve	 bizzat Jaime’nin	yapabileceklerinden.”	Lord	Tywin	yumruğunu	sıktı.	“Gregor	Clegane’in	tabiatını	da	tam	olarak kavrayamamıştım,	sadece	devasa	bir	adamdı	ve	savaş	meydanında	korkunçtu.	Tecavüz...	senin	bile	beni <i class="calibre4">bu	emri</i>	vermekle	itham	etmeyeceğini	umuyorum.	Sör	Amory’nin	Rhaenys’e	yaptığı	da	canavarlıktı.	Daha sonra	 ona,	 iki...	 belki	 üç	 yaşında	 bir	 kızı	 öldürmek	 için	 neden	 elli	 darbe	 gerektiğini	 sordum.	 Kızın	 onu tekmelediğini	 ve	 sürekli	 çığlık	 attığını	 söyledi.	 Eğer	 Lorch’ta,	 tanrıların	 pancarlara	 verdiği	 aklın	 yarısı olsaydı,	 kızı	 birkaç	 tatlı	 sözle	 sakinleştirir	 ve	 kuş	 tüyü	 bir	 yastık	 kullanırdı.”	 Lord	 Tywin’in	 ağzı tiksintiyle	çarpıldı.	“Adamın	içinde	kan	vardı.” </p>
<p class="calibre1"> <i class="calibre4">Ama	sende	yok	baba.	Tywin	Lannister’ın	içinde	hiç	kan	yok. </i>	“Robb	Stark’ı	öldüren	kuş	tüyü	bir yastık	mıydı?” </p>
<p class="calibre1">“Edmure	 Tully’nin	 düğün	 ziyafetinde,	 bir	 ok	 tarafından	 öldürüldü.	 Delikanlı	 savaş	 meydanında fazla	ihtiyatkârdı.	Etrafı	korumalarla	ve	keşif	süvarileriyle	çevriliydi,	adamları	gayet	tertipliydi.” </p>
<p class="calibre1">“Bu	 yüzden	 Lord	 Wälder	 onu	 kendi	 çatısının	 altında,	 kendi	 sofrasında	 öldürdü?”	 Tyrion</p>
<p class="calibre1">yumruğunu	sıktı.	“Ya	Leydi	Catelyn?” </p>
<p class="calibre1">“O	da	öldürülmüş	derim.  <i class="calibre4">Bir	çift	kurt	postu. </i>	Frey,	leydiyi	rehin	tutmayı	düşünüyordu	ama	belki	de bir	şeyler	ters	gitti.” </p>
<p class="calibre1">“Misafir	hakkının	sonu.” </p>
<p class="calibre1">“Wälder	Frey’in	elleri	kana	bulandı,	benimkiler	değil.”	“Wälder	Frey,	genç	karısını	okşamak	ve</p>
<p class="calibre1">maruz	 kaldığı	 hakaretlerin	 üstüne	 kuluçkaya	 yatmak	 için	 yaşayan	 aksi	 ve	 yaşlı	 bir	 adam.	 Yumurtadan çirkin	 bir	 tavuk	 çıkardığına	 şüphe	 yok	 ama	 korunma	 sözü	 almadan	 böyle	 bir	 şey	 yapmaya	 cesaret edemezdi.” </p>
<p class="calibre1">“Sen	 olsan	 delikanlının	 canını	 bağışlar	 ve	 Lord	 Frey’e,	 onun	 sadakatine	 ihtiyacın	 olmadığını söylerdin	 sanırım?	 Böylece	 yaşlı	 aptal	 tekrar	 Starklar’ın	 kollarına	 koşardı,	 sen	 de	 savaşa	 bir	 yıl	 daha eklemiş	 olurdun.	 Lütfen	 bana	 açıkla;	 bir	 savaş	 alanında	 on	 bin	 adam	 öldürmek,	 neden	 bir	 ziyafette	 on adam	öldürmekten	daha	soylu	bir	eylem?”	Tyrion	cevap	vermeyince	Lord	Tywin	devam	etti.	“Her	şekilde ucuz	 bir	 bedeldi.	 Karabalık	 teslim	 olduğunda,	 Nehirova	 kraliyet	 tarafından	 Sör	 Emmon	 Frey’e bağışlanacak.	 Lance	 ve	 Daven,	 Frey	 kızlarıyla	 evlenmek	 zorunda.	 Joy	 yeterli	 yaşa	 geldiğinde,	 Lord Walder’ın	meşru	kılınmış	piçlerinden	biriyle	evlenecek.	Roose	Bolton,	Kuzey	Muhafızı	olacak	ve	Arya Stark’ı	eve	götürecek.” </p>
<p class="calibre1"> <i class="calibre4">“Arya</i>	 Stark?”	 Tyrion	 başını	 yana	 eğdi.	 “Ve	 Bolton?	 Frey’in	 tek	 başına	 hareket	 edecek	 cesarete sahip	 olmadığını	 biliyordum	 ama	 Arya...	 Varys	 ve	 Sör	 Jacelyn,	 yarım	 yıldan	 uzun	 zaman	 boyunca	 onu aradılar.	Arya	Stark’ın	öldüğüne	şüphe	yok.” </p>
<p class="calibre1">“Karasu’ya	kadar	Renly	de	ölüydü.” </p>
<p class="calibre1">“Bunun	anlamı	ne?” </p>
<p class="calibre1">“Belki	 de	 Varys’le	 senin	 çuvalladığınız	 noktada	 Serçeparmak	 başarılı	 oldu.	 Lord	 Bolton,	 Arya Stark’ı	piç	oğluyla	evlendirecek.	Dehşet	Kalesi’nin	birkaç	yıl	boyunca	demiradamlarla	savaşmasına	izin vermeliyiz.	Bahar	geldiğinde	hepsi	gücünü	tüketmiş	ve	diz	çökmeye	hazır	durumda	olacak.	Kuzey,	senin Sansa	Stark’tan	doğan	oğluna	gidecek...	kendinde	bir	oğlan	yapmaya	yetecek	kadar	erkeklik	bulabilirsen tabii.	Unuttuysan	hatırlatayım,	bir	kızın	bekâretini	almak	zorunda	olan	tek	kişi	Joffrey	değil.” </p>
<p class="calibre1"> <i class="calibre4">Unutmadım	ama	senin	unutmuş	olmanı	umuyordum. </i>	“Peki	Sansa	ne	zaman	en	doğurgan	durumda</p>
<p class="calibre1"><a id="p433"></a>olur	 sence?”	 diye	 sordu	 Tyrion,	 sesinden	 asit	 damlıyordu.	 “Ona	 annesini	 ve	 ağabeyini	 nasıl öldürdüğümüzü	anlatmadan	önce	mi,	sonra	mı?” </p>
<p class="calibre1"><a id="p434"></a><b class="calibre3">DAVOS</b></p>
<p class="calibre1">Kral,	kendisine	söylenen	şeyi	duymamış	gibiydi.	Haber	karşısında	ne	memnuniyet,	ne	öfke,	ne	de</p>
<p class="calibre1">şaşkınlık	göstermişti,	hatta	rahatlamamıştı	bile.	Dişlerini	sıkıp	Boyalı	Masa’ya	baktı.	“Emin	misin?”	diye sordu. </p>
<p class="calibre1">“Cesedi	görmedim	Majesteleri,	hayır,”	dedi	Salladhor	Saan.	“Yine	de	şehirde	zıplayıp	dans	eden</p>
<p class="calibre1">aslanlar	 var.	 Sıradan	 insanlar	 düğüne	  <i class="calibre4">Kırmızı	 Düğün</i>	 adını	 vermiş.	 Lord	 Frey	 delikanlının	 kafasını kesmiş,	 yerine	 ulu	 kurdunun	 kafasını	 dikmiş	 ve	 alnına	 bir	 taç	 takmış.	 Delikanlının	 leydi	 annesi	 de katledilmiş	ve	çırılçıplak	vaziyette	nehre	atılmış.” </p>
<p class="calibre1"> <i class="calibre4">Bir	 düğünde, </i>	 diye	 düşündü	 Davos.  <i class="calibre4">Katilinin	 sofrasında	 otururken,	 onun	 çatısının	 altında</i> <i class="calibre4">konukken.	 Bu	 Freyler	 lanetli. </i>	 Yanan	 kanın	 kokusunu	 aldı	 yine,	 maltızdaki	 sıcak	 kömürlerin	 üstünde tıslayıp	çıtırdayan	sülüklerin	sesini	duydu. </p>
<p class="calibre1">“Onu	Tanrının	öfkesi	katletti,”	dedi	Sör	Axell	Florent.	“R’hllor’un	eli	katletti!” </p>
<p class="calibre1"> <i class="calibre4">“Işık	 Tanrısı’na	 senada	 bulunun</i>!”	 diye	 şakıdı	 Kraliçe	 Selyse;	 büyük	 kulakları	 ve	 tüylü	 bir	 üst dudağı	olan,	zayıf,	uzun,	sert	bir	kadındı. </p>
<p class="calibre1">“R’hllor’un	 elleri	 lekeli	 ve	 sarsak	 mı?”	 diye	 sordu	 Stannis.	 “Bu	 herhangi	 bir	 tanrının	 değil Wälder	 Frey’in	 elişi	 gibi	 görünüyor.”	 “R’hllor	 icap	 eden	 vasıtaları	 kendi	 arzusuna	 göre	 seçer.” </p>
<p class="calibre1">Melisandre’nin	boğazındaki	yakut	kıpkırmızı	ışıldıyordu.	“Usulleri	gizemlidir	lâkin	onun	ateşli	iradesine hiç	kimse	karşı	koyamaz.”  <i class="calibre4">“Hiç	kimse	ona	karşı	koyamaz</i>!”	diye	haykırdı	kraliçe. </p>
<p class="calibre1">“Sessiz	 ol	 kadın.	 Şu	 anda	 bir	 gece	 ateşinin	 başında	 değilsin.”	 Stannis,	 Boyalı	 Masa’yı	 inceledi. </p>
<p class="calibre1">“Kurt	hiç	vâris	bırakmadı,	deniz	canavarının	vârisi	çok.	Aslanlar	onları	bir	lokmada	yutacak,	meğerki... </p>
<p class="calibre1">Saan,	Demir	Adalarına	ve	Beyaz	Liman’a	elçiler	göndermek	üzere	en	hızlı	gemilerine	ihtiyacım	var.	Af teklif	 edeceğim.”	 Stannis’in	 dişlerinden	 gelen	 gıcırtı,	 onun	 bu	 kelimeden	 ne	 kadar	 az	 hoşlandığı gösteriyordu.	 “Hainliklerinden	 ötürü	 nedamet	 gösterenler	 ve	 meşru	 krallarına	 bağlılık	 yemini	 verenler için	tam	af.	Anlamalılar	ki...” </p>
<p class="calibre1">“Anlamayacaklar.”	Melisandre’nin	sesi	yumuşaktı.	“Üzgünüm	Majesteleri.	Bu	bir	son	değil.	Çok</p>
<p class="calibre1">yakında,	ölen	kralların	taçlarını	almak	için	daha	fazla	sahte	kral	doğacak.” </p>
<p class="calibre1">“Daha	 fazla?”	 Stannis,	 Melisandre’nin	 boğazını	 memnuniyetle	 sıkabilirmiş	 gibi	 görünüyordu. </p>
<p class="calibre1">“Daha	fazla	işgalci?  <i class="calibre4">Daha	fazla</i>	hain?” </p>
<p class="calibre1">“Alevlerin	içinde	gördüm.” </p>
<p class="calibre1">Kraliçe	Selyse	kralın	yanına	gitti.	“Işık	Tanrısı,	Melisandre’yi,	zafer	yolunda	size	rehberlik	etmesi için	gönderdi.	Onu	dinleyin,	size	yalvarıyorum.	R’hllor’un	kutsal	alevleri	yalan	söylemez.”	“Yalanlar	ve yalanlar	var	kadın.	Bana	öyle	geliyor	ki	o	alevler,	doğruları	konuştuklarında	bile	hileyle	dolular.” </p>
<p class="calibre1">“Bir	kralın	sözlerini	duyan	bir	karınca,	o	kralın	ne	söylediği	anlamayabilir,”	dedi	Melisandre,	“ve tanrının	ateşli	yüzünün	önünde	bütün	insanlar	karıncadır.	Eğer	ben	zaman	zaman	bir	uyarıyı	bir	kehanetle ve	 bir	 kehaneti	 bir	 uyarıyla	 karıştırıyorsam,	 hata	 okuyucudadır,	 kitapta	 değil.	 Ama	 kati	 olarak	 bildiğim bir	 şey	 var...	 şimdi	 elçiler	 ve	 aflar	 işinize	 yaramaz,	 sülüklerden	 fazla	 değil...	 Diyara	 gerçek	 bir	 işaret göstermelisiniz.	Kuvvetinizi	kanıtlayan	bir	işaret!” </p>
<p class="calibre1">“<i class="calibre4">Kuvvet</i>?”	 Kral	 güldü.	 “Ejderha	 Kayası’nda	 bin	 üç	 yüz	 adamım	 var,	 Fırtına	 Burnu’nda	 üç	 yüz adam	 daha.”	 Eli	 Boyalı	 Masa’da	 gezindi.	 “Batıdiyar’ın	 geri	 kalanı	 düşmanlarımın	 elinde.	 Salladhor Saan’ın	 donanmasından	 başka	 donanmam	 yok.	 Paralı	 asker	 tutacak	 sikkem	 yok.	 Hürsüvarileri	 davama çekecek	bir	ganimet	ya	da	şan	ihtimali	yok.” </p>
<p class="calibre1"><a id="p435"></a>“Lord	 kocam,”	 dedi	 Kraliçe	 Selyse,	 “Aegon’ın	 üç	 yüz	 yıl	 önce	 sahip	 olduğundan	 daha	 çok adamınız	var.	Tek	eksiğiniz	ejderhalar.” </p>
<p class="calibre1">Stannis’in	 kraliçeye	 attığı	 bakış	 karanlıktı.	 “Üçüncü	 Aegon’ın	 gizli	 yumurtalarını	 kırmak	 için dokuz	 büyücü	 denizin	 karşısına	 geçti.	 Kutsanmış	 Baelor	 yarım	 yıl	 boyunca	 dua	 etti.	 Dördüncü	 Aegon ahşaptan	 ve	 demirden	 ejderhalar	 yaptırdı.	 Parlakalev	 Aerion	 kendini	 ejderhaya	 dönüştürmek	 için çılgınateş	içti.	Büyücüler	başarısız	oldu,	Kral	Baelor’un	duaları	yanıtsız	kaldı,	ahşap	ejderhalar	yandı	ve Prens	Aerion	çığlıklar	atarak	öldü.” </p>
<p class="calibre1">Kraliçe	 Selyse	 kararlıydı.	 “Onların	 hiçbiri	 R’hllor’un	 seçilmişi	 değildi.	 Onların	 gelişini müjdelemek	 için	 gökyüzünde	 kırmızı	 kuyruklu	 yıldızlar	 parlamadı.	 Onların	 hiçbiri	 Işık	 Getiren’i savurmadı	 ve	 hiçbiri	 bedeli	 ödemedi.	 Leydi	 Melisandre	 size	 söyler	 lordum.	 Hayatın	 bedelini	 yalnızca ölüm	ödeyebilir.” </p>
<p class="calibre1">“Çocuk?”	dedi	kral,	tükürür	gibi. </p>
<p class="calibre1">“Çocuk,”	diye	onayladı	kraliçe. </p>
<p class="calibre1">“Çocuk,”	diye	tekrar	etti	Sör	Axell. </p>
<p class="calibre1">“O	sefil	çocuk,	beni	doğumundan	önce	bile	ölümüne	hasta	ediyordu,”	diye	sızlandı	kral.	“Onun	adı</p>
<p class="calibre1">kulaklarımın	içinde	bir	uğultu,	ruhumun	üzerinde	kara	bir	bulut.” </p>
<p class="calibre1">“Çocuğu	bana	verin	ve	bir	daha	asla	onun	adının	söylendiğini	duymayın,”	dedi	Melisandre. </p>
<p class="calibre1"> <i class="calibre4">Hayır,	 ama	 Melisandre	 tarafından	 yakılırken	 attığı	 çığlıkları	 duyarsınız. </i> Davos	 dilini	 tuttu. </p>
<p class="calibre1">Kral	emredene	kadar	konuşmamak	en	iyisiydi. </p>
<p class="calibre1">“Çocuğu	R’hllor	için	bana	verin,”	dedi	kırmızı	kadın,	“ve	kadim	kehanet	gerçekleşsin.	Ejderhanız</p>
<p class="calibre1">uyansın	ve	taş	kanatlarını	açsın.	Krallık	sizin	olsun.” </p>
<p class="calibre1">Sör	 Axell	 tek	 dizinin	 üstüne	 çöktü.	 “Size	 yalvarıyorum	 efendimiz.	 Taş	 ejderhayı	 uyandırın	 ve bırakın	 hainler	 titresin.	 Siz	 de	 Aegon	 gibi	 Ejderha	 Kayası	 Lordu	 olarak	 başladınız.	 Aegon	 gibi fethetmelisiniz.	Bırakın	da	hainler	ve	kaypaklar	alevlerinizi	hissetsin.” </p>
<p class="calibre1">“Kendi	karınız	da	yalvarıyor	lord	kocam.”	Kraliçe	Selyse	kralın	önünde	iki	dizinin	üstüne	çöktü, </p>
<p class="calibre1">ellerini	dua	eder	gibi	birleştirdi.	“Robert’la	Delena	bizim	yatağımızı	lekeledi	ve	birliğimizin	üstüne	bir lanet	serdi.	Bu	çocuk,	bir	zinanın	bozuk	meyvesi.	Onun	gölgesini	rahmimden	kaldırın,	size	pek	çok	meşru oğul	doğuracağım,	biliyorum.”	Kollarını	kralın	bacaklarına	doladı.	“O,	sizin	ağabeyinizin	şehvetinden	ve benim	kuzenimin	utancından	doğan	bir	çocuk.” </p>
<p class="calibre1">“O	 çocuk	 benim	 kanımdan.	 Bana	 yapışmayı	 bırak	 kadın.”	 Kral	 Stannis	 elini	 kraliçenin	 omzuna koydu,	 beceriksiz	 hareketlerle	 kadının	 kıskacından	 kurtuldu.	 “Belki	 Robert	 düğün	 yatağımızı	 gerçekten lanetledi.	Niyetinin	beni	utandırmak	olmadığına	dair	yemin	etti,	sarhoş	olduğuna	ve	hangi	odaya	girdiğini bilmediğine	dair.	Ama	ne	fark	eder?	Gerçek	ne	olursa	olsun	çocuğun	bir	günahı	yok.” </p>
<p class="calibre1">Melisandre	 elini	 kralın	 koluna	 koydu.	 “Işık	 Tanrısı	 masumu	 aziz	 tutar.	 Ondan	 daha	 kıymetli	 bir kurban	yoktur.	Çocuğun	kral	kanından	ve	lekesiz	alevinden	bir	ejderha	doğar.” </p>
<p class="calibre1">Stannis,	 Melisandre’nin	 dokunuşundan,	 kraliçenin	 dokunuşundan	 kaçtığı	 gibi	 kaçmadı.	 Kırmızı kadın,	 Selyse’nin	 olmadığı	 her	 şeydi;	 genç	 ve	 dolgundu,	 yürek	 şeklindeki	 yüzü	 ve	 olağanüstü	 kırmızı gözleriyle	tuhaf	bir	güzelliğe	sahipti.	Gönülsüzce	de	olsa,	“Taşın	hayat	bulduğunu	görmek	fevkalade	bir şey	 olur,”	 diye	 kabul	 etti	 Stannis.	 “Ve	 bir	 ejderhaya	 binmek...	 babamın	 beni	 ilk	 kez	 meclise	 götürdüğü zamanı	 hatırlıyorum,	 Robert	 elimi	 tutmak	 zorunda	 kalmıştı.	 Dört	 yaşından	 büyük	 değildim	 sanırım,	 bu durumda	 Robert	 da	 beş	 ya	 da	 altı	 yaşındaydı.	 Daha	 sonra	 kralın	 çok	 asil,	 ejderhaların	 çok	 korkutucu olduğuna	 karar	 vermiştik.”	 Güldü.	 “Babamız	 yıllar	 sonra,	 Aerys’in	 o	 sabah	 tahtta	 kendini	 kestiğini,	 bu yüzden	 onun	 yerini	 Kral	 Eli’nin	 aldığını	 söyledi.	 Bizi	 o	 kadar	 etkileyen	 adam	 Tywin	 Lannister’dı.” </p>
<p class="calibre1">Stannis’in	 parmakları,	 vernikli	 tepeleri	 usulca	 takip	 ederek	 masanın	 yüzeyinde	 gezindi.	 “Robert	 tacı taktığında	 kafataslarını	 duvarlardan	 indirdi	 ama	 gönlü	 onları	 yok	 etmeye	 razı	 olmadı.	 Batıdiyar’ın</p>
<p class="calibre1"><a id="p436"></a>üzerinde	ejderha	kanatları...	bu	son	derece...” </p>
<p class="calibre1">“<i class="calibre4">Majesteleri</i>.”	Davos	öne	çıktı.	“Konuşabilir	miyim?” </p>
<p class="calibre1">Stannis	ağzını	öyle	sert	kapadı	ki	dişleri	birbirine	vurdu.	‘Yağmur	Ormanı	lordum,	eğer	konuşman</p>
<p class="calibre1">için	değilse	seni	ne	için	El	yaptığımı	düşünüyorsun?”	Kral,	elini	salladı.	“Ne	istiyorsan	söyle.” </p>
<p class="calibre1"> <i class="calibre4">Savaşçı,	 bana	 cesaret	 ver. </i>	 “Ejderhalar	 hakkında	 az	 şey	 bilirim	 ve	 tanrılar	 hakkında	 bildiklerim daha	 da	 azdır...	 lâkin	 kraliçe	 lanetlerden	 bahsetti.	 Hiçbir	 adam	 bir	 akraba	 katili	 kadar	 lanetli	 değildir, hem	tanrıların	hem	de	insanların	gözünde.” </p>
<p class="calibre1">“R’hllor’dan	ve	adının	anılmaması	gereken	Öteki’den	başka	tanrı	yok.”	Melisandre’nin	ağzı	ince</p>
<p class="calibre1">ve	sert	bir	çizgiye	dönüştü.	“Ve	sıradan	adamlar	anlayamadıkları	şeyleri	lanetler.” </p>
<p class="calibre1">“Ben	sıradan	bir	adamım,”	diye	kabul	etti	Davos,	“bu	yüzden	bana	anlatın	leydim,	şu	muazzam	taş</p>
<p class="calibre1">ejderhanızı	 uyandırmak	 için	 neden	 Edric	 Fırtına’ya	 ihtiyacınız	 var?”	 Çocuğun	 adını	 mümkün	 olduğunca sık	kullanmaya	kararlıydı. </p>
<p class="calibre1">“Hayatın	 bedelini	 yalnızca	 ölüm	 ödeyebilir	 lordum.	 Azametli	 bir	 lütuf	 için	 azametli	 bir	 kurban gerekir.” </p>
<p class="calibre1">“Azamet,	gayrimeşru	bir	çocuğun	neresinde?” </p>
<p class="calibre1">“Onun	damarlarında	bir	kralın	kanı	var.	Bir	damla	kanın	neler	yapabildiğini	gördünüz...” </p>
<p class="calibre1">“Ben	sizin	birkaç	sülük	yaktığınızı	gördüm.” </p>
<p class="calibre1">“Ve	iki	sahte	kral	öldü.” </p>
<p class="calibre1">“Robb	 Stark,	 Geçit	 Lordu	 Wälder	 tarafından	 öldürüldü	 ve	 Balon	 Greyjoy’un	 bir	 köprüden</p>
<p class="calibre1">düştüğünü	duyduk.	Sizin	sülükleriniz	kimi	öldürdü?” </p>
<p class="calibre1">“R’hllor’un	gücünden	şüphe	mi	ediyorsunuz?” </p>
<p class="calibre1"> <i class="calibre4">Hayır</i>,	 diye	 düşündü	 Davos.	 O	 gece	 Fırtına	 Burnu’nun	 altında,	 Melisandre’nin	 rahminden kıvrılarak	 çıkan	 canlı	 gölgeyi	 çok	 iyi	 hatırlıyordu,	 gölgenin	 siyah	 elleri	 kırmızı	 kadının	 kalçalarına tutunmuştu.  <i class="calibre4">Şimdi	çok	dikkatli	olmalıyım,	yoksa	benim	peşime	de	bir	gölge	düşer. </i>	“Bir	soğan	kaçakçısı bile	iki	soğanla	üç	soğan	arasındaki	farkı	bilir.	Bir	kral	eksiğiniz	var	leydim.” </p>
<p class="calibre1">Stannis	homurdanır	gibi	güldü.	“Sizi	yakaladı	leydim.	İki,	üç	değildir.” </p>
<p class="calibre1">“Elbette	 Majesteleri.	 Bir	 kral	 şans	 eseri	 ölebilir,	 hatta	 iki...	 ama	 üç?	 Eğer	 Joffrey,	 bütün	 o kuvvetinin	ortasında,	etrafı	orduları	ve	Kral	Muhafızları	tarafından	çevriliyken	ölürse...	Tanrının	gücünü göstermez	mi	bu?” </p>
<p class="calibre1">“Gösterebilir,”	dedi	kral,	sesi	kin	doluydu. </p>
<p class="calibre1">“Göstermeyebilir	de,”	dedi	Davos	korkusunu	saklamaya	çalışarak. </p>
<p class="calibre1">“Joffrey	 <i class="calibre4">ölecek</i>,”	dedi	Kraliçe	Selyse	kendinden	emin	olmanın	verdiği	dinginlikle. </p>
<p class="calibre1">“Hâlihazırda	ölmüş	olabilir,”	diye	ekledi	Sör	Axell. </p>
<p class="calibre1">Stannis	 sıkıntıyla	 odadakilere	 baktı.	 “Sizler,	 bana	 sırayla	 gaklamak	 için	 eğitilmiş	 kargalar mısınız?	Yeter.” </p>
<p class="calibre1">“Kocam,	dinleyin	beni...”	diye	üsteledi	kraliçe. </p>
<p class="calibre1">“Neden?	İki,	üç	değildir.	Krallar	da	kaçakçılar	kadar	sayı	sayabilir.	Gidebilirsiniz.” </p>
<p class="calibre1">Melisandre	kraliçenin	ayağa	kalkmasına	yardım	etti.	Selyse	hızlı	adımlarla	odadan	çıktı,	kırmızı</p>
<p class="calibre1">kadın	da	onun	peşinden.	Sör	Axell	bir	an	durdu	ve	son	bir	kez	Davos’a	baktı.  <i class="calibre4">Çirkin	bir	yüzdeki	çirkin</i> <i class="calibre4">bakışlar, </i>	diye	düşündü	Axell’in	bakışlarıyla	karşılaşan	Davos. </p>
<p class="calibre1">Diğerleri	 odayı	 terk	 ettiğinde	 Davos	 boğazını	 temizledi.	 Kral	 yukarı	 baktı.	 “Sen	 neden	 hâlâ buradasın?” </p>
<p class="calibre1">“Efendimiz,	Edric	Fırtına’yla	ilgili...” </p>
<p class="calibre1">Stannis	sert	bir	el	hareketi	yaptı.	“Kendine	sakla.” </p>
<p class="calibre1">Davos	 ısrar	 etti.	 “Kızınız	 onunla	 birlikte	 dersler	 alıyor.	 Her	 gün	 Aegon’ın	 Bahçesi’nde	 onunla</p>
<p class="calibre1"><a id="p437"></a>oyunlar	oynuyor.” </p>
<p class="calibre1">“Bunu	biliyorum.” </p>
<p class="calibre1">“Çocuğa	kötü	bir	şey	olursa	kızınız	çok	üzülür.” </p>
<p class="calibre1">“Bunu	da	biliyorum.” </p>
<p class="calibre1">“Onu	bir	kez	görseniz...” </p>
<p class="calibre1">“Onu	gördüm.	Robert’a	benziyor.	Ve	ona	tapıyor.	Kıymetli	babasının	onu	ne	kadar	az	düşündüğünü</p>
<p class="calibre1">söylesem	mi	ona?	Ağabeyim	çocuk	yapmayı	çok	severdi	lâkin	doğumdan	sonra	çocuklar	onun	için	sıkıntı haline	gelirdi.” </p>
<p class="calibre1">“Her	gün	sizi	soruyor,	o...” </p>
<p class="calibre1">“Beni	kızdırıyorsun	Davos.	Şu	piç	oğlanla	ilgili	başka	bir	şey	duymak	istemiyorum.” </p>
<p class="calibre1">“Onun	adı	Edric	Fırtına,	efendimiz.” </p>
<p class="calibre1">“Onun	adını	biliyorum.	Bundan	daha	uygun	bir	isim	var	mıdır?	Çocuğun	piçliğini,	soylu	kanını	ve</p>
<p class="calibre1">yarattığı	karmaşayı	beyan	ediyor.	Edric	Fırtına.	İşte	söyledim.	Tatmin	oldun	mu	lord	Erim?” </p>
<p class="calibre1">“Edric...”	diye	başladı	Davos. </p>
<p class="calibre1"> <i class="calibre4">“...yalnızca	bir	çocuk!” </i>	 dedi	 Stannis.	 “Bugüne	 kadar	 yaşayan	 çocukların	 en	 iyisi	 olabilir	 ve	 bu hiçbir	 şeyi	 değiştirmez.	 Benim	 vazifem	 diyara	 karşı.”	 Elleri	 Boyalı	 Masa’da	 gezindi.	 “Batıdiyarda	 kaç erkek	çocuk	yaşıyor?	Kaç	kız	çocuk?	Kaç	erkek,	kaç	kadın?	Karanlık	hepsini	yiyip	yutacak,	Melisandre böyle	 söylüyor.	 Asla	 bitmeyen	 gece.	 Kehanetlerden	 bahsediyor...	 denizde	 yeniden	 doğan	 bir	 kahraman, ölü	taştan	can	bulan	ejderhalar...  <i class="calibre4">işaretlerden</i>	bahsediyor	ve	onların	beni	gösterdiğine	dair	yemin	ediyor. </p>
<p class="calibre1">Bunu	 ben	 istemedim,	 kral	 olmayı	 istediğimden	 fazla	 değil.	 Ama	 kadını	 sarfınazar	 etmeye	 cüret	 edebilir miyim?”	Dişlerini	gıcırdattı.	“Kaderimizi	kendimiz	seçmiyoruz.	Ama	vazifemizi	yerine	getirmeliyiz	değil mi?	Büyük	ya	da	küçük,  <i class="calibre4">vazifemizi	yerine	getirmeliyiz. </i>	Melisandre	beni	alevlerin	içinde	gördüğüne	dair yemin	 ediyor,	 Işık	 Getiren’i	 havaya	 kaldırmış	 bir	 halde	 karanlıkla	 yüzleşirken.  <i class="calibre4">Işık	 Getireni</i>”	 Stannis alaycı	 bir	 şekilde	 güldü.	 “Çok	 güzel	 ışıldıyor,	 hakkını	 teslim	 edeyim.	 Lâkin	 bu	 sihirli	 kılıç,	 Karasu’da bana	sıradan	bir	çelikten	daha	iyi	hizmet	etmedi.	Bir	ejderha	o	mücadelenin	kaderini	değiştirebilirdi.	Bir zamanlar	 Aegon	 burada	 duruyor	 ve	 bu	 masaya	 bakıyordu,	 benim	 şimdi	 yaptığım	 gibi.	 Eğer	  <i class="calibre4">ejderhaları</i> olmasaydı,	onu	bugün	Fatih	Aegon	adıyla	anar	mıydık	sence?” </p>
<p class="calibre1">“Majesteleri,”	dedi	Davos,	“Bunun	bedeli...” </p>
<p class="calibre1"> <i class="calibre4">“Bedelinin	ne	olduğunu	biliyoruml</i>	Geçen	gece	şömineye	bakarken	alevlerin	içinde	ben	de	bazı şeyler	gördüm.	Bir	kral	gördüm,	başında	alevden	bir	taç	vardı,	yanıyordu...  <i class="calibre4">yanıyordu</i>	Davos.	Onu	kendi tacı	tüketti	ve	etlerini	küle	çevirdi.	Bunun	ne	anlama	geldiğini	Melisandre’den	duymaya	ihtiyacım	var	mı sence?	 Ya	 da	  <i class="calibre4">senden</i>?”	 Kral	 hareket	 etti,	 gölgesi	 Kral	 Toprakları’nın	 üzerine	 düştü.	 “Eğer	 Joffrey ölürse...	bir	krallığa	karşılık	bir	piçin	hayatı	nedir	ki?” </p>
<p class="calibre1">“Her	şey,”	dedi	Davos	yumuşak	bir	sesle. </p>
<p class="calibre1">Stannis	 ona	 baktı,	 çenesi	 kenetlenmişti.	 “Git,”	 dedi	 kral	 sonunda,	 “daha	 fazla	 konuşup	 kendini tekrar	zindana	attırmadan	önce.” </p>
<p class="calibre1">Bazen	 fırtına	 rüzgârları	 öyle	 sert	 eserdi	 ki,	 yelkenlerini	 indirmekten	 başka	 seçeneği	 kalmazdı insanın.	“Tamam	Majesteleri.”	Davos	reverans	yaptı	ama	Stannis	onu	çoktan	unutmuş	gibi	görünüyordu. </p>
<p class="calibre1">Davos,	 Taş	 Davul’dan	 ayrıldığında	 avlu	 soğuktu.	 Duvarlardaki	 sancaklar	 sert	 esen	 poyrazla çırpınıp	çatırdıyordu.	Davos	havadaki	tuz	kokusunu	alabiliyordu.  <i class="calibre4">Deniz. </i>	Bu	 kokuyu	 seviyordu.	 Bu	 koku ona	 bir	 güvertede	 yürümek	 isteği	 veriyordu,	 Marya	 ve	 iki	 küçük	 çocuğuna	 gitmek	 için	 güneye	 yelken açmak	 isteği.	 Davos	 her	 gün	 düşünüyordu	 onları,	 en	 çok	 da	 geceleri.	 Bir	 yanı,	 Devan’ı	 da	 alıp	 eve gitmeyi	her	şeyden	çok	istiyordu.  <i class="calibre4">Yapamam.	Henüz	değil.	Şimdi	bir	lordum	ve	Kral	Eli’yim,	kralı	yarı</i> <i class="calibre4">yolda	bırakamam. </i></p>
<p class="calibre1">Duvarlara	bakmak	için	gözlerini	kaldırdı.	Mazgallı	siperler	yerine,	her	biri	diğerinden	farklı	bin</p>
<p class="calibre1"><a id="p438"></a>gargoyle	 ile	 karşılaştı;	 vi-	 vernler,	 grifinler,	 şeytanlar,	 mantikorlar,	 minotorlar,	 basiliskler,	 cehennem tazıları,	 kokatrisler	 ve	 çok	 daha	 tuhaf	 yaratıklar,	 sanki	 orada	 filizlenmiş	 gibi	 kale	 siperlerinde büyümüşlerdi.	Ve	ejderhalar	her	yerdeydi.	Büyük	Salon,	karnının	üstüne	uzanmış	bir	ejderhaydı,	insanlar onun	açık	ağzından	geçerek	içeri	giriyordu.	Mutfak,	top	gibi	kıvrılmış	bir	ejderhaydı,	ocakların	dumanı ve	 buharı	 ejderhanın	 burun	 deliklerinden	 dışarı	 çıkıyordu.	 Kuleler,	 duvarların	 üzerine	 eğilmiş	 ya	 da uçmak	 için	 durum	 almış	 ejderhalardı.	 Rüzgâr	 Ejderi	 meydan	 okuyormuş	 gibi	 görünürken,	 Deniz	 Ejderi Kalesi	 sakince	 suları	 seyrediyordu.	 Daha	 küçük	 ejderhalar	 kapıları	 çerçeveliyordu.	 Duvarlardan	 çıkan pençeler	 meşaleleri	 tutuyordu,	 taş	 kanatlar	 dökümhaneyi	 ve	 silahhaneyi	 kucaklıyordu,	 ejderhaların kuyrukları	kemerleri,	köprüleri	ve	dış	merdivenleri	oluşturuyordu. </p>
<p class="calibre1">Davos,	 Valyria	 büyücülerinin,	 taşı	 sıradan	 taş	 ustaları	 gibi	 kesip	 yontmadıklarını	 defalarca duymuştu;	 onlar	 taşı	 ateş	 ve	 büyüyle	 şekillendiriyordu,	 bir	 çömlekçinin	 kili	 şekillendirdiği	 gibi.	 Lâkin şimdi	merak	ediyordu	Davos,  <i class="calibre4">ya	bunlar	bir	şekilde	taşa	dönmüş	gerçek	ejderhalarsa</i>? </p>
<p class="calibre1">“Kırmızı	 kadın	 onları	 hayata	 döndürürse	 kale	 çöker	 diye	 düşünüyorum.	 Hangi	 ejderha	 odalarla, basamaklarla	ve	mobilyalarla	dolu	olur	ki?	Ve	pencereler.	Ve	bacalar.	Ve	tuvalet	çukurları.” </p>
<p class="calibre1">Davos	döndü,	yanında	duran	Sallador	Saan’ı	gördü.	“İhanetimi	affettiğin	anlamına	mı	geliyor	bu</p>
<p class="calibre1">Salla?” </p>
<p class="calibre1">Yaşlı	 korsan,	 parmağını	 Davos’a	 salladı.	 “Affettim,	 evet.	 Unutmadım,	 hayır.	 Pençe	 Adası’ndaki onca	 kıymetli	 şey	 benim	 olabilirdi,	 bunu	 düşünmek	 kendimi	 yaşlı	 ve	 yorgun	 hissetmeme	 sebep	 oluyor. </p>
<p class="calibre1">Fakirleşmiş	 bir	 halde	 öldüğümde,	 karılarım	 ve	 metreslerim	 sana	 lanet	 okuyacak	 Soğan	 Şövalyesi.	 Lord Celtigar’ın,	 artık	 tadamayacağımı	 bildiğim	 kaliteli	 şarapları	 vardı,	 bilekten	 havalanmayı	 öğrettiği	 bir deniz	 kartalı	 ve	 derinlerdeki	 deniz	 canavarlarını	 çağıran	 bir	 borusu.	 Öyle	 bir	 boru	 çok	 işime	 yarardı, Tyroshlar’ı	ve	diğer	can	sıkıcı	yaratıkları	dibe	çekmek	için.	Ama	o	boru	benim	oldu	mu?	Hayır.	Çünkü kral,	benim	eski	dostumu	El	ilan	etti.”	Saan,	kolunu	Davos’un	koluna	değdirdi	ve	“Kraliçenin	adamları seni	 sevmiyor	 eski	 dostum,”	 dedi.	 “Duyduğuma	 göre	 malum	 bir	 El	 yeni	 arkadaşlar	 ediniyormuş.	 Bu doğru,	evet	mi?” </p>
<p class="calibre1"> <i class="calibre4">Çok	 fazla	 şey	 duyuyorsun	 yaşlı	 korsan. </i>	 Bir	 kaçakçı,	 insanları	 dalgalar	 kadar	 iyi	 tanımalıydı yoksa	kaçakçılık	yapacak	kadar	uzun	yaşayamazdı.	Kraliçenin	adamları	Işık	Tanrısının	ateşli	takipçileri olmaya	devam	edebilirdi	 fakat	Ejderha	Kayası’nın	 sıradan	insanları	bütün	 ömürleri	boyunca	tanıdıkları tanrılara	 geri	 meylediyorlardı.	 Stannis’in	 büyülendiğini	 söylüyorlardı;	 Melisandre,	 kralı	 Yedi’den döndürmüş	ve	onu	gölgelerden	gelen	bir	şeytanın	önünde	diz	çöktürmüştü...	günahların	en	kötüsü...	kırmızı kadın	ve	kadının	tanrısı,	Stannis’i	yüzüstü	bırakmıştı.	Aynı	şekilde	düşünen	şövalyeler	ve	küçük	lordlar da	vardı.	Davos	onları	arayıp	bulmuş,	bir	zamanlar	mürettebat	seçerken	gösterdiği	özenle	seçmişti.	Sör Gerald,	Karasu’da	cesurca	savaşmıştı	ama	daha	sonra,	takipçilerinin	bir	cüce	ve	ölü	bir	adam	tarafından kovulmasına	göz	yuman	R’hllor’un	güçsüz	bir	tanrı	olması	gerektiğini	söylerken	duyulmuştu.	Sör	Andrew Estermont	 kralın	 kuzeniydi	 ve	 yıllar	 önce	 onun	 yaverliğini	 yapmıştı.	 Stannis’i,	 Salladhor	 Saan’ın kadırgalarının	güvenliğine	ulaştıran	artçı	kuvveti	Gece	Şarkısı	Piçi	komuta	etmişti	fakat	adam	coşkun	bir inançla	 Savaşçı’ya	 tapıyordu.  <i class="calibre4">Kralın	 adamları</i>,  <i class="calibre4">kraliçenin	 değil. </i>	 Ama	 onlarla	 böbürlenmek	 yanlış</p>
<p class="calibre1">olurdu. </p>
<p class="calibre1">“Bir	 zamanlar	 bir	 Lysli	 korsan,	 iyi	 bir	 kaçakçı	 gözlerden	 uzak	 durur	 demişti	 bana,”	 dedi	 Davos dikkatlice.	“Siyah	yelkenler,	sessiz	kürekler	ve	dilini	tutmayı	bilen	bir	mürettebat.” </p>
<p class="calibre1">Lysli	güldü.	“Dilsiz	bir	mürettebat	daha	da	iyidir.	Okuma	yazma	bilmeyen	iri	ve	güçlü	dilsizler.” </p>
<p class="calibre1">Ama	sonra	ciddileşti.	“Binlerinin	seni	kolladığını	bilmek	güzel	eski	dostum.	Kral,	çocuğu	kırmızı	kadına verecek	mi	sence?	Küçük	bir	ejderha	bu	büyük	savaşı	bitirebilir.” </p>
<p class="calibre1">Davos,	eski	alışkanlığıyla	şansına	uzandı	ama	parmak	kemikleri	boynunda	değildi	artık,	hiçbir	şey</p>
<p class="calibre1">bulamadı.	“Bunu	yapmayacak,”	dedi.	“Kendi	kanına	zarar	vermez.” </p>
<p class="calibre1"><a id="p439"></a>“Lord	Renly	bunu	duyduğuna	sevinecek.” </p>
<p class="calibre1">“Renly	silahlı	bir	haindi.	Edric	Fırtınanın	hiçbir	suçu	yok.	Majesteleri	adil	bir	adamdır.” </p>
<p class="calibre1">Salla	 omuz	 silkti.	 “Göreceğiz.	 Ya	 da	 sen	 göreceksin.	 Ben	 denize	 dönüyorum.	 Bazı	 aşağılık kaçakçılar	şu	anda	bile	Karasu	Koyu’nu	geçiyor	olabilir,	lordlarına	ödemeleri	gereken	yasal	vergilerden kaçmak	 umuduyla.”	 Davos’un	 sırtına	 vurdu.	 “Kendinize	 iyi	 bakın.	 Sen	 ve	 dilsiz	 dostların.	 Artık	 çok önemli	bir	adamsın	lâkin	bir	adam	ne	kadar	yükselirse	düşüşü	de	o	kadar	uzun	olur.” </p>
<p class="calibre1">Davos,	 kuşluğun	 altındaki	 üstat	 dairesine	 gitmek	 için	 Deniz	 Ejderi	 Kalesi’nin	 merdivenlerini tırmanırken	 Salla’nm	 söylediklerini	 düşündü.	 Çok	 yükseklere	 tırmandığını	 Salla’dan	 duymasına	 gerek yoktu.  <i class="calibre4">Okuyamıyorum,	 yazamıyorum,	 lordlar	 beni	 hor	 görüyor,	 hükmetmekle	 ilgili	 hiçbir	 şey</i> <i class="calibre4">bilmiyorum,	nasıl	Kral	Eli	olurum?	Ben	bir	geminin	güvertesine	aitim,	bir	kalenin	kulesine	değil. </i></p>
<p class="calibre1">Davos	 bu	 kadarını	 Üstat	 Pylos’a	 da	 söylemişti.	 “Siz	 dikkate	 değer	 bir	 kaptansınız,”	 diye yanıtlamıştı	 üstat.	 “Bir	 kaptan	 gemilerine	 hükmeder,	 öyle	 değil	 mi?	 Tehlikeli	 sularda	 gezinir,	 rüzgârı yakalamak	için	yelkenlerini	açar,	fırtınanın	ne	zaman	geleceğini	ve	ondan	nasıl	kurtulacağını	bilir.	Bu	da hemen	hemen	aynı	şey.”	Pylos	iyi	niyetle	konuşmuştu	ama	teminatları	boş	tınlıyordu.	“Kesinlikle	aynı	şey değil!”	diye	itiraz	etmişti	Davos.	“Bir	krallık,	bir	gemi	değildir...	iyi	ki	de	değil,	yoksa	bu	krallık	batar. </p>
<p class="calibre1">Ahşabı,	ipi	ve	suyu	bilirim	evet,	lâkin	bu	ne	işime	yarar	şimdi?	Stannis’i	tahta	üfleyecek	rüzgârı	nereden bulacağım?” </p>
<p class="calibre1">Üstat	 gülmüştü.	 “Buldunuz	 bile	 lordum.	 Kelimeler	 rüzgârdır	 ve	 siz	 benim	 kelimelerimi	 kendi aklıseliminizle	tarumar	ettiniz.	Majesteleri	sizde	ne	bulduğunu	biliyor	bence.” </p>
<p class="calibre1">“Soğanlar,”	demişti	Davos	hüzünle.	“Bende	bulduğu	şey	bu	işte.	Kral	Eli	soylu	olmalıdır,	akıllı	ve</p>
<p class="calibre1">eğitimli,	bir	savaş	kumandanı	ya	da	büyük	bir	şövalye...” </p>
<p class="calibre1">“Sör	 Ryam	 Redwyne	 zamanının	 en	 büyük	 şövalyesiydi	 ve	 bir	 krala	 hizmet	 etmiş	 Eller’in	 en kötüsüydü.	Rahip	Murmison’m	duaları	mucizeler	yaratırdı	ama	rahip	El	olduktan	kısa	zaman	sonra	bütün diyar	onun	ölmesi	için	dua	ediyordu.	Lord	Butterwelt	zekâsıyla	meşhurdu,	Myles	Smallwood	cesaretiyle, Sör	Otto	Hightower	tahsiliyle,	fakat	El	olarak	hiçbiri	başarı	gösteremedi.	Soylu	olmaya	gelince,	ejderha kralları	Eller’ini	kendi	kanlarının	arasından	seçerdi,	sonuçta	Baelor	Kırıkmızrak	ve	Zalim	Maegor	kadar farklı	Eller	doğdu.	Buna	karşılık	elimizde	Rahip	Barth	var;	bir	demircinin	oğluydu,	Yaşlı	Kral	tarafından Kızıl	 Kale’nin	 kütüphanesinden	 çıkarıldı,	 diyara	 barış	 ve	 bereket	 dolu	 bir	 kırk	 yıl	 verdi.”	 Pylos gülümsemişti.	“Tarihinizi	okuyun	Lord	Davos,	kaygılarınızın	yersiz	olduğunu	göreceksiniz.” </p>
<p class="calibre1">“Okuma	bilmiyorken	tarihimi	nasıl	okuyabilirim?” </p>
<p class="calibre1">“Herkes	 okuyabilir	 lordum,”	 demişti	 Üstat	 Pylos.	 “Sihre	 ya	 da	 soylu	 bir	 kana	 gerek	 yok.	 Kralın emriyle	oğlunuza	bu	sanatı	öğretiyorum.	İzin	verin	size	de	öğreteyim.” </p>
<p class="calibre1">Davos	bu	nazik	teklifi	reddemezdi.	Böylece	her	gün	Deniz	Ejderi	Kulesi’nin	en	tepesindeki	üstat</p>
<p class="calibre1">dairesine	gitmeye	başlamıştı.	Parşömenlerin,	kâğıtların	ve	büyük	deri	ciltlerin	üstüne	eğilip	birkaç	kelime daha	öğrenmeye	çalışıyordu.	Harcadığı	çaba	çoğu	zaman	başını	ağrıtıyordu	ve	Davos	kendini	Yamalı	Yüz kadar	 aptal	 hissediyordu.	 Davos’un	 oğlu	 Devan	 on	 iki	 yaşına	 bile	 basmamıştı	 ama	 babasından	 epey ilerideydi.	 Okumak,	 Prenses	 Shireen	 ve	 Edric	 Fırtına	 için	 nefes	 almak	 kadar	 doğal	 bir	 şeymiş	 gibi görünüyordu.	 İş	 kitaplara	 gelince	 Davos	 hepsinden	 daha	 çocuktu.	 Ama	 inat	 ediyordu.	 O	 şimdi	 Kral Eli’ydi.	Kral	Eli	okuyabilmeliydi. </p>
<p class="calibre1">Deniz	Ejderi	Kalesi’nin	dar	ve	dolambaçlı	merdivenleri,	kalçası	kırıldıktan	sonra	Üstat	Cressen</p>
<p class="calibre1">için	 ağrılı	 bir	 imtihana	 dönüşmüştü.	 Davos	 yaşlı	 adamı	 hâlâ	 özlüyordu.	 Stannis’in	 de	 özlediğini	 tahmin ediyordu.	Pylos	zeki,	çalışkan,	iyi	niyetli	bir	adamdı	ama	çok	gençti	ve	kral	bu	genç	adama,	Cressen’e güvendiği	kadar	güvenmiyordu.	Cressen	çok	uzun	vakit	Stannis’in	yanında	olmuştu...  <i class="calibre4">Melisarıdre’yle	ters</i> <i class="calibre4">düşene	ve	bu	yüzden	ölene	dek. </i></p>
<p class="calibre1">Davos,	 basamakların	 sonunda,	 yalnızca	 Yamalı	 Yüz’e	 ait	 olabilecek	 çan	 sesleri	 duydu.	 Soytarı, </p>
<p class="calibre1"><a id="p440"></a>üstadın	 kapısının	 dışında	 sadık	 bir	 tazı	 gibi	 prensesi	 bekliyordu.	 Hamur	 gibi	 yumuşak	 ve	 düşük	 omuzlu adamın	 geniş	 yüzünde,	 kare	 şekilli	 kırmızı	 yeşil	 dövmeler	 vardı.	 Yamalı	 Yüz,	 üstüne	 geyik	 boynuzları bağlanmış	 teneke	 bir	 kovayı	 miğfer	 niyetine	 takıyordu.	 Boynuzların	 çatallarına	 asılmış	 onlarca	 çan, soytarı	 hareket	 ettikçe	 çınlıyordu...	 bu	 sürekli	 çınladıkları	 anlamına	 geliyordu	 çünkü	 soytarının	 sabit durduğu	 yoktu.	 Yamalı	 Yüz	 nereye	 gitse	 çıngırdayıp	 tıngırdıyordu;	 Pylos’un	 onu	 Shireen’in	 derslerine sokmaması	boşuna	değildi.	“Denizin	altında	yaşlı	balık	genç	balığı	yer,”	diye	mırıldandı	soytarı.	Başını salladı,	çanları	çınladı,	tınladı,	şarkı	söyledi.	“Ben	bilirim,	ben	bilirim,	oh,	oh,	oh.” </p>
<p class="calibre1">Her	oturup	okumaya	çalıştığında	kendisini	hiç	olmadığı	kadar	yaşlı	hisseden	Davos,	“Burada	genç</p>
<p class="calibre1">balık	yaşlı	balığı	eğitir,”	dedi.	Ona	okumayı	öğreten	kişi	yaşlı	Üstat	Cressen	olsaydı	işler	değişirdi	ama Pylos,	Davos’un	oğlu	olabilecek	kadar	gençti. </p>
<p class="calibre1">Pylos’u,	kitaplarla	ve	parşömenlerle	kaplı	ahşap	masanın	başında,	üç	çocuğun	karşısında	oturmuş</p>
<p class="calibre1">halde	 buldu.	 Prenses	 Shireen	 iki	 oğlanın	 arasında	 oturuyordu.	 Davos,	 kendi	 kanının,	 bir	 prenses	 ve	 bir kralın	piçiyle	arkadaşlık	ettiğini	görmekten	şimdi	bile	büyük	memnuniyet	duyabilirdi.  <i class="calibre4">Devan	lord	olacak</i> <i class="calibre4">artık,	 yalnızca	 bir	 şövalye	 değil.	 Yağmur	 Ormanı	 Lordu. </i>	 Davos	 bununla,	 bu	 unvanı	 bizzat	 taşıyor olmaktan	 fazla	 gururlanıyordu.  <i class="calibre4">Üstelik	 okuyor.	 Okuyor	 ve	 yazıyor,	 bunu	 yapmak	 için	 doğmuş	 gibi. </i></p>
<p class="calibre1">Pylos,	 Devan’ın	 çalışkanlığını	 övüyordu.	 Silah	 ustası	 onun	 kılıç	 ve	 mızrakta	 da	 parlak	 olduğunu söylüyordu.  <i class="calibre4">Ayrıca	 dindar	 bir	 delikanlı. </i>	 Davos	 ona	 dört	 ağabeyinin	 nasıl	 öldüğünü	 anlattığında, </p>
<p class="calibre1">“Ağabeylerim,	 Tanrı’nın	 yanında	 oturmak	 üzere	 Işıklı	 Salon’a	 yükseldi,”	 demişti	 Devan.	 “Gece ateşlerinde	onlar	için	dua	edeceğim,	senin	için	de	edeceğim	baba,	hayatının	sonuna	kadar	Işık	Tanrısı’nın aydınlığında	yürüyebilmen	için.” </p>
<p class="calibre1">Davos’u,	“Hayırlı	sabahlar	baba,”	diyerek	karşıladı	çocuk.  <i class="calibre4">Dale’in	on	iki	yaşındaki	haline	çok</i></p>
<p class="calibre1"> <i class="calibre4">benziyor, </i>	diye	düşündü	Davos.	Dale,	yaver	kıyafetlerinin	içinde	hiçbir	zaman	Devan	kadar	şık	olmamıştı elbette	 ama	 iki	 kardeş	 aynı	 kare	 şekilli	 gösterişsiz	 yüze,	 aynı	 dürüst	 bakışlı	 kahverengi	 gözlere	 ve	 aynı ince,	 kahverengi	 saçlara	 sahipti.	 Devan’ın	 çenesinde	 ve	 yanaklarında	 biten	 sarı	 tüyler,	 münasip	 bir şeftaliyi	 kendinden	 utandırabilirdi	 ama	 delikanlı	 “sakallarıyla”	 büyük	 gurur	 duyuyordu.  <i class="calibre4">Tıpkı	 bir</i> <i class="calibre4">zamanlar	Dale’in	duyduğu	gibi. </i>	Masadaki	üç	çocuğun	en	büyüğü	Devan’dı. </p>
<p class="calibre1">Buna	rağmen	Edric	Fırtına’nın	boyu	sekiz	santim	daha	uzundu,	göğsü	ve	kolları	daha	genişti.	Edric</p>
<p class="calibre1">bu	açıdan	tam	babasının	oğluydu;	sabahları	kılıç	ve	kalkan	talimlerini	de	asla	kaçırmıyordu.	Robert’ın	ve Renly’nin	 çocukluğunu	 bilecek	 kadar	 yaşlı	 olanlar,	 piç	 oğlanın	 onlara,	 Stannis’in	 hiçbir	 zaman benzemediği	 kadar	 çok	 benzediğini	 söylüyordu;	 kömür	 karası	 saçlar,	 koyu	 mavi	 gözler,	 ağız,	 çene, elmacık	kemikleri.	Edric’in	annesinin	bir	Florent	olduğunu	hatırlatan	tek	şey	çocuğun	kulaklarıydı. </p>
<p class="calibre1">“Evet,	 hayırlı	 günler	 lordum,”	 diye	 tekrar	 etti	 Edric.	 Öfkeli	 ve	 gururlu	 bir	 çocuk	 olabilirdi	 ama onu	 yetiştiren	 üstatlar,	 kale	 kumandanları	 ve	 silah	 ustaları,	 ona	 nezaket	 kurallarını	 da	 gayet	 iyi öğretmişlerdi.	“Amcamın	yanından	mı	geliyorsunuz?	Majesteleri	nasıllar?” </p>
<p class="calibre1">“İyi,”	diye	yalan	söyledi	Davos.	Dürüst	olmak	gerekirse	kral	bitkin	ve	ruhen	perişan	görünüyordu</p>
<p class="calibre1">ama	çocuğu	bunlarla	tedirgin	etmeye	gerek	yoktu.	“Dersinizi	bölmedim	umarım.” </p>
<p class="calibre1">“Şimdi	bitirdik	lordum,”	dedi	Üstat	Pylos. </p>
<p class="calibre1">“Kral	 Birinci	 Daeron’ı	 okuyorduk.”	 Prenses	 Shireen	 üzgün,	 tatlı,	 hassas	 bir	 çocuktu	 ve	 güzel olmaktan	çok	uzaktı.	Stannis	ona	kare	şekilli	çenesini	vermişti,	Selyse	de	Florent	kulaklarını.	Ve	zalim	bir bilgeliğe	sahip	olan	tanrılar,	kızın	çirkinliğini	gri	hastalıkla	pekiştirmeyi	uygun	görmüştü.	Shireen’in	bir yanağı	ve	boğazının	yarısı,	henüz	beşikteyken	geçirdiği	hastalık	nedeniyle	gri,	pürüzlü	ve	sertti,	şükür	ki hayatı	 ve	 görme	 yeteneği	 bağışlanmıştı.	 “Savaşa	 gitmiş	 ve	 Dorne’u	 fethetmiş.	 Ona	 Genç	 Ejderha diyorlarmış.”	“Sahte	tanrılara	tapıyormuş,”	dedi	Devan,	“ama	bunun	dışında	büyük	bir	kral	ve	cesur	bir savaşçıymış.” </p>
<p class="calibre1">“Öyleymiş,”	diye	onayladı	Edric	Fırtına,	“ama	benim	babam	daha	cesurdu.	Genç	Ejderha	bir	gün</p>
<p class="calibre1"><a id="p441"></a>içinde	üç	mücadele	kazanmamış.” </p>
<p class="calibre1">Prenses	 kocaman	 açılmış	 gözleriyle	 Edric’e	 baktı.	 “Robert	 amcam	 bir	 günde	 üç	 mücadele	 mi kazandı?” </p>
<p class="calibre1">Piç	 çocuk	 başıyla	 onayladı.	 “Sancaklarını	 çağırmak	 için	 ilk	 kez	 eve	 geldiği	 zaman.	 Lord Grandison,	 Lord	 Cafferen	 ve	 Lord	 Fell,	 Yaz	 Kalesi’nde	 kuvvetlerini	 birleştirmeyi	 ve	 Fırtına	 Burnu’na yürümeyi	planlıyorlardı	ama	babam	bir	muhbir	sayesinde	bu	planı	öğrendi.	Hiç	vakit	kaybetmeden	bütün şövalyeleri	ve	yaverleriyle	birlikte	yola	çıktı.	Komplocular	teker	teker	Yaz	Kalesi’ne	geldiğinde,	babam her	birini	sırayla	mağlup	edip	birleşmelerini	engelledi.	Lord	Fell’i	teke	tek	bir	dövüşte	öldürdü	ve	lordun oğlu	Gümüş	Balta’yı	esir	aldı.” </p>
<p class="calibre1">Devan,	Pylos’a	baktı.	“Böyle	mi	oldu?” </p>
<p class="calibre1">Üstadın	 cevap	 vermesine	 fırsat	 bırakmadan,	 “Öyle	 olduğunu	 söyledim,	 değil	 mi?”	 dedi	 Edric Fırtına.	 “Üçünü	 de	 ezdi	 ve	 öyle	 cesurca	 dövüştü	 ki	 daha	 sonra	 Lord	 Grandison	 ve	 Lord	 Cafferen	 onun adamları	oldular,	Gümüş	Balta	da	öyle.	Babamı	hiç	kimse	yenemedi.” </p>
<p class="calibre1">“Edric,	 bu	 kadar	 böbürlenmemelisin,”	 dedi	 Üstat	 Pylos.	 “Kral	 Robert	 da	 diğer	 adamlar	 gibi yenilgiler	yaşadı.	Ashford’da	Lord	Tyrell	tarafından	hezimete	uğratıldı	ve	pek	çok	turnuva	müsabakasını kaybetti.” </p>
<p class="calibre1">“Ama	kaybettiğinden	çoğunu	kazandı	ve	Üç	Dişli	Mızrak’ta	Prens	Rhaegar’ı	öldürdü.” </p>
<p class="calibre1">“İşte	bunu	yaptı,”	diye	onayladı	üstat.	“Lâkin	şimdi	dikkatimi,	bizi	sabırla	bekleyen	Lord	Davos’a</p>
<p class="calibre1">vermeliyim.	Yarın	Kral	Daeron’un	 <i class="calibre4">Dorne’u	Fethi’ni</i>	okumaya	devam	ederiz.” </p>
<p class="calibre1">Prenses	Shireen	ve	delikanlılar	nazik	bir	şekilde	veda	ettiler.	Çocuklar	odadan	ayrıldıktan	sonra</p>
<p class="calibre1">Üstat	 Pylos,	 Davos’a	 yaklaştı.	 “Lordum,	 belki	 siz	 de	  <i class="calibre4">Dorne’un	 Fethi’nden</i>	 bir	 bölüm	 denemek istersiniz?”	 Deri	 ciltli	 ince	 kitabı	 Davos’a	 doğru	 itti.	 “Kral	 Daeron	 latif	 bir	 sadelikle	 yazmış	 ve	 kralın tarihi	kanla,	mücadeleyle,	kahramanlıkla	dolu.	Oğlunuz	epey	ilgilendi.” </p>
<p class="calibre1">“Oğlum	 henüz	 on	 iki	 yaşında	 bile	 değil.	 Ben	 Kral	 Eli’yim.	 Mümkünse	 bana	 bir	 mektup	 daha verin.” </p>
<p class="calibre1">“Nasıl	arzu	ederseniz	lordum.”	Üstat	Pylos,	çeşitli	parşömenleri	açıp	tekrar	bir	kenara	bırakarak</p>
<p class="calibre1">masayı	kolaçan	etti.	“Yeni	mektup	gelmedi,	belki	eski	bir	tanesi...” </p>
<p class="calibre1">Davos	da	iyi	bir	hikâyeden	herkes	kadar	keyif	alırdı	ama	Stannis	onu	eğlensin	diye	El	yapmamıştı. </p>
<p class="calibre1">Onun	 ilk	 vazifesi,	 kralın	 hükmetmesine	 yardımcı	 olmaktı	 ve	 bunu	 yapabilmek	 için	 kuzgunların	 getirdiği kelimeleri	 anlaması	 gerekiyordu.	 Bir	 şeyi	 öğrenmenin	 en	 iyi	 yolu	 o	 şeyi	 yapmaktı;	 yelkenler	 ya	 da parşömenler,	bir	şey	fark	etmiyordu. </p>
<p class="calibre1">“Bu	işimize	yarabilir.”	Pylos,	Davos’a	bir	mektup	uzattı. </p>
<p class="calibre1">Davos,	 kare	 şeklindeki	 buruşuk	 parşömeni	 açtı	 ve	 gözlerini	 kısarak	 kargacık	 burgacık	 harflere baktı.	Okuma	işi	gözler	için	zordu,	Davos	bu	kadarını	erkenden	öğrenmişti.	Hisar’ın,	en	küçük	harflerle yazan	üstada	ödül	verdiğini	düşünüyordu	bazen.	Pylos	bu	fikre	gülmüştü	ama... </p>
<p class="calibre1"> <i class="calibre4">“Beş... </i>	 krala,”	 diye	 okudu	 Davos,	 yazılı	 haline	 sık	 rastlamadığı	 beşte	 hafifçe	 tereddüt	 etmişti. </p>
<p class="calibre1">“Sur’un...	öte...	Sur’un...	ötekindeki?” </p>
<p class="calibre1">“<i class="calibre4">Ötesindeki</i>,”	diye	düzeltti	Pylos. </p>
<p class="calibre1">Davos	yüzünü	buruşturdu.	“Sur’un	Ötesindeki	Kral...  <i class="calibre4">güneye... </i>	 geliyor.  <i class="calibre4">Büyük</i>	 bir	 ordunun	 baş... </p>
<p class="calibre1">başında...” </p>
<p class="calibre1">“Başında.” </p>
<p class="calibre1">“...bir	ya...	yaba...	yabanıl	ordusu.	Lord	Mo...	Mor...	Mormont,	Te...	Te...” </p>
<p class="calibre1">“Tekinsiz.  <i class="calibre4">Tekinsiz	Orman? </i>	Pylos,	parmağının	ucuyla	kelimelerin	altını	çizdi. </p>
<p class="calibre1">“...Tekinsiz	Orman’dan	bir	kuzgun	gönderdi.	Saldırı	al...  <i class="calibre4">altında</i>?” </p>
<p class="calibre1">“Evet.” </p>
<p class="calibre1"><a id="p442"></a>Davos	kendinden	memnun	bir	şekilde	devam	etti.	“O	zamandan	beri	baş...	başka	kuşlar	da	geldi... </p>
<p class="calibre1">hiç...	hiçbiri	mektup	ta.,	şı..	mıyordu.	Mormont’un	bütün	kü..	küveti,	hayır	  <i class="calibre4">kuvveti</i>,	 kuvvetiyle	 birlikte... </p>
<p class="calibre1">kat.,	 katledil...	 Mormont’un	 bütün	 kuvvetiyle	 birlikte	 katledildiğinden	 korkuyoruz...”	 Davos	 bir	 anda	 ne okuduğunun	farkına	vardı.	Mektubu	çevirdi	ve	mühür	mumunun	siyah	olduğunu	gördü.	“Bu	mektup	Gece</p>
<p class="calibre1">Nöbetçileri’nden	gelmiş.	Üstat,	Kral	Stannis	bu	mektubu	gördü	mü?” </p>
<p class="calibre1">“Mektup	 ilk	 geldiğinde	 onu	 Lord	 Alester’e	 götürdüm.	 Kendisi	 o	 vakit	 El’di.	 Konuyu	 kraliçeyle tartıştığına	 inanıyorum.	 Bir	 cevap	 göndermek	 isteyip	 istemediğini	 sorduğumda	 bana	 aptallık	 etmememi söyledi.	 ‘Majesteleri	 kendi	 mücadelesinde	 dövüşecek	 adam	 sıkıntısı	 çekerken	 yabanıllar	 için	 bir	 adam bile	heba	edemez,’	dedi.” </p>
<p class="calibre1">Bu	 yeterince	 doğruydu	 ve	 şu	 beş	 kral	 bahsinin	 Stannis’i	 kızdıracağına	 şüphe	 yoktu.	 “Sadece açlıktan	kırılan	bir	adam	bir	dilenciden	ekmek	dilenir,”	diye	mırıldandı	Davos. </p>
<p class="calibre1">“Afedersiniz	lordum?” </p>
<p class="calibre1">“Bir	 zamanlar	 karımdan	 duyduğum	 bir	 şey.”	 Davos,	 kısaltılmış	 parmaklarını	 masanın	 üstüne</p>
<p class="calibre1">vurdu.	 Sur’u	 ilk	 gördüğünde	 Devan’dan	 daha	 küçüktü.  <i class="calibre4">Pençelikedi</i>	 isimli	 bir	 gemide	 Roro	 Uhoris’e hizmet	veriyordu.	Roro,	Dar	Deniz’in	aşağısında	ve	yukarısında	Kör	Piç	olarak	tanınan	bir	Tyroshlu’ydu ama	gerçekte	ne	kördü	ne	de	gayrimeşru.	Kör	Piç,	Skagos’u	geçip	Titreyen	Deniz’e	girmiş	ve	daha	önce bir	ticaret	gemisi	görmemiş	yüzlerce	küçük	körfezi	ziyaret	etmişti.	Kürk,	fildişi,	kehribar	ve	obsidiyenle takas	 edilmek	 üzere	 çelik	 taşıyordu;	 kılıçlar,	 baltalar,	 miğferler,	 örgü	 zırhlar.  <i class="calibre4">Pençelikedi</i>	 güneye döndüğünde	 ambarları	 tıka	 basa	 doluydu	 ama	 Fok	 Körfezi’nde	 karşılaştığı	 üç	 siyah	 kadırga	 tarafından Doğugözcüsü’ne	götürülmüştü.	Gemi	bütün	yükünü	kaybetmişti.	Piç	de,	yabanıllara	silah	satmak	suçuyla, kafasını. </p>
<p class="calibre1">Davos,	kaçakçılık	günlerinde	Doğugözcüsü’nde	ticaret	yapmıştı.	Kara	kardeşler	zorlu	düşmanlardı</p>
<p class="calibre1">fakat	doğru	yükü	olan	bir	gemi	için	iyi	müşterilerdi.	Davos	onların	sikkelerini	almış	olabilirdi	ama	Kör Piç’in	kafasının	 <i class="calibre4">Pençelikedi’</i> nin	güvertesinde	nasıl	yuvarlandığını	asla	unutmamıştı.	“Küçük	bir	çocukken birkaç	 yabanılla	 tanışmıştım,”	 dedi	 Üstat	 Pylos’a.	 “İyi	 hırsızlardı	 ama	 kötü	 pazarlık	 ediyorlardı. </p>
<p class="calibre1">İçlerinden	 biri	 kamara	 kızımızı	 çalmıştı.	 Neticede	 diğer	 insanlar	 gibi	 görünüyorlardı,	 kimi	 güzel,	 kimi çirkin.” </p>
<p class="calibre1">“İnsan	insandır,”	diye	onayladı	Pylos.	“Okumamıza	geri	dönelim	mi	lord	El’im?” </p>
<p class="calibre1"> <i class="calibre4">Ben	 Kral	 Eli’yim,	 evet. </i>	 Stannis	 ismen	 Batıdiyar	 Kralı	 olabilirdi	 ama	 gerçekte	 Boyalı	 Masa Kralı’ydı.	Ejderha	Kayası	ile	Fırtına	Burnu	onun	elindeydi	ve	Sallador	Saan’la	her	an	bozulabilecek	bir ittifakı	 vardı	 ama	 hepsi	 buydu.	 Nöbet	 nasıl	 olur	 da	 yardım	 almak	 için	 ona	 el	 açardı?  <i class="calibre4">Onun	 ne	 kadar</i> <i class="calibre4">güçsüz	 olduğunu,	 davasını	 nasıl	 kaybettiğini	 bilmiyor	 olabilirler. </i>	 “Kral	 Stannis’in	 bu	 mektubu	 hiç görmediğinden	emin	misiniz?	Ya	da	Melisandre’nin?” </p>
<p class="calibre1">“Evet.	Mektubu	onlara	götüreyim	mi?	Hatta	şimdi?” </p>
<p class="calibre1">“Hayır,”	 dedi	 Davos	 hemen.	 “Mektubu	 Lord	 Alester’e	 götürdüğünüzde	 vazifenizi	 yerine</p>
<p class="calibre1">getirdiniz.”	 Eğer	 Melisandre	 bu	 mektubu	 görürse...	 Ne	 demişti?  <i class="calibre4">Adının	 anılmaması	 gereken,	 kuvvetini</i> <i class="calibre4">sıraya	sokmaya	başladı	 Davos	Seaworth.	Yakında	 soğuk	gelecek.	Ve	 asla	bitmeyen	 gece... </i>	 Ve	 Stannis alevlerin	içinde	imgeler	görmüştü;	karların	içinde,	etrafı	korkuyla	dolu	bir	meşale	çemberi.	“Lordum,	iyi değil	misiniz?”	diye	sordu	Pylos. </p>
<p class="calibre1"> <i class="calibre4">Korkuyorum	 üstat</i>,	 diyebilirdi	 Davos.	 Salladhor	 Saan’ın	 anlattığı	 hikâyeyi	 hatırlıyordu;	 Azor Ahai’nin,	 IşıkGetiren’i,	 çok	 sevdiği	 karısının	 kalbine	 saplayarak	 soğuttuğu	 hikâyeyi.  <i class="calibre4">Karanlıkla</i> <i class="calibre4">savaşmak	 için	 kendi	 karısını	 öldürdü.	 Eğer	 Stannis	 yeniden	 dünyaya	 gelmiş	 Azor	 Ahai	 ise,	 Edric</i> <i class="calibre4">Fırtına,	 Nissa	 Nissa’nın	 rolünü	 mü	 oy	 nacak? </i>	 “Düşünüyordum	 üstat.	 Özür	 dilerim.”	 Bir	 yabanıl	 kralı kuzeyi	fethetse	ne	olurdu?	Kuzey	Stannis’in	elinde	değildi	ki.	Majestelerinden,	onu	kral	olarak	tanımayı reddeden	insanları	savunması	beklenemezdi.	“Bana	başka	bir	mektup	verin.	Bu	mektup	çok...” </p>
<p class="calibre1"><a id="p443"></a>“...zor?”	dedi	Pylos. </p>
<p class="calibre1"> <i class="calibre4">Yakında	soğuk	gelecek, </i>	diye	fısıldadı	Melisandre,  <i class="calibre4">ve	asla	bitmeyen	gece. </i>	“Rahatsız	edici,”	dedi Davos.	“Çok...	rahatsız	edici.	Başka	bir	mektup,	lütfen.” </p>
<p class="calibre1"><a id="p444"></a><b class="calibre3">JON</b></p>
<p class="calibre1">Yanan	Köstebek	Kasabası’nın	dumanına	uyandılar. </p>
<p class="calibre1">Kral	Kulesi’nin	tepesindeki	Jon	Kar,	Üstat	Aemon’m	verdiği	kol	değneğine	yaslandı	ve	kasabadan</p>
<p class="calibre1">yükselen	 gri	 duman	 bulutlarını	 izledi.	 Styr,	 Jon	 ondan	 kaçtığında,	 Kara	 Kale’yi	 gafil	 avlamakla	 ilgili bütün	 umudunu	 kaybetmişti	 ama	 gelişini	 bu	 kadar	 açık	 bir	 şekilde	 bildirmesi	 de	 gereksizdi.  <i class="calibre4">Bizi</i> <i class="calibre4">öldürebilirsin</i>,	 diye	 düşündü	 Jon,  <i class="calibre4">ama	 kimse	 uykusunda	 katledilmeyecek,	 hiç	 değilse	 bu	 kadarını</i> <i class="calibre4">başardım. </i></p>
<p class="calibre1">Ağırlığını	 üstüne	 verdiğinde	 bacağı	 hâlâ	 alev	 alev	 yanıyordu.	 Jon	 o	 sabah,	 yeni	 yıkanmış</p>
<p class="calibre1">siyahlarını	 giymek	 ve	 çizmelerini	 bağlamak	 için	 Clydas’ın	 yardımına	 ihtiyaç	 duymuştu	 ve	 giyinme	 işi bittiğinde	kendini	haşhaş	sütünde	boğmak	istemişti.	Bunun	yerine	bir	kupa	rüya	şarabına,	bir	parça	gökçe ağacı	 kabuğuna	 ve	 kol	 değneğine	 razı	 olmuştu.	 Rüzgârsırt	 Bayırı’ndaki	 fener	 yanıyordu	 ve	 Gece Nöbetçileri’nin	her	adama	ihtiyacı	vardı. </p>
<p class="calibre1">Onu	durdurmaya	çalıştıklarında,	“Dövüşebilirim,”	diye	ısrar	etmişti	Jon. </p>
<p class="calibre1">“Bacağın	iyileşti	öyle	mi?”	diye	gülmüştü	Noye.	“O	halde	sana	bir	tekme	atmamı	umursamazsın?” </p>
<p class="calibre1"><b class="calibre3">“Atmamanı	tercih	ederim.	Bacağım	hâlâ	sert	ama	yürüyebilirim,	ayakta	durabilirim	ve	bana</b></p>
<p class="calibre1"><b class="calibre3">ihtiyacınız	olursa	dövüşebilirım. </b></p>
<p class="calibre1">‘Yabanıllara	mızrağın	hangi	ucunu	saplayacağını	bilen	her	adama	ihtiyacım	var.” </p>
<p class="calibre1">“Sivri	 ucunu.”	 Jon	 bir	 zamanlar	 küçük	 kız	 kardeşine	 de	 buna	 benzer	 bir	 şey	 söylediğini hatırlamıştı. </p>
<p class="calibre1">Noye	fırça	sertliğindeki	sakallarını	ovuşturmuştu.	“İşe	yarayabilirsin.	Seni	bir	uzunyayla	birlikte bir	kuleye	koyarız	ama	aşağı	düşersen	ağlayarak	bana	gelme.” </p>
<p class="calibre1">Jon,	 kahverengi	 tarlaların	 ve	 rüzgârlı	 tepelerin	 arasından	 kıvrılarak	 güneye	 giden	 Kral	 Yolu’nu görebiliyordu.	 Magnar	 gün	 bitmeden	 bu	 yoldan	 gelecekti.	 Thennler	 ellerinde	 savaş	 baltaları	 ve mızraklarla,	 sırtlarında	 bronz	 ve	 deri	 kalkanlarla	 Magnar’ın	 arkasında	 yürüyecekti.  <i class="calibre4">Keçi	 Grigg,	 Quort,</i> <i class="calibre4">iri	Çıban	ve	diğerleri	de	gelecek.	Ve	Ygritte. </i>	Yabanıllar	hiçbir	zaman	Jon’un	arkadaşları	olmamışlardı ama	Ygritte... </p>
<p class="calibre1">Jon	 bacağındaki	 ağrıyı	 hissedebiliyordu;	 Ygritte’in	 yayından	 çıkan	 okun,	 etin	 ve	 kasların	 içine gömüldüğü	 yerdeki	 zonklamayı.	 Yaşlı	 adamın	 gözlerini	 ve	 boğazından	 akan	 siyah	 kanı	 da	 hatırlıyordu. </p>
<p class="calibre1">Ama	en	iyi	mağarayı	hatırlıyordu,	Ygirtte’in	meşale	ışığındaki	çıplak	görüntüsünü,	Jon’un	ağzının	altında açılan	ağzının	tadını.  <i class="calibre4">Ygritte</i>,  <i class="calibre4">buradan	uzak	dur.	Güneye	git	ve	yağma	yap,	gidip	o	çok	sevdiğin	çember</i> <i class="calibre4">kulelerden	birinde	saklan.	Burada	ölümden	başka	bir	şey	bulamayacaksın. </i></p>
<p class="calibre1">Avlunun	 karşısında,	 eski	 Taş	 Kışla’nın	 çatısındaki	 yayalardan	 biri	 pantolonunun	 bağcıklarını çözdü	ve	bir	mazgalın	içine	işedi.  <i class="calibre4">Mully. </i>	Adamı	yağlı,	turuncu	saçlarından	tanıdı	Jon.	Diğer	çatılarda	ve kule	tepelerinde	de	siyah	pelerinli	adamlar	görünüyordu	ama	her	on	adamdan	dokuzu	aslında	samandan</p>
<p class="calibre1">yapılmıştı.	Donal	Noye	onlara,	“Karga	korkuluğu	devriyeler,”	diyordu.  <i class="calibre4">Ama	kargalar	biziz</i>,	diye	düşündü Jon,  <i class="calibre4">ve	çoğumuz	yeterince	korktuk. </i></p>
<p class="calibre1">İsimleri	ne	olursa	olsun	saman	askerler	Üstat	Aemon’ın	fikriydi.	Depolarda,	Nöbet’teki	adamların</p>
<p class="calibre1">doldurabileceğinden	 çok	 daha	 fazla	 pantolon,	 yelek	 ve	 tunik	 vardı.	 O	 halde	 neden	 onları	 samanla doldurup	omuzlarına	birer	siyah	pelerin	atmasınlar	ve	nöbete	dikmesinlerdi?	Noye,	saman	askerleri	bütün kulelere	 ve	 pencerelerin	 yarısına	 yerleştirmişti.	 Bazılarının	 elinde	 mızraklar	 bile	 vardı,	 bazılarının kollarının	 altına	 yaylar	 sıkıştırılmıştı.	 Buradaki	 umut,	 Thennler’in	 saman	 askerleri	 uzaktan	 göreceği	 ve</p>
<p class="calibre1"><a id="p445"></a>Kara	Kale’nin	saldırılamayacak	kadar	iyi	savunulduğuna	karar	verecekleriydi. </p>
<p class="calibre1">Jon,	Kral	Kulesi’nin	çatısını	altı	korkulukla	paylaşıyordu,	gerçekten	nefes	alan	iki	kardeşin	yanı</p>
<p class="calibre1">sıra.	Sağır	Dick	Follard	bir	mazgalda	oturuyordu,	makaranın	takılmadan	çalışacağından	emin	olmak	için arbaletinin	mekanizmasını	düzenli	olarak	temizleyip	yağlıyordu.	Eski	Şehir’den	gelen	çocuk	huzursuzca parapetlerin	 etrafında	 dolaşıyor,	 saman	 adamların	 kıyafetleriyle	 uğraşıyordu.  <i class="calibre4">Belki	 de	 doğru	 konum</i> <i class="calibre4">alırlarsa	 daha	 iyi	 savaşacaklarını	 düşünüyor.	 Belki	 de	 bu	 bekleyiş	 benim	 sinirlerimi	 yıprattığı	 gibi</i> <i class="calibre4">onunkileri	de	yıpratıyor. </i></p>
<p class="calibre1">Delikanlı	on	sekiz	yaşında	olduğunu	iddia	ediyordu,	Jon’dan	büyüktü	ama	buna	rağmen	çimenler</p>
<p class="calibre1">kadar	 yeşildi.	 Ona,	 Gece	 Nöbetçileri’nin	 yününü,	 örgü	 zırhını	 ve	 kaynatılmış	 derisini	 kuşanmışken	 bile Saten	diyorlardı;	bu	adı	doğup	büyüdüğü	genelevde	almıştı.	Koyu	renk	gözleri,	yumuşak	cildi	ve	simsiyah lüleleriyle	 bir	 kız	 kadar	 güzeldi	 ama	 Kara	 Kale’de	 geçirdiği	 yarım	 yıl	 ellerini	 sertleştirmişti	 ve	 Noye, delikanlının	arbalette	hiç	fena	olmadığını	söylüyordu.	Ama	gelen	şeyle	yüzleşecek	cesareti	var	mıydı? </p>
<p class="calibre1">Jon,	 kulenin	 tepesinde	 dolaşmak	 için	 kol	 değneğini	 kullanıyordu.	 Kral	 Kulesi	 kalenin	 en	 uzun kulesi	değildi...	bu	onur;	yüksek,	ince	ve	kırık	dökük	Mızrak’a	aitti	ama	Othell	Yarwyck,	Mızrak’ın	her	an çökebileceğini	 söylemişti.	 Kral	 Kulesi	 en	 sağlam	 kule	 de	 değildi...	 Kral	 Yolu’nun	 kenarındaki	 Muhafız Kulesi	çok	daha	çetin	bir	ceviz	olurdu.	Ama	Kral	Kulesi	yeterince	yüksek,	yeterince	sağlamdı	ve	Sur’un kenarındaki	konumu	iyiydi,	kapıyı	ve	ahşap	merdivenlerin	ayağını	yukarıdan	görüyordu. </p>
<p class="calibre1">Jon,	 Kara	 Kale’yi	 kendi	 gözleriyle	 ilk	 gördüğünde,	 duvarları	 olmayan	 bir	 kale	 inşa	 etmenin aptalca	bir	şey	olduğunu	düşünmüştü.	Böyle	bir	kale	nasıl	müdafaa	edilebilirdi? </p>
<p class="calibre1">“Edilemez,”	 demişti	 amcası.	 “Amaç	 da	 bu	 zaten.	 Gece	 Nöbetçileri,	 diyarın	 kavgalarında	 taraf tutmayacağına	 dair	 ant	 içmiştir.	 Buna	 rağmen	 yüzyıllar	 içinde,	 akıldan	 çok	 kibir	 sahibi	 olan	 bazı	 Lord Kumandanlar	yeminlerini	unutmuş	ve	hırslarıyla	bizi	neredeyse	yok	etmişlerdir.	Lord	Kumandan	Runcel Hightower,	Nöbet’i	piç	oğluna	miras	bırakmaya	çalışmıştı.	Lord	Kumandan	Rodrik	Flint,	kendini	Sur’un Ötesindeki	 Kral	 yapmayı	 düşünmüştü.	 Tristan	 Mudd,	 Deli	 Marq	 Rankenfell,	 Robin	 Hill...	 altı	 yüz	 yıl önce,	 Kar	 Kapısı’ndaki	 ve	 Gece	 Kalesi’ndeki	 kumandanların	  <i class="calibre4">birbirlerine	 karşı</i>	 savaştığını	 biliyor muydun?	 Ve	 Lord	 Kumandan	 onları	 durdurmaya	 çalıştığında	 onu	 öldürmek	 için	 güçlerini</p>
<p class="calibre1">birleştirdiklerini?	Kışyarı’ndaki	Stark	meseleye	el	atmak	ve	ikisinin	de	kafasını	almak	zorunda	kalmıştı. </p>
<p class="calibre1">Bunu	 kolaylıkla	 yaptı	 çünkü	  <i class="calibre4">kumandanların	 kaleleri	 müdafaa	 edilemezdi. </i>	 Gece	 Nöbetçileri’nin	 Jeor Mormont’tan	 önce	 dokuz	 yüz	 doksan	 altı	 Lord	 Kumandan’ı	 oldu,	 bunların	 çoğu	 cesur	 ve	 onurlu adamlardı...	 ama	 bizim	 de	 korkaklarımız	 ve	 aptallarımız	 vardı,	 zorbalarımız	 ve	 delilerimiz.	 Varlığımız devam	ediyor	çünkü	Yedi	Krallık’ın	kralları	ve	lordları,	onlar	için	bir	tehdit	oluşturmadığımızı	biliyor, komutamız	kimde	olursa	olsun.	Bizim	yegâne	düşmanımız	kuzeyde	ve	kuzeyde	Sur	var. </p>
<p class="calibre1"> <i class="calibre4">Ama	 şimdi	 o	 düşman,	 güneyden	 çıkmak	 üzere	 Sur’u	 geçti, </i>	 diye	 düşündü	 Jon,  <i class="calibre4">Yedi	 Krallık’ın</i> <i class="calibre4">kralları	ve	lordları	bizi	unuttu.	Çekiç	ile	örsün	arasında	sıkıştık. </i>	Kara	Kale,	bir	duvarı	olmadan	elde tutulamazdı,	bunu	herkes	kadar	Donal	Noye	da	biliyordu.	“Kale	onların	bir	işine	yaramaz,”	demişti	zırh ustası	 küçük	 garnizonuna.	 “Mutfaklar,	 ortak	 salon,	 ahırlar,	 hatta	 kuleler...	 bırakın	 hepsini	 alsınlar. </p>
<p class="calibre1">Silahhaneyi	 boşaltacağız,	 taşıyabildiğimiz	 kadar	 levazımı	 Sur’un	 tepesine	 çıkaracağız	 ve	 müdafaamızı kapının	çevresinde	kuracağız.” </p>
<p class="calibre1">Böylece	 Kara	 Kale	 bir	 çeşit	 duvara	 sahip	 olmuştu,	 yarım	 ay	 şeklindeki	 üç	 metrelik	 barikat, levazımlardan	inşa	edilmişti;	çivi	varilleri	ve	tuzlu	domuz	eti	fıçıları,	kasalar,	siyah	çuha	balyaları,	kütük yığınları,	 keresteler,	 ateşte	 sertleştirilmiş	 kazıklar	 ve	 çuvallarca	 tahıl.	 Bu	 ilkel	 istihkâm,	 savunulmaya değer	 en	 önemli	 iki	 şeyi	 kuşatıyordu;	 kuzeye	 açılan	 kapı	 ve	 buzun	 içine	 iyice	 gömülmüş	 ağaç	 gövdesi kalınlığındaki	 direklerle	 desteklenen,	 Sur’un	 cephesine	 sarhoş	 bir	 yıldırım	 gibi	 tutunup	 yukarı	 tırmanan zikzaklı	ahşap	merdiven. </p>
<p class="calibre1">Jon,	 son	 birkaç	 köstebeğin	 uzun	 tırmanışa	 devam	 ettiğini	 gördü,	 kara	 kardeşler	 onlara	 yardım</p>
<p class="calibre1"><a id="p446"></a>ediyordu.	 Grenn,	 küçük	 bir	 oğlanı	 kollarında	 taşıyordu,	 iki	 kat	 aşağıdaki	 Pyp,	 yaşlı	 bir	 adama	 destek vermişti.	En	yaşlı	kasabalılar,	kafesin	tekrar	aşağı	inip	onları	almasını	bekliyordu.	Bir	kadın,	ellerinden tuttuğu	iki	çocuğu	yukarı	çekiyordu,	daha	büyük	bir	çocuk	basamakları	hızla	tırmanarak	onların	yanından geçti.	 Onlardan	 altmış	 metre	 yukarıda,	 Gök	 Mavisi	 Su	 ve	 Leydi	 Melina	 (kızın	 bütün	 arkadaşları,	 onun gerçek	 bir	 leydi	 olmadığında	 hemfikirdi)	 bir	 sahanlıkta	 bekliyor,	 güneye	 bakıyorlardı.	 Dumanı	 Jon’dan daha	iyi	gördüklerine	şüphe	yoktu.	Jon,	kaçmamayı	tercih	eden	kasabalıları	merak	etti.	Kaçmayacak	kadar inatçı,	aptal	ya	da	cesur	birkaç	kişi	her	zaman	çıkardı;	savaşmayı,	saklanmayı	ya	da	diz	çökmeyi	tercih eden	insanlar.	Belki	de	Thennler	onların	canlarını	bağışlardı. </p>
<p class="calibre1"> <i class="calibre4">Yapılması	 gereken	 şey	 yabanıllara	 saldırmaktı, </i>	 diye	 düşündü	 Jon.  <i class="calibre4">İyi	 donanımlı	 elli	 korucu</i> <i class="calibre4">onları	yolda	durdurabilirdi. </i>	Fakat	ne	elli	korucuları	vardı	ne	de	bu	sayının	yarısı	kadar	atları.	Garnizon geri	 dönmemişti,	 nerede	 olduklarını	 veya	 Noye’un	 gönderdiği	 süvarilerin	 onlara	 ulaşıp	 ulaşmadığını bilmenin	bir	yolu	yoktu. </p>
<p class="calibre1"> <i class="calibre4">Garnizon	 biziz, </i>	 dedi	 Jon	 kendine	  <i class="calibre4">ve	 halimize	 bir	 bak. </i>	 Bowen	 Marsh’ın	 kalede	 bıraktığı kardeşler;	yaşlı	adamlar,	sakatlar	ve	yeşil	delikanlılardı,	tıpkı	Donal	Noye’un	Jon’a	söylediği	gibi.	Jon, basamaklarda	 ve	 barikatta	 varillerle	 cebelleşen	 bazı	 kardeşleri	 görebiliyordu;	 her	 zamanki	 gibi	 ağır hareket	 eden	 tıknaz	 Fıçı,	 tahta	 bacağının	 üstünde	 zıplayarak	 ilerleyen	 Eksik	 Çizme,	 kendini	 Soytarı Florian’ın	 yeniden	 doğmuş	 hali	 zanneden	 yarı	 deli	 Kolay,	 Dornelu	 Dilly,	 Gül	 Ormanı’ndan	 Kızıl	 Alyn, Genç	 Henly	 (ellisini	 çoktan	 geçmiş),	 Yaşlı	 Henly	 (yetmişini	 çoktan	 geçmiş),	 Kıllı	 Hal,	 Bakire Havuzu’ndan	Çilli	Pate.	Adamlardan	bazıları,	Kral	Kulesi’nin	tepesinden	kendilerine	bakan	Jon’u	gördü ve	 el	 salladı.	 Diğerleri	 arkalarını	 döndüler.  <i class="calibre4">Hâlâ	 bir	 dönek	 olduğumu	 düşünüyorlar. </i>	 Bu	 acı	 vericiydi ama	 Jon	 onları	 suçlayamazdı.	 Nihayetinde	 bir	 piçti	 o.	 İhanet	 ve	 şehvetten	 doğan	 piçlerin,	 yaratılış</p>
<p class="calibre1">itibarıyla	ahlaksız	ve	tehlikeli	olduğunu	herkes	bilirdi.	Ve	Jon,	Kara	Kale’de	dostlar	kadar	düşmanlar	da edinmişti...	 en	 başta	 Rast.	 Jon	 bir	 keresinde,	 Rast’ı,	 Samwell	 Tarly’ye	 işkence	 etmekten	 vazgeçmediği takdirde	 boğazını	 Hayalet’e	 parçalatmakla	 tehdit	 etmişti	 ve	 Rast	 böyle	 şeyleri	 unutmazdı.	 Delikanlı, süpürdüğü	 kuru	 yaprakları	 yığınlar	 halinde	 merdivenin	 altına	 topluyordu	 ama	 arada	 sırada	 duruyor	 ve Jon’a	kin	dolu	bakışlar	atıyordu. </p>
<p class="calibre1">Aşağıda,	 Donal	 Noye,	 Köstebek	 Kasabası’ndan	 üç	 adama,	 “Hayır,”	 diye	 kükredi.	 “Zift	 kafese gidiyor,	 yağ	 merdivene,	 arbalet	 okları	 dördüncü,	 beşinci	 ve	 altıncı	 sahanlığa,	 oklar	 birinci	 ve	 İkinciye. </p>
<p class="calibre1">Domuz	 yağlarını	 basamakların	 altına	 yığın,	 evet	 oraya,	 payandaların	 arkasına.	 Et	 kasaları	 barikat	 için. </p>
<p class="calibre1"> <i class="calibre4">Şimdi, </i>	sizi	çiçek	bozuğu	saban	hayvanları,  <i class="calibre4">ŞİMDİ! </i>” </p>
<p class="calibre1"> <i class="calibre4">Bu	adamda	lord	sesi	var, </i>	diye	düşündü	Jon.	Bir	mücadelede,	kumandanın	ciğerlerinin	en	az	kılıç kolu	 kadar	 önemli	 olduğunu	 söylerdi	 babası.	 “Eğer	 emirleri	 duyulmuyorsa,	 bir	 kumandanın	 ne	 kadar cesur	ya	da	akıllı	olduğu	önemli	değildir,”	derdi	Lord</p>
<p class="calibre1">Eddard	 oğullarına,	 bu	 yüzden	 Robb’la	 Jon,	 Kışyarının	 kulelerine	 çıkar	 ve	 avlunun	 iki	 ucundan birbirlerine	 bağırırlardı.	 Donal	 Noye’un	 sesi	 ikisini	 de	 bastırabilirdi.	 Köstebekler	 Noye’un	 korkusuyla dolaşıyordu,	haklıydılar,	çünkü	Noye	onları	kafalarını	koparmakla	tehdit	ediyordu	sürekli. </p>
</body>
</html>
