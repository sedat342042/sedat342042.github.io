<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <title>Context</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
<p class="PNormal">kabineye girdi. O gelecek, bekliyorlar."</p>
<p class="PNormal">"Adam ne zaman gelecek?"</p>
<p class="PNormal">"Belli değil!"</p>
<p class="PNormal">Peter Cape sıcak otomobilin içinde olmanın verdiği rahatlıkla bu sahneyi</p>
<p class="PNormal">görüntülemek istemiş ve epeyce beklemişti. Mehter müzisyenlerinin giderek</p>
<p class="PNormal">uyuştuğunu, ellerinin hissizleştiğini, pala bıyıklarının buz tuttuğunu</p>
<p class="PNormal">görebiliyor ve üzülüyordu ama neredeyse morarmaya başlayan bu adamların</p>
<p class="PNormal">kıpırdamaya hiç niyeti yoktu. Leyla o kentin soğuğunun meşhur olduğunu hatta 17.</p>
<p class="PNormal">yüzyıldaki bir Osmanlı gezgini olan Evliya Çelebi'nin kitaplarında geçtiğini</p>
<p class="PNormal">anlattı. Evliya Çelebi dar bir sokakta bir damdan, ötekine atlayan bir kedi</p>
<p class="PNormal">görmüş; hava öyle soğukmuş ki zavallı kedi havada donup öylece kalakalmış.</p>
<p class="PNormal">"Donmasını anladık da niye yere düşmüyor?" diye sordu Peter Cape. Leyla da ona</p>
<p class="PNormal">Evliya Çelebi hikâyelerinin hep böyle olduğunu anlattı. Şimdi de kedi donduran</p>
<p class="PNormal">acı soğuk, mehter takımını buzdan heykellere döndürüyordu. Bir saatten fazla</p>
<p class="PNormal">beklediler. Sonra bir araba konvoyu göründü. Polis arabaları eşliğinde siyah</p>
<p class="PNormal">Mercedesler sökün etti. Leyla'nın gösterdiği ve o havalinin köylülerine benzeyen</p>
<p class="PNormal">kısa boylu bakan, yanında kendisine hürmet gösterenlerle birlikte hükümet</p>
<p class="PNormal">binasına girerken mehter takımına bakmadı, onların farkına bile varmadı. O</p>
<p class="PNormal">zavallılar da son anda cana gelip bir marş çalabilmek için çırpınıp durdularsa</p>
<p class="PNormal">da bir-iki cılız boru sesinden başka hiçbir şey çıkarmayı başaramadılar. Çünkü</p>
<p class="PNormal">eklemleri donmuştu. Bir de davulcu elindeki tokmağı, deriye bir iki kez</p>
<p class="PNormal">indirebildi. Sonra sapır sapır döküldüler. Bunları da ne sayın bakan duydu, ne</p>
<p class="PNormal">de yanındakiler, ama görev yapılmış ve bakan karşılanmıştı. Peter kendisini</p>
<p class="PNormal">tarihte bir yolculuğa çıkmış gibi hissetmişti bunun üzerine. Leyla'ya, bakanın</p>
<p class="PNormal">kim olduğunu sormuştu. O kentin esnaflarından birisiymiş; halde toptan zahire</p>
<p class="PNormal">satarmış, sonra muhafazakâr bir partiye girmiş ve o partinin seçimlerde hiç</p>
<p class="PNormal">beklenmedik bir başarı kazanması üzerine de önce milletvekili, sonra bakan</p>
<p class="PNormal">oluvermiş. "Ne şans varmış adamda!" dedi Peter Cape.</p>
<p class="PNormal">Leyla ise, "Çoğu böyle," dedi. Bu konuya kişisel bir ilgisi varmış gibi hırsla</p>
<p class="PNormal">konuşuyordu. "Hiçbir işte dikiş tutturamamış insanlar, taşra tüccarları,</p>
<p class="PNormal">mahkemelere düşüp de dokunulmazlık V7 zırhına bürünmek isteyenler kapağı</p>
<p class="PNormal">birer partiye atıyor ve sonra insanları böyle eksi otuz derecede saatlerce</p>
<p class="PNormal">bekletebiliyorlar."</p>
<p class="PNormal">Bakan, kentine yatırım yapmak için bütçeden pay almış ve şimdi kendi adını</p>
<p class="PNormal">taşıyan bir spor merkezi ile rahmetli babasının adını alacak bir park yaptırmak</p>
<p class="PNormal">için gelmiş. Eskiden kimsenin pek hoşlanmadığı ve yüz vermediği zahirecinin, bir</p>
<p class="PNormal">Selçuklu Sultanı gibi karşılanması da anlaşılabilir oluyordu böylece.</p>
<p class="PNormal">Peter Cape bu ülkede çok garip şeyler görmüştü: İçine kapanık, ışıksız, karanlık</p>
<p class="PNormal">Anadolu şehirleri, çökük avurtlarıyla sigara içen bıyıklı erkeklerle dolu</p>
<p class="PNormal">kahveler, sokaklar, derin bir yoksulluk, kendisini ağaca asan aç insanlar,</p>
<p class="PNormal">Boğaziçi köprüsünden aşağıya atlayarak intihar eden gençler, sokak</p>
<p class="PNormal">kapkaççılarının bileziklerini almak için kolunu kopardığı kadınlar, dolmuşlar,</p>
<p class="PNormal">minibüsler, Cherokee, Lincoln cipler, limuzinler, Lamborghini'ler, Ferrari'ler,</p>
<p class="PNormal">beş yıldızlı oteller, Boğaziçi kıyısında binbir gece mafsallarını andıran</p>
<p class="PNormal">eğlenceler, havai fişek gösterileri, Afgan giysileri içinde dolaşanlar, çıplak</p>
<p class="PNormal">mankenler, Beyoğlu barlarında metalciler, satanistler, rock müzisyenleri, her</p>
<p class="PNormal">tarafına piercing yaptırmış yeşil, kırmızı saçlı gençler; kısacası anlamak çok</p>
<p class="PNormal">zordu ülkeyi; anlatmak da öyle.</p>
<p class="PNormal">Bu arada Leyla elindeki küçük fotoğraf makinesiyle ayağa kalkıp, daha ne</p>
<p class="PNormal">olduklarını anlamadan, birdenbire önce Cemalle Meryem'in, sonra da karşıda</p>
<p class="PNormal">oturan ailenin resimlerini çekti.</p>
<p class="PNormal">Cemal bir an boğulacak gibi hissetti kendini. Bu adamın sorularından da fenalık</p>
<p class="PNormal">basmıştı içine. Canını koridora dar attı ve bir sigara yaktı. Camın önünden</p>
<p class="PNormal">ağaçların hızla geçmesi midesini bulandırıyordu. Müthiş bir can sıkıntısı</p>
<p class="PNormal">çullanmıştı üstüne. Adamın soruları, günlerdir içine gömüldüğü uyuşuk sakinliği</p>
<p class="PNormal">bozu-vermişti. Leyla'nın, Meryem'le birlikte resmini çekmesi de sinirlerini</p>
<p class="PNormal">bozmuştu. Hiç öldüreceği kızla birlikte resim çektirir miydi insan? Hem de bir</p>
<p class="PNormal">gazeteciye. Belki de bu resim Amerikan gaze-</p>
<p class="PNormal">M12</p>
<p class="PNormal">telerinde yayınlanacaktı, oradan da Türk gazeteleri alıp basacaktı. Acaba</p>
<p class="PNormal">Leyla'nın elindeki makineyi alıp kırsa mıydı? Ama böyle yaparsa işe polisler el</p>
<p class="PNormal">koyar ve durumu daha da zorlaşırdı. Zabıtlar, ifadeler vs.</p>
<p class="PNormal">Ama biraz sonra, sinirlerini bozan ve bunların hepsinden daha önemli olan şeyi</p>
<p class="PNormal">anladı: O çıplak kadın görüntüsü Cemal'i altüst etmişti. Bugüne kadar bir kadın</p>
<p class="PNormal">tenine değmemiş olan vücudu cayır cayır yanmaya başlamıştı yine. Babasının içine</p>
<p class="PNormal">saldığı korkudan, bırak başka kadınları, eşeklere bile dokunamamıştı. Hatta -</p>
<p class="PNormal">tövbe tövbe- kendi organına bile dokunmayı becereme-mişti. Çocukluktan ergenliğe</p>
<p class="PNormal">geçerken arkadaşları yeni keşfettikleri bu işe dört elle sarılır ve sabahtan</p>
<p class="PNormal">akşama ve bayılmcaya kadar kendilerini tatmin ederken Cemal, mübarek babasının,</p>
<p class="PNormal">"İstimna en büyük günahlardan biridir!" sözleriyle büyümenin cehennem azapları</p>
<p class="PNormal">içinde kıvranmıştı. Arkadaşları, içinde hayvan ve bitki adlarının geçtiği bin</p>
<p class="PNormal">bir türlü hikâye anlatıyorlardı kendisine ve onu çıldırtıyorlardı.</p>
<p class="PNormal">Bugüne kadar eli, o zavallı erkek eli, Emine'nin eline bile değmemişti. Bu</p>
<p class="PNormal">yüzden onun vücuduyla arasına dikilen her engeli bir an önce aşıp yatağa</p>
<p class="PNormal">girebilmek için inanılmaz derecede güçlü bir arzu duyuyordu. Askerlik bitince bu</p>
<p class="PNormal">olanağa kavuşacağını sanmıştı ama şimdi de Emine ile arasına bu sümüklü kız</p>
<p class="PNormal">dikilmişti. Askerde iken arkadaşlarının elinde gördüğü dergiler de onu böyle</p>
<p class="PNormal">alır yerden yere vururdu işte. Kadın denilen içine şeytan girmiş yaratığın</p>
<p class="PNormal">erkeği ifsad ettiği o kadar belliydi ki.</p>
<p class="PNormal">"Ben ne yapacağım?" diye düşündü çaresizce. "Bu kızı nasıl öldüreceğim?"</p>
<p class="PNormal">Böyle bir görev yapacağı için kızı kendisinden uzak tutuyor ve eski günlere ait</p>
<p class="PNormal">tek bir anıyı bile hatırlamamak için çaba gösteriyordu. Bir yabancıydı bu kız.</p>
<p class="PNormal">Kirlenmiş, pislenmiş, murdar olmuştu; günah işlemişti.</p>
<p class="PNormal">Yeni Tanrılar ve Tanrıçalar</p>
<p class="PNormal">Profesör, keşke Joseph Campbell hayatta olsaydı diye düşündü; hem hayatta</p>
<p class="PNormal">olsaydı hem de şurada karşımda otursa, bir kadeh beyaz şarap ikramımı kabul etse</p>
<p class="PNormal">ve ak saçlarına sıçrayan su damlacıklarına aldırmadan mitolojiden söz etseydi ne</p>
<p class="PNormal">iyi olurdu; insanlığa yeni bir mitoloji gerektiğini söylerken yüzde yüz haklı</p>
<p class="PNormal">olan o bilge adam.</p>
<p class="PNormal">Belki kendisi de mitos aramak için gelmişti buralara. O da Campbell gibi dünyaya</p>
<p class="PNormal">çok uzaktan, mesela Ay'dan bakmak ve orada ulus ayrımlarının ortadan kalktığını</p>
<p class="PNormal">görmek için denize açılmıştı: Ay değil ama deniz! Eski mitler gibi belki yeni</p>
<p class="PNormal">mitleri de bize getirecek olan deniz!</p>
<p class="PNormal">Böyle sıcak, tembel ve çam kokulu bir denizde, insanın içini titreten Boston</p>
<p class="PNormal">günlerini düşünmek hoşuna gidiyordu. Beyaz bir şehir; soğuk, temiz, bakımlı,</p>
<p class="PNormal">Avrupa aristokrasisi kokan ve bilgi dolu.</p>
<p class="PNormal">Harvard'daki ilk yılında Cambridge'in her köşesini, her bahçesini, her anıtını,</p>
<p class="PNormal">her binasını ve her kaldırım taşını ezberlemiş ve kendisine üniversite eşyaları</p>
<p class="PNormal">satan dükkândan bir sürü Harvard damgalı kupa, tişört, kazak, fular ve kep</p>
<p class="PNormal">almıştı. İzmirli dar gelirli ailenin bursla okuma şansını elde etmiş çocuğu,</p>
<p class="PNormal">gurur duyuyordu bunları giyerken. Boş vakitlerinde Faculty Club'a gidiyor, o</p>
<p class="PNormal">eski ve huzurlu binayı seyrediyor, orada neler yaşanmış olduğunu merak ediyordu.</p>
<p class="PNormal">Bakımlı bir bahçenin ortasına yerleştirilmiş mücevher gibi bir binaydı bu. Alt</p>
<p class="PNormal">katta kocaman bir şöminenin ısıttığı, maun eşyalarla ve çiçekli kumaş kaplanmış</p>
<p class="PNormal">koltuklarla</p>
<p class="PNormal">dolu bir salon vardı. Müthiş bir huzur yayılıyordu bu salondan. Derin</p>
<p class="PNormal">ve saygılı sessizlikte hocalar gazetelerini okuyor-180 ıar ye çıtır çıtır yanan</p>
<p class="PNormal">şöminenin huzur verici sesinden başka bir şey duyulmuyordu. Belki arada bir</p>
<p class="PNormal">çevrilen sayfanın hışırtısı; işte hepsi o kadar!</p>
<p class="PNormal">Sınıflardaki kavisli sıraların arkasında yere sabit sandalyelere oturduğunda, bu</p>
<p class="PNormal">dünyada kendi kaderine büyük bir mutluluk payı düştüğünü hissediyordu. Yıllar</p>
<p class="PNormal">sonra, bu kez konuk olarak tekrar o sınıfları gezdiğinde sıralarla, sabit</p>
<p class="PNormal">sandalyeler birbirine çok yakın görünmüştü gözüne ve o sıralarda nasıl</p>
<p class="PNormal">oturabildiğine şaşmıştı ama bir an sonra aradan geçen yılları ve bu yılların</p>
<p class="PNormal">irileş-tirdiği gövdesini hatırlayıp kendi kendine gülmüştü. Öğrencilik</p>
<p class="PNormal">çağlarında hepsi tığ gibiydi tabii ki!</p>
<p class="PNormal">Artık yaşamının çizilmiş olduğunu düşünüyordu o yıllarda: Okulu bitirdikten</p>
<p class="PNormal">sonra orada kalacak, master ve doktora derecelerinden sonra Harvard hocalarından</p>
<p class="PNormal">biri olarak hayatını o muazzam kütüphane ile Faculty Club arasında geçirecekti.</p>
<p class="PNormal">Bu hayaller, Boston'a gelen Aysel'i tanıyana kadar sürmüştü. Kızm hayatına</p>
<p class="PNormal">girişinde öyle bir zenginlik, öyle bir para savurma ve görkem vardı ki daha önce</p>
<p class="PNormal">hiç böyle şeyler görmemiş ve önceleri aile çevresinde, sonra da burs parasıyla</p>
<p class="PNormal">kıt kanaat geçinmek zorunda kalmış olan îrfan'ın gözü kamaşmıştı. Alışverişe</p>
<p class="PNormal">çıkıldığı zaman şoförlü bir Lincoln tutuluyor, Boston'un en lüks lokantalarında</p>
<p class="PNormal">yer ayırtılıyor, garsonlara yüklü bahşişler bırakıldığı için her yerde çok saygı</p>
<p class="PNormal">görülüyor ve en şık Avrupa butiklerinden giyiniliyordu. Türk zenginlerinin</p>
<p class="PNormal">Amerika'da gördükleri bu itibara çok şaşıran irfan, Aysel'le evlendikten sonra</p>
<p class="PNormal">işin sırrını anlayacaktı. Zenginleri Amerika sosyetesine takdim eden şirketler</p>
<p class="PNormal">ya da kişiler vardı. Bunlar aracılığıyla bazı tanınmış şahsiyetlerin vakıflarına</p>
<p class="PNormal">bağış yapılıyor, böylece o kişinin davetlerine katılma ve birçok kişiyi tanıma</p>
<p class="PNormal">olanağı sağlanıyordu. Kentlerin en pahalı lokantaları ve kulüpleri için de bu</p>
<p class="PNormal">isimler birer referans yerine geçiyordu. İrfan birkaç yıl sonra Aysel'in Ivana</p>
<p class="PNormal">Trump'ın vakfına yirmi bin dolar bağışladığını ve bu yüzden Asia de Cuba gibi</p>
<p class="PNormal">yer</p>
<p class="PNormal">bulunması zor birçok restoranın onlara açıldığını görecekti. Zaten Türk</p>
<p class="PNormal">zenginleri birbirlerini, ya Nobu'da ya Moma'nın oradaki Aquavit'te ya Bond</p>
<p class="PNormal">Street lokantasında görüyorlardı. Türkiye' nin ülke olarak itibarı sıfıra yakın</p>
<p class="PNormal">idiyse de Türk zenginlerininki çok yüksekti doğrusu. Bir keresinde davetli</p>
<p class="PNormal">olarak Londra'da Pi-cadilly'deki özel bir kulübe gitmişler ve orada gördükleri,</p>
<p class="PNormal">İrfan'ı şaşkınlıktan şaşkınlığa sürüklemişti. Çünkü bu son derece lüks binaya</p>
<p class="PNormal">girerken, bir üyenin davetlisi olmanız ve resepsiyona pasaportunuzu</p>
<p class="PNormal">kaydettirmeniz gerekiyordu. Siyah ve çok şık giyinmiş olmanız da gerekliydi</p>
<p class="PNormal">tabii. İçeri kabul edildikten sonra bir hostes sizi, kırmızı halı döşenmiş ve</p>
<p class="PNormal">üstünde kristal avizelerin ışıkları kırılan mermer merdivenlerden yukarı</p>
<p class="PNormal">çıkarıyordu. Merdiven boyunca gördüğünüz nişlerde nadide ve hakiki sanat</p>
<p class="PNormal">eserleri duruyor, duvarları en ünlü ressamların orijinal tabloları süslüyordu.</p>
<p class="PNormal">Daha sonra geniş ve son derece zengin ama bir o kadar da kitsch döşenmiş bir</p>
<p class="PNormal">yemek salonuna alınıyordunuz. Altın yaldızdan, her yer yalım yalım yanıyordu.</p>
<p class="PNormal">Yemekler son derece ünlü aşçıların elinden çıkmış Tayland, İtalyan ve Lübnan</p>
<p class="PNormal">mutfağı karışımıydı ve garsonlar size ondan da, bundan da tatmanız için ısrar</p>
<p class="PNormal">ediyorlardı; sanki çok özel bir konukmuşsunuz gibi. Ortalık, Versace tipi</p>
<p class="PNormal">kravatlar takmış ya da Armani smokinler giymiş Arap ve Türk zenginleriyle</p>
<p class="PNormal">doluydu. Kadınlar Chanel tuvaletler ve paha biçilmez mücevherler içinde pırıl</p>
<p class="PNormal">pırıl parlıyorlardı. İrfan'm tahminine göre bu kulübün üyeliği İngiltere</p>
<p class="PNormal">başbakanının yıllık maaşından fazla olmalıydı, herhalde bir akşam yemeği de</p>
<p class="PNormal">Sloan Square'deki kitapçıda çalışan kasiyerin üç aylık maaşından daha yüksekti.</p>
<p class="PNormal">İşte İrfan'ın aklını çelen ve Harvard'da hoca olmak yerine, İstanbul</p>
<p class="PNormal">zenginlerinin şaşaalı hayatına dalmasına neden olan gösteriler, bunlar gibi bin</p>
<p class="PNormal">bir şık ama içi boş şenlikten ibaretti, tik zamanlar utanıyordu bu</p>
<p class="PNormal">gösterilerden. Mesela her yıl görevlisi ta Londra'dan özel olarak İstanbul'a</p>
<p class="PNormal">gelen ve müşterinin ayağının kalıbını alarak geri dönen, daha sonra buna göre</p>
<p class="PNormal">kişiye özel, ortopedik el yapımı ayakkabılar üreten John Lobb pabuçlarının hiç-</p>
<p class="PNormal">181</p>
<p class="PNormal">bir özelliğini görememişti ama bunlar, renkli hayatlarının olmazsa olmaz</p>
<p class="PNormal">öğeleriydi. Neyse ki üniversiteyi bitireceği yıl karşısına çıkmıştı Aysel ve</p>
<p class="PNormal">böylece okulu yarım bırakmaktan kurtulmuş, akademik kariyerine de İstanbul</p>
<p class="PNormal">Üniversitesi'nde devam edebilmişti.</p>
<p class="PNormal">Ne var ki yaşam biçimi, insanın düşünceleri dahil olmak üzere her şeyini</p>
<p class="PNormal">değiştiriyordu. Gençliğinin kahramanı Joseph Campbell gibi alçakgönüllü bir</p>
<p class="PNormal">hayata razı ama yaratıcı bir düşünür olmak yerine bir azgelişmiş ülke züppesi</p>
<p class="PNormal">olup çıkmıştı işte. Ve doğal olarak hiçbir değerli şey yaratamamıştı; içinde,</p>
<p class="PNormal">değerli bir düşünce ve duygu kalmamıştı çünkü.</p>
<p class="PNormal">Yaşamaya devam edebilmek için yeni bir mitosa ihtiyaç duyuyordu. Denize</p>
<p class="PNormal">açıldıktan sonra İstanbul'daki korkularını ve 'buh-ran'larını daha iyi anlama</p>
<p class="PNormal">olanağı bulmuştu. Bir an önce hayatını değiştirme isteği sadece ölüm korkusundan</p>
<p class="PNormal">değil, değerli hiçbir şey yapmadan göçüp gidecek olmasından kaynaklanıyordu</p>
<p class="PNormal">belki de. Uyuyan Endymion gibi kendi kaderini belirleme cezasına çarptırılmış</p>
<p class="PNormal">olma duygusu, bu dünyaya en ufak bir çentik bile çizemeden geçip gitme</p>
<p class="PNormal">korkusunun yarattığı bir şeydi.</p>
<p class="PNormal">Cesare Pavese, Endymion'u şöyle konuşturmuş ve sonra intihar etmişti: "Şarabın</p>
<p class="PNormal">verdiği uykuyu^ve bir kadının yanında uyunan ağır uykuyu bilirim ama bütün</p>
<p class="PNormal">bunlar işime yaramıyor artık. Yatağımda kulağımı dikiyor ve sıçramaya hazır</p>
<p class="PNormal">duruyorum ve bu gözlerim, karanlığa gözlerini diken kişinin gözleri sanki. Bana,</p>
<p class="PNormal">hep böyle yaşamışım gibi geliyor."</p>
<p class="PNormal">Ve yabancı ona şöyle diyordu: "Herkesin kendisine düşen bir uykusu vardır</p>
<p class="PNormal">Endymion. Ve senin uykun, seslerden, çığlıklardan ve topraktan, gökten,</p>
<p class="PNormal">günlerden sonsuz bir uyku. Vahşi yalnızlık senindir."</p>
<p class="PNormal">Bunları yazan bir insan intihar etmeyip de ne yapabilirdi ki; elinden ne gelirdi</p>
<p class="PNormal">artık. Pavese ve Campbell, Türk zenginleri gibi Londra'da St. James's Club'a</p>
<p class="PNormal">gidip, orada altın yaldızlar arasında tabule ve King Prawn'lan birbirine</p>
<p class="PNormal">karıştırıp yiyerek ve pahalı mı pahalı Petrus şarabı içerek mi geçirselerdi</p>
<p class="PNormal">ömürlerini; ya da Ivana</p>
<p class="PNormal">Trump'ın vakfına yirmişer bin dolar mı bağışlasalardı New York lokantalarının</p>
<p class="PNormal">önünde kuyruk beklememek için?</p>
<p class="PNormal">Ya da onlar için doğru yol, üç kuşaktır armatörlük yapan bir ailenin zengin</p>
<p class="PNormal">kızını bulup evlenmeleri mi olurdu?</p>
<p class="PNormal">Belki de en iyisi o vahşi yalnızlığı seçmek ya da kendini öldürmekti Pavese</p>
<p class="PNormal">gibi.</p>
<p class="PNormal">Denize çıktı çıkalı -buhran gecesi sayıkladıkları hariç- Aysel'i hiç aklına</p>
<p class="PNormal">getirmemişti. Çünkü onu seviyordu; hem de çok; onun üzülmesini istemiyordu, ona</p>
<p class="PNormal">kıyamadığı halde başına büyük dertler açıyordu.</p>
<p class="PNormal">Ama içten içe ondan uzakta çok daha mutlu olduğunun farkındaydı. Aysel onu</p>
<p class="PNormal">rahatsız ediyordu. Küçük şeylerdi bunlar, belki düşünmeye bile değmezdi ama her</p>
<p class="PNormal">gün tekrarlanınca büyük bir sorun olup çıkıyordu. Mesela evde televizyon</p>
<p class="PNormal">seyrederken, koca salonda başka yer yokmuş gibi gelip yanına oturur ve ona doğru</p>
<p class="PNormal">sokulurdu Aysel; bu da İrfan'ı deli ederdi. Çünkü sentetik bir boya kokusu gelen</p>
<p class="PNormal">sertleşmiş sarı saçları yanağına değer, burnuna girer ve onu huylandırırdı.</p>
<p class="PNormal">Aysel'e, "Saçlarım çek yüzümden, çün-.-¦kü yüzüm kaşınıyor," da diyemezdi tabii.</p>
<p class="PNormal">Çaresiz, duruma katlanırdı. Aysel ona sokulur ve saatlerce öyle durur bu da</p>
<p class="PNormal">İrfan'ın bacağının uyuşmasına, aynı pozisyonda kalan boynunun tutulmasına neden</p>
<p class="PNormal">olur ama yine de Aysel'i itmek için bir hareket yapamaz, ancak tuvalete gitme ya</p>
<p class="PNormal">da mutfaktan bir şey almak bahanesiyle yerinden kalkabilirdi. Bu da zor olurdu</p>
<p class="PNormal">tabii çünkü her seferinde nereye gittiğini soran Aysel'e, "Bira alacağım," dese</p>
<p class="PNormal">cevap hazırdı. "Hizmetçilere söyle şekerim. Niye kendin zahmet ediyorsun."</p>
<p class="PNormal">Oysa kendisi hem hareket etmek ister hem de hizmetçilere Aysel kadar rahat emir</p>
<p class="PNormal">veremezdi. Koskoca insanların çağrılması, alt kattan üst kata çıkması ve ayağını</p>
<p class="PNormal">sehpaya uzatmış televizyon izleyen patron tarafından, yüzüne hiç bakılmadan,</p>
<p class="PNormal">"Bana bir bira getir!" denilmesi hiç içine sinmiyor ve yüreğine bir utanç</p>
<p class="PNormal">yayılmasına neden oluyordu. Oysa Aysel çok rahat emir verir ve bağırır çağırırdı</p>
<p class="PNormal">hizmetçilere; dolayısıyla onlar da karısını daha çok sayarlardı.</p>
<p class="PNormal">183</p>
<p class="PNormal">Aysel'in bir başka huyu da, topluluk içindeyken sürekli sözünü kesmesi ve daha</p>
<p class="PNormal">önce kendisinden duymuş olduğu bir fıkra-184 yi, hikâyeyi, anekdotu tamamlamak</p>
<p class="PNormal">için onun ağzını tıkamasıydı. Böyle durumlarda karısına fitil olur ama yine</p>
<p class="PNormal">kendisini tutardı İrfan ve, "Sen anlat şekerim, nasıl olsa daha iyi bilirsin,"</p>
<p class="PNormal">dedi.</p>
<p class="PNormal">Bir de kocasını düzeltme merakı vardı ama en ilgisiz, olur olmaz ayrıntılarda.</p>
<p class="PNormal">Mesela küçük bir araba kazası mı anlatılıyor: İrfan eğer, "Manavın önünde durup</p>
<p class="PNormal">bir kilo elma almıştık," derse, karısından hemen düzeltme gelirdi, "Hayır, iki</p>
<p class="PNormal">kilo, ayrıca portakal da vardı."</p>
<p class="PNormal">"Geçen mayıs ayında Karayipler'e gittiğimizde..." diye bir hikâyeye başlayacak</p>
<p class="PNormal">olsa sözü yine kesilirdi. "Aman şekerim mayısın son haftasında gittik ama geziyi</p>
<p class="PNormal">bitirdiğimizde haziran olmuştu."</p>
<p class="PNormal">O da dönüp, "Be kadın, bunların anlattığım hikâyeyle ne ilgisi var?" diye</p>
<p class="PNormal">soramaz ve içindeki öfkeyi, suratındaki sahte gülümsemeyle maskelemeye</p>
<p class="PNormal">çalışırdı.</p>
<p class="PNormal">Şimdi geceleri kamarada ya da güvertede rahatça yatıyordu ve çok şükür yanında</p>
<p class="PNormal">saçları ağzına burnuna dolan ve bacağını bir çengel gibi onun bacağının üstüne</p>
<p class="PNormal">atarak kıpırdamasını engelleyen Aysel yoktu.</p>
<p class="PNormal">Aysel'i düşünmeye, "Çok severim! diye başlamıştı ama biraz daha devam ederse</p>
<p class="PNormal">ondan ne kadar nefret ettiğini anlayacaktı galiba. Onun için kesti.</p>
<p class="PNormal">Yanında tekneye getirdiği birkaç kitap içinde Joseph Camp-bell'in Masks of God</p>
<p class="PNormal">ve Bili Moyers'le mülakatlarından oluşan The Power Of Myth de vardı. O sabah</p>
<p class="PNormal">kitaptan şu cümleleri okumuştu: "Mitoslar her şeyi sizin için biçimlendirirler.</p>
<p class="PNormal">Mesela belli bir yaşta bir erişkin olmanız gerektiğini söylerler size. Bu</p>
<p class="PNormal">belirli yaş, ortalama olarak doğru bir yaş olabilir ama aslında, bireyin</p>
<p class="PNormal">hayatında, kişiden kişiye çok fark eder. Kimileri geç olgunlaşırlar ve erişkin</p>
<p class="PNormal">aşamasına daha geç yaşta gelirler. Nerede durduğunuza dair bir duygu olmalı</p>
<p class="PNormal">içinizde. Yaşayacak bir tek hayatınız var."</p>
<p class="PNormal">Kitabın bir başka yerinde de şöyle diyordu Campbell: "Dışımızdaki</p>
<p class="PNormal">değerlerin koyduğu amaçlara ulaşmak için çabalıyoruz ama bu arada</p>
<p class="PNormal">içimizdeki değerleri unutuyoruz; hayatımızdaki kopukluk buradan gelmekte."</p>
<p class="PNormal">Bu satırlardan, daha yeni yeni erişkin olduğu ve olgunlaştığı sonucunu çıkarmaya</p>
<p class="PNormal">pek eğilimli olan Profesör, İstanbul'daki çevresinin —eski çevresinin— iç</p>
<p class="PNormal">değerlerden yoksun olduğunu hep hissetmişti ama ayrıldıktan sonra daha da</p>
<p class="PNormal">bilinçle kavrıyordu bunu. Bunların hepsi gazetelerin hafta sonlarında ek olarak</p>
<p class="PNormal">verdiği; mankenlerle, şarkıcı ve futbolcuların aşk maceralarını, yatak odalarını</p>
<p class="PNormal">anlatan parlak dergilere meraklıydılar. Televizyonlar hep bu aşklardan söz</p>
<p class="PNormal">ediyordu. Gazete manşetlerinden çıplak memeler fışkırıyor ve insanlar hep</p>
<p class="PNormal">bunları konuşuyordu. Belki de Campbell'in söylediği mitoloji eksikliği idi bu.</p>
<p class="PNormal">Çünkü -Camp-bell'e değil Profesör'e göre- özellikle Akdeniz yöresinin insanları,</p>
<p class="PNormal">binlerce yıl süren mitolojik tanrılar döneminden, birdenbire kuru ve renksiz bir</p>
<p class="PNormal">tek tanrı inancına yuvarlanmışlardı. Artık onları avutacak, oyalayacak,</p>
<p class="PNormal">dedikodusu yapılacak tanrılar kalmamıştı ortada. O eski tanrı ve tanrıçalar ki;</p>
<p class="PNormal">Olympos dağında oturur ve insanlar gibi âşık olur, kıskanır, kız kaçırır,</p>
<p class="PNormal">savaşır, cezalara çaptırılır, ırza geçer ve hepsi birbirinden tuhaf bin bir</p>
<p class="PNormal">macera yaşarlardı. İnsanların dillerinde de hep bu maceralar vardı ama şu yeni</p>
<p class="PNormal">tektanrılı dinlerde hayat çok sıkıcıydı doğrusu. Çünkü Tanrı tekti, kadın mı</p>
<p class="PNormal">erkek mi olduğu bile belli değildi, bir biçimi yoktu ve doğal olarak hiçbir</p>
<p class="PNormal">maceraya girmiyordu. Bunun üzerine insanlar eski alışkanlıklarını sürdürmek</p>
<p class="PNormal">üzere kendilerine yeni tanrı ve yeni tanrıçalar yaratmışlardı. Bunlar ya film</p>
<p class="PNormal">yıldızı oluyordu, ya futbolcu, ya manken, ya politikacı, ya boğa güreşçisi, ya</p>
<p class="PNormal">da tenis oyuncusu. Bu yeni tanrı ve tanrıçaların ne yaptığı ve kimin kiminle</p>
<p class="PNormal">yatağa girdiği hakkında binlerce dergi yayınlanıyor, yüzlerce saat program</p>
<p class="PNormal">yapılıyordu. Tek fark, Olympos dağından, Olympos Disco'ya inmiş olmalarıydı</p>
<p class="PNormal">artık.</p>
<p class="PNormal">İstanbul zenginlerinin maceralarını izledikleri yeni tanrı ve tanrıçalar, yoksul</p>
<p class="PNormal">kesimden geliyordu. İstanbul'u ahtapot gibi saran gecekondularda oturan yoksul</p>
<p class="PNormal">ailelerin, ne kadar uzun ba-</p>
<p class="PNormal">185</p>
<p class="PNormal">caklı, 1.80'in üstünde ve ince kızı varsa televizyonlara pazarlan-mıştı. Bunlar</p>
<p class="PNormal">önce ürkek, bakımsız ve biraz da cılız halleriyle 186 ekrana çıkarlar ama orada</p>
<p class="PNormal">dikiş tutturunca dudaklarına ve memelerine silikon taktırıp, kuaförlerini</p>
<p class="PNormal">değiştirerek palazlanırlar-dı. Hatta bir gazete yazarı, bu kızları, "uzun</p>
<p class="PNormal">bacaklı, varoş dudaklı kızlar" diye nitelemişti ve İrfan çok gülmüştü buna.</p>
<p class="PNormal">Nereye gitseler askılı elbiseleri omuzlarından kayar ve memeleri ortaya çıkardı.</p>
<p class="PNormal">Yüzlerinde büyük bir hayret ifadesiyle gazetecilere, "Aaa göründü mü çocuklar?"</p>
<p class="PNormal">diye sorar ve sonra da yeni yapılmış, gereğinden büyük ve fırlak porselen</p>
<p class="PNormal">dişlerini göstere göstere kahkaha atarlardı. Erkek tanrılar ise mutlaka tıknaz,</p>
<p class="PNormal">esmer, omuzlarına kadar kıllı, kalın bıyıklı ve Doğu şiveli olmalıydılar.</p>
<p class="PNormal">Milyonlarca yoksul erkek ve kadın da derme çatma gecekondularında, lodos</p>
<p class="PNormal">estiğinde gece hepsini zehirleyip öldüren sobaların başına yığılıp bunların</p>
<p class="PNormal">maceralarını izlerlerdi işte. Bu sanal dünyadan bir medet umarlar ve oyun</p>
<p class="PNormal">havalan başlayınca dünyanın en mutlu in-sanlarıymış gibi el çırpıp göbek</p>
<p class="PNormal">atarlardı. Bunları anlayabiliyordu Profesör ama kendisine 'elit' diyen ve</p>
<p class="PNormal">burnundan kıl aldırmayan kesimin, lumpen zevklerini paylaşmasına bir anlam</p>
<p class="PNormal">veremiyor: du. Türkiye'de sınıflar arasında çok uçurum vardı ama eğlence kültürü</p>
<p class="PNormal">bir fabrikanın patronuyla işçisini, bir generalle şoförünü, holding sahibiyle</p>
<p class="PNormal">dilenciyi birleştiriyordu. Hepsi aynı magazin tanrı ve tanrıçalarını izliyor,</p>
<p class="PNormal">onların resimlerine bakıyor ve onların televizyon dizilerini seyrediyorlardı.</p>
<p class="PNormal">Zenginlik vardı bu ülkede ama elit zevk ve birikim yoktu.</p>
<p class="PNormal">Profesör burada yine, yayımladığı zaman yankılar uyandıran ve çok düşmanlık</p>
<p class="PNormal">çeken makalesindeki tezine dönüyordu. Türkiye'nin burjuvası, tam anlamıyla</p>
<p class="PNormal">burjuva olamamıştı çünkü para kazandığı zaman ona yol gösterecek, zevklerini</p>
<p class="PNormal">inceltecek ve yaşam kültürü öğretecek bir aristokrasi örneği yoktu önünde. 19.</p>
<p class="PNormal">yüzyıl Avrupa romanında yeni yeni para kazanmaya başlayan kaba burjuvaların,</p>
<p class="PNormal">soylulara özenerek evlerine piyano aldığı, duvarlarına resimler astığı salonunda</p>
<p class="PNormal">edebiyat suareleri düzenleyip tanınmış edip ve şairleri davet ettiği, burada</p>
<p class="PNormal">uzun sohbetlere dalındığı,</p>
<p class="PNormal">ailenin çocuklara Latince, edebiyat ve piyano dersleri aldırdığı</p>
<p class="PNormal">anlatılır. Ama ne yazık ki Türkiye'de para kazanan köylüler, burjuva olamamış ve</p>
<p class="PNormal">lümpenlere özenmişlerdi. Rusların, "Rusu kazı, altından Tatar çıkar!" sözü gibi,</p>
<p class="PNormal">Türk zenginleri de kazındığında altından köylü çıkıyordu. Altı yüz yıl süren</p>
<p class="PNormal">Osmanlı İm-paratorluğu'nda, bir aristokrat sınıf yaratılmamasma özen</p>
<p class="PNormal">gösterildiğini biliyordu Profesör. Çünkü bir ailenin egemenliğiydi bu.</p>
<p class="PNormal">Kurucusunun adı Osman olduğu için devletin adı da buydu. Eğer büyük dedelerinin</p>
<p class="PNormal">adı Ali olsaydı Ali İmparatorluğu diye geçecekti tarihe. Ve kendi karşılarında</p>
<p class="PNormal">hiçbir aileyi güçlendirmemek için Türk kızlarıyla bile evlenmemişler; karılarını</p>
<p class="PNormal">hep Macaristan, Rusya, İtalya gibi ülkelerden seçmişlerdi. Biraz palazlanan her</p>
<p class="PNormal">aileyi yok ediyor, aile liderini idam ettiği yetmiyor gibi bir de</p>
<p class="PNormal">Şeyhülislam'dan, "Kanı ve malı helaldir!" diye fetva alıyorlardı. Böylece</p>
<p class="PNormal">Cumhuriyet dönemi, Osmanlı'dan bir soylu sınıfı dev-ralamamış, bu da İstanbul</p>
<p class="PNormal">'elit'i denilen, parası bol ama yaşam kültürü bakımından lumpen, acayip bir</p>
<p class="PNormal">kesimin doğmasına yol açmıştı.</p>
<p class="PNormal">• Bunların erkek çocukları Amerika'da işletme okur ama yazın gittikleri barlarda</p>
<p class="PNormal">ya da arkadaş düğünlerinde Kahire dansözleri gibi kalçalarını kıvırarak, göbek</p>
<p class="PNormal">atarlardı. Dişi bir hava vardı danslarında; eğilip bükülür, erkek arkadaşlarla</p>
<p class="PNormal">kalça tokuşturur ve kan ter içinde sarılıp öpüşürlerdi.</p>
<p class="PNormal">Profesör, İstanbul'dan nefret ediyordu.</p>
<p class="PNormal">187</p>
<p class="PNormal">Mucize Şehir</p>
<p class="PNormal">Meryem ve Cemal, Haydarpaşa garına giren trenden indikleri zaman, İstanbul'a</p>
<p class="PNormal">binlerce yıl önce gelmiş olan Vikinglerle, Haçlılarla, Megaralılarla ve daha</p>
<p class="PNormal">milyonlarca kişiyle aynı duyguyu paylaştılar: Baş dönmesiydi bu duygu. Burasının</p>
<p class="PNormal">daha önce ayak basılan hiçbir yere benzemediği bilinciydi!</p>
<p class="PNormal">işte onların da bu yüzden başları dönüyordu. Son bir saattir Marmara denizi</p>
<p class="PNormal">kıyısından ve İstanbul'un Asya yakasındaki mahallelerinin içinden geçmişti tren.</p>
<p class="PNormal">Banliyö istasyonlarında bekleyenleri süratle geçerken Meryem gözlerini dört</p>
<p class="PNormal">açmış oradaki insanlara bakmış, her ayrıntıyı kazımıştı belleğine. Trende de</p>
<p class="PNormal">müthiş bir hareket başlamıştı; kimi bavulunu hazırlamış, kimi par-dösüsünü,</p>
<p class="PNormal">kazağını giymiş ve bir an önce inmek için kapının önünde kuyruk oluşturmuşlardı.</p>
<p class="PNormal">Haydarpaşa garında trenlerin kimi geliyor, kimi gidiyordu ve ortalık ana baba</p>
<p class="PNormal">günüydü. Meryem hayatında hiç bu kadar kalabalık bir yer görmemişti. Bir yandan</p>
<p class="PNormal">da hoparlörlerden çok yüksek sesle anonslar yapılıyor, gonglar vuruluyor ve</p>
<p class="PNormal">bütün bunlar Meryem'le Cemal'in aklını başından alıyordu. Gelip geçen insanlar</p>
<p class="PNormal">onlara hiç dikkat etmiyor ve kimi omuz vurarak, kimi eliyle iterek geçip</p>
<p class="PNormal">gidiyordu. Cemal, çocukluğundan beri kötü ününü duyduğu İstanbul'da iner inmez</p>
<p class="PNormal">çarpılmamak ve iç cebindeki üç kuruş parayı kaybetmemek için sıkı sıkı yakasını</p>
<p class="PNormal">kapatıyor, çevresinde dolaşan herkese hırsız gözüyle bakıyordu. Ayrılanlar,</p>
<p class="PNormal">sarılarak vedalaşanlar, trenlerin arkasından koşanlar, el sallayanlar ise daha</p>
<p class="PNormal">çok Meryem'in ilgisini çekiyordu. Dudaktan öpüşen</p>
<p class="PNormal">gençler görmenin heyecanı kaplamıştı içini. Kimseye aldırmadan uzun uzun</p>
<p class="PNormal">öpüşüyorlardı; doğrusu çevreleri de aldırmıyordu onlara, bakmıyorlardı bile.</p>
<p class="PNormal">189</p>
<p class="PNormal">İstanbul bir baş dönmesiydi ve bu duygu garın hemen önünde çırpınan deniz</p>
<p class="PNormal">üzerindeki iskeleye geldiklerinde daha da yoğunlaştı. İskele sallanıyordu;</p>
<p class="PNormal">yanaşıp ayrılan beyaz yolcu vapurları bu iskelelere bağlanmış dev lastiklere</p>
<p class="PNormal">çarpıyor ve zangır zangır titretiyor, bu arada da kulakları sağır edecek bir</p>
<p class="PNormal">sesle düdük çalıyorlardı. Vapurların gövdeleri apak, bacaları kapkaraydı.</p>
<p class="PNormal">Cemal'de yazılı olan tarife göre bu vapurlardan birine binecekler, Avrupa</p>
<p class="PNormal">yakasına geçecekler ve ağabeyi Yakup'un evine ulaşmak için iki otobüs</p>
<p class="PNormal">değiştireceklerdi. Cemal elindeki kâğıdı göstererek yaşlıca, fötr şapkalı, kır</p>
<p class="PNormal">bıyıklı bir adama hangi vapura bineceklerini sordu; adam gösterdi. Cemal</p>
<p class="PNormal">İstanbullulara güvenmeme içgüdüsü içinde iki ayrı kişiye daha sordu ve ancak</p>
<p class="PNormal">onlar da aynı vapuru gösterdikten sonra içi rahat etti.</p>
<p class="PNormal">Gişede kuyruğa girip jeton almak ve turnikelerden geçmek ise öyle uzun</p>
<p class="PNormal">vakitlerini aldı ki neredeyse binecekleri vapuru kaçıracaklardı. Vapurun ipleri</p>
<p class="PNormal">çözülür ve kalkmaya hazırlanırken ancak binebildiler. Vapur lacivert suları</p>
<p class="PNormal">köpürterek, fosurdatarak döndü ve hızla ilerlemeye başladı. Ortalık tıklım</p>
<p class="PNormal">tıklımdı, ayakta zor duruyorlardı; ve akıl almaz bir gürültü vardı ortalıkta.</p>
<p class="PNormal">Vapurda dolaşan hırpani giysili birtakım zayıf yüzlü adamlar, ellerindeki</p>
<p class="PNormal">tarakları, boya kalemlerini, kasetleri, tıraş bıçaklarını satmak için avaz avaz</p>
<p class="PNormal">bağınyorlardı. Hayatını o vapurda geçirmiş gibi görünen yaşlı biri hem elindeki</p>
<p class="PNormal">masaj aletini sallayarak bu aletin kendi ağrılarını nasıl geçirdiğini, sırtını</p>
<p class="PNormal">nasıl dikleştir-diğini anlatıyor hem de, "işte namı ismim, işte tasviri resmim,</p>
<p class="PNormal">işte canlı cismim!" diyerek kendisine hiç aldırmadan konuşmaya, gülmeye devam</p>
<p class="PNormal">eden vurdumduymaz yolcuları etkilemeye çalışıyordu.</p>
<p class="PNormal">Vapurdaki makine yağı kokusu, çırpıntılı denizden gelen sarhoş edici kokuya</p>
<p class="PNormal">karışmıştı. ; &gt; Meryem istanbul</p>
<p class="PNormal">Boğazı'nın lacivert sularını, ilk</p>
<p class="PNormal">olurken ve ışıklar bu sularda yansıyıp bir masal şehri gibi parıldarken gördü.</p>
<p class="PNormal">Işıl ışıl saraylar, ulu camiler suya yansıyor, başla- rının üstünde Avrupa'yı</p>
<p class="PNormal">Asya'ya bağlayan köprüler uzanıyordu: Kıpkızıl ufuk çizgisinde minareleri zarif</p>
<p class="PNormal">birer çizgi gibi görünen Süleymaniye, Sultanahmet, ulu Ayasofya, Topkapı Sarayı,</p>
<p class="PNormal">Dol-mabahçe Sarayı, Çırağan Sarayı, Boğaziçi Köprüsü. Meryem'in adını bilmediği,</p>
<p class="PNormal">hayal bile edemediği bir sürü saray, kışla, kule, kubbe, minare, köprü.</p>
<p class="PNormal">"Allahım," diyordu içinden durmadan, "Allahım, Allahım!"</p>
<p class="PNormal">Ulu camilerin arkasında batan güneş, ince uzun minareleri alev alev yanan</p>
<p class="PNormal">kırmızı bir kadifenin üstüne oturtuyor ve bütün bunlar Meryem'e ağlama isteği</p>
<p class="PNormal">veriyordu. Vapur süzülüyor, yüreği süzülüyor, saraylar süzülüyor, camiler</p>
<p class="PNormal">süzülüyordu. Gözleri yaş içinde kalmıştı.</p>
<p class="PNormal">Vapurun yanından, içlerinde iyi giyimli hanımların beylerin oturup içki içtiği</p>
<p class="PNormal">yatlar ve Karadeniz'den gelen dev gibi Rus şilepleri geçiyor, bütün bunları</p>
<p class="PNormal">çığlık çığlığa martı sürüleri izliyordu. Kıyılardan anason ve balık kokuları</p>
<p class="PNormal">getiren rüzgâr nefesini kesiyordu Meryem'in.</p>
<p class="PNormal">Karşı kıyıda bir iskeleye yanaşırken koskoca vapur yan döndü ve Meryem kıyının</p>
<p class="PNormal">küçük sandallarla dolu olduğunu gördü; burada kızartılıp müşterilere verilen</p>
<p class="PNormal">balıkların kokusunu duyup açlıktan bayılacak gibi oldu. "Balık ekmek, balık</p>
<p class="PNormal">ekmek!" bağırışları kaplamıştı ortalığı. "Allahım," diye sayıkladı yine,</p>
<p class="PNormal">"Allahım, Allahım, ey büyük Allahım! Bu dünyada neler varmış Allahım." Vapurla</p>
<p class="PNormal">birlikte başı da fırıl fırıl dönüyordu. Yoksa Şeker Baba ziyaretinde kendisine</p>
<p class="PNormal">onca çok kızan ve hayatı boyunca cezalandıran Allah artık onu sevmeye mi</p>
<p class="PNormal">başlamıştı? Acaba bağışlanmış mıydı Meryem? Çocukluğunda işlediği ve bütün</p>
<p class="PNormal">yaşamını karartan günahları, Tanrı'nın kara kaplı defterinden silinmiş miydi?</p>
<p class="PNormal">'Allahım beni seviyor musun artık?' diye sordu içinden.</p>
<p class="PNormal">Ne çok su, ne çok insan, ne çok gemi, ne çok martı, ne çok cami, ne çok ışık, ne</p>
<p class="PNormal">çok gürültüydü bu böyle. Kıyıdaki caddelerden</p>
<p class="PNormal">geçen otomobillerin sarı kırmızı ışıkları, göz kamaştırıcı bir</p>
<p class="PNormal">kuyrukluyıldız gibi uzanıyordu önünde.</p>
<p class="PNormal">Yolcular, iskeleye yanaşan gemiden karınca sürüleri gibi bir anda boşalıp,</p>
<p class="PNormal">karadaki insan seline karıştılar. Herkes çok çabuk hareket ediyordu burada.</p>
<p class="PNormal">Hızlı yürüyor, hızlı konuşuyor, vapurdan hızla atlıyor ve telaş içinde bir</p>
<p class="PNormal">yerlere koşuşturuyordu. Ayrıca buradaki insanların hiçbiri çevresiyle</p>
<p class="PNormal">ilgilenmiyordu. Kalabalıkla birlikte sürüklenip vapurdan indiler. Cemal onu</p>
<p class="PNormal">bileğinden yakalamıştı. O kargaşada Meryem'i yitirmemek için miydi, yoksa ondan</p>
<p class="PNormal">kuvvet almak için mi; bilemiyordu.</p>
<p class="PNormal">Cemal acelesi olan insanlardan birkaçını durdurup binecekleri otobüsü sordu.</p>
<p class="PNormal">Hepsi de kafalarıyla caddenin karşı tarafını gösterdiler. Cemalle Meryem o</p>
<p class="PNormal">kalabalıkta yollarını nasıl bulduklarını, kırmızı ışıkta duran otomobillerin</p>
<p class="PNormal">önünden nasıl geçtiklerini, kalabalıkla birlikte nasıl sürüklenip de o kırmızı</p>
<p class="PNormal">belediye otobüsüne bindiklerini anlayamadılar. Ama sonunda bu işi başarmışlardı</p>
<p class="PNormal">ve tıklım tıklım dolu olan otobüste, küçük çantalarını kaptırmamaya çalışarak ve</p>
<p class="PNormal">bir elleriyle de kirli demir borula-: ra tutunarak ilerlerken, yoğun trafikte</p>
<p class="PNormal">aniden fren yapan, sonra en beklenmedik anda öne atılan aracın sarsıntılarında</p>
<p class="PNormal">düşmemek için çırpınıyorlar ama arada bir önlerindeki İstanbulluların sırtına</p>
<p class="PNormal">abanmaktan da kendilerini alamıyorlardı. Bunların nasıl İstanbullu olduğunu da</p>
<p class="PNormal">anlamamıştı Meryem. Çünkü istasyonda ve vapurda gördüğü çoğunluktan biraz</p>
<p class="PNormal">farklıydı bu otobüsün yolcusu. Erkekler köylüye benziyordu, yaşlı kadınların</p>
<p class="PNormal">başı bağlıydı ama serbest giyinmiş genç kızlar da vardı çok şükür.</p>
<p class="PNormal">Cemal'in içindeki donuk kayıtsızlık, onun Meryem kadar büyük heyecan duymasını</p>
<p class="PNormal">engellese de bir yandan İstanbul'u gözlüyor, bir yandan da biraz kıskançlık ve</p>
<p class="PNormal">iç burkuntusuyla ağabeyi Yakup'u düşünüyordu. Demek bu güzel şehirde yaşıyordu</p>
<p class="PNormal">ha. Çoluğunu çocuğunu alıp İstanbul'a göç ettiğinden beri memlekete hiç</p>
<p class="PNormal">dönmemesi bu yüzdendi işte. Memleketin adını bile unutmuştu. Sanki Yakup</p>
<p class="PNormal">İstanbul'da oturan ulu bir padişah, kendileri ise adamdan sayılmayacak</p>
<p class="PNormal">kullarıydı onun. Bu arada kendisi dağ-</p>
<p class="PNormal">191</p>
<p class="PNormal">larda ölümle pençeleşmiş, günlerce süren soğuk yağmur altında kan işemişti ama</p>
<p class="PNormal">ağabeyi burada sefa sürmüştü demek ki. Zaten X92 babasına arada bir yazdığı</p>
<p class="PNormal">mektuplarda ve sılaya gelenlerle gönderdiği haberlerde, alttan alta bir</p>
<p class="PNormal">böbürlenme ve memleketteki-leri aşağılama havası seziliyor; artık onlardan çok</p>
<p class="PNormal">üstün olduğu, başka bir hayata ve başka bir çevreye geçtiği için övündüğü</p>
<p class="PNormal">anlaşılıyordu. Bu da insanları hem meraka düşürüyor hem de Yakup'a karşı içten</p>
<p class="PNormal">içe hasetle karışık bir hayranlık duymalarına yol açıyordu.</p>
<p class="PNormal">Meryem'in yorgunluktan ve heyecandan bütün vücudu sızlamaya başlamıştı. Biraz</p>
<p class="PNormal">önce bir vapura binerek kıta değiştirmiş ve Asya'dan Avrupa'ya geçmişti ama bu</p>
<p class="PNormal">bilginin zavallı kızın bilincine yansıması mümkün değildi. Arada bir, birkaç gün</p>
<p class="PNormal">öncesine kadar İstanbul'u, kasabadan görünen tepenin arkasında sandığını</p>
<p class="PNormal">düşünüp, hafif bir utançla gülümsüyordu kendi kendine: "Ne cahilmişim meğer,</p>
<p class="PNormal">hiçbir şey bilmezmişim." Ama kimse kendisine bir şey öğretmemişti ki. Uğursuz</p>
<p class="PNormal">bir kız olarak hayatın dışında tutulmuştu o. Kafası hurafelerle, hayallerle</p>
<p class="PNormal">doldurulmuştu. Oysa şimdi çok şey biliyor gibi hissediyordu kendisini.</p>
<p class="PNormal">Bindikleri otobüs, tıklım tıklım araba dolu caddelerden geçerek, meydanlardan</p>
<p class="PNormal">saparak ve birç,ok durakta durup kalkarak, onları şehir dışındaki otoyollara</p>
<p class="PNormal">çıkardı. İnenler olmuş ve yolcular azalmıştı. Meryem ile Cemal, boşalan bir</p>
<p class="PNormal">koltuğa oturdular. Yorgunluktan ve sallantıdan Meryem'in içi geçti, başı önüne</p>
<p class="PNormal">düştü ve uyuklamaya başladı.</p>
<p class="PNormal">Uyandığında, son durağa gelmişlerdi. İndiler. Biraz önce gördükleri İstanbul'a</p>
<p class="PNormal">benzemeyen, daha karanlık ve derme çatma evlerle dolu bir mahalleye gelmişlerdi.</p>
<p class="PNormal">Buradan bir otobüse daha bineceklerdi; Cemal inerken otobüs şoföründen bilgi</p>
<p class="PNormal">aldı.</p>
<p class="PNormal">Bu kez bindikleri mavi bir otobüstü ve onları alıp karanlık tarlalardan ve harap</p>
<p class="PNormal">evlerden geçirerek ışıltılı şehirden iyice ötelere götürdü. Otobüs, geçtiği her</p>
<p class="PNormal">durakta Meryem'in umutlarım ve hayallerini biraz daha söndürüyor ve onu</p>
<p class="PNormal">şaşkınlıktan şaşkınlığa sürükleyen mucize şehri unutturuyordu. Sanki Doğu</p>
<p class="PNormal">Anadolu'</p>
<p class="PNormal">ya geri dönüyorlardı. Sanki iki günlük yolu boşuna yapmışlar ve kasabadan hiç</p>
<p class="PNormal">kıpırdamamışlardı. Otobüs karanlıkta, tarlaların ortasında bir yerde durdu;</p>
<p class="PNormal">şoför, "Senin gösterdiğin kâğıtta Rah-manlı mevkii yazıyor," dedi. "Orası da bu</p>
<p class="PNormal">durak işte."</p>
<p class="PNormal">Çaresiz indiler. Mavi otobüs yağ yaka yaka yolda kaybolup gitti. Çıplak gecenin</p>
<p class="PNormal">içinde yapayalnız kaldılar. Ortalık ekin, gübre ve yanmış odun kokuyordu. Cemal</p>
<p class="PNormal">ilk şaşkınlığı atlattıktan sonra bir dağ komandosu olarak çevreye göz gezdirdi,</p>
<p class="PNormal">uzaktan gelen köpek ulumalarını ve tepenin üstünde görünen cılız ışıkları</p>
<p class="PNormal">göstererek, "Hadi," dedi. "Oraya gidiyoruz."</p>
<p class="PNormal">Çamurlu tarlalardan yürümeye koyuldular. Meryem'in lastikleri yine yapışkan</p>
<p class="PNormal">çamura batıyor ve bu da kasaba çarşısındaki yürüyüşünü hatırlatıyordu.</p>
<p class="PNormal">"Hadi kızııım, kutlu olsun! İstanbul'a gidiyorsun. Uğurlu kademli olsun!</p>
<p class="PNormal">İstanbul büyük şehir. Buralara benzer mi hiç!"</p>
<p class="PNormal">Ah gelip de bir görselerdi şimdi İstanbul'un nasıl bir yer olduğunu, Yakup'un</p>
<p class="PNormal">nerelerde oturduğunu. Memleketleri buranın yanında saray gibi kalırdı doğrusu.</p>
<p class="PNormal">Nereye gittiklerini anlayamı-yordu.</p>
<p class="PNormal">Biraz yürüdükten sonra Cemal karanlıkta dikilen iki kişiyi fark etti. Askere</p>
<p class="PNormal">benziyorlardı. Sanki dağdaki günlerine geri dönmüştü; oradakine benzer bir</p>
<p class="PNormal">tehlike kokusu alıyordu. Dağlardaki gibi geceden ve yalnızlıktan ürküyordu. Eğer</p>
<p class="PNormal">bu adamlar sahiden askerse, aniden önlerine çıkmak çok tehlikeli olabilirdi. Bu</p>
<p class="PNormal">yüzden durdu ve bağırdı, "Hey tertip!" Hışırtılardan silahların üzerlerine</p>
<p class="PNormal">doğrultulduğunu anladı. "Dur orada! Kimsin?"</p>
<p class="PNormal">"Ben de askerim!" diye bağırdı.</p>
<p class="PNormal">"Kıpırdama!" dediler ve el fenerini yakıp onlara doğru yürümeye başladılar.</p>
<p class="PNormal">Cemal olup bitene inanamıyordu. Yine Gabar dağlarındaki bir nöbet noktasındaydı</p>
<p class="PNormal">işte; şimdi parolayı soracaklar ve bilemezse ateş edeceklerdi. İki kişi</p>
<p class="PNormal">yaklaştıkça onların jandarma olduğunu seçebiliyordu Cemal. Bu da polis bölgesi</p>
<p class="PNormal">dışında olduklarının, yani İstanbul'da bulunmadıklarının bir göstergesiydi.</p>
<p class="PNormal">Askerler tehdit edici bir tavırla, tüfek namlularını ve</p>
<p class="PNormal">193</p>
<p class="PNormal">M 13</p>
<p class="PNormal">feneri bu iki yabancının üstünden ayırmadan yanlarına yaklaştılar; kimlik</p>
<p class="PNormal">sordular. Cemal asker jargonu kullanarak bir-iki söz 194 söylemek ve yakınlık</p>
<p class="PNormal">kurmak istedi ama yüz vermediler. Bunun üzerine ağır hareketlerle terhis</p>
<p class="PNormal">belgesini ve kimliğini çıkarıp verdi. Askerler dikkatle alıp incelediler. "Demek</p>
<p class="PNormal">komandosun," dediler. İkisinde de kendilerinden kıdemli olan dağ komandosu</p>
<p class="PNormal">gaziye karşı sessiz bir saygı belirmişti. Ama yine de ortada garip bir durum</p>
<p class="PNormal">vardı. Yanında başı bağlı bir kızla, ellerinde çantalar, o tarlanın ortasında</p>
<p class="PNormal">akşam vakti ne arıyorlardı?</p>
<p class="PNormal">Cemal onlara ağabeyi Yakup'un Rahmanlı denilen mahallede oturduğunu ve onun</p>
<p class="PNormal">evini bulmaya çalıştıklarım anlattı. "Tamam," dediler, "Rahmanlı şu tepenin</p>
<p class="PNormal">üzerinde ama siz buraya çok ters bir günde geldiniz."</p>
<p class="PNormal">O sabah mahallede bir jandarma operasyonu yapılmış ve Hiz-bullah'a ait bir</p>
<p class="PNormal">'mezar ev' bulunmuş. Bu yüzden bütün mahalle kordon altmdaymış. Onlar da</p>
<p class="PNormal">karşılarında iki yabancı görünce; eh kim olsa kuşkulanırmış tabii.</p>
<p class="PNormal">Cemal 'mezar ev' tabirini hiç duymamıştı. Ne demek olduğunu anlamadı ama daha</p>
<p class="PNormal">fazla soru da sormadı. Askerlerden biri onları Yakup'un evine kadar götürecekti;</p>
<p class="PNormal">çünkü kuşatma altındaki mahalleye girmek tehlikeliydi; hem de göz gözü görmeyen</p>
<p class="PNormal">bu karanlıkta.</p>
<p class="PNormal">Haki asker üniformalarının kokusu, hışırtısı ve başlardaki bereler, ellerdeki</p>
<p class="PNormal">silahlar Cemal'in içini özlemle doldurmuş ve kendisini ilk terhis olduğu</p>
<p class="PNormal">zamanlardaki gibi çırılçıplak, işe yaramaz ve bomboş hissetmesine neden olmuştu.</p>
<p class="PNormal">Asker arkadaşları, çarpışmalar, karavanalar, silah çatmalar, pusular, ateşini</p>
<p class="PNormal">gizleyerek sigara içmeler, enselerinden içeri süzülen yağmurlar bir anda geri</p>
<p class="PNormal">geldi. Askerlere özlemle, imrenerek baktı.</p>
<p class="PNormal">Meryem kendilerine el feneriyle yol gösteren askerin ardından çamurlu tarlaya</p>
<p class="PNormal">bata çıka yürürken bu işe çok şaşıyordu. Ne biçim İstanbul'du bu böyle? Acaba</p>
<p class="PNormal">yanlış bir yere mi düşmüşlerdi?</p>
<p class="PNormal">Nöbetçi noktalarını geçtiler; tepenin başına tırmandılar. Karşılarına, büyükçe</p>
<p class="PNormal">bir köy gibi bir yer çıktı ve Meryem ilk görüşte</p>
<p class="PNormal">buranın köy bile denemeyecek kadar sefil ve harap bir yer olduğunu düşündü. Köy,</p>
<p class="PNormal">nöbet tutan jandarmalarla doluydu. Tek katlı evlerin hepsi derme çatmaydı.</p>
<p class="PNormal">Sıvasız, kimi yerlerine teneke- X95 ler çakılmış, yanlarında kümesleri olan</p>
<p class="PNormal">evlerdi bunlar. Pencerelerinden, çatılarından televizyon antenleri fırlamıştı.</p>
<p class="PNormal">Evlerin arası tellerle, kablolarla doluydu. Gariptir ama her yer sokak lambalarıyla</p>
<p class="PNormal">aydınlatılmıştı. Kirli köpekler koşuşup duruyorlardı. Köy meydanı gibi</p>
<p class="PNormal">bir yer yoktu; yürüdükleri açıklık da balçık çamurdu.</p>
<p class="PNormal">"İstanbul değil burası. Değil işte, değil," diye düşündü hınçla. Aldatıldığı</p>
<p class="PNormal">için sinirleri bozulmuştu. Demek ki Allah yine bağış-lamamıştı onu, Meryem</p>
<p class="PNormal">kulunu sevmiyordu. Hatta onun çektiği azabı daha da keskin kılmak için mucizeler</p>
<p class="PNormal">şehri İstanbul'u göstermiş, içini umut kıpırtılarıyla doldurmuş, yüreğini</p>
<p class="PNormal">coşturmuş ve sonra bu karanlık, çamurlu ve pis yere atıvermişti.</p>
<p class="PNormal">Yakup kapıyı açıp da yanlarındaki jandarmayla birlikte Ce-mal'i ve Meryem'i</p>
<p class="PNormal">görünce dilini yutacak gibi oldu; suratı karardı, çok ağır bir darbe yemiş gibi</p>
<p class="PNormal">sarsıldı. Şaşkınlıktan bir süre konuşamadı. Neyse ki durumun garipliğini fark</p>
<p class="PNormal">eden ve arkadan yetişip gelen karısı Nazik uyanık davrandı da askerin, "Bunlar</p>
<p class="PNormal">da kim? Ev sahipleri gelenleri tanımıyorlar bile!" diye düşünüp kuşkulanmasına</p>
<p class="PNormal">engel oldu.</p>
<p class="PNormal">Girdikleri yere ev denilemezdi; daracık bir oda, köşede yığılı yataklar, tavanda</p>
<p class="PNormal">yaylı bir somya asılı ve arasından geçen kablo çıplak bir ampulü yakıyor;</p>
<p class="PNormal">çocuklar yerlere serilmiş durumda, köşede duran ve evin, adama benzer tek eşyası</p>
<p class="PNormal">olan televizyon ekranına kilitlenmişler. Gelen amcalarına dönüp bakmıyorlar</p>
<p class="PNormal">bile. Televizyonda haber okuyan bir adam avaz avaz bağırıyor. Kısacası Meryem'in</p>
<p class="PNormal">düşünebileceği en iğrenç yer. İçinde günlerce hapsedildiği izbe bile neredeyse</p>
<p class="PNormal">buradan daha temizdi.</p>
<p class="PNormal">Yakup kendine gelip ilk şaşkınlığı atınca utançla karışık bir eziklik içine</p>
<p class="PNormal">girdi. Yarım ağız biraz hal hatır sordu. Nazik'in ortalardan kaybolduğunu gören</p>
<p class="PNormal">Meryem peşinden gitti ve mutfağa benzer bir bölmede tüp gazın üzerinde çorba</p>
<p class="PNormal">kaynatmak üzere</p>
<p class="PNormal">gayretlendiğini fark edince alışkanlıkla ona yardım etmeye ve ortadaki ekmeği</p>
<p class="PNormal">kesmeye koyuldu. Renkli plastik kovalar, leğen- ler görünüyordu ortalıkta. Yer</p>
<p class="PNormal">topraktı. Evde su olmadığı belliydi çünkü plastik bidonlarla su taşınmış ve bir</p>
<p class="PNormal">kenara dizilmişti.</p>
<p class="PNormal">Evvel eski sevdiği bir kişi olan Nazik, "Amma da büyümüşsün Meryem," dedi.</p>
<p class="PNormal">"Gelinlik kız olmuşsun. Hangi rüzgâr attı sizi buraya?"</p>
<p class="PNormal">Meryem onun sorusunu başka bir soruyla karşıladı: "Burası İstanbul mu Nazik</p>
<p class="PNormal">yenge?" diye sordu.</p>
<p class="PNormal">"İstanbul batsın!" dedi Nazik. "Olmaz olsun bu istanbul. Herifin aklına uyup</p>
<p class="PNormal">geldik; şimdi halimiz rezillik, işte görüyorsun."</p>
<p class="PNormal">Meryem tekrar, "İstanbul dedikleri yer burası mı?" diye sordu.</p>
<p class="PNormal">"İstanbul'un dışı," dedi Nazik. "İstanbul dedikleri öyle büyük ki ucu bucağı</p>
<p class="PNormal">yok. Nerde başlayıp nerde bittiğini kimseler bilemez. Buralara da gecekondu</p>
<p class="PNormal">bölgesi diyorlar. Şehirde zenginler oturuyor. Bizde nerede orada oturacak para.</p>
<p class="PNormal">Buraya başımızı zor soktuk."</p>
<p class="PNormal">Sonra akrabaları, tanıdıkları, öleni kalanı, evleneni tek tek sor-. maya</p>
<p class="PNormal">girişti.</p>
<p class="PNormal">Belli ki içi sıla hasretiyle titriyordu ama bir kere İstanbullu' olmakla</p>
<p class="PNormal">övünmeye başlayan kocası, kendine yedirip de süklüm püklüm geri dönmeyi göze</p>
<p class="PNormal">alamıyordu.</p>
<p class="PNormal">Evin içinde avaz avaz televizyon gürültüsü vardı. Cemal'in kasabada</p>
<p class="PNormal">küçüklüklerini bildiği Ismet'le Zeliha ve İstanbul'da doğmuş olan küçük yeğeni</p>
<p class="PNormal">gözlerini ekrandan ayırmıyorlar ve Cemal'in sorduğu sorulara bile amcalarına</p>
<p class="PNormal">bakmadan cevap veriyorlardı. Bu yüz yüze gelmeden yapılan konuşmalardan Cemal,</p>
<p class="PNormal">Ismet'le Zeliha'nın ilkokula gittiğini ama okula varmak için kar, fırtına, çamur</p>
<p class="PNormal">demeden yarım saatten fazla yürümeleri gerektiğini anladı. Artık köy mü, kasaba</p>
<p class="PNormal">mı, şehir mi ne demek gerekirse, Rahmanlı'da ilkokul yoktu.</p>
<p class="PNormal">Yakup başını önüne eğmiş, şimdi nereden çıktı bu, der gibi kardeşi Cemal'i kaş</p>
<p class="PNormal">altından süzüyor ve derin bir utanca batmış</p>
<p class="PNormal">da dikkati başka yere çekmek istermiş gibi açıklamalar yapıyordu: "Bugün bizim</p>
<p class="PNormal">burada bir evi bastılar da!"</p>
<p class="PNormal">Bu sırada küçük İsmet sevinçle bağırıp, "Bakın. Bizim mahalleyi gösteriyorlar,"</p>
<p class="PNormal">dedi. Ekranda çamurlu sokakları, derme çatma harap evleri, karmakarışık tellerin</p>
<p class="PNormal">bir yumak halinde fışkır-dığı elektrik direkleri, televizyon antenleri, oradan</p>
<p class="PNormal">oraya koşuşturan kırma köpekleri ve televizyoncuların peşini bırakmayan, ekranda</p>
<p class="PNormal">görünebilmek için başlarını eğerek resim içine girmeye çalışan, gülen,</p>
<p class="PNormal">arkadaşlarının başının arkasına iki kulak yapan perişan çocuklarıyla mahalleleri</p>
<p class="PNormal">görüldü. Ismet'le Zeliha heyecan H içinde kendilerini görmeyi</p>
<p class="PNormal">bekliyorlardı.</p>
<p class="PNormal">Spiker, o gün Rahmanlı'daki operasyonda Islami terör örgütü Hizbullah'a ait bir</p>
<p class="PNormal">mezar ev ele geçirildiğini tekrarlıyordu. Belediye ekipleri o sabah</p>
<p class="PNormal">Rahmanlı'daki kaçak bir gecekonduyu yıkmaya gelmişler. Gerçi hepsi kaçaktı bu</p>
<p class="PNormal">binaların, aklına esen ya da gecekondu mafyasıyla anlaşan istediği yere ev</p>
<p class="PNormal">kuruveriyordu ama bunlardan bazıları nedense göze batar ve sanki herkes yasalara</p>
<p class="PNormal">çok saygılıymış gibi yıkım emri çıkardı. Cemal, daha sonra 14 milyon nüfuslu</p>
<p class="PNormal">İstanbul'daki yapıların yüzde 75'inin kaçak olduğunu öğrenecekti. Belediye</p>
<p class="PNormal">ekipleri böyle binaları yıkmaya geldiği zamanki alışıldık görüntü, ev</p>
<p class="PNormal">sahiplerinin ekiplere karşı koymaları, kadınların tiz çığlıklar atarak ellerine</p>
<p class="PNormal">geçirdikleri tencere, tava, havaneli ve sopalarla yıkım ekiplerinin üstüne</p>
<p class="PNormal">saldırmaları ve en sonunda çaresiz kalan babanın küçük çocuğunu alıp dama</p>
<p class="PNormal">çıkarak üstüne benzin dökmesi ve elinde hazır tuttuğu bir çakmakla, yıkım</p>
<p class="PNormal">ekipleri bir adım daha attıkları takdirde çocuğu yakacağı gözdağını</p>
<p class="PNormal">savurmasıydı. Ellerindeki vırt zırt ses çıkaran telsizleriyle belediyeciler dil</p>
<p class="PNormal">döküp, çocuğunu yakmak isteyen babayı bu korkunç eylemden vazgeçirmeye çalışır,</p>
<p class="PNormal">bu sırada çekim yapmakta olan televizyon kameramanları da çocuk yanarsa bir</p>
<p class="PNormal">kareyi bile kaçırmama telaşı içinde nefes bile almazlardı.</p>
<p class="PNormal">Ama belediyecilerin o gün yıkmak için geldikleri evde bir tuhaflık vardı.</p>
<p class="PNormal">Sabahın köründe kendilerine kapıyı açan şalvarlı ve sakallı adama gecekondunun</p>
<p class="PNormal">yıkılacağı tebliğ edilince, adam hiç</p>
<p class="PNormal">197</p>
<p class="PNormal">şaşırmamış ve, "Peki, yalnız içerde uyuyanlar var. Yarım saat müsaade edin,</p>
<p class="PNormal">toparlanıp terk edelim," deyivermişti. Bu cevap üze-198 rine iyice afallayan</p>
<p class="PNormal">belediyecinin ezberi şaşmış ve âmirlerine telefon ederek bu evde bir gariplik</p>
<p class="PNormal">olduğunu anlatmış, iş oradan emniyete ve istanbul dışı olduğu için jandarmaya</p>
<p class="PNormal">intikal etmişti. Zaten her yıkım olaylı olduğu için hazır bekleyen jandarmalara</p>
<p class="PNormal">bir telsiz emri gitmiş ve içerideki tuhaf kişilerin kimliklerinin denetlenmesi,</p>
<p class="PNormal">evin aranması ve kuşkulu bir durum görüldüğünde müdahale edilmesi talimatı</p>
<p class="PNormal">verilmişti. Çünkü Türkiye Cumhuriyeti tarihinde o güne kadar, kaçak evi</p>
<p class="PNormal">yıkılacak olan bir kişinin "Buyurun yıkın!" dediği ne görülmüş ne de</p>
<p class="PNormal">işitilmişti. Bu yüzden ev sahipleri ya meczup ya da karanlık işler çeviren</p>
<p class="PNormal">kişiler olmalıydı.</p>
<p class="PNormal">Emir üzerine iki jandarma, başlarındaki çavuşla eve gidip kapıyı tekrar çalmış</p>
<p class="PNormal">ve içeridekilerin kimliklerini görmek istediklerini söylemişlerdi. İçeriden bir</p>
<p class="PNormal">süre hiç ses gelmemişti. Durumdan iyice kuşkulanan jandarma çavuşu, üçe kadar</p>
<p class="PNormal">sayacağını ve eğer açmazlarsa kapıyı kıracaklarını söylüyordu ki içeriden açılan</p>
<p class="PNormal">ateşle yaralanmış ve bunun üzerine herkes bir tarafa kaçışmış ve jandarmalar</p>
<p class="PNormal">mevzi alarak eve ateş etmeye başlamışlardı. Evden açılan ateşle birlikte tuhaf</p>
<p class="PNormal">çığlıklar yükseliyor, birileri, "Allahuek-ber!" diye bağırıyor, içlerinde kadın</p>
<p class="PNormal">sesi de olan bir grup insan "Ya Allah, Bismillah, Allahuekber!" diye tekbir</p>
<p class="PNormal">getiriyorlardı.</p>
<p class="PNormal">Takviye kuvvetleri gelmiş ve bir saatlik çatışma sonunda evden üç erkek ile</p>
<p class="PNormal">yaralı bir kadın çıkarılmıştı. Bu arada jandarmadan da yaralananlar olmuştu.</p>
<p class="PNormal">Daha sonra evde oturanların Hiz-bullah örgütüne mensup olduğu anlaşılmış ve bu</p>
<p class="PNormal">örgütün daha önce yaptığı kanlı eylemler ve mezar evler göz önünde tutularak,</p>
<p class="PNormal">evin zemini kazılmaya başlanmıştı. Gerçekten de evin toprak zemininde yapılan</p>
<p class="PNormal">kazılarda, örgütün hep yaptığı gibi 'domuz bağı' denilen teknikle bağlanarak</p>
<p class="PNormal">dertop edilmiş ve üst üste gömülmüş durumda üç cesede rastlanmıştı ki biri orta</p>
<p class="PNormal">yaşlı bir kadındı bunların. Hizbullah mensupları Türkiye'nin her bölgesinde</p>
<p class="PNormal">böyle evler tutuyor, bir süre göze çarpmadan yaşıyor ve örgütün kaçırdığı</p>
<p class="PNormal">bazı kişileri dolap, sandık gibi bazı ev eşyaları içinde o evlere götürüyor,</p>
<p class="PNormal">orada video kamerası önünde sorguluyor ve yine filme alarak telle boğuyordu.</p>
<p class="PNormal">Daha sonra bu cesetler, domuz bağı de- X99 dikleri bir teknikle en az yer</p>
<p class="PNormal">tutacak duruma indirgeniyor ve evin tabanında açılan küçük kuyulara üst üste</p>
<p class="PNormal">gömülüyordu.</p>
<p class="PNormal">Gazeteler, Hizbullah örgütünün PKK'ya karşı İslami bir Kürt alternatifi olması</p>
<p class="PNormal">için örgütlendiğini ve ilk yıllarda devlet tarafından himaye görerek savaştığını</p>
<p class="PNormal">yazıyorlardı. Ama örgüt sonradan kontrolden çıkmış ya da devlet artık bunlara</p>
<p class="PNormal">ihtiyaç duymamaya başlamıştı ki böyle sık sık baskınlar oluyor ve Hizbullah</p>
<p class="PNormal">üyeleri öldürülüyordu.</p>
<p class="PNormal">Bu arada Zeliha, televizyonda kendisini görerek kuşlar gibi çırpınmaya başladı;</p>
<p class="PNormal">gerçi kumral ve kirli saçları ekranın kenarından şöyle bir görünüp geçmişti ama</p>
<p class="PNormal">İsmet onun kadar da talihli değildi. Oysa mahalle arkadaşları ekranlara,</p>
<p class="PNormal">heyecanla olayların nasıl geliştiğini anlatıyorlardı.</p>
<p class="PNormal">Yakup, "Asker olmasan sizi bırakmazlardı içeri," dedi. "Mahalle abluka altında;</p>
<p class="PNormal">biz bile zor giriyoruz."</p>
<p class="PNormal">Halinden, "Keşke giremeseydiniz!" der gibi bir hava seziliyordu.</p>
<p class="PNormal">O gece kadınlar ve çocuklar bir odada, iki kardeş ise öteki odada yattı.</p>
<p class="PNormal">Köşelere yığılmış, katlı duran yataklar yere serildi, yorganlar çıkarıldı ve</p>
<p class="PNormal">zaten ölüm derecesinde yorgun olan Meryem, Nazik yengesinin ve üç yeğeninin</p>
<p class="PNormal">yanında derin bir uykuya dalı-verdi.</p>
<p class="PNormal">Öteki odada ise Yakup'la Cemal sigara içiyor ve alçak sesle konuşuyorlardı.</p>
<p class="PNormal">Yakup, biraz, kaldıkları mahalleden söz etti. "Burada," dedi, "İstanbul'a en son</p>
<p class="PNormal">gelenler oturuyor. Sivaslılar, Vanlılar, Malatyalılar, Diyarbakırlılar,</p>
<p class="PNormal">Bayburtlular bir arada." Sonra nihayet ağzındaki baklayı çıkardı: "İşte gördün</p>
<p class="PNormal">halimizi değil mi?" dedi. "Rezilliğimizi gördün, neler çektiğimizi gördün."</p>
<p class="PNormal">"Abi," dedi Cemal, "Niye çekiyorsun bunları. Memlekette rahatın daha iyiydi. Hiç</p>
<p class="PNormal">olmazsa evin barkın, tarlan, işin gücün var-</p>
<p class="PNormal">2OO</p>
<p class="PNormal">di. Çocukların bu kadar sıkıntı çekmiyordu. Niye geldin buralara?"</p>
<p class="PNormal">"Bir umut işte. İstanbul'un taşı toprağı altınmış ya; biz de biraz nasiplenelim</p>
<p class="PNormal">diye geldik. Ama burası bildiğin gibi değil. Bir kere İstanbullular bizi</p>
<p class="PNormal">insandan saymıyorlar. Her yerde hakaret görüyoruz."</p>
<p class="PNormal">"Niye çoluğu çocuğu alıp da dönmüyorsun?"</p>
<p class="PNormal">"Dönemem, gelmişim bir kere. Beceremedi de geldi deyip bütün kasabayı üstüme</p>
<p class="PNormal">güldürmem. Bizim oraları bilmez misin? Hem sen bakma şimdiki sıkıntılara.</p>
<p class="PNormal">Hayırlısıyla ilk birkaç seneyi atlattıktan sonra her şey düzelecek. Çocuklar</p>
<p class="PNormal">için ise çok daha iyi olacak."</p>
<p class="PNormal">Sonra sigarasından derin derin nefesler çekerek hayallerini anlatmaya başladı.</p>
<p class="PNormal">İstanbul'un sahibi çoktu. Gelir gelmez şehrin içine giremezdin. Önce ne kadar</p>
<p class="PNormal">uzak olursa olsun -ama belediye otobüslerinin ulaşması şartıyla- bir yerde</p>
<p class="PNormal">kendine başını sokacak bir ev edinecektin. Buralar hazine topraklarıydı ama</p>
<p class="PNormal">gecekondu mafyası, el koymuş satıyordu. Kendisi de elindeki avcundaki her şeyi</p>
<p class="PNormal">bu evin arsasına yatırmış sonra hemşehrilerin yardımıyla bu derme çatma evi inşa</p>
<p class="PNormal">etmişti. Köşedeki elektrik direğinden de bir kabloyla kaçak elektrik</p>
<p class="PNormal">alıyorlardı. Bu yüzden elektrik bedavaydı. Kışın tavana asılı somyaya elektrik</p>
<p class="PNormal">veriyordu ve kıpkırmızı kesilen metalin ısısında hamam gibi oluyordu evleri.</p>
<p class="PNormal">Zaten herkes kaçak elektrik kullanıyordu buralarda. Biraz sabırlı olmak</p>
<p class="PNormal">gerekiyordu. Nasıl olsa her seçim döneminde bir gecekondu affı çıkarılıyordu ve</p>
<p class="PNormal">el koyduğun arazinin tapusunu alıyordun. Tapuyu aldıktan bir-iki sene sonra ise</p>
<p class="PNormal">arsayı Karadenizli bir müteahhide kat karşılığı verip, dikilecek apartmanda üçbeş</p>
<p class="PNormal">daire sahibi oluyordun. O zaman hem güzel bir yerde oturuyordun, hem de kira</p>
<p class="PNormal">gelirin oluyordu. Sonra İstanbul'a da biraz alışmış olduğun için ya . bir yerde</p>
<p class="PNormal">kebapçı-lahmacuncu dükkânı açıyordun ya da bir taksi alıp işletiyordun. Bir kere</p>
<p class="PNormal">ev işini hallettikten sonra gerisi kolaydı.</p>
<p class="PNormal">Cemal, çocukların okula gittiği mahalleyi görse gözlerine inanamazdı. Öyle büyük</p>
<p class="PNormal">binalar, alışveriş merkezleri, ışıklar, otomobiller.</p>
<p class="PNormal">.. Oysa birkaç yıl öncesine kadar orası da kendilerininki gibi tek katlı</p>
<p class="PNormal">bir gecekondu mahallesiydi, sonra tapularını alıp zengin olmuşlardı.</p>
<p class="PNormal">Rahmanlı'nın da geleceği buydu. Yeni gelenler burada yer bulamıyordu artık; daha</p>
<p class="PNormal">ötelere, boş arazilere göçüyorlardı. Dişini sıkarsa İsmet, Zeliha ve küçük</p>
<p class="PNormal">Sevinç çok rahat yaşayacaklar ve İstanbullu olacaklardı. Ama şimdi bu rezilliği</p>
<p class="PNormal">çekiyorlardı işte.</p>
<p class="PNormal">Memlekettekilere bunları anlatmak zordu; onların o köhne, geri kalmış kafalarına</p>
<p class="PNormal">bu planları sokamazdın. Ama ahdetmişti, o karanlık kafalı insanların</p>
<p class="PNormal">topraklarına bir daha dönmeyecekti. Oradakiler aptaldı, dünyanın dışındaydı,</p>
<p class="PNormal">hayatı bilmiyorlardı.</p>
<p class="PNormal">Yakup kasabalarına o kadar attı tuttu ki Cemal, ağabeyinin içinde müthiş bir</p>
<p class="PNormal">hınç birikmiş olduğunu anladı. Buna hayret etmişti doğrusu. "Abi" dedi, "sen</p>
<p class="PNormal">öyle söylemezsin bilirim ama babama da gidiyor sözlerin! Dikkatli konuş."</p>
<p class="PNormal">Bunun üzerine Yakup Cemal'in gözlerinin içine baktı ve, "Babam!" dedi. "Ah</p>
<p class="PNormal">babam! Ah o babam!"</p>
<p class="PNormal">Cemal bu sözlerden hiçbir şey anlamadı: İyi bir şey mi söylemişti babaları için,</p>
<p class="PNormal">kötü bir şey mi? Ama içi yanmış gibi konuşuyordu. Daha fazla üstelemedi.</p>
<p class="PNormal">Bu kez soru sorma sırası Yakup'taydı. Kardeşini hangi rüzgâr atmıştı oralara?</p>
<p class="PNormal">Yanına Meryem'i de alıp onca yolu tepmesinin sebebi neydi?</p>
<p class="PNormal">Cemal kısa cümlelerle ona, kendisi askerdeyken Meryem'in kirlenmiş olduğunu ve</p>
<p class="PNormal">törelere göre ortadan kaldırılması için ailenin karar aldığını ve bu görevin</p>
<p class="PNormal">kendisine verildiğini anlattı.</p>
<p class="PNormal">Yakup, "Daha önceki gariban kızlar gibi desene!" dedi. "Biliyorum, oralardan</p>
<p class="PNormal">bakınca bu iş çok doğru görünüyor. Gerçi buraya da geldi bu âdetler ya."</p>
<p class="PNormal">Hiç üzülmüş, şaşırmış ya da sarsılmış bir hali yoktu doğrusu. Sadece hayatta</p>
<p class="PNormal">tutunma savaşı verdiği günlerde başına gelen bu belanın bir an önce yok olup</p>
<p class="PNormal">gitmesini istiyordu. -Bana ne! Kasaba da, Meryem de, Cemal de, babam da beni</p>
<p class="PNormal">ilgilendirmiyor artık. Bana karışmasınlar da ne yaparlarsa yapsınlar.</p>
<p class="PNormal">Memleketi hayatından silmişti Yakup; bir daha dönmeyecek,</p>
<p class="PNormal">201</p>
<p class="PNormal">o insanları görmeyecek ve çocuklarına Sulucalı olduklarını unutturacaktı. Zaten</p>
<p class="PNormal">yakında nüfus kayıtlarını da İstanbul'a alacaktı. 202 Büyüdüğü zaman</p>
<p class="PNormal">Zeliha'nm da Meryem durumuna düşmesi ihtimali, tüylerini diken diken ediyordu.</p>
<p class="PNormal">"Bana bak Cemal," dedi. "Bu iş belli ki babamın emri ve sen babamdan -sümme</p>
<p class="PNormal">haşa- Allah'tan korkar gibi korkarsın. Bu yüzden sana yapma etme, vazgeç demenin</p>
<p class="PNormal">faydası olmaz. Madem yapacaksın bu işi, hemen yap!"</p>
<p class="PNormal">Sonra ona yarım saat yürümeyle ulaşılabilecek yüksek ve ıssız otoyol</p>
<p class="PNormal">viyadüklerini anlattı. İstanbul'a göç eden köylüler, bu tip namus infazlarını</p>
<p class="PNormal">hep oralarda yapıyorlardı. Şimdiye kadar kaç kız atılmıştı o uçurumlara</p>
<p class="PNormal">kimbilir. Arada bir gazetede, televizyonda çıkardı.</p>
<p class="PNormal">Bir süre sonra Cemal, karanlıkta, altına serilmiş pide gibi ince .._. | şiltede</p>
<p class="PNormal">yatarken bir plan yaptı. Bu işi fazla uzatmanın anlamı kalmamıştı artık. Şansa</p>
<p class="PNormal">bak ki onca yolu tepip İstanbul'a geldikten sonra jandarma ablukasındaki bir</p>
<p class="PNormal">mahalleye düşmüşlerdi. Eğer orada bir-iki gün kalır ve tanınırlarsa, Meryem'in</p>
<p class="PNormal">kaybolması başına iş açabilirdi. Bu yüzden en iyisi sabah çıkıp gitmek ve</p>
<p class="PNormal">abisinin anlattığı viyadük uçurumlarında işi halletmekti. İki kişi olarak çıkıp</p>
<p class="PNormal">gittikleri mahalleye tek k^şi dönmesi de kuşku uyandıracağı için o da</p>
<p class="PNormal">dönmeyecekti. Zaten Yakup'tan, onun anlattıklarından, babasına karşı takındığı</p>
<p class="PNormal">saygısız tavırdan, memleketlerini aşağılamasından ve bu evden hoşlanmamıştı.</p>
<p class="PNormal">Kendisi de işi hallettikten sonra Selahattin'i görür, sonra trene biner ve</p>
<p class="PNormal">Van'a, daha doğrusu Emine'ye doğru yola çıkardı. Zaten yolda uyuyup duruyordu;</p>
<p class="PNormal">iki gün dediğin göz açıp kapayana kadar geçerdi ve hayırlısıyla bu işten de</p>
<p class="PNormal">alnının akıyla kurtulmuş olarak evine kavuşurdu.</p>
<p class="PNormal">Abisinin ona verdiği en iyi akıl yarım kalmış, terk edilmiş viyadük olmuştu;</p>
<p class="PNormal">demek namus infazları hep oralarda yapılıyormuş; günahkâr kızlar, oradan boşluğa</p>
<p class="PNormal">uçuyormuş.</p>
<p class="PNormal">Bu kararlar içini o kadar rahatlattı ki çok geçmeden, üstüne yoğun bir sis gibi</p>
<p class="PNormal">çöken huzurlu bir uykuya dalıverdi.</p>
<p class="PNormal">Yalnızlık Allah'a Mahsus!</p>
<p class="PNormal">Profesör bir sabah müthiş bir baş ağrısıyla uyanıp -iki Tylenol extra strength</p>
<p class="PNormal">aldıktan sonra- güverteye çıktığında, denizin ölmüş olduğunu düşündü.</p>
<p class="PNormal">Kilitlenmiş bir gökyüzü altında grile-şen, bulanık bir suya dönüşen deniz,</p>
<p class="PNormal">hiçbir yaşam işareti vermiyordu artık; ölmüştü, betonlaşmıştı. Profesör daha</p>
<p class="PNormal">sonra zonkla-yan şakaklarıyla denizin ölüp ölmeyeceğini düşündü ve Lorca'ya</p>
<p class="PNormal">bakılırsa öleceği sonucuna vardı: "Deniz bile ölürP'dü. Ama ne yazık ki Federico</p>
<p class="PNormal">Garcia Lorca adını taşıyan genç adam, bunları ölçüp biçecek ve gençlik çağının</p>
<p class="PNormal">heyecanlı bilgilerini, olgunluk döneminde temkinli bir bilgeliğe kavuşturacak</p>
<p class="PNormal">kadar çok yaşamamıştı.</p>
<p class="PNormal">iki gün öncesine kadar onca dost ve işvebaz görünen deniz, şimdi bir kaplumbağa</p>
<p class="PNormal">sırtı kadar sert ve soğuk bir acımasızlığa bürünmüştü. Neredeyse düşmandı.</p>
<p class="PNormal">Çocukluğundan beri denizle içli dışlı olmaya alışmış olan Profesör, muazzam bir</p>
<p class="PNormal">su birikintisinden çok daha ötede bir şey ifade eden denizin küskün halinden</p>
<p class="PNormal">fazla etkilenmezdi ama iki gün önce yaşadığı ölüm korkusu şokundan sonra</p>
<p class="PNormal">sinirleri hâlâ düzelememişti.</p>
<p class="PNormal">Ufukta birikip birdenbire uluyarak üzerine boşalan fırtınadan kurtulmak için en</p>
<p class="PNormal">yakın kasabanın limanına kaçıyordu. Yelkenleri rüzgârın akıl almaz gücüyle</p>
<p class="PNormal">çatlayacak gibi gerilmişti. Limana girdiği zaman rüzgârın orada da şiddetinden</p>
<p class="PNormal">bir şey yitirmediğini gördü. Son hızla kıyıya yaklaşıyordu. Bir yelkenlinin uçar</p>
<p class="PNormal">gibi üstlerine geldiğini gören marinaya bağlanmış tekne sahipleri, ona</p>
<p class="PNormal">bağırıp el kol işaretleri yapmaya başladılar. Kendisi de çok iyi biliyordu ki bu</p>
<p class="PNormal">hızla oraya girerse sonuç felaket olur. 204 Tam bu sırada arkasındaki dev gemiyi</p>
<p class="PNormal">fark etti. Limanın öbür tarafından girmiş ve yanaşmaya çalışırken önünde bir o</p>
<p class="PNormal">yana, bir bu yana hamle eden çelimsiz yelkenliyi görmüş ve insanın aklını</p>
<p class="PNormal">başından alan düdükler çalmaya başlamıştı. Bir yandan marina-dakilerin dehşeti,</p>
<p class="PNormal">bir yandan arkasında cehennem düdükleri öttüren dev gemi Profesör'ü iyice</p>
<p class="PNormal">sersemletmişti. Yelkenleri laçka etmesi gerektiğini biliyordu elbette. Laçka</p>
<p class="PNormal">edecek sonra da motorla sakin sakin yanaşacaktı istediği yere ama tek kişi</p>
<p class="PNormal">olduğu için bunu nasıl yapacağını bilemiyordu. Çünkü sık sık olduğu gibi roller</p>
<p class="PNormal">takılmıştı. Zaten bu yeni moda yelkenliler iyiydi, rahattı ama ya yelken direğin</p>
<p class="PNormal">içinde sarıyor ya roller takılıyor; kısacası sonunda iş daha da zor bir hale</p>
<p class="PNormal">geliyordu. Sıkı sıkı tuttuğu dümeni bırakıp yelkenlere koşsa, teknenin ne yana</p>
<p class="PNormal">savrulacağı ve ne yapacağı belli olmazdı. Dümen başında kaldığı zaman da tekneye</p>
<p class="PNormal">müthiş sürat kazandıran yelkenlere bir şey yapamazdı. Tek kişi olmanın acısını</p>
<p class="PNormal">çekiyordu işte. Eğer teknede bir kişi daha olsa iş kolaydı; biri dümeni tutar,</p>
<p class="PNormal">öteki laçka ederdi; ama tek başına olamıyordu.</p>
<p class="PNormal">Geminin durmadan düdük çalijıası ve yelkenlinin oradan oraya savrulması,</p>
<p class="PNormal">gittikçe daha çok kişinin ilgisini çekiyordu şimdi ve kıyıda herkes bu şaşkın</p>
<p class="PNormal">yelkenciyi seyrediyordu. Hemen o anda bir karar vermesi gerekiyordu; çünkü</p>
<p class="PNormal">birkaç saniye sonra artık çok geç kalmış olabilirdi.</p>
<p class="PNormal">Sonunda ne olursa olsun diyerek, ölüme atlarmış gibi dümenden kopup kendini</p>
<p class="PNormal">yelkenlere doğru attı ve takılmış halatı çözerek müthiş bir süratle laçka etti.</p>
<p class="PNormal">Dizinde müthiş bir acı hissetti, herhalde bir yere çarpmıştı. Rüzgârla çıldıran</p>
<p class="PNormal">yelkenler sönüver-diler ama Profesör buna sevinecek durumda olmadığını fark etti</p>
<p class="PNormal">birden; çünkü nefes alamıyordu. Daha önceleri 'dili damağına yapıştı' sözünü çok</p>
<p class="PNormal">duymuştu ama bunu mecazi bir anlatım zannetmişti; oysa şimdi gerçekten dili</p>
<p class="PNormal">damağına yapışmıştı ve kendisini ne kadar zorlarsa zorlasın ağzını açıp sızlayan</p>
<p class="PNormal">ciğerlerine</p>
<p class="PNormal">hava çekemiyordu. Son anda tekneden denize doğru sarktı ve av-cuyla limanın</p>
<p class="PNormal">kirli, mazotlu suyunu alıp ağzına attı. Bu işe yaramıştı; artık nefes</p>
<p class="PNormal">alabiliyordu. Biraz önce içine düştüğü dehşetin dilini damağını kurutacağını</p>
<p class="PNormal">bilebilmesi mümkün değildi. Çünkü hiç böyle bir şey gelmemişti başına.</p>
<p class="PNormal">O geceyi, öteki teknecilerin geçmiş olsun dileklerini kabul ederek marinaya</p>
<p class="PNormal">bağladığı teknesinde geçirdi. O koca yelkenliyi tek başına kullandığını görünce</p>
<p class="PNormal">ona hak vermişler ve geçirdiği tehlikenin büyüklüğünü anlamışlardı. Usta bir</p>
<p class="PNormal">denizci vardı karşılarında ama yine de denizle oyun olmazdı; böyle büyük bir</p>
<p class="PNormal">yelkenlide tek başına olmak doğru değildi.</p>
<p class="PNormal">Onu, 'bir içkiye' davet ettiler. Çoğu emekli, kır saçlı ama sağlam yapılı, Paul</p>
<p class="PNormal">and Shark, Gant ve Aquamarine giysileri giymiş sporcu adamlardı. Hayatları</p>
<p class="PNormal">teknelerinin orasını burasını tamir ederek, karşılıklı anı değiş tokuşu yaparak,</p>
<p class="PNormal">sık sık düzenlenen re-gataları planlayarak geçiyordu. Profesör, bu adamların,</p>
<p class="PNormal">deniz dışında hiçbir şeyden konuşmadıklarını fark etti. Akşam boyunca karada</p>
<p class="PNormal">olup biten hiçbir şeye değinmemişlerdi. Kara yoktu onlar için. Elleri işçi eli</p>
<p class="PNormal">gibiydi. Kimi yeni aldığı GPS'i anlatıyor, kimi saatlerce mesaratörünü nasıl</p>
<p class="PNormal">tamir ettiğinden söz ediyordu. Zaten yabancılarla fazla ilgili değillerdi;</p>
<p class="PNormal">teknelerine gelen bu saçı sakalı birbirine karışmış, iriyarı berduş adamın, bir</p>
<p class="PNormal">süre önce televizyonda izledikleri Profesör olduğunu da anlamadılar. Belki de</p>
<p class="PNormal">hiç seyretmemişlerdi kendisini zaten. Bu adamlar Türkiye Cumhuriyeti değil Deniz</p>
<p class="PNormal">Cumhuriyeti uyrukluydular. Sınırlan belirsiz ama yasaları kesinkes belli bir</p>
<p class="PNormal">cumhuriyetti bu ve bayraklarını dalgalandıracak rüzgâr bulmakta hiçbir zaman</p>
<p class="PNormal">sıkıntı çekmezlerdi.</p>
<p class="PNormal">Akrabaları, anaları-babaları, karıları olmayan insanlar gibiydiler bu</p>
<p class="PNormal">denizciler. Hayatlarında en çok gördükleri insanlar, teknede kendilerine yardım</p>
<p class="PNormal">eden gemicilerdi.</p>
<p class="PNormal">Profesör o gece, denizin yalnızlık anlamına geldiğini bir kez daha düşündü. Kaç</p>
<p class="PNormal">gündür yalnız başına dolaşıyor ve yavaş yavaş ilk günlerin deniz coşkusunun</p>
<p class="PNormal">yerini alan tuhaf bir hüzne bürün-</p>
<p class="PNormal">205</p>
<p class="PNormal">düğünü hissediyordu. Issız koylarda demirlediği gecelerde, çevresini bir ölüm</p>
<p class="PNormal">gibi saran mutlak sessizliğin içinde ve gaz lam-2°6 basının ışığında tek başına</p>
<p class="PNormal">otururken, o anda bir kalp krizi geçirse neler olacağını soruyor ve bu sorunun</p>
<p class="PNormal">cevabını bulamıyordu. Merdivenden düşüp bacağını kırmak, kalp krizi, beyin</p>
<p class="PNormal">kanaması geçirmek gibi olaylar hep kendi yaşındaki erkekler içindi. Başına böyle</p>
<p class="PNormal">bir durum gelirse o koyda kendisini bulacakları ana kadar hayatta kalmaya</p>
<p class="PNormal">çalışmaktan başka bir şey gelmezdi elinden; ki bu da çok zordu.</p>
<p class="PNormal">Ayrıca bugün atlattığı tehlike gibi büyük riskler de mevcuttu denizde. Sık sık,</p>
<p class="PNormal">"Yalnızlık Allah'a mahsus!" sözü geliyordu aklına ve içten içe yüzlerce yıl önce</p>
<p class="PNormal">bunu söyleyen Anadolu bilgelerine hak veriyordu.</p>
<p class="PNormal">İlk günlerde kıyılardan mümkün olduğunca uzak kalıyor ve gecelemek için en ıssız</p>
<p class="PNormal">koyları seçiyordu ama şimdi kendisine bile hissettirmeden içindeki gizli bir</p>
<p class="PNormal">ayar onu kıyılara, sahil kasabalarına, derme çatma iskelesi olan köylere doğru</p>
<p class="PNormal">çekiyordu. Ya ekmek alma bahanesiyle, ya su ya biraz sosis ya bira; ama mutlaka</p>
<p class="PNormal">kıyı bakkallarından yapılacak bir alışveriş icat ediyordu. .</p>
<p class="PNormal">Hayatı değiştirmek bu muydu acaba? İstanbul'da Bebek'teki lüks şarküteriler</p>
<p class="PNormal">yerine, bu mevsimde nispeten ıssız olan, henüz turist akımına uğramamış Ege</p>
<p class="PNormal">kasabalarmdaki klasik bakkallardan alışveriş yapma özgürlüğü müydü? Metanoya,</p>
<p class="PNormal">akşama kadar teknenin güvertesinde tembel tembel uzanıp, "Gerin bedenim gerin</p>
<p class="PNormal">doğan güneşe karşı," dizesini tekrar ederek, turkuaz suyun içinde kırlangıç</p>
<p class="PNormal">sürüleri gibi kaçışan küçük balıkları Jean Pierre Rampal'in flütü eşliğinde</p>
<p class="PNormal">seyretmek miydi?</p>
<p class="PNormal">Profesör, o gece ilk kez geri dönmeyi düşündü. Daha doğrusu düşünmedi de -</p>
<p class="PNormal">düşünce denemezdi buna- bastırmaya çalıştığı duyulur duyulmaz bir ses gibi</p>
<p class="PNormal">hissetti ve bu, ona müthiş bir huzursuzluk verdi. Zaten bu huzursuzluk yüzünden</p>
<p class="PNormal">de belli belirsiz sesin sönüp gitmesine izin vermedi ve onunla yüzleşme</p>
<p class="PNormal">kararlılığıyla bunu bir soru kalıbına soktu:</p>
<p class="PNormal">"Dönebilir misin? Eski hayatına, eski evine, Aysel'e, üniversiteye,</p>
<p class="PNormal">o çok bilmiş/çok başarılı/çok parlak kayınbiraderine, arkadaşlarına geri</p>
<p class="PNormal">gidebilir misin?</p>
<p class="PNormal">"İstanbul, senin İthaka'n olabilir mi ey şaşkın Profesör?" Sonra kendi kendine,</p>
<p class="PNormal">"Hayır!" dedi "Dönemem! Doğrusu bunu istemem; hem dönersem beni öldürürler!"</p>
<p class="PNormal">Bu garip 'öldürme' fikrini aklına getiren, 11. yüzyılın zavallı şeyhi Adi bin</p>
<p class="PNormal">Misafir olmuştu, O Misafir ki Yezidilerin şeyhiydi ve düşünde Hazreti Muhammed'i</p>
<p class="PNormal">görüp, ondan ölmek üzere olduğunu öğrenince, Hicaz'a gitmeye ve o kutsal</p>
<p class="PNormal">topraklara gömülmeye karar vermişti. Mademki peygamber kendisine öleceğini</p>
<p class="PNormal">bildiriyordu; o zaman kutsal topraklara yetişmek için de vakti vardı demek ki.</p>
<p class="PNormal">Ayrılmadan önce, Laliş'te kendisine bağlı olan tarikatını topladı, rüyasını</p>
<p class="PNormal">anlattı ve, "Ben Hicaz'a gidip öleceğim ve orada gömüleceğim," dedi. "Bu yüzden</p>
<p class="PNormal">gidişimin dönüşü yoktur. Eğer bir gün birisi benim kılığımda gelip de size</p>
<p class="PNormal">şeyhiniz olduğunu söylerse bilin ki o şeytandır. Benim kılığıma girip sizi</p>
<p class="PNormal">kandırmak istemektedir. Onu hemen öldürün."</p>
<p class="PNormal">Sonra Şeyh herkesle vedalaşıp Hicaz'a gitmiş ve orada ölümü beklemeye koyulmuş;</p>
<p class="PNormal">ama ölüm bir türlü gelmiyormuş. Aradan aylar geçmiş, sonra yıllar; ama yolunu</p>
<p class="PNormal">gözlediği ölüm bir türlü gelmemiş. Hicaz'da da fena halde canı sıkılmaya</p>
<p class="PNormal">başlamış. Laliş'i, ailesini ve tarikatını özlemiş.</p>
<p class="PNormal">Bakmış ki peygamberin sözü doğru çıkmıyor, gerisin geriye Laliş'e dönmüş.</p>
<p class="PNormal">Tarikatına demiş ki ben size böyle böyle söyledim ama herhalde düşümü yanlış</p>
<p class="PNormal">yorumlamışım. Hicaz'da bir türlü ölemedim ve size geri geldim. İnanın bana ben</p>
<p class="PNormal">sizin şeyhiniz Adi Bin Misafir'im.</p>
<p class="PNormal">Bu sözler üzerine tarikattaki herkes hançerini ve kılıcını çıkarmış ve zavallı</p>
<p class="PNormal">şeyhi paramparça etmiş. Sonra da şeyhlerinin buyruğunu tuttukları ve onun</p>
<p class="PNormal">kılığında gelen şeytanı yok ettikleri için büyük bir huzur duymuşlar.</p>
<p class="PNormal">Doğrusu bu hikâyede bir çarpıklık vardı; Yezidiler zaten şeytanın en büyük melek</p>
<p class="PNormal">-Melek Tavus- olduğuna inanan ve ona</p>
<p class="PNormal">207</p>
<p class="PNormal">tapan insanlardı; niçin şeytanı öldürsünlerdi ama belki de şeyhlerini</p>
<p class="PNormal">öldürdükten sonra onun için yaptıkları türbe böyle bir ina- nışa yol açmıştı.</p>
<p class="PNormal">Ya şeytan şeyhlerinin bedenini terk ettiği için kutsallaşmıştı o; ya da şeyh</p>
<p class="PNormal">şeytana dönüştüğü için onu kutsal kılmıştı. Belki de bu türbenin kutsallığı</p>
<p class="PNormal">konusunda büyük sıkıntıya düşmüşler ve içinde şeyh mi yatıyor, yoksa şeytan mı</p>
<p class="PNormal">tartışmalarına son noktayı koymak için şeytana tapmaya başlamışlardı.</p>
<p class="PNormal">Ama ne olursa olsun, Profesör de İstanbul'a dönerse başta Aysel ve kayınbiraderi</p>
<p class="PNormal">olmak üzere bütün yakınları tarafından şeytan olarak görüleceğini ve paramparça</p>
<p class="PNormal">edileceğini biliyordu; hem de üzerine türbe mürbe dikilmeden.</p>
<p class="PNormal">Aysel'in, öfkelendiği zaman çevresindekileri nasıl paraladığını çok iyi bilirdi</p>
<p class="PNormal">doğrusu.</p>
<p class="PNormal">Profesör'ün çağrışımlarla oradan oraya savrulan düşünceleri, şimdi kolalı beyaz</p>
<p class="PNormal">çarşaflar ve işlemeli yastık kılıfları arasında, kuzey göğünün kararan akşamüstü</p>
<p class="PNormal">saatlerinin camlardan içeri süzüldüğü bir otel odasının konforlu yatağına</p>
<p class="PNormal">kaymıştı. "Git işine!" diye bağırıyordu Aysel. "Rahat bırak beni!" îrfan ise -o</p>
<p class="PNormal">zamanlar doçentti- sevişmelerinin en heyecanlı anında kıvranan, eğilip bükülen</p>
<p class="PNormal">çıplak Aysel'in, bir,anda kendisini sıcak vücudundan kovmasını anlayamadan</p>
<p class="PNormal">şişkin şaşkın bakınıp duruyor ve biraz önceki sevişme durumuna çok uygun düşen,</p>
<p class="PNormal">hatta bir beceri ve kudret kulesi olarak dikilen ama şimdi birdenbire</p>
<p class="PNormal">hantallaşıp işlevsiz bir zavallılığa düşen duruşuyla ne yapacağını bilemeden</p>
<p class="PNormal">Aysel'in çığlıklarına katlanıyordu. Ne olduğunu ve neyin ters gittiğini</p>
<p class="PNormal">anlayamamıştı doğrusu.</p>
<p class="PNormal">Son günlerde öylesine mutlulardı ki sanki -tarih boyunca milyonlarca çiftin</p>
<p class="PNormal">düşündüğü gibi- kendilerinden önce hiçbir kadın ile erkek böyle bir sarhoşluğu</p>
<p class="PNormal">tatmamıştı.</p>
<p class="PNormal">İskoçya'da, bakımlı yeşil çimenliğin denizle birleştiği mümbit ve nemli araziye</p>
<p class="PNormal">devâsâ bir doğum günü pastası gibi konduru-luvermiş olan Turnberry golf otelinde</p>
<p class="PNormal">kalıyorlar, sabahları Virgi-na Woolf u hatırlatan deniz fenerine doğru yürüyüş</p>
<p class="PNormal">yapıyorlar,</p>
<p class="PNormal">öğleden sonra golf oynuyorlar, akşam yemeğinden önce Edward tarzı döşenmiş</p>
<p class="PNormal">barda, içinde meşe kütüklerinin yandığı dev şöminenin ateşiyle çıtır çıtır</p>
<p class="PNormal">ısınırken bardakların dibine birer parmak 2O9 konmuş tütsülü Lagavulin</p>
<p class="PNormal">viskilerini yudumluyor ve belki de bu içkiyi buz ve coca colayla içmek isteyecek</p>
<p class="PNormal">zengin sığırların mevcudiyetini konu edip bol bol gülüyorlardı.</p>
<p class="PNormal">Günlerinin değişmez kurallarından birisi de kuralsız olarak, yani her akıllarına</p>
<p class="PNormal">geldiği zaman yatağa atlamak ve uzun uzun sevişmekti. O akşamüstüne kadar her</p>
<p class="PNormal">şey yolundaydı doğrusu. Golften gelip odalarına girdiklerinde, Aysel daha duş</p>
<p class="PNormal">yapıp üstlerinden terlerini atamadan onu yatağa çekmiş ve her zamanki ihtiraslı</p>
<p class="PNormal">çırpımşıyla ince vücudunu vantuz gibi ona yapıştırıvermiş-ti.</p>
<p class="PNormal">Sonra da sevişmenin en çılgın noktasında vücudundan dışarı atmıştı onu,</p>
<p class="PNormal">kovmuştu. Sınıf kapısının arkasında tek ayak üstüne dikilme cezası alan,</p>
<p class="PNormal">özgüvenden yoksun bir öğrenci haline sokmuştu.</p>
<p class="PNormal">İrfan böyle çılgınlık noktalarında Aysel'e ilişmemesi gerektiğini bilecek kadar</p>
<p class="PNormal">tecrübe edindiği için acele bir duş almış ve odadan sıvışarak lobinin oraya,</p>
<p class="PNormal">maun, maroken ve soylu armalar egemenliğindeki bara inmiş ve bir Lagavulin</p>
<p class="PNormal">söylemişti ki biraz sonra Aysel gelip, "Özür dilerim!" diyerek koyu yeşil</p>
<p class="PNormal">deriden Chesterfield kanapede yanına oturdu. Yatışmış görünüyordu ama</p>
<p class="PNormal">hüzünlüydü. Tekrar, "Özür dilerim İrfan!" dedi. İrfan onun bu huyunu çok iyi</p>
<p class="PNormal">anlamıştı. Eğer kavgada ona cevap verirse çılgına dönebilir ama kocası onca</p>
<p class="PNormal">hakaret ve bağırıp çağırma karşısında sessiz kalıp boynunu bükerek uzaklaşırsa</p>
<p class="PNormal">yatışır ve gelip özür dilerdi.</p>
<p class="PNormal">Ama bu kez Aysel'i neyin kızdırdığını gerçekten merak ediyordu. Lagavulin'ini</p>
<p class="PNormal">yudumlarken, ne gibi bir hata yaptığı üzerine kafa patlatmıştı. Golf sırasında</p>
<p class="PNormal">yapılan bir şaka, otelde kaba bir hareket, bir söz, bir bakış... Hayır, hayır;</p>
<p class="PNormal">hiçbiri bu davranışı haklı çıkarmıyordu. "Özür dilemen gerekmez sevgilim," dedi</p>
<p class="PNormal">"Biz birbirimize anlayış gösteririz. Ama bu sefer ne olduğunu</p>
<p class="PNormal">M 14</p>
<p class="PNormal">210</p>
<p class="PNormal">gerçekten anlayamadım. Her şey çok güzel giderken bir anda ne oldu sana?"</p>
<p class="PNormal">Aysel ona umutsuz gözlerle baktı ve, "Bunu anlatmak çok zor ama," dedi, "sen</p>
<p class="PNormal">benimle zoraki sevişiyorsun! Sanki kocalık görevini yerine getirir gibi;</p>
<p class="PNormal">düzenli, güçlü, temiz ve sağlıklı ama zevk almıyorsun. O yoğun zevk anında bile,</p>
<p class="PNormal">bir tek saniyede hiçbir kuşkuya yer bırakmayacak biçimde hissettim bunu."</p>
<p class="PNormal">İrfan itiraz edecek oldu ama Aysel yine aynı hüzünlü hava içinde onu susturdu:</p>
<p class="PNormal">"Seni suçlamıyorum," dedi. "Ama bir kadın bunu anlar. Sen, golf oynar gibi</p>
<p class="PNormal">sevişiyorsun."</p>
<p class="PNormal">Sonra havayı dağıtmak için kısık ve hüzünlü bir kahkaha attı ve, "Sakın bana</p>
<p class="PNormal">şimdi golfte de yatakta da sopa önemlidir, diyerek o soğuk esprilerinden birini</p>
<p class="PNormal">yapmaya kalkma da bir içki söyle bakalım," dedi.</p>
<p class="PNormal">Artık bu konuda konuşulamazdı, Aysel kararını vermişti, konu kapanmıştı;</p>
<p class="PNormal">gerçekten de bir daha konuşmadılar. Sevişmeleri ise -giderek seyrekleşse de- adı</p>
<p class="PNormal">konmamış, hatta bir daha tarif edilmeye çalışılmamış bir biçimde sürüp gitti.</p>
<p class="PNormal">Çünkü Aysel, isyan ederek değiştiremeyeceği kadar büyük bir gerçek karşısında</p>
<p class="PNormal">kaldığını hissetmiş ve ormanda kaybolan küçük kızlar gibi korkmuştu.</p>
<p class="PNormal">,</p>
<p class="PNormal">Denizde geçen onca haftanın ardından Profesör, artık tekneyi, hareket eden bir</p>
<p class="PNormal">yalnızlık biçimi olarak algılıyordu. Hem de hiç sonu olmayan bir yalnızlık</p>
<p class="PNormal">biçimi.</p>
<p class="PNormal">Bütün insanlar gibi bir ömür boyu yaşamın, gerçekten mutlu ve başarılı yaşamın</p>
<p class="PNormal">başlayacağı günü bekleyip de bir gün aniden o noktayı çoktan aşmış olduğunu ve</p>
<p class="PNormal">artık ölüme gittiğini anlayan bir adam ne hisseder diye düşünüyordu Profesör;</p>
<p class="PNormal">yürek çöküntüsü mü? Evet!</p>
<p class="PNormal">Belki de arada bir kalbinin içe ve aşağıya doğru çekildiğini, deyim yerindeyse</p>
<p class="PNormal">ezildiğini hissetmesi bu yüzdendi işte. Böyle anlarda bu yürek çöküntüsünü,</p>
<p class="PNormal">haplar ve giderek sayısını artırdığı içki kadehleriyle boğmaya çabalıyordu.</p>
<p class="PNormal">Bu dünyada başarılı olmak için gösterdiği onca çabaya ve îz-:</p>
<p class="PNormal">mir'den çıkan bir yoksul çocuğu olarak Harvard'da okumayı becermesine rağmen,</p>
<p class="PNormal">daha sonra bu emeklere değecek bir eser koyamamıştı ortaya. Yaşamı boşa</p>
<p class="PNormal">geçmişti. Hiçbir değer üretme- 211 misti. Öldükten sonra, "Bu da İrfan</p>
<p class="PNormal">Kurudal'ın eseri," denilebilecek hiçbir şey yoktu. Profesörlük tezi için oradan</p>
<p class="PNormal">buradan yaptığı çevirilerle tamamladığı uyduruk kitabı saymazsanız tabii. Ama</p>
<p class="PNormal">onun da foyası çabuk ortaya çıkmış ve üniversitedeki düşmanları, adını</p>
<p class="PNormal">belirtmeden alıntı yaptığı Amerikan ve İngiliz kaynaklarını teker teker</p>
<p class="PNormal">açıklamışlardı. Dergilerde, "İntihal!" başlığını taşıyan pek çok makale</p>
<p class="PNormal">yayınlanmıştı o günlerde. O zaman anlamıştı ki intihal yapılacaksa üniversitede</p>
<p class="PNormal">herkesin bildiği İngilizce gibi bir dilden değil, Sanskrit, Urdu, Svahili gibi</p>
<p class="PNormal">dillerden yapılmalıydı.</p>
<p class="PNormal">Şaka bir yana ama Profesör'ün aklında da ilginç bir kitap projesi vardı;</p>
<p class="PNormal">yıllardır o kitabı yazmak için uygun bir fırsat çıkmasını bekliyordu. İşte şimdi</p>
<p class="PNormal">o koşulların tam içindeydi. Böyle bir projeye başlayabilmek için tekne</p>
<p class="PNormal">yaşamından daha uygun bir ortam bulmak zordu.</p>
<p class="PNormal">Her gün başlama kararı verip bir sonraki güne ertelediği kitap, Bogomiller</p>
<p class="PNormal">hakkında olacaktı. 11. yüzyıldaki bu heretik Hıristiyan mezhebi, Güneydoğu</p>
<p class="PNormal">Anadolu'da, şimdi sular altında kalan Samsat'ta doğmuştu. Samsat aynı zamanda</p>
<p class="PNormal">büyük yazar Lukianos'un memleketiydi. Bogomillerin inanç yapısı kiliseyi</p>
<p class="PNormal">öylesine rahatsız etmişti ki baskılar sonucunda Samsat'tan yola çıkıp Ege'de</p>
<p class="PNormal">bugünkü adıyla Alaşehir olan yere göç etmişler, orada da tutunamayıp Marsilya</p>
<p class="PNormal">üstünden Güney Fransa'ya gitmişler, burada inşa ettikleri Montsegur kalesinde</p>
<p class="PNormal">yaşamışlardı. Burada adları Cathar Şövalyeleri idi; taa ki Fransız ordusu meşhur</p>
<p class="PNormal">Montsegur kuşatmasıyla onları çil yavrusu gibi dağıtana kadar. Bu bozgundan</p>
<p class="PNormal">sonra Bogomillerin bazıları İtalya'ya kaçmıştı bazıları da Balkanlar'a.</p>
<p class="PNormal">Bazı bilim adamlarına göre Balkanlar'daki Boşnakların kökeni Bogomil'di.</p>
<p class="PNormal">Yüzyıllar boyunca süren kilise zulmünden kurtulmak için din değiştirmiş ve</p>
<p class="PNormal">Müslüman olmuşlardı.</p>
<p class="PNormal">Eğer bu teori doğru ise Bogomillerin kaderi trajikomikti doğ-</p>
<p class="PNormal">212</p>
<p class="PNormal">I</p>
<p class="PNormal">rusu. Anadolu'nun doğusunun Müslümanlaştığı bir dönemde heretik bir Hıristiyan</p>
<p class="PNormal">mezhebi olarak başlayan ve yüzyıllarca çile çektikten sonra kurtulmak için din</p>
<p class="PNormal">değiştiren ve bu sefer de sırf Müslüman oldukları için Bosna'da Milosevic</p>
<p class="PNormal">milislerinin elinde öldürülen insanlardı. Yanlış yerde, yanlış zamanda, yanlış</p>
<p class="PNormal">dinde olmak durumu. Hem de neredeyse bin yıllık bir yanlışlık. (Acaba kitaba</p>
<p class="PNormal">"Bin Yıllık Yanlışlık" adını verse Marquez'e ayıp olur* muydu?) Güneydoğu</p>
<p class="PNormal">Anadolu'daki Samsat'tan, Miloseviç'e ve Bosna savaşına uzanan bir hikâyeydi bu.</p>
<p class="PNormal">İlginç olabilirdi ama bir türlü başlayamıyordu işte.</p>
<p class="PNormal">Kuşadası limanına yanaştığı bir gün karaya çıkmış ve konuyla ilgisi olabilecek</p>
<p class="PNormal">bir sürü kitap almıştı ama kitaplar ona bakıyordu, o da kitaplara! Bir türlü</p>
<p class="PNormal">kalemi eline alıp ilk cümleyi yazamı-yordu. O ilk cümleyi yazsa arkası</p>
<p class="PNormal">gelecekti. Nefesinin alkol olarak buharlaştığını hissettiği bazı geceler ya</p>
<p class="PNormal">yatakta ya da güvertede sızmış durumdayken o ilk cümleyi buluyor, içi sevinçle</p>
<p class="PNormal">doluyor ama ertesi sabah kalktığında onu bir türlü hatırlayamıyordu.</p>
<p class="PNormal">Belki de Ege gibi bambaşka ve farklı bir yörede olduğu için hikâyeyi</p>
<p class="PNormal">hissedemiyordu. Anadolu'nun doğusunda olsa, mesela baraj suları altında kalan</p>
<p class="PNormal">Samsat'a ya da Yeni Samsat'a gitse, oradaki insanlarla konuşsa, tiplerin^</p>
<p class="PNormal">alışkanlıklarını incelese, kitabın başlangıç cümlesini bulabilirdi.</p>
<p class="PNormal">Bir yandan bunları düşünüyor bir yandan da aslı astarı olmayan hayali bir oyun</p>
<p class="PNormal">oynadığını biliyordu, çünkü Doğu'da kanlı bir savaş vardı ve daha yıllarca oraya</p>
<p class="PNormal">gidebileceğini hiç sanmıyordu. Dünyada birçok ülkeyi görmüştü ama Türkiye'nin</p>
<p class="PNormal">Doğu bölgelerini görmeden ölecekti.</p>
<p class="PNormal">En iyisi, kendini tatlı tatlı esen melteme teslim etmiş olan teknede şarap rengi</p>
<p class="PNormal">denize bakıp Bogomiller üstüne hayal kurmaktı. Belki bir gün ilk cümle de çıkıp</p>
<p class="PNormal">geliverirdi; kirrlbilir?</p>
<p class="PNormal">Sonrası kolaydı.</p>
<p class="PNormal">O günlerde Profesör'ü çok eğlendiren bir şey oldu. Erzak almak için kıyıya</p>
<p class="PNormal">çıktığı bir kasabada, gözüne, asırlık çınarların serin gölgesinde uyuklayan bir</p>
<p class="PNormal">kahvehane ilişti ve gidip oraya oturdu.</p>
<p class="PNormal">Biraz sonra yanına gelen kahve sahibi, "Hello!" dedi ona. "Tea, coffee?"</p>
<p class="PNormal">Heybetli gövdesinin ve sakallarının onu bir turiste benzettiği- 213 ni</p>
<p class="PNormal">biliyordu zaten. Bu yüzden adamın hayalini hiç bozmadı. İngilizce, "Turkish</p>
<p class="PNormal">coffee," dedi. "With little sugar please!"</p>
<p class="PNormal">Adam kahveyi anlamış ama sonra söylediğini kavrayamamıştı.</p>
<p class="PNormal">Boynunu büktü, gözleriyle anlaşmaya çalıştı ve, "Sugar?" diye sordu.</p>
<p class="PNormal">Profesör, "Little bit!" dedi.</p>
<p class="PNormal">Adam bunun şekersiz demek olduğunu sandı ve yine bütün soru anlatımını gözlerine</p>
<p class="PNormal">yükleyerek "No sugar?" diye sordu. Bu arada kaşlarını da yukarı kaldırıyordu.</p>
<p class="PNormal">Profesör, hayır anlamında başını salladı.</p>
<p class="PNormal">Bunun üzerine turistle konuşmanın daha derin bir İngilizce bilgisi</p>
<p class="PNormal">gerektirdiğini düşünen adam eliyle ona bekle işareti yaptı ve içeriye oğluna</p>
<p class="PNormal">seslendi.</p>
<p class="PNormal">"Gel lan!" dedi. "Bu gâvur bi şeyler diyo."</p>
<p class="PNormal">Profesör durumla çok eğleniyordu. Belli ki kahve sahibi bütün esnaf gibi tea,</p>
<p class="PNormal">coffee kelimelerini öğrenmişti ama gerisine gücü yetmiyordu.</p>
<p class="PNormal">Yanlarında ince bir oğlan belirdi.</p>
<p class="PNormal">"Welcome!" dedi.</p>
<p class="PNormal">Profesör isteğini tekrarladı. Oğlan babasına dedi ki, "Az şekerli Türk kahvesi</p>
<p class="PNormal">istiyormuş."</p>
<p class="PNormal">"Şunu doğru dürüst söylese ya ağzına sıçtığımın gâvuru," dedi adam. Şişman ve</p>
<p class="PNormal">zırıl zırıl terleyen biriydi.</p>
<p class="PNormal">"Söyledi ya baba," dedi çocuk. "Daha ne söylesin."</p>
<p class="PNormal">"Sen de iki kelime gâvurca öğrendin diye gek gek geğirme," diyerek çocuğu</p>
<p class="PNormal">payladı adam.</p>
<p class="PNormal">Biraz sonra kahvesini getirdi.</p>
<p class="PNormal">Profesör'e dönerek, "Turist?" diye sordu.</p>
<p class="PNormal">Profesör, "Yes, turist," diye cevap verdi.</p>
<p class="PNormal">"Amerikan?" ,</p>
<p class="PNormal">Profesör, "Amerikan," dedi.</p>
<p class="PNormal">Bunun üzerine kahvecinin yüzü aydınlandı. 214 "Gel lan buraya," diyerek</p>
<p class="PNormal">yine oğlunu çağırdı.</p>
<p class="PNormal">"Sor bakalım," dedi, "buralarda arazi istiyor muymuş?"</p>
<p class="PNormal">Oğlan huysuzlandı. "Adam kahve içmeye gelmiş baba," dedi. "Şimdi, arazi istiyor</p>
<p class="PNormal">musun demenin ne manası var?"</p>
<p class="PNormal">Kahveci, "Sen karışma," dedi. "Geçen yaz bi Amerikalı geldi buralara. Nevzat'ın</p>
<p class="PNormal">incir bahçesine dünyanın parasını verdi. Bunlar buraya arazi almaya gelir. Yoksa</p>
<p class="PNormal">ne işleri var?"</p>
<p class="PNormal">Oğlan ıkındı sıkındı ve, "You want..." dedi. Biraz daha kekeledi; yine, "You</p>
<p class="PNormal">want..." dedi.</p>
<p class="PNormal">Profesör oğlanın İngilizcesinin pek fakir olduğunu ve arazi kelimesinin</p>
<p class="PNormal">Ingilizcesini bilmediğini anladı ama onu babasının yanında küçük düşürmemek</p>
<p class="PNormal">için, dalga geçmeyi de ihmal etmeden, "Are you lonesome tonight?" dedi.</p>
<p class="PNormal">Oğlanın turist kızlara tekrarlamak için bu cümleyi öğrendiğine ya da Elvis'in</p>
<p class="PNormal">ünlü şarkısını bildiğine emindi.</p>
<p class="PNormal">Oğlan, yüzüne kuşkuyla baktı.</p>
<p class="PNormal">Babası durmadan, "Ne dedi?" diye soruyordu.</p>
<p class="PNormal">Oğlan yalan attı, "Arazi falan istemiyormuş. Kahvesini içip gidecekmiş."</p>
<p class="PNormal">t</p>
<p class="PNormal">"Çok güzel bir yer var," dedi kahveci, "deniz kıyısında, yalıda. Görmek ister</p>
<p class="PNormal">mi?"</p>
<p class="PNormal">Oğlan ıkına sıkma, "She loves you ye ye!" dedi.</p>
<p class="PNormal">Profesör gülmesini zor tuttu. Haklı çıkmıştı; belli ki oğlan ingilizce kursuna</p>
<p class="PNormal">hiç gitmemiş ve kız tavlamak için turistik barların önlerine takılmıştı. Bu</p>
<p class="PNormal">yüzden epey şarkı ismi biliyordu.</p>
<p class="PNormal">"It's now or never!" dedi. Sonra bunun çok kısa olacağını düşündü ve "Tomorrow</p>
<p class="PNormal">will be too late!" diye ekledi.</p>
<p class="PNormal">Oğlan babasına döndü ve, "Ben sadece gezmeye geldim diyor," dedi. "Bu adam alıcı</p>
<p class="PNormal">falan değil baba, hadi ben gidiyorum."</p>
<p class="PNormal">"Dur lan," dedi babası, "etek dolusu para döktük, seni ingilizce kursuna</p>
<p class="PNormal">gönderdik. Sor bakalım, arkadaşlarından arazi isteyen var mıymış?"</p>
<p class="PNormal">sın.</p>
<p class="PNormal">Oğlan, "Tamam baba, tamam!" dedi. Profesör'e dönüp, "Cic-ciolina, bye bye!"</p>
<p class="PNormal">dedi.</p>
<p class="PNormal">içeri gittiler.</p>
<p class="PNormal">Profesör gülmekten bayılacaktı.</p>
<p class="PNormal">Bir süre sonra hesabı ödedikten sonra tam kalkarken Türkçe, "Üstü kalsın," dedi.</p>
<p class="PNormal">"Hadi eyvallah!"</p>
<p class="PNormal">Bunun üzerine kahvecinin gözleri faltaşı gibi açıldı, oğlan ise</p>
<p class="PNormal">Oğlan Profesör'ün gözlerin içine bakmadan, "Un dos tres Ma-ria! Chiki chiki bum</p>
<p class="PNormal">bum!" dedi.</p>
<p class="PNormal">Profesör artık neredeyse açık açık gülecekti, ingilizce'yi hallet- 215 tikten</p>
<p class="PNormal">sonra şimdi de ispanyolca'ya geçmişlerdi. Müthiş komikti her şey. Absürd tiyatro</p>
<p class="PNormal">gibiydi.</p>
<p class="PNormal">Bunun üzerine oyunu daha da ileri götürerek son derece ciddi bir tavırla, "Cindy</p>
<p class="PNormal">Crawford, Linda Evangelista, Eva Herzigova, Letitia Casta," dedi.</p>
<p class="PNormal">Oğlan daha da ciddi bir yüz anlatımıyla ona, "Sharon Stone, Claudia Shiffer,</p>
<p class="PNormal">Madonna," diye cevap verdi.</p>
<p class="PNormal">Baba gözünü dikmiş heyecanla onları dinliyordu. Bu kadar uzun konuştuklarına</p>
<p class="PNormal">göre bir şeyler çıkabilir ve kendisi de Nevzat gibi talih kuşunu</p>
<p class="PNormal">yakalayabilirdi. Ah şu gâvur bir evet dese de, o babadan dededen kalma, hiçbir</p>
<p class="PNormal">işe yaramaz, kızgın güneş altında eşeklerin uyuştuğu bahçeyi alıverseydi.</p>
<p class="PNormal">Sözleri bitince, "Ne dedi? Ne dedi?" diye heyecanla sordu oğluna.</p>
<p class="PNormal">Oğlan, "Ben buralara sadece gezmeye geldim. Sizin sorularınızdan da çok</p>
<p class="PNormal">sıkıldım. Beni rahat bırakın diyor," diye çevirdi söylenenleri, "Hem de</p>
<p class="PNormal">turistleri böyle rahatsız etmeyin, herkes tatil yapmak için burada ama siz</p>
<p class="PNormal">durmadan soru soruyorsunuz, artık beni yormayın, yoksa sizi jandarmaya şikâyet</p>
<p class="PNormal">ederim diyor."</p>
<p class="PNormal">Şişman adam, "Vay ...na koduğumun gâvuru," dedi, "kendi öz vatanımızda bizi</p>
<p class="PNormal">şikâyet edecekmiş. Zaten artık istese bile ona arazi marazi satmayız. Söyle</p>
<p class="PNormal">kahvesini içsin ve defolup gitkıpkırmızı</p>
<p class="PNormal">kesilmişti; yer yarılsa da içine girsem demek ister gibi gözlerini</p>
<p class="PNormal">topraktan ayırmıyordu.</p>
<p class="PNormal">216 Profesör tekneye döndüğünde hâlâ gülüyordu; artık gündelik yaşamı ona böyle</p>
<p class="PNormal">beklenmedik neşeli anlar hediye ettiği için çok memnundu.</p>
<p class="PNormal">Ölüm Böyle Bir Şey mi?</p>
<p class="PNormal">Yarım bırakılmış ve terk edilmiş viyadük canavarının üstünden bakıldığında,</p>
<p class="PNormal">İstanbul, yenilmiş bir ordunun çekilirken savaş meydanında bıraktığı kalıntılar</p>
<p class="PNormal">kadar perişan, dağınık, matemli ve küskün görünüyordu. Delirtici hormonlarla</p>
<p class="PNormal">büyümüş, çığırından çıkarak genişlemiş, ölçüleri kaybolmuş yaralı bir dev olarak</p>
<p class="PNormal">göz alabildiğine uzanıp gitmekteydi.</p>
<p class="PNormal">Kentin bu bölümünde ne Paleologlann bazilika ve kubbe formlarını ilk kez bir</p>
<p class="PNormal">araya getiren görkemli tapmaklarının izi vardı; ne üçer şerefeli Osmanlı</p>
<p class="PNormal">camilerinin, ne şenlikli ramazan mahyalarının; ne Katolik ve Ortodoks</p>
<p class="PNormal">kiliselerinin, ne kırkar kü-rekli saltanat kayıklarının, ne de Boğaziçi'ni bir</p>
<p class="PNormal">şenliğe çeviren somaki mermer sütunlu sarayların.</p>
<p class="PNormal">Göçe yenilmiş, mağlup olmuş, tecavüze uğramış, dokuları bozulmuş, eklemleri</p>
<p class="PNormal">şişmiş bir İstanbul'du bu. En koyu siyahtan, en açık griye kadar her çeşit</p>
<p class="PNormal">karanlık bulutun üst üste yığıldığı bir gökyüzü altında uzaklarda görünen</p>
<p class="PNormal">özensiz yapı blokları, Yakup'un bir gün taşınma hayalini kurduğu çirkin sosyal</p>
<p class="PNormal">konutlar, gecekondu bölgeleri, ya askeriyeye ait ya da mezarlık olduğu için</p>
<p class="PNormal">talandan kurtulabilmiş yeşil alanlar ve çok uzakta gölge gibi görünen iş merkezi</p>
<p class="PNormal">gökdelenler, eskilerin pek sevdiği deyimle 'ahmak ıslatan' yağmurun ve görüşü</p>
<p class="PNormal">zaman zaman engelleyen sarı bir sisin altındaydı.</p>
<p class="PNormal">İstanbul'un bu ıslak ve sevimsiz, bir an önce akşam olup karanlık çöksün</p>
<p class="PNormal">dedirten sıkıcı gününde, inşaatı yarım bırakılmış yüksek mi yüksek bir beton</p>
<p class="PNormal">köprünün üstünde dikilip duran iki ince gölgenin ise ne yağmura aldırdığı var,</p>
<p class="PNormal">ne şehre, ne de arada</p>
<p class="PNormal">bir çakan şimşeklerden önce patlayan gök gürültüsüne. Kimbilir hangi hırslı</p>
<p class="PNormal">bürokratın, hangi kapkaççı şirketle ortak olarak baş- ladığı ve bitmeyen onlarca</p>
<p class="PNormal">yoldan, köprüden biri bu. İstanbul'u iki kez kuşatan çevre yollarının,</p>
<p class="PNormal">milyonlarca dolar yuttuktan ve birtakım insanları zengin ettikten sonra terk</p>
<p class="PNormal">edilmiş viyadüklerinden biri. Kuş uçmaz kervan geçmez bir yer.</p>
<p class="PNormal">Meryem baktığı zaman, ayaklarının altında akıl almaz bir uçurumun uzanmakta</p>
<p class="PNormal">olduğunu görüyor. Aşağıda kayalık bir toprak parçası. Rüyasında yüreğini üşüten</p>
<p class="PNormal">ve kıyısında rüzgârdan sakınarak yere yapıştığı uçurum gibi; ama bu kez onu</p>
<p class="PNormal">üstünde uçan kuşlar değil, arkasında bir yılan gibi sessizce beklemekte olan</p>
<p class="PNormal">Cemal korkutuyor.</p>
<p class="PNormal">Meryem, sabahın köründe omzu sarsılarak uyandırıldığı ve apar topar dışarı</p>
<p class="PNormal">çıkarıldığı zaman, yağmurun hâlâ dinmemiş olduğunu fark etmişti ama esas farkına</p>
<p class="PNormal">vardığı şeyin yanında bu, küçük bir ayrıntı sayılırdı. Sabah karanlığında o</p>
<p class="PNormal">evden kaçar gibi çıkmalarının, Yakup'un ortalarda görünmemesinin, Nazik</p>
<p class="PNormal">Yengesinin yüzündeki dehşet ifadesinin ve Cemal'in kararlı tavrının kendisine</p>
<p class="PNormal">anlattığı şey; uzun zamandan beri içinde zehirli bir sarmaşık gibi kök salan ama</p>
<p class="PNormal">bir türlü kabul etmek istemediği, kendini kandırıp durduğu, gelmesin diye</p>
<p class="PNormal">çırpındığı gerçeğin kaçınılmaz bir biçimde önüne dikildiğiydi.</p>
<p class="PNormal">Evden yağmurlu sokağa ve oradan da balçık tarlaya yürüdükleri süre içinde, 'o</p>
<p class="PNormal">gün'ün geldiğini hiçbir kuşkuya yer bırakmayacak biçimde anlamıştı. Cemal onun</p>
<p class="PNormal">çantasını evde bıraktırmış ama kendininkini yanına almıştı. Demek ki Meryem'in,</p>
<p class="PNormal">o sefil eski püskü çantaya ve içindeki üç-beş parça çamaşıra ihtiyacı</p>
<p class="PNormal">olmayacaktı artık. İstanbul'a gelmelerinin, bu uzun mu uzun yolculuğun nedeni</p>
<p class="PNormal">buydu işte.</p>
<p class="PNormal">Ve şimdi uçurumun başında titreyerek, sayıklayarak aşağı atılmayı, bir kâğıt</p>
<p class="PNormal">mendil gibi o boşluğa uçmayı beklerken, kasaba çarşısında kendisine gülümseyen</p>
<p class="PNormal">ve, "Uğurlu kademli olsun kızııım! İstanbul'da yüzün gülsün yavrumun!" diye</p>
<p class="PNormal">sırtını sıvazlayan kadınların şişman ve yağlı suratlarını görüyordu.</p>
<p class="PNormal">Tavuklar, diye düşünüyordu, sanki düşüneceklerini bir an önce düşünüp, son an</p>
<p class="PNormal">gelmeden önce her şeyi gözden geçirmesi gerekiyormuş gibi; o havaya attığımız</p>
<p class="PNormal">tavuklar, Cemal abiyle birlik- 219 te uçak yaptıklarımız, yere düşerken nasıl</p>
<p class="PNormal">ayakları, kanatları kırılıyordu; pişmanım, o yaptıklarıma çok pişmanım, Cemal</p>
<p class="PNormal">abi, ben çok pişmanım, sen de pişman mısın, hiç aklına geldi mi o tavuklar;</p>
<p class="PNormal">onlar iki adam boyu yükseklikten düşüyorlardı ama burası çok, çok, çok yüksek,</p>
<p class="PNormal">hem de çok; İstanbul'un burasından hiç adam geçmez mi, hep böyle ıssız mı olur</p>
<p class="PNormal">İstanbul dedikleri; üşüyorum Cemal abi, elbisem ıslandı, sırtım ürperiyor;</p>
<p class="PNormal">aslında üşü- müyorum da korkuyorum, korkuyorum, Allah'ın bildiğini kuldan ne</p>
<p class="PNormal">saklayayım Cemal abi, çok korkuyorum; sen hiç böyle korku bilir misin Cemal abi;</p>
<p class="PNormal">gerine gerine uçan şu karga gibi kanatlarım yok ki benim; aşağı uçarken yere</p>
<p class="PNormal">bakamam, kalbim durur, Allahım beni niye hiç sevmedin, niye doğumumdan beri beni</p>
<p class="PNormal">cezalandırıyorsun; ben sana ne yaptım; Cemal abi Allah beni niye sevmiyor; seni</p>
<p class="PNormal">seviyor da beni niye sevmiyor; Şeker Baba beni bağışla, ben o günahı bilmeden</p>
<p class="PNormal">işledim, kapıları yüzüme kapamayı bilen taş yürekli teyzem bunları bana</p>
<p class="PNormal">söylemedi; Allah beni biraz olsun sevseydi keşke.</p>
<p class="PNormal">Bütün bunları içinden mi geçiriyordu sadece, yoksa bazılarını söylüyor muydu,</p>
<p class="PNormal">söylemiş miydi farkında değildi; başı dönüyor, midesi bulanıyordu ama en</p>
<p class="PNormal">önemlisi uçuruma baktıkça karnının alt kısmında olan çekilmeydi; uçurumu</p>
<p class="PNormal">karnında hissediyordu; bu çekilme olduğunda içi geçiyordu.</p>
<p class="PNormal">Tam o sırada Cemal'in, "Kelime-i şahadet getir!" dediğini duyup put kesildi.</p>
<p class="PNormal">Yumuşakça söylemişti bunu; hiç de kızgın değildi. Cemal'in sesindeki yumuşaklık</p>
<p class="PNormal">onu geriye dönüp bakmaya cesaretlendirdi ama daha tam dönemeden Cemal</p>
<p class="PNormal">omuzlarından tutup düzeltti, yüzünü uçuruma döndürdü.</p>
<p class="PNormal">"Kelime-i şahadet getir!" dedi. "Bunca günahından sonra Allah'ın huzuruna</p>
<p class="PNormal">çıkarken hiç olmazsa bunu yap!"</p>
<p class="PNormal">Meryem yüksek sesle üç kere, "Eşhedü en la ilahe illallah, Mu-hammeden</p>
<p class="PNormal">resulullah!" dedi ve o anda içine, sonsuz bir çaresizligin</p>
<p class="PNormal">yarattığı sükûnet çöktü. Yapabileceği hiçbir şey kalmamıştı artık. Allah</p>
<p class="PNormal">onu doğumundan itibaren sevmemişti, durmadan 220 cezalandırıyordu ve sonunda</p>
<p class="PNormal">getirip bu köprünün tepesine, uçurumun başına dikmişti işte. Zavallı Cemal</p>
<p class="PNormal">sadece bir araçtı; Allah'ın arkasına diktiği ve kendisini öldürmekle</p>
<p class="PNormal">görevlendiği bir araç, bir zavallı katil.</p>
<p class="PNormal">"Cemal abi," dedi; çıkan sesin cesaret yüklü tonuna ve sükûnetine kendisi de</p>
<p class="PNormal">şaşırarak; "Cemal abi. Eski günlerimizin hatırına senden son bir şey diliyorum.</p>
<p class="PNormal">N'olur gözlerimi bağla. Aşağı uçarken, kayaların bana doğru geldiğini</p>
<p class="PNormal">görmeyeyim. Uçurum beni hep çok korkutur, rüyalarıma girer. Bunun için kurban</p>
<p class="PNormal">olayım gözlerimi bağla. Kayaları görmeyeyim." Konuşması küçük bir hıçkırıkla</p>
<p class="PNormal">kesildi.</p>
<p class="PNormal">Cemal cevap vermedi ama bir süre sonra Meryem onun giysisinin hışırtısını ve</p>
<p class="PNormal">lastik altlı ayakkabısının ıslak betondan ayrılırken çıkardığı hafif sesi duydu.</p>
<p class="PNormal">Cemal kendisine yaklaşmıştı, tam arkasında duruyordu şimdi. Başındaki yemeninin</p>
<p class="PNormal">çözüldüğünü fark etti. Cemal yemeniyi katlıyor ve bir göz bağı gibi şerit haline</p>
<p class="PNormal">getiriyor olmalıydı; sesler bunu söylüyordu. Bir süre sonra yemenisi gözlerinin</p>
<p class="PNormal">önüne kondu ve arkadan sıkıca bağlandı. Saçları firketeyle toplandığı için,</p>
<p class="PNormal">yemeni kalkınca ensesi çıplak kalmış ve ürpermişti. Bu ürperti içinde kendisine</p>
<p class="PNormal">iyice yaklaşmış olan Cemal'in sıcak nefesini hissetti. Cemal yemeniyi iyice</p>
<p class="PNormal">sıkmış olmalıydı çünkü gözleri acıyordu ama artık bu dünyayı görmediği için</p>
<p class="PNormal">eskisine göre daha iyiydi; ne var ki bu kez de ortalığı görememekten dolayı öne</p>
<p class="PNormal">arkaya sallanıyor ve düşecek gibi oluyordu. Zaten ne fark ederdi ki artık.</p>
<p class="PNormal">Biraz önce Cemal'e seslenirken içini kaplayan sükûnet, yerini yine telaşlı yürek</p>
<p class="PNormal">çarpıntılarına ve kulak uğuldamalarına bırakmaya başlamıştı. Hızlı hızlı nefes</p>
<p class="PNormal">alıp veriyor ve bütün kanının başına hücum ettiğini duyuyordu. Biraz önce</p>
<p class="PNormal">bastırdığı korku, gene çirkin bir kuş gibi kanat çarpmaya başlamıştı içinde.</p>
<p class="PNormal">Kulak-larındaki uğultudan başka hiçbir şey duymuyordu. Koca İstanbul, içinden</p>
<p class="PNormal">kurşun sıksan geçmez bir sessizliğe gömülmüştü.</p>
<p class="PNormal">Ölmeden önce iyi insanları düşünmeye çalıştı. Annesini gözünün önüne getirmeye</p>
<p class="PNormal">uğraştı ama ömrü boyunca olduğu gibi onu, yine Ermenilerden kalan konağın üst</p>
<p class="PNormal">katındaki yatak odasının kapısında, uzun beyaz bir gecelik giymiş ve elinde</p>
<p class="PNormal">lamba tutarken, karanlıkta yarı ışıklı, yarı gölgeli haliyle gözünün önüne</p>
<p class="PNormal">getirebildi. Annesini daha fazla canlandıramamıştı hiç.</p>
<p class="PNormal">Bunun üzerine bibisini düşünmeye çalıştı. Kasabadan çıkmadan önce bibisinin en</p>
<p class="PNormal">son anda kendisine bakan yaralı gözlerini ve bağışlanması dileğini hatırladı.</p>
<p class="PNormal">Ama fark etti ki bu iyi ve kendisine kötülük yapmamış insanları düşünmek</p>
<p class="PNormal">korkusunu daha da artırıyor; yılan gözlü Döne'yi, kendisini oda kapısında</p>
<p class="PNormal">ağlatıp yalvartan ve bir, "Güle güle yavrum!" demeyen, oysa onu nereye</p>
<p class="PNormal">gönderdiğini çok iyi bilen taş yürekli teyzesini düşünmek de ona çaresizliğini</p>
<p class="PNormal">daha çok hatırlatıp içini karanlık bir öfkeyle dolduruyor; aklı yine tavuklara</p>
<p class="PNormal">kaydı; bacakları kırılmış, kanatları kan içinde yerde yatan tavuklara ve</p>
<p class="PNormal">Cemal'e.</p>
<p class="PNormal">Meryem tam bunları düşündüğü anda Cemal, onu itmek için iyice yaklaşmış durumda</p>
<p class="PNormal">Meryem'in ince, narin boynundan aşağı süzülen bir ter damlasını gördü ve "Ecel</p>
<p class="PNormal">teri!" diye düşündü. Berrak, düzgün, bir yağmur damlasına benzeyen saydam ter;</p>
<p class="PNormal">narin boyun kavisinden aşağı aktı gitti. Cemal bu boynun ne kadar ince ve</p>
<p class="PNormal">çelimsiz göründüğünü düşündü. Yukarı toplanmış saçlardan kurtulmuş birkaç ince</p>
<p class="PNormal">kumral saç telinin esen rüzgârda uçuştuğunu gördü. Sonra kızın göğüs kafesine</p>
<p class="PNormal">sığmayan ve artık denetleyemediği güçlü soluk alış verişlerini duydu;</p>
<p class="PNormal">omuzlarındaki belli belirsiz seyirmeyi fark etti.</p>
<p class="PNormal">O sabah kararlılıkla evden çıkıp Yakup'un tarif ettiği yönde tarlalara düştüğü</p>
<p class="PNormal">zaman, kendisini yine dağlarda PKK takibinde sanmasına yol açan bir duygu</p>
<p class="PNormal">yayılmıştı içine. Ayakkabıları çamura gömülüyor ve öğretildiği gibi yağmur</p>
<p class="PNormal">altında hızla yol alıyordu. Böyle saatlerce yürüyebilirdi; bütün bir gün ve gece</p>
<p class="PNormal">sürdürebilirdi bu tempoyu. Ama bir süre sonra arkasından gelen kızın nefes</p>
<p class="PNormal">nefese kaldığını, o kadar koştuğu halde kendisine yetişemediğini ve birkaç kere</p>
<p class="PNormal">tökezleyip çamurlara yuvarlandığını,</p>
<p class="PNormal">221</p>
<p class="PNormal">yine de gayret göstererek sesini çıkarmadan onu izlemeyi sürdürdüğünü görmüş ve</p>
<p class="PNormal">bunun üzerine ona belli etmeden biraz yavaş-222 lamıştı.</p>
<p class="PNormal">Yola çıktığından beri, bu kızla herhangi insani bir yakınlık kurmaması</p>
<p class="PNormal">gerektiğini hissediyordu; bir yırtıcı hayvan içgüdü-süydü bu ve zalimlik bir</p>
<p class="PNormal">tercih değil, yapılan işin gereğiydi. Bu yüzden, birlikte geçen çocukluklarına</p>
<p class="PNormal">ait en küçük bir anıyı bile aklına getirmemeye, onu bir yabancı olarak kabul</p>
<p class="PNormal">etmeye özen göstermişti; akılla değil de içgüdüyle. Şimdi de çelimsiz gövdesiyle</p>
<p class="PNormal">sırtı kendisine dönük önünde dikilen kızın nefesinin ağzından taştığını</p>
<p class="PNormal">duyuyor, ensesindeki ürpertileri izliyor ve ondan kendisine doğru gelen tarçın,</p>
<p class="PNormal">gül kurusu karışımı kokuyu duyabiliyordu.</p>
<p class="PNormal">Cemal içindeki kararlılığın zayıflamaya başladığını ve Meryem'i bir insan, hem</p>
<p class="PNormal">de çocukluğunda tanıdığı; gülüşünü, heyecanını, mızıkçılıklarını,</p>
<p class="PNormal">hastalıklarını, çember çevirmesini, kuş yuvalarına tırmanmasını bildiği bir</p>
<p class="PNormal">insan olarak hatırlamaya başladığını gördü. Evin büyük kapılarının açılıp, atı</p>
<p class="PNormal">başından tutarak yönlendirdikleri ve at arabasını ters olarak 'hayat'a</p>
<p class="PNormal">soktukları geliyordu gözünün önüne ve bostandan getirilip oraya yıkılan</p>
<p class="PNormal">kavunların acı kokusunu duyuyordu. Meryem'le kelekleri taşa vurarak</p>
<p class="PNormal">parçalamaları ve ağızlarını yarım keleklerin içine daldırarak her yanlarından</p>
<p class="PNormal">sular aka aka yemeleri gözünün önüne geldi; temsili kurtuluş töreninde Rus</p>
<p class="PNormal">askeri rolünü oynarken Memo' nun indirdiği dipçiğin morarttığı şakağına</p>
<p class="PNormal">Meryem'in kendir tohumu ezip bir tülbentle bağlaması, kendirin kokusuyla</p>
<p class="PNormal">birlikte şöyle bir esip geçti. Döven sürmeye gittikleri günün akşamındaki</p>
<p class="PNormal">korkunç kaşınmaları ve birbirlerinin sırtını kaşımalarını hatırladı.</p>
<p class="PNormal">Bunca zamandır korumuş ve en ufak bir delik bile bırakmamış olduğu savunma</p>
<p class="PNormal">duvarları birbiri ardına yıkılıyordu şimdi. Bunu fark ettiği zaman öyle bir</p>
<p class="PNormal">telaşa kapıldı ki hemen Meryem' in işlediği günaha yoğunlaştı.</p>
<p class="PNormal">Askerde kendilerine, öldürecekleri düşmanın 'insan olmadığı'</p>
<p class="PNormal">öğretiliyordu. İnsan değildi onlar, başka bir şeydiler. Önünde duran da artık</p>
<p class="PNormal">çocukluğunu bildiği küçük kız değildi, bir kadındı, hem de lekelenmiş, boğazına</p>
<p class="PNormal">kadar günaha batmış, ailesinin yü- 223 zünü yere indirmiş, isimlerini beş</p>
<p class="PNormal">paralık etmiş, babasını ve amcasını rezil etmiş bir kadın. Aile bu utançla</p>
<p class="PNormal">yaşayamazdı ve asırlardan beri bu işin kuralı konmuş, cezası belirlenmişti.</p>
<p class="PNormal">Allah'ın isteğiydi bu; babasının belirttiği gibi Allah'ın kurallarına karşı</p>
<p class="PNormal">gelinemezdi. Hem Emine'ye kavuşmasının önündeki tek engel de bu günahkârdı.</p>
<p class="PNormal">İçinden, "Bismillahirrahmanirrahim!" dedi. Kendisini, daha küçük bir oğlan</p>
<p class="PNormal">çocuğuyken, babasının emriyle bir Kurban Bayramı sabahı, ayakları ve gözü bağlı</p>
<p class="PNormal">kınalı bir koçun boğazına ilk bıçağı çaldığı andaki gibi hissetti. Orada da</p>
<p class="PNormal">aynen böyle, öldürmeden önce dua etmişti. Bu kez yüksek sesle tekrar etti:</p>
<p class="PNormal">"Bismillahirrahmanirrahim!" ve o anda önündeki beyaz enseden peş peşe kayan üç</p>
<p class="PNormal">ter damlası daha gördü. Daha minikti bu damlalar ve daha çabuk kayıyorlardı.</p>
<p class="PNormal">Meryem'in artık nefes almakta zorlandığını, içine havayı çekmek için bir çığlık</p>
<p class="PNormal">sesi çıkardığını duydu ve kıza korkunç öfkelendi -rezil, aşağılık mahluk, manyak</p>
<p class="PNormal">orospu, kepaze, iğrenç, kirli, günaha batmış.</p>
<p class="PNormal">Ve sonra içinde biriken acıyla kıza vurdu.</p>
<p class="PNormal">Meryem başına inen insafsız darbeyle savruldu; korkunç bir çığlıkla ne olduğunu</p>
<p class="PNormal">bilmediği bir karanlığa yuvarlandı. Hızla yere çarptığını hissediyordu, ağzına</p>
<p class="PNormal">çamur tadı taşıyan pis bir ıslaklık bulaşıyordu, başının bir yanı kopmuş</p>
<p class="PNormal">gibiydi.</p>
<p class="PNormal">Ama aradan bir süre geçince, gözü bağlı olarak yattığı yerde yanağına değen</p>
<p class="PNormal">soğuk ve ıslak zemini hissetti ve hâlâ soluk alıp vermekte olduğunu anladı.</p>
<p class="PNormal">Garip bir biçimde -yüzünün sol yanı hariç- bir ağrı sızı da hissetmiyordu. Hatta</p>
<p class="PNormal">biraz önceki yoğun ve kurşun geçirmez sessizlikten sonra şimdi uzaktan gelen</p>
<p class="PNormal">sesleri duyuyor, trafik homurtularını, uzak ezanları ayırt edebiliyordu.</p>
<p class="PNormal">Bir süre nefes almaktan korkarak öylece, olduğu gibi yattı. Sonra yavaşça</p>
<p class="PNormal">gözündeki bağı sıyırdı ve ilk olarak yüzünün dayandığı ıslak betonu, sonra</p>
<p class="PNormal">köşeye yığılmış olan çirkin taşları ve</p>
<p class="PNormal">biraz başını çevirince de üç adım ötede yere çömelmiş duran karaltıyı gördü.</p>
<p class="PNormal">4 O anda içine güneş doğdu sanki; kara bulutlardan sonra görünen rengârenk</p>
<p class="PNormal">gökkuşağına benzer bir ferahlık ve o gri, sevimsiz günü al bir yazmayla</p>
<p class="PNormal">dalgalandıran bir sevinç hissetti.</p>
<p class="PNormal">Ölmemişti; uçuruma savrulmamıştı; daha da önemlisi, üç adım ötede gördüğü yere</p>
<p class="PNormal">çömelmiş gölgenin, yani Cemal'in durumu bu işin artık hiç olamayacağını</p>
<p class="PNormal">anlatıyordu. Artık Cemal onu öldüre-rc\eyecekti; yalnız Cemal değil hiç kimse</p>
<p class="PNormal">öldüremeyecekti.</p>
<p class="PNormal">Kapıları yüzüne kapatıp kendisini ölüme yollayan o olmaz olası ailesini</p>
<p class="PNormal">yenmişti. Onların kötülük dolu hesaplarını boşa çıkarmıştı.</p>
<p class="PNormal">Yemeniyi sıyırdı, yüzünde müthiş bir zafer anlatımıyla doğruldu ve tokattan</p>
<p class="PNormal">morarmış sol şakağının acısını bile duymadan Cemal'in yanma gitti.</p>
<p class="PNormal">Cemal yere çömelmiş, kollarıyla dizlerini sarmış; öne arkaya sallanıp duruyordu.</p>
<p class="PNormal">Artık acı çeken oydu, Meryem değil.</p>
<p class="PNormal">Meryem Cemal'e öyle bir özgüven ve şefkatle eğildi ki sanki b\ı küçük kızm</p>
<p class="PNormal">bedenindeki bütün koruyan, kollayan, gözeten, esirgeyen enerji altüst olmuş,</p>
<p class="PNormal">Cemal'i sağaltmak için dalga dalga ojıa doğru akıyordu. ,</p>
<p class="PNormal">Yıpranmış ve ıslanmış ceketinin omzuna dokundu. "Hadi Cental abi," dedi, "kalk</p>
<p class="PNormal">gidelim. Burada ıslanmanın âlemi yok."</p>
<p class="PNormal">Çocukluk yıllarından beri ilk kez olağan ve gündelik bir biçimde seslenmişti ona</p>
<p class="PNormal">ve dün düşünülemeyecek olan bu durum h iç de garip kaçmamıştı.</p>
<p class="PNormal">Cemal kızın kendisine uzanan elini sertçe itti. Ama sonra uy-s&amp;l bir çocuk gibi</p>
<p class="PNormal">onun sözünü dinledi; ayağa kalktı ve yine ona hiç bakmadan yürümeye koyuldu; ama</p>
<p class="PNormal">bu kez dağ komandosu adımlarıyla değil de halsiz adamlar gibi yavaş yürüdüğü</p>
<p class="PNormal">için Meryem yanında gidiyor ve ona yetişmek için hiçbir güçlük çekmiyordu.</p>
<p class="PNormal">İçinde, Cemal'e karşı müthiş bir minnet ve şefkat duygusu Vardı. Elinde taşıdığı</p>
<p class="PNormal">incecik, rengi kaçmış, siyah oyalı yemenisini b»ir zafer şalı gibi özenle başına</p>
<p class="PNormal">bağladı.</p>
<p class="PNormal">O çamurlar içindeki harap mahallede, elektrik direğinden yüzlerce kablonun kuru</p>
<p class="PNormal">sarmaşık dalları gibi fışkırdığı evlerin arasında yürürken, biraz sonra Yakup'un</p>
<p class="PNormal">gecekondusuna girdik- 225 leri zaman herkesin önce bir şaşalayacağını, sonra bu</p>
<p class="PNormal">adı konmamış önemli olayı sanki önemsizmiş gibi geçiştirmeye çalışan, küçük bir</p>
<p class="PNormal">aile sırrı konumuna getiren bir tutum benimseyeceklerini sezebiliyordu.</p>
<p class="PNormal">Öyle de oldu! Önce suskunluk, sonra ilgisiz sözler mırıldanma ve nihayet konuyu</p>
<p class="PNormal">çocuklara, televizyona, Hizbullah operasyonuna ve daha bin bir ilgisiz şeye</p>
<p class="PNormal">getirme faslını atlattıktan sonra hepsi rahatladı. Hatta öylesine ki Meryem'in</p>
<p class="PNormal">başını hâlâ zonklatan ve sol yanağına doğru inmeye başlayan morluğun bile kimse</p>
<p class="PNormal">farkında değil gibi görünüyordu.</p>
<p class="PNormal">Yakup ve Nazik bunu bilerek yapıyorlardı ama çocukların zaten televizyondan</p>
<p class="PNormal">başka bir şey görecek halleri kalmamıştı. Yerde bağdaş kurmuşlar ve sanki</p>
<p class="PNormal">doğmadan önce kendilerini nefesi en kuvvetli hocalar büyü yapmışçasına ekrandan</p>
<p class="PNormal">gözlerini ayırama-dan, o hayal dünyasının çocukları olup çıkmışlardı.</p>
<p class="PNormal">Birbirleriyle ya da büyüklerle konuşurken, sorulara cevap verirken bile</p>
<p class="PNormal">gözlerini bir saniye ayırmıyorlardı ekrandan. Her türlü gofret, zeytinyağı,</p>
<p class="PNormal">kredi kartı, otomobil, gazete, sakız, banka, çamaşır tozu, margarin reklam</p>
<p class="PNormal">cıngılını ezbere söylüyor ve program anonslarından dizilere kadar hiçbir şeyi</p>
<p class="PNormal">kaçırmamaya çalışarak bu televizyon ayinine canla başla katılıyorlardı.</p>
<p class="PNormal">Meryem, kendi evlerinde yasak olduğu için arkadaşlarının evinde bir-iki kere</p>
<p class="PNormal">televizyon görmüş ama herhalde fazla seyretme olanağı bulamadığı için olacak hiç</p>
<p class="PNormal">de esiri olmamıştı onun ama şimdi görüyordu ki Yakup ve ailesi sanki gerçek</p>
<p class="PNormal">yaşamlarını televizyonda geçiriyor, gündelik yaşamlarını ise geçici olarak</p>
<p class="PNormal">katlanılması gereken bir sıkıntı dönemi olarak görüyorlardı. Ekrana çıkan kadın</p>
<p class="PNormal">ve erkekleri isim isim sayıyor ve uzaktan gelen akrabalarından daha iyi</p>
<p class="PNormal">tanıyorlardı. Havlar gibi şarkı söyleyen sahte bir sarışının, boya küpüne dalıp</p>
<p class="PNormal">çıkmış aşırı makyajlı kadınların danslarına bire bir eşlik ediyor ve aynen</p>
<p class="PNormal">onların hareketlerini tekrarlıyorlardı.</p>
<p class="PNormal">M 15</p>
<p class="PNormal">Bir 'showman' parmağını kameraya doğru oynatarak, "Ay ay ay ay!" diye</p>
<p class="PNormal">bağırıyordu ve aynı anda çocuklar da ayağa fırlayıp parmaklarım sunucuya doğru</p>
<p class="PNormal">sallıyor ve, "Ay ay ay ay!" diyor, sonra güm diye yerlerine oturuyorlardı.</p>
<p class="PNormal">Gördükleri bu yeni dünya, Cemal'e de Meryem'e de çok yabancıydı.</p>
<p class="PNormal">Hava, geceden beri devam eden -televizyona göre Balkanlar üzerinden gelen alçak</p>
<p class="PNormal">basınç sistemiydi bu- yağmurla serinlediği için Yakup, tavanda asılı duran</p>
<p class="PNormal">sobaya, yani metal somyaya elektrik vermişti. Dışarıdan alman kaçak elektrikle</p>
<p class="PNormal">kıpkırmızı kesilmiş olan somya, tepelerinden bastıran bir çöl güneşi gibi</p>
<p class="PNormal">yakıyordu.</p>
<p class="PNormal">"Üstün başm perişan. Ben sana bir şey vereyim. Yarına kadar onu giy, senin</p>
<p class="PNormal">elbiseyi de yıkayıp kurutalım."</p>
<p class="PNormal">Mutfakta bunları söyleyen Nazik Yengesi, bir yandan da onun elini tutup sıkmış</p>
<p class="PNormal">ve gözlerine derin derin bakarak o konuşula-mayan şeyi, o aile sırrı olarak</p>
<p class="PNormal">ebediyen gömülen şeyi kastederek "Çok sevindim," demiş ve Meryem'in kalbini</p>
<p class="PNormal">kazanmıştı. Zaten başından beri iyi bir kadın olduğunu biliyordu onun. Çok</p>
<p class="PNormal">dertli bir hali vardı; o kadar dertli ki neresinden başlayayım, hangi birini</p>
<p class="PNormal">anlatayım der gibi bir umursamazlığa vurmuş, vaktinden önce yaşlanmaya başlamış</p>
<p class="PNormal">bir gene kadm. Eve dışarıdaki çeşmeden su taşıyor, üç çocuğun bakımıyla</p>
<p class="PNormal">uğraşıyor, haftanın dört günü temizliğe gidiyor ve Meryem'in ertesi gün</p>
<p class="PNormal">anlayacağı gibi geceleri i de Yakup'un altında mesai yapıyordu.</p>
<p class="PNormal">O gece Meryem, yattığı yerde başına gelen olayları bir rüya olarak düşündü;</p>
<p class="PNormal">Cemal'i kendisine vuracak kadar büyük bir çaresizliğe iten şeyi anlamaya çalıştı</p>
<p class="PNormal">ama daha bunu çözemeden uykuya dalıp gidiverdi.</p>
<p class="PNormal">Ertesi sabah Cemal Yakup'la evden çıkmış, iki çocuk okula gitmiş, bebek de</p>
<p class="PNormal">komşuya bırakıldıktan sonra Nazik'le Meryem yollara düşmüşlerdi.</p>
<p class="PNormal">"Bir işim var!" demişti Nazik, "Sen de benimle gel. Hem biraz ucundan kıyısından</p>
<p class="PNormal">da olsa İstanbul'u görmüş olursun."</p>
<p class="PNormal">Sonra çamurlu tarlayı aşarak bindikleri mavi otobüste, "Şimdi</p>
<p class="PNormal">bana, nereye gidiyoruz diye soracaksın," dedi. " Çocuk aldırmaya gidiyorum;</p>
<p class="PNormal">lanet olsun. Yakup, kılıf takmam da takmam diye tutturduğu için ebe kadını kaç</p>
<p class="PNormal">kere boyladığımı bile unuttum artık."</p>
<p class="PNormal">Meryem ona, bir kez daha İstanbul'da oturmak uğruna niye bu sıkıntıları</p>
<p class="PNormal">çektiklerini sordu. Memlekette, evleri de daha iyiydi, geçimleri de.</p>
<p class="PNormal">"Ah!" dedi kadın ciğerinin ta derinliklerinden çıkan bir yangınla. "Ah! Beni</p>
<p class="PNormal">dinlemiyor ki! Aklını İstanbul'la bozmuş. Çocuklarımı İstanbul'da yetiştireceğim</p>
<p class="PNormal">diyor da başka bir şey demiyor. Oysa İstanbul bizim neyimize!"</p>
<p class="PNormal">Meryem, sırtından günlerdir çıkmayan ve onca korkunun, ecel terinin, iç</p>
<p class="PNormal">sıkıntısının kahrını çeken eprimiş elbisesini ve yemenisini yıkayıp kurumaları</p>
<p class="PNormal">için astığından, Nazik'in verdiği mavi elbiseyi giymiş, başına da yine onun</p>
<p class="PNormal">verdiği kahverengi-sarı çiçekli başörtüsünü bağlamış, başkasına ait bu</p>
<p class="PNormal">giysilerin yadırga-tıcılığı içinde sallana sallana ve çevreyi gözleyerek</p>
<p class="PNormal">gidiyordu.</p>
<p class="PNormal">Otobüs gidiyordu gitmesine de ortalıkta yine İstanbul'a benzer bir şey yoktu.</p>
<p class="PNormal">Bir süre sonra Doğu'da gördüğü şehrin dış mahallelerine benzer binalar belirmeye</p>
<p class="PNormal">başladı. Apartmanların altlarında bakkal, manav, berber ve elektrikçi dükkânları</p>
<p class="PNormal">vardı.</p>
<p class="PNormal">Bu mahalledeki durakların birinde biletçi, "Ebe kadın durağı!" diye bağırdı ve</p>
<p class="PNormal">birçok kadın indi orada.</p>
<p class="PNormal">Nazik, "Aslında durağın adı farklı ama," dedi, "herkes ebe kadın durağı dediği</p>
<p class="PNormal">için böyle kaldı."</p>
<p class="PNormal">Girdikleri köhne apartman gaz, lahana haşlama ve küf kokuyordu; dairelerin</p>
<p class="PNormal">kapılarının önüne erkek, kadın, büyük, çocuk demeden bir sürü çamurlu ayakkabı</p>
<p class="PNormal">bırakılmıştı.</p>
<p class="PNormal">Üçüncü kata çıktılar, Nazik zili çaldı; kapıyı açan iriyarı ve yanağında siyah</p>
<p class="PNormal">bir et beni bulunan kadm tarafından içeri alındılar. Bekleme odası kalabalıktı.</p>
<p class="PNormal">Meryem burada gördüğü kadınların çoğuna şaşkınlıkla ve biraz da ürpererek</p>
<p class="PNormal">bakıyordu.</p>
<p class="PNormal">Hayatında hiç görmediği giysiler sergileniyordu burada. Kadınların kimi sadece</p>
<p class="PNormal">gözlerini açıkta bırakacak kapkara çarşaflar</p>
<p class="PNormal">227</p>
<p class="PNormal">228</p>
<p class="PNormal">giymişti. Kiminin başını örten kocaman ağır şallar göğüslerine kadar geliyor ve</p>
<p class="PNormal">besbelli ki sarıldığı zaman boyunlarını kapatıyordu. Kimileri başlarına</p>
<p class="PNormal">battaniye kadar kalın örtüler sarmıştı. Şimdi bekleme odasında sadece kadınlar</p>
<p class="PNormal">arasında oldukları için biraz rahatlamışlar ve etli beyaz gerdanları görünecek</p>
<p class="PNormal">biçimde açılıp saçılmışlardı.</p>
<p class="PNormal">"Bu kadınların hepsi sık sık çocuk aldırır," dedi Nazik. "Çünkü kocaları Yakup</p>
<p class="PNormal">gibi kılıf kullanmaktan hoşlanmaz; kanser yapıyor diye hap da kullanılmıyor. Bu</p>
<p class="PNormal">yüzden burası dolar dolar boşalır. Kadınlar içeri girip beş dakikada çıkar, eve</p>
<p class="PNormal">gider ve herifin akşam yemeğini hazırlarlar. Bir de bunlar hep kocalarının</p>
<p class="PNormal">attığı dayaklardan konuşup, insanın içine fenalık bastırırlar."</p>
<p class="PNormal">Gerçekten de Meryem'in kulak kabarttığı konuşmalar hep dayak üzerineydi. Yabani</p>
<p class="PNormal">birer böcek gibi kalın örtüler altına gizlenen ve diğer insanların gözlerinden</p>
<p class="PNormal">kendilerini sakınan, aslına bakarsanız gösterecek bir şeyi de olmayan bu</p>
<p class="PNormal">yıpranmış kadınlar, evde gördükleri şiddeti, kutsar gibi birbirlerine</p>
<p class="PNormal">aktarıyorlar ve belki de böylelikle şiddeti yansıtarak rahatlıyorlardı. Acımasız</p>
<p class="PNormal">yüzlerinde hiç de yakınır bir anlatım yoktu doğrusu; yedikleri dayakları gülerek</p>
<p class="PNormal">anlatıyorlardı. Bir kişi hariç... Genç bir kadındı bu; güzelceydi ve yüzü</p>
<p class="PNormal">korkunç,bir dayağın etkisiyle morarmış, gözleri şişmiş, dudağı yarılmıştı; usul</p>
<p class="PNormal">usul, mahcup bir biçimde başına gelenleri anlatıyordu: Bir gün önce çocuk</p>
<p class="PNormal">aldırmış, parasını bugün getirmek için söz vermişmiş; ama dün gece hayatında ilk</p>
<p class="PNormal">defa dayak yemiş kocasından. Çünkü dün geldiğinde diğer kadınların dayak</p>
<p class="PNormal">hikâyeleri üzerine yeni evli olduğunu, kocasının kendisini çok sevdiğini,</p>
<p class="PNormal">üzerine titrediğini, değil fiske vurmak öpmeye bile kıyamadığını övünerek</p>
<p class="PNormal">anlatıp diğer kadınları pek kızdırmışmış. Orada bulunan tanıdık bir kadın, yeni</p>
<p class="PNormal">gelinin bu övünmelerini kendi kocasına anlatmış; o da doğru kahveye gidip adamı</p>
<p class="PNormal">bulmuş ve, "Sen ne biçim erkeksin ki karını dövmüyorsun. O da gidip ebe kadında</p>
<p class="PNormal">car car anlatıyor," demiş; hem de herkesin içinde. Bunun üzerine fena halde</p>
<p class="PNormal">onuru kırılan adam eve koşup, "Sen benim erkeklik şerefimi iki paralık ettin.</p>
<p class="PNormal">Dayağı</p>
<p class="PNormal">ye de gör bakalım," diyerek o gün kürtaj olmuş kadının kafasına gözüne Allah</p>
<p class="PNormal">yarattı demeden yumruklarını indirmeye başlamış.</p>
<p class="PNormal">Taze gelin hem bunları anlatıyor hem de, "O bana kıyamaz ama etrafın aklına</p>
<p class="PNormal">uydu!" diyordu hafif bir sesle. "Yoksa bana kıyamaz! Beni çok sever. Yalnız</p>
<p class="PNormal">kaldığımızda bana hep güvercinim diye seslenir; ama başkaları azdırmış benim</p>
<p class="PNormal">kocamı."</p>
<p class="PNormal">Meryem içinden düşündü ki bu lafları yüzünden o gece bir daha dayak yiyecek</p>
<p class="PNormal">kadın.</p>
<p class="PNormal">Sonra, kara çarşafların içinden görünen soluk süt beyazı gevşek gerdanları</p>
<p class="PNormal">paluze gibi titreyen kadınların, kendisini de anlayışlı gözlerle süzdüklerini</p>
<p class="PNormal">gördü. Sanki onların kader arkadaşı ya da sırdaşıymış gibi. Sabah kalktığında</p>
<p class="PNormal">daha da morarıp neredeyse ciğer rengini almış ve şişmiş yanağını düşündü.</p>
<p class="PNormal">Elbette kendisine anlayış gösterecekler ve içlerinden biraz da, oh olsun</p>
<p class="PNormal">diyeceklerdi; çünkü zulüm gören, başkasının da zulüm görmesini ister. Ama onlar,</p>
<p class="PNormal">o paluze kadınlar, Meryem'in yanağındaki morluğun bir yaşam müjdesi, bir zafer</p>
<p class="PNormal">damgası olduğunu bilemezlerdi.</p>
<p class="PNormal">Biraz sonra sırası gelen Nazik alışkın bir tavırla içeri girdi ve ;çok sürmeden</p>
<p class="PNormal">de çıktı. Sarsılmış görünüyordu; sersemlemiş gibiydi. Burada bu işler bu kadar</p>
<p class="PNormal">çabuk oluyordu demek ki.</p>
<p class="PNormal">Biraz dinlendikten sonra yine mavi otobüsle eve dönerlerken Nazik hiç</p>
<p class="PNormal">konuşmuyordu. Meryem kadının suskunluğunu bozmamak için herhangi bir soru</p>
<p class="PNormal">sormadı, ona bir şey söylemedi. Kimbilir hangi derin dertlerine dalmıştı kadın.</p>
<p class="PNormal">Hikmetinden sual olunmaz kurban olduğu Allah'ın Nazik'i de sevmediğini düşündü.</p>
<p class="PNormal">Ve birdenbire içinden kopan bir hıçkırıkla sarsıldığını, engel olamayacağı bir</p>
<p class="PNormal">ağlama krizine tutulduğunu hissetti. Gözyaşları bir sağanak gibi akmaya başladı.</p>
<p class="PNormal">Otobüste önde oturanlar geriye dönüp, hüngür hüngür ağlayan bu garip kıza</p>
<p class="PNormal">baktılar. Nazik onu omzundan tutup sarstı, bir şeyler söyledi ama Meryem bu</p>
<p class="PNormal">sözlerin hiçbirini anlamadı. Olanca gücünü toplayıp, kendisini de şaşırtan bu</p>
<p class="PNormal">ani ağlama krizine son vermek için çabaladı, çırpındı, başka şeyler düşünmeye</p>
<p class="PNormal">çalıştı ama olmadı; bir türlü başaramadı.</p>
<p class="PNormal">229</p>
<p class="PNormal">Neden ağladığını bilmiyordu. Ağlama krizi, en beklenmedik anda patlayan bir</p>
<p class="PNormal">fırtına gibi bastırıvermişti. Nazik'in verdiği başör-23° tüsünün, göğsüne uzanan</p>
<p class="PNormal">kenarlarını toplayıp gözlerine bastırdı, öne doğru eğildi ve ses çıkarmamak için</p>
<p class="PNormal">kendini zorladı durdu; zayıf omuzlan sarsılıyor ve arada bir kedi yavrularını</p>
<p class="PNormal">hatırlatan acıklı sesler çıkarıyordu. Ne kadar uğraştıysa da inecekleri durağa</p>
<p class="PNormal">gelip tarlalar içinde yürümeye başlayana kadar, yüreğinden yük- * selen</p>
<p class="PNormal">kaynamayı durduramadı ve göz pınarlarından fışkıran yaşlara engel olamadı.</p>
<p class="PNormal">Mahalleye iyice yaklaştıkları zaman, Nazik'in yürürken çektiği acıyı gördü,</p>
<p class="PNormal">kendisinden utandı. Ona destek olmak gayreti içinde ağlamasını kesmeyi başardı</p>
<p class="PNormal">ama yine de arada bir, gelen hıçkırıklarla omuzlarının sarsılmasını ve ağzından</p>
<p class="PNormal">kedi yavrusu sesleri çıkmasını önleyemiyordu.</p>
<p class="PNormal">Eve girerken Nazik ona sarıldı ve, "İyi oldu Meryem," dedi. "Belki biraz</p>
<p class="PNormal">rahatlamışsındır şimdi. Geldiğinden beri donmuş gibiydin."</p>
<p class="PNormal">Bütün İnsanlığı Öldürmek ya da Yaşatmak</p>
<p class="PNormal">Cemal, ahmak ıslatan yağmurun altında Meryem'in suratına o korkunç darbeyi</p>
<p class="PNormal">indirdiği anda, elini kolunu bağlayan kahredici bir çaresizliğe kapılmıştı ve bu</p>
<p class="PNormal">durum çırpıntılı, lacivert Marmara denizinin kıyısındaki Balık Hali'ne girerken</p>
<p class="PNormal">de olanca ağırlığıyla üstüne abanmaktaydı.</p>
<p class="PNormal">Öldürülmek için kendisine teslim edilmiş olan kızı, canlı hem de ölümden</p>
<p class="PNormal">kurtuluşun yarattığı ihtirasla yaşama daha da bağlanmış bir halde ne yapacak,</p>
<p class="PNormal">nereye saklayacaktı!</p>
<p class="PNormal">Dinmek bilmeyen hafif yağmurun, oraya buraya yerleştirilmiş plastik kovalara tıp</p>
<p class="PNormal">tıp damladığı uzun gece boyunca bunları düşünüp durmuş, boşa koyup dolmamasının,</p>
<p class="PNormal">doluya koyup almamasının yürek sıkıntılarını yaşamıştı. Bir an önce trene binip</p>
<p class="PNormal">memlekete gitmekten ve Emine'ye kavuşmaktan başka bir şey düşünemez olmuştu.</p>
<p class="PNormal">Sabaha karşı aklına gelen ve onu birden heyecanlandıran fikir yüzünden, yanında</p>
<p class="PNormal">yatan Yakup'u uyandırmış ve, "Ben yola çıkıyorum," demişti. "Şansım varsa sabah</p>
<p class="PNormal">trenine yetişirim. Hadi eyvallah!"</p>
<p class="PNormal">Aslında yalan söylüyordu. Önce hasreti burnunda tüten asker arkadaşı</p>
<p class="PNormal">Selahattin'i bulacak ve onunla birkaç gün geçirdikten sonra gidecekti memlekete.</p>
<p class="PNormal">Orada Meryem konusunda hiçbir şey söylememe yolunu seçecek, anlamlı bir ketumluk</p>
<p class="PNormal">içinde susup duracaktı. Zaten az konuşan, hele askerden geldikten sonra hiç</p>
<p class="PNormal">ağzını açmayan birisi değil miydi! Herkes bu suskunluğu, olayın konuşulmasını</p>
<p class="PNormal">istemediği biçiminde yorumlayacak ve üstüne git-232 meyecekti. Hem kimsenin</p>
<p class="PNormal">işine gelmezdi bu işi kurcalamak.</p>
<p class="PNormal">Tam ayağa kalkmıştı ki uyku sersemi Yakup'un hırıltılı bir sesle, "Meryem'i de</p>
<p class="PNormal">uyandır!" dediğini duydu.</p>
<p class="PNormal">"Abi," dedi, "biliyorsun Meryem'i geri götüremem. O bir süre burada, sizin</p>
<p class="PNormal">yanınızda kalsın. Hem Nazik Yengemle de iyi anla-* şıyorlar. Ev işlerinde ona</p>
<p class="PNormal">yardım eder."</p>
<p class="PNormal">Bunun üzerine Yakup doğruldu ve gece lambasının ışığında çökük avurtlarını daha</p>
<p class="PNormal">da koyulaştıran çok ciddi bir ifadeyle, "Bana bak Cemal," dedi, "bu dediğin</p>
<p class="PNormal">olamaz. Bir boğaz daha beslememe imkân yok. Hem ben memleketten bu dertlerden</p>
<p class="PNormal">kurtulmak için kaçtım, taa buralara kadar gelip buldunuz beni. Rahat bırakın</p>
<p class="PNormal">artık; düşün yakamdan, düşün yakamdan!"</p>
<p class="PNormal">Bunları o kadar kesin bir dille söyledi ve 'düşün yakamdan' sözlerini öyle derin</p>
<p class="PNormal">bir heyecanla tekrarladı ki Cemal, abisinin içindeki memleket ve aile nefretinin</p>
<p class="PNormal">şiddetini hissederek şaşkınlığa düştü ama aynı zamanda bu işin de olamayacağını</p>
<p class="PNormal">anladı.</p>
<p class="PNormal">Sabah evden Yakup'la birlikte çıktılar. Yakup şehirdeki bir. kebapçıda garson</p>
<p class="PNormal">olarak çalışıyordu. Aslında daha iyi para kazanacağı işler bulunabilirdi belki</p>
<p class="PNormal">ama onun planı başkaydı. Kebapçılık işinde iyi para vardı; gün geçmiyordu ki</p>
<p class="PNormal">yeni bir kebap-lahmacun dükkânı açılmasın. Ve bu lokantaları hep eski garsonlar</p>
<p class="PNormal">açıyordu. Bu işte bir süre çalışıyorlar, et nereden alınır, sinirleri nasıl</p>
<p class="PNormal">ayıklanır, döner nasıl sarılır, dönerci ustası kaça çalışır gibi incelikleri</p>
<p class="PNormal">iyice öğrendikten sonra üç-beş garson bir araya gelip kendi lokantalarını</p>
<p class="PNormal">açıyorlardı.</p>
<p class="PNormal">Yakup'un da dilini dişini kilitleyen bir ihtirasla istediği şey, kendi</p>
<p class="PNormal">kebapçısını açmaktı. Belki ilk lokantayı tutturduktan sonra arkasından şubeleri</p>
<p class="PNormal">gelirdi, kimbilir; bir de bakarsın beş yıl sonra üç kebapçı dükkânının -</p>
<p class="PNormal">lokantada profesyonellerden öğrendiği gibi o da lokantaya dükkân diyordu artıksahibi</p>
<p class="PNormal">oluverirdi; müşteri gani, lokantalar vızır vızır işliyor; hem içerde</p>
<p class="PNormal">masalara servis veriyorsun hem de gelip geçenlerin ağzının suyunu akıtması</p>
<p class="PNormal">için sokağa açılan bir bölmeye yerleştirilmiş döneri, ekmek arasına koyup</p>
<p class="PNormal">ayaktaki müşteriye satıyorsun. Adana, Antep, Urfa, içli köfte, lahmacun, ayran,</p>
<p class="PNormal">şalgam suyu dolu tepsiler gidip gidip 233 geliyor, gidip gidip geliyor. İsmet,</p>
<p class="PNormal">Zeliha ve Sevinç için bunları mutlaka yapacaktı, mutlaka. Onun çocukları</p>
<p class="PNormal">memlekettekiler gibi kendi karanlık kaderleriyle baş başa kalmayacak,</p>
<p class="PNormal">İstanbul'un iyi okullarında okuyacaklardı; Doğu'nun âdetlerinden, sertliğinden,</p>
<p class="PNormal">mutsuzluğundan mutlaka kurtulacaklardı, mutlaka. Buna her gün yemin ediyordu.</p>
<p class="PNormal">Ayrıldıkları zaman Yakup ona gideceği yeri tarif etmişti; Cemal fazla</p>
<p class="PNormal">zorlanmadan Balık Hali'ni buldu. İstanbul'u ilk gördüğü gün üzerine abanan ve</p>
<p class="PNormal">onu şaşkına çeviren, çılgın, neşeli, kalabalık ve baş döndürücü hava vardı</p>
<p class="PNormal">burada da. Balıkçı teknelerinin biri yanaşıp biri ayrılıyor, mendireğin üzerine</p>
<p class="PNormal">serilmiş ağlar tuhaf tuhaf kokuyor, avdan gelen teknelerden on binlerce balık</p>
<p class="PNormal">bir gümüş sağanağı gibi dökülüyor, martılar çıldırmışçasına inip kalkıyor,</p>
<p class="PNormal">kırmızı renkli, daire biçiminde büyük tahta tepsilere konulmuş balıkların üstüne</p>
<p class="PNormal">su serpiliyor; mavi önlüklü satıcılar ..-•müşteri kızıştırmak için seslerinin</p>
<p class="PNormal">olanca gücüyle bağırıyor, şişman kediler balık kapmak için gizli harp planlan</p>
<p class="PNormal">geliştirerek köşelere siniyor, kuşkulu müşteriler balıkların galsamelerini,</p>
<p class="PNormal">kırmızı olup olmadığını anlamak için durmadan elliyor ve ne kadar taze olduğunu</p>
<p class="PNormal">anlamak amacıyla ölü balıkların gözlerindeki son hayatiyet ışıltılarını</p>
<p class="PNormal">yakalamaya çalışıyorlardı.</p>
<p class="PNormal">Yerler ıslaktı, çünkü hortumlarla sık sık ve kimsenin üstüne başına sıçramasına</p>
<p class="PNormal">aldırmadan su fışkırtılıp duruyordu.</p>
<p class="PNormal">Cemal bu kargaşa arasında birkaç kişiyi çevirip elindeki kartı göstererek</p>
<p class="PNormal">Selahattin'in yerini bulmak istedi. Önce yanlışlıkla müşterilere sorduğu için</p>
<p class="PNormal">kimse bilemedi ama gözünü döndüren gürültülü meşguliyetinden bir an için</p>
<p class="PNormal">kurtarıp da soru sorma olanağı bulduğu ilk balıkçı, eliyle ilerideki bir tezgâhı</p>
<p class="PNormal">gösterdi.</p>
<p class="PNormal">Cemal kalabalık arasında tezgâha doğru yürürken şu İstanbulluların amma da</p>
<p class="PNormal">acayip adamlar olduğunu düşünüyordu; çünkü yanma yaklaştığında bile yüzüne</p>
<p class="PNormal">bakmıyorlar ve sorduğu sorulara</p>
<p class="PNormal">güç bela cevap veriyorlardı; o da, sesini yükselterek üç-beş kere bağırdıktan</p>
<p class="PNormal">sonra.</p>
<p class="PNormal">234 Tezgâhta balık satan mavi önlüklü gençler, bir yandan plastik kovadan</p>
<p class="PNormal">aldıkları suyu balıkların üstüne serpiyor bir yandan da, "Gel gel, lüfere gel,</p>
<p class="PNormal">kalkana gel! Var balık! Var balık!" diye gırtlaklarım paralarcasma</p>
<p class="PNormal">bağırıyorlardı. Cemal'i önce alıcı zannederek balıkların 'canlı canlı' olduğunu</p>
<p class="PNormal">anlatmaya giriştiler ama ' onun ısrarlı soruları karşısında Selahattin'in</p>
<p class="PNormal">yazıhanede olduğunu söyleyip, arkalarda bir yeri tarif ettiler.</p>
<p class="PNormal">Aylar boyunca aynı ranzayı altlı üstlü paylaşmış olan iki arkadaşın kavuşması,</p>
<p class="PNormal">Cemal'in beklediğinden de daha sıcak ve dostane oldu. Selahattin askerden sonra</p>
<p class="PNormal">hemen kilo almış, pembe yanaklı yüzü yuvarlaklaşmış ve yeni bıraktığı ince telli</p>
<p class="PNormal">kumral bıyıklarıyla, askerlik günlerine pek benzer bir tarafı kalmamıştı. "Vay!"</p>
<p class="PNormal">diyerek onu kucaklamak için ayağa kalktığında Cemal, Selahattin'in topalladığını</p>
<p class="PNormal">gördü. Demek ki kurşun bir ekleme isabet etmişti.</p>
<p class="PNormal">Bu sırada yazıhaneye pek çok girip çıkan oluyor ve masadaki iki telefon sürekli</p>
<p class="PNormal">çalıyordu.</p>
<p class="PNormal">Selahattin Cemal'i masanın önündeki koltuğa oturttu, ona çay söyledi ve kaşıyla</p>
<p class="PNormal">gözüyle kusura bakma işaretleri yaparak, gülücükler fırlatarak telefonlara cevap</p>
<p class="PNormal">vermeye, gelip giden müşterilerin işlerini görmeye koyuldu. Belli ki önemli bir</p>
<p class="PNormal">ticarethaneydi burası.</p>
<p class="PNormal">Cemal askerdeyken aynı koşullarda yaşadığı arkadaşının, sivil hayatta kendisinin</p>
<p class="PNormal">ulaşamayacağı kadar önemli bir yerde olduğunu görüyor ve orada, 'patronun</p>
<p class="PNormal">arkadaşı' olarak oturup çay içmekten bile sıkılıyor, utanıyordu. O kalabalıkta</p>
<p class="PNormal">hiçbir şey konuşmaları mümkün değildi zaten.</p>
<p class="PNormal">Selahattin'in öğle yemeği için götürdüğü esnaf lokantasında, Cemal'i 'askerlik</p>
<p class="PNormal">arkadaşım' diye tanıştırdığı birçok insan vardı. Tezgâhta balık satan</p>
<p class="PNormal">çocuklardan birisi Selahattin'in kardeşiymiş; o da masalarına oturdu ve yemek,</p>
<p class="PNormal">askerlik anılarını tazelemekle, gülmekle, şakalaşmakla geçti.</p>
<p class="PNormal">Selahattin, asıl soruyu akşam evde sordu: "Senin büyük bir derdin var. Anlat</p>
<p class="PNormal">bana. Gün boyunca arpacı kumrusu gibi tasalı tasalı düşündüğünü gördüm. Nedir</p>
<p class="PNormal">derdin, para mı, iş mi, gönül 235 meselesi mi?"</p>
<p class="PNormal">Öğleden sonra yine yazıhaneye döndüklerinde Cemal birkaç kez kalkmak için</p>
<p class="PNormal">davranmış ama her seferinde Selahattin'in müthiş ısrarıyla karşılaşmıştı:</p>
<p class="PNormal">"Hayır; akşam bizim eve gideceğiz. Dünyada bırakmam."</p>
<p class="PNormal">5onra Selahattin'in Honda arabasına binmişler ve sık apartmanlar sokaklara yer</p>
<p class="PNormal">bırakmadığı için otomobillerin birbirine değerek geçebildiği bir mahalleye</p>
<p class="PNormal">gitmişlerdi. Selahattin'in evi ikinci kattaydı ve kapısının önünde ayakkabılar</p>
<p class="PNormal">çıkarılmıştı. Cemal de çıkardı.</p>
<p class="PNormal">Selahattin, kapıyı açan başı bağlı, akça pakça genç kadını, "Yengen!" diye</p>
<p class="PNormal">tanıttı ve kadın, "Hoş geldiniz!" dedi. El sıkmaya davranmamıştı hiç, dindar</p>
<p class="PNormal">kadındı. İçeri girdiklerinde Cemal, bu salonun hayatında gördüğü en güzel yer</p>
<p class="PNormal">olduğunu düşündü. Hiç bu kadar eşyayı bir arada görmemişti. Altın yaldızlı beyaz</p>
<p class="PNormal">koltuk takımları ve oymalı kakmalı sehpalardan o kadar çok vardı ki bunlar,</p>
<p class="PNormal">ancak birbirlerine yapıştırılarak sığdırılabilmiş, bu yüzden de salonda hareket</p>
<p class="PNormal">edebilmek epeyce güçleşmişti. Adım atılacak yer kalmaması ve birkaç koltuk</p>
<p class="PNormal">takımının bir araya konması müthiş bir zenginliğe işaret ediyordu.</p>
<p class="PNormal">Cemal'in mobilyalara hayran hayran baktığını gören Selahattin, bilgiç bilgiç,</p>
<p class="PNormal">"Bunlar Lükens!" dedi. Cemal Lükens'in ne demek olduğunu bilmiyordu, daha önce</p>
<p class="PNormal">hiç duymamıştı. (Selahattin Lükens modasını biliyordu ama o da Türkiye'de her</p>
<p class="PNormal">yerde reklamı yapılan bunca yaygın Lükens tarzının, aslında "Louis Quinze" demek</p>
<p class="PNormal">olduğunu bilmiyordu.)</p>
<p class="PNormal">Televizyon, duvarda bulunan ceviz kaplama büfenin içine yerleştirilmişti ve</p>
<p class="PNormal">açıktı; dini kanallardan birisinde başı örtülü bir kadın konuşuyordu. Evin her</p>
<p class="PNormal">tarafının halıyla kaplı olduğu yetmiyormuş gibi duvarlarda da Mekke-i</p>
<p class="PNormal">Mükerreme'yi ve heyecanlı bir geyik avı sahnesini gösteren halılar asılıydı.</p>
<p class="PNormal">Ortalığı, televizyon</p>
<p class="PNormal">dahil her eşyanın üstüne konmuş ve herhalde "yenge"nin çeyizini</p>
<p class="PNormal">hazırladığı genç kızlık yıllarına mal olmuş elişi danteller 236 kaplamıştı.</p>
<p class="PNormal">Tavandan sallanan bir kristal avize, bütün bu kargaşayı aşırı bir parlaklıkla</p>
<p class="PNormal">aydınlatıyordu.</p>
<p class="PNormal">Cemal, Selahattin'le arasındaki farkın artık uçuruma dönüştüğünü hissederek daha</p>
<p class="PNormal">çok korktu. Bu kadar göz kamaştırıcı bir yerde oturan bir insan nasıl kendi</p>
<p class="PNormal">arkadaşı olabilirdi ki!</p>
<p class="PNormal">Selahattin akşam namazını kıldıktan; tezgâhtan gelen taze balıkların sunulduğu</p>
<p class="PNormal">acele bir yemekten ve 'yenge' onlara çay servisi yapıp çekildikten sonra baş</p>
<p class="PNormal">başa kaldılar; Selahattin can alıcı soruyu o zaman sordu.</p>
<p class="PNormal">Cemal bir yandan bu olayı nasıl anlatacağını düşünüyor kem küm ediyor, bir</p>
<p class="PNormal">yandan da Selahattin'in ısrar etmesini istiyor, sorudan vazgeçmemesi için dua</p>
<p class="PNormal">ediyordu. Çünkü Selahattin'den başka, başına gelenleri anlatabileceği ve akıl</p>
<p class="PNormal">danışabileceği hiç kimsesi yoktu.</p>
<p class="PNormal">Kristal avizeden, süslemeli koltuklardan ve Kayseri, Bünyan, Kars halılarıyla,</p>
<p class="PNormal">Yağcıbedir kilimleriyle kaplı evden biraz ürkmüş bir halde kısa cümlelerle,</p>
<p class="PNormal">abartmadan, uzatmadan her şeyi anlattı.</p>
<p class="PNormal">Selahattin onu dinledikçe hayret ediyor, başını sallıyor ve "Yok canım, daha</p>
<p class="PNormal">neler!" gibi sözlerle araya giriyordu.</p>
<p class="PNormal">Sonunda dedi ki: "Dün, müthiş bir günahın eşiğinden dönmüşsün. Yoksa bugün</p>
<p class="PNormal">buraya bir katil olarak gelecektin. Demek Allah son anda kalbine bir ilham</p>
<p class="PNormal">vermiş ve seni günahtan döndürmüş. Buna çok memnun oldum."</p>
<p class="PNormal">Cemal'in biraz kafası karışmıştı. Birlikte G3 piyade tüfekleriyle onca adamın</p>
<p class="PNormal">üstüne ateş açtıkları Selahattin, bir insanın öldürülmesini ne kadar önemsiyordu</p>
<p class="PNormal">böyle.</p>
<p class="PNormal">Selahattin, "O, savaş," dedi. "Kuranıkerim'de savaşla ilgili hükümler ayrıdır.</p>
<p class="PNormal">Ama bu, masum bir kızı öldürmek. Hiç aynı şey olur mu?"</p>
<p class="PNormal">Cemal onunla konuştukça kızı öldürememiş olmanın verdiği eziklikten kurtulduğunu</p>
<p class="PNormal">hissediyor, bunun için konuşmayı uzatıyordu.</p>
<p class="PNormal">"Ama Müslümanlıkta, günaha girmiş kadınları öldürmek yok mu:</p>
<p class="PNormal">"Yok!"</p>
<p class="PNormal">237^</p>
<p class="PNormal">"Peki recim; hani zina yapanların yarı beline kadar toprağa gömülüp taşlanarak</p>
<p class="PNormal">öldürülmesi; o da mı yok?"</p>
<p class="PNormal">"Yok!" dedi Selahattin. "Bunların hiçbiri Kuranıkerim'de yok. Hepsi sonradan</p>
<p class="PNormal">uydurma!"</p>
<p class="PNormal">"Nasıl olur?" dedi Cemal.</p>
<p class="PNormal">Selahattin, babasından öğrendiği her şeye karşı çıkıyordu.</p>
<p class="PNormal">"Babam, Atatürk devrine kadar recmin uygulandığını söylüyor."</p>
<p class="PNormal">"Bazı Arap ülkelerindeki yanlış bir uygulama bu, dinde yeri yok. Osmanlı'da da</p>
<p class="PNormal">tek bir kere yapılmış. Hem zinanın ispat edilmesi de çok zordur. Osmanlı</p>
<p class="PNormal">hükümleri, bu konuda üç kişi tarafından 'kılıcın kında görülmesini' ve bu konuda</p>
<p class="PNormal">tanıklık yapılmasını şart koşar. Sen, bu kızın... adı neydi?"</p>
<p class="PNormal">"Meryem."</p>
<p class="PNormal">"Hah! Meryem'in kınında kılıç gördün mü hiç?" .-¦ Cemal kızardı, "Görmedim!"</p>
<p class="PNormal">diye fısıldadı.</p>
<p class="PNormal">"O zaman nereden biliyorsun?"</p>
<p class="PNormal">"Söylediler."</p>
<p class="PNormal">"Söylenti yüzünden insan öldürülür mü Cemal?"</p>
<p class="PNormal">Selahattin'in dini kendi dinlerinden farklı mıydı yoksa; Cemal hiç bu kadar</p>
<p class="PNormal">hoşgörülü bir Müslümanlık duymamıştı şimdiye kadar.</p>
<p class="PNormal">Selahattin, "İslam'da adam öldürmek günahtır," diye devam ediyordu.</p>
<p class="PNormal">Cemal artık dayanamadı ve, "Herhalde sen yanılıyorsun," dedi. "Baksana Hizbullah</p>
<p class="PNormal">gibi birçok dini örgüt durmadan adam öldürüyor."</p>
<p class="PNormal">"Onlar sapık!" dedi Selahattin. "Onlar, siyaset için İslam'ı kullanıyor. Her</p>
<p class="PNormal">dinin mensuplarından katil de çıkar, terörist de. Sen ana kaynağa yani</p>
<p class="PNormal">Kuranıkerim'e bakacaksın, bir de peygamberin hadislerine. Sahih-i Buhari'yi</p>
<p class="PNormal">okudun mu?"</p>
<p class="PNormal">Cemal başını önüne eğdi ve, "Hayır!" dedi.</p>
<p class="PNormal">"Allah bilir Kuranıkerim'i de okumamışsındır sen. Peki senin baban nasıl din</p>
<p class="PNormal">adamı? Seni nasıl yetiştirdi?"</p>
<p class="PNormal">Sonra can ciğer arkadaşının din kültüründeki yanlış, hatta tehlikeli bulduğu</p>
<p class="PNormal">bilgilerini düzeltmek ve onu 'irşat' etmek için, ertesi akşam Eyüp Sultan'da</p>
<p class="PNormal">yapacakları tarikat ayinine götüreceğini söyledi.</p>
<p class="PNormal">Bu iş karara bağlandıktan sonra da ana konuya dönüldü. İkisi birlikte bütün</p>
<p class="PNormal">ihtimalleri düşünüp kafa patlattılar. Düğüm bir türlü çözülemiyordu. Çünkü</p>
<p class="PNormal">Meryem memlekete geri gidemezdi, Yakup kesin olarak istemediğine göre</p>
<p class="PNormal">İstanbul'da da kalamazdı; 'maazallah sonra sokaklara düşer'di; onu bırakıp gitme</p>
<p class="PNormal">olanağı kalmadığına göre Cemal ne iş yapacak, neyle geçinecekti; hadi geçimini</p>
<p class="PNormal">sağladı diyelim, birlikte ev mi tutup oturacaklardı; bu. da olacak iş değildi;</p>
<p class="PNormal">evli olmayan bir kadınla erkek aynı evde nasıl otururdu. Onlara kimse ev bile</p>
<p class="PNormal">vermezdi. Hem Cemal'in oralarda kalmaya hiç niyeti yoktu, bir an önce memlekete</p>
<p class="PNormal">dönüp sevdi-ğiyle evlenmek istiyordu.</p>
<p class="PNormal">Bunları, saatlerce evire çevire konuştular. Sonra Selahattin, anlaşılan bu işi</p>
<p class="PNormal">bu gece çözemeyeceklerini; en iyisi sorunun üstüne bir 'istihare uykusu'</p>
<p class="PNormal">uyumalarının doğru olacağını söyleyip ona kalacağı odayı gösterdi.</p>
<p class="PNormal">Cemal kendisini o evde, ağır perdeli misafir odasında, 'yenge' nin kendisi için</p>
<p class="PNormal">hazır ettiği temiz havlu asılmış banyoda çok iğreti hissediyordu.</p>
<p class="PNormal">Ertesi gün, elini öpmek üzere çıktıkları üst katta, Selahattin'in babasının</p>
<p class="PNormal">oturduğunu görecekti. Zaten apartmanın her dairesinde bir akrabaları vardı;</p>
<p class="PNormal">aralarına yabancı almamışlardı. Selahattin'in babası, uzun yıllar balıkçı</p>
<p class="PNormal">gemilerinde reislik yaptığı için olmalı, televizyona bakarken elini gözerinin</p>
<p class="PNormal">üstünde siper ediyordu; fırtınada kaybolmuş ve 'kara göründü' müjdesini vermek</p>
<p class="PNormal">için sabırsızlanan bir gemici gibi. Onlarla konuşurken ve başka yönlere bakarken</p>
<p class="PNormal">normal davranıyor ama bakışlarını televizyona çevirdiği anda elini gözlerine</p>
<p class="PNormal">siper ediveriyordu.</p>
<p class="PNormal">Ertesi sabah kahvaltıdan sonra evden birlikte çıktılar ve gene Selahattin'in</p>
<p class="PNormal">yazıhanesine gidip, öğle yemeğini aynı lokantada yediler.</p>
<p class="PNormal">Akşam saat altı sularında ise Honda'yı, Eyüp yamaçlarında, Eyüp Sultan Camii'ni</p>
<p class="PNormal">ve mezarlığı gören tek katlı, genişçe bir evin önüne park ettiler. Evin müthiş</p>
<p class="PNormal">bir manzarası vardı; çünkü burası, bir zamanlar 'Altın Boynuz' denilen, şimdi</p>
<p class="PNormal">altını gidip sadece boynuz şekli ve rengi kalmış olan deniz girintisine, Eyüp</p>
<p class="PNormal">Sultan Camii'nin kubbelerine ve Piyer Loti kahvesine bakıyordu. Birçok</p>
<p class="PNormal">otomobilin park edildiği ve kapı önünde yine onlarca çift ayakkabının biriktiği</p>
<p class="PNormal">bir yerdi burası.</p>
<p class="PNormal">Cemal biraz garipseyerek ve hep birbirini tanıyan insanların arasına katılan</p>
<p class="PNormal">yeni birisinin duyduğu tedirginlikle Selahattin'in arkasından içeriye girdi.</p>
<p class="PNormal">Alışık olduğu kasaba evleri gibi bir yerdi burası. Genişçe bir oturma odası</p>
<p class="PNormal">vardı ve bu oda şimdi, halının üstüne bağdaş kurmuş erkeklerle doluydu.</p>
<p class="PNormal">Giyimlerine bakılırsa gelenlerin çoğu esnaf olmalıydı. Bir kısmı kravat</p>
<p class="PNormal">takmıştı.</p>
<p class="PNormal">Sonra bu insanlardan biri, yanık ve tiz bir sesle ilahi okumaya başladı; Yunus</p>
<p class="PNormal">Emre'den Cemal'in de duyduğu bir ilahi. Bu sırada halının üstündekiler namaz</p>
<p class="PNormal">kılacakmış gibi saf tutup dizildiler ama hiç ayağa kalkmadılar. Başlarında beyaz</p>
<p class="PNormal">takkeler vardı. Cemal, sıraların en önünde sırtı dönük bir adamın oturduğunu</p>
<p class="PNormal">görüyordu. Aynen babası gibi. Galiba kendi bağ evlerinde yapılan zikir</p>
<p class="PNormal">ayinlerinden birisi olacaktı şimdi. Gerçekten de bir süre sonra hu çekmeler</p>
<p class="PNormal">duyuldu ve bir şakirdin tempo tuttuğu daire sesi eşliğinde müritler iki yana</p>
<p class="PNormal">sallanmaya ve, "Allah, Allah," diye inlemeye başladılar. Giderek hızlanıyorlar</p>
<p class="PNormal">ve hızlandıkça da kendilerinden geçiyorlar, arada bir içlerinden birisinin</p>
<p class="PNormal">attığı tiz, "Allah!" çığlığıyla daha da heyecanlanıyorlar ve ayağa fırlamamak</p>
<p class="PNormal">için kendilerini zor zaptediyorlardı. Sonunda iş öyle bir noktaya vardı ki</p>
<p class="PNormal">yerdeki müritlerden bazıları, aynen Cemal'in çocukluğunda bağ evinde gördükleri</p>
<p class="PNormal">gibi bayıldılar. Yere yuvarlananlar, çırpınanlar, ağzından köpükler gelenler</p>
<p class="PNormal">görüldü. Babası bu durumu, "Allah adının yarattığı ruhi cuş u huruş"a bağlardı.</p>
<p class="PNormal">Aslında</p>
<p class="PNormal">239</p>
<p class="PNormal">Cemal bilebilecek durumda olsa, bu işin insan gövdesinin işlevleriyle</p>
<p class="PNormal">açıklanabileceğini anlar ve dakikada yüz yirmi dört vuruşun 24° sırrını</p>
<p class="PNormal">kavrayabilirdi. Çünkü bütün Ortadoğu ayinlerinde insanlar, dakikada yüz yirmi</p>
<p class="PNormal">dört kez vurulan daire eşliğinde Allah diyordu; bu da rakseden bir insanın kalp</p>
<p class="PNormal">atışlarına denk düşen sayıydı; böylece her kalp atışında bir kez Allah demiş</p>
<p class="PNormal">oluyor ve bir süre sonra trans haline giriyorlardı. Ama Cemal ne bunu</p>
<p class="PNormal">bilebilecek durumdaydı ne de aynı formülün bütün dünya diskolarında</p>
<p class="PNormal">uygulandığını ve orada çalınan parçalardaki davulun da dakikada yüz yirmi dört</p>
<p class="PNormal">kere vurduğunu.</p>
<p class="PNormal">Fazla heyecanlanmadan alışık olduğu törenin bitmesini ve insanların</p>
<p class="PNormal">sakinleşmesini bekledi. Zikir ayininden sonra tarikat şeyhi onlara nasihat etti,</p>
<p class="PNormal">hadisler okudu.</p>
<p class="PNormal">İnsanların bir kısmı biraz dağıldıktan sonra da Selahattin, Ce-mal'i şeyhe</p>
<p class="PNormal">götürdü, elini öptürdü ve onun hem askerlik arkadaşı hem de dini bütün bir</p>
<p class="PNormal">Müslüman olduğunu ama cebir ve şiddet konularında biraz kafasının karışmış</p>
<p class="PNormal">olduğunu anlattı.</p>
<p class="PNormal">Şeyh, beyaz sakalım sıvazladı. Küçük mavi gözlü, çok yaşlı olmasına rağmen dinç</p>
<p class="PNormal">kalmış ve cin gibi bakan bir adamdı.</p>
<p class="PNormal">"Evladım," dedi, "Bu devirde doğru eğriye, iyi kötüye, güzel çirkine karıştığı</p>
<p class="PNormal">için Müslümanların çoğu arayış ve buhran içinde. Bunu ayıplamıyorum; ama İslam'ı</p>
<p class="PNormal">bir intikam dini haline getirenlerden kendini sakın; bunlara inanma. İslam</p>
<p class="PNormal">kelimesi teslim olmak demektir ve bir barış dinidir. Eğer islam'ı anlamak</p>
<p class="PNormal">istiyorsan, Kuranıkerim ve peygamberin hadislerinden ve sünnetlerinden başka</p>
<p class="PNormal">hiçbir şeye itibar etme. Çünkü İslamiyet, din-i mübin-dir; yani açık bir dindir.</p>
<p class="PNormal">Siyaset dini bozar, içine nifak tohumları eker; bid'attir. Bak, Kuranıkerim,</p>
<p class="PNormal">Maide Suresi 32. Ayet'inde ne buyuruyor..."</p>
<p class="PNormal">Hoca burada aymları çatlatarak önce ayetin Arapça'sını okudu ve sonra Türkçe'ye</p>
<p class="PNormal">tercüme etti: "Kim, kimseyi öldürmemiş veya yeryüzünde fesat çıkarmamış birini</p>
<p class="PNormal">öldürürse bütün insanlığı öldürmüş gibi olur. Kim onu yaşatırsa, ölümden</p>
<p class="PNormal">kurtarırsa, bütün insanlığı yaşatmış gibi olur."</p>
<p class="PNormal">Şeyh efendi, Cemal'i şaşırtacak kadar yumuşak bir ses ve gülümsemeyle</p>
<p class="PNormal">konuşuyordu. Cemal, ömründe ilk defa dinin korkutucu bir şey olmaktan çıktığını</p>
<p class="PNormal">hissediyor ve neredeyse içi serin sularla yıkanıyordu.</p>
<p class="PNormal">Şeyh devam ediyordu: "Evladım Sûra Suresi 40. Ayet buyuruyor ki: 'Kötülüğün</p>
<p class="PNormal">karşılığı, ona eşit kötülüktür. Fakat kim bağışlar, barışı sağlarsa mükâfatı</p>
<p class="PNormal">Allah'a aittir; şüphe yok ki Allah zalimleri sevmez.'"</p>
<p class="PNormal">Şeyh uzun uzun konuştu, Kuran'dan Bakara, Maide, En'am, A'raf, İsra, Hac,</p>
<p class="PNormal">Mümtehine, Mümin, Nisa Surelerinden barışa, iyiliğe dair ayetler okudu ve en</p>
<p class="PNormal">sonunda konuşmasını, Cemal'i kalbinden vuracak şu ayet-i kerimeyle bitirdi.</p>
<p class="PNormal">"Anaya, babaya, yakınlara, yetimlere, düşkünlere, yakın komşuya, uzak komşuya,</p>
<p class="PNormal">yanınızdaki arkadaşa, yolcuya ve size tabi olan kimselere iyilik edin."</p>
<p class="PNormal">Nisa Suresi'nin 36. Ayeti'ydi bu. Sonra şeyh, "Tamam mı evladım?" dedi.</p>
<p class="PNormal">"İçindeki şüpheler zail oldu mu? Allah'ın kitabına ve peygamber efendimizin</p>
<p class="PNormal">buyruğuna uygun hareket edenlerin zulümden uzak durduklarına, barışçı ve</p>
<p class="PNormal">hoşgörülü olduklarına ikna oldun mu? Cinayet teşkilatlarının Allah ile hiçbir</p>
<p class="PNormal">ilgileri olamayacağını anladın mı şimdi?"</p>
<p class="PNormal">Cemal, bu bilgisi derin mi derin şeyh karşısında heyecandan eli ayağına</p>
<p class="PNormal">dolaşarak, "Oldum hocam! Allah razı olsun!" diyebildi ve onun elini öptü.</p>
<p class="PNormal">Dönüş yolunda Cemal şeyhin nasıl olup da kalbini okuduğuna ve sanki Meryem'i</p>
<p class="PNormal">öldüremediğini bilmiş gibi konuştuğuna hayret ederken bir an yanında araba</p>
<p class="PNormal">kullanmakta olan Selahattin'den kuşkulandı. Acaba önceden şeyhe durumu anlatmış</p>
<p class="PNormal">mıydı? Çünkü Meryem'in yetim olduğunu bile anlamış gibiydi. Ama hemen sonra bu</p>
<p class="PNormal">kuşkunun saçmalığını anladı; olamazdı böyle bir şey.</p>
<p class="PNormal">Eve geldiklerinde, 'yenge'nin yanında genç bir kız vardı. Selahattin onu, "Kız</p>
<p class="PNormal">kardeşim!" diye tanıttı Cemal'e. Kız onun elini sıkmadı, uzaktan başıyla selam</p>
<p class="PNormal">vermekle yetindi. Belli ki 'yenge' gibi o da erkek eline dokunmuyordu. Başını</p>
<p class="PNormal">bir türbanla sıkı-</p>
<p class="PNormal">Ml6</p>
<p class="PNormal">ca bağlamış ve boynunu da kapatacak biçimde arkadan sıkmıştı. Bütün bu önlemlere</p>
<p class="PNormal">rağmen Cemal onun güzel bir kız olduğunu 242 görebiliyordu ama ne hikmetse onun</p>
<p class="PNormal">da yanağı Meryem gibi morarmış, daha doğrusu bir çizgi halinde yaralanmıştı. Bu</p>
<p class="PNormal">arada -Selahattin'in ona seslenişinden adının Saliha olduğunu öğrendiği- genç</p>
<p class="PNormal">kız, heyecanla o gün olanları anlatmaya başladı.</p>
<p class="PNormal">Yine her zamanki gibi okula gitmişlerdi ve türbanlı öğrencileri okula almayan</p>
<p class="PNormal">polis barikatıyla karşılaşmışlardı. Bunun üzerine ellerindeki pankartları</p>
<p class="PNormal">açmışlar, başlarını örtmenin bir insanlık hakkı olduğunu haykırmışlar, "islam</p>
<p class="PNormal">gelecek, zulüm bitecek!" diye sloganlar atmışlar ve ceplerindeki düdükleri</p>
<p class="PNormal">çıkararak öttür-meye başlamışlardı. Çevredeki esnaf da onlara destek veriyor ve</p>
<p class="PNormal">avuçları patlaymcaya kadar alkışlıyorlardı. Üniversitedeki erkek öğrenciler</p>
<p class="PNormal">eylemi destekliyor ve polise yuh çekiyorlardı.</p>
<p class="PNormal">Aslında alışılmış bir görüntüydü bu; her gün tekrarlanıyordu. Polis, hükümetin</p>
<p class="PNormal">kararı gereği başı kapalı kız öğrencileri okula almıyor, bunun üzerine onlar da</p>
<p class="PNormal">eylem yapıyorlardı.</p>
<p class="PNormal">Yalnız o gün iş çığırından çıkar gibi olmuştu. Belki de İstanbul'a yeni atanan</p>
<p class="PNormal">emniyet müdürünün laik Ankara ve laik ordunun gözüne girme gayretkeşliğiyle</p>
<p class="PNormal">polisler, eylem yapan kızları dağıtmak için saldırmışlar ve nerçden peydah</p>
<p class="PNormal">olduğu anlaşılamayan bir panzer üstlerine su sıkmaya başlamıştı. Polisler de</p>
<p class="PNormal">coplarını çekmişler ve türbanlı kızlara, "Allah yarattı!" demeden vurmaya</p>
<p class="PNormal">girişmişlerdi. Kızlar çığlık çığlığa bağırıyorlardı; kimi yere düşüyor, kiminin</p>
<p class="PNormal">yüzü kanıyor, kimi de heyecandan bayılıp asfalta düşüyordu. Bu sırada Saliha</p>
<p class="PNormal">polislere, "Sizin de ananızın başı kapalı değil mi, sizin bacınız yok mu, siz</p>
<p class="PNormal">Müslüman değil misiniz?" diye bağırıyordu ki yanağına inen bir cop darbesi onu</p>
<p class="PNormal">susturuvermişti. Kız bunları, yüzü al al olarak heyecanla ve neredeyse sevinçle</p>
<p class="PNormal">anlatıyor ve hiç de üzülmüş gibi görünmüyordu. Yarın daha büyük bir eylem</p>
<p class="PNormal">yapacaklar ve "bu deccallara günlerini göstereceklerdi. Ankara'daki Kemalist</p>
<p class="PNormal">deccal rejimi, iman dolu kızlardan oluşan bu ordu karşısında dağılacak ve</p>
<p class="PNormal">yenilecekti.</p>
<p class="PNormal">Selahattin, "Yapma be Saliha!" dedi. "Geçen gün babam da sana uzun uzun nasihat</p>
<p class="PNormal">etti ama bir kulağından girip ötekinden çıkıyor bunlar. Hükümetle oyun oynanmaz.</p>
<p class="PNormal">Yaşadığın ülkede ka- 243 nunlar neyse ona itaat edeceksin. Hem saçın görünse</p>
<p class="PNormal">namusun elden mi gidecek?"</p>
<p class="PNormal">Saliha abisine hınçla baktı. "Senin de beynini yıkıyor bu kâfirler abi!" dedi.</p>
<p class="PNormal">"Sen bükemedeğin bileği öpebilirsin belki ama biz öyle yapmayacağız."</p>
<p class="PNormal">"Geçen yıla kadar senin de başın kapalı değildi Saliha. Üniversiteden önce</p>
<p class="PNormal">namusun elden mi gitmişti sanki?"</p>
<p class="PNormal">"O başka! O zaman Allah'ın emrini bilmiyordum, üniversiteye başlayınca</p>
<p class="PNormal">arkadaşlardan öğrendim. Siz de dindar geçinirsiniz ama böyle kuralları</p>
<p class="PNormal">öğretmezsiniz hiç! Çok meraklıysan kendi karının başını açtır."</p>
<p class="PNormal">Selahattin kimbilir kaç kez anlattığı şeyleri bir kez daha anlatmaktan ve kızın</p>
<p class="PNormal">heyecanlı, dirençli tavrından yorgun düşmüş, bıkmış bir edayla, "Allah size akıl</p>
<p class="PNormal">fikir versin!" dedi. "Sizi kullanıyorlar; sizin sırtınızdan siyaset yapıyorlar."</p>
<p class="PNormal">Saliha ona öfkeyle baktı: "Sen Türk ordusunda general olma-lıymışsın abi!" dedi.</p>
<p class="PNormal">"Aynen onlar gibi bizi gâvurlaştırmak istiyorsun. Hem başımı örtüp örtmemek</p>
<p class="PNormal">benim insanlık hakkım. Kimseyi ilgilendirmez," ve çıkıp üst kata babasının evine</p>
<p class="PNormal">gitti.</p>
<p class="PNormal">Yemek boyunca Selahattin Türkiye'de dini silah olarak kullanan tehlikeli</p>
<p class="PNormal">akımlardan söz etti; bu gençleri saf bulup kandırdıklarını söyledi. Akıllan sıra</p>
<p class="PNormal">Iran gibi Türkiye'deki islam devrimini başörtüsü isyanıyla başlatacaklardı.</p>
<p class="PNormal">Akşam el ayak çekildiğinde Selahattin, "Cemal senin durumunu düşündüm," dedi. "</p>
<p class="PNormal">istanbul'da kalman imkânsız; memlekete de dönemiyorsun; uzun vadede ne olur</p>
<p class="PNormal">bilmem ama şu anda en büyük meselemiz size geçici de olsa kalacak bir yer</p>
<p class="PNormal">bulmak. Hem de gözden uzak bir yerde. Gel şu işe bir çözüm bulalım."</p>
<p class="PNormal">Cemal Selahattin'e, "Allah senden razı olsun," dedi; hem de canı gönülden.</p>
<p class="PNormal">ı</p>
<p class="PNormal">¦¦; ¦•.;¦'..' ¦¦¦ '¦ ¦.i '. -il.</p>
<p class="PNormal">Depresyon İnsanlar ve Balıklar İçindir</p>
<p class="PNormal">Teknede uyumakta olan iriyarı, saçı sakalı birbirine karışmış kırmızı yüzlü</p>
<p class="PNormal">adamı aniden uyandıran şey; ne sakallarını okşayan rüzgâr, ne omurganın ve</p>
<p class="PNormal">halatların gıcırdaması, ne bir martı çığlığı, ne dalgaların şıpırtısı, ne de</p>
<p class="PNormal">uzaktan geçen sürat teknesinin homurtusuydu.</p>
<p class="PNormal">Onu, keskin ve yoğun bir özlem duygusu uyandırmıştı. Yakıcı, yeri boş kalan,</p>
<p class="PNormal">içini sızlatan bir özlem duygusu; ama bu duy-, gunun nereye yöneldiği belli</p>
<p class="PNormal">değildi. Öylesine bir özlemdi işte; belki boşluğa, belki hiçbir yere; belki de</p>
<p class="PNormal">özlem duygusunun ta kendisine.</p>
<p class="PNormal">Profesör gözlerini açtı; şafak söküyordu. Bu saatlerde denizin rengi soluk,</p>
<p class="PNormal">beyazımsı bir uçuk maviye çalardı; denizle birleşen ufuk çizgisi lacivertten</p>
<p class="PNormal">maviye, maviden gül rengine doğru kat kat açılıyor; sonra yükseldikçe</p>
<p class="PNormal">kızıllaşıyor ve arkasından tekrar gökyüzünün uçsuz bucaksız maviliği başlıyordu.</p>
<p class="PNormal">Gökte tek bir lacivert bulut görünmekteydi; yatağan biçimli kıvrık bir lacivert</p>
<p class="PNormal">bulut. Tanrı, her sabah yapıp her akşam bozduğu bulut tablolarında, bugün</p>
<p class="PNormal">minimalist bir tarzı tercih etmişti.</p>
<p class="PNormal">Gece içtiği onca içkiden sonra güvertede sızıp kaldığı için sabaha karşı üstüne</p>
<p class="PNormal">yağan çiy onu ıslatmıştı; eklemleri sızlıyordu.</p>
<p class="PNormal">Doğrulurken sağ dizinin ağrıdığını hissetti. Limandaki çırpınma sırasında</p>
<p class="PNormal">rollere doğru koşarken dizini fena çarpmıştı. Düpedüz topallıyordu. Bu aksayan</p>
<p class="PNormal">bacak, tekneyle baş etmesini daha</p>
<p class="PNormal">da zorlaştırmıştı. Ellerindeki halat kesikleri de sızlıyordu. Zaten,</p>
<p class="PNormal">çocukluğundan beri yelkenin mücadele demek olduğunu bilirdi: Rüzgâr seni</p>
<p class="PNormal">savurur, dalga başından aşar, direk kırılır, bot kaçar, iskotalar bir takılır</p>
<p class="PNormal">bir boşalır, bir takılır bir boşalır ve dikkat etmezsen bütün bunlar seni</p>
<p class="PNormal">öldürebilir.</p>
<p class="PNormal">Aslında yelkencilik bu kadar zor değildi ama Profesör ilk başta bir hata yapmış,</p>
<p class="PNormal">kendisine fazla güvenmiş ve 40 fitin üzerinde bir tekne kiralamıştı. Gerçi bir</p>
<p class="PNormal">tek ana yelkeni, bir de cenovası vardı; yani o kadar karmaşık bir tekne değildi</p>
<p class="PNormal">ama denizin ne yapacağı belli olmuyor, aniden ters rüzgârlar çıkıyor, roller</p>
<p class="PNormal">takılıyor, iskota düğümleniyor; başına bin bir türlü şey geliyordu.</p>
<p class="PNormal">Çünkü Beneteau tekneye de alışık değildi. Yanında bir kişi daha olsaydı bunlar</p>
<p class="PNormal">gelmezdi başına.</p>
<p class="PNormal">Ege'nin girintili çıkıntılı tektonik kıyılarında o kadar çok koy ve bunların</p>
<p class="PNormal">girişlerinde öyle tehlikeli kayalıklar ve sığlıklar vardı ki kitapta iyice</p>
<p class="PNormal">incelemeden, harita okumadan ilerlemiyordu. Bazı yerlerde ise sığlıkların</p>
<p class="PNormal">tersine çok derin uçurumlar vardı. Allah' tan Kuşadası'nda kıyıya çıktığında</p>
<p class="PNormal">Bogomil tarihini inceleyebileceği kitapları almak için gittiği Kuydaş adlı</p>
<p class="PNormal">kitapçıdan bir sürü başka kitapla birlikte -bu arada büyük ve kuşe kâğıda basılı</p>
<p class="PNormal">pahalı bir Magritte katalogunu da ihmal etmeden- Rod Heikell'in Turkish Waters</p>
<p class="PNormal">and Cyprus Pilot adlı son derece yararlı kitabını almıştı. Kitapçı dükkânının,</p>
<p class="PNormal">ak sakallan beline kadar uzamış bilge sahibine göre, Ege kıyıları üstüne</p>
<p class="PNormal">yazılmış en iyi kitaptı bu ve önemsiz sayılabilecek ayrıntılar bile atlanmadığı</p>
<p class="PNormal">için, dikkatli incelendiğinde insanı tehlikelerden koruyabiliyordu.</p>
<p class="PNormal">İlk günlerde onu çocuk gibi sevindiren Ege rüzgârlarının, yavaş yavaş yenilmez</p>
<p class="PNormal">bir düşmana dönüştüğünü hissetmeye başlamıştı. Çünkü kendisi yoruluyordu ama</p>
<p class="PNormal">rüzgâr yorulmuyordu hiç. Rüzgârlar delikanlıydı; ihtiyar bir rüzgâra</p>
<p class="PNormal">rastlayamazdınız. Her burnun arkasına başka bir rüzgâr saklanmıştı. Hele başına</p>
<p class="PNormal">birkaç kez gelen civarnayı, Allah düşmanına göstermesindi. Yüksek tepelerden</p>
<p class="PNormal">denize dik olarak inen tehlikeli bir rüzgârdı bu. Sulardaki helezonlardan, yana</p>
<p class="PNormal">kaçmalardan anlaşılırdı ve dikkat</p>
<p class="PNormal">245</p>
<p class="PNormal">edilmezse insanın üstüne aniden çullanan bu dik rüzgâr, yelkeni denize</p>
<p class="PNormal">yapıştırıverirdi. Bir gün Çıfıt Kalesi'nin önünde böyle bir civarna yemiş ve</p>
<p class="PNormal">tekneyi zor kurtarmıştı.</p>
<p class="PNormal">Hem böyle o koy senin, bu koy benim dolaşmaktan da sıkıntı basmıştı içine. Ege</p>
<p class="PNormal">denizinde bir 'sarhoş gemi' gibi amaçsızca dolaşıp duruyordu. Sanki hiçbir şey</p>
<p class="PNormal">değişmemiş gibi geliyordu kendisine ama bir gün aniden çok değiştiğini</p>
<p class="PNormal">anlayıverdi; hem de çok.</p>
<p class="PNormal">Küçük bir kıyı kasabasının harap iskelesine bağlanmıştı; içki ve erzak almak</p>
<p class="PNormal">için gittiği bakkaldan çıkarken gözüne, kapının önünde sergilenen günlük</p>
<p class="PNormal">gazeteler çarpmış ve o da hiç düşünmeden birkaç gazete almıştı. Denize açıldı</p>
<p class="PNormal">açılalı gazete okumuyordu; aklına da gelmemişti hiç Oysa İstanbul'da güne</p>
<p class="PNormal">mutlaka gazete okuyarak başlardı. Her sabah yatak odasının kapısına konulan</p>
<p class="PNormal">gazeteleri alır, banyoya gider, tuvalete oturarak uzun uzun okurdu. Önce,</p>
<p class="PNormal">kendisiyle ilgili bir yazı, bir yorum olup olmadığına bakardı. Televizyon</p>
<p class="PNormal">programını ya da katıldığı bir açık oturumda söylediklerini öven ya da eleştiren</p>
<p class="PNormal">var mıydı; onu anlamaya çalışırdı. Gözü öylesine alışmıştı ki koskoca gazete</p>
<p class="PNormal">sayfasının altlarında bir yerde İrfan Kurudal adı geçse, onu saniyesinde görüverirdi.</p>
<p class="PNormal">Eğer kendi ismine rastlamazsa köşe yazarlarını okumaya geçerdi.</p>
<p class="PNormal">Her gün ve her konuda fikir beyan etmek zorunda kalan bu yazarlar, bazen</p>
<p class="PNormal">birbirlerine kızar ve günlerce süren kalem kavgalarına girişirlerdi. Bunları</p>
<p class="PNormal">okumak çok eğlenceli oluyordu doğrusu. Meslektaşlarına o kadar öfkeleniyorlardı</p>
<p class="PNormal">ki ellerinde kalem yerine, gladyatörler gibi kılıç, balta, mızrak, topuz olsaydı</p>
<p class="PNormal">rakipleri paramparça olmuştu çoktan; hem de en acılı ölüm biçimle-riyle. Çünkü</p>
<p class="PNormal">yaptıkları işin Sisyphos'a verilen cezadan hiçbir farkı yoktu. Sabahtan akşama</p>
<p class="PNormal">kadar uğraş, yazı yaz ve o gece çöpe atılsın.</p>
<p class="PNormal">Profesör tekneye dönünce masanın üzerine gazeteleri açtı ve gördüklerinden</p>
<p class="PNormal">dehşete düştü. Bunları artık eskisi gibi zevkle okuyamadığını fark etti.</p>
<p class="PNormal">Gazeteler kendi ülkesinden söz etmiyordu;</p>
<p class="PNormal">gazeteler Türkiye değildi; gazeteler yabancı bir ülkeydi. Dünyaya bakışları</p>
<p class="PNormal">farklıydı, kullandıkları dil, önemsedikleri haber, bastıkları fotoğraf</p>
<p class="PNormal">farklıydı. Ve Profesör, denizde geçen haftaların onu ne kadar derinden</p>
<p class="PNormal">değiştirdiğini bu gazeteleri görünce kavradı. Bambaşka bir insan olmuştu.</p>
<p class="PNormal">Soğuk bir bira eşliğinde pek de fazla ilgilenmeden memlekette neler olup</p>
<p class="PNormal">bittiğine göz gezdirmeye başladı. Politik atışmalar, böbürlenmeler, Türkiye'yi</p>
<p class="PNormal">güllük gülistanlık gösterme gayretleri, bilmem hangi Türk modacısı New York'u</p>
<p class="PNormal">kendine hayran bıraktı, bilmem hangi Türk şarkıcısı Avrupa'da kapışılıyor,</p>
<p class="PNormal">bilmem hangi Amerikan politikacısı Türkiye dünyanın en önemli ülkesidir dedi,</p>
<p class="PNormal">bilmem hangi Holywood starı Türkiye'de film çevirecek, 'shish kebab' yiyecek</p>
<p class="PNormal">gibi, masum moral tazeleme yalanlan ve bir de son yıllarda gündemden hiç</p>
<p class="PNormal">düşmeyen başörtüsü eylemleri.</p>
<p class="PNormal">Gazetelerden birinin ilk sayfasında, polisin kafasına cop indirdiği bir kızın</p>
<p class="PNormal">resmi vardı. Profesör, üniversite önünde bu tip gösterilere çok alışıktı ve hiç</p>
<p class="PNormal">ilgilenmeden yanlarından geçip giderdi. Kız öğrenciyi böylesine militan bir</p>
<p class="PNormal">davranışa götüren baş örtme inadının kaynağını bulmaya çalıştı. Kadınların</p>
<p class="PNormal">başını zorla kapatan bir İslam ülkesinde, baş açmak için mücadeleyi anlardı ama</p>
<p class="PNormal">bu kızlar niye kendilerini o yaz sıcağında bunca eziyete sokuyor, altında zırıl</p>
<p class="PNormal">zırıl terleyecekleri kalın örtüleri kafalarına geçirmek istiyor ve bu amaç</p>
<p class="PNormal">uğruna cop yiyor, yaralanıyorlardı? Doğaları ve biyolojik yasaları kapanmaya</p>
<p class="PNormal">isyan etmeliydi esas, açılmaya değil.</p>
<p class="PNormal">Neydi bu işin sırrı?</p>
<p class="PNormal">Profesör bir süre düşündükten sonra yazıda geçen, 'polis barikatını yarma</p>
<p class="PNormal">girişimi' ifadesine takıldı. Sanki bu sözler kafasındaki soruyu açıklamak için</p>
<p class="PNormal">bir ipucu gibiydi. Zihninin gerisinde bir şeyler kıpırdanıyordu. Bilince</p>
<p class="PNormal">çıkaramadığı bir açıklaması vardı bu işlerin: Polis barikatını yarma girişimi ve</p>
<p class="PNormal">yüzüne cop yemiş genç kız. O anda uyandı!</p>
<p class="PNormal">Evet! İşte buydu: Polis barikatı, aşılması gereken bir engel de-</p>
<p class="PNormal">247</p>
<p class="PNormal">ğil bir amaçtı. Polis, rejimi temsil ediyor, onu koruyordu. O aşağılık, sahtekâr</p>
<p class="PNormal">ve bütün gençlerin nefret ettiği kokuşmuş düzenin simgesiydi. Ve gençler</p>
<p class="PNormal">içlerindeki dürüstlük ve başkaldırı duygusuyla her dönemde bu düzene isyan</p>
<p class="PNormal">ediyorlardı. 70'li, 80'li yıllarda aynı üniversitenin önünde yine polis barikatı</p>
<p class="PNormal">aşılmak isteniyor ve yine coplar inip kalkıyordu. Ama o zaman öğrenciler sol</p>
<p class="PNormal">sloganlar haykırıyorlardı: "Tek yol devrim! Kahrolsun oligarşi!" Düzene</p>
<p class="PNormal">başkaldırmalarının yolu soldan geçiyordu.</p>
<p class="PNormal">9O'lı yıllarda üniversitenin önü yine polis barikatlarıyla ve öğrencilerle</p>
<p class="PNormal">doluydu, yine coplar çalışıyor, panzerler su sıkıyordu. Öğrenciler, "Kurdare</p>
<p class="PNormal">Azadi!" ve "Bıji serok Apo!" diye bağırıyor-lardı. Boyunlarında kırmızı-yeşilsarı</p>
<p class="PNormal">fularlar ve ellerinde PKK' nın başı Abdullah Öcalan'ın Stalin bıyıklı</p>
<p class="PNormal">posterleri vardı.</p>
<p class="PNormal">2000'li yıllarda ise aynı meydana başörtülü kızlar dolmuş ve polislerle çığlık</p>
<p class="PNormal">çığlığa çatışmaya başlamışlardı. Panzerler üstlerine su sıkıyordu. Kısacası</p>
<p class="PNormal">polis kıtaları ve öğrenciler her dönemde aynı oyunu sürdürüyorlardı, sadece</p>
<p class="PNormal">sloganlar ve kılıklar değişiyordu.</p>
<p class="PNormal">Değişmeyen şey ise bu kokuşmuş düzenden nefret eden genç-, lerin içlerindeki</p>
<p class="PNormal">isyanı bir biçimde dışa vurma ve başkaldırı ihtiyacıydı. Bu kızlar, başlarını</p>
<p class="PNormal">örtme kavgasını da sırf kurulu düzene başkaldırmak için veriyorlardı: Kişilik</p>
<p class="PNormal">ispatı, hem aileye hem okula hem de kurulu düzene!</p>
<p class="PNormal">Solcu gençler komünist Bulgaristan'da doğmuş olsalar Jivkov'a, Romanya'da doğmuş</p>
<p class="PNormal">olsalar Çavuşesku'ya başkaldıracaklardı; başlarını örtmek için çırpınan genç</p>
<p class="PNormal">kızlar da İran'da yaşıyor olsalar, başlarını açmak için mücadele edeceklerdi.</p>
<p class="PNormal">Yaşasın başkaldırı ruhu, yaşasın devrim, yaşasın isyan, yaşasın Kropotkin,</p>
<p class="PNormal">yaşasın Bakunin ve yaşasın Humeyni!</p>
<p class="PNormal">Profesör bunları düşündü ve hemen arkasından da, "Bütün bunlardan sana ne ulan</p>
<p class="PNormal">pezevenk?" dedi. "Salak herif; bütün bunlardan sana ne? Dünyanın bu bölgesinde</p>
<p class="PNormal">ve bu zamanda doğmuş olduğun için önüne çıkan her şeyi mesele yapmanın âlemi var</p>
<p class="PNormal">mı? Eğer on dördüncü yüzyılda Çin'de doğmuş olsaydın,</p>
<p class="PNormal">bambaşka sorunları dünyanın sonu zannedecektin ve yine yanılıyor olacaktın. Beşon</p>
<p class="PNormal">yıl içinde şu tepe duracak sen gideceksin, şu deniz duracak sen gideceksin,</p>
<p class="PNormal">hatta şu harap ev duracak sen 249 gideceksin. Bırak bunları oğlum, bırak bu</p>
<p class="PNormal">saçmalıkları."</p>
<p class="PNormal">Profesör gazeteleri attı ve bir şişe daha soğuk bira açtı.</p>
<p class="PNormal">Uzun süredir Ege'deydi ama sadece bir kez Yunan adalarına gitmişti; o da en</p>
<p class="PNormal">yakın adalardan birine; Kos'a. Tekneyi Kos limanına bağlamış, pasaportunu ve</p>
<p class="PNormal">vizelerini gösterip Yunanistan'a resmen giriş yapmış; sonra uzun süredir ilk kez</p>
<p class="PNormal">karada bir akşam geçirmişti.</p>
<p class="PNormal">Önce adanın tanınmış bir deniz mahsulleri lokantasında reci- *¦ ne şarabı</p>
<p class="PNormal">eşliğinde ahtapot, kırmızı barbunya balığı, horta ve favadan oluşan akşam</p>
<p class="PNormal">yemeğini yemiş sonra da mahalli müzisyenlerin rebetika çaldığı bir müzikhole</p>
<p class="PNormal">atmıştı kapağı. Çalınan müziğin havası öylesine sarhoş edici, dumanlı ve kafa</p>
<p class="PNormal">buldurucuydu, gece yarısından sonra ortadaki pistte zeybekiko, kasapiko oynayan</p>
<p class="PNormal">kadınlarla erkekler o kadar pervasızdı ki, Profesör ancak açık havaya çıktığı</p>
<p class="PNormal">zaman farkına vardığı ağır sarhoşluğunun, birbiri ardma devirdiği uzo</p>
<p class="PNormal">kadehlerinden mi yoksa müzikholün duman altı atmosferinden mi olduğunu</p>
<p class="PNormal">bilemeyecek kadar perişandı. Issız sokaklarda yalpalaya yalpalaya yürürken</p>
<p class="PNormal">kendisini, çilekeş müzik azizleri Markos Varvarakis ve Çiçanis dönemlerinin yaka</p>
<p class="PNormal">bağır açık rebetlerinden biri gibi hissediyordu:</p>
<p class="PNormal">Büyüdüğü şehirden, yani izmir'den Yunanistan'a göç etmek zorunda kalan yüz</p>
<p class="PNormal">binlerce Anadolu Rumu'nun yarattığı, dumanlı, esrarlı, kezzap yakıcılığında,</p>
<p class="PNormal">kimi zaman bir imbat kadar uçarı, kimi zaman da Ege'nin en derin çukuru kadar</p>
<p class="PNormal">acıya gömülen bir müzikti bu. Belki de hemşehrilerinin müziği olduğu için onu bu</p>
<p class="PNormal">kadar etkiliyordu. Profesör zaman zaman rebetika müzi-ğindeki vuruculuk üstüne</p>
<p class="PNormal">düşünür ve bu muazzam etkinin ancak sonsuz bir samimiyet sayesinde</p>
<p class="PNormal">yaratılabildiği sonucuna varırdı; blues, fado ve Orta Anadolu bozlakları da</p>
<p class="PNormal">böyleydi; ama dediğimiz gibi şimdi bastığı yeri bilmeden giden adamın bunları</p>
<p class="PNormal">düşünecek hali yoktu.</p>
<p class="PNormal">Marinada tekneyi zor bulmuş ve elbiseleriyle kendini attığı yataktan ancak</p>
<p class="PNormal">akşamüstü kalkabilmişti; o da şakaklarını 5 numara 25° matkap gibi oyan bir</p>
<p class="PNormal">baş ağrısıyla. Kulaklarında hâlâ buzukiler ve gevrek rebetika sesleri</p>
<p class="PNormal">çınlıyordu.</p>
<p class="PNormal">Yine o ıssız koylara ve yalnızlığa gitmek zorunda hissetti kendini; onca şikâyet</p>
<p class="PNormal">ettiği yalnızlığı özledi. Koyda, denize kadar inen çam ağaçlarının artık</p>
<p class="PNormal">görülemese bile kokusuyla varlığını hatırlattığı sakin bir gecede, demir feneri</p>
<p class="PNormal">olarak kullandığı İsveç yapımı gaz lambasını yakacak ve çevresini mutlak bir</p>
<p class="PNormal">ölüm gibi saran karanlığın içinde sırtı ürpererek oturacak, ses çıkarmaya</p>
<p class="PNormal">korkarak doğaya teslim olacaktı.</p>
<p class="PNormal">Gündüz seyir halindeyken denize bir makaralı olta salıyor ve bununla</p>
<p class="PNormal">eğleniyordu. Daha çok, kanal balığı takılıyordu oltaya. Tekneden bakınca</p>
<p class="PNormal">dolaştığını gördüğü rengârenk lambuka balığını avlamayı ise bir türlü</p>
<p class="PNormal">başaramıyordu. Kimi yerde dolfin diyorlardı lambukaya ama bildiğimiz yunus</p>
<p class="PNormal">balığı anlamında değil; Uzakdoğulular Mahi Mahi, Egeliler ise çıplak adını</p>
<p class="PNormal">takmışlardı bu ele geçmez balığa. Sanki onu çıldırtmak ister gibi her akşamüstü</p>
<p class="PNormal">aynı saatlerde görünüyor ama bir türlü yakalanmıyordu. Sonra bir gün küçük</p>
<p class="PNormal">teknesiyle yanından geçen Bodrumlu, zayıf mı zayıf, kara mı kara bir balıkçı</p>
<p class="PNormal">onun çırpınmalarını görüp çapariyle avlanmasını tavsiye etmişti. "Çapari at, bir</p>
<p class="PNormal">tanesi takılsın; onu çekmeden bekle; hepsinin oltaya geldiğini göreceksin."</p>
<p class="PNormal">Sahiden de öyle olmuştu. Bir çıplak oltayı yuttu mu, ötekiler de i yakalanmak</p>
<p class="PNormal">için canla başla uğraşıyorlardı. Aynen insanlar gibi.</p>
<p class="PNormal">Bir sabah, kendisini çok zorlayarak kitabının ilk cümlesini yazdı. Cümle</p>
<p class="PNormal">şöyleydi: "Serebrenitza şehrinin pazar yerinde, bir Sırp keskin nişancının</p>
<p class="PNormal">uzaktan attığı mermiyle kafası dağılan on yaşındaki Boşnak çocuğu İbrahim,</p>
<p class="PNormal">dedelerinden birinin de aynı kaderi kendisinden yüzlerce yıl önce ve binlerce</p>
<p class="PNormal">kilometre uzakta, Mezopotamya'da Samsatlı bir Hıristiyan olarak paylaştığını</p>
<p class="PNormal">bilemeden öldü."</p>
<p class="PNormal">Sonra ekledi: "Bir Bogomil kaderiydi bu."</p>
<p class="PNormal">Daha sonra?</p>
<p class="PNormal">Sonrası yoktu; zınk diye durdu. Aklına hiçbir kelime, hiçbir kavram gelmiyor, bu</p>
<p class="PNormal">yüzden de yazıyı sürdüremiyordu. Başlangıç cümlesini, her seferinde biraz daha</p>
<p class="PNormal">beğenerek defalarca okudu. Böyle başlayan bir kitap nasıl olsa ilgi uyandırırdı</p>
<p class="PNormal">ama devamı nasıl gelecekti? Bir kitap yazabilmek için binlerce kelimenin bir</p>
<p class="PNormal">cavlan gibi dökülmesi, pınardan fışkırırcasma fışkırması gerekiyordu ama galiba</p>
<p class="PNormal">kendisinde anlatıcı yeteneği yoktu.</p>
<p class="PNormal">O gün akşama ve aniden kuvvetlenen rüzgâr tekneyi beşik gibi sallamaya</p>
<p class="PNormal">başlayıncaya kadar bunu düşündü. Sonra vazgeçti; şimdi yakınlarda sakin bir koy</p>
<p class="PNormal">bulup, kendisini ve tekneyi emniyete almak gibi daha yaşamsal bir sorunu vardı.</p>
<p class="PNormal">Ağrıyan diziyle hiçbir tehlikeyi göze alamazdı.</p>
<p class="PNormal">Heikell'in kitabını açtı, yerini saptadı ve çok yakınında geceyi geçirebileceği</p>
<p class="PNormal">ilginç bir koy olduğunun farkına vardı. Aslında koy demek de doğru değildi buna.</p>
<p class="PNormal">Çünkü haritada görüldüğü kadarıyla deniz, kıvrılıp bükülen bir nehir gibi karaya</p>
<p class="PNormal">doğru giriyordu. Aslında böyle bilinmedik ve nehir gibi bir koya gün ışığında</p>
<p class="PNormal">girmek daha akıllıca olurdu ama ne yazık ki kendisini o ilk cümleye kaptırmış ve</p>
<p class="PNormal">akşamın bastırmakta olduğunun farkına varmamıştı.</p>
<p class="PNormal">Motor yardımıyla gidip koyun ağzını bulduğunda karanlık iyice çökmüştü. Aysız</p>
<p class="PNormal">bir gece olduğu için hiçbir şey görünmüyordu. Profesör dikkat kesildi; çok ağır</p>
<p class="PNormal">bir biçimde ilerledi. Kitaptaki harita bazı tehlikeli sığlıklar gösteriyordu.</p>
<p class="PNormal">Altındaki suyun derinliğini gösteren alete bakıyor ve sayılar azalmaya başladığı</p>
<p class="PNormal">zaman yön değiştiriyordu. Çünkü teknenin altında büyük bir salma vardı.</p>
<p class="PNormal">Sanki bir nehirde gitmekteydi ve karanın içlerine doğru ilerledikçe, bu nehrin</p>
<p class="PNormal">kıvrımları, ani dönüşleri artıyordu. Bu yüzden çevresini görebilmek için</p>
<p class="PNormal">ışıldağı yakmıştı; çok faydası oluyordu doğrusu. Kıyıyı ve önündeki suyu</p>
<p class="PNormal">aydınlatıyor, hiç olmazsa bir şeyler görmesini sağlıyordu.</p>
<p class="PNormal">İşin iyi yanı ise dışarıdaki rüzgârın burada tamamen kesilmiş</p>
<p class="PNormal">251</p>
<p class="PNormal">olmasıydı. Bir süre çok yavaş ve dikkat kesilerek gittikten sonra koyun dibine</p>
<p class="PNormal">gelmekte olduğunu anladı, çünkü önüne, karanlık- ta dev bir piramit gibi görünen</p>
<p class="PNormal">bir tepe çıkmıştı. Büyülü bir yerdi burası; o güne kadar girdiği hiçbir koya</p>
<p class="PNormal">benzemiyordu. Profesör ürperdi; ne olduğunu anlayamadığı bir heyecana kapıldı.</p>
<p class="PNormal">Tepenin önüne doğru gitmeye başladı. Herhalde oralarda bir yerde demir atması</p>
<p class="PNormal">gerekiyordu; belki de bu kadar sakin bir koyda tekneyi ağaca bağlamaya da gerek</p>
<p class="PNormal">kalmazdı. Çünkü hava kıpırtısızdı; sanki elinle dokunacakmışsın gibi geliyordu.</p>
<p class="PNormal">Işıldakla kıyıyı gözden geçirmek için şöyle bir taradı ve o sırada korkuyla</p>
<p class="PNormal">sıçradı: Çünkü bu ıssız, insanı kıt Allah'ı bol yerde birisi kendisine</p>
<p class="PNormal">bağırıyordu:</p>
<p class="PNormal">"Hey hemşerim! Işığı kapat, ışığı kapat!"</p>
<p class="PNormal">Tehdit edici ve kaba bir erkek sesiydi bu. Işığı kapatmasını öyle bir tonda</p>
<p class="PNormal">söylüyordu ki sanki emre uymazsa üzerine ateş edecek gibiydi. Ne olduğunu</p>
<p class="PNormal">anlamadan ışığı kapattı; zifiri karanlığa gömüldü.</p>
<p class="PNormal">Kimdi bu adam? Kaç kişilerdi? Niye ışıldağı kapatması için kendisine telaşla</p>
<p class="PNormal">bağırmıştı ve neredeydi; anlayamıyordu.</p>
<p class="PNormal">Demir attı ve zincirin boşalırken çıkardığı gürültüden kendisi de ürktü; keşke</p>
<p class="PNormal">buraya gelmeseydim diye düşündü. Tekinsiz bir koydu burası; daha doğrusu uğursuz</p>
<p class="PNormal">bir nehirdi. Dönüşü Olmayan Nehir filmi aklına geldi. Ulyses'in başına bin bir</p>
<p class="PNormal">bela getiren büyülü kıyılardan birinde gibiydi.</p>
<p class="PNormal">Demir attıktan sonra o kıpırtısız koyda bir süre karanlıkta oturdu. Gaz</p>
<p class="PNormal">lambasını yaksa, ona da kızarlar mıydı acaba? El fenerinin yardımıyla kendisine</p>
<p class="PNormal">viski hazırladı; Keops gibi görünen tepenin karanlığına bakıp içmeye başladı.</p>
<p class="PNormal">Koyda başka tekne yoktu; çünkü öyle olsa ufak bir ışık görür, ses duyardı. Ama</p>
<p class="PNormal">burada çıt çıkmıyordu.</p>
<p class="PNormal">Neden sonra hafif bir su şıpırtısı duydu; kürek çekiliyor gibiydi. Biraz sonra</p>
<p class="PNormal">yamlmadığını anladı; çünkü tekneye yanaşan kayıktan seslenen bir adam,</p>
<p class="PNormal">"Selamünaleyküm!" diyordu.</p>
<p class="PNormal">Profesör bu akşam başına gelenlerin hangisine sasırsın bilemiyordu;</p>
<p class="PNormal">daha önce olanlar yetmezmiş gibi şimdi de kayıktaki meçhul kişi</p>
<p class="PNormal">kendisini, bu taraflarda hiç âdet olmayan dini bir hitapla selamlıyordu. Adamın</p>
<p class="PNormal">denizci olmadığı belliydi.</p>
<p class="PNormal">El fenerini doğrulttu; kayıkta genç irisi bir adam vardı. Kemikli suratı,</p>
<p class="PNormal">iriyarı, zayıf ama güçlü bedeni hemen göze çarpıyordu. Profesör onu tekneye</p>
<p class="PNormal">buyur etti. Kayığı bağladılar; genç adam çevik bir sıçrayışla tekneye atladı.</p>
<p class="PNormal">"Kusura bakmayın," dedi. "Burada balık çiftliği var. Kafeslerde bir sürü levrek</p>
<p class="PNormal">ve çipura balığı. Bunlar, üstlerine ışık tutuldu mu bunalıma giriyor ve</p>
<p class="PNormal">birbirlerine çarparak intihar ediyorlar. Bize sıkı sıkı tembih edildi. Üstlerine</p>
<p class="PNormal">hiç projektör tutulmayacak."</p>
<p class="PNormal">Meseleyi anlayıp biraz rahatlayan Profesör, balık çiftliğinin nerede olduğunu</p>
<p class="PNormal">sordu.</p>
<p class="PNormal">Delikanlı, "Şu tarafta," diyerek solunda kalan kıyıyı gösterdi. "Biz de orada,</p>
<p class="PNormal">kıyıdaki kulübede kalıyoruz. Önünde ağaç olduğu için lüks lambasının ışığını</p>
<p class="PNormal">göremiyorsunuz."</p>
<p class="PNormal">"Peki o ışık, balıkları bunalıma sokmuyor mu?" diye sordu Profesör.</p>
<p class="PNormal">"Hayır! Siz burada ışık yaksanız da bir şey olmaz. Sadece üstlerine ışıldak</p>
<p class="PNormal">tutulunca fena oluyorlar; bir de gürültü olunca. Kepçeyi daldırıp birkaç balık</p>
<p class="PNormal">aldığınız zaman da krize giriyorlar. Geri kalanların üstlerinde beyaz beyaz</p>
<p class="PNormal">benekler çıkıyor. Moral bozukluğundan ölüp gidiyorlar."</p>
<p class="PNormal">"Ne kadar hassas balıklarmış!"</p>
<p class="PNormal">"Evet; öyle! Biz de yeni öğreniyoruz. Yarın buradaysanız size gösteririm."</p>
<p class="PNormal">Profesör kendini tanıttı; bunun üzerine oğlan da kemikli elini uzatıp tokalaştı</p>
<p class="PNormal">ve adının Cemal olduğunu söyledi. Profesör delikanlının elinin olağanüstü</p>
<p class="PNormal">sertliğini ve acı kuvvetini hissetti. Bir içki ikram etmek istedi ama Cemal hiç</p>
<p class="PNormal">içki içmediğini söyleyerek ikramını geri çevirdi. Sonra da, "Ben döneyim," dedi.</p>
<p class="PNormal">"Hem kız var; yılandan, çıyandan korkuyor."</p>
<p class="PNormal">Profesör o gece bu garip olayı ve depresyonlu balıkları düşün253</p>
<p class="PNormal">mekten Bogomil projesine birkaç cümle daha ekleyemedi ama meraktan ve yaşadığı</p>
<p class="PNormal">heyecandan olacak, yarım şişe Jack Daniels'i 254 bitirip sızdı; nasıl olsa</p>
<p class="PNormal">korkacak bir şey olmadığını anlamıştı.</p>
<p class="PNormal">Ertesi sabah gözlerine bir jilet keskinliğiyle yerleşen güneş ışınları onu</p>
<p class="PNormal">uyandırdığında çevresine göz gezdirdi ve karanlıktaki büyünün yok olup gittiğini</p>
<p class="PNormal">gördü. Homeros'un hayaletleri, geceyle birlikte koyu terk etmişlerdi.</p>
<p class="PNormal">Şimdi önünde nefes kesici güzellikte durgun bir koy, camgöbeği yeşili bir su,</p>
<p class="PNormal">neredeyse denizin içine kadar inmiş sık çam ormanlarıyla kaplı tepeler vardı.</p>
<p class="PNormal">Bazı ağaçların kökü denizin içindeydi. Cemal'in gösterdiği kıyıda da gerçekten</p>
<p class="PNormal">balık çiftliğinin şamandıraları görünüyordu.</p>
<p class="PNormal">Gözlerine ışık tutulması tehlikesini atlatan hassas, nazenin balıklar, şimdi</p>
<p class="PNormal">derin bir uykuya dalmış olmalıydılar.</p>
<p class="PNormal">Profesör o koydan ayrılmak istemedi; gün ışığında o kadar huzurlu ve camgöbeği</p>
<p class="PNormal">rengi deniziyle o kadar değişikti ki koy, burada birkaç gün geçirip, kitabına</p>
<p class="PNormal">yoğunlaşmak istiyordu.</p>
<p class="PNormal">Bu niyetle kâğıtları önüne aldı, kalemi ağzına sokup kemire-rek saatlerce</p>
<p class="PNormal">düşündü, bir gün önce yazdıklarını tekrar tekrar okudu ve bunlara bir cümle daha</p>
<p class="PNormal">ekledi:</p>
<p class="PNormal">"İbrahim'in kaderi yüzyıllar öncesinden çizilmiş ve Doğu Anadolu'da Hıristiyan</p>
<p class="PNormal">olup kilise tarafından sapkınlıkla suçlanan bir mezhebin mensupları olarak zulüm</p>
<p class="PNormal">görmüşler; 20. yüzyıl sonlarında da Müslüman kimliğiyle bu kez Hıristiyanlar</p>
<p class="PNormal">tarafından öldürülmüşlerdi. Bir uzlaşamama hikayesiydi bu; otoriteyle</p>
<p class="PNormal">uzlaşamama."</p>
<p class="PNormal">Eh; bu cümleler dün yazdığı başlangıç kadar vurucu olmamıştı doğrusu; pek</p>
<p class="PNormal">basmakalıp duruyordu ama idare ederdi. Önemli olan çalışmasını sürdürmüş</p>
<p class="PNormal">olmasıydı. Demek ki şimdi öğle güneşinde buz gibi bir beyaz şarabı ve arkasından</p>
<p class="PNormal">hafif bir uykuyu hak etmişti.</p>
<p class="PNormal">Hafif uyku akşamüstüne kadar sürdü ve uyandığı zaman mahmur gözleriyle Cemal'in</p>
<p class="PNormal">kayıkla tekneye yaklaştığını gördü. İlginç bir adam olduğunu düşündü Cemal'in.</p>
<p class="PNormal">Dost bir havası vardı</p>
<p class="PNormal">ama her an tehlikeli olabilecekmiş gibi bir izlenim yaratıyordu. Eğer isterse</p>
<p class="PNormal">'hocayı' almaya gelmişti -Profesör iyice uzamış ve birbirine karışmış beyaz saç</p>
<p class="PNormal">ve kara sakalın delikanlının gözünde büyük bir saygı yarattığını fark etmişti.</p>
<p class="PNormal">Hem balık çiftliğini gösterirdi hem de akşam yemeğini, Allah ne verdiyse,</p>
<p class="PNormal">kulübede yerlerdi. Profesör kendisine Tanrı misafiri gibi bakıldığını anladı ve</p>
<p class="PNormal">bu iş hoşuna gitti.</p>
<p class="PNormal">Kayıkla kıyıya yanaşırken Cemal ona şamandıraları, suyun altındaki kafesleri ve</p>
<p class="PNormal">burada büyütülmekte olan balıkları gösterdi. Sanki milyonlarca balık varmış gibi</p>
<p class="PNormal">görünüyordu; birbirlerine sürtünmeden duracakları kadar geniş bir alan yoktu.</p>
<p class="PNormal">Profesör bu balık hapishanesinden gözlerini ayırıp kıyıya baktığında, yüzlerce</p>
<p class="PNormal">yıllık ulu bir yabani zeytin ağacının altındaki kulübeyi gördü. Suyun hemen</p>
<p class="PNormal">kıyısına yapılmış, küçücük, derme çatma bir yerdi burası ve denize dik bir</p>
<p class="PNormal">yamaçla inen sık ormandaki ağaçların suya kadar uzandığı bir yere kurulmuştu.</p>
<p class="PNormal">Kapısı bacası belli değildi. Kenara büyük torbalar yığılmıştı. Üstlerinde,</p>
<p class="PNormal">'Kartal Fabrikası Balık Yemi' yazılıydı bunların. Sonradan Cemal'in anlattığına</p>
<p class="PNormal">göre bu yemler hamsi balığının kemiklerinden yapılıyordu. Kıyıya çıktılar.</p>
<p class="PNormal">Ortalığa ağır bir balık kokusu sinmişti. Kulübeden, başına yemeni bağlı, iri</p>
<p class="PNormal">yeşil gözlü, çocuk yüzlü bir kız çıktı; beklenmedik konuğu kaş altından süzerek,</p>
<p class="PNormal">başıyla belli belirsiz selamladı. Kız 13-14, bilemedin 15 yaşında görünüyordu.</p>
<p class="PNormal">Amerika'da bu yaştaki bir kızı hafifçe okşamak bile hapisle sonuçlanır ve insan</p>
<p class="PNormal">sapık damgası yerdi -zavallı Roman Po-lanski- ama Anadolu köylerinde yaşlı</p>
<p class="PNormal">erkekler hep çocuk kızları alırlardı altlarına. Buna da kimse sesini çıkarmazdı.</p>
<p class="PNormal">Profesör her zamanki hergeleliğiyle, "Demek bu yarma, çocuk yaştaki bu kızı</p>
<p class="PNormal">beceriyor," diye düşündü ama en kibar sesi ve suratına yapıştırdığı en nazik</p>
<p class="PNormal">Harvard gülücüğüyle, "İyi akşamlar!" dedi.</p>
<p class="PNormal">Uyduruk bir hasır tabure verdiler altına. Karanlık çökerken Cemal kayığa</p>
<p class="PNormal">atlayıp, balık kafeslerinden çipura almaya gitti. Ayakta dikilip küreklerle</p>
<p class="PNormal">kayığı yönlendirirken Profesör, bu genç adamın kaplan kadar gergin ve dengeli</p>
<p class="PNormal">hareketlerini izliyordu.</p>
<p class="PNormal">255</p>
<p class="PNormal">Cemal'in kepçeyi dikkatlice suya daldırdığını gördü ama daha önce anlattıklarına</p>
<p class="PNormal">bakılırsa ne kadar özen gösterirse göstersin yi-25" ne de balıkların</p>
<p class="PNormal">depresyona girmesini önleyemeyecekti.</p>
<p class="PNormal">Bu arada küçük kız kendisine hiç bakmadan ve konuşmadan, sessiz sedasız yemek</p>
<p class="PNormal">hazırlıkları yapıyordu. Kulübenin üstünden geçen bir kirişe asılı balıkçı sepeti</p>
<p class="PNormal">içinde birkaç eski domates, soğan ve buruşmuş salatalıklar görünüyordu. Kız</p>
<p class="PNormal">uzanarak bunları aldı ve doğramaya başladı.</p>
<p class="PNormal">Cemal kulübeye gelince elindeki iki çipurayı temizledi. Balıklar daha canlıyken</p>
<p class="PNormal">pullarını kazıdı, karınlarını yardı, iç organlarını eliyle söküp kenara attı.</p>
<p class="PNormal">Profesör nereden peydah olduğu anlaşılamayan iki vahşi kedinin yıldırım hızıyla</p>
<p class="PNormal">balığın ciğerini ve bağırsaklarını alıp kaçırdığını gördü. Kulübe denize kadar</p>
<p class="PNormal">inen ormanın içinde olduğu için herhalde bir sürü hayvanla iç içe yaşıyorlardı.</p>
<p class="PNormal">Cemal de bir gün önce kızın yılandan, çıyandan korktuğunu söylemişti. Profesör,</p>
<p class="PNormal">çevresini tedirgin bakışlarla süzdü.</p>
<p class="PNormal">Karanlık iyice bastırınca Cemal kirişe asılı lüks lambasını yaktı ve o anda</p>
<p class="PNormal">olanlar oldu. Güçlü ışık kaynağını gören ne kadar karasinek, sivrisinek,</p>
<p class="PNormal">kelebek, tatarcık, pire, pervane varsa oraya doldu. Profesör ömründe böyle bir</p>
<p class="PNormal">şeyle karşılaşmamıştı. Paniğe kapıldı. Milyonlarca uçan böcek arasında kalmış</p>
<p class="PNormal">olma duygusu içinde orasından burasından sokulduğunu fark etti. Kemikli</p>
<p class="PNormal">sivrisinekler ensesini, kollarını, pantolonun altındaki bacaklarını sokuyor ve</p>
<p class="PNormal">kanatıncaya kadar kaşınma hissi uyandırıyorlardı. Sinekler neredeyse gözünü</p>
<p class="PNormal">oyacaklardı. Karadan yolu olmayan, sadece denizden ulaşılabilen vahşi bir orman</p>
<p class="PNormal">kıyısında, uygarlığın giremediği bu yerde doğanın her türlü şiddetiyle karşı</p>
<p class="PNormal">karşıya kalmışlardı.</p>
<p class="PNormal">Sağına soluna şaplaklar indirmeye başladı ve Cemal'e, "Siz böyle nasıl</p>
<p class="PNormal">yaşayabiliyorsunuz Allahaşkına?" diye sordu. "Gözümü oyacak namussuzlar. Gidin!"</p>
<p class="PNormal">Şap. "Defolun!" Şup.</p>
<p class="PNormal">Koskoca Profesör'ün ayağa fırlayıp bir yandan küfrederken bir yandan da kendini</p>
<p class="PNormal">tokatladığını gören kız, elinde olmadan gülüverdi.</p>
<p class="PNormal">"Her akşam bana gelirlerdi ama," dedi, "seni daha çok sevdiler; bu akşam sana</p>
<p class="PNormal">geliyorlar!"</p>
<p class="PNormal">Profesör, B vitamini diye düşündü. Bu işin B vitaminiyle bir 257 ilgisi vardı</p>
<p class="PNormal">ama sivrisinekler B vitamini fazla olanlara mı geliyorlardı, yoksa eksik</p>
<p class="PNormal">olanlara mı, bunu bir türlü hatırlayamıyordu. Hani beline ip bağlanıp</p>
<p class="PNormal">kurtarılmaya çalışılan adamın damda mı kuyuda mı olduğunu hatırlayamama gibi bir</p>
<p class="PNormal">durum.</p>
<p class="PNormal">Baktı ki sineklerle hiçbir türlü başa çıkılamıyor, Cemal'in kayığına atlayıp</p>
<p class="PNormal">tekneye gittiler; Profesör burada, bulabildiği her türlü sineksavar ilacı,</p>
<p class="PNormal">merhemi, spreyi alıp döndü. Gövdesini bu merhemlerle ovaladı, kıza da verdi ve</p>
<p class="PNormal">ikisi de rahatladılar. „</p>
<p class="PNormal">Ancak ondan sonra kız Cemal'in temizlediği balıkları tavada kızarttı ve</p>
<p class="PNormal">hazırladığı salatayla birlikte ikram etti. Profesör yanına bir şişe şarap</p>
<p class="PNormal">almadığı için pişman oldu ama doğrusu insan kıtlığında bile bu kepaze kulübede</p>
<p class="PNormal">fazla vakit geçirmeye niyeti yoktu. Balıkları yedikten sonra doğru teknesine</p>
<p class="PNormal">gidecek ve son zamanlarda dinlemeye doyamadığı, hatta Jean Pierre Rampal flütüne</p>
<p class="PNormal">tercih ettiği Eric Satie'nin Gnosien adlı eserini -hele o birinci me-.. lodi yok</p>
<p class="PNormal">mu, piyanonun ezik tınıları, sanki dünyaya sadece bu ezgiyi duymak için gelmiş</p>
<p class="PNormal">olduğu duygusu uyandırıyordu içinde— dinleyerek, pleksiglas, kromaj ve</p>
<p class="PNormal">alacantradan oluşan medeni ve steril bir ortamda, kadife gibi Jack Daniels'le</p>
<p class="PNormal">kafa çekecekti.</p>
<p class="PNormal">Dediği gibi de yaptı ama küçük kızın iri, yeşil ve nemli gözleri de aklından</p>
<p class="PNormal">çıkmadı bir türlü.</p>
<p class="PNormal">Ne acayip gözlerdi onlar öyle; çocuksu, masum, şehvetli ve hi-lekâr!</p>
<p class="PNormal">....¦.¦</p>
<p class="PNormal">Kaçamak bakışlarında hepsi bir aradaydı.</p>
<p class="PNormal">M 17</p>
<p class="PNormal">Genç Bedenlerin Çağrısı</p>
<p class="PNormal">Ege denizinin bu kaybolmuş koyundaki ilginç buluşmadan on gün kadar önce, Cemal</p>
<p class="PNormal">sabah erkenden Selahattin'le birlikte evden ayrılırken hayatında askerlik</p>
<p class="PNormal">arkadaşı kadar iyi bir insan görmediğini ve bir daha da göremeyeceğini</p>
<p class="PNormal">düşünmüştü. Onca iyilik yaptığı ve onu evinde konuk ettiği yetmiyor gibi</p>
<p class="PNormal">başlarını sokacakları bir yer de bulmuş ve Cemal'i utandırmamaya gayret ederek</p>
<p class="PNormal">cebine bir miktar para sokuştururken, "Yardım falan ettiğimi sanma," diye</p>
<p class="PNormal">telaşla söylenmişti. "Sadece iki haftalık ücretini peşin ödüyorum."</p>
<p class="PNormal">Bununla da kalmamış ve arabasıyla onu Rahmanlı'ya kadar götürerek Meryem'i</p>
<p class="PNormal">almasını sağlamıştı. Bütün teşekkürlerine, "Biz silah arkadaşıyız. Kimbilir kaç</p>
<p class="PNormal">kere benim hayatımı kurtardın. Lafı mı olur?" diye cevap veriyordu ama</p>
<p class="PNormal">Selahattin artık Cemal'in gözüne bir askerlik arkadaşı olarak değil, babasından</p>
<p class="PNormal">menkıbelerini çok dinlediği Selahaddin-i Eyyubi gibi görünmekteydi. Bu devirde</p>
<p class="PNormal">böyle adam... Olacak iş değildi.</p>
<p class="PNormal">Meryem'i aldıkları sırada Yakup evde yoktu; bu yüzden aralarında herhangi bir</p>
<p class="PNormal">vedalaşma olmadı ama zaten ikisi de konuşmadan birbirini anlamış ve bir karara</p>
<p class="PNormal">varmışlardı: Susacaklardı. İki kardeş de susacaktı. Cemal iyice biliyordu ki</p>
<p class="PNormal">Yakup, onun Meryem konusundaki suçunu kimseye söylemeyecekti. Buna karşılık</p>
<p class="PNormal">Cemal de Yakup'un 'istanbul'unu anlatmayacaktı.</p>
<p class="PNormal">Selahattin'in onları bindirdiği şehirlerarası otobüste, Cemal' in içi arkadaşına</p>
<p class="PNormal">minnetle doluydu. O olmasa ne yapardı bilmiyordu; çünkü Meryem'le hiçbir yerde</p>
<p class="PNormal">barınması mümkün değildi.</p>
<p class="PNormal">Selahattin de bunu bildiği için onları iyice uzağa; Ege kıyılarına</p>
<p class="PNormal">yollamıştı. Çeşme yakınlarındaki bir koyda balık çiftlikleri vardı ve sürekli</p>
<p class="PNormal">orada kalan bekçi, hasta bir yakını için iki hafta 259 izin istemişti. Belki de</p>
<p class="PNormal">Cemal kızı alıp iki haftayı bu gözlerden uzak köşede geçirir ve bir çare</p>
<p class="PNormal">bulunana kadar durumu kurtarırdı. Sonrası "Allah kerimP'di! Yapacağı iş kolaydı</p>
<p class="PNormal">aslında; sabah akşam balıklara yem verecek ve bekçilik yapacaktı.</p>
<p class="PNormal">Otobüs Ege'nin yeşillikler içindeki bakımlı yollarında hızla yol alırken Cemal</p>
<p class="PNormal">şu son hafta, ömrü boyunca yapmadığı kadar yolculuk yaptığını düşünüyordu. Irak</p>
<p class="PNormal">sınırından kalkıp, Yunanistan kıyılarına gidiyordu. Emine'den öyle uzaktı ki,</p>
<p class="PNormal">onun beyazlığını, yumuşaklığını hayal bile edemiyordu artık. Hepsi yanındaki kız</p>
<p class="PNormal">yüzündendi ve Cemal hayatı boyunca hiç kimseden, hatta dağda üstüne ateş açan</p>
<p class="PNormal">gerillalardan bile bu kadar nefret etmemişti. Öfkesi o kadar derindi ki</p>
<p class="PNormal">uyuklarken bile otobüs sallandığında kıza değmemek için tetikte duruyordu.</p>
<p class="PNormal">Dünyada en çok nefret ettiği insandı; Selahattin ne derse desin, ölümü hak etmiş</p>
</body>
</html>
