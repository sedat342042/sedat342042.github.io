<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <title>Context</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
<p class="PNormal">bir günahkârdı ama gel gör ki anlı şanlı komando Cemal bunu yapamıyor, bu ufak</p>
<p class="PNormal">kızı bir sinek gibi öldürmeyi beceremiyordu.</p>
<p class="PNormal">Ne yapacağını bilemediği durumlarda içine gömüldüğü uykuyla uyanıklık arası</p>
<p class="PNormal">durumda, burnuna limon kolonyası kokusu geliyordu. Otobüsün çocuk yaştaki</p>
<p class="PNormal">muavini sık sık limon kolonyası gezdiriyordu. Radyodan boğuk sesli bir arabesk</p>
<p class="PNormal">şarkıcısının feryatları yayılmaktaydı.</p>
<p class="PNormal">Yanında oturan kız neydi; bir fahişe mi, bir günahkâr mı, zavallı bir mahluk mu,</p>
<p class="PNormal">idam mahkûmu mu, yoksa dünyayı tanımayan bir çocuk mu?</p>
<p class="PNormal">Bu sorular, her şeyi olduğu gibi kabul eden geleneksel kalıplarla düşünen Cemal</p>
<p class="PNormal">için çok karmaşıktı, işin içinden çıkamıyor ve gittikçe batağa saplandığını</p>
<p class="PNormal">hissediyordu.</p>
<p class="PNormal">Otobüsün sarsıntıları içinde yine uykuya doğru kayarken son zamanlarda Saf</p>
<p class="PNormal">Gelin'i hiç rüyasında göremediğini düşündü; ne garip bir şeydi bu böyle. Onca</p>
<p class="PNormal">sert ve acılı askerlik günlerinde iki gecede bir rüyasına giren ve kendisini</p>
<p class="PNormal">şeytan aldatmasına uğratarak</p>
<p class="PNormal">iliklerine kadar zevkle titreten pembe tenli taze gelin artık kaybolmuştu.</p>
<p class="PNormal">Yolculuğa çıktığından beri yoktu Saf Gelin. Cemal kızın kokusunu, tenini ve</p>
<p class="PNormal">sıcaklığını içini yakan bir hasretle öz-lüyordu ama bu konuda elinden hiçbir şey</p>
<p class="PNormal">gelmiyordu. İnsan rü-yasındaki bir kıza nasıl kavuşabilirdi ki! Düşünde sen onu</p>
<p class="PNormal">çağıramazdın; o istediği zaman gelirdi.</p>
<p class="PNormal">Babasını hiç aklına getirmemeye çalışıyordu. Ona karşı yüzü yoktu; emrini yerine</p>
<p class="PNormal">getiremediği için ona ne mektup yazabilir ne de evlerinde telefon bulunan</p>
<p class="PNormal">akrabalarını arayarak bir haber yollayabilirdi. Kız işinden şu ya da bu şekilde</p>
<p class="PNormal">kurtulunca olacaktı bütün bunlar ama bu soruna da bir çare düşünemiyor, iradesiz</p>
<p class="PNormal">bir biçimde ortalıkta sürüklenip duruyordu.</p>
<p class="PNormal">Cam kenarına oturmuş, başını da dalgın dalgın cama yaslamış olan Meryem ise</p>
<p class="PNormal">günlerdir bir heyecandan bir başka heyecana sürüklenmekten yorgun düşmüş,</p>
<p class="PNormal">mecalsiz kalmıştı. Kolu kanadı kırılıyordu sanki; trendeki gibi mi oluyordu</p>
<p class="PNormal">nedir? Kanaması bitmişti. -Allah razı olsun- Seher'in verdiği orkid sayesinde</p>
<p class="PNormal">bundan korkmuyordu artık. Bu icat çok işine yaramıştı. Kutudaki bağlar bu sefer</p>
<p class="PNormal">onu idare etmişti. Gelecek ay ne yapacak ve bunları nereden bulacaktı? Seher</p>
<p class="PNormal">eczanelerde satıldığını söylemişti ama nasıl alacaktı ki? Hem hangi parayla?</p>
<p class="PNormal">Seher ne yapıyordu acaba? Kardeşi ölmüş müydü, yaşıyor muydu?</p>
<p class="PNormal">Otobüsteki kadınların, çok yaşlı olanları hariç hepsinin başı açıktı. Yalnız</p>
<p class="PNormal">başlarının açık olmasıyla kalmıyordu; genç kızlar kalçalarını ortaya çıkaran</p>
<p class="PNormal">sıkı mı sıkı, daracık mavi pantolonlar giymişlerdi. Üstlerindeki pembe, beyaz,</p>
<p class="PNormal">mavi, turuncu kolsuz fanilalardan da göğüsleri fırlayacakmış gibi duruyordu. Bu</p>
<p class="PNormal">fanilaların yakaları öyle açıktı ki biraz eğilseler göğüsleri görünecekti ama</p>
<p class="PNormal">hiçbiri buna aldırıyor gibi görünmüyordu. Kulaklarına küpe, bileklerine künye,</p>
<p class="PNormal">boyunlarına incecik altın zincirler takmışlardı. Bu zincirlerin bazılarının</p>
<p class="PNormal">ucunda kalp vardı. Herhalde sevgililerinin resimlerini koyuyorlardı içine. Son</p>
<p class="PNormal">derece rahattılar. Yüksek sesle konuşuyor, gülüyor, kahkaha atıyorlardı. Hatta</p>
<p class="PNormal">birikişi, mola verilen yerlerde sigara içiyordu.</p>
<p class="PNormal">Bu kızların yanında Meryem, kendisini iyice düşkün ve zavallı hissetti. Nasıl</p>
<p class="PNormal">hissetmesin ki; Nazik'in evinde leğene basıp çi-tileye çitileye yıkadığı basma</p>
<p class="PNormal">elbisesinin mavi çiçekleri daha da solmuş, bacaklarına dolanan uzun etekleri de</p>
<p class="PNormal">yeniden çamurlan-mıştı. Kara lastik pabuçlarını Rahmanlı'daki çeşme başında</p>
<p class="PNormal">iyice yıkamasına ve ovalamasına rağmen, çamurlar içinde eve dönene kadar yine</p>
<p class="PNormal">kirlenmişlerdi.</p>
<p class="PNormal">Nedense o lastik pabuçlara her baktığında kasabadan uğur-landığı o lanet olasıca</p>
<p class="PNormal">gün aklına geliyordu. Belki de sürekli yere baktığı için gözü hep o çamurlu</p>
<p class="PNormal">lastiklere takılı kalmıştı. Ayakla-rındaki kalın çoraplar da iyice komik</p>
<p class="PNormal">duruyordu ama bunların hiçbiri kendisini, başına bağladığı o yemeni kadar</p>
<p class="PNormal">rahatsız etmiyordu şimdi. Neredeyse Kaf dağının ardında kalan o kasabada belki</p>
<p class="PNormal">de göze batmıyordu bu yemeni; buralarda ise kendisini aptal gibi hissetmesine</p>
<p class="PNormal">yol açıyordu. Hava da giderek ısınmaktaydı. Kalın çorapların içinde ayaklarının</p>
<p class="PNormal">terlediğini hissetti. Bu giysiler onu boğuyordu.</p>
<p class="PNormal">Sağ tarafında pırıl pırıl, uçsuz bucaksız mavi bir deniz uzanıyordu. Arada bir</p>
<p class="PNormal">geçtikleri kasabalarda, mola verdikleri benzin istasyonlarında, yol üstü</p>
<p class="PNormal">lokantalarında gördüğü kızların kendisine benzemediğini görüyordu.</p>
<p class="PNormal">Cemal onunla hiç konuşmuyor ve bir kedi yavrusu gibi oradan oraya taşıyıp</p>
<p class="PNormal">duruyordu. Rahmanlı'daki evden sabah onu bir adamla birlikte otomobile</p>
<p class="PNormal">bindirmişler sonra garajlara getirmişlerdi. Zaten ömrü boyunca evle kavaklık</p>
<p class="PNormal">arasında yaşadıktan sonra bir hafta içinde o kadar çok otobüs, garaj, istasyon,</p>
<p class="PNormal">vapur, otomobil ve insan görmüştü ki artık hiçbir şey kendisini fazla</p>
<p class="PNormal">şaşırtmıyordu. Yalnız, ne olacağını bilmek istiyordu. Nereye gidiyorlardı böyle?</p>
<p class="PNormal">İstanbul garajında otobüse bindikleri zaman memlekete geri gittiklerini sanmıştı</p>
<p class="PNormal">ama bir süre sonra şoförün yaptığı anonslardan ve yolcuların konuşmalarından</p>
<p class="PNormal">bambaşka bir yere gittikleri izlenimini edinmişti.</p>
<p class="PNormal">'</p>
<p class="PNormal">Türkiye'yi bilmezdi; neresinin Güneydoğu, neresinin Karade-</p>
<p class="PNormal">261</p>
<p class="PNormal">2Ö2</p>
<p class="PNormal">niz, neresinin Ege olduğu konusunda hiçbir fikri yoktu. Sonradan kendi saflığına</p>
<p class="PNormal">çok şaşırmakla birlikte, istanbul'un o tepenin arkasında olduğu fikri bile</p>
<p class="PNormal">çocukluğunda kafasında yer etmişti. Biraz düşünse İstanbul'un o kadar yakın</p>
<p class="PNormal">olamayacağını tahmin edebilir ya da öğrenebilirdi ama kimse kendisiyle</p>
<p class="PNormal">konuşmadığı ve hayal dünyasına gömülü yaşadığı için gerçek ve düş ayrımı da</p>
<p class="PNormal">fazla önemli değildi. Şeker Baha'nın mucizeleri, ani bir rüzgârla hepsi birden</p>
<p class="PNormal">göğe uçan Ermeniler, ünlü Ermeni kanuncusu Bo-gos çalarken tellere konup gözyaşı</p>
<p class="PNormal">döken bülbüller gibi bir sürü hayalle doluydu kafası.</p>
<p class="PNormal">Ne de olsa uğursuz bir kızdı Meryem. Anasının kız kardeşine anlattığı rüyadan</p>
<p class="PNormal">itibaren uğursuzluğu ortaya çıkmış, daha sonra annesinin ölümüne sebep olmuş ve</p>
<p class="PNormal">ailesinin başına bir sürü felaket getirmiş bir uğursuz kız. Bu yüzden çocukluk</p>
<p class="PNormal">arkadaşları bile biraz akılları erince onunla konuşmayı, oynamayı kesmişler ve</p>
<p class="PNormal">onu yalnız başına bırakmışlardı. Hem kimse de bu uğursuz kızı ailesine sokmak</p>
<p class="PNormal">istememiş ve böylece evlenme umutları sönüp gitmişti. Ev işlerinden vakit</p>
<p class="PNormal">buldukça kavaklıkta hayal kurarak yıllarını geçiren bir kız da ancak bu kadar</p>
<p class="PNormal">bilebilirdi her şeyi. "Çok cahilim!" diye sızlandı kendi kendine. "Çok cahilim.</p>
<p class="PNormal">Kim-bilir bu kızlar ne çok şey biliyorlar dır."</p>
<p class="PNormal">Ama kendini üzüntüye kaptırmadı. Doğumundan itibaren bu kadar üstüne gelinmiş</p>
<p class="PNormal">olan kızın geliştirdiği kendini koruma içgüdüsü, kötü anıları hemen kovuyordu</p>
<p class="PNormal">kafasından. Kasabada başına gelen kötülükleri ve kendisine yapılan zulümleri</p>
<p class="PNormal">düşünmediği gibi, viyadükte yaşadığı korku da geride kalmıştı. Düşünceleri o</p>
<p class="PNormal">güne dönmüyor ve içindeki bilinmez bir güç o noktayı karartıyordu.</p>
<p class="PNormal">Bu kötü anılar içinde arada bir aklına gelen tek şey, teyzesinin onu kapıda</p>
<p class="PNormal">ağlatması ve kasabanın balçık sokağında yürürken duyduğu utançtı. Bunu da</p>
<p class="PNormal">çamurları kurumuş pabuçlar hatırlatıyor olmalıydı.</p>
<p class="PNormal">Meryem bunların hepsini bir çırpıda unutmaya ve yepyeni bir hayata başlamaya</p>
<p class="PNormal">hazır durumdaydı ve bununla ilgili hayal kurmak</p>
<p class="PNormal">istiyordu ama geleceğiyle ilgili hiçbir şey bilmiyordu ki bunları</p>
<p class="PNormal">yapabilsin.</p>
<p class="PNormal">Cemal ağzını açıp da tek söz etmiyor, nereye gittiklerini bile söylemiyordu.</p>
<p class="PNormal">Yoksa başka bir yerde mi öldürmeye götürüyordu kendisini; köprüde yarım</p>
<p class="PNormal">bıraktığı işi deniz kıyısında mı tamamlayacaktı. Ama nedense Meryem bunun doğru</p>
<p class="PNormal">olmadığını hissediyordu; artık Cemal'in kendisini öldüremeyeceğinden emindi. Onu</p>
<p class="PNormal">yarım köprüde, ahmak ıslatan yağmur altında iki büklüm olmuş, ezilmiş, utanç</p>
<p class="PNormal">içinde gördüğü anda bunu kesinlikle anlamıştı. Bu iş kapanmıştı artık. Ama acaba</p>
<p class="PNormal">öyle miydi? Arada bir de kafasına bu zehirli sorular doluşuyordu.</p>
<p class="PNormal">Meryem bir yandan da insanın iyi şeylere ne çabuk alıştığına hayret ediyordu.</p>
<p class="PNormal">Bir haftadan beri erkeklerin içinde yemek yiyor, su içiyor ve artık bundan hiç</p>
<p class="PNormal">utanmıyordu. Oysa genç kızlığa adım attığı günden beri öğrendiği şey, erkeklerin</p>
<p class="PNormal">yanında yemek yenilemeyeceği, su içilemeyeceği, helaya gidilemeyeceği, hatta</p>
<p class="PNormal">konuşulmayacağıydı. Oysa şimdi yol üstü lokantalarında Ce-mal'le karşılıklı</p>
<p class="PNormal">oturup hiç konuşmadan çorba içiyorlardı; hem de onca insanın içinde. Daha sonra</p>
<p class="PNormal">Cemal benzin istasyonunun yanındaki erkekler helasına gittiğinde kendisi de hiç</p>
<p class="PNormal">utanmadan kadınlar bölümüne giriveriyordu. Sanki ömrü boyunca böyle yaşamıştı.</p>
<p class="PNormal">Bir de şu kafasındaki yemeniyi sıyırabilse ne iyi olacaktı ama buna cesaret</p>
<p class="PNormal">edemezdi. Cemal belki o balta gibi eliyle yüzüne iki tokat indirir ve öteki</p>
<p class="PNormal">yanağını da morartırdı bu sefer. Hem de daha bir yanağının morartısı</p>
<p class="PNormal">geçmemişken.</p>
<p class="PNormal">Böyle deniz kıyısından gide gide, kentler, kasabalar, yazlık evler geçe geçe</p>
<p class="PNormal">sonunda inecekleri kıyı kasabasına geldiler. Pırıl pırıl bir yerdi burası ve</p>
<p class="PNormal">çevredeki kızlar artık Meryem'in ağzını açık bırakacak derecede çıplaklaşmıştı.</p>
<p class="PNormal">Kimi mayoyla dolaşıyordu, kimi şortla. Güneşten esmerleşmiş bacaklarını çıplak</p>
<p class="PNormal">bırakan ve kalçalarında biten şortlarla, özgürce saldıkları saçlarını rüzgârda</p>
<p class="PNormal">savura savura gururla -kadınlıklarından hiç utanmadan- yürüyorlardı. Meryem bu</p>
<p class="PNormal">kızlara hayran kaldı. Ve belki de ömründe ilk kez, genç erkeklere alıcı gözüyle</p>
<p class="PNormal">bakabildi: Onların ince gövdelerini,</p>
<p class="PNormal">güzel gülüşlerini, kollarını kızların omzuna atışlarını, coca cola</p>
<p class="PNormal">şişesini başlarına dikmelerini, çıplak ve güneş yanığı kollarındaki adaleleri,</p>
<p class="PNormal">çevik ve kıvrak hareketlerini kaş altından süzüyor ve hayran kalıyordu. Kasabada</p>
<p class="PNormal">böyle bir şeye asla cesaret edemez, aklından bile geçiremezdi ama zaten oradaki</p>
<p class="PNormal">erkekler, bu çocuklara benzemiyorlardı. Bambaşka bir dünyaya gözlerini açmıştı</p>
<p class="PNormal">Meryem ve bu dünya kendi tanıdığından tamamen farklıydı.</p>
<p class="PNormal">Bahar gününün kokuları, yanlarından geçen genç insanlardan gelen parfüm ve güneş</p>
<p class="PNormal">yağı kokularına karışmıştı. Köşede kızlı erkekli bir grup genç dondurma yiyorlar</p>
<p class="PNormal">ve bazen de gülerek birbirlerinin elindeki külahları yalıyorlardı. Meryem o anda</p>
<p class="PNormal">kendisini o partal giysilere ve lastik pabuçlara rağmen bir dişi olarak</p>
<p class="PNormal">hissetti; o oğlanların yanına gitmek istiyordu. İşin tuhafı bundan hiç</p>
<p class="PNormal">utanmaması ve sanki dünyanın en normal duygusuymuş gibi benimsemesiydi. Genç ve</p>
<p class="PNormal">sağlıklı bedeni, o genç erkeklerin çıplak gövdelerine yakın olmak ihtiyacıyla</p>
<p class="PNormal">sarsılmıştı. O güne kadar sadece uğursuz ve aptal olduğu söylenen ve</p>
<p class="PNormal">dişiliğinden dolayı doğuştan günahkâr ilan edilen genç kız, bu ayrı iklimdeki</p>
<p class="PNormal">insanlar arasında değişmiş ve adını da tam koyamadığı baş döndürücü bahar</p>
<p class="PNormal">tutkularına kapılmıştı. Artık bacaklarının arasındaki 'günah yeri' bile o kadar</p>
<p class="PNormal">korkunç gelmiyordu ona. Çünkü belli ki bu kızlar 'o'ndan hiç utanmıyorlardı.</p>
<p class="PNormal">Ne yazık ki Meryem'in bu insanlar arasında kalma umutları da söndü; çünkü adres</p>
<p class="PNormal">sora sora kıyıdaki bir dükkânda buldukları adam onları alıp beyaz bir kayığa</p>
<p class="PNormal">bindirdi; arkadaki motorun pata pata çalışmasını dinleyerek, bu sıcak ve insanın</p>
<p class="PNormal">gözlerini yaşartacak kadar parlak günde pırıl pırıl kıyıları gözleyerek bir</p>
<p class="PNormal">saate yakın gittiler.</p>
<p class="PNormal">Allahtan Meryem, göl alışkanlığından dolayı sudan korkmuyordu. Gerçi</p>
<p class="PNormal">çocukluklarında suların içinde şapa supa oynadıkları gölden çok farklıydı burası</p>
<p class="PNormal">ama sonunda su suydu işte. Hem ilk akşam gördüğü İstanbul'un çılgın</p>
<p class="PNormal">aşırılığından sonra hiçbir şey onu fazla şaşırtmıyordu.</p>
<p class="PNormal">Meryem koydaki kulübeyi uzaktan gördüğünde pek bir şey anlamadı ama daha</p>
<p class="PNormal">yaklaşır yaklaşmaz berbat bir yere geldikleri duygusu yerleşti içine. Aslında</p>
<p class="PNormal">cennet gibi bir koya girmişlerdi ve denizin bittiği yerde zümrüt yeşili ağaçlar</p>
<p class="PNormal">başlıyordu ama kulübe pek haraptı.</p>
<p class="PNormal">Kıyıya çıktıklarında ise kendini, hüzünlü gözlerle çevreyi süzerken buldu. Pis,</p>
<p class="PNormal">berbat ve kötü kötü kokan bir kulübeydi bu. Orasına burasına naylonlar gerilmiş,</p>
<p class="PNormal">paslı tenekeler çakılmış, insanın basma değen tavanına kirli sepetler, zembiller</p>
<p class="PNormal">asılmıştı. Köşedeki yatağa benzer şeyin üzerinde, kirden asıl rengi görülemeyen,</p>
<p class="PNormal">kahverengi mi sarı mı olduğu anlaşılamayan bir örtü seriliydi. Kendi evlerinde</p>
<p class="PNormal">çivit atılmış çamaşır kazanlarının kaynamasına, içindeki çarşafların sakız gibi</p>
<p class="PNormal">olana kadar çitilenmesine, eski tahtaların arap sabunlarıyla gıcır gıcır olana</p>
<p class="PNormal">kadar tellenip silinmesine alışık olan Meryem'in midesi bulandı. Kasabadakiler</p>
<p class="PNormal">sadece evleri temizlemekle yetinmez, kendi vücutlarını da hamamın kaynar</p>
<p class="PNormal">sularında keselerle, sabunlu liflerle ova ova bitap düşerlerdi. Böyle büyümüş</p>
<p class="PNormal">olan Meryem, son haftalarda kirin, pisliğin içine batmıştı ve bu onu çok</p>
<p class="PNormal">rahatsız ediyordu. Ayrıca nicedir, bacaklarının arasında ve koltuk altlarında</p>
<p class="PNormal">çıkan tüyleri de alamamış; böylece kasabadaki kadınların çok büyük günah</p>
<p class="PNormal">dedikleri bir suçu da işlemişti.</p>
<p class="PNormal">Onları getiren adam Cemal'e, her şeyi inceden inceye anlatıp balıklara nasıl yem</p>
<p class="PNormal">vereceğini, tehlikelerden nasıl koruyacağım öğrettikten sonra çekip gitti.</p>
<p class="PNormal">Meryem o kulübede ne yapacaklarını, nasıl kalacaklarını anlayamıyordu. Arkada</p>
<p class="PNormal">ormana doğru bir çukur açılmış ve etrafı kamışlarla çevrelenmişti. Kokusundan ve</p>
<p class="PNormal">inip kalkan yeşil kanatlı sineklerden de anlaşılacağı gibi helaydı burası.</p>
<p class="PNormal">Geldiklerinde akşam olmak üzereydi. Meryem deniz kıyısına oturdu ve önündeki</p>
<p class="PNormal">koyun nefes kesici güzelliğine, karşı kıyıdaki çam ağaçlarına, insanı</p>
<p class="PNormal">çıldırtacak boyutlara yükselen bin bir çeşit bahar kokusuna kaptırdı kendini.</p>
<p class="PNormal">Itır, yasemin, taflan, çam püreni kokuyordu ortalık. Suya, yeşil çamların</p>
<p class="PNormal">yansısı düşüyordu</p>
<p class="PNormal">265</p>
<p class="PNormal">ve pırıl pırıl denizin dibindeki parlak, rengârenk çakıl taşları, deniz</p>
<p class="PNormal">kabukları mücevherler gibi parıldıyordu. Meryem bu yeşil, kırmızı, kahverengi,</p>
<p class="PNormal">alacalı, mor, lacivert, sarı taşlardan gözünü alamıyordu. Belki yarın ayaklarını</p>
<p class="PNormal">suya sokabilir ve göle girebildiği mutlu çocukluk günlerinde olduğu gibi</p>
<p class="PNormal">tabanlarının altındaki kaygan zemini ve o müthiş serinliği hissedebilirdi.</p>
<p class="PNormal">Cemal kulübede bir şeyler yapıyor, onu bunu çekiştiriyordu. Tahmin ettiğine göre</p>
<p class="PNormal">gece Meryem'i o kulübeye koyacak, kendisi ise sıcak gecede dışarıda, yıldızların</p>
<p class="PNormal">altında yatacaktı.</p>
<p class="PNormal">Meryem, kıyıda sessizce ayağındaki lastik pabuçları ve kalın çorapları çıkardı.</p>
<p class="PNormal">Ayaklarını serin sularla yıkamanın bu kadar hoş olacağım tahmin bile edemezdi</p>
<p class="PNormal">doğrusu. İçi ferahlamıştı. Sonra lastik pabuçları denizde yıkadı, çamurlarını</p>
<p class="PNormal">akıttı, ıslak pabuçları tekrar ayağına geçirirken, çorapları cebine soktu.</p>
<p class="PNormal">Kendini hafiflemiş hissediyordu.</p>
<p class="PNormal">Hava kararınca Cemal'in kulübedeki lüks lambasını yakma-sıyla birlikte yüzlerce,</p>
<p class="PNormal">binlerce kanatlı, vız vız ederek Meryem'in kollarına, bacaklarına saldırdılar.</p>
<p class="PNormal">Herhalde etini tatlı bulmuşlardı ki sürekli sokuyor, kanını emiyorlardı.</p>
<p class="PNormal">Sivrisineklerin, tatarcıkların soktuğu yerler dayanılmaz bir şekilde kaşınıyor,</p>
<p class="PNormal">şişiyor-du. Meryem hiç durmadan kendini dövmesine rağmen, üstüne dalga dalga</p>
<p class="PNormal">gelen bu sinek ordusuyla baş edemiyor, orasına burasına şaplaklar indirip</p>
<p class="PNormal">duruyordu. Bir yandan da Cemal'in nasıl bu kadar sessiz ve sakin durabildiğine</p>
<p class="PNormal">hayret etmekteydi.</p>
<p class="PNormal">Cemal de kulübeyi görür görmez büyük bir düş kırıklığına uğramış ve o birkaç</p>
<p class="PNormal">metrekarelik yere hapsolmuş durumda nasıl yaşacaklarını merak etmişti. Ama</p>
<p class="PNormal">geceleyin korkutucu bir hal alan ormandan ve üstüne gelen sineklerden Meryem</p>
<p class="PNormal">kadar etkilenmiyor; hatta bunlar kendisine komando kampında arkadaşlarıyla</p>
<p class="PNormal">birlikte gördüğü, vahşi doğada hayatta kalma eğitimini hatırlattığı için hafif</p>
<p class="PNormal">bir keyif bile alıyordu.</p>
<p class="PNormal">Balıkları yemlemek için bindiği sandalda küreklere asıldığı ilk anda azgın Fırat</p>
<p class="PNormal">suyunu, birbirine bağlanmış ve şişirilmiş koyun postlarıyla geçtiği o korkunç</p>
<p class="PNormal">geceyi hatırladı.</p>
<p class="PNormal">Karaya ayak basar basmaz, kulübenin arkasındaki otların arasına kayıveren</p>
<p class="PNormal">alacalı bir yılan görmüştü. O ıssız doğa parçasının yılan ve akrep kaynadığını</p>
<p class="PNormal">tahmin etmek zor değildi. Kızı bunlara karşı korumak için önlemler düşünmeye</p>
<p class="PNormal">başladı. Komando eğitiminin ve dağda geçen onca zamanın kendisine kazandırdığı</p>
<p class="PNormal">deneyimleri bir bir gözden geçirdi ama sonra birden şaşarak farkına vardı ki</p>
<p class="PNormal">kendisine öldürülmek üzere teslim edilmiş olan bir kızın hayatını kurtarmaya</p>
<p class="PNormal">çalışıyor. Ne tuhaf işti bu!</p>
<p class="PNormal">Kızı, bu insanı kıt, Allah'ı bol yerde bir yılan soksa, her şey kendiliğinden</p>
<p class="PNormal">hallolur giderdi. Hesabını soran da bulunmazdı.</p>
<p class="PNormal">"Dur bakalım!" dedi kendi kendine "Dur bakalım ne olacak!" Ama rafın üstünde</p>
<p class="PNormal">bulduğu kükürt tozunu, kızın yatacağı kulübenin çevresine dökmeyi de ihmal</p>
<p class="PNormal">etmedi. Böylece hiçbir haşarat giremeyecekti içeriye.</p>
<p class="PNormal">Bir-iki gün sonra kokuyu duymaz oldular, kulübeye alıştılar ama can</p>
<p class="PNormal">sıkıntısından ne yapacaklarını bilemiyorlardı. Cemal onunla hiç konuşmadığı için</p>
<p class="PNormal">Meryem ağzını açamıyor ve akşama kadar o daracık kıyıda ayaklarını serin sulara</p>
<p class="PNormal">uzatarak oturuyordu. Yapacak başka hiçbir şey yoktu. Cemal de eskiden yaptığı</p>
<p class="PNormal">gibi hep uzanıyordu ama uyuyup uyumadığı belli değildi. Bazen de sandala atlayıp</p>
<p class="PNormal">uzaklaşıyor, karşı kıyıya gidiyordu.</p>
<p class="PNormal">Bir seferinde birkaç saat gözden kayboldu. Bunu fırsat bilen Meryem hemen</p>
<p class="PNormal">soyunup serin suya girdi; kulübede bulduğu sabunla saçlarını yıkadı, kaşımaktan</p>
<p class="PNormal">yara yaptığı sinek ısırıklarını tuzlu sularla iyileştirmeye çalıştı. Sonra</p>
<p class="PNormal">saçlarını özgürce omuzlarına dökerek güneşin altında kurumaya bıraktı. Bir</p>
<p class="PNormal">yandan da Cemal'i gözlüyor ve yeni yıkadığı yemenisini hemen takmak için elinin</p>
<p class="PNormal">altında bulunduruyordu.</p>
<p class="PNormal">267</p>
<p class="PNormal">İnsan İnsanın Zehrini Alır</p>
<p class="PNormal">Akşamüstü ortalığı kaplayan koyu sisi yararak göl gibi durgun suyun üzerinde</p>
<p class="PNormal">kayıkla ilerlerken Meryem, yaklaştıkları teknenin, su üstünde yükselen bir</p>
<p class="PNormal">kuleye benzediğini gördü. Hiçbir şey kıpırdamıyordu ve sanki o tekne yüzen bir</p>
<p class="PNormal">şey değildi de sağlam temellerini suya salmış beyaz bir kuleydi. Cemal, ayakta</p>
<p class="PNormal">ve yüzü tekneye dönük durumda kürek çekerek kayığı o kuleye yanaştırdı.</p>
<p class="PNormal">Meryem alüminyum basamakları güçlükle tırmanarak tekneye çıkarken Profesör'ün</p>
<p class="PNormal">onu tutarak içeri çektiğini hissetti ve ür-perdi. Adam, onu omzundan ve kolundan</p>
<p class="PNormal">kavramıştı. Kabarık sakalı yüzüne sürtündü, nefesi içki kokuyordu.</p>
<p class="PNormal">Cemalle birlikte, alışık olmadıjdarı bu yabancı ve steril ortamda kendilerine</p>
<p class="PNormal">gösterilen yerlere oturdular. Profesör onlar gelmeden bir sofra hazırlamış,</p>
<p class="PNormal">mumlar yakmış ve şarap soğutmuştu.</p>
<p class="PNormal">Meryem sadece erkeklerle bir arada yemek yemekle kalmamış, şimdi de kendisine</p>
<p class="PNormal">hizmet eden, yaptığı yemekleri tabağına dolduran bir adamla karşılaşmıştı. Hem</p>
<p class="PNormal">de şehirli, okumuş yazmış, üniversite hocası ve yaşlı başlı bir adamla. Bu</p>
<p class="PNormal">yüzden oturduğu sandalyede huzursuzca kıpırdandı, adam eğilip tabağına yemek</p>
<p class="PNormal">koyarken ne yapacağını bilemedi, gözlerini başka yerlere kaydırdı, bir-iki</p>
<p class="PNormal">anlamsız ses çıktı ağzından.</p>
<p class="PNormal">Ömründe ilk kez, yemek yapan ve hizmet eden bir adam görmenin şaşkınlığıyla</p>
<p class="PNormal">tabağına ne konulduğunu bile anlayamadı.</p>
<p class="PNormal">Meryem kadar olmasa bile Cemal de şaşkındı. Profesör niye onları ısrarla yemeğe</p>
<p class="PNormal">çağırmıştı, anlamıyordu. Böyle büyük bir</p>
<p class="PNormal">adam onlarla niye arkadaşlık etmek işteşindi ki. Askerdeki komutanlarından bile</p>
<p class="PNormal">daha önemli, daha büyük bir adamdı bu; koskoca üniversite hocasıydı. Ayrıca</p>
<p class="PNormal">babası yaşındaydı.</p>
<p class="PNormal">Profesör'ün teklif ettiği şarabı, büyük bir nefretle reddetti; onun kendi</p>
<p class="PNormal">kadehine şarap dolduruşunu da kaygılı gözlerle izledi. Daha önce hiç içki içilen</p>
<p class="PNormal">bir masada oturmamıştı. Mübarek babasına bir kez daha ihanet ediyordu ve bu</p>
<p class="PNormal">durum kezzap gibi içini yakıyordu Cemal'in ama yaşlı başlı Profesör'e de sesini</p>
<p class="PNormal">çıkaramazdı. 'Herkesin günahı kendine,' diye düşündü.</p>
<p class="PNormal">Büyülü koyda, durgun ve karanlık bir suyun üstünde kıpırtısız duran teknede, üçü</p>
<p class="PNormal">de çok tuhaf bir sessizliğe gömüldüler. Hepsi durumun garipliğinin farkındaydı</p>
<p class="PNormal">ama ne olup bittiğini anlayamıyorlardı.</p>
<p class="PNormal">Karanlıkta ortalığı müthiş bir yasemin kokusu sardı. İnanılmayacak kadar hoş bir</p>
<p class="PNormal">kokuydu bu, neredeyse üstlerine başlarına yapışıyordu. Koku başlarını döndürdü,</p>
<p class="PNormal">isveç malı gaz lambasının sıcak ışığında hiç ses çıkarmadan yemeklerini yediler.</p>
<p class="PNormal">Meryem ilk heyecanı geçince, yediği şeyin çok lezzetli olduğunu kavrayabildi.</p>
<p class="PNormal">Sucuk gibi bir şeydi ve günlerdir yemek zorunda kaldığı balıklardan kusacak hale</p>
<p class="PNormal">geldiğinden, ona olduğundan da lezzetli geliyordu.</p>
<p class="PNormal">Profesör'ün onlara geldiği gün dışında, hep Cemal'in tuttuğu küçük balıkları</p>
<p class="PNormal">yemişler ve çiftlikteki çipuralarla levreklere hiç dokunmamışlardı. Çünkü onlar</p>
<p class="PNormal">sermayeydi, kendilerine emanet edilmişti, yiyemezlerdi. Cemal her gün sandalla</p>
<p class="PNormal">koya açılıyor ve saatlerce bekleyerek küçük balıklar tutuyordu. Meryem balık</p>
<p class="PNormal">temizlemeyi beceremediği için balıkların iç organlarını boşaltma işini de Cemal</p>
<p class="PNormal">yapıyordu. Daha sonra Meryem, gönlü bulana bulana bu balıkları tavada kızartıyor</p>
<p class="PNormal">ve iç organlarını yiyen vahşi kedilerin arsız bakışları altında sofrayı</p>
<p class="PNormal">kuruyordu. Yemeklerini birkaç dakikada yiyip bitiriyorlardı.</p>
<p class="PNormal">Ama teknedeki akşam yemeği değişikti. Kulübedeki pislikten sonra burası</p>
<p class="PNormal">gözlerine cennet gibi görünüyordu. Her şey ne kadar da temiz, bakımlı ve</p>
<p class="PNormal">özenliydi böyle.</p>
<p class="PNormal">269</p>
<p class="PNormal">Profesör yemekten sonra onlara süslü bir kutudan çikolata ikram etti. Kendisi de</p>
<p class="PNormal">durmadan değişik içkiler içiyordu. Dili hafif- çe peltekleşmeye, hareketleri</p>
<p class="PNormal">yavaşlamaya başlamıştı. Bu yüzden tabakları kaldırmak için doğrulduğunda</p>
<p class="PNormal">sendeledi ve sakat bacağını biraz daha burktuğu için masaya tutunmak zorunda</p>
<p class="PNormal">kaldı.</p>
<p class="PNormal">Cemal hemen atılıp tuttu onu ve sofrayı 'kızın' kaldıracağını söyledi.</p>
<p class="PNormal">"Bulaşıkları da yıkar, işi ne!" dedi.</p>
<p class="PNormal">Meryem tabaklan alıp, biraz önce Profesör'ün yemekleri getirdiği birkaç basamağa</p>
<p class="PNormal">doğru gitti, aşağı indi. Burada küçük bir mutfak vardı. Çöpleri atacağı yeri ve</p>
<p class="PNormal">musluğun mandalını bulmakta biraz zorlandıysa da hepsini çabucak halletti,</p>
<p class="PNormal">tabakları yıkayıp kaldırdı. Keskin gözleri ve olağanüstü dikkati sayesinde her</p>
<p class="PNormal">sorunu aşabiliyordu, mutfakta duran bulaşık deterjanını bile kullanmayı ve</p>
<p class="PNormal">tabakları mis gibi köpüklerle yıkamayı başarmıştı.</p>
<p class="PNormal">Bu arada güvertede Profesör Cemal'i sorguya çekiyor ve bu hiç konuşmayan</p>
<p class="PNormal">delikanlının ağzından lafları kerpetenle sökerek durumu anlamaya çalışıyordu.</p>
<p class="PNormal">İki genç insan, alışık olmadıkları bu balık çiftliğinde ne arıyorlardı? Nereden</p>
<p class="PNormal">gelmişlerdi? Neden dolayı buradalardı? Hangi rüzgâr onları Ege kıyısındaki bu</p>
<p class="PNormal">ıssız koya atmıştı? Kızla ilişkileri neydi?</p>
<p class="PNormal">Bir süre sonra oğlanın ağzından bölük pörçük dökülen laflardan, Profesör durumu</p>
<p class="PNormal">aşağı yukarı anlayabildiği sanısına kapıldı. Yine de oturmayan bir şeyler vardı.</p>
<p class="PNormal">Amca çocukları olduğu ortaya çıkmıştı, oğlan kızdan hiç de sevgilisi gibi söz</p>
<p class="PNormal">etmiyordu ama o zaman bu koyda ne işleri vardı. Herhalde delikanlı kızı</p>
<p class="PNormal">kaçırmıştı ve buraya saklanmışlardı; durumu söylemeye utanıyorlardı. Demek ki</p>
<p class="PNormal">onlar da kendilerince bir değişim peşindeydiler.</p>
<p class="PNormal">Bu sırada Profesör'ün aklına ilginç bir şey geldi: Acaba insan kendisinin</p>
<p class="PNormal">hayatını değiştirirken başkalarının hayatına da hükmedebilir miydi? Ya da kendi</p>
<p class="PNormal">hayatını, başkalarının hayatını değiştirme yoluyla değiştirebilir miydi?</p>
<p class="PNormal">Bu iki gencin kaderinde rol oynamak Profesör'e hiç bilinmedik bir oyuna dalma</p>
<p class="PNormal">coşkusu veriyordu. Ayrıca oğlan, gördüğü komando eğitimi sayesinde kendisine</p>
<p class="PNormal">teknede çok yardımcı olabilirdi.</p>
<p class="PNormal">Kız da şimdiden bulaşığa girmişti bile. Hem kızdan kendisine doğru</p>
<p class="PNormal">ilginç, cazip ve baş döndürücü bir hava yayılıyordu. Tuhaf bir şekilde çekici</p>
<p class="PNormal">buluyordu bu küçük kızı. Onun, yüzüne 27i göre çok iri, yuvarlak, nemli ve</p>
<p class="PNormal">hayretle açılmış gözlerinden ve çocuk-kadın havasından çok hoşlanmıştı. Aksayan</p>
<p class="PNormal">bacağıyla beceremeyeceği birçok işi bu çocuklar yapabilirdi. Hem de böylece o</p>
<p class="PNormal">koy senin bu koy benim dolaşmaların yalnızlığından kurtulmuş olurdu. Annesinin</p>
<p class="PNormal">bir sözü geldi aklına: "İnsan insanın zehrini alır oğlum."</p>
<p class="PNormal">İşin bir başka ilginç yönü de, karşısına Doğuluların çıkmış olmasıydı. Kendisi</p>
<p class="PNormal">Doğu Anadolu'ya gidemiyordu ama kitabı için gerekli olan Doğulu atmosfer bu</p>
<p class="PNormal">gençlerle teknesine gelmişti.</p>
<p class="PNormal">Profesör bunları düşünürken Cemal de kendi kaygılarına dalmıştı. İzne ayrılmış</p>
<p class="PNormal">olan bekçi ertesi gün dönüyordu. O geldikten sonra kendilerine gerek kalmıyordu.</p>
<p class="PNormal">Ayrıca ertesi akşam nerede yatacaklardı? Bekçi, kızın kulübede kalmasına izin</p>
<p class="PNormal">verecek miydi? Selahattin'in ona ancak bu kadar dostluk gösterdiğini kavrıyordu;</p>
<p class="PNormal">iki haftalık bir yardım. Ondan sonra başının çaresine bak. . Bunu söylemek</p>
<p class="PNormal">istemişti. Haklıydı da!</p>
<p class="PNormal">Hemen ertesi gün bir çare bulmak zorundaydı ama birisinin yardımı olmadan o</p>
<p class="PNormal">kulübeden kıpırdayamazdı bile. Kıyıda bir kasabaya gitmeye kalksa, kendisine</p>
<p class="PNormal">yardım edecek, en azından tekneye alıp götürecek birisi gerekliydi.</p>
<p class="PNormal">Bu adamdan iş istesem mi diye düşündü; teknede karın tokluğuna da olsa</p>
<p class="PNormal">çalışırız.</p>
<p class="PNormal">Profesör de, "Bunlara iş teklif etsem, para da versem ne derler acaba?" diye</p>
<p class="PNormal">geçiriyordu içinden.</p>
<p class="PNormal">Bulaşıkları bitirip güverteye çıkan ve sessizce bir köşeye ilişen Meryem ise iç</p>
<p class="PNormal">bayıltıcı yasemin kokulan arasında, bu tekne ziyaretinin hiç bitmemesini</p>
<p class="PNormal">diliyordu. Ne güzel, ne temiz, ne farklı bir yerdi burası. Kulübeye de</p>
<p class="PNormal">benzemiyordu, Rahmanlı'daki gecekonduya da. Adam bugüne kadar tanıdığı bütün</p>
<p class="PNormal">erkeklerden farklıydı. Kendisine saygı gösteriyor ve belki de ondan</p>
<p class="PNormal">hoşlanıyordu. Hoşlandığını hissediyordu Meryem, bundan emindi.</p>
<p class="PNormal">Ağaçlara özsuların yürüdüğü, ortalığın delirtici kokulara gömüldüğü bu ilkyaz</p>
<p class="PNormal">akşamlarında, Meryem'in içini tarifsiz bir ya-272 şama hasreti doldurur olmuştu.</p>
<p class="PNormal">Yaşamak istiyordu. Eti yaşamak isteğiyle yanıyordu. On yedi yaşının olanca</p>
<p class="PNormal">hasretiyle bir bedene sarılmak ihtiyacı elini ayağını titretiyordu. O kokular,</p>
<p class="PNormal">sahildeki delikanlılar, dondurma yalayan yarı çıplak kızlar, delikanlıların ince</p>
<p class="PNormal">yanık bedenleri, gülüşleri, bembeyaz düzgün dişleri, kulakla-rındaki küpeleri,</p>
<p class="PNormal">çapkın yüzlerine dökülen kakülleri Meryem'in aklından hiç çıkmıyordu. Bu teknede</p>
<p class="PNormal">ve adada da 'o dünya'ya ait bir şeyler vardı. Kendisininkinden çok farklı,</p>
<p class="PNormal">rahat, özgür, yaşam dolu, eğlenceli bir şeyler.</p>
<p class="PNormal">Sisle birlikte nem iyice artmıştı ve çıldırtıcı yasemin kokusu neredeyse</p>
<p class="PNormal">ciltlerinden içeri sızıyordu.</p>
<p class="PNormal">Profesör İstanbullu Konstantin Kavafis'in dizesini hatırlamaya çalıştı:</p>
<p class="PNormal">Yaseminler bir üst deri gibiydi. Ya da ona benzer bir şeydi işte. Şimdi bulanık</p>
<p class="PNormal">zihniyle tam olarak hatırlayamıyordu. Zaten şiir de galiba bir bulanık anıyı</p>
<p class="PNormal">anlatıyordu. Kavafıs de tam olarak hatırlayamıyordu.</p>
<p class="PNormal">O ıslak yasemin kokulu kıpırtısız gecede sessizce otururken üçü de bir karar</p>
<p class="PNormal">verildiğini anladılar. Fazla söze gerek kalmamıştı. Yapılacak iş belliydi.</p>
<p class="PNormal">Yine de Profesör yerinden kalkmadan onları uğurlarken, "Yarın çok erken</p>
<p class="PNormal">gelmeyin," dedi "ama akşamüstüne de kalmayın. Gündüz gözü çıkalım bu koydan."</p>
<p class="PNormal">Ertesi gün öğlene doğru, pancar motor takılmış bir kayık bekçiyi getirdi.</p>
<p class="PNormal">Göbekli, yüzü üç günlük seyrek sakalla gölgelenmiş, kirli dişleri olan duygusuz</p>
<p class="PNormal">ve kaba bir adamdı bu. Onlarla da fazla ilgilenmedi. Hemen kulübesine girdi,</p>
<p class="PNormal">yatağının üstüne oturdu, bir sigara yaktı.</p>
<p class="PNormal">Artık Cemal'le Meryem'in orada yapacak işleri kalmamıştı. Adama rica edip</p>
<p class="PNormal">sandalla kendilerini tekneye götürmesini istediler. Asık yüzünde ilk defa bir</p>
<p class="PNormal">gülümseme görüldü. Belli ki istenmedik konukların o daracık kulübede başına bela</p>
<p class="PNormal">olmasından korkuyordu. Onları hemen tekneye götürdü.</p>
<p class="PNormal">Yelkenliye çıktıklarında Profesör daha yeni kalkıyordu. Meryem alışık bir</p>
<p class="PNormal">tavırla mutfağa gidip ona çabucak bir kahve yaptı. Kendisine hiç sorulmadan</p>
<p class="PNormal">önüne gelen bu kahve Profesör'ü çok 273 memnun etti. Garip bir kızdı bu;</p>
<p class="PNormal">anlayışlı, eline ayağına çabuk, yetenekli ve sokulgan.</p>
<p class="PNormal">Profesör, hareket etmeden önce yeni mürettebatına ilk gerekli bilgileri verdi.</p>
<p class="PNormal">Önce can yeleklerini öğretti, sonra yangın tüplerini gösterdi. Basit olarak</p>
<p class="PNormal">motordan söz etti; ileri-geri hareketleri nasıl yaptıklarını anlattı. Sonra sıra</p>
<p class="PNormal">iskotalara ve usturmaçalara geldi. Yanaştıkları zaman usturmaçaları nasıl</p>
<p class="PNormal">atmaları gerektiğini tarif etti.</p>
<p class="PNormal">Bu karmakarışık anlatım acemi mürettebat için çok zordu ama zaten kaptan da</p>
<p class="PNormal">onların her şeyi bir anda öğrenmelerini beklemiyordu. Zamanla her şey yerli</p>
<p class="PNormal">yerine otururdu nasıl olsa.</p>
<p class="PNormal">Profesör Cemal'i lastik botla kıyıya yollayıp tekneyi ağaca bağlayan ipi</p>
<p class="PNormal">çözdürdü, sonra aksayan bacağıyla ilerleyip demiri çekti ve motorla hafif hafif</p>
<p class="PNormal">yol almaya başladılar.</p>
<p class="PNormal">Gün ışığında bile koy o kadar kıvrımlıydı ki Profesör karanlıkta oraları nasıl</p>
<p class="PNormal">kazasız belasız atlatmış olduğuna hayret ediyordu.</p>
<p class="PNormal">Bir yandan dümen kullanıyor bir yandan da kendilerini oraya buraya çarpajı,</p>
<p class="PNormal">iplere dolanan, ayakları kayıp düşen acemi mürettebatına gülmekten yerlere</p>
<p class="PNormal">yatarak komutlar yağdırıyordu.</p>
<p class="PNormal">Bir süre sonra açık denize çıktılar. Koydaki sis ve nemli hava, yükselen güneşin</p>
<p class="PNormal">de etkisiyle yerini pırıl pırıl bir aydınlığa bırakmıştı. Kuzeybatıdan tatlı bir</p>
<p class="PNormal">rüzgâr esiyordu. Profesör yelkenleri açtı, motoru kapattı; tekne yan yattı ve</p>
<p class="PNormal">keyifli bir hışırtıyla cam gibi suyun üzerinde kaymaya başladı.</p>
<p class="PNormal">Meryem gözlerini kapatmış ve yüzünü okşayan rüzgâra bırakmıştı kendini. İçine</p>
<p class="PNormal">yayılan bu "yeni ve hoş şeyler" atmosferinin tadını çıkarıyordu. Kulübede</p>
<p class="PNormal">sürüklendiği korkunç pislik duygusu, açık denizin, rüzgârın ve berrak gökyüzünün</p>
<p class="PNormal">etkisiyle tamamen silinmişti.</p>
<p class="PNormal">Burnu döndükleri zaman rüzgâr karşılarından gelmeye başladı ve biraz daha</p>
<p class="PNormal">kuvvetlendi.</p>
<p class="PNormal">M 18</p>
<p class="PNormal">Kaptan dümende, yelkenleri yeni rüzgâra göre ayarlamaya çalışıyordu. Cemal onun</p>
<p class="PNormal">arkasındaydı. Meryem ise teknenin bur-274 nunda oturuyordu.</p>
<p class="PNormal">O anda aklına bir çılgınlık geldi. Yeni hayatında adım adım ilerlemesini</p>
<p class="PNormal">sağlayacak iradenin ilk büyük çıkışını yapacaktı ama korkuyordu; hem de çok</p>
<p class="PNormal">korkuyordu. Yine de içinden yükselen yakıcı bir yaşama arzusu onu bu çılgınlığı</p>
<p class="PNormal">yapmaya itiyordu.</p>
<p class="PNormal">Hafifçe yan dönerek arkaya, iki adama göz attı ve onların kendisine bakmadığı</p>
<p class="PNormal">bir anda çaktırmadan tek eliyle yemenisinin arkasını gevşetti. Artık o bez</p>
<p class="PNormal">parçası kafasını sıkmıyor ve her an biraz daha gevşeyen düğümün etkisiyle</p>
<p class="PNormal">rüzgârda çırpınıyordu. Yemeninin iyice bollaştığını hisseden Meryem dosdoğru</p>
<p class="PNormal">önüne bakıyor ve heyecan içinde bekliyordu. Buralara hiç uymayan, hele bu</p>
<p class="PNormal">teknede iyice göze batan o çirkin örtüyü kafasından çıkarmasının vakti gelmişti.</p>
<p class="PNormal">Daha sonra sıra öbürlerine de gelirdi nasıl olsa. Mavi çiçekleri solmuş,</p>
<p class="PNormal">bileklerine kadar inen pazen entarisi de hiç uymuyordu oraya. Neyse ki teknede</p>
<p class="PNormal">ayakkabı giyilmediği için çirkin siyah lastikleri merdivenin orada bırakmıştı</p>
<p class="PNormal">ama karaya çıktıklarında mecburen yine onları giyecekti.</p>
<p class="PNormal">Bu arada güçlü rüzgâr, düğümü iyice çözülen yemeniyi başından alıp birden</p>
<p class="PNormal">arkalara uçuruverdi. Meryem'in içi sevinç ve korkuyla doldu; arkaya dönerek</p>
<p class="PNormal">yüzünde yapmacık bir hayret anlatımıyla, "Aaa!" diye bağırdı. Rüzgâr yemeniyi</p>
<p class="PNormal">bir anda dümene yapıştırmıştı.</p>
<p class="PNormal">Meryem korktu; başarısız olmuştu; şimdi gidip yemeniyi alması ve başına sıkıca</p>
<p class="PNormal">bağlaması gerekiyordu. İkinci kez aynı numarayı ise kimse yutmazdı. Cemal</p>
<p class="PNormal">kaşlarını çatmış, olup biteni seyrediyordu.</p>
<p class="PNormal">Bu arada dümendeki Profesör, önüne yapışmış ve rüzgârda çırpınmakta olan</p>
<p class="PNormal">yemeniyi aldı ve sesini duyurmak için bağırarak "Bunu niye takıyorsun ki?" diye</p>
<p class="PNormal">sordu. "Ne güzel saçların var. Bırak hava alsınlar."</p>
<p class="PNormal">Sonra Meryem'in şaşkm bakışları altında, elindeki yemeniyi</p>
<p class="PNormal">rüzgâra bıraktı ve yemeni doğru denize uçtu; önce yüzeyde dans eder gibi bir</p>
<p class="PNormal">süre oynaştı, sonra ıslanarak suya battı.</p>
<p class="PNormal">Meryem sevinçten gözlerini sımsıkı yumup, "Allahım!" dedi 275 içinden,</p>
<p class="PNormal">"Allahım!"</p>
<p class="PNormal">Turkuaz suda kayan tekne onu her saniye o menhus örtüden biraz daha</p>
<p class="PNormal">uzaklaştırıyordu.</p>
<p class="PNormal">Arkaya dönüp Cemalle yüz yüze gelmeye cesareti yoktu ama artık bu iş</p>
<p class="PNormal">hallolmuştu. Cemal, koskoca, saçlı sakallı, dedeleri yaşındaki Profesör'ün</p>
<p class="PNormal">sözüne karşı çıkamazdı.</p>
<p class="PNormal">Artık başı açık bir kızdı Meryem ve bunun verdiği sevinçle yüreği kanatlanıp</p>
<p class="PNormal">uçacaktı neredeyse. Rüzgârda dağılan saçlarının verdiği zevkle çıplak ayaklarını</p>
<p class="PNormal">köpüklere doğru uzattı ve denizi bıçak gibi yaran teknenin üstündeki o hoş ve</p>
<p class="PNormal">büyüleyici kayma keyfine bıraktı kendisini.</p>
<p class="PNormal">İçinde belli belirsiz bir günah duygusu da uyanmamış değildi doğrusu.</p>
<p class="PNormal">Çocukluğundan itibaren, baş örtmenin Allah'ın en önemli emirlerinden biri olduğu</p>
<p class="PNormal">öğretilmişti. Demek ki şimdi Allah'ın emrine karşı gelmiş oluyordu ama içine</p>
<p class="PNormal">gömüldüğü mutluluk ve köpüren suların üstünde kayarken duyduğu huzur o kadar</p>
<p class="PNormal">yoğundu ki buna pek de aldırmıyordu. "Allah da beni sevmiyor zaten!" diye</p>
<p class="PNormal">düşünüyordu. "Herkese gösterdiği mucizeleri bana göstermiyor!"</p>
<p class="PNormal">Suyun üstünde kayarken, çocukluğunda bahçede kurulu salıncakta volan vuruşu</p>
<p class="PNormal">aklına geldi. Yıllardan beri ilk kez içi o çocukluk günlerindeki kadar</p>
<p class="PNormal">hafiflemişti. Teknenin yardığı sulardan sıçrayan ak köpükler bacaklarını</p>
<p class="PNormal">serinletiyordu.</p>
<p class="PNormal">Neden sonra başucunda birisinin, "Meryem!" diye seslendiğini fark etti. Dönüp</p>
<p class="PNormal">baktı; Profesör ona kırmızı bir coca-cola kutusu uzatıyordu. Kutuyu alırken buz</p>
<p class="PNormal">gibi olduğunu kavradı.</p>
<p class="PNormal">Sonra Profesör çok garip bir şey yaptı; gülümseyerek göz kırptı. Meryem dümene</p>
<p class="PNormal">geçmiş olan Cemal'e baktı; oğlanın heyecanla dümene yapıştığını ve hiçbir şeyi</p>
<p class="PNormal">görecek durumda olmadığını anladı. O da Profesör'e göz kırptı. Böylece</p>
<p class="PNormal">aralarındaki suç ortaklığının ilk işaret fişekleri atılmış oldu.</p>
<p class="PNormal">Ama Meryem göz kırpmasının hemen ardından "Sağol dede!" diyerek Profesör'ü</p>
<p class="PNormal">perişan etti.</p>
<p class="PNormal">276 Profesör'ün aklına Karacaoğlan'ın çok sevdiği bir şiiri geldi: "Bir</p>
<p class="PNormal">kız bana emmi dedi neyleyim!"</p>
<p class="PNormal">Ömründe ilk kez bir genç kız kendisine —emmi de değil— dede diyordu. Yaşı bu</p>
<p class="PNormal">kızın dedesi değil ancak babası olacak kadardı ama herhalde iyice uzayıp</p>
<p class="PNormal">birbirine giren ak saçları ve sakalları yüzünden dede izlenimi bırakıyordu.</p>
<p class="PNormal">Tekneye gelen çocuklar bir yandan kendisini çok yaşlı ve yıpranmış olarak</p>
<p class="PNormal">hissetmesine yol açıyor, öte yandan da ona, yasemin kokulu bir gençlik coşkusu</p>
<p class="PNormal">aşılıyorlardı.</p>
<p class="PNormal">Bir kez daha, "İnsan insanın zehrini alır!" diye düşündü.</p>
<p class="PNormal">İlk geceyi herkes, yine nefes kesici bir güzelliği olan başka bir koyda</p>
<p class="PNormal">demirlemiş olarak kamarasında geçirdi. Yelkenlide üç kamara olduğu için hiçbir</p>
<p class="PNormal">sıkıntı çekmediler.</p>
<p class="PNormal">Ertesi sabah erkenden kalkıp güverteye çıkmış olan Cemal ve Meryem, öğlene doğru</p>
<p class="PNormal">kalkan Profesör'ü görünce birdenbire müthiş bir şaşkınlığa uğradılar; tekneye</p>
<p class="PNormal">yabancı bir adamın bindiğini sandılar.</p>
<p class="PNormal">Çünkü Profesör o sabah 11'e doğru kalktığında eline makası almış ve göğsüne</p>
<p class="PNormal">kadar inen gür sakalını kesmiş, sonra da kalan bölümü jiletle tıraş etmişti.</p>
<p class="PNormal">Aynada kendisinin bile unutmaya başladığı sakalsız ve düzgün yüzünü görünce de</p>
<p class="PNormal">şaşkınlık içinde kalmış, "Meğer hâlâ gençmişim!" diye düşünmüştü.</p>
<p class="PNormal">Sakalını kesince yüzü sanki incelmiş ve zarif hatlara kavuşmuştu. Yanakları</p>
<p class="PNormal">düzgündü.</p>
<p class="PNormal">Kamarasından çıkarken çocukların da bu işe çok şaşıracağını biliyor; John Dos</p>
<p class="PNormal">Passos'un Manhattan Transfer romanındaki sahneyi yaşadığını düşünüyordu. Hani</p>
<p class="PNormal">herkesin sakallı olduğu bir dönemi anlatan o güzel romanda, adam eczanenin</p>
<p class="PNormal">önünden geçerken yeni çıkmış Gillette reklamındaki sinekkaydı tıraşlı adama</p>
<p class="PNormal">özenerek bir takım alır, eve gelince banyoya kapanarak tıraş olur ve dışarı</p>
<p class="PNormal">çıktığında çocukları, "Aaa babama bak!" diye onu yabancılarlar ya; işte aynen o</p>
<p class="PNormal">durumu yaşayacaktı.</p>
<p class="PNormal">Düşündüğü gibi de oldu. Cemal'le Meryem önce yabancı bir adamla</p>
<p class="PNormal">karşılaştıklarını sanıp irkildiler ama durumu anladıktan sonra da Profesör un ne</p>
<p class="PNormal">kadar genç göründüğüne hayret ettiler 277</p>
<p class="PNormal">Meryem, ona artık bir daha dede diye seslenmeyeceği -----</p>
<p class="PNormal">n I</p>
<p class="PNormal">Beceriksiz Bukalemun</p>
<p class="PNormal">Şimdi okuyucunun izniyle bir süre için bu hikâyenin sonuna, yani İrfan</p>
<p class="PNormal">Kurudal'ın Meryem'den ve Cemal'den ayrıldığı güne gidelim.</p>
<p class="PNormal">Yemeninin denize uçtuğu o neşeli, pırıl pırıl günden bir ay sonra Profesör,</p>
<p class="PNormal">yelkenlide tek başına, kırık dişlerinin ve kan oturmuş sağ gözünün acısını</p>
<p class="PNormal">duymasına bile olanak tanımayan derin bir umutsuzluğun pençesinde, rüzgârın</p>
<p class="PNormal">önüne katılmış durumda sürüklenip duruyordu.</p>
<p class="PNormal">Bu macera bitmişti. Teknenin nereye gittiğine, hangi yönü tutturduğuna</p>
<p class="PNormal">aldırmıyordu artık. Aynı şekilde kemiklerinin kırılmış gibi ağrıdığının da</p>
<p class="PNormal">farkında değildi.</p>
<p class="PNormal">Güverteye yığılmış, önüne, gijn boyunca güneşten kaynamış bir cin şişesi koymuş,</p>
<p class="PNormal">son günlerde başına gelen ve yaşamını temelden değiştiren, sarsan; artık İrfan</p>
<p class="PNormal">Kurudal'ı tanıyamamasına yol açan olayları düşünüyordu.</p>
<p class="PNormal">Hayatı çığırından çıkmıştı. Metanoya arayışı fiyaskoyla sonuçlanmış ve kendi</p>
<p class="PNormal">içinde keşfettiği uçurumun karanlıklarından başı döner olmuştu. (Böyle düşünmeyi</p>
<p class="PNormal">seviyordu: kendi içindeki uçurum!)</p>
<p class="PNormal">Normal insanların niye güvenli toprakları terk etmediğini, niye kendilerini</p>
<p class="PNormal">maceraya açmadıklarını çok iyi anlamıştı artık. Mülkiyetleri kendilerine ait</p>
<p class="PNormal">hapishanelerde kalmalarının tek nedeni güvenlikti. Evleri ve eşyaları, koltuk</p>
<p class="PNormal">takımları, kanepeleri, yemek masaları, yemek takımları, gümüşleri, kristalleri</p>
<p class="PNormal">onların dışarı çıkmalarını engelleme değil, tam tersine büyük bir tehlikeye</p>
<p class="PNormal">karşı koruma görevi üstlenmişti. Hangi tehlike mi? Kendileri! Kurulu düzen,</p>
<p class="PNormal">insanın kendi kendisiyle karşılaşmasını engelliyordu. Düzen dışına çıkmaya</p>
<p class="PNormal">kalkanlar da onun gibi oluyordu 279 işte.</p>
<p class="PNormal">Olup bitenlerde Meryem'in etkisini düşündü. Nereye gittiğini bilmiyordu ama her</p>
<p class="PNormal">saniye kızdan biraz daha uzaklaştığının farkındaydı. Bu ona hem acı veriyor, hem</p>
<p class="PNormal">de hoşuna gidiyordu.</p>
<p class="PNormal">Yelkenlinin onu nereye sürüklediği konusunda hiçbir fikri yoktu. Yunan</p>
<p class="PNormal">adalarından birinde mi bitecekti bu yolculuk, sivri bir kayanın tepesinde mi,</p>
<p class="PNormal">yoksa rüzgâr onu tekrar Türkiye kıyılarına mı atacaktı? Bilmiyordu; bilmek de</p>
<p class="PNormal">istemiyordu. En azından başka bir tekneye çarpma olasılığı çok düşüktü. Yok</p>
<p class="PNormal">denecek kadar azdı. Çünkü böyle sersem sepelek bir yelkenliye kimse yaklaşmaz,</p>
<p class="PNormal">yolunu değiştirirdi.</p>
<p class="PNormal">Parçalanmış kişiliği ve bölük pörçük düşünceleri arasında durup durup Martin</p>
<p class="PNormal">Eden ismi sivriliyordu. Jack London'ın bu trajedi kahramanının denize gömülürken</p>
<p class="PNormal">neler düşündüğünü hatırlamaya çalışıyordu. Demek ki birçok şeyden vazgeçen</p>
<p class="PNormal">zihni, hayatı roman kahramanları aracılığıyla kavrama alışkanlığından bir şey</p>
<p class="PNormal">yitirmemişti.</p>
<p class="PNormal">Ağzına yediği sert yumruklarla kanlı dişlerini tükürmek bile aklına gelmiyordu</p>
<p class="PNormal">artık. Sadece Meryem'in nasıl olağanüstü biri olduğunu hatırlıyordu. Yemeniyi</p>
<p class="PNormal">denize attığı o mutlu ve neşeli günden sonra kızın nasıl, ağır ağır yükselen bir</p>
<p class="PNormal">su gibi fark ettirmeden kendini kabul ettirdiğini, nasıl vazgeçilmez bir insan</p>
<p class="PNormal">haline geldiğini düşünüyordu.</p>
<p class="PNormal">Denizcilikle ilgili her öğrettiğini inanılmaz bir süratle kavrayarak şaşırtmıştı</p>
<p class="PNormal">Profesör'ü. Kafası Cemal'den çok daha hızlı çalışıyordu ve muhakeme gücü daha</p>
<p class="PNormal">fazlaydı. Bildiği şeyleri birbirine bağlayıp sonuçlar çıkarmakta ise üstüne</p>
<p class="PNormal">yoktu. Bir komut verdiği zaman daha Cemal neyin ne olduğunu anlayana kadar</p>
<p class="PNormal">atılıyor ve ya iskotayı çekiyor ya bumbaya çıkıyor ya da ustur-maçaları bir</p>
<p class="PNormal">serçe çabukluğuyla atıveriyordu. Böyle durumlarda Cemal'in iyice yüzü asılıyor,</p>
<p class="PNormal">Meryem'e ve Profesör'e düşmanca</p>
<p class="PNormal">gözlerle bakıyor; giderek nasıl davranacağını bilemediği kıza karşı öfkeyle</p>
<p class="PNormal">dolduğunu belli ediyordu.</p>
<p class="PNormal">2°° Hele bir gün tam üstüne gittikleri kütüğü görüp de onları bir çığlıkla</p>
<p class="PNormal">uyaran Meryem, hiç tartışmasız, müthiş bir üstünlük kurmuştu. Kimi zaman kütük</p>
<p class="PNormal">taşıyan şileplerden bazı tomruklar denize yuvarlanıyor ve görmeden üstüne</p>
<p class="PNormal">gittiğiniz zaman büyük tehlike yaratıyorlardı. Bu kütüğe çarpsalardı mutlaka</p>
<p class="PNormal">tekne yara alır, belki de batardı. Ama oradan oraya kıpır kıpır dolaşan ve bir</p>
<p class="PNormal">saniye yerinde duramayan Meryem'in keskin gözleri sayesinde tehlikeyi vaktinde</p>
<p class="PNormal">haber almış ve dümen kırmışlardı. Koca kütük yanlarından geçip giderken</p>
<p class="PNormal">Profesör'ün sırtı ürpermişti. Meryem daha önce böyle bir tehlikenin varlığından</p>
<p class="PNormal">haberdar değildi ama içgüdüleriyle onları batmaktan kurtarmıştı.</p>
<p class="PNormal">Kısa süre içinde, bir koya girdikleri zaman tekneyi hangi pozisyonda bağlamak</p>
<p class="PNormal">gerektiğini hesaplar hale gelmişti. Bazen Profesör, şöyle demir atacağız ve şu</p>
<p class="PNormal">ağaca bağlanacağız dediği halde itiraz ediyor ve, "Geçenlerde gece ikide çıkan</p>
<p class="PNormal">rüzgâr bizi çok salladı," diyordu; "Bu gece de çıkabilir; onun için bence şöyle</p>
<p class="PNormal">bağlayalım." Bunun üzerine Profesör'ün ağzı şaşkınlıktan açık kalıyordu; gerçi</p>
<p class="PNormal">kızın söyledikleri doğru değildi ama bu kadar cesur olması da ilginç bir durumdu</p>
<p class="PNormal">doğrusu. Allah kahretsin diye düşünüyordu gülerek. Bu, ilk gördüğünde hiçbir</p>
<p class="PNormal">şeye benzetemedi-ği başı bağlı, cahil köylü kızı mıydı Allah aşkına?</p>
<p class="PNormal">Profesör Meryem'in zor okuduğunu fark edip ona okuma yazma dersleri verir</p>
<p class="PNormal">olmuştu. Kıza yazıları heceletirken, gazete okuturken çok eğleniyordu. Bir</p>
<p class="PNormal">seferinde 'inşallah' yazısını heceletiyordu; birlikte in ve şal hecelerini</p>
<p class="PNormal">tekrar eder etmez kız aceleyle atılıp, lafın sonunu beklemeden, "inşallah,"</p>
<p class="PNormal">demişti, "işte bunu çok iyi biliyorum."</p>
<p class="PNormal">Meryem'in çocukluğuna ait hikâyeyi bilen asık yüzlü Cemal bile gülmüştü bu</p>
<p class="PNormal">duruma.</p>
<p class="PNormal">Bir seferinde de tekneyi temizlerken Meryem, Profesör'ün kamarasında baş ucuna</p>
<p class="PNormal">asılı Magritte tablosunu görmüş ve, "Bunlar havaya uçan Ermeniler mi?" diye</p>
<p class="PNormal">sorarak onu müthiş şaşırtmıştı.</p>
<p class="PNormal">Kırk yıl düşünse "Golconde" adlı tabloda havada görülen fötr şapkalı</p>
<p class="PNormal">adamların Ermeni olduğu aklına gelmezdi. Bu kızın kafası ne kadar acayip</p>
<p class="PNormal">çalışıyordu böyle. Bunu söylediği zaman Meryem kıpkırmızı kesilmiş ve, "Bizim</p>
<p class="PNormal">orada bir gün çok kuvvetli bir rüzgâr çıkmış ve bütün Ermenileri göğe uçurmuş,"</p>
<p class="PNormal">demişti. "Havada uçan adamları görünce onlar sandım."</p>
<p class="PNormal">Kafası hayallerle ve yanlış inanışlarla dolu olan bu cahil kız, nasıl oluyordu</p>
<p class="PNormal">da her şeyi bu kadar çabuk öğrenebiliyor ve daha da önemlisi akıl</p>
<p class="PNormal">yürütebiliyordu? Tekneye bindikten iki hafta sonra tamamen değişmiş ve neredeyse</p>
<p class="PNormal">eski haliyle hiç ilgisi kalmamıştı.</p>
<p class="PNormal">Kılığı da değişikti artık. Çünkü Profesör Meryem'le Cemal'i o acayip giysilerden</p>
<p class="PNormal">kurtarmış ve yanına kızı da alarak Bodrum Marina çarşısında alışveriş yapmıştı.</p>
<p class="PNormal">Meryem önce, üstündeki pazen entari ve kara lastik pabuçlarla Bodrum Marina'da</p>
<p class="PNormal">gördüğü mayolu insanların arasına karışmaya çekinmiş ama Profesör'ün ısrarı</p>
<p class="PNormal">üzerine başını hiç kaldırmadan yürüyerek ve utançtan kıpkırmızı kesilerek o şık</p>
<p class="PNormal">dükkânlara girmeyi başarmıştı.</p>
<p class="PNormal">Orada çalışanların şaşkın bakışları altında Profesör, Meryem'e pamuklu</p>
<p class="PNormal">tişörtler, beyaz pantolonlar, jeans şortlar, mayolar ve Nike spor pabuçlar</p>
<p class="PNormal">almıştı. Daha sonra bunları eline vererek prova odasında giyinmesi için ısrar</p>
<p class="PNormal">etmiş ve şorta cesaret edemese de beyaz pantolonu ve pembe tişörtü üstüne giyip,</p>
<p class="PNormal">ayağına da fosforlu Nike'ları geçiren Meryem kabinden çıkınca heyecandan kalbi</p>
<p class="PNormal">duracak gibi olmuştu. Ne ince bir kızdı bu böyle. Bol elbisenin altında belli</p>
<p class="PNormal">olmayan göğüsleri, pembe tişörtte uç veren iki ufak şeftali gibi belirivermişti.</p>
<p class="PNormal">Meryem utancından kimsenin yüzüne bakamıyor, gözlerini yere dikmiş durumda,</p>
<p class="PNormal">kıpkırmızı dikiliyor, ellerini de nereye koyacağını bilemiyordu. Büyük bir şok</p>
<p class="PNormal">yaşadığı belliydi.</p>
<p class="PNormal">Neyse ki Profesör onu dükkândan çıkarmakla kalmadı, bir de siyah Ray Ban güneş</p>
<p class="PNormal">gözlüğü aldı da Meryem çevresine bakmayı başarabildi. Marinanın şık dükkânları</p>
<p class="PNormal">arasında yürürken arada</p>
<p class="PNormal">281</p>
<p class="PNormal">bir gizlice vitrinlerden kayıp geçen hayale bakıyor ve bunun kendisi olduğunu</p>
<p class="PNormal">anlaması için aradan bir süre geçmesi gerekiyordu. Bir anda, o çok özendiği</p>
<p class="PNormal">kızlardan biri olup çıkıvermişti işte. Bunun için Profesör'e minnet duyuyordu;</p>
<p class="PNormal">zaten kendisini daha önce de başörtüsünden kurtarmıştı.</p>
<p class="PNormal">Bir mucize gerçekleşiyordu hayatında. Hani o hep başkalarına olan ve kendisine</p>
<p class="PNormal">bir türlü görünmeyen mucizelerden biriydi bu adam. Belki de boz atını bırakıp</p>
<p class="PNormal">tekneye binmiş ve denizci kılığına girmiş Hızır Aleyhisselam'm ta kendisiydi.</p>
<p class="PNormal">Bibisi ve teyzesi hep, "Kul bunalmayınca Hızır yetişmez!" demez miydi? işte</p>
<p class="PNormal">kendisi de çok bunalmış ve en umutsuz anında Hızır'ın şefkatli ve merhametli</p>
<p class="PNormal">eline sığınmıştı. Bu düşüncelerini daha sonra Profesör'e açacak ve uzun uzun</p>
<p class="PNormal">anlatacaktı. Erkek dükkânından Cemal için de bir şeyler aldılar.</p>
<p class="PNormal">Daha sonra tekneye geldiklerinde Cemal önce Meryem'i tanıyamadı, sonra gözleri</p>
<p class="PNormal">şaşkınlıkla kızgınlık arası bir ifadeyle fal taşı gibi açıldı ama Profesör'ün</p>
<p class="PNormal">ısrarı sonunda, üstündeki kahverengi, kalın ve buruşuk pantolonla kirli sarı</p>
<p class="PNormal">gömleği atıp, dizlerine kadar uzanan beyaz gemici şortunu giyince bunu unuttu.</p>
<p class="PNormal">Çünkü aklı kendisine takılmıştı.</p>
<p class="PNormal">Cemal'i böyle paçalı tavuk gibi^şortla görünce Meryem'in içi kaynadı, müthiş bir</p>
<p class="PNormal">gülme isteğine kapıldı. Çünkü Cemal'in iki yarım simite benzeyen gün görmemiş</p>
<p class="PNormal">kıllı bacakları şortun altından ortaya çıkıvermiş ve bu durum, sert oğlanı pek</p>
<p class="PNormal">gülünç bir duruma sokmuştu.</p>
<p class="PNormal">Neyse ki değişen koşulların yarattığı hava, bu giysi devrimini de kazasız</p>
<p class="PNormal">belasız atlatmalarına yaradı. Eğer kasabada olsalar, Meryem'in böyle giyinmesi</p>
<p class="PNormal">mümkün değildi ama mavi su üzerinde kayan beyaz yelkenlide ve çıplak turist dolu</p>
<p class="PNormal">sahil kasabalarında eski giysilerinin saçmalığı, göze batacak kadar net bir</p>
<p class="PNormal">biçimde ortaya çıkıyordu.</p>
<p class="PNormal">Bu arada Profesör insanoğlunun uyum yeteneğine ve çevresindeki koşullara göre</p>
<p class="PNormal">kendini değiştirme hızına bir kez daha hayran kalıyordu. Son haftalarda</p>
<p class="PNormal">yaşadıkları, bir sosyoloji deneyine</p>
<p class="PNormal">dönüşmüştü. Yıllar önce yazdığı bir makalede insanları şık bir</p>
<p class="PNormal">transatlantik yolcularına benzetmekte haklıydı demek ki!</p>
<p class="PNormal">İşler yolunda giderken yolcular görkemli salonlarda eğleni-yor, kapılardan</p>
<p class="PNormal">geçerken birbirine yol veriyor, erkekler kadınların önünde ayağa kalkıyor, hepsi</p>
<p class="PNormal">piyano müziği eşliğinde kristal kadehlerde şampanya tokuşturuyorlardı ama o</p>
<p class="PNormal">transatlantiğin batması halinde aynı insanlar denizde çırpınıyor ve hayat</p>
<p class="PNormal">kurtaracak bir tahta parçasına tutunmak uğruna birbirlerini boğmaya</p>
<p class="PNormal">çalışıyorlardı.</p>
<p class="PNormal">İnsanoğlu, çevresindeki koşullara uyum göstererek hayatta kalma becerisine sahip</p>
<p class="PNormal">bir bukalemundu. Ama bazen kendisi gibi beceriksiz bukalemunlar da çıkabiliyordu</p>
<p class="PNormal">ortaya. Çevresine uymak için her türlü gayreti gösterip de bunu beceremeyen ve</p>
<p class="PNormal">rengini bir türlü bulunduğu ortama uyarlayamayan bir bukalemun: Beceriksiz</p>
<p class="PNormal">bukalemun!</p>
<p class="PNormal">İyi bir kitap adı olabilirdi bu ama artık Profesör'ün geleceğe dönük hayaller</p>
<p class="PNormal">kurması için vakit çok geçti. Er geç bir kaya parçası tekneyi durduracak ve</p>
<p class="PNormal">açacağı delikle denizin dibini boylamasını sağlayacaktı. Beceriksiz bukalemun da</p>
<p class="PNormal">böylece sulara gömülecek ve ömrü boyunca sürdürdüğü beceriksizlik yok olup</p>
<p class="PNormal">gidecekti. Martin Eden gibi, diye düşündü yine.</p>
<p class="PNormal">Yattığı yerden, akşamüstü kıpkırmızı kesilen gökyüzünü görebiliyordu; bulutlar</p>
<p class="PNormal">yanıyordu sanki. Biraz sonra karanlık, karşı konulmaz mutlak bir ölüm gibi</p>
<p class="PNormal">bastıracaktı.</p>
<p class="PNormal">Bir boğazda olmalıydı, çünkü rüzgâr tekneyi inanılmaz biçimde sallıyor, bir o</p>
<p class="PNormal">yana bir bu yana yatırıyordu ama başını kaldırıp bakmamakta kararlıydı Profesör.</p>
<p class="PNormal">Ne olacaksa, olacaktı.</p>
<p class="PNormal">İki hafta içinde heceleri iyice söken Meryem'e, harita okumayı öğretmeye</p>
<p class="PNormal">başlamıştı. Sarı haritaları masanın üstüne yayıyor; üzerine birlikte eğildikleri</p>
<p class="PNormal">ve burunları, koyları gözden geçirdikleri sırada kızın taze kokusunu içine</p>
<p class="PNormal">çekiyordu. Bazen Meryem'i sınava çekiyor ve haritaya bakarak önlerine çıkan</p>
<p class="PNormal">burunları tahmin etmesini istiyordu. Kızın, "Şu İnce Burun olmalı!" diye doğru</p>
<p class="PNormal">tahminler yapması üzerine de, "Bravo! Bravo!" diyerek onu</p>
<p class="PNormal">alkışlıyordu. Aslında kızın birkaç haftada harita okumayı becermesinin imkânsız</p>
<p class="PNormal">olduğunu, doğru tahmin yapamadığını ve gös- terdiği yerin de İnce Burun'a hiç</p>
<p class="PNormal">benzemediğini çok iyi biliyordu ama nedense bu konuda Meryem'e yalan söylemeyi,</p>
<p class="PNormal">onun özgüvenini yerine getirmek bakımından gerekli sayıyordu.</p>
<p class="PNormal">Cemal her zamanki sessizliğinin ve suratsızlığının üstüne bir de öfkeli bakışlar</p>
<p class="PNormal">edinmişti. Teknede iki grup oluşmuştu sanki; bir yanda Profesör'le Meryem, öte</p>
<p class="PNormal">yanda da Cemal. Belli ki adamla kızın arasındaki yakınlıktan tut da, Meryem'in</p>
<p class="PNormal">Profesör tarafından hayli abartılı biçimde alkışlanan becerilerine ve zekâsına</p>
<p class="PNormal">kadar her şeye kızıyordu.</p>
<p class="PNormal">Kızın kendisinden kat kat daha zeki ve kavrayışlı olduğu, kuşku götürmez biçimde</p>
<p class="PNormal">ortaya çıkmıştı ve bu durum Cemal'i şaşırtıyordu. Nasıl olur da bu sümüklü eksik</p>
<p class="PNormal">etek, bu canını bağışladığı aciz yaratık böylesine değişebilirdi! Kasabada</p>
<p class="PNormal">kendisine hizmet etmekle görevli ve erkeklerin yanında bırak yemek yemeyi,</p>
<p class="PNormal">sesini bile duyurmasına izin verilmeyen kız, Ege kıyılarındaki teknede neredeyse</p>
<p class="PNormal">kendisine üstünlük taslayacaktı. O hoca da müthiş şımartıyordu kızı. Sulanıyor</p>
<p class="PNormal">muydu ne? Cemal, öyle bir şey görürse aile namusunu korumak için Profesör'ü</p>
<p class="PNormal">tekneden suya atmayı bile göze alırdı. Böylece her geçen gün onlara karşı biraz</p>
<p class="PNormal">daha öfkelenerek ve ayrı oturmaya gayret ederek günlerini yalnız geçirir</p>
<p class="PNormal">olmuştu. Bir-iki kere de koylarda denize atlayıp yüzdü. En azından bu alanda</p>
<p class="PNormal">Meryem'e karşı müthiş bir üstünlüğü vardı. Çünkü komando eğitimli gövdesinin</p>
<p class="PNormal">sudaki yetenekleri, o güne kadar sadece ayaklarını suya sokmuş kıza göre</p>
<p class="PNormal">tartışılmaz üstünlükteydi.</p>
<p class="PNormal">Profesör Meryem'e yüzme öğretmek için de ısrar ediyordu, bir kaza durumunda</p>
<p class="PNormal">denize düşerse boğulacağını söylüyor ve mutlaka yüzme öğrenmesi gerektiğini</p>
<p class="PNormal">anlatıyordu ama kızın henüz buna cesareti yoktu. Yüzme öğrenmek için mayo</p>
<p class="PNormal">giymesi, dolayısıyla vücudunu göstermesi gerekiyordu. Buna katlanamazdı.</p>
<p class="PNormal">Aslında o cicili bicili mayoyu giymek için müthiş bir istek duyuyordu.</p>
<p class="PNormal">Bunun çaresini de mayoyu içine giymekte bulmuştu. Her sabah kalktığı</p>
<p class="PNormal">zaman kamarasında mayoyu çıplak vücuduna giyiyor, üstüne de tişörtünü ve</p>
<p class="PNormal">pantolonunu geçiriyordu.</p>
<p class="PNormal">İlk zamanlar kendisini o giysiler içinde bile çıplak hissetmişti. Mayoyu mümkün</p>
<p class="PNormal">değil giyemezdi. Gerçi dükkândan çıktığı anda içini buz gibi titreten çıplaklık</p>
<p class="PNormal">duygusu da yavaş yavaş geçmiş ve yeni giysilerine alışmıştı ama Cemal'in ve</p>
<p class="PNormal">Profesör'ün önünde mayo giymeye cesaret edemezdi.</p>
<p class="PNormal">Profesör ise, "Buna da alışırsın!" diyordu gülerek. "İyi şeylere çabuk alışır</p>
<p class="PNormal">insanoğlu. Ayrıca benim gözüm senden korktu. O kadar çabuk uyum gösteriyorsun</p>
<p class="PNormal">ki!"</p>
<p class="PNormal">Profesör'ün beklediği fırsat, sakin bir koyda demir attıkları akşam eline geçti.</p>
<p class="PNormal">Meryem'le Cemal'e, "Yakında inanılmaz bir koy var," dedi. "Buraya kadar</p>
<p class="PNormal">geldikten sonra orayı görmemek olmaz. Hadi bota atlayıp gidelim."</p>
<p class="PNormal">Cemal her zamanki gibi başım isteksizce salladı, onlarla bir şey paylaşmak</p>
<p class="PNormal">istemediğini belli etti. Bunun üzerine Profesör ve Meryem lastik bota bindiler,</p>
<p class="PNormal">uzaklaştılar.</p>
<p class="PNormal">Burada koylar iç içeydi. İnsan ayağı değmemiş gibi görünen ağaçlı, püren kokulu</p>
<p class="PNormal">koylarda, kıyılarda iyice turkuaz rengini alan ve dibinde ne varsa apaçık</p>
<p class="PNormal">gösteren akvaryum gibi sularda dolaşıyorlardı.</p>
<p class="PNormal">Meryem bottan sarkmış, sağ elini denizin serinliğine bırakmış, dipte dolaşan</p>
<p class="PNormal">gümüş rengi küçük balıkları izliyordu. Profesör ona gidecekleri yeri anlatıyor</p>
<p class="PNormal">ve iki koy arasında dar bir kara parçası bulunduğunu, Kleopatra zamanında bu</p>
<p class="PNormal">toprağı kaldırarak iki koyu birleştirmek istediklerini ama başaramadıklarını</p>
<p class="PNormal">anlatıyordu. O zamandan beri bu işe kim kalkışmışsa ölmüştü. Biraz sonra ona,</p>
<p class="PNormal">kazılan yerleri ve kalıntıları gösterecekti.</p>
<p class="PNormal">Koya vardıklarında hava kararmak üzereydi ama Meryem yine de kalıntıları</p>
<p class="PNormal">görebildi. Çünkü bir yanlarında batan güneş vardı, öte yanlarında ise yükselen</p>
<p class="PNormal">dolunay. Karanlık koyulaştıkça, ayın ışığı artıyordu.</p>
<p class="PNormal">Bir süre sonra lastik botu çekerek çıktıkları kıyı, ay ışığında</p>
<p class="PNormal">285</p>
<p class="PNormal">gümüş gibi yanmaya başladı. Çakılların üzerine oturdular. Profesör bota binerken</p>
<p class="PNormal">yanına aldığı iki kutu soğuk birayı açtı ve birini 286 Meryem'e uzattı.</p>
<p class="PNormal">Meryem rüyada gibiydi. İçinde bulunduğu güzellik, kıyıyı yalayan gümüşümsü ay</p>
<p class="PNormal">ışığı, delirtici kokular, yanındaki adamın kibarlığı ve ilgisi başını</p>
<p class="PNormal">döndürüyordu. Kendisini bir akarsuya bırakmış gibiydi; su onu nereye isterse</p>
<p class="PNormal">oraya sürüklüyordu.</p>
<p class="PNormal">Bu yüzden fazla nazlanmadan birayı aldı. Dudakları önce soğuk kutuyu, sonra da</p>
<p class="PNormal">bir anın gıdıklayıcı köpüğünü ve ardından kekremsi tadını hissetti. İçine müthiş</p>
<p class="PNormal">bir ferahlık yayıldı. Ayaklarını, kıyıyı yalayan dalgalara uzattı. Cemal'in</p>
<p class="PNormal">orada olmayışı ve yakınında onu denetleyen birinin bulunmaması müthiş bir</p>
<p class="PNormal">mutluluktu. Hep sahipli olan kızm belki de hayatta ilk defa başında sahibi</p>
<p class="PNormal">olmadan geçirdiği saatlerdi bunlar.</p>
<p class="PNormal">Bu okumuş yazmış zengin adamın kendisine gösterdiği saygı ve hareketlerindeki</p>
<p class="PNormal">çıtkırıldım kibarlık, içini titretiyor, onun kendisini çok farklı hissetmesine</p>
<p class="PNormal">yol açıyordu. Ömründe ilk kez kendisine değer veriliyor; zeki ve güzel olduğu</p>
<p class="PNormal">söyleniyordu. Bu düşünceler arasında birayı nasıl bitirdiğini fark etmedi.</p>
<p class="PNormal">Profesör yanında oturan kıza büyük bir şefkat ve sevgi duydu. Onun çelimsiz</p>
<p class="PNormal">omuzlarına sarılrr^ak, bağrına basmak istedi. Gariptir ama cinsel bir istek</p>
<p class="PNormal">değildi bu. Kızla sevişmek arzusu değildi. Daha çok şefkat kelimesiyle</p>
<p class="PNormal">açıklanabilirdi. Kıza sarılıp göğsüne bastırması ve onu bir süre öyle tutması</p>
<p class="PNormal">yeterliydi sanki. Ama bunu yapamazdı; çünkü kız yanlış anlardı.</p>
<p class="PNormal">Ay müthiş bir hızla yükseliyordu. Profesör Meryem'e aydaki kadın profilini görüp</p>
<p class="PNormal">görmediğini sordu, insanların çoğu gibi o da göremiyordu. Kendisi de ilk başta</p>
<p class="PNormal">görmeyi başaramamıştı ama çocukluğunun o ıtır kokulu İzmir akşamında babası,</p>
<p class="PNormal">sabırla ona nasıl bakması gerektiğini öğretmiş, kadın yüzünü görmesini</p>
<p class="PNormal">sağlamıştı. Dolunay bir madalyon gibiydi ve yüzünü yandan gördüğü güzel kadın,</p>
<p class="PNormal">hafifçe yukarı doğru bakıyordu. Profesör Meryem'e uzun uzun tarif etti ama kızm</p>
<p class="PNormal">görmesini sağlayamadı. O bambaşka şeyler görüyordu.</p>
<p class="PNormal">Bu başarısız çabadan sonra Profesör Meryem'e yüzme öğretmeye kalktı. O kadar</p>
<p class="PNormal">istekliydi ve bu düşünceyi o kadar heyecanla savunuyordu ki kafası birayla</p>
<p class="PNormal">dumanlanmış ve kendisini o tuhaf akşamın sihrine kaptırmış olan Meryem fazla</p>
<p class="PNormal">direnemedi. Profe-sör'ün suya girmesinden sonra karanlığın kendisini saklamasına</p>
<p class="PNormal">güvenerek üstündekileri çıkardı; mayoyla kaldı ve denize adım attı. Tabanına</p>
<p class="PNormal">küçük bir şeyler battığı için rahat basamıyordu yere. Deniz ılık ve koruyucuydu.</p>
<p class="PNormal">Ay ışığında Profesör'ün kendisini öyle çıplak gibi görmesinden korkarak, onun</p>
<p class="PNormal">elinden tutup denize doğru çekmesine fazla itiraz etmedi. Bir süre sonra su</p>
<p class="PNormal">göğsüne kadar yükselmişti. Korktuğu için yanındaki adamın elini sıkı sıkı</p>
<p class="PNormal">tutuyordu.</p>
<p class="PNormal">Profesör ani bir hareketle onu suya doğru yatırınca korktu; küçük bir çığlık</p>
<p class="PNormal">attı. Adam, "Korkma!" dedi. "Ben seni hiç bırakmayacağım. Sen sadece belini düz</p>
<p class="PNormal">tut. Su seni taşır. Yatağında sırtüstü yatar gibi yat!" Meryem içine yayılan</p>
<p class="PNormal">panik duygusuyla bunu önce başaramadı, belini büktü ve suya batar gibi olduğu</p>
<p class="PNormal">her çırpınışında Profesör'ün ellerinin altında olduğunu ve onun batmasına izin</p>
<p class="PNormal">vermeyeceğini hissetti. Bu güvenle bir süre sonra suyun yüzünde sakince durmayı</p>
<p class="PNormal">başardı.</p>
<p class="PNormal">Profesör ellerini altından geçirdiği kızın, o tuhaf koyda, ay ışığı altında,</p>
<p class="PNormal">suyun içinde çok beyaz bir balık gibi parladığım gördü. Ellerinin arasında bir</p>
<p class="PNormal">mucize tutuyordu. Kendi çabasıyla suyun yüzünde durmaya çalışan kıza arada bir</p>
<p class="PNormal">küçük dokunuşlarla destek oluyor, dengesini yitirdiği zaman düzeltiyor ama her</p>
<p class="PNormal">seferinde de bu ince, beyaz ve olağanüstü bedene duyduğu hayranlık artıyordu.</p>
<p class="PNormal">Issız koyda akşam vakti, ay ışığı altında oynaşan iki hayvan gibilerdi.</p>
<p class="PNormal">Kleopatra'nın birleştirmeye çalıştığı iki koy, küçük kahkahalarla, yapmacık</p>
<p class="PNormal">korku haykırışlarıyla doluyordu.</p>
<p class="PNormal">Profesör ellerini kızın sırtına ve beline dayayarak onu yüzdürmeye başladı.</p>
<p class="PNormal">Ellerinin içindeki beyaz balık, ay ışığında sedeflene-rek kayıyordu.</p>
<p class="PNormal">Bu yolculuğa çıktığından beri kendisini hiç bu kadar mutlu hissetmemişti. Belki</p>
<p class="PNormal">de bütün ömrünün en mutlu anlarından biriydi</p>
<p class="PNormal">bu ve. gariptir işin içinde yine cinsellik yoktu. Sanki cinsel istek, o</p>
<p class="PNormal">saflığı, o çocuksu eğlenceyi bozacakmış gibi sakınılması 288 gereken bir</p>
<p class="PNormal">öcüydü.</p>
<p class="PNormal">Profesör o tuhaf akşamı, iki çocuğun suda oynaması olarak hatırlıyordu. Kendisi</p>
<p class="PNormal">çocuklaşmıştı; kız zaten çocuktu: Güzel çocuk, saf çocuk, temiz çocuk, zeki</p>
<p class="PNormal">çocuk, heyecanlı çocuk, yanakları al al olan çocuk, utanınca kızarmayı unutmamış</p>
<p class="PNormal">çocuk; belki de neşeli bir yunus yavrusu; suda çırpınıp duran sedef rengi bir</p>
<p class="PNormal">balık.</p>
<p class="PNormal">Yetişkin yıllarını hep diken üstünde ve alaycı bir nihilizme gömülerek geçiren</p>
<p class="PNormal">sivri dilli Profesör, bu küçük kızı gördükten sonra değişmiş olduğunu</p>
<p class="PNormal">kavrıyordu. Meryem sanki yüreğini yumuşatmış, onu çocukluk ve gençlik yıllarının</p>
<p class="PNormal">masumiyetine geri döndürmüştü. Daha önce başkalarında eleştirdiği ve alay ettiği</p>
<p class="PNormal">şeyleri yapmaya başlamıştı.</p>
<p class="PNormal">Profesör bir süre sonra içine sürüklendiği sarhoşluktan ayıldı ve kızın teninin</p>
<p class="PNormal">buz gibi olduğunu hissetti. Ne de olsa alışık değildi ve ilk sefer için suda çok</p>
<p class="PNormal">kalmıştı. Onu yavaşça kıyıya doğru kaydırdı, çakıl taşlarına değene kadar</p>
<p class="PNormal">taşıdı. Sonra kız ayağa kalktı ve bütün vücudundan sular süzülerek kıyıya çıktı.</p>
<p class="PNormal">Çakıl taşlarının üstüne uzandı.</p>
<p class="PNormal">&gt;</p>
<p class="PNormal">Rüzgâr çıkmıştı. Profesör yanındaki mayolu bedenin soğuktan titrediğini fark</p>
<p class="PNormal">ediyor, tüylerinin diken diken olduğunu ve çenelerinin birbirine vurduğunu</p>
<p class="PNormal">hissediyordu. Belki alışık olmadığı suda geçirdiği uzun süre onu bu hale</p>
<p class="PNormal">getirmişti, belki de bira ve heyecan.</p>
<p class="PNormal">Onca üşümesine rağmen kızın uykuya daldığını fark etti. Yavrusunu korumak</p>
<p class="PNormal">isteyen bir hayvan gibi kıza sarılmak ve onu ısıtmak için inanılmaz bir istek</p>
<p class="PNormal">duydu içinde Profesör. Üşüyen kedi yavrusunu ısıtma arzusu gibi bir şeydi bu.</p>
<p class="PNormal">İçinde yine cinsellik payı yoktu.</p>
<p class="PNormal">Bu güçlü duyguya daha fazla direnemeyeceğini anlıyordu. Lorca'nm 'yedi güçlü</p>
<p class="PNormal">boğası', kendisini titreyen çıplak kıza doğru itiyordu sanki. Üstüne eğildi ve</p>
<p class="PNormal">ona sarıldı. Ömrünün geri kalan</p>
<p class="PNormal">kısa bölümünde Profesör, bu davranışını hayatının en büyük hatalarından biri</p>
<p class="PNormal">olarak hatırlayacaktı.</p>
<p class="PNormal">Sürüklenen teknede yüzü gözü kan içinde kalmış ve sıcak cin 2"9 içmekten</p>
<p class="PNormal">neredeyse aklım oynatma noktasına gelmiş olan Profesör, bu anıyı belleğinden</p>
<p class="PNormal">uzaklaştırmaya çalışıyordu. Çünkü kız, üstüne eğilen adamı hissettiği anda bir</p>
<p class="PNormal">insanın gösterebileceği en büyük tepkiyle, çelik bir yay gibi fırlamış, güçlü</p>
<p class="PNormal">bir tekmeyle adamı üstünden fırlatmış ve, "Yapma amca, yapma, yapmaaaaaa!" diye</p>
<p class="PNormal">çığlık çığlığa bağırmaya başlamıştı.</p>
<p class="PNormal">Issız kıyıda mayolu ıslak bir kızın, vahşi bir çocuk sesiyle attığı çığlıklar</p>
<p class="PNormal">öylesine sinir bozucuydu ki Profesör bu seslerden büyük bir korkuya kapılmıştı.</p>
<p class="PNormal">Bir yandan onu yatıştırmaya, susturmaya çalışıyor, bir yandan da ona yaklaşmaya</p>
<p class="PNormal">korkuyordu.</p>
<p class="PNormal">Kız ellerini yüzüne kapatmış durumda dönerek çığlık atıyor, çıplak ayaklarıyla</p>
<p class="PNormal">çakıl taşlarını tekmeliyor ve çıldırmış gibi, "Yapmaaaa!" diye haykırıyordu. Bir</p>
<p class="PNormal">süre sonra iki dizinin üzerine çöktü, namaz kılar gibi öne doğru eğildi ve bir</p>
<p class="PNormal">şeyler sayıklamaya başladı. Profesör onun bu çıldırmış halinden daha çok -.</p>
<p class="PNormal">korktu; neler söylediğini anlamaya çalıştı ama anlayamadı. Bazen, "Amca," gibi</p>
<p class="PNormal">bir söz söylüyor, bazen "Nefret ediyorum!" diye uluyor, bu arada da ellerini</p>
<p class="PNormal">kanatıncaya kadar taşları yumruk-luyordu.</p>
<p class="PNormal">Profesör ömründe hiç böyle şiddetli bir krize rastlamamıştı. Ne yapacağını ve</p>
<p class="PNormal">kıza nasıl yardım edeceğini bilemeden nefesim tutmuş bekliyordu. Acaba kıza bir</p>
<p class="PNormal">tokat atsa, kendisine gelmesine yardımcı olur muydu? Ya daha beter etki yapar ve</p>
<p class="PNormal">ters teperse? Zaten bir hayvanlık yapıp kızı korkutmuştu. Şimdi en iyisi</p>
<p class="PNormal">sakinleşmesini beklemekti.</p>
<p class="PNormal">Meryem bir süre sonra, geçirdiği sinir krizinin ağırlığından mecalsiz kaldı ve</p>
<p class="PNormal">olduğu yere yığıldı. Profesör onun yarı baygın olduğunu görebiliyor ama yine</p>
<p class="PNormal">yaklaşmaya korkuyordu. Kızın durumu, onun başından korkunç bir şey geçmiş</p>
<p class="PNormal">olduğunu gösteriyordu. Büyük bir ihtimalle tecavüze uğramıştı. Yine büyük bir</p>
<p class="PNormal">ihtimalle bunu 'amca' diye seslendiği birisi yapmıştı. Kendisi gi-M19</p>
<p class="PNormal">bi, yaşı daha büyük birisi. Acaba öz amcası kızın ırzına geçmiş olabilir miydi?</p>
<p class="PNormal">Yani Cemal'in babası. İyi ama onun tarikat şeyhi 29° olduğunu anlatmamışlar</p>
<p class="PNormal">mıydı? Anlatmışlardı ama şeyh oluşu, durumu değiştirmezdi ki!</p>
<p class="PNormal">Eğer böyle ise kız ömrünün en büyük sırrını açığa vurmuş demekti. O neşeli ve</p>
<p class="PNormal">sokulgan kızın böyle büyük bir acıyla inlemiş olduğunu ve içinde böyle korkunç</p>
<p class="PNormal">bir sır sakladığını bilmek ıstırap vericiydi. Üstelik bu şoka kendisi sebep</p>
<p class="PNormal">olmuştu. Ama belki de iyi gelirdi bu kriz. Kızın içindeki zehri boşaltmasına</p>
<p class="PNormal">yardım ederdi.</p>
<p class="PNormal">Bir süre sonra cesaretini topladı ve yarı baygın kızın yanına gitti. Onun başını</p>
<p class="PNormal">yavaşça kaldırıp, kucağına aldı. Saçlarını hafif hafif okşamaya başladı. Bir</p>
<p class="PNormal">yandan da yumuşak bir sesle, "Korkma Meryem, benim. Korkacak bir şey yok," diye</p>
<p class="PNormal">fısıldıyordu. Bir süre sonra kız kendine geldi. Hiç sesi çıkmıyordu ama Profesör</p>
<p class="PNormal">bacağının, sıcak gözyaşlarıyla ıslandığını duyuyordu. İçin için ağlaması iyiydi</p>
<p class="PNormal">ve bu krizin geçtiğine işaretti.</p>
<p class="PNormal">"Seni korkuttuğum için özür dilerim Meryem!" dedi. "Asla kötü bir niyetim yoktu.</p>
<p class="PNormal">Sadece seni korumak istedim. Yemin ederim, yemin ederim. Bir baba gibi..."</p>
<p class="PNormal">Kız ağlamaya devam etti. t</p>
<p class="PNormal">Bundan sonra Profesör, tehlikeli sulara yelken açtığını hissederek, "Ama sana</p>
<p class="PNormal">başka türlü yaklaşan büyüklerin de olmuş galiba," dedi. "Kötü niyetle</p>
<p class="PNormal">yaklaşanlar."</p>
<p class="PNormal">Kız yine sessizce gözyaşı akıtıyordu.</p>
<p class="PNormal">"Beni amcan sandın değil mi?" diye sordu Profesör. "Sana tecavüz eden amcan</p>
<p class="PNormal">mıydı?"</p>
<p class="PNormal">Kız sadece ağlıyordu. Ne evet, ne hayır! Ama bütün bunlardan Profesör haklı</p>
<p class="PNormal">olduğu sonucunu çıkardı. Kız, söylediklerine itiraz etmiyordu. Bunun üzerine</p>
<p class="PNormal">susmasının daha uygun olduğunu kavradı ve Meryem'in büyük acısına saygı</p>
<p class="PNormal">göstererek başka bir şey sormadı.</p>
<p class="PNormal">Yargıçlıktan emekliye ayrılan Kürşat Bey'le konuşmaları aklına geldi. Aysel'in</p>
<p class="PNormal">dayısıydı adam. Anadolu kasabalarında, kentlerinde</p>
<p class="PNormal">yıllarca yargıçlık yapmış olan Kürşat Bey'e, meslek hayatı boyunca en çok</p>
<p class="PNormal">hangi tip davalarla karşılaşmış olduğunu sormuştu. Yargıcın cinayet ya da</p>
<p class="PNormal">hırsızlık demesini bekliyordu ama aldığı cevap onu şaşırtmıştı. Kürşat Bey,</p>
<p class="PNormal">"Aslında mahkemeye gelen davalar farklıdır ama," diyordu, "Anadolu'da aile içi</p>
<p class="PNormal">taciz çok yaygındır; kızlar utanıp sıkıldıkları için bunlardan ancak binde biri</p>
<p class="PNormal">mahkemeye intikal eder. Oğlan evlenir, askere gider, kayınpederi gelinin başına</p>
<p class="PNormal">çöker. Amcalar, enişteler, dayılar genç kızların ırzına geçer. Ne yazık ki</p>
<p class="PNormal">bunlar çok yaygın. Fatura da hep genç kızlara ödetilir. Ya intihara zorlanırlar</p>
<p class="PNormal">ya da öldürülürler." Ağlayan kız dizinde uykuya daldı. Demek bu narin Meryem de</p>
<p class="PNormal">nasıl olduysa intihardan ve öldürülmekten kurtulanlardan biriydi. Şimdi ay</p>
<p class="PNormal">ışığında gövdesi iyice çelimsiz görünüyordu. Profesör onu sarsmadan uzanıp</p>
<p class="PNormal">pantolonunu ve tişörtünü aldı, usulca üstüne örttü. Nefes almaya bile korkarak</p>
<p class="PNormal">kızın uyuyup kendine gelmesini bekledi.</p>
<p class="PNormal">Dönüş yolunda Meryem müthiş bir ağrı çekiyormuş gibi başını tutuyordu. Lastik</p>
<p class="PNormal">botla sessizce ilerlerken Profesör ondan özür diledi. Bilmeden bir yarasına</p>
<p class="PNormal">dokunmuştu. İyi niyetliydi. Ama belki de bütün bunlar onun hayrınaydı. İçindeki</p>
<p class="PNormal">ufuneti söküp atmasına yardım ederdi.</p>
<p class="PNormal">Psikologların yönteminden söz etti ona; bir kere itiraf ederek paylaştığı sır,</p>
<p class="PNormal">insana bir daha acı vermeyebilirdi. "Annemin bir sözü vardır," diye bitirdi</p>
<p class="PNormal">konuşmasını, "İnsan insanın zehrini alır. Anlat, zehir içinde kalmasın."</p>
<p class="PNormal">Kız sustu. Onu duyduğunu belirtecek bir hareket yapmadı.</p>
<p class="PNormal">Profesör, "Amcan mıydı?" diye sordu.</p>
<p class="PNormal">Kız cevap vermedi.</p>
<p class="PNormal">"Cemal'in babası mı?"</p>
<p class="PNormal">Kız sustu; ne evet dedi ne hayır. Kendisinden daha büyük bir güce teslim olmuş</p>
<p class="PNormal">gibiydi.</p>
<p class="PNormal">Profesör, korkunç bir gürültüyle güvertede savruldu. Tekne bir yere çarpmıştı.</p>
<p class="PNormal">Acaba Yunan adaları mıydı bu çarptığı yer,</p>
<p class="PNormal">Türk kıyıları mıydı, yoksa denizin üstüne yükselmiş bir kaya mı yırtıyordu</p>
<p class="PNormal">tekneyi. Bunları bilmiyordu ama sac teknenin kor-292 kunç gürültüler çıkararak</p>
<p class="PNormal">kâğıt gibi yırtıldığının farkındaydı. Buna rağmen güverteden kalkmamaya</p>
<p class="PNormal">kararlıydı. Martin Eden gibi teknenin ışıklarım görmeye de ihtiyacı yoktu onun.</p>
<p class="PNormal">İçinde hiç korku hissetmiyordu. Yerli yersiz gelen korkuları ve içinde bir kuşun</p>
<p class="PNormal">kanat çırpmaları, yerini büyük bir teslimiyete bırakmıştı. Biraz sonra yüzüne</p>
<p class="PNormal">deniz suyu değdi; Ege'nin büyük, soğuk ve muhteşem karanlığını hissetti.</p>
<p class="PNormal">Gülümsedi.</p>
<p class="PNormal">Herkesin Bir Sim Var</p>
<p class="PNormal">Meryem, o gece rüyasında, kendisine zulmeden kerpeten gagalı ve kara sakallı</p>
<p class="PNormal">Anka kuşunu tekrar gördü. İzbedeki karabasandan sonra kuşu ilk görüşüydü bu.</p>
<p class="PNormal">Kamaradaki dar yatağında, aynen izbedeki gibi kıvrandı, inledi, kuşa yalvarıp</p>
<p class="PNormal">kurtulmak istedi ama bir türlü beceremedi. Kuş bacaklarının arasını, olmaz olası</p>
<p class="PNormal">günah yerini oymaya devam etti.</p>
<p class="PNormal">Oysa uzun zamandan beri günah yeri aklına gelmiyordu; daha doğrusu artık orayı</p>
<p class="PNormal">günah yeri olarak düşünmüyordu. Bu yüzden şiddetli bir baş ağrısıyla korkunç</p>
<p class="PNormal">rüyadan uyandığı zaman, artık unuttuğunu sandığı bir perişanlık ve zavallılık</p>
<p class="PNormal">hissetti. Dondurduğu ve kafasından uzaklaştırdığı ne kadar kötü anı varsa üstüne</p>
<p class="PNormal">hücum ediyordu. Yüreğine, yine o derin korku ve içe kapanmasına yol açan</p>
<p class="PNormal">suçluluk duygusu yerleşmişti. Ne yaparsa yapsın günahtan kurtulamıyordu. Eti ve</p>
<p class="PNormal">kanı günaha batmıştı. Belki de izbede boynuna ipi taktığı zaman bu işi bitirmesi</p>
<p class="PNormal">en iyisi olacaktı. Şimdiye kadar her şey çoktan kapanıp gitmiş olurdu, adı sanı</p>
<p class="PNormal">silinirdi ortalıktan. Belli ki günah kendisini nereye giderse oraya kadar</p>
<p class="PNormal">kovalayacaktı.</p>
<p class="PNormal">Birkaç gün önce kendisini onca heyecanlandıran ve yüreğini çarptıran yeni</p>
<p class="PNormal">giysilerinden de nefret ediyordu şimdi. Onları giymeye hakkı yoktu. Çünkü</p>
<p class="PNormal">kendisi farklıydı. O pantolonlar, tişörtler, kemerler günahın bir parçasıydı.</p>
<p class="PNormal">Yine kasabadan çıkmadan önceki kılığına bürünmek ve eski entarisine, lastik</p>
<p class="PNormal">pabuçlarına kavuşmak, başına da yemenisini sıkı sıkı bağlamak istiyordu. Denize</p>
<p class="PNormal">açılınca içini kaplayan cesaret ve gözü karalık tamamen gitmiş</p>
<p class="PNormal">ve Meryem yeni baştan, dünyadan korkan küçük bir kız oluvermişti. Fazla</p>
<p class="PNormal">ileri gittiğini hissediyor ve bundan ürküyordu. 294 Saati saatine uymayan ve</p>
<p class="PNormal">dünyanın en delice işini yaptırabilecek cesaret doruklarından bir anda</p>
<p class="PNormal">korkaklığa ve çekingenliğe yuvarlanabilen Meryem, korkusunun hiç geçmeyeceğini</p>
<p class="PNormal">sanıyordu.</p>
<p class="PNormal">Bir süre yatağın üstünde dertop olmuş durumda yattı, inledi; sonra yavaş yavaş</p>
<p class="PNormal">doğrularak üstündeki mayoyu çıkardı.</p>
<p class="PNormal">Uzun donunu, mavi çiçekleri solmuş pazen entarisini giydi, ayaklarına kalın</p>
<p class="PNormal">çoraplarını geçirdi; başını da kamarada bulduğu ince bir örtüyle bağladı. Şimdi</p>
<p class="PNormal">içi biraz daha rahat etmişti.</p>
<p class="PNormal">O şehirli adamın kendisini kışkırttığım düşünüyordu. Eğer o şeytan gibi adam</p>
<p class="PNormal">kendisini yoldan çıkarmasa yabancı bir erkeğin yanında mayo giymesine, denize</p>
<p class="PNormal">girmesine olanak yoktu. Nefret ediyordu o adamdan, yüzünü görmek istemiyordu.</p>
<p class="PNormal">Eski giysilerinin içinde gönlü daha rahattı. Oysa o kamaradaki dar yatağa</p>
<p class="PNormal">uzandığı gecelerde ne hayaller kurmuştu: Yeni giysileriyle kasabaya gidecek ve</p>
<p class="PNormal">ana caddede yürüyecekti. Onun yeni pantolonunu, pembe tişörtünü, güneş</p>
<p class="PNormal">gözlüklerini ve spor pabuçlarını görenler şaşkınlıktan şaşkınlığa düşecek, neye</p>
<p class="PNormal">uğradıklarını şaşıracaklardı. Besbelli ki şehirden çok zengin bir hanım</p>
<p class="PNormal">geliyordu ya da bir turist: Alman mı, Fransız mı, Amerikalı mı belirsiz!</p>
<p class="PNormal">Çamurlu ana caddedeki dükkânlar birer birer boşalacak, aktar, bakkal,</p>
<p class="PNormal">manifaturacı, manav, davavekili hep yanına geleceklerdi. Biraz sonra onlara</p>
<p class="PNormal">kaymakam, mal müdürü, savcı ve hâkim de katılacaktı. "Bu kim?" diyeceklerdi</p>
<p class="PNormal">hayretle. "Bu kim? Kim bu zengin hanım?" O hiçbir şey söylemeyecek ve içinden</p>
<p class="PNormal">kıs kıs gülecekti. Biraz sonra haberi duyan kadınlar da gelecekler ve zengin</p>
<p class="PNormal">yabancıya hayret ve kıskançlıkla bakacaklardı. Kalabalığın arasında mutlaka</p>
<p class="PNormal">teyzesi de olacaktı, ince yüzü, sinirli çenesi ve iyice sıktığı yemenisiyle onu</p>
<p class="PNormal">süzecekti. Meryem onu görmezden gelecek ve yürüyüp gidecekti. O yürüdükçe</p>
<p class="PNormal">meraklı kalabalık daha da artarak peşinden geleceklerdi. O, içinden kıs kıs</p>
<p class="PNormal">gülmeyi sürdüre-</p>
<p class="PNormal">I</p>
<p class="PNormal">rek yine bibisinin evinin önüne gidecekti. Bibisi kapıyı açtığında da yüksek</p>
<p class="PNormal">sesle, "Bibi benim, Meryem, tanımadın mı?" diyecek ve siyah gözlüğünü</p>
<p class="PNormal">çıkaracaktı.</p>
<p class="PNormal">Kalabalık, "Aaa Meryem'miş, şu bizim uğursuz Meryem!" diye hayretten hayrete</p>
<p class="PNormal">düşecekti.</p>
<p class="PNormal">Teyzesi kollarını açıp, "Meryem, yavrum!" diyerek ona doğru yürüyecekti. O yine</p>
<p class="PNormal">başını çevirecek ve kendisini kapılarda enik gibi yalvartan teyzesine sırtını</p>
<p class="PNormal">dönecekti.</p>
<p class="PNormal">Sonra bütün kalabalığın duyabileceği bir sesle, "Bu kasabada herkes yalancı</p>
<p class="PNormal">bibi!" diyecekti. "Bunların hepsi yüze gülücü. Arkandan kuyunu kazıyorlar. Beni</p>
<p class="PNormal">İstanbul'a uğurlarken söylediklerinin hepsi yalan. İçlerinde bir tane bile</p>
<p class="PNormal">dürüst insan yok. En kötüleri de teyzem. Hem İstanbul da dedikleri gibi bir yer</p>
<p class="PNormal">değil. Yakup'un halini görsen ağlarsın. İti bağlasan durmaz onun evinde."</p>
<p class="PNormal">Sonra bibisiyle sarmaş dolaş içeri girecek ve şaşkın kalabalığı dışarıda</p>
<p class="PNormal">bırakacaklardı.</p>
<p class="PNormal">Düşünü her tekrarlayışmda yeni birtakım ayrıntılar ekliyor; bir gün yılan gözlü</p>
<p class="PNormal">Döne'yi ne çabuk unuttuğuna şaşıyor, bir başka gece babasını da işin içine</p>
<p class="PNormal">katıyordu.</p>
<p class="PNormal">Ama şimdi eski giysilerinin içinde dertop olmuş, hastalanmış, ürkmüş ve göze</p>
<p class="PNormal">aldığı şeylerden dehşete düşmüş durumda tir tir titriyordu.</p>
<p class="PNormal">Bacakları, aynen Şeker Baba'ya gittikleri gün gibi yanıyordu. Teyzesi kibriti</p>
<p class="PNormal">bacaklarının arasına doğru uzatıyordu ve orasında alevin sıcaklığını</p>
<p class="PNormal">hissediyordu. Hem tekne de hamamotu kokmaya başlamıştı. Burnunun direğini</p>
<p class="PNormal">kıracak bir kokuydu bu. "Kaç gündür tüylerini temizlememişsin, günah ki ne</p>
<p class="PNormal">günah! Allah cehenneminde yakacak seni." Acuze kadınlar orasını burasını</p>
<p class="PNormal">elliyorlardı.</p>
<p class="PNormal">Yan kamarada Cemal kızın birkaç kez inlediğini, sonra burnunu çekerek sessizce</p>
<p class="PNormal">ağladığını duydu. Kulakları çok keskindi; gözünü kırpmadan yatıyor, etrafı</p>
<p class="PNormal">dinliyordu; aynen dağdaki günleri gibi.</p>
<p class="PNormal">295</p>
<p class="PNormal">Adamla kızın gitmesine hiç izin vermemesi gerekiyordu, böyle bir şey kabul</p>
<p class="PNormal">edilemezdi. Yabancı bir adam ve kendi ailesinden bir kız yalnız başlarına</p>
<p class="PNormal">hiçbir yere gidemezlerdi. Kasabada olsa bu işin konuşulması bile cinayet</p>
<p class="PNormal">çıkarırdı. Ne var ki koşullar o kadar değişmiş ve son zamanlarda ne yapacağını o</p>
<p class="PNormal">kadar şaşırmıştı ki, beklenmedik bir durumla karşılaştığında eli ayağı</p>
<p class="PNormal">bağlanıyor ve ne diyeceğini bilemiyordu. Neyin doğru, neyin yanlış olduğu</p>
<p class="PNormal">birbirine karışmıştı.</p>
<p class="PNormal">Kasabada Meryem'in böyle giyinmesi mümkün değildi ama teknede kasaba kılığıyla</p>
<p class="PNormal">dolaşması çok tuhaf kaçıyordu. Kendisi bile şort giymemiş miydi.</p>
<p class="PNormal">Cemal giysilerin insanı ne kadar değiştirdiğine şaşıp kalıyordu. Komando</p>
<p class="PNormal">giysileri, tüfekliği, el bombaları, çapraz fişekliği, komando bıçağı,</p>
<p class="PNormal">postalları, palaskası ve elindeki G3 tüfeğiyle dünyanın hâkimi gibiydi. Ama</p>
<p class="PNormal">şimdi bu komik şort içinde eğri bacaklarıyla aciz bir adam olup çıkmıştı. Neyin</p>
<p class="PNormal">doğru, neyin yanlış olduğunu şaşırmış bir aciz adam. Üstelik beş kuruş parası</p>
<p class="PNormal">yok, işi yok, evi yok, gidecek yeri yok. Profesör'ün yanında bir sığıntı.</p>
<p class="PNormal">Onlar gittikten sonra tekneyi dolaşmış ve adamın kamarasına girmişti. En geniş</p>
<p class="PNormal">kamarada yatıyordu tabii ki. Duvarda acayip bir resim asılıydı. Fötr şapka</p>
<p class="PNormal">giymiş adamlar havada duruyorlardı. Onun yanında ölümden bahseden bir şiir</p>
<p class="PNormal">yapıştırılmıştı; okuduysa da beğenmedi. Onun en beğendiği şiir askerde öğretilen</p>
<p class="PNormal">ve hiçbir zaman unutamayacağı, "Bayrakları bayrak yapan üstündeki kandır/Toprak</p>
<p class="PNormal">eğer uğrunda ölen varsa vatandır!" şiiriydi. Bağıra bağıra bunu tekrarlarken</p>
<p class="PNormal">burunlarının direği sızlardı. Adamın astığı şiir ise saçma sapan bir şeydi.</p>
<p class="PNormal">"Ölümü beğenmezse geri gelirmiş!" diye düşündü. "Bok gelirsin. Bir keleş mermisi</p>
<p class="PNormal">kafanı uçursun da, bak bakalım nasıl geliyorsun. Bu iş çocuk oyunu değil ki!"</p>
<p class="PNormal">Çekmeceleri karıştırdı. Birinde sadece çamaşır vardı, ötekinde bir bloknot ve</p>
<p class="PNormal">bir sürü kalem. Ama üçüncü çekmecede para buldu; hem de Amerikan doları. Saymadı</p>
<p class="PNormal">ama çok para olduğu belliydi.</p>
<p class="PNormal">Paraları elinde tutarak yatağa oturdu, düşünmeye başladı.</p>
<p class="PNormal">Tekneye döndükleri zaman adamı da kızı da boğup suya atsa ne lazım gelirdi?</p>
<p class="PNormal">Burada olduklarını hiç kimse bilmiyordu. Issız bir koyda demirlemişlerdi.</p>
<p class="PNormal">İkisini boğması ancak birkaç dakikasını alırdı. Sonra onları denize atar, parayı</p>
<p class="PNormal">cebine koyar ve lastik botla uzaklaşırdı. Kimsenin kendisini bulması ve</p>
<p class="PNormal">suçlaması mümkün de olmazdı.</p>
<p class="PNormal">Bir süre kendisini bu son derece çekici planın ayrıntılarına kaptırdı. Belki de</p>
<p class="PNormal">onları tekneye çıkmadan önce haklardı. Lastik bot yanaştığında kafalarına bir</p>
<p class="PNormal">şey vururdu. Ama çelik gibi eliyle boğazlarına kesme atmak da iyi fikirdi. Hem</p>
<p class="PNormal">komando eğitiminde öğretilen o öldürücü darbeyi denemiş olurdu.</p>
<p class="PNormal">Parayı cebine koydu, güverteye çıktı. Yeşil dolarlar cebini ısıtıyordu.</p>
<p class="PNormal">Kendisini son derece mutlu ve güvenli hissetti. Bu parayla istediği yerde iş</p>
<p class="PNormal">kurabilir ve Selahattin gibi makbul bir adam olurdu. Belki de İstanbul'a geri</p>
<p class="PNormal">döner ve Yakup'la ortak kebapçı açarlardı. Sonra Emine'yi yanma getirtir ve</p>
<p class="PNormal">evlenirdi. Kasabaya dönmek işine gelmiyordu çünkü o zaman parayı babasına</p>
<p class="PNormal">vermesi gerekecekti.</p>
<p class="PNormal">Bunu düşünür düşünmez de buz gibi oldu. Babasının hayali karşısına dikildi.</p>
<p class="PNormal">Hayatı boyunca her türlü günahla kendisi arasına dikilen o kara sakallı görüntü</p>
<p class="PNormal">yüreğini titretti. Az daha bir günahkâr oluyordu. Kara taşın üstünde kara</p>
<p class="PNormal">karıncayı gören Allah' in kendisini her an gözlediğini unutmuştu. Şu anda Allah</p>
<p class="PNormal">onun ne yaptığını görüyordu. Aceleyle adamın kamarasına indi ve cebindeki</p>
<p class="PNormal">dolarları eski yerine yerleştirdi.</p>
<p class="PNormal">Şimdi yatağında yatar ve Meryem'in iniltilerini dinlerken müthiş cam</p>
<p class="PNormal">sıkılıyordu. Askerlik bittikten sonra onu adam yerine koyan yoktu. Kasabada</p>
<p class="PNormal">biraz kahramansın, aslansın, kaplansın diyerek sırtını okşamışlardı ama seyahate</p>
<p class="PNormal">çıktıktan sonra geçmişiyle her türlü bağı kesilmişti. İstanbul'da ve Ege'de</p>
<p class="PNormal">kimse kendisine aldırmıyor ve muharip gazi olarak saygı göstermiyordu.</p>
<p class="PNormal">Oysa dağlarda savaşırken onlara, vatanı böldürmemek için savaştıkları ve</p>
<p class="PNormal">milletleri için en büyük fedakârlığı yaptıkları anlatıl-</p>
<p class="PNormal">297</p>
<p class="PNormal">mıştı. Gaziler ve şehitler, ebediyete kadar bu aziz milletin hatırasında</p>
<p class="PNormal">yaşayacaktı. Ay yıldızlı şanlı bayrağın namusu için savaşı-29° yorlardı. Ama</p>
<p class="PNormal">buralarda kimsenin bunlara aldırdığı yoktu. Nasıl oluyordu bu iş?</p>
<p class="PNormal">Hem bu hoca bozuntusu kendisini ne zannediyordu da o kadar büyükleniyordu. Adam</p>
<p class="PNormal">belli ki yaşından başından utanmadan Meryem'e sulanıyordu. Yok kız çok</p>
<p class="PNormal">akıllıymış, yok her şeyi Cemal'den daha çabuk anlıyormuş. Hiçbiri doğru değildi.</p>
<p class="PNormal">El kadar cahil bir kız komando eğitimi görmüş Cemal gibi olabilir miydi? O</p>
<p class="PNormal">dağlara götürmeliydi de başlarının üzerinde mermiler vızıldarken görmeliydi</p>
<p class="PNormal">onları. Ne kız bir saniye dayanabilirdi, ne de o gece gündüz içki içen ayyaş,</p>
<p class="PNormal">günahkâr adam.</p>
<p class="PNormal">Kendisi her şeyi daha iyi yapıyordu ama adamın gözü Meryem' den başkasını</p>
<p class="PNormal">görmediği için onu övüp duruyordu.</p>
<p class="PNormal">Gözünü kırpmadan onların dönüşünü beklemişti. Eğer durumda bir anormallik varsa</p>
<p class="PNormal">ortaya çıkacak ve adamın boynunu kıracaktı. Ama hiçbir şey olmamıştı. Adamla kız</p>
<p class="PNormal">çok sessiz bir şekilde tekneye binmişlerdi ve sonra ikisi de kendi kamaralarına</p>
<p class="PNormal">gitmişlerdi. Acaba ne anlama geliyordu bu?</p>
<p class="PNormal">Kıza ve adama karşı korkunç bir öfke duyuyordu; çünkü ikisi bir olmuş kendisini</p>
<p class="PNormal">aşağılıyorlar, alay ediyorlardı. Şortu ilk giydiği gün katıla katıla</p>
<p class="PNormal">gülmüşlerdi. Dağların ve gecenin hâkimi koskoca komando Cemal, bunların</p>
<p class="PNormal">maskarası mı olacaktı.</p>
<p class="PNormal">Öfkesinin çok yoğunlaşması halinde üstüne aldığı görevi yerine getirip kızı</p>
<p class="PNormal">öldürebileceğine aklı kesmişti. Önce trendeki tanıklar, sonra da İstanbul'daki</p>
<p class="PNormal">kargaşa aklını karıştırmış, galiba kızın hasta ve gariban görüntüsü de bir parça</p>
<p class="PNormal">yüreğini yumuşatmıştı. Ama o bir askerdi, böyle şeylere pabuç bırakmaması</p>
<p class="PNormal">gerekiyordu. Şimdi kız adamla bir olmuş onun arkasından dolaplar çevirdiği için</p>
<p class="PNormal">ölüme yaklaşıyordu; hem de o alkolik hoca bozun-tusuyla beraber.</p>
<p class="PNormal">Gece rüzgâr dönmüş ve yandan vurarak tekneyi sallamaya başlamıştı. Halatlar</p>
<p class="PNormal">gıcırdıyordu.</p>
<p class="PNormal">Profesör yatağında utanç ve üzüntü içinde yatıyor, kızın geti</p>
<p class="PNormal">çirdiği büyük şoka sebep olduğu için suçluluk duygusundan kurtulamıyordu.</p>
<p class="PNormal">Kendisini bu duygudan kurtarmak için, "Sana ne oluyor ulan 299 hayta</p>
<p class="PNormal">Profesör?" diye düşünmeye çalışıyordu. "Elin kızından sana ne? Amcası düzmüş,</p>
<p class="PNormal">sonra başından atmışsa senin bunda ne günahın var?"</p>
<p class="PNormal">Eskisi gibi hergele, acımasız ve alaycı olabilmek için her türlü gayreti</p>
<p class="PNormal">gösteriyordu. "Amma da sübyancıymış herifi Kim bilir garibanın ne kadar canını</p>
<p class="PNormal">yakmıştır."</p>
<p class="PNormal">Ama bütün gayretlerine rağmen, kızın sarsılan narin omuzları ve ince bedenin</p>
<p class="PNormal">çektiği büyük acı gözlerinin önünden gitmiyordu. Niye bu kadar merhamet</p>
<p class="PNormal">duyuyordu acaba? Yoksa bu kız ömrü boyunca aradığı değişimi sağlıyor ve onu</p>
<p class="PNormal">başka bir kişi mi yapıyordu? Hani eskiden hep alay ettiği, dürüst ve merhametli</p>
<p class="PNormal">olmaya çalışan kişilerden biri. Yani bir aptal.</p>
<p class="PNormal">Amca dediği Cemal'in babasıydı ama herhalde oğlanın bundan haberi yoktu. Kızın</p>
<p class="PNormal">Cemal'den korkusunu, hiç konuşmamalarını, aralarındaki buz gibi havayı ve</p>
<p class="PNormal">gerginliği düşündü.</p>
<p class="PNormal">Niçin beraber seyahat ediyorlardı? Cemal kızı kaçırmış mıydı? Kaçırdıysa niye</p>
<p class="PNormal">böyle sert ve tehdit edici bir şekilde davranıyordu?</p>
<p class="PNormal">Derken bir anda zihni aydınlandı ve her şeyi anlayıverdi. Şimdi taşlar yerli</p>
<p class="PNormal">yerine oturuyordu işte.</p>
<p class="PNormal">Heyecanlandı, yüreği küt küt atmaya başladı. Demek ki teknesinde bir cinayet</p>
<p class="PNormal">işlenecekti. Bu hale düştüğüne inanamadı. Töre cinayetlerini ve aile meclisi</p>
<p class="PNormal">kararıyla öldürülen kızların hikâyelerini hatırladı. Bunları hep gazetelerde</p>
<p class="PNormal">okur ve kendisine dünyadaki en uzak gerçeklik olarak algılardı. Bir gün gelip</p>
<p class="PNormal">kendisinin de bu işlere karışacağını söyleseler inanması mümkün değildi. Eskiden</p>
<p class="PNormal">sadece Doğu Anadolu'da oluyordu böyle şeyler; uzak, çok uzak yerlerde; Doğu'nun</p>
<p class="PNormal">kuytu ve ulaşılmaz bölgelerinde. Muhtarın oğluyla kavaklıkta konuşurken görüldü</p>
<p class="PNormal">diye aile meclisi kararıyla boğulan kızlar ya da intihara zorlananlar. Ama son</p>
<p class="PNormal">yıllardaki göç dalgası, Doğu'nun bütün kadim gelenekleriyle birlikte</p>
<p class="PNormal">töre cinayetlerini de İstanbul'a taşımıştı. Genç kızlar ya viyadüklerden</p>
<p class="PNormal">atılıyor ya kurşunlanıyor ya da iple boğuluyorlardı. Hem 300 de en yakın</p>
<p class="PNormal">akrabaları, kardeşleri tarafından.</p>
<p class="PNormal">Böyle haberler okuduğu zaman en çok kızların annelerini merak ediyordu. Bir</p>
<p class="PNormal">kadın doğurup emzirdiği kızının ölümüne nasıl razı olabiliyordu acaba? Yoksa</p>
<p class="PNormal">çaresiz mi kalıyorlardı?</p>
<p class="PNormal">Gazetelerde sık sık Türkiye'deki uygulamaları eleştiren yazılar çıkıyordu. Namus</p>
<p class="PNormal">cinayeti işleyenler eğer yakalanırlarsa Türk Ceza Kanunu'nun taammüden adam</p>
<p class="PNormal">öldürmeyi kapsayan 450. maddesinden hüküm giymeleri gerekiyordu. Bu suçun cezası</p>
<p class="PNormal">da idamdı. Ama hâkimler 59. maddeye göre takdir yetkilerini kullanıyor ve cezayı</p>
<p class="PNormal">hafifletiyorlardı. Zaten infaz yasasıyla hapiste geçirecekleri süre azalıyor ve</p>
<p class="PNormal">sık sık çıkarılan af yasalarıyla da serbest kalıyorlardı. Yani adalet, töre</p>
<p class="PNormal">cinayeti işleyenlere anlayış gösteriyor ve onları koruyordu.</p>
<p class="PNormal">Paris'te antropoloji profesörü olan arkadaşı Altan kendi başından geçen garip</p>
<p class="PNormal">bir olay anlatmıştı. Bir gün Colmar mahkemesinden davet almış. Bir kadın yargıç</p>
<p class="PNormal">kendisini danışman olarak dinlemek istiyormuş. Konu bir kızın öldürülmesiyle</p>
<p class="PNormal">ilgiliymiş. Alman sınırına yakın Colmar'da oturan bir Türk işçi ailesinin</p>
<p class="PNormal">kızları bir Fransız genciyle görüşmeye başlamış. Aile buna karşı çıkmış ve kızı</p>
<p class="PNormal">Fransız gencinden ayırmaya çalışmışlar. Kızın direnmesi üzerine aile toplanıp</p>
<p class="PNormal">karar almış ve öldürme görevi kızın abisiyle yeğenine verilmiş. Onlar da kızı</p>
<p class="PNormal">götürüp otoyol kenarında boğmuşlar. Doktor raporuna göre kızın ölmesi on beş</p>
<p class="PNormal">dakika sürmüş. Şimdi bütün aile yargılanıyormuş.</p>
<p class="PNormal">Kadın yargıç bu sanıklara Fransızlar gibi davranılamayacağı-m, onların kültür,</p>
<p class="PNormal">gelenek ve âdetlerinin farklı olduğunu, Türk geleneklerinde töre cinayetinin o</p>
<p class="PNormal">kadar da ağır bir suç olmadığını düşünüyor ve Türk asıllı antropoloji</p>
<p class="PNormal">profesöründen bu konuda bir görüş almak istiyormuş.</p>
<p class="PNormal">Altan ise kadına bunun her kültürde ve her zaman bir canavarlık olduğunu,</p>
<p class="PNormal">ailenin Türk olmasının cezayı hafifletme sebebi sayılamayacağım anlatmaya</p>
<p class="PNormal">çalışmış. Ama sonunda anlamıştı ki</p>
<p class="PNormal">kadın yargıç aileyi yirmi yıl Fransız hapishanelerinde bakmak, beslemek yerine,</p>
<p class="PNormal">memleketlerine göndermek istiyor, "Bu insanlar zaten medeni dünyaya ait değil.</p>
<p class="PNormal">Kendi ülkelerine yollayalım, ne halleri varsa görsünler," diye düşünüyor.</p>
<p class="PNormal">Gerçi Altan'ın diretmesi sonunda aile Fransa yasalarına göre hak ettiği cezayı</p>
<p class="PNormal">almıştı ama Fransız yargıç pek de haksız sayılmazdı. Altan'ın dediği gibi,</p>
<p class="PNormal">"Bütün Akdeniz'de namus kavramı, kadınların bacaklarının arasındaydı," ve bu tür</p>
<p class="PNormal">cinayetler hâlâ bağışlanabilir bir suç olarak görülüyordu.</p>
<p class="PNormal">Cellat olarak gönderilen Cemal'e müthiş bir öfke duydu. Bundan sonra gözü hep</p>
<p class="PNormal">üstünde olacaktı. Kızı korumasına almıştı; bu genç bedeni ve heyecanlı ruhu</p>
<p class="PNormal">kimsenin yok etmesine izin vermeyecekti. Belki de onu evlat edinirdi, kimbilir!</p>
<p class="PNormal">Evet evet; evlat edinirdi.</p>
<p class="PNormal">Rüzgâr tekneyi iyice sallamaya başlamıştı; halatlar ve direk gıcırdıyor, kabin</p>
<p class="PNormal">bir o yana bir bu yana beşik gibi sallanıyordu.</p>
<p class="PNormal">Keşke teknede bir silahı olsaydı. İstanbul'daki kasasında kilitli duran Colt</p>
<p class="PNormal">Python marka magnum tabancasını yanma almamakla aptallık etmişti.</p>
<p class="PNormal">Bu düşüncelerden dolayı paniğe kapıldı; boğulacak gibi oldu ve hemen kalkıp</p>
<p class="PNormal">kendisini yukarı attı.</p>
<p class="PNormal">Ay battığı için deniz karanlıktı şimdi. Rüzgâr uğulduyordu ama demir</p>
<p class="PNormal">taramamıştı. Tekne bağladıkları gibi sapasağlam duruyordu. Demek ki gece yarısı</p>
<p class="PNormal">bir şey yapmasına gerek yoktu.</p>
<p class="PNormal">Meryem bir kapının açıldığım ve birisinin telaşla güverteye fırladığını</p>
<p class="PNormal">duymuştu, ama hangisi olduğunu bilemiyordu. Profesör mü çıkmıştı yoksa Cemal mi?</p>
<p class="PNormal">Biraz sonra kapısının hafifçe vurulduğunu duydu. Belli belirsiz bir tırmalama</p>
<p class="PNormal">gibiydi. Kalkıp açtı; Profesör, "Sesler duydum ve uyuyamadığmı anladım," diye</p>
<p class="PNormal">fısıldıyordu. Belli ki Cemal'i uyandırmaktan çekiniyordu. "Ben de uyuyamıyorum.</p>
<p class="PNormal">Gel açık havaya çıkalım."</p>
<p class="PNormal">Meryem adamı izledi; güverteye çıktılar.</p>
<p class="PNormal">Serin rüzgâr Meryem'i ürpertti, ayva tüylerini diken diken et-</p>
<p class="PNormal">301</p>
<p class="PNormal">ti; Profesör oralarda bulduğu bir anorağı onun omuzlarına koydu. Eski</p>
<p class="PNormal">giysilerini sırtına geçirdiğini ve başını örttüğünü fark et-302 rnemiş gibi</p>
<p class="PNormal">davranıyordu.</p>
<p class="PNormal">Profesör, "Benim sana hiçbir kötülüğüm dokunmaz Meryem," dedi. "Bunu biliyorsun</p>
<p class="PNormal">değil mi?"</p>
<p class="PNormal">Meryem evet anlamında başını salladı.</p>
<p class="PNormal">"Bir baba gibi. Buna da inanıyor musun?"</p>
<p class="PNormal">Meryem yine başını salladı. Bunun üzerine Profesör rahatladı.</p>
<p class="PNormal">"Beni yanlış anlamandan korktum," dedi. "Bu yüzden gözümü kırpmadım. Bir de sana</p>
<p class="PNormal">söylemek istediğim bir şey var: Artık kasabadan ve o insanlardan çok</p>
<p class="PNormal">uzaklardasın. Sana kimse bir şey yapamaz. Kılına dokunamazlar."</p>
<p class="PNormal">Meryem usulca, "Ya Cemal?" diye fısıldadı.</p>
<p class="PNormal">"Cemal de dokunamaz."</p>
<p class="PNormal">Bir süre sustular. Konuşacak hiçbir şey bulamıyorlardı.</p>
<p class="PNormal">Meryem yüzünü kaldırıp da bakamıyordu; belli ki ondan sonsuza kadar utanacaktı</p>
<p class="PNormal">artık. Çünkü adam en olmadık sırrını biliyordu.</p>
<p class="PNormal">Kızı yavaşça kaldırdı, kabine indirdi.</p>
<p class="PNormal">Kapıyı kapatmadan önce garip bir şey yaparak Meryem'in eline hafif bir öpücük</p>
<p class="PNormal">kondurdu; bunun üzerine Meryem de onun elini öptü.</p>
<p class="PNormal">Profesör kulağına eğildi ve, "Biliyor musun," dedi, "karım beni aldatıyor."</p>
<p class="PNormal">Sonra kapıyı hafifçe kapatıp, kendi kabinine gitti.</p>
<p class="PNormal">Cemal onların fısıldaştıklarım duymuş ama sözleri anlayamamıştı. Gözleri</p>
<p class="PNormal">karanlık tavana dikili, neler olduğunu merak ederek sabahı bekliyordu.</p>
<p class="PNormal">,</p>
<p class="PNormal">Portakal Çiçeği Kokan Ev</p>
<p class="PNormal">O geceden sonra Meryem'in neşesi ve sağlığı eskisi gibi olamadı. Sabah yola</p>
<p class="PNormal">çıktıklarında üşüyor, anorağa sarınıyor, sık sık midesi bulanıyor ve bembeyaz</p>
<p class="PNormal">bir suratla aşağıya koşup kusuyordu. Cemal Meryem'in eski giysilerini giymiş</p>
<p class="PNormal">oluşuna ve bu hallerine bir anlam veremiyor, ne olup bittiğini anlamak için</p>
<p class="PNormal">dikkat kesiliyordu. Kaç gündür denizde neşeli bir serçe gibi seken kızı deniz</p>
<p class="PNormal">tutar olmuştu. Profesör onun bileğine deniz tutmasına karşı bir bilezik taktı, o</p>
<p class="PNormal">andaki bulantısını geçirmesi için de bir Dramamin verdi.</p>
<p class="PNormal">. Yelkenlide müthiş bir tatsızlık vardı. Kimse konuşmuyor, herkes suratını</p>
<p class="PNormal">asmış, üstüne düşen işleri yapıyordu. Cemalle Profesör arasındaki nefret de</p>
<p class="PNormal">artık elle tutulur hale gelmişti.</p>
<p class="PNormal">Profesör düşündü taşındı ve denizdeki bu sonu gelmez yolculuklardan bir hayır</p>
<p class="PNormal">çıkmayacağına karar verdi. Hem de yelkenlide Cemal'e açık bir hedef</p>
<p class="PNormal">oluşturuyorlardı. Oğlan çok kuvvetliydi ve dövüşmeyi iyi biliyordu. Pek</p>
<p class="PNormal">sanmıyordu ama eğer niyetini bozacak olursa başa çıkmaları mümkün değildi.</p>
<p class="PNormal">İkisini de tek eliyle öbür dünyaya gönderebilirdi. Bu yüzden karaya gitmek ve</p>
<p class="PNormal">orada hem tekneyi bağlayacakları bir iskele, hem de kalabilecekleri bir ev</p>
<p class="PNormal">bulmak doğru olacaktı.</p>
<p class="PNormal">Aslında düşündükçe bunun da akıllıca bir çare olmadığını görüyordu. En iyisi</p>
<p class="PNormal">Cemalle Meryem'i en yakın kıyıya bırakıp ne haliniz varsa görün diyerek dümen</p>
<p class="PNormal">kırmaktı ama Profesör kızı ölüme terk edemeyeceğini hissediyordu.</p>
<p class="PNormal">Turkish Waters kitabını inceledi ve yakınlarda kuytu bir balıkçı</p>
<p class="PNormal">köyü olduğunu gördü. Elbette kitapta balıkçı köyü olarak gösterilen liman</p>
<p class="PNormal">şimdi bir turist cennetine dönüşmüş olmalıydı; bel-304 ki bu daha da iyiydi.</p>
<p class="PNormal">Dümen kırdı.</p>
<p class="PNormal">Rüzgârı arkadan alıyor ve pupa yelken yeni yerleşimlerine doğru gidiyorlardı.</p>
<p class="PNormal">Bir burnu döner dönmez karşılarına çıkan koy ve kıyıdaki evler Profesör'ü biraz</p>
<p class="PNormal">şaşırttı. Çünkü hiç de beklediği gibi turistik otellerle dolu bir yer gibi</p>
<p class="PNormal">görünmüyor, kendi halinde bir balıkçı köyüne benziyordu. İki katlı beyaz evler</p>
<p class="PNormal">pembe, beyaz ve mor be-gonvillerle kaplanmıştı; asırlık zeytin ve servi ağaçları</p>
<p class="PNormal">göze çok hoş görünüyordu.</p>
<p class="PNormal">Kıyıya yaklaştıkları zaman, bir-iki balıkçı lokantası ve önünde derme çatma</p>
<p class="PNormal">iskeleler olduğunu gördüler. Profesör tekneyi yanaştırırken, "Buyurun! Buyurun!"</p>
<p class="PNormal">diye bağıran çıplak ayaklı çocuklar, teknenin iplerini bağlıyorlardı. Su zümrüt</p>
<p class="PNormal">yeşiliydi. Akıl almayacak kadar sakin ve güzel bir yerdi burası.</p>
<p class="PNormal">İskeleden baktıkları zaman kasabanın, sandıkları kadar küçük bir yerleşim</p>
<p class="PNormal">olmadığını anladılar. Ortalıkta epeyce yabancı turist görünüyordu. İngilizler</p>
<p class="PNormal">vardı galiba. Kimi kitap okuyor, kimi Türk kahvesi içiyor, kimi de dev okaliptüs</p>
<p class="PNormal">ağacının altındaki kahvenin sedirinde kestiriyordu.</p>
<p class="PNormal">Kasabanın arkasındaki yeşil tepelerde, evlerin bittiği noktadan sonra tarihi</p>
<p class="PNormal">kalıntılar başlıyordu. Yarı harap bir antik tiyatro görünmekteydi. Ne huzurlu</p>
<p class="PNormal">yerdi burası böyle.</p>
<p class="PNormal">Profesör tam aradıkları yeri bulduklarına karar verdi ve tek başına karaya</p>
<p class="PNormal">çıktı. Meryem uzanmıştı; arada bir başını kaldırıp nereye geldiklerine bakıyor,</p>
<p class="PNormal">sonra yine uyukluyordu. Cemal de ortalığı seyrediyordu.</p>
<p class="PNormal">Profesör tekneyi bağlayan esmer çocuklara teşekkür etti; daha sonra</p>
<p class="PNormal">lokantalarına balık yemeye geleceklerini söyledi ve okaliptüs gölgesi altındaki</p>
<p class="PNormal">kahveye gitti. Ağaç üç kişinin ellerini bitiştirerek saramayacağı kadar kalındı</p>
<p class="PNormal">ve irilikten neredeyse iki gövdeye ayrılmıştı.</p>
<p class="PNormal">Profesör az şekerli bir Türk kahvesi ısmarladı. O sabah saatlerinde,</p>
<p class="PNormal">zümrüt yeşili denize bakarak açık hava kahvesinde oturmak çok hoşuna</p>
<p class="PNormal">gitmişti. Daha önce uğradığı kahvede İngilizce şarkı sözleriyle konuşan mahcup</p>
<p class="PNormal">çocuğu düşünüp güldü. Çok 305 matrak bir şeydi doğrusu. Sakallarını kestiği</p>
<p class="PNormal">için artık kendisini yabancı turist sanan yoktu.</p>
<p class="PNormal">Yelkenli gözünün önündeydi. Oturduğu yerden Meryem'i görebiliyordu.</p>
<p class="PNormal">Belli ki azgın yerli turistlerin akın ettiği yerlerden biri değildi bu köy. Yani</p>
<p class="PNormal">moda olmamıştı. Böylesi de pek iyiydi doğrusu. Çünkü bir seferinde moda olan</p>
<p class="PNormal">kıyı kasabalarından birine gitmek gafletinde bulunmuştu. Cehennem gibiydi</p>
<p class="PNormal">ortalık. Küçücük koyda dev yatlar duruyor, hava alanından lüks otellere yolcu</p>
<p class="PNormal">getiren deniz uçakları inip kalkıyor, yat sahiplerinin helikopterleri havada</p>
<p class="PNormal">dönüyor ve sürat tekneleri suları köpürterek çılgın gibi daireler çiziyorlardı.</p>
<p class="PNormal">Ortalıkta, Pearl Harbour baskınını hatırlatacak bir hareketlilik vardı.</p>
<p class="PNormal">Sahildeki her otel ya da lokantadan ayrı bir müzik duyuluyor ve kulakları sağır</p>
<p class="PNormal">edecek disko ritimleri birbirine karışıyordu.</p>
<p class="PNormal">O koyda gecelediğinde, yolculuğa çıkmanın onu nasıl değiştirdiğini bir kez daha</p>
<p class="PNormal">anlamıştı. Eski hayatında onların da sık sık geldikleri ve arkadaşlarıyla</p>
<p class="PNormal">birlikte doyasıya eğlendikleri yerlerdi buralar. O zaman kendisini rahatsız</p>
<p class="PNormal">etmeyen pek çok şey şimdi gözüne batıyordu. Hem gözüne, hem kulağına.</p>
<p class="PNormal">Ama Ege kıyılarında kaybolmuş bu köy öyle değildi; bir huzur köşesiydi. Kıyıda</p>
<p class="PNormal">olduğu gibi kahvede de tembel köpekler uyukluyor ve arada bir tek gözlerini</p>
<p class="PNormal">açarak gelip geçeni izleyen hayvanlara kimse ilişmiyordu. Hayatın ağır aktığı</p>
<p class="PNormal">bir yerdi burası.</p>
<p class="PNormal">Bu düşünceleri, kahvenin sahibi olduğunu söyleyip, "Hoşgel-diniz!" diyen orta</p>
<p class="PNormal">yaşlı adama da anlattı. Adam koyu bir Ege şive-siyle, "Öyle ama buraya da çok</p>
<p class="PNormal">gelmeye başlıyola gari!" dedi. "Bir iki seneye dolaa."</p>
<p class="PNormal">Profesör adamın kendisini yanlış anladığını fark etti. Köyün tenha olması sanki</p>
<p class="PNormal">bir kusurmuş gibi algılıyor ve bir an önce turist dolmasını istiyordu. O zaman</p>
<p class="PNormal">onların da asfalt yolları, trafik</p>
<p class="PNormal">M 20</p>
<p class="PNormal">ışıkları, büyük otelleri olabilirdi. Adam para kazanmak istiyordu; bundan doğal</p>
<p class="PNormal">ne olabilirdi ki!</p>
<p class="PNormal">3°6 Profesör adama köyü çok beğendiklerini ve bir süre kalmak</p>
<p class="PNormal">istediklerini söyleyip, kiralık ev olup olmadığını sordu.</p>
<p class="PNormal">Adam oralarda kiralık boş ev olmadığını ama köyün öteki ucundaki eski bir evi</p>
<p class="PNormal">istanbul'dan gelen emekli bir büyükelçinin aldığını ve bazen evini kiraya</p>
<p class="PNormal">verdiğini anlattı. Başka yer bulsalar bile rahat edemezlerdi. En uygunu</p>
<p class="PNormal">Büyükelçi'nin eviydi ama adam biraz tuhaftı. O kadarına katlanacaklardı artık.</p>
<p class="PNormal">Profesör bu tuhaf büyükelçiyi merak etti. Bunun üzerine kahvecinin oğlu önüne</p>
<p class="PNormal">düştü ve onu eve götürdü.</p>
<p class="PNormal">Ev koyun öteki ucundaki en son yerleşimdi. Geniş bir portakal bahçesinin içinde,</p>
<p class="PNormal">basit bir taş yapıydı bu. Çiçeğe durmuş yediveren portakal ağaçlan muhteşemdi</p>
<p class="PNormal">doğrusu. En az beş yüz ağaç vardı ve havaya öyle kışkırtıcı bir koku</p>
<p class="PNormal">salıyorlardı ki insanın başı dönüyor, bayılacak gibi oluyordu. Portakal</p>
<p class="PNormal">bahçesinin etrafı, rüzgârı kesmesi için kalın servilerle çevrelenmişti. Bahçe,</p>
<p class="PNormal">doğrudan doğruya denize açılıyordu. Kıyıya çok yakın bir yerdeki dev zeytin</p>
<p class="PNormal">ağacı Profesör'ün dikkatini çekti, sonra da iskeleyi gördü. Derme çatma, titrek</p>
<p class="PNormal">bir ahşap iskeleydi; eğer suyun derinliği elverirse tekneyi oraya</p>
<p class="PNormal">bağlayabilirdi. Bu konuda da umutluydu çünkü kahvenin önündeki su derinliği</p>
<p class="PNormal">tamamdı.</p>
<p class="PNormal">Evin yanından dolaşıp ön bahçeye girdiklerinde, kendilerine sus işareti yapan</p>
<p class="PNormal">bir adamla karşılaştılar. Ak saçları dikkatlice taranmış, iyi giyimli, düzgün</p>
<p class="PNormal">yüzlü, ince bir adamdı bu ve görkemli bir servi ağacının yanında yere eğilmişti.</p>
<p class="PNormal">Bir eliyle onlara sus işareti yapıyor arkasından sessizce yanma gelmelerini</p>
<p class="PNormal">işaret ediyordu.</p>
<p class="PNormal">Kahvecinin çırağı dönüp gitti. Profesör ses çıkarmaya korkarak ve parmaklarının</p>
<p class="PNormal">ucuna basarak adama doğru yürüdü. Emekli büyükelçi olduğunu tahmin ettiği adam,</p>
<p class="PNormal">avcunda çok küçük bir serçe yavrusu tutuyordu. Yavru, değil uçmak, gözlerini</p>
<p class="PNormal">bile açacak durumda değildi. Küçük kanatlarını çırpamıyor-du. Büyükelçi yavruyu</p>
<p class="PNormal">itinayla bahçe duvarının üstüne yerleştirdi</p>
<p class="PNormal">ve geri çekildiler. Biraz uzaklaşınca yaşlı adam Profesör'e, "Servi ağacında</p>
<p class="PNormal">serçe yuvaları var," dedi. "Bu yavru düşmüş. Anası acı acı çığlık atıyordu.</p>
<p class="PNormal">Şimdi onu anasının babasının görebilecekleri 307 bir yere yerleştirdim.</p>
<p class="PNormal">Bakalım, durumu anlayacağız. Acaba yavru yanlışlıkla yuvadan mı düştü, yoksa onu</p>
<p class="PNormal">attılar mı zalimler?"</p>
<p class="PNormal">Profesör de alçak sesle, "Peki yuvadan attılarsa ne yapacaksınız?" diye sordu.</p>
<p class="PNormal">"Eve alıp besleyeceğim."</p>
<p class="PNormal">"Desenize kaderi değişecek."</p>
<p class="PNormal">"Evet!" dedi Büyükelçi ve sonra ona ilk kez alıcı gözüyle baktı. "Siz de</p>
<p class="PNormal">kimsiniz?"</p>
<p class="PNormal">Profesör kendisini tanıttı (Büyükelçi daha önce adını duymamıştı) ve yanındaki</p>
<p class="PNormal">iki kişiyle birlikte kalacak bir yer aradıklarını söyledi.</p>
<p class="PNormal">Büyükelçi, "Olabilir ama," dedi, "bu evde kalmanın kuralları</p>
<p class="PNormal">var.</p>
<p class="PNormal">"Söyleyin!" dedi Profesör.</p>
<p class="PNormal">"Bu evde televizyon yoktur ve hiçbir zaman getirilemez, radyo da yoktur, eve</p>
<p class="PNormal">gazete sokmak da yasaktır. Hele politika konuşmak asla hoş görülemez. Moda</p>
<p class="PNormal">şarkılar söylenemez, ünlülerden söz açılamaz. Futbol takımı tutulamaz, maç</p>
<p class="PNormal">sonuçları alınamaz. Aptallar ülkesinin bu evin içine sızmasına izin verecek</p>
<p class="PNormal">hiçbir davranışa izin verilmez."</p>
<p class="PNormal">Profesör şaşırdı. &gt;</p>
<p class="PNormal">"Aptallar ülkesi mi?" ;</p>
<p class="PNormal">"Evet! Aptallık bu memlekette o kadar yaygın ki kapıyı, pencereyi sıkıca</p>
<p class="PNormal">kapamazsan havayla bile içeri girer. Dünyanın en bulaşıcı hastalığıdır</p>
<p class="PNormal">aptallık."</p>
<p class="PNormal">Profesör, "Peki," dedi. Hiç böyle büyükelçi görmemişti. "Öyle olsun. Kira ne</p>
<p class="PNormal">kadar?"</p>
<p class="PNormal">"Ne verirseniz!"</p>
<p class="PNormal">"Nasıl ne verirsem?"</p>
<p class="PNormal">"Öyle işte; paraya ihtiyacım olduğunu saklamıyorum çünkü portakalUar artık</p>
<p class="PNormal">masrafını bile kurtarmıyor. Washingtonlar ve</p>
<p class="PNormal">yafalar dururken bizim buraların çekirdekli portakalına kimsenin yüz verdiği</p>
<p class="PNormal">yok. Oysa hepsinden daha kokulu ve tatlı. Ney- se... Bu yüzden arada bir kiracı</p>
<p class="PNormal">alırım buraya. Herkes gücü neyse o kadar verir. Siz zengin birine benziyorsunuz;</p>
<p class="PNormal">çok verin!"</p>
<p class="PNormal">"Ne kadar çok?"</p>
<p class="PNormal">"Bir-iki milyon dolar verin!"</p>
<p class="PNormal">Bu cevap üzerine Profesör Büyükelçi'nin gerçekten de söyledikleri gibi tuhaf</p>
<p class="PNormal">olduğuna karar verdi ama bu durum hoşuna gitti. Adamdan müthiş bir ironi ve</p>
<p class="PNormal">enerji yayılıyordu.</p>
<p class="PNormal">"Siz sahiden de söyledikleri gibi tuhaf bir adammışsımz," dedi.</p>
<p class="PNormal">Büyükelçi güldü.</p>
<p class="PNormal">Daha sonra Profesör iskeleyi kontrol etti ve suyun yeterince derin olduğuna</p>
<p class="PNormal">karar verdi. İnce kumlu sahilde on dakika yürüyerek tekneye geri döndü.</p>
<p class="PNormal">Meryem hâlâ yatıyordu. Cemal'e usturmaçaları içeri almasını ve ipleri çözmesini</p>
<p class="PNormal">işaret etti sonra motorla hafifçe kayarak yeni evlerine doğru gittiler. Bahçe</p>
<p class="PNormal">denizden de harika görünüyordu doğrusu ve yediveren portakal çiçeklerinin iç</p>
<p class="PNormal">bayıltıcı, sarhoş edici kokusu oralara kadar geliyordu. Kokuyu duyan Meryem bile</p>
<p class="PNormal">başını kaldırıp baktı. Sonra gördükleriyle ilgilenmeden yine yattı.</p>
<p class="PNormal">Büyükelçi bu kez evin içindeydi ve çok üzgün görünüyordu. Loş salonda eski bir</p>
<p class="PNormal">koltuğa oturmuş, suratını asmıştı. Profesör ona ne olduğunu sordu; niye bu kadar</p>
<p class="PNormal">ani bir değişiklik yaşamıştı.</p>
<p class="PNormal">Gözleri dolu dolu olan adam, "Yavru serçeye ne oldu biliyor musunuz?" dedi</p>
<p class="PNormal">"Ne oldu?"</p>
<p class="PNormal">"Hadi tahmin edin!"</p>
<p class="PNormal">"Annesi babası alıp götürdü."</p>
<p class="PNormal">"Hayır."</p>
<p class="PNormal">"Onu yuvadan attıkları anlaşıldı ve siz onu alıp eve getirdiniz."</p>
<p class="PNormal">"Hayır!" "Ya ne oldu?" "Kedi yavruyu yedi!" "Siz ne yaptınız?"</p>
<p class="PNormal">"Ben de ateş edip kediyi vurdum. Böylece hem kuş elden gitti, hem de kedi."</p>
<p class="PNormal">Profesör, "Üzülmeyin sayın Büyükelçim," dedi. "Bir kuşla bir kedi yitirdiniz ama</p>
<p class="PNormal">üç dost kazandınız." Söyler söylemez de çok salakça bir laf ettiğinin farkına</p>
<p class="PNormal">vardı ama artık geç olmuştu.</p>
<p class="PNormal">Büyükelçi yüzünde muzip bir anlatımla başını çevirip onlara baktı. Uzun paçalı</p>
<p class="PNormal">şortunun içinde iğreti duran Cemal'i, köy giysileri giymiş başı bağlı Meryem'i</p>
<p class="PNormal">gördü ve, "Bunlar kim?" diye sordu.</p>
<p class="PNormal">"Arkadaşlarım." . ¦ ',</p>
<p class="PNormal">"Bunlar da mı Profesör?"</p>
<p class="PNormal">"Hayır!"</p>
<p class="PNormal">"O zaman doçent! Neyse, bana ne! Odalarınız üst katta. Kurallarımı doçent</p>
<p class="PNormal">arkadaşlarınıza da anlattınız mı?"</p>
<p class="PNormal">"Tamam, merak etmeyin."</p>
<p class="PNormal">Onlar eşyalarını üst kata taşırken de, "Biraz önce bana tuhaf birisi olduğumu</p>
<p class="PNormal">söylediniz Profesör ama," dedi, "siz de az tuhaf sayılmazsınız hani."</p>
<p class="PNormal">"Öyle," dedi Profesör. Gülümsedi.</p>
<p class="PNormal">Adam da güldü ve Profesör, Büyükelçi'nin hiç de sandığı gibi tuhaf biri değil,</p>
<p class="PNormal">aksine çok zeki olduğuna ve kendisiyle oyun oynadığına karar verdi.</p>
<p class="PNormal">Belki de kuş ve kedi üstüne anlattıklarının hepsi zalim bir şakaydı.</p>
<p class="PNormal">"Oyununuz müthişti," dedi.</p>
<p class="PNormal">"Çocuklaşma oyunu mu?" dedi Büyükelçi.</p>
<p class="PNormal">Akşam, portakal ağaçlan altındaki masada Büyükelçi'nin daveti üzerine yarı</p>
<p class="PNormal">yarıya buz kesilmiş viskiyi içerken ona, bu 'çocuklaşma oyunu'nun ne olduğunu</p>
<p class="PNormal">sordu.</p>
<p class="PNormal">Büyükelçi güldü. ; ¦ ;¦</p>
<p class="PNormal">309</p>
<p class="PNormal">"insanların," dedi, "toplumun kendilerine yüklediği bütün önyargıları ahmakça</p>
<p class="PNormal">taşıdıkları bir deve dönemleri vardır, sonra aslan dönemi gelir; önyargılara</p>
<p class="PNormal">karşı aslan gibi savaşırlar ama bir de bazılarının geçebildiği bir çocukluk</p>
<p class="PNormal">aşaması vardır. En üst aşamadır bu. Hayata bir çocuk safıyetiyle bakmak ve oyun</p>
<p class="PNormal">oynamak; her türlü etkiye açık hale gelmek. Yitirilen safiyeti tekrar bulmak. Bu</p>
<p class="PNormal">yüzden oyun oynuyorum."</p>
<p class="PNormal">Profesör, "Nietzsche'ci olacağınız hiç aklıma gelmezdi," dedi. Kadehini</p>
<p class="PNormal">kaldırdı.</p>
<p class="PNormal">Büyükelçi, "Ama teorinin ancak buraya kadar olan kısmına inanıyorum," dedi.</p>
<p class="PNormal">"Üstinsan falan saçmalık."</p>
<p class="PNormal">Portakal çiçeklerinin kokusu neredeyse ciltlerinden içeri süzülüyor,</p>
<p class="PNormal">gözeneklerinden giriyor ve yüreklerini kaplıyordu. Kokusu, denizden gelen</p>
<p class="PNormal">iyotunkiyle karışan bu portakal çiçekleri, yüzünü okşayan hafif rüzgâr ve o</p>
<p class="PNormal">baygın kokular içinde, dünyanın sonu gibi görünen bu ıssız bahçede buzlu viski</p>
<p class="PNormal">içmek bir mucize gibiydi.</p>
<p class="PNormal">Profesör böyle bir evde ömrünün sonuna kadar yaşayabileceğini düşündü. Meryem de</p>
<p class="PNormal">kalabilirdi ama bu arada Gemal'i herhangi bir şekilde uzaklaştırması gerekiyordu</p>
<p class="PNormal">çünkü sinirlerini bozmaya başlamıştı. ,</p>
<p class="PNormal">Bu arada Büyükelçi, "Kızın nesi var?" diye sordu.</p>
<p class="PNormal">"Hasta!"</p>
<p class="PNormal">"Nedir hastalığı?"</p>
<p class="PNormal">"Sanıyorum büyük bir ruhi sarsıntı. Bunun için yataktan çıkamıyor."</p>
<p class="PNormal">"Ana rahmine dönüş isteği," dedi Büyükelçi.</p>
<p class="PNormal">Profesör, "Wilhelm Reich," diye ekledi çok bilmiş bir tavırla.</p>
<p class="PNormal">Büyükelçi yine güldü. Kendiliğinden bir referans oyunu tutturmuşlardı. Birisi</p>
<p class="PNormal">bir söz söylerse, öteki bunun kaynağını açıklamak zorundaydı sanki.</p>
<p class="PNormal">"Niye ruhi sarsıntı geçirmiş?"</p>
<p class="PNormal">"Galiba tecavüze uğramış."</p>
<p class="PNormal">"Peki ne düşünüyorsunuz?"</p>
<p class="PNormal">"Birkaç gün kendi haline bırakalım. Belki de toparlanır."</p>
<p class="PNormal">Daha sonra Büyükelçi, oğlanın kim olduğunu sordu. Profesör "Kızın amcasının</p>
<p class="PNormal">oğlu," dedi. "Askerden yeni gelmiş. Anladığım 3U kadarıyla kızı</p>
<p class="PNormal">cezalandırmasını istemişler, yapamamış."</p>
<p class="PNormal">"Belki de kıza âşık olmuştur."</p>
<p class="PNormal">Profesör güldü.</p>
<p class="PNormal">"İşte bu tam Hollywood klişesi olur," dedi. "En sıradan senarist bile bu</p>
<p class="PNormal">hikâyeyi yazmaya cesaret edemez."</p>
<p class="PNormal">Büyükelçi de, "Gerçek hayat bazen Hollywood klişelerine rahmet okutacak kadar</p>
<p class="PNormal">kitsch'tir. Hatta çoğunlukla böyledir," diye cevap verdi.</p>
<p class="PNormal">"Doğru!" dedi Profesör.</p>
<p class="PNormal">Daha sonra Büyükelçi, Anadolu'da kadınların günahkâr, suçlu ve kötü olduğuna</p>
<p class="PNormal">dair bir inanç bulunduğunu ve ülkenin ilerlemesine bu görüşün engel olduğunu</p>
<p class="PNormal">söyledi. Çünkü toplumun yarısı dışlanıyordu.</p>
<p class="PNormal">Profesör, "Size hak veriyorum ama," dedi, "Batı kültüründe de kadın suçlu ve</p>
<p class="PNormal">günahkâr!" --..; "Nasıl?" t.—y.--..</p>
<p class="PNormal">¦ , ¦.</p>
<p class="PNormal">"Evil kelimesini düşünün."</p>
<p class="PNormal">"Evet!" ¦&gt;</p>
<p class="PNormal">"Sizce bu kelime Eve'den yani Havva'dan gelmiyor mu?"</p>
<p class="PNormal">Büyükelçi kaşlarını çatıp bir an düşündü ve, "Galiba haklısınız aziz Profesör,"</p>
<p class="PNormal">dedi. "Eve, evil; yani ilk günah. Çok doğru! Bravo! Hiç olmazsa bizde Havva</p>
<p class="PNormal">adından türetilmiş kötülük anlamında kelime yok."</p>
<p class="PNormal">O gece ikisi de çok sarhoş oldu. Büyükelçi hem viskiyi soğuk içmeyi sevdiği, hem</p>
<p class="PNormal">de buz koymak görgüsüzlüğüne düşmek istemediği için Johnny Walker şişelerini</p>
<p class="PNormal">olduğu gibi buzluğa sokuyor ve yarı yarıya donduruyordu.</p>
<p class="PNormal">Profesör adamın ağzından alabildiği bölük pörçük bilgilerden, Avrupa</p>
<p class="PNormal">başkentlerinde büyükelçilik yaptığını, emekli olduktan sonra karısının öldüğünü</p>
<p class="PNormal">ve kendisinin de bu evi alarak yerleştiğini çıkarabildi.</p>
<p class="PNormal">Aslında evi değil portakal bahçesini almış sayılabilirdi. Çünkü taş ev yaşamak</p>
<p class="PNormal">için değil, toplanan portakalları sandıklayıp gön-312 derme işlemi için</p>
<p class="PNormal">yapılmıştı ama konut olarak kullanılması daha hoş olmuştu doğrusu.</p>
<p class="PNormal">"Yıllar boyunca devleti temsil ettiğimi sandım," diyordu. "Sonra kendi kendime</p>
<p class="PNormal">devletin beni temsil edip edemeyeceğini sordum. Bir de baktım ki onlar beni</p>
<p class="PNormal">temsil edecek dürüstlükte ve düzeyde değil. Bunun üzerine dünyadan elimi eteğimi</p>
<p class="PNormal">çekmeye ve buraya gelip anılarımı yazmaya karar verdim."</p>
<p class="PNormal">"Peki yazdınız mı?"</p>
<p class="PNormal">"Hayır. Çünkü anladım ki bu ülkedeki sorun, bilgi ya da anlayış eksikliğinden</p>
<p class="PNormal">kaynaklanmıyor. Öğretebileceğiniz hiçbir şey yok. Her şeyi sizden benden iyi</p>
<p class="PNormal">biliyorlar ama kötü niyetliler. Bildiklerini okuyorlar. Bu ülkede karar</p>
<p class="PNormal">sistemini elinde bulunduranlara hiçbir şey yapamazsınız. Çünkü halk salak ve</p>
<p class="PNormal">saf. Halkın salak olduğu bir ülkedeki demokrasi de diktatörlük ve seçimle gelen</p>
<p class="PNormal">krallar demektir. Bu yüzden artık ülkeyle bütün bağlarımı kestim. Kimin başbakan</p>
<p class="PNormal">olduğunu bile bilmiyorum. Bugünkü serçe yavrusu, başbakandan daha önemli."</p>
<p class="PNormal">"Sahi ne oldu ona?"</p>
<p class="PNormal">Büyükelçi kurnaz kurnaz gülecek, "Gelin," dedi. Onu, odasına götürdü. Bir kafes</p>
<p class="PNormal">içine, pamuk bir yatağa yatırmıştı yavruyu.</p>
<p class="PNormal">"Yanılmamışım," diyordu. " Yuvadan atmışlar ama ölmesine izin vermeyeceğim. "</p>
<p class="PNormal">O sırada Meryem üst kattaki loş, küçük pencereli dar odada yatıyor ve bu yabancı</p>
<p class="PNormal">yatağı yadırgayarak yarı uyku, yarı uyanıklık halinde çırpınıp duruyordu.</p>
<p class="PNormal">Nedense bu yeni ev ona memleketteki bağ evini hatırlatmıştı. Bu yüzden de gözünü</p>
<p class="PNormal">kapatıp içi geçer geçmez kendini bağ evinde sanıyor ve üstüne abanan kara</p>
<p class="PNormal">sakallı gölgeyi kovmak için var gücüyle havaya tekmeler savuruyordu. Ama gölge</p>
<p class="PNormal">ne yapıp ediyor ve bacaklarının arasını kanatıyordu. Bunun üstüne inlemeye</p>
<p class="PNormal">başlıyor ve kendi sesine uyanıyor, ter içinde kalmış olduğunu görüyordu.</p>
<p class="PNormal">Bir yandan da zihninin sağlıklı işleyen bir bölümü onu uyarıyor</p>
<p class="PNormal">ve izbede bile bu kadar kötü olmadığını fısıldıyordu. Olayın üstünden çok</p>
<p class="PNormal">geçmişti ve oralardan çok uzaklardaydı. Tam unuttuğunu sanırken, ne olmuştu da</p>
<p class="PNormal">olayı daha şiddetli, daha içten 3*3 yaşıyordu?</p>
<p class="PNormal">Eskiden olduğu gibi kendisini uyuşturmaya ve bu anıları aklından atmaya</p>
<p class="PNormal">çalışıyor, el değmemiş bir çocuk gibi olmaya uğraşıyor ama başaramıyordu.</p>
<p class="PNormal">Cemal ise bahçenin bir kenarına çökmüş iki sarhoş adamı seyrederken içindeki</p>
<p class="PNormal">nefretin gittikçe kabardığını ve artık zor zap-tedilecek hale geldiğini</p>
<p class="PNormal">hissetmekteydi. Öfke boğazından taşıyordu. Bu iki adam anlamadığı bir dille</p>
<p class="PNormal">konuşuyor, gülüyor, belki kendisiyle alay ediyorlardı ve her hallerinden onu</p>
<p class="PNormal">adam yerine koymadıklarını belli ediyorlardı. Doğudaki yanaşmalardan,</p>
<p class="PNormal">marabalardan, hizmetkârlardan bile daha aşağılık bir mahluk gibi görüyorlardı</p>
<p class="PNormal">onu.</p>
<p class="PNormal">Oysa onların bu ülkede rahatça yaşamalarını sağlayan, Cemal ve arkadaşlarının</p>
<p class="PNormal">kahramanlığıydı. Abdullah, bu yavşak, alkolik adamları görse mayına basarak</p>
<p class="PNormal">ayağını ve gözünü kaybetmesine değip değmediklerini düşünürdü mutlaka. Cemal'e</p>
<p class="PNormal">göre değmezlerdi.</p>
<p class="PNormal">Hele o Profesör denilen adam o kadar vatan hainiydi ki tekneye, Türk bayrağından</p>
<p class="PNormal">daha büyük yabancı bir bayrak asıyordu. Cemal de her gece bayrağın yerini</p>
<p class="PNormal">değiştiriyor ve şanlı Türk bayrağını, o pijamaya benzeyen lacivert kırmızı</p>
<p class="PNormal">bayrağın tam üstüne asıyordu. Profesör ertesi gün bunun denizcilik kurallarına</p>
<p class="PNormal">aykırı olduğunu söylüyor ve Türk bayrağını yine eski yerine götürüyordu. O hiç</p>
<p class="PNormal">sesini çıkarmıyor ama gece şanlı bayrağı gönderde, layık olduğu yere çekiyordu.</p>
<p class="PNormal">En büyük kural buydu. Bayrağın namusu için o kadar şehit verdikten sonra hangi</p>
<p class="PNormal">denizcilik kuralı onu yabancı bayrağın üstünde dalgalanmaktan alıkoyabilirdi ki!</p>
<p class="PNormal">Ertesi sabah bir punduna getirip Profesör ile Büyükelçi'ye, dağlarda çektirdiği</p>
<p class="PNormal">resimlerini gösterdi. Resimlerin birinde komando giysileri içinde, palaskası</p>
<p class="PNormal">belinde, çapraz fişekliği göğsünde, G3 tüfeği havaya doğru kalkmış durumda</p>
<p class="PNormal">görünüyordu. Bir</p>
<p class="PNormal">tepenin başındaydı. Resim aşağıdan çekilmişti. Arkasında bulutlar görünüyordu ve</p>
<p class="PNormal">Cemal başını gururla kaldırmıştı. 3H Ama iki adam resimlere pek aldırmadılar,</p>
<p class="PNormal">şöyle üstünkörü ba-kar gibi yapıp kendisine uzattılar. Ne yaparsa yapsın</p>
<p class="PNormal">kendisiyle ilgilenmiyorlardı. Oysa herhangi bir şey söyleseler, saatlerce savaş</p>
<p class="PNormal">anılarını aktarabilirdi onlara.</p>
<p class="PNormal">Eşek Ne Dedi?</p>
<p class="PNormal">Üç gün boyunca, rutubetli havada neredeyse yapışkan hale gelen, bayıltıcı</p>
<p class="PNormal">portakal çiçeği kokularıyla içleri yıkandı. Yalnız buza dönüşmüş viski içen</p>
<p class="PNormal">Büyükelçi ile Profesör'ün değil, bazen teknede, bazen bahçede vakit geçiren,</p>
<p class="PNormal">tembel tembel uyuklayan Cemal'in de başı dönüyordu.</p>
<p class="PNormal">Koku, camlan açık ama kepenkleri yarı kapalı loş odasında gece gündüz yatan</p>
<p class="PNormal">Meryem'i bir merhem gibi sarıp sarmaladı, yaralarını iyi etti. Sanki kepenklerin</p>
<p class="PNormal">arasından portakal çiçeği kokusuna bürünmüş bir şefkat sağılıyor ve onu kucağına</p>
<p class="PNormal">alıyordu. O yoğun ve bayıltıcı koku, bibisinin uğurlu eli gibi başını okşuyordu.</p>
<p class="PNormal">Gözünü yarı yarıya araladığı o ender anlarda hayal meyal kelebekler görüyordu.</p>
<p class="PNormal">Lacivert kanatlı, sarı benekli kelebekler alnının üstünde uçuyor yüzüne,</p>
<p class="PNormal">saçlarına konuyor ve yorganını kaplıyorlardı.</p>
<p class="PNormal">Şefkatli portakal çiçeği kokusu ve lacivert kanatlı kelebekler onu birkaç gün</p>
<p class="PNormal">içinde kendine getirdi. Doğruldu; halsizlikten kırılıyor da olsa Profesör'ün o</p>
<p class="PNormal">uyurken getirip bıraktığı yemekleri yedi.</p>
<p class="PNormal">Ve bir sabah içinde müthiş bir yaşama coşkusu ve çıldırtıcı bir enerjiyle</p>
<p class="PNormal">uyandı. Kana ve tere batmış bir hastalık giysisini üstünden soyarcasına yatağı</p>
<p class="PNormal">terk etti. Başında hiçbir ağırlık yoktu, gövdesini hissetmiyordu bile.</p>
<p class="PNormal">Kepenkleri açıp içeri gün ışığının dolmasına izin verirken sanki kolları</p>
<p class="PNormal">bacakları suda salınıyordu.</p>
<p class="PNormal">Sağ taraftaki tepenin ardından kıpkızıl bir güneşin doğuşunu gördü. Servilere</p>
<p class="PNormal">yuva yapmış serçeler, ötüşüyor da ötüşüyordu.</p>
<p class="PNormal">İçi mutlulukla doldu. Başucundaki sandalyenin üstüne beyaz bir elbise asılmıştı.</p>
<p class="PNormal">Herhalde Profesör'ün hoş sürprizlerinden biri-3*6 siydi bu da. Gülümsedi. Tiril</p>
<p class="PNormal">tiril yazlık elbiseyi giydi ve aynada çok güzel göründüğünü fark etti. Kendisini</p>
<p class="PNormal">hayran hayran süzdü; göz kırptı. Sonra alt kata indi.</p>
<p class="PNormal">Ortalıkta kimseler görünmüyordu. Herkes uykuda olmalıydı çünkü daha çok erkendi.</p>
<p class="PNormal">Bahçeye çıktı, iskeleye kadar yürüdü. Artık evi gibi benimsediği teknenin sabah</p>
<p class="PNormal">serinliğinde nazlı nazlı sallandığını gördü. Portakal ağaçlarına bir mucizeye</p>
<p class="PNormal">bakar gibi baktı. Nasıl o müthiş kokuyu yayabiliyorlardı? Yasemin kokusundan</p>
<p class="PNormal">bile daha kışkırtıcıydı.</p>
<p class="PNormal">Bahçeyi dolaşırken evin yan tarafında bir tavuk kümesi keşfetti. Çocuk gibi</p>
<p class="PNormal">sevindi; sıcak yumurtaları topladı. Mutfakta kahvaltı hazırlamaya girişti. Çay</p>
<p class="PNormal">yaptı, yumurtaları pişirdi ve bahçedeki masaya çok güzel bir kahvaltı sofrası</p>
<p class="PNormal">kurdu.</p>
<p class="PNormal">İlk uyanan Büyükelçi'ydi. Mahmur gözleriyle Meryem'i ayakta ve seher yeli gibi</p>
<p class="PNormal">terütaze görünce, "Ooo!" dedi. Beyaz elbisesiyle bambaşka bir kız olmuştu. Sonra</p>
<p class="PNormal">gözü kahvaltı sofrasına takıldı. Bir kez daha, "Ooo!" dedi. "Bakıyorum her şeyin</p>
<p class="PNormal">yerini bulmuşsun."</p>
<p class="PNormal">"Bulurum!" dedi Meryem. Sonra demlikten ince belli cam bardaklara çay doldurdu.</p>
<p class="PNormal">Kahvaltı ederken, "Deniz mi tuttu seni?" diye sordu Büyükelçi.</p>
<p class="PNormal">Meryem, "Herhalde!" dedi.</p>
<p class="PNormal">"Daha önce hiç tekneye binmiş miydin?"</p>
<p class="PNormal">"Hayır! Bizim Van gölünde bir-iki kere kayığa binmiştim ama bunun gibi değildi."</p>
<p class="PNormal">"Beni de deniz tutar. Bu yüzden evi ve bahçeyi bırakıp da denize çıkmam."</p>
<p class="PNormal">Meryem etrafına hayran hayran bakarak, "Ama burası çok güzel," dedi. "Bugüne</p>
<p class="PNormal">kadar gördüğüm en güzel yer. Cennet gibi."</p>
<p class="PNormal">Biraz sonra Cemal geldi. Kıza kaçamak bir bakış fırlatarak masaya oturdu.</p>
<p class="PNormal">Arkasından da Profesör indi. Meryem'in iyileşmiş</p>
<p class="PNormal">olmasına aşırı sevindiği belliydi. Kıza dokunmuyor ama her haliyle ona</p>
<p class="PNormal">sarılmak istediğini belli ediyordu.</p>
<p class="PNormal">Meryem gözüyle elbisesini işaret ederek, "Teşekkür ederim," 3*7 dedi.</p>
<p class="PNormal">"Çok yakışmış," dedi Profesör. Köydeki sergiden satın aldığı, yerel tezgâhlarda</p>
<p class="PNormal">dokunmuş incecik pamuklu kumaş, hafif sabah rüzgârında bir gelinlik gibi</p>
<p class="PNormal">salınıyordu.</p>
<p class="PNormal">îki gün böyle mutluluk içinde geçti. Kimse kimseye karışmıyor, gündüzleri</p>
<p class="PNormal">Büyükelçi odasında kitap okuyor, Profesör köye gidip kahveye oturuyor, Meryem</p>
<p class="PNormal">Büyükelçi'nin dikmiş olduğu fesleğen, nane, domates ve maydanozları çapalıyor,</p>
<p class="PNormal">su veriyor, Cemal de kâh iskelede balık tutuyor, kâh köye gidiyordu.</p>
<p class="PNormal">Büyükelçi evde balık kızartılmasını yasakladığı için -üç gün koktuğunu</p>
<p class="PNormal">söylüyordu- Cemal tuttuğu balıkları eve getiremiyor ve ağızlarından iğneyi</p>
<p class="PNormal">çıkarıp tekrar denize atıyordu. Ama bu durum onun akşama kadar balık tutmasına</p>
<p class="PNormal">engel değildi. Kaç balık tuttuğunu hesaplamak yetiyordu ona.</p>
<p class="PNormal">İskelede geçirdiği uzun saatler boyunca, ne yapacağını da kara kara düşünüp</p>
<p class="PNormal">duruyordu. Beş kuruşu yoktu, işi gücü, evi barkı da yoktu. Bu evdeki hayatın</p>
<p class="PNormal">nasıl olsa sonu gelecekti. Memlekete mi dönmeliydi, yoksa Selahattin'in bir</p>
<p class="PNormal">akşam söz ettiği gibi İstanbul'a gidip bir bankada bekçi olarak mı çalışmalıydı?</p>
<p class="PNormal">Sela-hattin, yanında kız olmasa iş bulmanın çok kolay olacağını söylemişti.</p>
<p class="PNormal">Bütün bankalar ve büyük şirketler, Güneydoğu'da çarpışmış komandolara çok para</p>
<p class="PNormal">veriyormuş. Ya koruma ya bekçi olarak çalıştırıyorlarmış. Şimdi kızı burada</p>
<p class="PNormal">bıraksa ve İstanbul'a gitse iyi olmaz mıydı? Ama adamlar kızı kabul ederler</p>
<p class="PNormal">miydi bakalım?</p>
<p class="PNormal">Bu düşüncelere daldığı günlerden birinde hayretle fark etti ki artık Emine'yi</p>
<p class="PNormal">aklına getirmiyor ve ona kavuşma hayalleri kurmuyordu.</p>
<p class="PNormal">Ama bu keşif nedense onu çok rahatsız etmedi.</p>
<p class="PNormal">Akşam olunca hep birlikte yemek yiyorlardı ve sonra sıra Profesör ile</p>
<p class="PNormal">Büyükelçi'nin buzluktan çıkardıkları viskilere geliyordu.</p>
<p class="PNormal">Meryem'in ve Cemal'in anlamadığı sözler kullanarak saatlerce konuşuyorlar ve</p>
<p class="PNormal">ancak sabaha karşı yatıyorlardı.</p>
<p class="PNormal">Yemekleri bazen Meryem, bazen Profesör, çoğunlukla da ev sahibi yapıyordu. Sık</p>
<p class="PNormal">sık makarna haşlıyorlardı. Büyükelçi makarnanın üstüne köylülerin ürettiği</p>
<p class="PNormal">zeytinyağından döküyor, sonra da bahçeden kopardığı fesleğenleri doğruyordu.</p>
<p class="PNormal">Bir akşam yemek hazırlığı sırasında ilginç bir şey oldu: Büyükelçi tam makarna</p>
<p class="PNormal">tenceresini ateşe oturtmuştu ki birden tüp bitti. "Tüh!" dedi adam, "Hay aksi!</p>
<p class="PNormal">Bu saatte köyden tüp alıp gelmek olacak iş mi? Hem dükkân kapanmıştır. Adamı</p>
<p class="PNormal">bulup açtırmak lazım."</p>
<p class="PNormal">Meryem hemen çözümü buldu ve, "Teknede tüp var ya!" dedi.</p>
<p class="PNormal">Büyükelçi kızın yüzüne şaşkınlıkla baktı. Cemal telaşla ayağa kalktı; "Ben alıp</p>
<p class="PNormal">geleyim!" diyerek bahçeye yürüdü ama Meryem, "Tüpü söküp buraya getirmeye ne</p>
<p class="PNormal">gerek var?" dedi. "Tencereyi oraya götürür iki dakikada pişirir geliriz." Bunun</p>
<p class="PNormal">üzerine Cemal müthiş bozuldu. "Tüpü getirmek daha kolay!" dedi. "Sonra da lazım</p>
<p class="PNormal">olur. Çay falan yapılır."</p>
<p class="PNormal">Kızla oğlan birbirlerine düşman gibi baktılar. Sonra ikisi de Büyükelçi'nin</p>
<p class="PNormal">kararını bekler gibi bakışlarını ona çevirdiler. Sanki adam bir sınav sonucu</p>
<p class="PNormal">bildirecekti. Tuhaf bir gerginlik oldu. Ev sahibi, "Teknede pissin!" derse kız,</p>
<p class="PNormal">"Tüpü getirin!" derse oğlan zafer kazanacaktı ama ikisini de söylemedi.</p>
<p class="PNormal">"Haydi bugün dışarıda yiyelim." dedi. "Tüpü falan bırakın. Biraz ileride</p>
<p class="PNormal">Güneydoğulu bir aile var. Yeni geldiler. Gözleme yapıyorlar. Gidip gözleme</p>
<p class="PNormal">yiyelim."</p>
<p class="PNormal">Böylece gerilim gevşedi; dışarı çıktılar, kumlu yoldan köye doğru yürümeye</p>
<p class="PNormal">başladılar.</p>
<p class="PNormal">Bir tentenin altında çıplak ampulleriyle göze çarpan gözleme-ci, köye çok</p>
<p class="PNormal">yakındı. Güneydoğu'dan göç eden bir aile, yamaca doğru harap, kullanılmayan bir</p>
<p class="PNormal">evi onarıp oturmuş, önüne de bir tente gerip birkaç basit masa sandalye koyarak</p>
<p class="PNormal">gözleme yapmaya başlamıştı. Yaşlıca, başı beyaz temiz tülbentle bağlı kadının</p>
<p class="PNormal">bahçenin köşesindeki sacın arkasına oturarak yaptığı gözlemeler, özellikle</p>
<p class="PNormal">turistlerin çok hoşuna gidiyordu. Ege ve Akdeniz kıyısında binlercesi görülen</p>
<p class="PNormal">gözlemecilerden biriydi. Ailenin anası, elinde oklavayla gözleme hamuru açıyor,</p>
<p class="PNormal">sonra sacda pişiriyor, iki genç oğlan servis yapıyor, pos bıyıklı baba da kasada</p>
<p class="PNormal">oturuyordu.</p>
<p class="PNormal">Meryem saca yapıştırılan yufka kokusunu alır almaz kendisini çok tuhaf hissetti.</p>
<p class="PNormal">Çocukluğunun ekmek yapılan günlerine, arasına tereyağı konularak muska biçiminde</p>
<p class="PNormal">katlanan çoban böreği lezzetine savrulmuştu. Zaten adımını attığı andan itibaren</p>
<p class="PNormal">bura- da onu heyecanlandıran bir şeyler olduğunun farkına varmıştı. Denizin</p>
<p class="PNormal">dalgalarını dinleyerek yemeklerini yediler. Daha onlar yaklaşırken Büyükelçi'nin</p>
<p class="PNormal">huyunu bilen baba, oğluna, "Hemen radyoyu kapat," demişti. "Adam çok kızıyor."</p>
<p class="PNormal">Meryem bir ara Profesör ile Büyükelçi'nin sonu gelmez konuşmalarına kulak</p>
<p class="PNormal">kabarttı.</p>
<p class="PNormal">Profesör, "Peki savaşlar, kırımlar da mı oyun sizce?" diye soruyordu. -.-¦</p>
<p class="PNormal">"Evet, hepsi bir oyun!"</p>
<p class="PNormal">"Kitle katliamları, dünya savaşları, atom!" "Kozmos açısından bakarsanız tabii</p>
<p class="PNormal">ki bir oyun; çocuk oyunu. Hatta o bile değil. Geçenlerde Türkiye ile</p>
<p class="PNormal">Yunanistan'ı savaşın eşiğine getiren Kardak krizini hatırlayın mesela. Eğer işe</p>
<p class="PNormal">iki tarafın orduları açısından bakarsanız savaş mantıklı geliyor ama bir de o</p>
<p class="PNormal">ıssız adada yaşamakta olan keçilerin açısından bakın. Güm-bürdeyen</p>
<p class="PNormal">hücumbotlarla, denize salınan mazotlarla binlerce yıllık sükûneti bozan adamlar</p>
<p class="PNormal">geliyor. Ellerindeki mavi bezi oraya dikip gidiyorlar. Sonra yine gümbürtülü</p>
<p class="PNormal">motorlarla başka adamlar geliyor; onlar da mavi bezi söküp yerine kırmızı bez</p>
<p class="PNormal">dikip gidiyorlar. Bütün bunlar bir oyun değil de ne? İnsanlar memeli hayvan</p>
<p class="PNormal">türüne giriyor ama kendilerini başka bir şey yapmaya çalışıyorlar. Oysa hiçbir</p>
<p class="PNormal">hayvan biyolojik kurallarının dışında yaşayamaz. Eşek eşek gibi yaşamalı, kaplan</p>
<p class="PNormal">kaplan gibi, yılan yılan gibi, insan da insan gibi. Ama insanoğlu kendisinde</p>
<p class="PNormal">başka güçler</p>
<p class="PNormal">319</p>
<p class="PNormal">vehmediyor. Değişmeye, başka bir şey olmaya, doğasını zorlamaya çalışıyor. İşte</p>
<p class="PNormal">mutsuzluğun ve savaşların kaynağı bu. Kısacası 32O azizim, insan insan olarak</p>
<p class="PNormal">yaşamalı, eşek eşek olarak."</p>
<p class="PNormal">Profesör bir seferinde kendisinin de keçilerin bakış açısını düşündüğünü</p>
<p class="PNormal">hatırladı ama bunu Büyükelçi'ye söylemedi. Adamın her söylediğine bir kulp</p>
<p class="PNormal">takmak tatsız oluyordu.</p>
<p class="PNormal">Sinirli bir edayla sözlerini bitiren Büyükelçi, Cemal ile* Meryem'e,</p>
<p class="PNormal">"Dediklerimi anlıyor musunuz?" diye sordu.</p>
<p class="PNormal">Cemal, "Bir eşek eşek gibi yaşamalı!" diye tekrar etti.</p>
<p class="PNormal">Profesör, "Meryem her şeyi anlar," dedi. "Bütün dediklerinizi anlar."</p>
<p class="PNormal">3</p>
<p class="PNormal">Cemal öne arkaya sallanıyor ve, "Anlarmış, her şeyi anlarmış!" gibi bir şeyler</p>
<p class="PNormal">mırıldanıyordu.</p>
<p class="PNormal">Bunun üzerine Büyükelçi, "Hadi bir oyun oynayalım," dedi. "Mademki çok</p>
<p class="PNormal">zekisiniz, yarına kadar şu bilmecenin cevabını verin."</p>
<p class="PNormal">Profesör oyun düşkünü Büyükelçi'ye, şimdi bunun zamanı mı der gibi biraz</p>
<p class="PNormal">sıkıntıyla baktı. Büyükelçi, "Hiç öyle bakmayın azizim," dedi. "Siz de cevap</p>
<p class="PNormal">vereceksiniz. Mecbursunuz."</p>
<p class="PNormal">Meryem kulak kesildi. Cemal'in de öyle yaptığını hissediyordu.</p>
<p class="PNormal">"Büyük bir sultan, ölüm döşeğinde iken üç oğlunu yanına çağırmış. Çok yakında</p>
<p class="PNormal">öleceğini ama ülkesinin üçe bölünmesini istemediğini anlatmış onlara. Kim</p>
<p class="PNormal">padişah olacak diye kavga etmeyeceksiniz, demiş. Yarın üçünüz de buradan bir</p>
<p class="PNormal">saat uzaklıktaki av köşkümüze gideceksiniz. Bir gün sonra da şehre geri</p>
<p class="PNormal">döneceksiniz. Hanginizin atı şehrimize en son girerse o padişah olacak. Bu</p>
<p class="PNormal">sözler üzerine üç şehzadeyi almış bir düşünce. At yarışı olsa kolaymış ama şehre</p>
<p class="PNormal">en son girmeyi nasıl başaracaklarmış. Av köşküne gidip düşünmeye koyulmuşlar ve</p>
<p class="PNormal">sonunda çareyi bulmuşlar. İşte size yarma kadar izin. Yarın sabah, kim zekiyse</p>
<p class="PNormal">bunun cevabını versin."</p>
<p class="PNormal">Bir süre kimse konuşmadı, bilmeceyi düşündü.</p>
<p class="PNormal">Sonra Meryem, peynirli gözlemesini ve ayranını bitirirken bir</p>
<p class="PNormal">eşek anırması duydu. Ses evin arkasından geliyordu. Kalkıp o tarafa doğru</p>
<p class="PNormal">yürüdü. Harap evin arkasında sebze ekili bir bahçe vardı. İki köpek tembelce</p>
<p class="PNormal">yerde yatıyor ve direğe bağlı bir eşek 321 de kimbilir neye huysuzlanmış,</p>
<p class="PNormal">anırıyordu. Meryem eşeğin yanına gitti; başım okşadı, bir şeyler söyledi. Eşeğin</p>
<p class="PNormal">sert kıllı derisinin . altında başının sertiğini hissetti. Lokantanın arka</p>
<p class="PNormal">bahçesi, Ohan-nes konağının kavaklığı gibi kokuyordu. İçi bir tuhaf oldu. Sonra</p>
<p class="PNormal">yanma birisinin geldiğini fark etti. Biraz önce kendilerine servis yapan ince,</p>
<p class="PNormal">kara gözlü, kakülü alnına dökülmüş oğlandı bu. Oğlan, "Ne yapıyorsun?" diye</p>
<p class="PNormal">sordu. "Görmüyor musun eşekle konuşuyorum," diye cevap verdi. Bunun üzerine</p>
<p class="PNormal">kaküllü esmer oğlan güldü, "Bu bizim eşeğimiz ama ben hiç konuştuğu duymadım."</p>
<p class="PNormal">"O zaman sadece istedikleriyle konuşuyor!" Oğlan onun adını sordu. Meryem</p>
<p class="PNormal">olduğunu öğrenince, "Benimki de Mehmet Ali!" dedi. "Nerelisin?"</p>
<p class="PNormal">Kız anlattı. Mehmet Ali onun da Doğulu olduğuna şaştı kaldı. "Hiç aklıma</p>
<p class="PNormal">gelmezdi," dedi. "Gerçi dilin biraz çalıyor ama Bü-yükelçi'yle birlikte gelince</p>
<p class="PNormal">seni onun bir akrabası sandım."</p>
<p class="PNormal">Çok konuşkan bir oğlandı. Durmadan anlatıyor, soru soruyor ve kızı bırakmıyordu.</p>
<p class="PNormal">Böylece bu kısacık süre içinde Meryem onların hikâyesini öğrenmiş oldu.</p>
<p class="PNormal">Güneydoğudaki savaş çekilmez hale gelince göç etmişler ama milyonlarca insan</p>
<p class="PNormal">gibi büyük şehirlere gitmemişlerdi. Kamyon şoförü olan bir akrabaları onlara bu</p>
<p class="PNormal">köyü anlatmış, turistlere gözleme satma fikrini vermişti. Onlar da piliyi</p>
<p class="PNormal">pırtıyı o akrabanın kamyonuna yükleyip buraya gelmişlerdi. Şimdilik idare</p>
<p class="PNormal">ediyorlardı ama köy her yıl biraz daha kalabalıklaşıyordu. Gelecekte çok para</p>
<p class="PNormal">kazanacaklardı.</p>
<p class="PNormal">Meryem bir taraftan dalgın dalgın eşeğin sert yüzünü, fırça gibi derisini</p>
<p class="PNormal">okşuyor bir yandan da sular seller gibi hikâyelerini anlatan Mehmet Ali'yi</p>
<p class="PNormal">dinliyordu. Biraz sonra Profesör'ün, "Meryem!" diye seslendiğini duydular.</p>
<p class="PNormal">Karanlıktan, ampullerin aydınlattığı bahçeye girerken Mehmet Ali de Meryem de</p>
<p class="PNormal">sanki bir suç</p>
<p class="PNormal">M21</p>
<p class="PNormal">işlemişler gibi tuhaf hissettiler kendilerini. Herkes onlara bakıyordu. 322</p>
<p class="PNormal">Eve dönerken Büyükelçi, Meryem'e, "Neredeydin?" diye sordu.</p>
<p class="PNormal">Meryem, "Eşekle konuşuyordum." cevabını verdi.</p>
<p class="PNormal">"Peki eşek sana ne dedi?"</p>
<p class="PNormal">"Sizin haklı olduğunuzu söyledi!"</p>
<p class="PNormal">Büyükelçi ve Profesör kahkahayı patlattılar. Kız gerçekten de Profesör'ün</p>
<p class="PNormal">söylediği gibi acayip bir şeydi.</p>
<p class="PNormal">Ertesi gün Mehmet Ali eve pide getirdi. Meryem içeri davet etmeyince de dönüp</p>
<p class="PNormal">gitti ama akşamüstü yine evin çevresinde dolanırken görüldü. Eliyle kakülünü</p>
<p class="PNormal">kıvırıyor ve çaktırmadan evi gözetliyordu.</p>
<p class="PNormal">Bir gün sonra öğle vaktine yakın yine geldi; annesinin Meryem'i çağırdığını</p>
<p class="PNormal">söyledi. Kalabalık bir turist kafilesi gelmişti, yetişemi-yorlardı. Meryem</p>
<p class="PNormal">kendisinin de çok güzel gözleme yaptığını söylediği için belki biraz yardım eder</p>
<p class="PNormal">diye düşünmüşlerdi. Meryem bu fikrin Mehmet Ali'den çıkmış olduğuna emindi ama</p>
<p class="PNormal">bir şey söylemedi.</p>
<p class="PNormal">Böylece Meryem o öğle vakti gözlemeciye gitti; ertesi gün de öyle oldu, daha</p>
<p class="PNormal">ertesi gün de.</p>
<p class="PNormal">Artık günün büyük bölümünü orada geçiriyordu. Yaşlı kadın Meryem'e sarılıp</p>
<p class="PNormal">öpüyor ve, "Kınalı kızım," diyordu, "senin anan baban yok mu?"</p>
<p class="PNormal">"Yok teyze!" diyordu Meryem.</p>
<p class="PNormal">"Vah yavruum! Hem yetim, hem öksüz yavrum!" diye tekrar sanhyqrdu yaşlı kadın.</p>
<p class="PNormal">Meryem ne kadar iyi insanlar olsa da Profesör'ün ve Büyükel-çi'nin yanında</p>
<p class="PNormal">tedirginlik duyuyor, bir türlü kendisi gibi olamıyor; Doğulu ailenin yanında ise</p>
<p class="PNormal">kendini müthiş rahat ediyordu. Sanki Ege kıyılarında değil de memleketindeydi,</p>
<p class="PNormal">ailesinin yanındaydı. Ayrıca şefkatli ve ona zarar vermeyen bir aileydi bu.</p>
<p class="PNormal">Bir gün yaşlı kadına, "Çoban böreği yapayım mı teyze?" diye sordu. Çünkü o sac</p>
<p class="PNormal">üstünde kızaran yufkalardan yayılan koku fena</p>
<p class="PNormal">halde iştahını kabartmış ve çoban böreği tutkusunun önüne geçemez olmuştu.</p>
<p class="PNormal">Yaşlı kadın, "Tabii," dedi, "yap kızım ama üstün başın kirlenir, ben sana bir</p>
<p class="PNormal">şeyler vereyim."</p>
<p class="PNormal">Birlikte eve gittiler. Orada kadın sandığını açtı ve çok güzel, mor çiçekli bir</p>
<p class="PNormal">şalvar çıkardı, üstüne de bir içlik.</p>
<p class="PNormal">Meryem, bunları giydiği anda içine yayılan ferahlığa kendisi de şaştı. Zaten</p>
<p class="PNormal">sandık açılır açılmaz içinden memleket kokusu yükselmişti. Bunun üzerine Meryem</p>
<p class="PNormal">ağlamamak için kendini zor tutmuştu.</p>
<p class="PNormal">Ne garip! Kurtulmak için onca mücadele verdiği giysiler şimdi onu sarıp</p>
<p class="PNormal">sarmalayan eski bir dosta dönüşmüştü. Yeni giysilerinden hiçbir zaman</p>
<p class="PNormal">vazgeçmeyecek ve ömür boyunca bu ferahlatıcı şeyleri giyecekti ama arada sırada</p>
<p class="PNormal">şalvarı ayağına geçirmesi de hiç fena olmuyordu doğrusu.</p>
<p class="PNormal">Önüne bir önlük, başına bir örtü bağladı ve hamur teknesinin başına geçti. Kısa</p>
<p class="PNormal">sürede dirseklerine kadar bembeyaz un içinde kalmıştı. Daha sonra sacın başında,</p>
<p class="PNormal">aralarına tereyağı sürüp, muska biçiminde katladığı çoban börekleri yapmaya</p>
<p class="PNormal">başladı. Müşterilere de ikram edildi bunlardan ve o günden sonra birçok kişi</p>
<p class="PNormal">çoban böreği ister oldu.</p>
<p class="PNormal">Akşamüstü arka bahçedeki muslukta kollarını ve yüzünü yıkadı, şalvarı çıkardı,</p>
<p class="PNormal">yeni giysilerini giyip eve gitti ama ertesi gün gelir gelmez yine şalvarını</p>
<p class="PNormal">geçirdi ayağına.</p>
<p class="PNormal">Tek değişiklik şalvar değildi. Meryem o bahçeye adımını attığı anda rahatlıyor,</p>
<p class="PNormal">değişiyor ve kendisini güvende hissediyordu. Şivesi bile eski günlerdeki gibi</p>
<p class="PNormal">oluyor, Profesör ile Büyükelçi'nin yanında olduğu gibi söylediği sözlerde</p>
<p class="PNormal">zorlanmıyordu.</p>
<p class="PNormal">Hatta çenesi düşmüştü denilebilir. Durmadan konuşuyor, anlatıyor, gülüyor ve</p>
<p class="PNormal">Mehmet Ali'yle şakalaşıyordu. Oğlanın kendisini hayran gözlerle süzmesi de</p>
<p class="PNormal">gururunu okşuyor, onu türlü türlü cilveler yapmaya itiyordu.</p>
<p class="PNormal">Her şeyin bal gibi farkındaydı. Hatta kadının sık sık onu bağrına basıp, "Kınalı</p>
<p class="PNormal">kızım benim!" diye sevmelerinin, "Sen çok</p>
<p class="PNormal">323</p>
<p class="PNormal">uğurlu bir kızmışsın. Buraya ayak bastığından beri kısmetimiz açıldı, müşteriler</p>
<p class="PNormal">çoğaldı," sözlerinin bile ne anlama geldiğini bi-324 liyor ve içinden kıs kıs</p>
<p class="PNormal">gülüyordu.</p>
<p class="PNormal">Mehmet Ali'nin kaş altından göğüslerini süzdüğünü gördüğünde de yine böyle</p>
<p class="PNormal">kurnazca gülümsedi. Oğlan sarhoş gibi hep önünde arkasında dolaşıyor ve ondan</p>
<p class="PNormal">bir saniye ayrılamıyordu. Heyecan içindeydi. Kendisinin sebep olduğu bu heyecanı</p>
<p class="PNormal">hissetmek Meryem'e müthiş zevk veriyordu.</p>
<p class="PNormal">Bir gün içeride yalnız başına hamur kararken Mehmet Ali' nin, arkasından usulca</p>
<p class="PNormal">yaklaştığını duydu. Oğlanın bütün cesaretini toplayıp kızın çıplak boynuna acele</p>
<p class="PNormal">bir öpücük kondurması ve yıldırım gibi kaçması bir olmuştu. Bunun üzerine yine</p>
<p class="PNormal">hınzırca gülmüştü Meryem. İşin tuhafı hiç ürkmemiş olmasıydı.</p>
<p class="PNormal">Gözlemeciye gittikleri akşam üç şehzade bilmecesi sorulduğu zaman da yüzüne</p>
<p class="PNormal">böyle bir gülümseyiş yerleşmişti.</p>
<p class="PNormal">Ertesi sabah kahvaltı masasında Büyükelçi, "Cevabı buldunuz mu?" diye sordu.</p>
<p class="PNormal">"Haydi Profesör'den başlayalım. Anlatın bakalım azizim, bilmecenin cevabı ne?"</p>
<p class="PNormal">Profesör fazla umursamadan; "At yarışı sonunda şehre en önce girmek diye bir şey</p>
<p class="PNormal">olabilir ama en son girmek mümkün değildir," dedi. "Babaları da zaten bundun</p>
<p class="PNormal">imkânsız olduğunu anlamaları için bu görevi vermiş oluyor. Durumu anlayınca</p>
<p class="PNormal">aralarında bir uzlaşmaya varır ve birini padişah seçerler."</p>
<p class="PNormal">Büyükelçi gevrek gevrek güldü, çatalını sallayarak, "Fena halde çuvalladınız mon</p>
<p class="PNormal">cher!" dedi. "Hiç alakası yok."</p>
<p class="PNormal">Profesör omuz silkti, zaten soruyu unutup gitmişti. Cevabı da o anda uydurmuştu.</p>
<p class="PNormal">Büyükelçi, Cemal'e döndü. "Söyle bakalım komutan!" dedi. "Senin cevabın ne?"</p>
<p class="PNormal">Meryem içinden, "Allahım bilemesin, ne olur bilemesin!" diyerek tırnaklarını</p>
<p class="PNormal">yiyordu.</p>
<p class="PNormal">Cemal, "Üçü de yerinden kıpırdamaz," dedi. "Günlerce beklerler. Kim en önce pes</p>
<p class="PNormal">ederse yarıştan çekilir. En iradeli olan ve en sona kalan padişah olur."</p>
<p class="PNormal">*</p>
<p class="PNormal">İ</p>
<p class="PNormal">Büyükelçi yine gülerek, "Hayır komutan," dedi. "Cevap bu da değil. Ya hiçbiri</p>
<p class="PNormal">kıpırdamaz ve yıllarca beklerlerse? Sen söyle bakalım güzel kız."</p>
<p class="PNormal">325</p>
<p class="PNormal">Meryem heyecan içinde, soluğu boğazından taşarak, "Atlarını değiştirirler!"</p>
<p class="PNormal">dedi. Bunun üzerine Büyükelçi alkışlamaya başladı, Profesör de güldü.</p>
<p class="PNormal">Cemal öfkeyle ayağa fırladı; "Nasıl atlarını değiştirirler?" dedi. "Ne demek</p>
<p class="PNormal">bu?"</p>
<p class="PNormal">Meryem ona döndü ve bir çocuğa ders verir gibi, "Anlamadın mı?" dedi. "Hepsi</p>
<p class="PNormal">birbirinin atına biner ve birinci gelmek için deli gibi sürerler. Kimin atı en</p>
<p class="PNormal">geride kalırsa o padişah olur."</p>
<p class="PNormal">Cemal yine itiraz etti: "Ama şehre ilk giren değil en son giren padişah</p>
<p class="PNormal">olmayacak mıydı?"</p>
<p class="PNormal">"Kendi değil, atı en son giren," dedi Profesör. "Soru böyle sorulmuştu."</p>
<p class="PNormal">Cemal kalkıp gitti.</p>
<p class="PNormal">Meryem mutluluktan uçacak gibiydi. İçinden, "Sağol bibi," dedi. Eğer bibisi</p>
<p class="PNormal">başını dizine yatırdığı küçük Meryem'e daha önce bu masalı anlatmamış olsa</p>
<p class="PNormal">cevabı bilmesine olanak yoktu ama bu sırrı kimseyle paylaşacak değildi doğrusu.</p>
<p class="PNormal">Hem Cemal mosmor olmuştu hem de Büyükelçi ile Profesör onu hayran gözlerle</p>
<p class="PNormal">süzüyorlardı.</p>
<p class="PNormal">Doğruyu söyleyip de bu zevki bozar mıydı hiç!</p>
<p class="PNormal">"Cevabı ne zaman buldun?" diye sordu Profesör.</p>
<p class="PNormal">"Sabaha kadar düşündüm," dedi. "Sonra birden aklıma geliverdi!"</p>
<p class="PNormal">Çılgın Gece</p>
<p class="PNormal">Portakal kokulu evde hayat öylesine tıkırında gidiyor, her şey o kadar sakin ve</p>
<p class="PNormal">uyumlu yürüyordu ki, sanki bıraksan hepsi de ömürlerinin sonuna kadar böyle</p>
<p class="PNormal">yaşayabilirlerdi. En huzursuzları olan Cemal bile başka seçeneği olmadığından,</p>
<p class="PNormal">oflaya puflaya, söylene söylene de olsa o evde, artık vatan hainliklerinden</p>
<p class="PNormal">iyice emin olduğu kişilerle birlikte kalmaya katlanıyordu.</p>
<p class="PNormal">Emekli Büyükelçi, Profesör'de kafa dengi bir arkadaş bulmuş olmanın keyfini</p>
<p class="PNormal">sürüyordu. Gerçi ilk gün kimsenin ülkeden söz etmesine izin vermeyeceğini</p>
<p class="PNormal">söylemişti ama bu yasak sadece başkaları için geçerliydi. Kendisi bol bol</p>
<p class="PNormal">fikirlerini aktarıyor, söze karışan olursa paylıyor, hele birisi, "Benim fikrim</p>
<p class="PNormal">de böyle," derse, "Senin fikrin falan olmaz. Ben bu işleri yarım yüzyıldır</p>
<p class="PNormal">düşünüyorum, kafa patlatıyorum," diyerek onu, konuştuğuna konuşacağına pişman</p>
<p class="PNormal">ediyordu. Bu yüzden gece gündüz onu dinliyorlar, çok ender ağızlarını</p>
<p class="PNormal">açıyorlardı. Zaten Meryem ile Cemal adamın anlattıklarının çoğunu anlamıyordu.</p>
<p class="PNormal">Gündüzleri bahçede otururken Meryem'in birdenbire ayağa kalkıp bir-iki adım</p>
<p class="PNormal">atarak yerine oturması işin aslını bilmeyen birisini şaşırtırdı doğrusu. Bu</p>
<p class="PNormal">hareketi sık sık yapıyordu. Çünkü kulakları sağır edecek bir gürültü çıkaran</p>
<p class="PNormal">cırcır böceklerinin o beyaz elbiseden ürktüğünü keşfetmişti. Ne zaman ayağa</p>
<p class="PNormal">kalkıp ağaçlara doğru bir hamle yapsa, o an bütün sesler kesiliveriyor ve bu</p>
<p class="PNormal">durum hepsini güldürüyordu. Bazen Büyükelçi, "Hadi Meryem, kes şunlarm sesini,"</p>
<p class="PNormal">diyordu. "Bir ğörünüver!"</p>
<p class="PNormal">İki adam, akşamın en çok bekledikleri saati geldiğinde portakal</p>
<p class="PNormal">dallarının başlarına değdiği masaya oturuyor ve buza kesmiş viskilerini</p>
<p class="PNormal">açıyorlardı.</p>
<p class="PNormal">Ne var ki Profesör'ün onları yemeğe davet ettiği akşam olaylar çığırından</p>
<p class="PNormal">çıkacak ve evdeki gidişatla birlikte onların yaşamları da kökten değişecekti.</p>
<p class="PNormal">Profesör sürekli hamur işi yemekten sıkılmıştı; hepsini köydeki balıkçıya</p>
<p class="PNormal">götürecekti. Hem ilk geldiğinde tekneyi bağlayan çocuklara da söz vermişti.</p>
<p class="PNormal">Bir değişiklik olacağı için ev halkı bu öneriye sevindi. Gün batarken teknenin</p>
<p class="PNormal">lastik botuna doluştular. Profesör, kumlu yoldan yürüyerek gidip geleceklerine</p>
<p class="PNormal">botla gitmenin daha akıllıca olacağını söylemişti. Böylece batan güneşin</p>
<p class="PNormal">kızıllaştırdığı durgun suda süzülmeye başladılar; bir aynanın üstünde kayar</p>
<p class="PNormal">gibi.</p>
<p class="PNormal">Profesör içinden düşündü; şimdi çok bilmiş Büyükelçi, şarap rengi deniz diyecek,</p>
<p class="PNormal">ben de Homeros, diye ekleyeceğim. Ama adam bir şey söylemedi.</p>
<p class="PNormal">İskeleye geldiklerinde, balıkçı lokantasının İngiliz turistlerle dolu olduğunu</p>
<p class="PNormal">gördüler. Gençler ellerinde bira bardaklarıyla iyice kafayı bulmuş durumda şarkı</p>
<p class="PNormal">söylüyor, bağırıyor ve olmadık taşkınlıklar yapıyorlardı. Kızlı erkekli çok</p>
<p class="PNormal">neşeli bir gruptu bu.</p>
<p class="PNormal">Lokanta sahibi onlara bahçede, deniz kıyısında bir masa verdi. Masanın ayakları</p>
<p class="PNormal">toprağa tam oturmuyor ve çölde giden bir devenin hörgücü gibi sallanıyordu ama</p>
<p class="PNormal">balıklar ve deniz ürünleri tazeydi doğrusu.</p>
<p class="PNormal">Adam bu hatırlı müşteriler için elindeki bütün günlük balıkları gösterdi.</p>
<p class="PNormal">İçeriden tepsi tepsi balık taşıyor ve dokunup ne kadar taze olduğunu anlamaları</p>
<p class="PNormal">için onlara uzatıyordu. Balıkçıların o gün tuttuğu levreklerin çiftlik malı</p>
<p class="PNormal">olmadığına da yeminler etmekteydi. Masadaki üç kişi, tanıştıkları balık</p>
<p class="PNormal">çiftliğini hatırladılar. Meryem üstüne saldıran binlerce böceği, sivrisineği,</p>
<p class="PNormal">tatarcığı teninde hissedip huylandı; orası burası tekrar kaşınmaya başladı.</p>
<p class="PNormal">Nasıl bir cehennemdi balık çiftliği öyle!</p>
<p class="PNormal">Balıkçılar, o yöreden karavide çıkarıyorlardı. Lokanta sahibi</p>
<p class="PNormal">327</p>
<p class="PNormal">getirdiği tepside kımıldayan karavideleri de gösterdi. Büyükelçi, bir uzman</p>
<p class="PNormal">edasıyla balıkları ısmarladı; nasıl hazırlamaları gerek-328 tiğini ve hangi</p>
<p class="PNormal">sırayla servis yapacaklarını anlattı. Lokanta sahibi, "Emredersiniz," diyerek</p>
<p class="PNormal">gitti.</p>
<p class="PNormal">Biraz sonra şarap kadehleri ve iyi soğutulmuş beyaz şarap şişesiyle döndü. Bu</p>
<p class="PNormal">şarap oralarda yapılıyordu; bir kere denemelerinde fayda vardı. Büyükelçi</p>
<p class="PNormal">kadehteki şarabı salladı, sonra kaldırıp uzun uzun baktı, sanki çok önemli bir</p>
<p class="PNormal">karar bildirir gibi, "II a de la cuisse," dedi, "yani bacaklı, baldırlı bir</p>
<p class="PNormal">şarap." Kadehte aşağıya doğru süzülen yağa benzer izleri gösterdi. Sonra törenle</p>
<p class="PNormal">bir yudum alıp ağzında çalkaladı; yuttu. Bir süre bekledi ve kaşlarını hayretle</p>
<p class="PNormal">kaldırarak, "Mmm!" dedi, "Çok iyi!"</p>
<p class="PNormal">Yukarıdaki köyde yapılan ucuz şaraba böyle muamele edilmesi lokanta sahibini çok</p>
<p class="PNormal">şaşırttıysa da sesini çıkarmadı ve saygıyla kadehleri doldurdu. Cemal ile</p>
<p class="PNormal">Meryem, elleriyle kadehlerini kapattılar.</p>
<p class="PNormal">Büyükelçi ile Profesör soğuk şarabı su niyetine içmeye başladılar. Kadehleri</p>
<p class="PNormal">birbiri ardından başlarına dikiyor ve bir seferde içiyorlardı. Öyle ki daha</p>
<p class="PNormal">salata gelmeden ilk şişe bitmişti bile. Ondan sonra lokantacının oğlu, iki adama</p>
<p class="PNormal">sayısını bilemeyecekleri kadar çok şarap getirdi. Belli ki buzlu viskiye ve sert</p>
<p class="PNormal">içkilere alışık olan Büyükelçi ve Profesör'e bu soğuk şarap, hafif aromalı bir</p>
<p class="PNormal">su gibi geliyordu.</p>
<p class="PNormal">Daha bahçeye adımlarını attıkları anda, bu basit lokantanın da Ege'nin koku</p>
<p class="PNormal">cennetlerinden birisi olduğunu keşfetmişlerdi. Çünkü bu sefer, insanın burnunun</p>
<p class="PNormal">direğini kıracak kadar yoğun ve keskin bir hanımeli kokusu abanmıştı üzerlerine.</p>
<p class="PNormal">Oturdukları bahçede hanımelleri iri birer ağaca dönüşmüştü, çiçekleri her yeri</p>
<p class="PNormal">kokuya boğuyordu. Bu saatlerde, hanımeli ağaçlarının altındaki akşamsefalarının</p>
<p class="PNormal">da saltanatı başlıyordu.</p>
<p class="PNormal">Bu arada denizdeki kızıllık yavaş yavaş kayboldu; sular karardı. Karanlıkla</p>
<p class="PNormal">birlikte hanımellerinin sarhoş edici kokusu daha da arttı. Sanki çiçekler</p>
<p class="PNormal">doğrudan doğruya koku püskürtüyordu üstlerine.</p>
<p class="PNormal">ingiliz gençler, neşeyle şarkı söylüyorlardı; bağıra çağıra, eğile büküle,</p>
<p class="PNormal">kahkahalar ata ata.</p>
<p class="PNormal">Biraz sonra ilk balıkları geldi. Bol roka salatasıyla birlikte masada yerini</p>
<p class="PNormal">aldı.</p>
<p class="PNormal">Cemal, "Bizim Van gölünün suyu sodalı olduğu için balık yetişmez," dedi "Ama</p>
<p class="PNormal">Erciş'te, nehrin göle döküldüğü yerde bir inci kefalleri olur, ağzınıza layık."</p>
<p class="PNormal">Büyükelçi, "Yaa!" dedi. "İlginç!" Profesör hiçbir şey söylemedi.</p>
<p class="PNormal">Sonra yine kendi konuşmalarına döndüler.</p>
<p class="PNormal">O sırada elektrik kesildi. İngilizlerden bir, "Aaa!" sesi yükseldi ama yerliler</p>
<p class="PNormal">bu işe alışık oldukları için hiç şaşırmadılar; garson çocuklar hemen masalara</p>
<p class="PNormal">gaz lambaları getirip, ağaç dallarına da güçlü ışık veren fenerler astılar.</p>
<p class="PNormal">O akşam Büyükelçi, yıllardır yalnız yaşamanın acısını çıkarır gibi hiç</p>
<p class="PNormal">susmuyordu. Aç karnına su gibi içtikleri şaraplardan, iki adamın da dilleri</p>
<p class="PNormal">dolaşmaya başlamış, aşırı bir coşkuya kapılmışlardı. Bunda, İngiliz gençlerinin</p>
<p class="PNormal">bulaşıcı neşesinin de etkisi vardı galiba.</p>
<p class="PNormal">Meryem yine kızlarla oğlanların sarmaş dolaş hallerine bakıyordu ama artık içi o</p>
<p class="PNormal">ince ve yanık tenli oğlanlara duyduğu özlemle dolu değildi. Onlara baktığı</p>
<p class="PNormal">zaman, Mehmet Ali'nin, alnına dökülen esmer kakülü ve içtenlikle gülümseyen koyu</p>
<p class="PNormal">kahverengi gözleri aklına geliyordu.</p>
<p class="PNormal">Küçük balıkları karavideler, onları da levrekler izledi; şarap şişeleri geldi</p>
<p class="PNormal">geldi gitti. Büyükelçi durmadan gülüyor ve konuşuyordu.</p>
<p class="PNormal">Profesör'e parmağını sallayarak, "Bak hoca," diyordu, "şu mumlara bak, ne</p>
<p class="PNormal">romantik değil mi? Evlilik romantizmi. Oysa evlilikle ilgili değişmez trajedi</p>
<p class="PNormal">şudur: Aşk geçici ama kavga ebedidir."</p>
<p class="PNormal">Bu söze ikisi de ağız dolusu gülüyorlardı.</p>
<p class="PNormal">Sonra devam ediyordu Büyükelçi, "Romantizm Avrupa'nın icadıdır ama buralarda da</p>
<p class="PNormal">taklit edilmeye çalışılır. Evli kadınlar</p>
<p class="PNormal">329</p>
<p class="PNormal">romantizme çok meraklıdır. Ne demektir bu: Karı koca para kavgası yapacaksınız,</p>
<p class="PNormal">arada bir bağırsaklarınızın bozulduğundan şi-33° kâyet edeceksiniz, hangi ilacın</p>
<p class="PNormal">gaza daha iyi geldiğini konuşacaksınız; sonra bütün bunlar bir anda bitecek ve</p>
<p class="PNormal">mum ışığında karşılıklı göz göze bakarak birbirinize ayılıp bayılacaksınız.</p>
<p class="PNormal">Bunun da adı romantizm saati olacak. Hiç böyle şey olur mu?"</p>
<p class="PNormal">Profesör, bu sözlere yere yıkılacak kadar gülüyordu.</p>
<p class="PNormal">"Bu dünyada her kadının bir tek amacı vardır: Ömrünün sonuna kadar dizinin</p>
<p class="PNormal">dibinde oturtabileceği bir erkeğe sahip olmak!"</p>
<p class="PNormal">Büyükelçi bilgiç bilgiç parmağını sallıyor ve, "Bu sefer de ben sizi yakaladım,"</p>
<p class="PNormal">diyordu "Bu sözü Dostoyevski'den yürüttünüz."</p>
<p class="PNormal">Saat gece yarısına yaklaşırken gençler iyice coşmuştu. Önce kulakları sağır</p>
<p class="PNormal">edecek bir gürültüyle, "What shall we do with a drunken sailor"ı söylediler.</p>
<p class="PNormal">Sonra üç kız, bir delikanlıyı karga tulumba denize attılar. Islanmış</p>
<p class="PNormal">giysileriyle sudan çıkmaya çabalayan çocuğa dönüp şortlarını indirdiler ve</p>
<p class="PNormal">kıçlarını gösterdiler. Bir yandan da kahkahalarla gülüyor, âdeta çığlık</p>
<p class="PNormal">atıyorlardı.</p>
<p class="PNormal">Büyükelçi, "İnsanoğlu, homo erectus olduğu andan itibaren kadınların vajinası</p>
<p class="PNormal">daraldı," dedi. "Bu yüzden insanın dişisi çok zor doğurur. Hamileliği ağır</p>
<p class="PNormal">geçer, bebeği de diğer hayvan yavruları gibi doğar doğmaz yürüyemez. Bakıma</p>
<p class="PNormal">ihtiyacı vardır. Eee mağarada geçen uzun hamilelik ve annelik günlerinde aileyi</p>
<p class="PNormal">kim besleyecek, kim av eti getirecek? Tabii ki bir erkek. Kendisini o aileye</p>
<p class="PNormal">adamış bir adam. Bu sebeple mağara devrinden beri dünyanın bütün kadınları,</p>
<p class="PNormal">bütün erkeklere üç soru sorarlar: Nereye gidiyorsun? Ne zaman geleceksin? Beni</p>
<p class="PNormal">seviyor musun? Bu iş mağara devrinde böyleydi, günümüzün New York'unda da,</p>
<p class="PNormal">Paris' inde de, İstanbul'unda da böyle!"</p>
<p class="PNormal">Bu sözler üzerine iki adam öyle bir gülme krizine yakalandılar ki kendilerinden</p>
<p class="PNormal">başka hiçbir şeyin farkında olmayan, birayla iyice kafayı bulmuş şamatacı</p>
<p class="PNormal">İngilizler bile dönüp onlara baktılar.</p>
<p class="PNormal">Profesör masaya tutunarak doğrulurken hem gülüyor hem de,</p>
<p class="PNormal">"Demek üç soru ha?" diyordu. "Nereye gidiyorsun? Ne zaman geleceksin? Beni</p>
<p class="PNormal">seviyor musun? Doğru, vallahi doğru. Yaşayın sayın Büyükelçim."</p>
<p class="PNormal">Bir ara dumanlı kafasıyla, bunun Çetin Altan'm bir yazısından alınmış olduğunu</p>
<p class="PNormal">hatırladı ama Büyükelçi'ye söylemesine fırsat kalmadan hemen unuttu.</p>
<p class="PNormal">Ayağa kalktığında, Meryem onun yere yığılacağım sandı. Neyse ki Profesör son</p>
<p class="PNormal">anda kendini toplayıp tehlikeli bir şekilde sallanarak lokantaya doğru yürümeyi</p>
<p class="PNormal">başardı.</p>
<p class="PNormal">Başı dönüyordu, içinde sonsuz bir mutluluk duygusu vardı ve yere basan</p>
<p class="PNormal">ayaklarını neredeyse hissetmiyordu. Başındaki uyuşmadan da çok memnundu. Uzun</p>
<p class="PNormal">zamandır olmadığı kadar rahat hissediyordu kendisini. Lokantaya girdi, kaç lira</p>
<p class="PNormal">olduğuna bile dikkat etmeden hesabı ödedi, sonra tuvaletin nerede olduğunu</p>
<p class="PNormal">sordu.</p>
<p class="PNormal">Derme çatma lokantanın arkasındaki tuvalete de bir fener asmışlardı. Aynada</p>
<p class="PNormal">kendisine bakan aygın baygın, kızarmış gözlerine bir selam çaktı ve bahçeye</p>
<p class="PNormal">çıktı. Gülmekten çenesi ağrıyordu.</p>
<p class="PNormal">"Nereye gidiyorsun, ne zaman geleceksin, beni seviyor musun?" diye tekrarladı.</p>
<p class="PNormal">"Yaşa Büyükelçim."</p>
<p class="PNormal">Kendi kendine kıkır kıkır güldü.</p>
<p class="PNormal">Hanımeli ağacına asılmış lüks lambasının altına geldiğinde önüne birisi çıktı.</p>
<p class="PNormal">Neredeyse çarpışacaklardı. Son anda güçlükle ve birbirlerine çok yaklaşmışken</p>
<p class="PNormal">durabildiler. Fenerin ışığında bir surat belirdi. Profesör birdenbire kafasına</p>
<p class="PNormal">tokmak yemiş gibi oldu, sersemledi, gözlerine inanamadı. "Hidayet!" diye</p>
<p class="PNormal">mırıldandı.</p>
<p class="PNormal">Fenerin yandan vuran ışığında Hidayet kendisine bakıyordu. O dalgalı kestane</p>
<p class="PNormal">saçlar, ince ve kıvrımlı dudaklar. Oscar Wilde' in Andre Gide'e söylediği gibi.</p>
<p class="PNormal">"Sizin dudaklarınız çok düz azizim. Çünkü yalan söylemiyorsunuz. Oysa</p>
<p class="PNormal">dudaklarınız Yunan tanrılarınınki gibi kıvrım kıvrım olmalı."</p>
<p class="PNormal">Hidayet'in dudakları kıvrım kıvrımdı. Gençlik yıllarının Hi-dayet'iydi bu. Taş</p>
<p class="PNormal">çatlasın yirmi yaşındaydı. Aradan geçen yıllar</p>
<p class="PNormal">331</p>
<p class="PNormal">Profesör'ü yaşlı bir adam yapmış ama Hidayet'e dokunmamış-tı.</p>
<p class="PNormal">332 Profesör'ün dayanılmaz sarhoşluğu daha da arttı; ayakta sallanıyor ve yere</p>
<p class="PNormal">düşecek gibi oluyordu; fener ışığındaki çocuğu bir görüp bir kaybeder gibiydi.</p>
<p class="PNormal">Karşısındaki îngiliz genci de aynı derecede sarhoştu ve neredeyse kafalarının</p>
<p class="PNormal">tokuşacağı bu adamın yüzündeki şaşkınlık ifadesine, yüzünü derin derin süzen</p>
<p class="PNormal">gözlerine bakıyordu.</p>
<p class="PNormal">Sonra, belki ayakta durmak için destek aramaktan, belki sarhoş duygusallığından,</p>
<p class="PNormal">belki de başka sebeplerden birbirlerine sarıldılar. Profesör başını beyaz</p>
<p class="PNormal">atletli çocuğun çıplak omuz başına gömdü, "Hidayet!" diye mırıldandı, ağlamaya</p>
<p class="PNormal">başladı. Ağzına bir tuz tadı geliyordu, çocuğun terinin mi, kendi gözyaşlarının</p>
<p class="PNormal">mı sebep olduğunu bilemediği bir tuz tadı.</p>
<p class="PNormal">Tekrar, "Hidayet!" diye fısıldadı.</p>
<p class="PNormal">Yüreğinin derinliklerinde, hayatı boyunca hiçbir kadına sarılmanın ona şu andaki</p>
<p class="PNormal">kadar zevk vermediğini, hiçbir kadına bu kadar ihtirasla sarılmamış olduğunu</p>
<p class="PNormal">hissetti.</p>
<p class="PNormal">Tekrar, "Hidayet! Ah Hidayet!" dedi.</p>
<p class="PNormal">Oysa sarhoş İngiliz genci, onun ne dediğini duyabilecek durumda değildi.</p>
<p class="PNormal">Profesör'ün kollarından sıyrıldı; kıvrımlı ince dudaklarını uzatarak, abartılı</p>
<p class="PNormal">bir hareketle Profesör'ün yanağına bir öpücük kondurdu ve sallana sallana</p>
<p class="PNormal">tuvalete doğru gitti.</p>
<p class="PNormal">Profesör olduğu yere çöktü; toprağa oturdu; denize bakıyor ve ne olduğunu,</p>
<p class="PNormal">başına ne geldiğini anlamaya çalışıyordu. Denize mi bakıyordu, kendi içinde</p>
<p class="PNormal">açılan uçuruma mı, anlayamı-yordu.</p>
<p class="PNormal">Bir-iki kere daha, "Hidayet!" diye fısıldadı. "Neredesin?"</p>
<p class="PNormal">Büyükelçi gelip kaldırmasa orada sızıp kalacaktı. Lokanta sahibinin de</p>
<p class="PNormal">yardımıyla iriyarı Profesör'ün koluna girerek iskeleye, lastik bota kadar</p>
<p class="PNormal">sürüklediler.</p>
<p class="PNormal">Dönüşte, botu Cemal kullandı. Kimse konuşmuyordu.</p>
<p class="PNormal">İskeleye geldiklerinde önce Cemal fırladı, botu bağladı. Sonra Büyükelçi'nin ve</p>
<p class="PNormal">Meryem'in çıkmasına yardım etti. En sona kalan</p>
<p class="PNormal">Profesör yerinden zorla doğrularak iskeleye doğru uzanınca, ister istemez</p>
<p class="PNormal">Cemal'in koluna tutundu.</p>
<p class="PNormal">Profesör'ün eli çıplak koluna değer değmez, Cemal müthiş bir güçle itti onu.</p>
<p class="PNormal">"Dokunma bana ibne herif!" diye bağırdı. Profesör bu şiddetli itişle gerisin</p>
<p class="PNormal">geri lastik bota düştü ve yüzünü oturma yerine çarptı. Meryem ile Büyükelçi</p>
<p class="PNormal">dehşet içinde durumu seyrediyorlardı.</p>
<p class="PNormal">Profesör doğruldu, canı müthiş yanıyor ve tahtaya vurduğu burnu kanıyordu.</p>
<p class="PNormal">İskeleye tutundu, kendisini yukarıya çekmeye çalıştı; epey uğraştıktan sonra</p>
<p class="PNormal">tahta iskeleye çıkmayı başardı. Güçlükle doğruldu, sağ eliyle kan boşanan</p>
<p class="PNormal">burnunu tuttu. Öne doğru bir adım attı. Cemal iskeleye dikilmiş, sanki daha da</p>
<p class="PNormal">irileş-miş gövdesiyle onu bekliyordu. Bir kez daha, "Üstüme gelme sapık herif!"</p>
<p class="PNormal">diye avaz avaz bağırdı. "Lokantada ne yaptığını herkes gördü. Sapık herif!</p>
<p class="PNormal">İbne!"</p>
<p class="PNormal">Profesör ona baktı, içinden karşıkonulmaz bir öfke yükseldi ve burnundan boşanan</p>
<p class="PNormal">kanlara engel olmaya çalışırken, "Sapık senin baban," dedi. "Çünkü öz yeğeninin</p>
<p class="PNormal">ırzına geçti."</p>
<p class="PNormal">Bağırmıyordu ama dişlerini sıkarak hınçla konuşuyordu.</p>
<p class="PNormal">"Zavallı salak mahluk, babanın hem Meryem'in ırzına geçtiğini, hem de onu</p>
<p class="PNormal">öldürmek için sana verdiğini anlayamadın mı?"</p>
<p class="PNormal">Bu sözleri duyan Cemal, çıldıracak gibi oldu. Adamı öldürmek için öne atıldı,</p>
<p class="PNormal">pençesiyle boğazından kavradı ve, "Yalan!" dedi. "Yalan! Bu yalanların için</p>
<p class="PNormal">gebereceksin."</p>
<p class="PNormal">Profesör boğazını sıkan pençeden güçlükle nefes alarak, "Meryem'e sor," dedi. "O</p>
<p class="PNormal">sana, yalan mı değil mi anlatsın."</p>
<p class="PNormal">Cemal sormak için değil ama tepkisini görmek için Meryem'e döndü ve onun</p>
<p class="PNormal">sustuğunu gördü.</p>
<p class="PNormal">"Konuşsana kız!" dedi "Şu adama yalancı olduğunu söyle."</p>
<p class="PNormal">Meryem sustu.</p>
<p class="PNormal">"Hadi diyorum Meryem, konuş!"</p>
<p class="PNormal">Meryem yine sustu.</p>
<p class="PNormal">Profesör bunun üzerine Cemal'e, "Artık anlamıyor musun?" dedi. "İşte kızın tavrı</p>
<p class="PNormal">her şeyi anlatıyor. Senin baban sapık."</p>
<p class="PNormal">333</p>
<p class="PNormal">Bunun üzerine Cemal, günlerdir içinde biriken hınçla Profesör'ü dövmeye başladı.</p>
<p class="PNormal">Büyükelçi ile Meryem'in dehşet dolu ba-334 kışları altında yumruklarla,</p>
<p class="PNormal">kesmelerle Profesör'ün yüzünü darmadağın etti. Elleri balta gibiydi. Adamı</p>
<p class="PNormal">döverken bir yandan da vahşi sesler çıkararak bağırıyordu.</p>
<p class="PNormal">Profesör dört ayak üstüne düşmüştü, yerde sürünüyor, yüzünden boşanan kanlar</p>
<p class="PNormal">iskele tahtasına akıyordu. Onun kırık dişlerini iskeleye tükürdüğünü gören</p>
<p class="PNormal">Büyükelçi, dehşet içinde titremeye başladı. Cemal Profesör'ü bıraktı ve acı</p>
<p class="PNormal">çeker gibi çığlıklar atarak eve doğru koştu.</p>
<p class="PNormal">Profesör döndü, iskeleye sırt üstü uzandı. Biraz nefes alıp kendine gelmeye</p>
<p class="PNormal">çalıştı.</p>
<p class="PNormal">Büyükelçi gördüklerinden fena halde ürkmüştü. İsterik bir halde Meryem'in</p>
<p class="PNormal">kulağına, "İşte görüyorsun. Kimseyi istememekte haklıydım. Memleketin barbarlığı</p>
<p class="PNormal">evimin içine doldu. Bu işlerle benim ne ilgim var, ne ilgim var?" diye</p>
<p class="PNormal">fısıldıyordu.</p>
<p class="PNormal">Meryem, Profesör'ün baş ucuna diz çöktü ve başka hiçbir şey bulamadığı için</p>
<p class="PNormal">beyaz elbisesinin eteğiyle adamın kanlı yüzünü silmeye koyuldu.</p>
<p class="PNormal">Profesör yattığı yerden gökyüzündeki yıldızlara baktı. En parlak yıldız tam</p>
<p class="PNormal">tepesindeydi. Bu, Jüpiter olmalı, diye düşündü. Dünyadan kırk kez daha büyük.</p>
<p class="PNormal">Acaba oradan dünya görünür mü, yoksa çok mu küçük kalır? O anda bir yıldız</p>
<p class="PNormal">kayması görmeyi çok isterdi ama göremedi.</p>
<p class="PNormal">Zihninin gerilerinde, birtakım dertleri olduğu, tatsız bir şeyler yaşadığı</p>
<p class="PNormal">duygusu vardı ama bunların neler olduğunu hatırlaya-mıyordu; durmadan yıldızları</p>
<p class="PNormal">ve Jüpiter'i düşünüyordu.</p>
<p class="PNormal">Derken içinden bir gülme isteği yükseldi. Kendini engellemeye çalıştıysa da bunu</p>
<p class="PNormal">başaramadı ve yattığı yerde kıkır kıkır gülmeye başladı. Bunun üzerine</p>
<p class="PNormal">Profesör'ün kanlı yüzünü silen Meryem ve olayı seyreden Büyükelçi dehşet içinde</p>
<p class="PNormal">kaldılar. Profesör Meryem'in eline tutunarak doğruldu, bacaklarını açarak</p>
<p class="PNormal">oturdu. Hâlâ gülüyordu.</p>
<p class="PNormal">Büyükelçi ürkek bir tavırla neye güldüğünü sordu.</p>
<p class="PNormal">"Yenildim," dedi Profesör. "Kemal-i ciddiyetle yenildim. General Trikopis'in</p>
<p class="PNormal">dediği gibi, 'Mağrurane ricat ediyorum ve eve dönüyorum.' Şu anda karar verdim.</p>
<p class="PNormal">Geri dönüyorum. Ait oldu- 335 ğum yere gidiyorum."</p>
<p class="PNormal">İki ön dişi kırıldığı ve ağzı kanla dolduğu için çok tuhaf bir şekilde</p>
<p class="PNormal">konuşuyordu.</p>
<p class="PNormal">"En iyisini yaparsınız aziz Profesör!" dedi Büyükelçi ve arkasını dönüp eve</p>
<p class="PNormal">doğru yürümeye başladı. Bahçeye adım attığı sırada da yine dönmeden, "İyi</p>
<p class="PNormal">yolculuklar!" diye bağırdı.</p>
<p class="PNormal">Profesör büyük bir güçlükle ayağa kalktı. Meryem'e tutuna- rak tekneye gitti.</p>
<p class="PNormal">Meryem de arkasından bindi. Profesör elinden tuttuğu Meryem'i merdivenlerden</p>
<p class="PNormal">indirerek kamarasına götürdü. Meryem oraya niçin indiklerini merak etti. Havada</p>
<p class="PNormal">uçan Er-meniler'in resmi ve şiirler asılı kamaradalardı.</p>
<p class="PNormal">Profesör, "Ben artık gidiyorum," dedi. "Bir daha hiç görüşmeyeceğiz."</p>
<p class="PNormal">Meryem susuyordu. .•„:&lt;'</p>
<p class="PNormal">Profesör, "Git dolaptan bana bir içki getir," dedi. :• ?'</p>
<p class="PNormal">Meryem yukarı çıktı dolabı açtı ve ne olduğunu tam bilmediği ama içki olduğunu</p>
<p class="PNormal">anladığı şişelerden birini kapıp adama getirdi. Döndüğü sırada Profesör bir</p>
<p class="PNormal">çekmeceyi kapatıyordu, cin şişesini alıp başına dikti. Sonra, "Sırrını ortaya</p>
<p class="PNormal">çıkarmakla iyi mi yaptım kötü mü bilmiyorum ama," dedi, "bana kalırsa iyi oldu.</p>
<p class="PNormal">Artık senin Cemal'den uzaklaşman gerekiyordu."</p>
<p class="PNormal">Kız hiçbir şey söylemedi.</p>
<p class="PNormal">İkisi birden güverteye, açık havaya çıktılar.</p>
<p class="PNormal">"Bana kızgın mısın?"</p>
<p class="PNormal">Meryem, "Hayır!" anlamında başını salladı.</p>
<p class="PNormal">Adam, "Ben motoru çalıştırınca ipi at!" dedi. "Yapar mısın?"</p>
<p class="PNormal">"Evet."</p>
<p class="PNormal">"Öyleyse hoşça kal!"</p>
<p class="PNormal">Meryem'in elini öptü, Meryem de Profesör'ün eline hafif, belli belirsiz bir</p>
<p class="PNormal">öpücük kondurdu.</p>
<p class="PNormal">Tam tekneden ineceği sırada, "Bir dakika!" dedi Profesör, "Şunu al!" 336</p>
<p class="PNormal">Eline bir şey tutuşturdu.</p>
<p class="PNormal">Meryem indi, motorun sesini duyunca da ipi adama doğru attı. Profesör ayakta</p>
<p class="PNormal">sallanıyor ve güçlükle hareket ediyordu. Demir aldı, uzaklaşmaya başlarken son</p>
<p class="PNormal">bir kez Meryem'e el salladı ve, "Lokantada ne oldu?" diye bağırdı.</p>
<p class="PNormal">"Hiçbir şey," dedi Meryem.</p>
<p class="PNormal">Tekne karanlıklar içinde gözden yitip gitti, bir süre sonra motor sesi de</p>
<p class="PNormal">duyulmaz oldu.</p>
<p class="PNormal">Meryem bir zaman teknenin arkasından baktı, sonra eve doğru yürüdü. Bahçede</p>
<p class="PNormal">kimseyi göremedi, ev sessizdi.</p>
<p class="PNormal">Odasına geldiğinde beyaz elbisesinin kan içinde kaldığını fark etti. Şimdi</p>
<p class="PNormal">çıkarıp soğuk suya basması gerekiyordu. Eskiden yıkadığı kanlı bezler aklına</p>
<p class="PNormal">geldi. 'Kan pişmemelü' diye düşündü.</p>
<p class="PNormal">Elindeki zarfı yatağın üstüne bıraktı, aşağıya inip plastik bir leğene su</p>
<p class="PNormal">doldurdu ve odasına getirdi; elbiseyi çıkarıp suya bastı. Leğendeki su bir anda</p>
<p class="PNormal">kıpkırmızı kesildi. "Galiba iyice durulamam gerekecek!" diye düşündü. "Böyle</p>
<p class="PNormal">olmayacak."</p>
<p class="PNormal">Ne yapacağını düşünürken yatağın üstüne oturdu. Yanı başındaki zarfı açtı. Zarf</p>
<p class="PNormal">para doluydu. Çok para, sayamayacağı kadar çok yabancı para.</p>
<p class="PNormal">Allah Artık Meryem'i Seviyor</p>
<p class="PNormal">Cemal eve girip merdivenleri çıkarken, kollarında bacaklarında korkunç bir</p>
<p class="PNormal">yorgunluk hissetti. Bıraksalar oraya yığılıvere-cekti. Bacakları, sanki bir bez</p>
<p class="PNormal">bebekmişçesine onu taşımıyordu. Odasına zor girdi, kendisini giysileriyle yatağa</p>
<p class="PNormal">bıraktı ve daha o anda derin, kıpırtısız, terk edilmiş bir kuyunun dibindeki taş</p>
<p class="PNormal">gibi uykuya daldı. Rüyasız, deliksiz, kesintisiz bir uykuydu bu; yok oluş gibi.</p>
<p class="PNormal">Ertesi sabah Büyükelçi, Meryem'e, "Evi bugün boşaltmanızı rica ediyorum," dedi.</p>
<p class="PNormal">"Siz de, akrabanız da lütfen bugün gidin."</p>
<p class="PNormal">Meryem Büyükelçi'nin ince yüzünün altüst olduğunu, gözlerinin altında mor</p>
<p class="PNormal">halkalar oluştuğunu ve ince cildini kıpkırmızı gösteren kılcal damarların daha</p>
<p class="PNormal">da belirginleştiğini gördü. O sabah tıraş olurken yüzünü fena halde kesmiş</p>
<p class="PNormal">olmalıydı; çünkü boğazında hafifçe kan sızan yaraya yapışmış pamuklar kıpkırmızı</p>
<p class="PNormal">kesilmişti. Büyükelçi'nin elleri titriyordu.</p>
<p class="PNormal">"Lütfen terk edin evimi, hemen şimdi! Bana huzurumu geri verin. Lütfen!</p>
<p class="PNormal">Biliyordum böyle olacağını. Bu memlekette herkes deli. Yıllardır kaçtığım</p>
<p class="PNormal">delilikler evimin içine doldu. Lütfen terk edin evimi."</p>
<p class="PNormal">Meryem, adamı rahatlatmak için merak etmemesini, Cemal kalkınca gideceklerini ve</p>
<p class="PNormal">kendisini bir daha rahatsız etmeyeceklerini söyledi.</p>
<p class="PNormal">Sonra bahçede oturup beklemeye başladılar. Büyükelçi gözünü içerdeki merdivenden</p>
<p class="PNormal">ayırmıyor, Cemal'in aşağı inmesini bekliyordu.</p>
<p class="PNormal">M 22</p>
<p class="PNormal">Vakit öğlene yaklaştığı halde Cemal kalkmıyordu. Büyükelçi' nin sık sık tekrar</p>
<p class="PNormal">ettiği, "Niye kalkmıyor? Niye kalkmıyor?" so-338 rularından bunalan Meryem,</p>
<p class="PNormal">çareyi üst kata çıkıp bakmakta buldu. Cemal'in odasının kapısını tıklattı,</p>
<p class="PNormal">hiçbir cevap alamadı. Biraz daha kuvvetli vurdu; yine cevap yoktu. Bunun üzerine</p>
<p class="PNormal">hem kapıyı yumruklayıp hem, Cemal abi diye seslenmeye koyuldu. Bu gürültüye</p>
<p class="PNormal">kimse dayanamaz ve mutlaka uyanırdı ama Cemal'den yine ses seda yoktu. Bu arada</p>
<p class="PNormal">durumu merak eden Büyükelçi de yukarıya gelmişti. Adamın yüzü endişeden kasılmış</p>
<p class="PNormal">durumdaydı. Belli ki daha da beter bir durumla karşılaşmanın, mesela evinde bir</p>
<p class="PNormal">intihar ya da ölüm olmasının paniğine kapılmıştı. Bu korkunun da etkisiyle</p>
<p class="PNormal">kapıyı açtı, içeri girdiler.</p>
<p class="PNormal">Cemal yatağında yatıyordu. Üstünde şortu ve tişörtü vardı. Büyükelçi önce alçak</p>
<p class="PNormal">sesle, "Cemal Bey!" dedi. Sonra yüksek sesle tekrar etti, "Cemal Bey, Cemal</p>
<p class="PNormal">Beyefendi!"</p>
<p class="PNormal">Cemal'den hiç ses gelmiyordu. Bunun üzerine ürkekçe omzundan tutarak hafifçe</p>
<p class="PNormal">sarstı, sonra biraz daha kuvvetle aynı şeyi denedi. Hiçbir şey olmadı. Üstüne</p>
<p class="PNormal">eğilerek nefesini dinledi, "Nefes alıyor," dedi. Biraz rahatlamıştı.</p>
<p class="PNormal">O gün Cemal'i uyandırmayı başaramadılar. Akşam karanlığı çöktüğünde Cemal hâlâ</p>
<p class="PNormal">aynı durumda, kıpırtısız ve bu dünyayla hiçbir ilişkisi yokmuşçasına uyuyup</p>
<p class="PNormal">duruyordu.</p>
<p class="PNormal">Büyükelçi engin bilgisiyle durumu yorumlamaya çalışıyor ve, "Bir seferinde benim</p>
<p class="PNormal">de başıma böyle bir şey gelmişti," diyordu. "Aslında uyku sorunu olan birisiyim</p>
<p class="PNormal">ama annemi kaybettiğim gece eve geldim ve yirmi dört saat uyudum; hem de</p>
<p class="PNormal">deliksiz, hiç rüya görmeden; yaşadığımı bile fark etmeden... Bir çeşit ölüm</p>
<p class="PNormal">hali. Belki Cemal Bey'in durumu da böyledir."</p>
<p class="PNormal">Meryem, birkaç kez daha çıkıp Cemal'e baktı. Hâlâ aynı biçimde uyuyordu. Alnına</p>
<p class="PNormal">dokundu; ateş gibi yandığını fark etti. Müthiş ateşi vardı ama hareketsizdi. Bu</p>
<p class="PNormal">durumda ister istemez o gece de orada kalacaklar ve Büyükelçi'nin huzursuzluğunu</p>
<p class="PNormal">biraz daha artıracaklardı ama elden hiçbir şey gelmiyordu. Cemal uyanana kadar</p>
<p class="PNormal">oradalardı.</p>
<p class="PNormal">•i'</p>
<p class="PNormal">Meryem de odasına çekildi, erkenden yatağına girdi ve uyumaya çalıştı. Olup</p>
<p class="PNormal">bitenler onu sarsacak yerde tam tersi etki yapmış ve sakinleştirmiş gibiydi.</p>
<p class="PNormal">Artık her şeyin ortaya dökülmüş ol- 339 masının verdiği rahatlığı yaşıyor ve</p>
<p class="PNormal">hayatının yeni bir yön almak üzere olduğunu hissediyordu. İçinde hemen hemen</p>
<p class="PNormal">hiçbir kaygı ve korku kalmamıştı. Bu kararlı ve sakin haline kendisi de şaşıyor</p>
<p class="PNormal">ama bir yandan da bundan çok hoşlanıyor, içinde büyük bir gücün biriktiğini</p>
<p class="PNormal">duyuyordu.</p>
<p class="PNormal">Sabaha karşı tatlı bir dokunuş Cemal'i uyandırdı. Gözlerini açmadan yüzüne</p>
<p class="PNormal">sürünen mis kokulu saçları ve ateş gibi yanan gövdesine değen gövdenin ipeksi</p>
<p class="PNormal">yumuşaklığını hissetti. Üstüne çıkan dişi gövdenin, aklını başından alan</p>
<p class="PNormal">dokunuşlarıyla titremeye başladı. Saf Gelin bu kez gerçekten gelmiş ve üstüne</p>
<p class="PNormal">çıkmıştı. Heyecandan yüreği küt küt atıyordu. Kıza sarıldı, elinin altında, önce</p>
<p class="PNormal">esnek ve gergin belini sonra sert kalçalarını hissetti. Bir süre sonra kızın</p>
<p class="PNormal">yasak yerlerinin, kendisinin yasak bölgelerinde kelebek kanatlan gibi uçuştuğunu</p>
<p class="PNormal">duyarak kendisini akıl almaz bir hazzın akıntısına bıraktı. Gözlerini açmaya çok</p>
<p class="PNormal">korkuyordu ama bir yandan da açmaya mecburdu. Bu zevki, bu sevgili gövdeyi bir</p>
<p class="PNormal">daha kaçırmak istemiyordu. Gözlerini bir an açacak ve ömründe ilk kez Saf</p>
<p class="PNormal">Gelin'in yüzünü görecekti.</p>
<p class="PNormal">Korkudan titreyerek gözlerini açtı, arkasından hemen yumdu ve sonra baygınlıktan</p>
<p class="PNormal">da beter bir uykunun karanlık dehlizlerine sürüklendi.</p>
<p class="PNormal">O gecenin sabahı Profesör, sabah güneşinin ustura keskin-liğindeki ilk</p>
<p class="PNormal">ışınlarıyla gözleri yaşarmış olarak uyandı. Uyanır uyanmaz da ilk düşüncesi ölüm</p>
<p class="PNormal">oldu; gece kendisini kucağına terk ettiği ve büyük bir iç huzuruyla kabul ettiği</p>
<p class="PNormal">ölüm. Ama güvertedeki tik ağacının kokusu, yüzünü okşayan rüzgâr, gözlerini</p>
<p class="PNormal">acıtan güneş ışını ve çok iyi tanıdığı Allah'ın belası baş ağrısı o kadar</p>
<p class="PNormal">gerçekti ki çevresini görmek için doğruldu. Tekne, denizin ortasında, kendi</p>
<p class="PNormal">etrafında dönüp duruyordu. O zaman hayal meyal,</p>
<p class="PNormal">bir ara düğmeye bastığını ve demiri boşalttığını hatırlayabildi. Meğer</p>
<p class="PNormal">teknenin bir kayalığa bindirdiği ve kâğıt gibi yırtıldığını 34° hayal ettiği</p>
<p class="PNormal">sırada alargada dönüp duruyormuş.</p>
<p class="PNormal">Bunu fark etmek onu ne sevindirdi, ne de üzdü. Boşalmış cin şişesini denize</p>
<p class="PNormal">fırlattı. Ağzının içi yıllardır pas tutmuş ve hiç açılmayacakmış gibiydi, başını</p>
<p class="PNormal">da mengeneyle sıkıyorlardı sanki. Bu durumdan kurtulmasının tek yolu kendisini</p>
<p class="PNormal">de cin şişesinin ardından serin denize fırlatmaktı. Öyle de yaptı ve aynen şişe</p>
<p class="PNormal">gibi denize düştü. Biraz su yuttu. İçini yıkayan maviliğe minnet duydu. Suyun</p>
<p class="PNormal">içinde, yaşlı ve sürüsü tarafından terk edilmiş bir yunus gibi çırpındı.</p>
<p class="PNormal">Tekneye çıktığında daha iyiydi. Hatta o kadar iyiydi ki başına üşüşen soruları</p>
<p class="PNormal">ve dün akşamki tatsızlıkları bile göğüsleyebilece-ğini hissetti. Sonra bundan</p>
<p class="PNormal">vazgeçti. Bir kez daha, "Yenildim," diye düşündü. İşin tuhafı bu düşünce bir kez</p>
<p class="PNormal">daha içine mutluluk verdi. Yenilginin ve teslim olmanın mutluluğunun hiçbir şeye</p>
<p class="PNormal">benzemediğini düşündü. Artık ihtirasla kıvranmalar, korkular ve zehirli sorular</p>
<p class="PNormal">dönemi bitmişti. Yıllardır kuşatma altında olan kalesini, daha güçlü olan orduya</p>
<p class="PNormal">teslim eden bir komutanın huzuru kaplıyordu içini.</p>
<p class="PNormal">Sorular çok ve çeşitliydi: Türk mü, Egeli mi, Akdenizli mi, Amerikalı mı,</p>
<p class="PNormal">Avrupalı mı, Ortadoğulu mu, Müslüman mı ateist mi, zengin mi fakir mi, erkek mi</p>
<p class="PNormal">değil mi, gerçek mi sahte mi, merhametli mi zalim mi, alaycı mı içten mi,</p>
<p class="PNormal">geleneksel mi modern mi, gösteriş budalası mı filozof mu, bilim adamı mı</p>
<p class="PNormal">şarlatan mı, ölümden korkuyor mu korkmuyor mu gibi yüzlerce ve hepsi de, "Kimim</p>
<p class="PNormal">ben?" gibi cevap verilmesi imkânsız bir soruda toplanması mümkün olan</p>
<p class="PNormal">kavramlarla uğraşmaktansa teslim olmak ve yenilgiyi kabul etmenin dinginliğini</p>
<p class="PNormal">yaşamak çok daha iyiydi. Şimdi yapması gereken şeyi çok iyi biliyordu. Kendisini</p>
<p class="PNormal">en çok seven ve bekleyen insanın yani annesinin evine gidecek, onun kendisine</p>
<p class="PNormal">hayat bahşeden yemeklerini yiyecek, meraklı komşularıyla tanıştırmasına ses</p>
<p class="PNormal">çıkarmayacak, bayram sabahlarında elinde bir demet çiçekle babasının mezarını</p>
<p class="PNormal">ziyaret edecek, belki Ege</p>
<p class="PNormal">Üniversitesi'nde alçakgönüllü bir hocalık işi bulacak ve o evde -bir başka</p>
<p class="PNormal">biçimde de olsa- babasının hayatını sürdürecekti. En güvenlisi buydu.</p>
<p class="PNormal">341</p>
<p class="PNormal">O da aynen "Uyuyan Endymion" gibi, sonsuza kadar uyumayı seçmişti.</p>
<p class="PNormal">Gerçi Profesör böyle düşünüyordu ama can çıkar huy çıkmaz misali bir yandan da</p>
<p class="PNormal">kafasının gerilerinde o alaycı kişilik dilini çıkarıp duruyor ve ona Newsweek</p>
<p class="PNormal">dergisinde geçenlerde okuduğu, İtalya'da anneleriyle birlikte yaşayan yaşı</p>
<p class="PNormal">ilerlemiş erkekler için "Mammassimo" deyiminin türetildiğini anlatan yazıyı</p>
<p class="PNormal">hatır- lıyordu.</p>
<p class="PNormal">Herhalde bu deyim Türkçe'ye, "muhallebi çocuğu" ya da "ana kuzusu" olarak</p>
<p class="PNormal">çevrilebilirdi. Ama ne mammassimo onu rahatsız ediyordu ne de muhallebi çocuğu</p>
<p class="PNormal">ya da ana kuzusu. Bir kere yenilgiyi kabul etmişti ya artık hayat onu istediği</p>
<p class="PNormal">kadar parçalayabilir ve ayaklar altına alabilirdi. Oyunu en alttan açmanın da</p>
<p class="PNormal">bir zevki vardı elbette. Güldü.</p>
<p class="PNormal">"Haydi mammassimo!" dedi, "ilk önce tekneyi götürüp geri yer ve dua et ki</p>
<p class="PNormal">parasını peşin ödemişsin."</p>
<p class="PNormal">Cemal sabah uyandığında ilk gördüğü şey, başında dikilip kendisine bakan</p>
<p class="PNormal">Meryem'in solgun yüzü oldu. Yataktan zorlukla doğruldu; her tarafının kırım</p>
<p class="PNormal">kırım kırıldığını fark etti.</p>
<p class="PNormal">"Meryem!" dedi. "Sen gece buraya hiç geldin mi?"</p>
<p class="PNormal">"Hayır," dedi kız.</p>
<p class="PNormal">"Ne kadar zamandır uyuyorum."</p>
<p class="PNormal">"İki gündür. Ben de senin uyanmanı bekliyordum. Ev sahibi burayı hemen terk</p>
<p class="PNormal">etmemizi istiyor."</p>
<p class="PNormal">"Peki!" dedi Cemal, "Gidecek bir yer buluruz nasıl olsa."</p>
<p class="PNormal">Meryem, "Sen kendin için bul!" dedi.</p>
<p class="PNormal">"Niye? Benimle gelmiyor musun?"</p>
<p class="PNormal">"Hayır!"</p>
<p class="PNormal">"Nereye gideceksin?"</p>
<p class="PNormal">Meryem, "Seni ilgilendirmez," dedi.</p>
<p class="PNormal">Cemal Meryem'e şaşkınlıkla baktı. Kızın yüzünde son derece kararlı, hatta sert</p>
<p class="PNormal">denilebilecek bir anlatım vardı. Alt dudağı küs-342 kün bir biçimde bükülmüştü.</p>
<p class="PNormal">Gözlerini hiç kaçırmadan dosdoğru kendisine bakıyordu. Alabildiğine ciddiydi.</p>
<p class="PNormal">Cemal bu ifadeden ürktü.</p>
<p class="PNormal">"Meryem," dedi. "Tek başına yapamazsın. Benimle gel."</p>
<p class="PNormal">Bir kez daha, "Hayır!" dedi Meryem. "Sen memlekete dön."</p>
<p class="PNormal">Memleket sözünü duyan Cemal'in yüzü birden karardı; derisinin rengi değişti,</p>
<p class="PNormal">gözleri korkunç bir acıyla bakar oldu.</p>
<p class="PNormal">Sıkılı dişlerinin arasından, "Dönemem. O karanlık yere ömür boyu dönmeyeceğim,"</p>
<p class="PNormal">diye fısıldadı.</p>
<p class="PNormal">"O zaman İstanbul'a git. Ya abinin ya da arkadaşının yanına. Onlar sana bir iş</p>
<p class="PNormal">bulur."</p>
<p class="PNormal">Sonra Cemal'in şaşkın bakışları altında cebinden bir tomar para çıkardı ve ona</p>
<p class="PNormal">verdi. "İşte" dedi, "Bu para sana yardımcı olur. Merak etme bende daha çok var."</p>
<p class="PNormal">Cemal, "Nereden geldi bu dolarlar?" diye sordu.</p>
<p class="PNormal">"Hoca verdi."</p>
<p class="PNormal">Sonra arkasını döndü ve kapıya yürüdü. Veda bile etmemişti.</p>
<p class="PNormal">Cemal'in içini, hiç tanımadığı türden bir korku kapladı. Meryem'in o kapıdan</p>
<p class="PNormal">çıkıp gitmesi ve bir daha onu hiç göremeyecek olması gerçeği, bir şarapnel</p>
<p class="PNormal">patlaması gibi kafasını dağıttı. Ömründe ilk kez küçük bir çocuk gibi ağlama</p>
<p class="PNormal">isteği yükseldi içinden. Meryem'e doğru atıldı; kızı kolundan yakaladı ve,</p>
<p class="PNormal">"Gidemezsin!" dedi. "Hiçbir yere gidemezsin. O gözlemecinin oğluna kaçıyorsun</p>
<p class="PNormal">değil mi? Bırakmıyorum seni."</p>
<p class="PNormal">Meryem durgun ve sakin tavrını bozmadan, "Bırak kolumu." dedi. "Ne yaparsan yap,</p>
<p class="PNormal">bana engel olamazsın."</p>
<p class="PNormal">Cemal tehdit edici bir tavırla kızı şiddetlice sarstı: "Meryem!" dedi, "Meryem</p>
<p class="PNormal">kendine gel, fena yaparım!"</p>
<p class="PNormal">Vuracakmış gibi elini kaldırdı. Kız omuz silkti.</p>
<p class="PNormal">Cemal kükredi: "Gebertirim seni!"</p>
<p class="PNormal">Meryem korkusuz ve berrak bakışlarla dosdoğru gözlerinin içine baktı.</p>
<p class="PNormal">Bunun üzerine Cemal, hayatta hiç yapmayacağını sandığı bir şeyi yapmak istedi.</p>
<p class="PNormal">İçinden yere çökmek, kızın dizlerine sarılmak ve ağlayarak yalvarmak geldi;</p>
<p class="PNormal">sanki kız kapıdan çıkıp gider git- 343 mez hayatı sona erecekmiş gibi büyük</p>
<p class="PNormal">bir panik içinde çırpınıyordu.</p>
<p class="PNormal">Meryem'e yalvarmak, kendisini affetmesini dilemek, hatta yüzünü kızın beyaz</p>
<p class="PNormal">entarisine gömüp hıçkırmak istiyordu.</p>
<p class="PNormal">Ne var ki bunların hiçbirini yapamadı; taş gibi dondu kaldı.</p>
<p class="PNormal">Meryem, Cemal'i büyük bir sükûnetle seyretti; yüzündeki ifadede hiçbir</p>
<p class="PNormal">değişiklik olmadı ve, "Hadi, kal sağlıcakla!" dedi, ka- pıdan çıkıp gitti.</p>
<p class="PNormal">Tenine sinmiş portakal çiçeklerinin kokusunu gittiği yere taşıyarak, kumlu</p>
<p class="PNormal">yolda, kıyıyı yalayan dalgaların yanından yürümeye başladı. Tek başına, korkusuz</p>
<p class="PNormal">ve özgür!</p>
<p class="PNormal">Yıkayıp kuruttuğu beyaz entarisi rüzgârda çırpınıyor ve dalgalardan sıçrayan</p>
<p class="PNormal">damlalar, çıplak bacaklarını taze bir serinlikle yalıyordu.</p>
<p class="PNormal">Eşeğin acı acı anırdığını duydu; üç kez. .-¦ Meryem, "Geliyorum, merak</p>
<p class="PNormal">etme!" dedi.</p>
<p class="PNormal">Uzakta beliren gözlemeciyi ışıklar içinde, güzel masalar, sandalyeler ve</p>
<p class="PNormal">çiçeklerle hayal etti. Cebindeki para tomarına dokundu.</p>
<p class="PNormal">Eğer Mehmet Ali sesini çıkartmazsa, yenilenmiş lokantanın üstüne ışıklarla,</p>
<p class="PNormal">'çoban böreği' yazdıracaktı.</p>
<p class="PNormal">Eşek bir kez daha acı acı anırdı. Sesi, arkasındaki tepede yankılandı.</p>
<p class="PNormal">"Geliyorum dedim ya karakaçan!" dedi. "Acelen ne?"</p>
<p class="PNormal">Demek ki bu hayatta mucizeler mümkündü. Yüzüne mutlu bir gülümseme yayıldı.</p>
<p class="PNormal">Allah'ın artık kendisini sevdiğini düşündü.</p>
<p class="PNormal">t</p>
<p class="PNormal">Günümüz Türkiye'sinin içinden bıçak gibi geçen bu romanda üç kişiyle</p>
<p class="PNormal">tanışıyoruz.</p>
<p class="PNormal">Van gölü kıyısındaki kasabada, tecavüze uğramış olan on yedi yaşındaki Meryem,</p>
<p class="PNormal">evlerinin 'izbe' denilen ambarına kilitlenmiş durumda yazgısını düşünmektedir.</p>
<p class="PNormal">İstanbul'un tanınmış profesörlerinden Harvard mezunu ve varlıklı irfan Kurudal,</p>
<p class="PNormal">Boğaz'a bakan evinde yaşamını kökten değiştirme planları yapmaktadır.</p>
<p class="PNormal">Cemal ise Gabar dağlarında PKK takibinde, ateş altındadır.</p>
<p class="PNormal">Yaşam bu üç kişinin yolunu garip bir rastlantıyla birleştirir ve birbirlerinin</p>
<p class="PNormal">ruh fırtınalarını daha yakından tanırlar.</p>
<p class="PNormal">Mutluluk hem bir dönem romanı; hem kentiyle kasabasıyla, istanbul'u ve Ege'siyle</p>
<p class="PNormal">bugünkü Türkiye'nin tanığı, hem de anlattığı kişilerin, psikolojik</p>
<p class="PNormal">derinliklerine ulaşan bir başyapıt.</p>
<p class="PNormal">Meryem'i, İrfan') ve Cemal'i hiçbir zaman unutamayacaksınız.</p>
<p class="PNormal">Zülfü Livaneli, üçüncü romanı olan MUTLULUK'ta, hem kadim hem güncel olan bir</p>
<p class="PNormal">konuyu ustalıkla ve nefes kesici bir sürükleyicilikle işliyor. Livaneli'nin</p>
<p class="PNormal">cesaretle ve derinlemesine ele aldığı bu roman, bir Shakespeare trajedisi</p>
<p class="PNormal">yoğunluğunda.</p>
<p class="PNormal">YAŞAR KEMAL</p>
<p class="PNormal">Amerikalı, Avrupalı ve Latin Amerikalı tiuyük ustaların yazmış olmaktan gurur</p>
<p class="PNormal">duyacakları bir mitik şiir örneği.</p>
<p class="PNormal">TALAT HALMAN</p>
<p class="PNormal">www.remzi.com.tr</p>
<p class="PNormal">ISBN 975-14-0900-4</p>
<p class="PNormal">9 789751 409003</p>
<p class="PNormal">Kapak Fotoğrafı: Cül Ezen</p>
<p class="PNormal"> </p>
</body>
</html>
