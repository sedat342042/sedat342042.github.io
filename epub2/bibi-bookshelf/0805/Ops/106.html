<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.9"/>
<link rel="stylesheet" type="text/css" href="style.css"/>
<title></title>
</head>
<body>
<p class="p24"><span class="t14">Levha XXII. Genç M</span><span class="t14">ı</span><span class="t14">s</span><span class="t14">ı</span><span class="t14">r Tanr</span><span class="t14">ı</span><span class="t14">s</span><span class="t14">ı</span><span class="t14"> (Honduras).</span></p>
<p class="p9"><span class="t12">&nbsp;</span></p>
<p class="p3">Daha önce formülleştirilmiş terimlerle söylendiğinde, kahramanın ilk görevi kozmogonik çevrimin önceki aşamalarını bilinçli olarak deneyimlemektir; dışavurum çağları boyunca geri sürüklenmek. İkincisi ise, o uçurumdan çağdaş yaşam düzlemine dönmek, orada yarı tanrısal gizillerin bir insan dönüştürücüsü olarak hizmet etmektir. Huang Ti&rsquo;nin düş görme gücü vardı: bu onun alçalma ve dönme yoluydu. Vâinâmöinen&rsquo;in ikinci ya da su doğumu onu ilksel olanın deneyimine fırlattı. Midye eşe dair Tonga öyküsünde, geri çekilme annenin doğumuyla başladı: kardeş kahramanlar bir altinsan rahminden doğdular.</p>
<p class="p3">Kahramanın, kişisel çevriminin ikinci kısmındaki görevleri, ilkindeki alçalmasının derinliğiyle orantılı olacaktır. Midye eşin oğulları hayvan düzeyinden geldiler; fiziksel güzellikleri en yüksek düzeyden oldu. Vâinâmöinen güçlü sular ve rüzgârlardan yeniden doğmuştu; onun yeteneği doğanın ve insan vücudunun öğelerini ozansal şarkıyla uyandırmak ya da bastırmak oldu. Huang Ti bir süreliğine ruhun krallığında kalmıştı; kalbin uyumunu öğretti. Buddha yaratıcı tanrılar bölgesini bile geçti ve hiçlikten geri geldi; kozmogonik çevrimden kurtuluşu bildirdi.</p>
<p class="p3">Eğer bir gerçek tarihsel figürün yaptıkları onun bir kahraman olduğuna işaret ederse, efsanesini yaratanlar ona uygun derin maceralar uyduracaktır. Bunlar büyüleyici alanlara yolculuklar olarak resmedilecek ve bir yandan ruhun gece denizine inişlerin, diğer yandan insanın kaderinin birbirine bağlı yaşamlarda ortaya çıkan alanları ya da özelliklerinin simgesi olarak yorumlanacaktır.</p>
<p class="p3">Agadeli Kral Sargon (ca. MÖ 2550) düşük bir anneden doğmuştu. Babası bilinmiyordu. Fırat&rsquo;ın sularına bir sepetle bırakıldıktan sonra, çiftçi Akki tarafından bulunmuş ve bahçıvan olarak hizmet etmek üzere yetiştirilmişti. Tanrıça Iştar delikanlıdan hoşlandı. Böylece sonunda kral ve imparator oldu, yaşayan tanrı olarak tanındı.</p>
<p>Hindu Maurya hanedanının kurucusu Chandragupta (MÖ dördüncü yüzyıl) bir ahırın eşiğine toprak bir kavanoz içinde bırakılmıştı. Çocuğu bir çoban bulup yetiştirdi. Yargıç Koltuğundaki Yüce Kral oyununu oynadığı bir gün, küçük Chandragupta suçluların en kötülerinin el ve ayaklarının kesilmesini emretti; sonra, onun emriyle, kesilen organlar hemen yerine döndü. Oradan geçen bir prens bu mucizevi oyunu görünce, çocuğu bin harşapanaya satın aldı ve evde fiziksel işaretlerden dolayı onun bir Maurya olduğunu anladı.</p>
<p>Papa Büyük Gregori (MS 5407-604), şeytanın kışkırtmasıyla ensest ilişkiye giren soylu ikizlerden doğmuştu. Pişman olan annesi onu küçük bir sepetle denize bıraktı. Balıkçılar tarafından bulunup bakıldı ve altı yaşında rahip olmak üzere bir manastıra gönderildi. Fakat savaşçı bir şövalyenin yaşamını istiyordu o. Bir kayığa binerek, mucizevi biçimde ebeveynlerinin ülkesine çıktı, kraliçenin kalbini kazandı - bu arada onun annesi olduğu anlaşıldı. Bu ikinci ensest anlaşıldıktan sonra, Gregori on yedi yıl denizin ortasındaki bir kayaya zincirli olarak çile çekti. Zincirlerinin anahtarları sulara atılmıştı, fakat uzun dönemin ardından bir balığın karnında bulundular, bu da Tanrıdan bir işaret sayıldı: günahının kefaretini ödemiş bu kişi, bir süre sonra Papa seçildiği Roma&rsquo;ya götürüldü.<a id="a536"></a><a href="notes2.html#a1446"><span class="t13">{421}</span></a></p>
<p>Charlemagne (742-814) çocukken ağabeylerinden hiç rahat yüzü görmemişti, o da Sarazen İspanyasına kaçtı. Orada, Mainet adı altında krala büyük hizmetleri oldu. Kralın kızını Hıristiyan inancına geçirdi ve ikisi gizlice evlendi. Başka işlerin ardından, genç kral, Fransa&rsquo;ya döndü, eski işkencecilerini devirdi ve görkemli biçimde tacı ele geçirdi. Sonra yüz yıl, on iki emsalli bir zodyakla çevrili olarak hükümdarlık etti. Söylenenlere göre, saçı ve sakalı çok uzun ve beyazdı<span class="t2">.</span><a id="a537"></a><a href="notes2.html#a1449"><span class="t22">{422}</span></a> Bir gün yargı ağacının altında otururken, bir yılana adalet sundu ve sürüngen karşılık olarak onu çoktan ölü olan bir kadınla aşk ilişkisine sokan bir büyü verdi. Bu tılsım Aix&rsquo;te bir kuyuya düştü: Aix&rsquo;in imparatorun en sevdiği yer olması bu yüzdendir. Sarazenler, Saksonlar, Slavlar ve Kuzeylilerle uzun savaşların ardından yaşlanmayan imparator öldü; fakat sadece, ülkesi ona gereksinim duyduğu zaman uyanmak üzere uyuyor. Ortaçağ sonlarında bir kez bir haçlı seferine katılmak üzere dirilmişti<span class="t2">.</span><a id="a538"></a><a href="notes2.html#a1450"><span class="t22">{423}</span></a></p>
<p>Bu biyografilerin her biri değişik şekilde akılcılaştırılmış çocukluk sürgünü ve dönüşü temasını sergiliyor. Bu, tüm efsane, halk hikâyesi ve mitlere has sürekli bir özelliktir. Genellikle bir parça fiziksel akla yatkınlık vermek üzere bir çaba gösterilir. Yine de, söz konusu kahraman büyük bir egemen, büyücü-hekim, peygamber ya da bedenlenme olduğu zaman, mucizelerin sınırsızca gelişmesine izin verilir.</p>
<p>İbrahim&rsquo;in babasının doğumuna ilişkin sevilen Musevi efsanesi, büyük bir içtenlikle doğaüstü çocuk sürgününün bir örneğini sunar. Doğum olayı yıldızlarda Nemrud tarafından okunmuştu, &ldquo;çünkü bu kafir kral kurnaz bir astrologdu ve onun zamanında doğan bir adamın ona karşı ayaklanacağı ve görkemli biçimde onun dinini yalanlayacağı bildirilmişti ona. Yıldızların anlattığı kaderinden korkarak, prenslerini ve devlet adamlarını çağırdı ve onlara danıştı. Şöyle dediler: &lsquo;Bizim işe yaramaz önerimiz, büyük bir ev inşa edip girişine bir muhafız koymanız ve bölgedeki hamile tüm kadınların orada doğururken onlara bakacak olan hizmetçileriyle birlikte buraya toplanmasını emretmeniz. Doğuracak kadının günü geldiğinde ve çocuk doğduğunda, eğer oğlansa onu öldürmek hizmetçinin işi olacak. Ama çocuk kızsa, yaşayacak ve anne hediyeler ve pahalı giysiler kazanacak ve bir çığırtkan şöyle bağıracak, &lsquo;Bir kız doğuran kadına işte bu layık!&rsquo;</p>
<p>&ldquo;Kral bu görüşmeden hoşnut kaldı ve bütün krallığına bir duyuruda bulundu, bütün mimarları onun için altmış endaze yüksekliğinde ve seksen endaze genişliğinde büyük bir ev inşa etmeye çağırdı. Bina bitince tüm hamile kadınların toplanmaları ve doğuruncaya dek orada kalmaları için bir çağrı daha yaptı. Kadınları eve yerleştirecek adamlar görevlendirildi ve kadınların kaçmasını engellemek üzere evin içine ve çevresine muhafızlar yerleştirildi. Daha sonra hizmetçileri eve gönderdi ve erkek çocukları daha memedeyken katletmelerini buyurdu. Ama eğer kadın bir kız doğurursa, ketenlere, ipeklere ve nakışlanmış giysilere sarılacak ve evden büyük övgülerle çıkarılacaktı. Böylece yetmiş bin kadar çocuk katledildi. O zaman melekler Tanrı&rsquo;ya çıkıp konuştular, &lsquo;Yaptıklarını görmüyor musun, sayısız masum bebeği katleden günahkâr ve utanmaz Kenan oğullarından Nemrud&rsquo;un yaptıklarını?&rsquo; Tanrı şöyle yanıtladı: &lsquo;Kutsal melekler, biliyor ve görüyorum, çünkü ne uyur ne de uyuklarım. Bakar ve gizlenen şeyleri, aydınlanan şeyleri bilirim ve bu günahkâr ve utanmaza ne yaptığıma tanık olacaksınız, çünkü ben Kendi elimi uzatacağım onu cezalandırmak üzere.&rsquo;</p>
<p>&ldquo;İşte bu sıralarda Terah, İbrahim&rsquo;in annesini dölledi ve o gebe kaldı. ... Zamanı yaklaştığında, şehri korkuyla terk etti ve çöle ilerledi, bir mağaraya ulaşıncaya dek vadide yürüdü. Bu sığınağa girdi ve ertesi gün haykırışlarla bir oğlan doğurdu. Bütün mağara çocuğun güneşin eşiymişçesine saçtığı ışıkla doldu ve anne alabildiğine mutlu oldu. Doğurduğu bebek atamız İbrahim&rsquo;di.</p>
<p>&ldquo;Anne cıvıldadı ve oğluna şöyle dedi: &lsquo;Heyhat, seni Nemrud&rsquo;un kral olduğu bir vakitte doğurdum. Senin adına yetmiş bin erkek çocuk katledildi ve ben senin adına korku içindeyim, eğer varlığını duyarsa seni de katleder. En iyisi, gözüm seni göğsümde katledilmiş göreceğine, sen burada çürü git.&rsquo; Giydiği örtüyü çıkarıp bebeğe sardı. Sonra onu mağarada terk etti, &lsquo;Tanrı seninle olsun, seni terk etmesin O, bırakmasın seni.&rsquo;</p>
<p>&ldquo;Böylece İbrahim mağarada bakıcısı olmaksızın terk edilmişti ve ağlamaya başladı. Tanrı ona içecek süt vermesi için Cebrail&rsquo;i gönderdi ve melek, sütün bebeğin sağ elinin küçük parmağından akmasını sağladı ve onu on günlük oluncaya dek emdi bebek. Sonra kalkıp yürümeye başladı ve mağarayı terk ederek vadi boyunca ilerledi. Güneş batıp da yıldızlar çıkınca, dedi ki, &lsquo;Bunlar tanrılar!&rsquo; Fakat şafak söküp artık yıldızlar görünmez olunca şöyle dedi, &lsquo;Bunlara tapmayacağım, tanrı değil bunlar.&rsquo; Daha sonra güneş yükseldi ve o dedi ki, &lsquo;Benim tanrım bu, ona boyun eğeceğim.&rsquo; Fakat güneş de battı ve şöyle dedi, &lsquo;Tanrı değil bu,&rsquo; ve aya bakarak onun tanrısal bağlılığını göstereceği tanrı olduğunu söyledi. Sonra ay görünmez olunca, bağırdı: &lsquo;Bu da tanrı değil! Onların hepsini hareket ettiren Biri var<span class="t2">.'&quot;</span><a id="a539"></a><a href="notes2.html#a1452"><span class="t22">{424}</span></a></p>
<p>Montanalı Karaayaklar, manevi ailesinin bir kazanda bufalo kanı kaynatmak isterken bulduğu, canavar-katleden genç Kut-o-yis&rsquo;ten bahseder. &ldquo;Kazandan birdenbire bir çocuğun ağlaması gibi, sanki yaralanmış, yanmış ya da derisi yüzülmüş gibi bir ses geldi. Kazana baktılar ve içinde küçük bir çocuk gördüler, hemen çıkardılar onu sudan. Çok şaşırmışlardı. ... Sonunda dördüncü gün çocuk konuştu, ve dedi ki, &lsquo;Beni bu kulübenin direklerine çarpın, sonuncusuna vardığımda yere düşeceğim ve yetişkin olacağım.&rsquo; Yaşlı kadın söyleneni yaptı ve onu kulübenin direğine her çarptığında büyüdüğü görülebiliyordu, sonunda onu son direğe çarptıklarında artık bir adamdı.&rdquo;<a id="a540"></a><a href="notes2.html#a1455"><span class="t13">{425}</span></a></p>
<p>Halk öyküleri genellikle bu sürgün temasını destekler ya da hor görülenle, özürlüyle değiştirir: kötü davranılan en genç oğul ya da kız, öksüz, üvey çocuk, çirkin ördek ya da aşağı düzeyden toprak sahibi.</p>
<p>Annesinin çömlek yapmak için ayaklarıyla kili karıştırmasına yardım eden Pueblolu genç bir kadın, ayağına çarpan çamuru duydu, ama aldırmadı. &ldquo;Birkaç gün sonra genç kız karnında bir şeyin kıpırdadığını duydu, ama hiç de çocuk sahibi olacağını düşünmedi. Annesine de söylemedi. Fakat karnı büyüyor da büyüyordu. Bir sabah çok hastaydı. Öğlende bebek sahibi oldu. O zaman annesi (ilk kez) kızının bebek sahibi olabileceğini anladı. Anne çok kızmıştı; fakat bebeğe bakınca, bebek gibi olmadığı gördü, üzerinden iki parça çıkan yuvarlak bir şey, bir çömlek olduğunu gördü. &lsquo;Nereden buldun bunu?&rsquo; dedi. Kız sadece ağlıyordu. O sırada baba içeri geldi. &lsquo;Boşverin, bebeği olmasına memnun oldum,&rsquo; dedi. &lsquo;Ama bu bir bebek değil,&rsquo; dedi anne. O zaman baba gidip baktı ve bebeğin bir su çömleği olduğunu gördü. Çömlekten oldukça hoşnut kaldı. &lsquo;Kıpırdıyor,&rsquo; dedi. Çok geçmeden küçük çömlek büyümeye başlamıştı. Yirmi gün sonra kocaman olmuştu. Çocuklarla dolaşıp konuşabiliyordu. &lsquo;Dede, beni çıkar da, çevreye bakınayım,&rsquo; diyordu. O yüzden dedesi her sabah onu dışarı çıkarıyor ve o da çocuklara bakıyordu ve çocuklar ondan hoşnuttu, bir erkek olduğunu anladılar, Çömlek Oğlan. Konuşmasından anladılar.&rdquo;<a id="a541"></a><a href="notes2.html#a1456"><span class="t13">{426}</span></a></p>
<p>Sonuçta: kaderin çocuğu uzun bir belirsizlik dönemiyle yüzleşmek zorundadır. Bu aşırı tehlike, engel ya da onursuzluk dönemidir, içe, kendi derinliklerine ya da dışa, bilinmeyene fırlatılır; ne olursa olsun, dokunduğu keşfedilmemiş bir karanlıktır. Ve bu beklenmedik, zararlı oldukları kadar merhametli varlıkların alanıdır: bir melek belirir, yardımsever bir hayvan, bir balıkçı, bir avcı, kocakarı ya da köylü. Hayvanlar arasında yetişmiş, ya da Siegfried gibi aşağıda yaşam ağacının kökleriyle beslenen gnome&rsquo;lar arasında yetişmiş ya da hatta küçük bir odada bir başına yetişmiş (öykü binbir şekilde anlatılmıştır) olan genç dünya-çırağı, ölçülmüş ve adlandırılmış olan alanın hemen ötesinde duran tohum halindeki güçlerin dersini öğrenir.</p>
<p>Mitler, bu türden bir deneyimle yüzleşmek ve onu aşmak için sıradışı bir yeteneğin gerektiği konusunda uzlaşır. Erken gelişmiş güç, zeka ve bilgelik anekdotlarında bebekler çoktur. Herakles, tanrıça Hera&rsquo;nın beşiğine gönderdiği bir yılanı boğuvermişti. Polinezyalı Maui tuzak kurup güneşi yavaşlattı - böylece annesine yemek pişirme zamanı verdi. Gördüğümüz gibi, İbrahim Tek Tanrı bilgisine ulaştı. İsa bilgeleri alt etti. Bebek Buddha bir gün bir ağacın gölgesi altında bırakılmıştı; dadıları bir ara tüm öğleden sonra gölgenin kıpırdamamış olduğunu ve çocuğun vecd halinde yoga duruşunda oturduğunu gördüler.</p>
<p>Gokula ve Brinbadan sığırtmaçları arasındaki çocukluk sürgünü sırasında, sevgili Hindu kurtarıcı Krişna&rsquo;nın yapıp ettikleri, canlı bir çevrim oluşturur. Putana adlı bir goblin, güzel bir kadın görünümünde, ama göğüslerinde zehir taşıyarak gelmişti. Çocuğun üvey annesi Yasoda&rsquo;nın evine girdi ve kendini hoş gösterip çocuğu süt vermek üzere kollarına aldı. Fakat Krişna öyle sertçe geri çekildi ki onun yaşamını aldı ve Putana, asıl görünümüne kavuşarak öldü. Kokan ceset yakılınca, nasılsa tatlı bir koku verdi; çünkü tanrısal çocuk dişi demona sütünü içerken kurtuluş sunmuştu.</p>
<p>Krişna oyunbaz bir küçük çocuktu. Süt anneleri uyurken ekşimik kavanozlarını saklamaktan hoşlanırdı. Ulaşabileceği yerlerden uzağa, yüksek raflara yerleştirilmiş şeyleri yiyip dökmek üzere tırmanmaya bayılırdı. Kızlar ona Tereyağı-hırsızı derdi ve Yasoda&rsquo;ya yakınırlardı; fakat Krişna her seferinde bir şeyler uydururdu. Bir öğleden sonra manevi ebeveynlerine, avluda oynarken kil yediği söylenmişti. Yasoda elinde bir sopayla koşup geldi, fakat Krişna dudaklarını silip bir şey bilmediğini söyledi. Bakmak için kirli ağzı açtı Yasoda, fakat içeri bakınca bütün evreni, &ldquo;Üç Dünya&rdquo;yı gördü. Şöyle düşündü: &ldquo;Ne budalaca şey, oğlumun Üç Dünyanın Efendisi olduğunu düşünmek.&rdquo; Sonra her şey ona kapandı ve o anı hemen unutuverdi. Küçük oğlanı kucaklayıp eve taşıdı.</p>
<p>Sığırtmaç halkı, Zeus&rsquo;un Fiindu karşılığı olan, göğün kralı ve yağmurun efendisi İndra&rsquo;ya tapınırdı. Bir gün adaklarını sunduktan sonra, genç Krişna onlara şöyle dedi: &ldquo;İndra gökte kral olsa bile, yüce bir tanrı değil; devlerden korkar o. Dahası, dua ettiğiniz yağmur ve bolluk, suları yükselten ve geri düşüren güneşe bağlıdır. Ne yapabilir İndra? Olup biten her şey doğanın ve ruhun yasalarıyla belirlenir.&rdquo; Sonra onların dikkatini, saygılarını havanın uzak efendisinden daha çok hak eden yakındaki ormanlığa, nehirlere, tepelere ve özellikle de Govardhan Dağı&rsquo;na çevirdi. Ve böylece onlar dağa sundular çiçekleri, meyveleri ve şekerlemeleri.</p>
<p class="p9"><span class="t12">&nbsp;</span></p>
<p>Krişna&rsquo;nın kendisi ikinci bir biçim aldı: bir dağ tanrısı biçimini aldı ve bir yandan insanların arasında eski biçimiyle dağ kralına tapınırken, diğer yandan insanların sunduklarını kabul etti. Tanrı sunulanları aldı ve hepsini yedi<span class="t2">.</span><a id="a542"></a><a href="notes2.html#a1458"><span class="t22">{427}</span></a></p>
<p>İndra öfkelenmişti ve insanların hepsi silinip süpürülünceye dek yağmur yağdırmasını emrettiği bulutlar kralını çağırdı. Bölgeye bir fırtına bulutları topluluğu yığıldı ve sel gibi boşanmaya başladılar; sanki dünyanın sonu gelmişti. Fakat genç Krişna Govardhan Dağı&rsquo;nı tükenmez enerjisinin ısısıyla doldurdu, onu küçük parmağıyla kaldırdı ve insanlara altına sığınmalarını söyledi. Yağmur dağa çarptı, tısladı ve buharlaştı. Sel yedi gün sürdü, fakat bir damlası bile sığırtmaçlar topluluğuna değmedi.</p>
<p>O zaman tanrı, rakibinin İlksel Varlığın bir bedenlenmesi olması gerektiğini anladı. Krişna ertesi gün kavalını çalarak inekleri otlatmaya götürdüğünde, Göğün Kralı beyaz fili Airavata ile aşağı indi, gülümseyen gencin ayaklarına kapandı ve af diledi<span class="t2">.</span><a id="a543"></a><a href="notes2.html#a1460"><span class="t22">{428}</span></a></p>
<p>Çocukluk çevriminin tamamlanması uzun bir belirsizlik döneminin ardından gerçek kişiliğinin ortaya çıkmasıyla, kahramanın dönmesi ya da tanınmasıdır. Bu olay büyük ölçekli bir kriz yaratabilir; çünkü insan yaşamından o ana dek dışlanan güçlerin belirmesini sağlar. Daha önceki örüntüler parçalara ayrılır ya da çözülür; gözü hastalık kaplar. Yine de belli bir yıkım anından sonra, yeni etkenin yaratıcı gücü görünür olur ve dünya beklenmedik görkemle yeniden şekillenir. Bu çarmıha gerilme-dirilme teması ya kahramanın kendisinin vücudu, ya da onun dünyaya etkileri üzerinde gösterilebilir. İlk seçeneği su çömleğine ilişkin Pueblo öyküsünde görüyoruz.</p>
<p>&ldquo;Erkekler tavşan avlamaya gidiyordu ve Çömlek Oğlan da gitmek istedi. &lsquo;Dede, beni tepenin dibine götürebilir misin, tavşan avlamak istiyorum.&rsquo; &lsquo;Aptal torunum, sen tavşan avlayamazsın, elin ayağın yok senin,&rsquo; dedi dede. Fakat Çömlek Oğlan gitmeyi çok istiyordu. &lsquo;Götür beni. Sen yaşlısın, bir şey yapamazsın.&rsquo; Annesi ağlıyordu, çünkü oğlanın eli ayağı gözü yoktu. Fakat onu besliyorlardı, ağzından, çömleğin ağzından. Böylece ertesi gün dedesi onu güneydeki düzlüğe götürdü. Orada oğlan yuvarlandı epey ve çok geçmeden bir tavşan izi görüp takip etti. Çok geçmeden tavşan kaçtı ve o da onu kovaladı. Tam düz araziye varacağı sırada bir kaya belirdi, ona çarpıp kırıldı ve bir çocuk fırladı ayağa. Derisinin kırılmasına ve bir çocuk, büyük bir çocuk olmasına çok sevinmişti. Boynuna bir sürü boncuk takmıştı ve turkuaz küpeleri vardı, bir dans etekliği, makosenler ve güderi bir gömleği vardı.&rdquo; Bir sürü tavşan yakaladıktan sonra, dönüp onları, kendisini zaferle eve götüren dedesine verdi.<a id="a544"></a><a href="notes2.html#a1462"><span class="t13">{429}</span></a></p>
<p>Hayat dolu Mandalı savaşçı -&ldquo;Kırmızı Dal Şövalyeleri Divanı&rdquo; denen, ortaçağ Ulster Divanı&rsquo;nın baş kahramanı<a id="a545"></a><a href="notes2.html#a1464"><span class="t13">{430}</span></a>- Cuchulainn&rsquo;in içinde yanan kozmik enerjiler, hem kendim hem de çevresindeki her şeyi yakıp yıkarak birdenbire deprem gibi patlayıverirdi. Dört yaşındayken -diye başlar öykü- amcası Kral Conchobar&rsquo;ın &ldquo;çocuk taburlarını&rdquo; kendi becerilerinde sınamaya karar verdi. Bakır hörlisi (hokeye benzer İrlanda oyunundaki çubuk), gümüş topu, mızrağı ve oyuncak kalkanıyla birlikte Emania saray şehrine gitti ve tek bir söz etmeden doğruca çocukların arasına daldı - &ldquo;hepsi elli kadar kişiydi, çayırda hörli oynuyorlar ve Conchobar&rsquo;m oğlu Follamain&rsquo;in önderliğinde savaş oyunları çalışıyorlardı.&rdquo; Bütün saha üzerine çullandı. Yumrukları, bilekleri, avuçları ve küçük kalkanıyla dört bir yandan gelen hörlileri, topları ve mızrakları karşıladı. Sonra yaşamında ilk kez savaş çılgınlığına tutuldu (daha sonra onun &ldquo;nöbeti&rdquo; ya da &ldquo;bozulması&rdquo; olarak tanınacak ürkünç, karakteristik bir dönüşüm) ve olan biteni kimse anlayamadan ellisini birden devirmişti. Çocuklardan beşi, Soylu Fergus&rsquo;la satranç oynayan kralın yanına koştular. Conchobar kalkıp kargaşaya bir son vermek istedi. Fakat Cuchulainn bütün delikanlılar onun koruması ve denetimine verilmeden gevşetmedi elini.<a id="a546"></a><a href="notes2.html#a1466"><span class="t13">{431}</span></a></p>
<p>Cuchulainn&rsquo;in silah kuşandığı ilk gün onun kendini tam bir dışavurumuydu. Bu eylemde dingince denetlenen hiçbir şey yoktu, Hindu Krişna&rsquo;nın yaptıklarında bulduğumuz eğlenceli ironiden de eser yoktu. Onun yerine, Cuchulainn&rsquo;in gücünün sınırları herkese olduğu gibi kendisine de ilk kez belli oluyordu. Varlığının derinliklerinden fırlamıştı ve düşünmeksizin hızla başedilmesi gerekiyordu.</p>
<p>Bir gün Druid Cathbad, Kral Conchobar&rsquo;ın sarayında o gün silah ve zırh kuşanan kişinin &ldquo;adının İrlanda&rsquo;nın tüm gençlerininkinin ötesine geçeceği: ama yaşamının alabildiğine kısa olacağı&rdquo; kehanetini yaptığında olaylar patlak verdi. Cuchulainn hemen savaş aletlerini istedi. Ona gücüyle darmadağın ettiği onyedi takım silah verildi, sonunda Conchobar ona kendi takımını verdi. Sonra Cuchulainn arabaları paramparça etti. Bir tek kralınki onun sınamasından geçecek kadar sağlamdı.</p>
<p>Cuchulainn, Conchobar&rsquo;m arabacısına uzaklardaki &ldquo;Dikkat Et Sığlığı&rdquo;nın ötesine götürmesini emretti ve kaleyi savunanların kafalarını kopardığı uzak bir kaleye, Nechtan&rsquo;ın Oğullarının yerine geldiler. Kafaları arabanın kenarlarına dizdi. Geri dönerken yere atladı ve &ldquo;korkunç bir hızla koşarak&rdquo; büyük boynuzlu iki geyik yakaladı. İki taşla havadan iki düzine kuğu düşürdü. Ve kırbaçlar ve benzer şeylerle hepsini, hayvanları da kuşları da arabaya bağladı.</p>
<p>Araba Emania şehrine, kaleye yaklaşırken Kahin Kadın Levarchan bu şatafatlı geçişi dehşetle seyretti. &ldquo;Araba düşmanlarının kanlı kafalarıyla süslenmiş,&rdquo; dedi, &ldquo;arabadaki güzel ak kuşlar eşlik ediyor ona, vahşi geyikleri de bağlamış arabaya.&rdquo; &ldquo;Bu araba dövüşçüsünü tanıyorum,&rdquo; dedi kral: &ldquo;o küçük oğlan benim kız kardeşimin oğlu, daha bugün ormana gitmişti. Elbette ellerini kana bulamış olmalı; eğer öfkesi tamamen yatışmamışsa Emania&rsquo;nın bütün gençlerini mahveder.&rdquo; Ateşini söndürmek için hemen bir yol arandı, bulundu. Kaleden yüz elli kadın, başlarında Scandlach olmak üzere, &ldquo;anadan doğma hale geldiler ve yanlarında bir muhafız olmadan onu karşılamaya ilerlediler.&rdquo; Küçük savaşçı, utandığından ya da böyle bir kadınlık gösterisinden biraz heyecanlandığından bakışlarını başka yana çevirdi ve hemen o anda erkekler onu yakalayıp soğuk suya attılar. Su varilinden buharlar, köpükler göklere yükseldi. İkinci bir varil kaynadı. Üçüncü yalnızca sıcakladı. Böylece Cuchulainn sakinleştirildi ve şehir kurtarılmış oldu.<a id="a547"></a><a href="notes2.html#a1468"><span class="t13">{432}</span></a></p>
<p>&ldquo;Gerçekten de güzel bir çocuktu: her ayağında yedi parmak vardı Cuchulainn&rsquo;in ve her elinde o kadar parmak; gözleri yedi ayrı gözbebeğiyle parıl parıldı, her biri mücevher benzeri yedi kıvılcımla süslenmişti. Her yanağında dörder benek vardı: biri mavi, biri koyu kırmızı, biri yeşil, biri sarı, iki kulağı arasında, arı balını andıran sarılıkta ya da çıplak güneş altında beyaz altından bir broş gibi açık sarı elli adet uzun perçemi vardı. Üzerinde gümüş tokalı yeşil bir pelerin ve altın işlemeli bir gömlek vardı.&rdquo;<a id="a548"></a><a href="notes2.html#a1470"><span class="t13">{433}</span></a> Fakat nöbete ve bozulmasına kapılınca, &ldquo;korkunç ve çokbiçimli ve acayip ve hiç bilinmeyen bir varlık oldu.&rdquo; Tepesinden yere dek her yerinde eti ve her kası, eklemi, noktası ve elleri titriyordu. Ayakları, topukları, dizleri yer değiştirip ters döndüler. Başının ön tendonları, boynunun ardına, bir aylık bir insanoğlunun başından daha büyük göründükleri yumrulara çekildiler. &ldquo;Tek gözü başında öyle uzağa çekildi ki, bir yabani balıkçılın onu kafasının arka kısmının yanında durduğu yerden, yanağına sürüklemek için çekip çekemeyeceği merak konusuydu; diğer gözü tersine birdenbire dışarı fırladı ve kendiliğinden yanağına yerleşti. Ağzı kulaklarına varıncaya dek çarpıldı ... içinden alev yalımları fışkırdı. İçinde çarpan kalbin atışları, bağlı olduğu kulübesinde koşturan bir köpeğin ya da ayılarla savaşan bir aslanın gürültüsü gibiydi. İçindeki fokur fokur köpüren öfkenin oluşturduğu belli olan, başının üstündeki bulutlardan şiddetli sağanakların ve kıpkızıl ateş kıvılcımlarının döküldüğü görülüyordu. Saçları karmakarışık olmuştu ... başının üzerinde salman bol meyveli bir elma ağacı vardı, ama elmaların hiçbir zaman yere erişemeyeceği aşikardı, onun yerine hepsi tek tek saçların üzerinde onun öfkesi için saplanmış gibi duracaktı. Onun &lsquo;kahraman nöbeti&rsquo; kendini alnında da gösterdi; birinci sınıf zırh kuşanmış bir adamın miğferinden daha uzun ve kalındı. [Ve son olarak:] başının tam ortasındaki merkezi noktadan dik olarak yükselip dört temel noktaya dağılan koyu renk kanın dimdik fışkırışı büyük bir gemi direğinden daha kalın, uzun, sağlam ve uzundu; bir kış gününün akşamı bir kral ona yaklaştığı zaman krallara layık barınağı örten dumanlı bir tabut örtüsünü andıran büyülü bir kasvet dumanı oluşturmuştu burada.&rdquo;<a id="a549"></a><a href="notes2.html#a1472"><span class="t13">{434}</span></a></p>
<p class="p14">&nbsp;</p>
</body>
</html>