<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.9"/>
<link rel="stylesheet" type="text/css" href="style.css"/>
<title>EPİLOG MİT VE TOPLUM</title>
</head>
<body>
<h1><a id="a596"></a>EPİLOG MİT VE TOPLUM</h1>
<p class="p2"><img src="images/img1.jpg" alt="img1.jpg"/></p>
<h1><a id="ncx1910"></a><a id="a597"></a>1. Şekil Değiştiren</h1>
<p>Mitlerin yorumu için nihai bir sistem yoktur ve hiçbir zaman da olmayacaktır. Mitoloji, &ldquo;denizin ihtiyarı, konuşması hakikat olan&rdquo; tanrı Proteus gibidir. Tanrı &ldquo;bir sınama yapacak ve toprakta ya da suda ya da yanan ateşte yürüyen şeylerin her tür şekline girecek.&rdquo;<a id="a598"></a><a href="notes2.html#a1549"><span class="t13">{472}</span></a></p>
<p>Proteus tarafından eğitilmek isteyen yaşam gezgini &ldquo;onu sıkıca tutmalı ve daha da sıkmalıdır,&rdquo; ve bir süre sonra o da gerçek şeklinde görünür. Fakat bu düzenbaz tanrı en becerikli sorgucuya bile bilgeliğinin tamamını açmaz. Ancak ona sorulan soruya yanıt verecektir ve sorulan soruya göre söylediği önemli ya da saçma olacaktır. &ldquo;Güneş göğün ortasına erişince yalan bilmez deniz ihtiyarı denizden çıkar, Batı Rüzgârı&rsquo;nın esintisi altında ve denizin kara köpükleriyle kaplanmış olarak gelir. Çıkınca mağara oyuklarında uykuya yatar. Tuzlu suyun güzel kızının fok sürüsü de, aklı karalı dalgalar arasından çıkarak çevresine uzanır ve derin denizin kekre kokusunu çevreye yayarlar.&rdquo;<a id="a599"></a><a href="notes2.html#a1550"><span class="t13">{473}</span></a> Hayvanın inine bu yaşlı deniz atasının yardımsever kızı tarafından götürülen ve ondan tanrıdan nasıl yanıt alacağını öğrenen Eski Yunan Savaşçı kral Menelaos yalnızca kendi kişisel sıkıntılarının gizini ve arkadaşlarının nerede olduğunu öğrenmeyi istedi. Tanrı da yanıtlamaya tenezzül etmedi.</p>
<p>Çağdaş akıl, mitolojiyi, doğanın dünyasını açıklamak için ilkel, arayış içindeki bir çaba (Frazer); sonraki çağların yanlış anladığı, tarih öncesi zamanlardan gelen şiirsel fantezinin bir ürünü (Müller); bireyi topluluğuna göre şekillendirecek bir alegorik bilgi yığınağı (Durkheim); insan ruhunun derinliklerindeki arketipsel dürtülerin belirtisi olan bir dizi düş (Jung); insanın en derin metafizik sezgilerinin geleneksel aracı (Coomaraswamy); ve Tanrı&rsquo;nın Çocuklarının Görünmesi (Kilise) olarak yorumlanmıştır. Mitoloji bunların hepsidir. Değişik yargılar, yargılayanların bakış açılarıyla belirlenir. Çünkü ne olduğuna değil, nasıl işlev gördüğüne, insanlığa geçmişte nasıl hizmet ettiğine dikkatle bakılırsa, mitoloji kendisini, bireyin, ırkın, çağın gereksinim ve tutkularına karşı yaşamın kendisi kadar açık olarak gösterir.</p>
<p class="p14">&nbsp;</p>
</body>
</html>