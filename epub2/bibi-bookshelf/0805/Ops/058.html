<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.9"/>
<link rel="stylesheet" type="text/css" href="style.css"/>
<title>BÖLÜM III - DÖNÜŞ</title>
</head>
<body>
<h1 class="h11"><a id="a385"></a>BÖLÜM III &ndash; DÖNÜŞ</h1>
<h1 class="h11"><a id="ncx966"></a><a id="a386"></a>1. Dönüşün Reddedilişi</h1>
<p>Kahramanın macerası, ya kaynağa nüfuz etme ya da birtakım erkek ya da kadın, insan ya da hayvan kişileşmelerin yardımıyla sona erdiğinde, maceracının yaşam değiştiren gezisinden dönmesi gerekir. Monomitin ölçütü olan tam çevrim, kahramanın, ödülün, topluluğun, ulusun, gezegenin ya da on bin dünyanın yenilenmesiyle sonlandırabileceği bilgelik tılsımlarını, Altın Post&rsquo;u ya da uyuyan prensesini insanlar dünyasına geri getirmesi gerekmektedir.</p>
<p>Fakat sorumluluk sık sık geri çevrilmiştir. Buddha bile, zaferinin ardından, gerçekleşme iletisinin iletilebilir olup olmadığından şüphe etmişti ve göksel esrime içindeyken ölen azizler de vardır. Hiç yaşlanmayan Ölümsüz Varlık Tanrıçası&rsquo;nın kutsanmış adasına sonsuza dek yerleşen ünlü kahramanlar gerçekten de sayısızdır.</p>
<p>Muçukunda adlı kadim bir Hindu savaşçı kralının heyecanlı bir öyküsü vardır. Yanlışlıkla, Brahmanların karısı için hazırladığı bir doğurganlık iksirini içen babasının sol yanından doğmuştu;<a id="a387"></a><a href="notes2.html#a1194"><span class="t13">{295}</span></a> ve bu mucizenin vaat dolu simgeciliğine uygun olarak, annesizliğin harikası, erkek rahminin dölü, tanrılar demonlarla olan kesintisiz savaşlarında yenilgiye uğradıkları bir anda onu yardıma çağırdıkları zaman kralların kralı oldu. Tanrıların yüce bir zafer kazanmasını sağladı ve onlar da tanrısal bir mutluluk içinde en büyük arzusunu gerçekleşmesiyle ödüllendirdiler onu. Fakat kendisi her şeye kadir olan bir kalp ne arzulayabilirdi ki? İnsanlar arasındaki böyle bir efendiyi nasıl bir ödüllerin ödülü cezbedebilirdi? Kral Muçukunda, diye devam ediyor öykü, savaştan sonra çok yorgundu: tüm istediği sonu gelmez bir uyku ve onu kaldırmak isteyen herhangi birinin tek bakışıyla kül olmasıydı.</p>
<p>Arzusu yerine geldi. Bir dağ oyuğunda, bir dağın rahminin derinlerinde uykuya çekildi ve orada, çok uzun bir süre uyudu. İnsanlar, halklar, uygarlıklar, dünya çağları hiçlikten çıktı ve yine ona geri döndü: bu arada yaşlı kral bilinçdışı mutluluk halinde yaşadı. Bizim iki uç arasında gidip gelen ego-deneyimimizin dramatik zaman dünyası altındaki Freudcu bilinçdışı gibi zamandışı olarak yaşlı dağ adamı, derin uyku düşünü yaşadı da yaşadı.</p>
<p>Uyanma anı geldi - ama kahraman-devresinin sorunun tamamını olduğu kadar, güçlü bir kralın en yüce ödül olarak uykuyu dilemesinin gizemini de yeni bir perspektife sürükleyen şaşırtıcı bir dönüşle.</p>
<p>Dünya Efendisi Vişnu, Hint ülkesini dev demonlar ırkından kurtaran Krişna adlı güzel bir gencin kişiliğinde yeniden doğar ve tahta geçer. Ve kuzeybatıdan bir barbar yığını ansızın istila ettiğinde ülkeyi tam bir ütopya barışıyla yönetiyordu. Kral Krişna onlara karşı durdu, fakat tanrısal doğasına uygun olarak basit bir hile yapıp zaferi oyunbaz bir biçimde kazandı. Silahsız ve lotuslarla süslenmiş olarak saflarından ayrıldı ve düşman kralın onu izleyip yakalamasını sağladı, sonra bir mağaraya daldı, barbar peşi sıra girdiğinde odada uyuyan birini gördü.</p>
<p>&ldquo;Ah!&rdquo; diye düşündü, &ldquo;beni buraya çekti ve şimdi de zararsız bir uykucu gibi davranıyor.&rdquo;</p>
<p>Ününde uzanan gövdeyi tekmeledi ve gövde silkindi. Bu Kral Muçukunda&rsquo;ydı. Gövde doğruldu ve sayısız yaratılış döngüsü, dünya tarihi, çözülmeler boyunca kapalı kalan gözleri yavaşça ışığa açıldı. İlk bakışı, hemen alev alıp anında dumanlı bir kül yığınına dönüşen düşman kralın içinden geçti. Muçukunda döndü ve ikinci bakışı süslenmiş güzel gence değdi. Eski kralın ışıltısından onun bir Tanrı bedenlenmesi olduğunu hemen anladı. Muçukunda, Kurtarıcısının önünde şu duayla eğildi:</p>
<p>&ldquo;Yüce Tanrım! insan olarak yaşayıp çabalarken dalalete düşmüş bir halde dinlenmeksizin yaşayıp çabaladım; yaşamlar, doğumlar boyunca aradım ve acı çektim; durup dinlenecek bir yer bulamadım. Sıkıntıyı keyif olarak gördüm, çöldeki serapları tazelik veren sular olarak gördüm. Hazlara tutundum ve elime geçen acı oldu. Kralca güç ve dünyevi mülk, zenginlik ve kudret, arkadaşlar ve oğullar, eşler ve yoldaşlar, duyuları cezbeden her şey: hepsini istedim, çünkü bunların bana güzellik getireceğini sandım, fakat her şey benim olduğu anda doğasını değiştirdi ve yanan ateş oluverdi.</p>
<p>&ldquo;Sonra tanrıların arasına karıştım, beni dostça karşıladılar. Ama nerede bir soluklanma? Nerede bir dinlenme? Bu dünyanın tanrılar da dahil tüm yaratıkları, Yüce Efendi&rsquo;m, hepsi senin oyunbaz hilelerinle yanılıyor; bu yüzden beyhude doğum çevrimlerini, yaşam acısını, yaşlılık ve ölümü sürdürüyorlar. Yaşarken ölüm tanrısını hoşnut ediyorlar ve her derecede merhametsiz acı cehennemlerine katlanmaya zorlanıyorlar. Hepsi de senin yüzünden!</p>
<p>&ldquo;Yüce Tanrım, ben de oyunbaz hilelerinle yanılmış, hatalar labirentinde gezinen bencillik ağma yakalanmış bir yeryüzü avıydım. Şimdi, bu yüzden, sınırsız, tapılası Huzurunda sadece her şeyden özgür olmayı isteme cesaretini gösteriyorum.&rdquo;</p>
<p>Muçukunda mağaradan çıkınca, insanların onun yokluğunda yozlaşmış olduklarını gördü. Bu yüzden yine onlardan ayrıldı, yüksek dağlara çekildi ve orada kendini, onu sonunda varlık biçimlerine olan son bağlarından kurtaracak olan çileci uygulamalara adadı.<a id="a388"></a><a href="notes2.html#a1196"><span class="t13">{296}</span></a></p>
<p>Başka deyişle, Muçukunda, dönmek yerine dünyadan bir derece daha geri çekilmeye karar verdi. Ve kim kararının tamamen akılsızca olduğunu söyleyebilir?</p>
<p class="p14">&nbsp;</p>
</body>
</html>