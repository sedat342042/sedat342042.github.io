<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.9"/>
<link rel="stylesheet" type="text/css" href="style.css"/>
<title></title>
</head>
<body>
<p class="p32"><span class="t24">Levha XVIII. Ay Kral ve Halk</span><span class="t24">ı</span><span class="t24"> (Güney Rodezya)</span></p>
<p class="p31"><span class="t24">&nbsp;</span></p>
<p>Tekvin Kitabı&rsquo;nda ve Doğu&rsquo;nun zamanın ötesindeki tapınaklarında görülen muhteşem kozmik metaforlar için ne söyleyeceğiz? Bunlar yakın zamanlara dek tüm insan yaşamının desteğiydi, felsefe, şiir ve sanatların esiniydi. Devralman simgelerin -en yüce ahlaki ve metafizik bilgilendirmenin bir aracı olarak ruhun mükemmel bir ustası tarafından görevlendirilen- bir Lao-Tse, Buddha, Zerdüşt, İsa ya da Muhammed tarafından işlendiği yerde, açıktır ki devasa bilinçliliğin yokluğunda değil varlığındayız.</p>
<p>Ve öyleyse, bize ulaşan mitolojik figürlerin tam değerini kavramak için (insanın bütün düşünce ve eylemlerinde olduğu gibi) sadece bilinçdışının belirtileri olmadıklarını, ayrıca insan tarihi boyunca insan fiziğinin biçimi ve sinirsel yapısı gibi, belli ruhsal ilkelerin değişmez kalan denetimli ve istemli ifadeleri de olduklarını anlamalıyız. Daha açık söylenirse, evrensel öğreti, dünyanın tüm görünür yapılarının - tüm şeylerin ve varlıkların-dışavurumları sürecinde onları destekleyen ve içlerini dolduran, içinden çıktıkları ve sonuçta yine içine geri dönmeleri gereken biricik bir gücün eseri olduğunu söyler. Bu, bilimde enerji, Malinezyalılarca <span class="t4">mana</span>, Siu Kızılderililerince <span class="t4">wakonda,</span> Hindularca <span class="t4">ş</span><span class="t4">akt</span><span class="t4">ı</span> ve Hıristiyanlarca Tanrı&rsquo;nın gücü olarak bilinen güçtür. Psikanalistlerce ruhtaki dışavurumu <span class="t4">libido</span> olarak adlandırılmıştır.<a id="a445"></a><a href="notes2.html#a1291"><span class="t13">{343}</span></a> Ve kozmostaki dışavurumu evrenin kendisinin yapısı ve akışıdır.</p>
<p>Bu farklılaşmamış, fakat her yere dağılmış varlık temelinin <span class="t4">kayna</span><span class="t4">ğı</span><span class="t4">n</span><span class="t4">ı</span><span class="t4">n</span> anlaşılması, anlamayı sağlayacak organların kendisi tarafından zorlaştırılmaktadır. Kendileri de bu gücün dışavurumları olan<a id="a446"></a><a href="notes2.html#a1292"><span class="t13">{344}</span></a> duyarlılık biçimleri ve insan düşüncesinin kategorileri,<a id="a447"></a><a href="notes2.html#a1295"><span class="t13">{345}</span></a> zihni öylesine karıştırır ki, normalde renkli, akıcı, sonsuzca değişik ve hayret verici görüngüsel seyirliğin ötesini sadece görmek değil, ayırt etmek bile olanaksızdır. Ayin ve mitin işlevi, aktarıcı benzetimi olası kılmak, sonra da öne sürmektir. Zihnin ve duyularının kavrayabileceği biçim ve kavramlar, bir gerçekliği ya da ötedeki açıklığı belirtecek şekilde düzenlenmiştir. Ve sonra meditasyon koşulları sağlandığında, birey bir başınadır. Mit sonun başlangıcıdır; son, zihnin içine bir başına girip çözüneceği açıklık - kategorilerin ötesindeki hiçlik ya da varlıktır.<a id="a448"></a><a href="notes2.html#a1296"><span class="t13">{346}</span></a> Bu yüzden Tanrı ve tanrılar ancak geçici araçlardır &mdash; son aşamada ağza alınmayanın sözsüz belirtisi ve nedeni olsalar da, adlar ve biçimler dünyasının doğasındadırlar. Zihni harekete geçirip uyandıracak ve kendilerini geçmeye çağıracak simgelerdir onlar sadece.<a id="a449"></a><a href="notes2.html#a1298"><span class="t13">{347}</span></a></p>
<p>Cennet, cehennem, mitolojik çağ, Olimpos ve tüm diğer tanrı yerleşimleri psikanaliz tarafından bilinçdışının simgeleri olarak yorumlanmaktadır. Bu yüzden çağdaş psikolojinin yorum dizgelerinin anahtarı şudur: metafizik alan = bilinçdışı. Benzer biçimde, kapıyı öte yandan açmanın anahtarı da aynı eşitliğin tersidir: bilinçdışı = metafizik alan. &ldquo;Çünkü,&rdquo; İsa'nın dediği gibi, &ldquo;Tanrı&rsquo;nın krallığı içinizdedir.&rdquo;<a id="a450"></a><a href="notes2.html#a1301"><span class="t13">{348}</span></a> Gerçekten de, süperbilinçliliğin bilinçdışı haline geçişi, tam da Düşüş&rsquo;e dair İncil imgesinin anlamıdır. Evrensel gücün kaynağını değil de, yalnızca o güçten yansıyan görüngüsel biçimleri görmemizi sağlayan bilincin sıkışması, dünyayı yaratmasıyla aynı anda ve aynı biçimde süperbilinçliliği bilinçdışına çevirir. Kurtuluş, süperbilince dönüşte ve dünyanın dağılmasındadır. Kozmogonik çevrimin, dünyanın ortaya çıkışının ve hemen ortaya çıkmamış hale dönüşünün büyük tema ve formülü budur. Aynı şekilde, bireyin doğumu, yaşamı ve ölümü de bilinçdışına düşüş ve geri dönüş olarak görülebilir. Kahraman, yaşamdayken, yaratılışı hemen hemen bilinçsiz kılan süperbilinçliliğin taleplerini bilen ve temsil eden kişidir. Kahramanın macerası yaşamında aydınlanmayı elde ettiği anı temsil eder - yaşayan ölümümüzün karanlık duvarlarının ötesindeki ışığa uzanan yolu daha yaşarken bulduğu o çekirdek anı.</p>
<p>Öyleyse, kozmik simgeler akıl karıştırıcı hayret edici bir paradoks ruhuyla sunulmaktadır. Tanrı&rsquo;nın krallığı içte olduğu gibi, dıştadır aynı zamanda; Tanrı yine de, uyuyan prensesi, ruhu uyandırmak için uygun bir araçtır. Yaşam onun uykusu, ölüm uyanışıdır. Kendi ruhunun uyandıranı olan kahramanın kendisi, kendi çözülüşünün uygun aracıdır. Tanrı, ruh uyandıran, onun kendi dolaysız ölümünde bulunur.</p>
<p>Bu gizemin herhalde en etkili simgesi olan çarmıha gerilen tanrı, &ldquo;kendi kendine&rdquo; sunulan tanrıdır.<a id="a451"></a><a href="notes2.html#a1302"><span class="t13">{349}</span></a> Düz okunduğunda bu, görüngüsel kahramanın süperbilinçliliğe geçişi anlamına gelir: vücut beş duyusuyla -Beş Silahlı Prensin Yapışkan Tüy&lsquo;e yapışması gibi- yaşam ve ölüm bilgisi haçına beş yerinden (iki el, iki ayak ve dikenlerle taçlanmış baş) çivilenmiş olarak asılmıştır.<a id="a452"></a><a href="notes2.html#a1304"><span class="t13">{350}</span></a> Fakat ayrıca, Tanrı isteyerek inmiş ve bu görüngüsel acıyı kendisi üstlenmiştir. Tanrı insanın yaşamını üstlenir ve insan, biri diğerinin yiyeceği olan ikisinden Tanrı&rsquo;nın inip insanın yükseldiği aynı güneş kapısının, aynı &ldquo;karşıtların uyuşmasının&rdquo;<a id="a453"></a><a href="notes2.html#a1306"><span class="t13">{351}</span></a> çapraz kollarının orta noktasında içindeki Tanrıyı serbest bırakır.<a id="a454"></a><a href="notes2.html#a1308"><span class="t13">{352}</span></a></p>
<p>Çağdaş araştırmacı, bu simgeleri elbette istediği gibi, ister başkalarının aldırışsızlığının belirtisi ya da kendi bilgisizliğinin bir işareti, ister metafiziğin psikolojiye bir indirgenişi ya da tam tersi olarak öğrenebilir. Geleneksel yol, simgeler üzerinde iki anlamda da derin derin düşünmekti. Ne olursa olsun, bunlar insanın kaderinin, insanın umudunun, insanın inancının ve insanın karanlık gizeminin anlamlı metaforlarıdırlar.</p>
<p class="p14">&nbsp;</p>
</body>
</html>