<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.9"/>
<link rel="stylesheet" type="text/css" href="style.css"/>
<title>4. Bakire Anneliğe Dair Halk Hikâyeleri</title>
</head>
<body>
<h1><a id="a527"></a>4. Bakire Anneliğe Dair Halk Hikâyeleri</h1>
<p>Buddha, annesinin rahmine gökten süt beyaz bir fil şeklinde indi. Aztekli Coatlicue, &ldquo;Yılanlarla Örülmüş Etekli Kadın&rdquo;a bir tüy yumağı biçimindeki bir tanrı yaklaşmıştı. Ovidius'un <span class="t4">Ba</span><span class="t4">ş</span><span class="t4">kala</span><span class="t4">ş</span><span class="t4">ı</span><span class="t4">mlar&rsquo;</span><span class="t4">ı</span><span class="t4">n</span><span class="t4">ı</span><span class="t4">n</span> sayfaları çeşitli kılıklar içindeki tanrıların kandırdığı nymphalarla kaynaşır: bir boğa, bir kuğu, bir altın yağmuru olan Zeus. Yanlışlıkla yutulan bir yaprak, bir yemiş, hatta bir nefes bile hazır olan rahmi döllemek için yeterli olabilir. Yaratıcı güç her yerdedir. Ve zamanın kaprisine ya da yazgısına göre, bir kurtarıcı kahraman ya da dünya yokeden demon olarak ortaya çıkabilir - bunu kimse bilemez.</p>
<p>Bakire doğum imgeleri mitte olduğu gibi halk hikâyelerinde de bulunur. Tek bir örnek yetecektir: Tonga&rsquo;da &ldquo;yakışıklı adam,&rdquo; Sinilau üzerine anlatılan küçük bir dizi hikâye arasından tuhaf bir halk hikâyesi. Bu hikâye yalnızca aşırı saçmalığından dolayı değil, bilinçdışı hicviyle kahramanın olağan yaşamının başlıca motiflerinin her birini açıkça içermesinden dolayı da özellikle ilginçtir: bakire doğum, babayı arayış, zorlu sınav, babanın gönlünü alma, bakire annenin iddiasının kabul edilmesi ve taç giyme ve son olarak, sahtekârlar yanarken gerçek oğulların göksel zaferi.</p>
<p>&ldquo;Bir zamanlar bir adamla karısı vardı ve kadın hamileydi. Çocuğun zamanı gelince kadın kocasını çağırıp doğurabilmek için kendisini kaldırmasını istedi. Fakat bir midye doğurdu ve kocası onu öfkeyle fırlatıverdi. Kadın yine de midyeyi alması ve Sinilau&rsquo;nun yıkanma yerine bırakması için kandırdı onu. Sinilau yıkanmaya geldi ve yıkanmak için kullandığı hindistancevizi kabuğunu bıraktı. Midye yüzüp kabuğu emdi ve hamile kaldı.</p>
<p>&ldquo;Bir gün kadın, midyenin annesi midyenin ona doğru geldiğini gördü. Öfkeyle neden geldiğini sordu, fakat yumuşakça kızacak zaman olmadığını söyledi ve doğurabileceği bir yer ayarlamasını istedi. Bir perde gerildi ve midye iri hoş bir oğlan doğurdu. Sonra havuzuna geri yuvarlandı ve kadın, Sandal Ağacının Altına Giren Fatai adını verdikleri çocuğa baktı. Zaman geçti ve midyenin yine çocuğu oldu ve yuvarlanarak yine eve geldi doğurmak için. Olaylar yinelendi ve midye yine, Fatai&rsquo;de Rastgele Sarmalanmış Mrytle adlı sevimli bir oğlan doğurdu. O da bakılsın diye kadınla kocasına bırakıldı.</p>
<p>&ldquo;İki çocuk büyüyüp erkek olunca kadın Sinilau&rsquo;nun bir şölen vereceğini duydu ve torunlarının da orada olması gerektiğini düşündü. Gençleri çağırdı, onları hazırladı ve gidecekleri şölenin sahibinin babaları olduğunu söyledi. Gençler şölen yerine gelince insanlar onlardan gözlerini alamadılar. Onlara bakakalmamış bir tek kadın yoktu. Geçerlerken bir kadın topluluğu dönüp bakmalarını söyledi, fakat iki genç bunu reddetti ve kava içilen yere gelinceye dek yürüdüler. Orada kava verildi onlara.</p>
<p>&ldquo;Fakat şöleninin bozulmasından hoşlanmayan Sinilau, iki kâse getirilmesini söyledi. Sonra adamlarına gençlerden birini tutup kesmesini emretti. Bambu bıçak genci kesmek üzere keskinleştirildi, fakat ucu vücuduna yerleştirilince kayıp geçiverdi ve bağırdı delikanlı:</p>
<p class="p23"><span class="t4">B</span><span class="t4">ı</span><span class="t4">çak yerle</span><span class="t4">ş</span><span class="t4">tirildi ve kay</span><span class="t4">ı</span><span class="t4">yor,</span></p>
<p class="p23"><span class="t4">Sen otur da bize bak,</span></p>
<p class="p23"><span class="t4">Sana benziyor muyuz benzemiyor muyuz-</span></p>
<p class="p23"><span class="t4">&nbsp;</span></p>
<p>&ldquo;O zaman Sinilau gencin ne dediğini sordu ve onlar dizeleri ona yinelediler. Sinilau iki gencin getirilmesini istedi ve babalarının kim olduğunu sordu. Onun babaları olduğunu söylediler. Sinilau yeni bulduğu oğullarını öptükten sonra onlara gidip annelerini getirmelerini söyledi. Onlar da havuza gidip midyeyi aldılar ve onu ikiye yarıp, içinde Nehirde-Evinde-Sayılan-Hina adlı sevimli bir kadını bulan büyükannelerine getirdiler.</p>
<p>&ldquo;Sonra Sinilau&rsquo;ya döndüler. Gençlerin her biri <span class="t4">taufohua</span> denen türden, saçaklı bir hasır giyiyordu; fakat annelerinin üzerinde <span class="t4">tuoua</span> denen çok iyi hasırlardan biri vardı. İki oğul ilerledi ve Hina izledi. Sinilau&rsquo;ya ulaştıklarında onu eşleriyle oturur buldular. Gençler Sinilau&rsquo;nun dizlerine oturdular ve Hina yanına oturdu. O zaman Sinilau insanlara gidip bir kazan hazırlamalarını, sımsıcak ısıtmalarını söyledi; eşlerini ve çocuklarını öldürüp pişirdiler; fakat Sinilau, Nehirde-Evinde-Sayılan-Hina&rsquo;yla evlendi.&rdquo;<a id="a528"></a><a href="notes2.html#a1436"><span class="t13">{416}</span></a></p>
<p class="p14">&nbsp;</p>
</body>
</html>