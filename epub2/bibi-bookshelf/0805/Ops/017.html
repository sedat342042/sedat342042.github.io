<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.9"/>
<link rel="stylesheet" type="text/css" href="style.css"/>
<title>4. Dünyanın Göbek Deliği</title>
</head>
<body>
<h1><a id="a122"></a>4. Dünyanın Göbek Deliği</h1>
<p>Kahramanın başarılı macerasının sonucu, yaşamın dünyanın gövdesine akışının kilidini açmak ve onu serbest bırakmaktır. Bu akış mucizesi fiziksel terimlerle bir yiyecek maddesinin çevrimi gibi, dinamik biçimde bir enerji akışı gibi, ya da ruhsal biçimde bir iyiliğin dışavurumu gibi ifade edilebilir. Bu tür değişik imgeler kolayca yer değiştirir, tek bir yaşam gücünün yoğunlaşmasının üç derecesini temsil ederler. Bereketli bir hasat Tanrı&rsquo;nın inayetinin işaretidir; Tanrı&rsquo;nın inayeti ruhun besinidir; şimşek verimi arttıran yağmurun habercisidir ve aynı zamanda Tanrı&rsquo;nın serbest kalmış enerjisinin dışavurumudur. İnayet, besin, enerji: bunlar yaşayan dünyaya dökülür ve düştükleri yerde yaşam ölüme ayrışır.</p>
<p>Sel, giriş noktası evrenin simgesel çemberinin merkezi olan görünmez bir kaynaktan, Buddha efsanesi de çevresinde dünyanın döndüğü söylenen Kıpırtısız Nokta&rsquo;dan<a id="a123"></a><a href="notes.html#a700"><span class="t13">{48}</span></a> çıkar. Bu noktanın altında, dünyanın yaratıcısının tanrısal yaşam veren enerjisi ve tözü, ölümsüz varlığın dünyalar yaratan yanı olan, uçurumun sularını simgeleyen ejderhanın, kozmik yılanın dünyaya destek olan başı vardır.<a id="a124"></a><a href="notes.html#a702"><span class="t13">{49}</span></a> Yaşam ağacı, yani evrenin kendisi bu noktadan büyür. Kökleri ağırlığını taşıyan karanlıktadır; zirvesinde altın güneş kuşu tünemiştir; dibinde bir pınar, bitmez tükenmez bir kuyu fışkırır. Ya da figür, tepesinde bir ışık lotusu gibi bir tanrılar şehri ve içinde değerli taşlarla aydınlanan demonlar şehri olan kozmik bir dağ olabilir. Yine, figür, bu noktada oturmuş ya da durmakta olan (söz gelimi Buddha&rsquo;nın kendisi ya da dans eden Hindu tanrıçası Kali) ya da ağaca bağlanmış (Attis, İsa, Wotan) kozmik bir kadın ya da erkek olabilir; çünkü Tanrının yeniden doğumu olarak kahramanın kendisi, dünyanın göbeği, sonsuzluğun enerjilerinin zamana karıştığı doğum noktasıdır. Bu yüzden Dünya Göbeği sürekli yaratımın bir simgesidir: bütün her şeyin içinde barınan şu sürekli canlanma mucizesi sayesinde dünyanın süregitmesinin dayanıklılığının sırrı.</p>
<p>Kuzey Kansas ve güney Nebraska Pawneeleri arasında, Hako ayini sırasında şaman ayağıyla bir daire çizer. &ldquo;Daire bir yuvayı temsil eder,&rdquo; dediği söylenir şamanın, &ldquo;ve ayakla çizilir, çünkü şahin yuvasını pençeleriyle yapar. Yuvasını yapan kuşu taklit ediyorsak da, eylemin bir başka anlamı daha vardır; insanlar içinde yaşasın diye dünyayı yapan Tirawa&rsquo;yı düşünüyoruz. Eğer yüksek bir tepeye çıkar ve çevreye bakınırsanız, göğün her yönden yere değdiğini göreceksiniz ve bu dairesel alanda insanlar yaşar. Bu yüzden yaptığımız daireler yalnızca yuvalar değildir, ayrıca Tirawa-atius&rsquo;un bütün insanların yaşama yeri için yaptığı daireyi de temsil eder. Daireler akraba grupları, klan ve kabileyi de karşılar.&rdquo;<a id="a125"></a><a href="notes.html#a704"><span class="t13">{50}</span></a></p>
<p class="p9"><span class="t12">&nbsp;</span></p>
<p class="p9"><span class="t12">&nbsp;</span></p>
</body>
</html>