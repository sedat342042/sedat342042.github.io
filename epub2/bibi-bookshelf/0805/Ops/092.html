<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.9"/>
<link rel="stylesheet" type="text/css" href="style.css"/>
<title>6. Yaratılışa Dair Halk Hikâyeleri</title>
</head>
<body>
<h1><a id="a500"></a>6. Yaratılışa Dair Halk Hikâyeleri</h1>
<p>Gelişmemiş halk mitolojilerinin köken öykülerinin basitliği, kozmogonik çevrimin derinlikli biçimde yol gösteren mitleriyle karşıtlık içinde durur.<a id="a501"></a><a href="notes2.html#a1392"><span class="t13">{394}</span></a> Bunlarda uzayın peçesinin ardındaki gizemleri aydınlatmak için uzun süreli bir girişim görülmez. Zaman ötesiliğin boş duvarının içinden biçimler dünyasını şekillendirmek üzere gölgemsi yaratıcı bir figür geçip girer. Günü, kalıcılığında, akışkanlığında ve çevreleyen gücünde düş gibidir. Zemin daha sertleşmemiştir; gelecekteki insanlar için onu yaşanacak hale getirmek üzere yapılacak çok şey vardır.</p>
<p class="p3">Montanalı Karaayaklar, Yaşlı Adam geziniyordu, derler: insanları yapıyor ve olaylara düzen veriyordu. &ldquo;Güneyden geldi, kuzeye gidiyordu, geçerken hayvanları ve kuşları yapıyordu. Dağları, çayırlıkları, tahtalık ağaçları ve çalılıkları yaptı önce. Böylece gitti kuzeye doğru; giderken bir şeyler yaptı, oraya buraya nehirler, üstlerine şelaleler koydu, yerin orasına burasına kırmızı boyalar bıraktı - dünyayı şimdiki haline getirdi. Süt Nehri&rsquo;ni (Teton) yaptı ve geçti onu, sonra yorulunca bir tepeye çıktı, dinlenmeye yattı. Yere sırtüstü uzanmış, kolları açık yatarken kendini taşlarla yere çizdi- gövdesini, başını, kollarını, ellerini, her şeyinin şeklini. Bugün oradaki kayalarda görülmektedir bu. Dinlendikten sonra, kuzeye devam etti ve tökezleyip dizleri üstüne düştü. O zaman dedi ki, &lsquo;Senin üzerine düşmek kötü bir şey&rsquo;; o yüzden orada iki geniş tepe çıkardı ve onlara Dizler dedi ve biz de öyle deriz. Daha da kuzeye gitti ve taşıdığı kayaların bir kısmıyla Tatlı Ot Tepelerini yaptı...</p>
<p class="p3">&ldquo;Bir gün Yaşlı Adam bir kadınla bir çocuk yapmaya karar verdi; ikisini de -kadınla çocuğu, oğlunu- kilden biçimlendirdi. Kili insan şekline soktuktan sonra, kile &lsquo;insan olmalısınız&rsquo; dedi ve üzerini örtüp bıraktı, gitti. Ertesi sabah geri gelip örtüyü kaldırdı ve kil şekillerin biraz değiştiğini gördü. İkinci sabah biraz daha, üçüncü sabah biraz daha değişim vardı. Dördüncü sabah geldi, örtüyü kaldırdı, imgelere baktı ve onlara kalkıp yürümelerini söyledi; öyle yaptılar. Yapıcılarıyla birlikte nehre yürüdüler ve o, onlara adının <span class="t4">Na&rsquo;pi,</span> Yaşlı Adam olduğunu söyledi.</p>
<p class="p9"><span class="t12">&nbsp;</span></p>
<p class="p32"><span class="t27">&nbsp;</span></p>
</body>
</html>