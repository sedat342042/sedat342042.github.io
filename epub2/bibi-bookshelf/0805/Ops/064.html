<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.9"/>
<link rel="stylesheet" type="text/css" href="style.css"/>
<title></title>
</head>
<body>
<p class="p14">&nbsp;</p>
<h1><a id="ncx1024"></a><a id="a397"></a>3. Dışarıdan Gelen Kurtuluş</h1>
<p>Kahramanın doğaüstü macerasından dışarıdan yardımla geri getirilmesi gerekebilir. Yani, dünyanın gelip onu alması gerekebilir. Çünkü bir yerde olmanın derin saadeti, uyanık halin benlik parçalanması yararına kolayca bırakılamaz. &ldquo;Kim dünyadan atıldıktan sonra,&rdquo; diye okuyoruz, &ldquo;geri dönmeyi arzular? O yalnızca <span class="t4">orada</span> olacaktır.&rdquo;<a id="a398"></a><a href="notes2.html#a1212"><span class="t13">{304}</span></a> Ve yine, kişi yaşadıkça yaşam çağıracaktır. Toplum ondan uzak durana karşı kıskançtır ve gelip kapıyı çalar. Eğer kahraman -Muçukunda gibi- isteksizse, rahatsız eden kişi tatsız bir şok yaşar; ama diğer yandan, çağrılanlar yalnızca geciktiriliyorsa -(ölümü çağrıştıran) kusursuz varlık halinin güzelliğine hapsedilmişse- belirgin bir kurtarma gerçekleşir ve maceracı geri döner.</p>
<p class="p3">Eskimo öyküsünün Kuzgun&rsquo;u ateş çubuklarını balinanın karnına sapladığında, kendini, uzak ucunda bir lamba yanan güzel bir odanın girişinde buldu. Orada güzel bir kızın oturduğunu görerek şaşırdı. Balinanın omurgasının tavan ve kaburgalarının duvarlar yerine geçtiği oda kuru ve temizdi. Belkemiğinden uzanan bir tüpten lambaya yavaşça yağ damlıyordu.</p>
<p class="p3">Kuzgun odaya girince kadın ona bakıp bağırdı: &ldquo;Nasıl geldin buraya? Buraya giren ilk erkeksin sen.&rdquo; Kuzgun yaptıklarını anlattı ve kadın, ona, odanın diğer yanındaki koltuğa oturmasını söyledi. Bu kadın balinanın ruhuydu (<span class="t4">inua</span>). Konuğa sofra kurdu, meyveler ve yağ sundu, ve bu sırada ona bir önceki yıl meyveleri nasıl topladığını anlattı. Kuzgun, balinanın karnında dört gün inua&rsquo;nın konuğu oldu ve tüm bu zaman boyunca tavandan sarkan tübün nasıl bir şey olduğunu anlamaya çalıştı. Kadın odadan her çıktığında ona dokunmasını yasaklıyordu. Ama bu sefer, kadın dışarı çıktığında, Kuzgun lambaya yürüdü, pençesini uzattı ve diliyle büyük bir damla tattı. Sıvı öyle tatlı geldi ki, akan her damlayı yutmayı sürdürdü. Dahası bu da yetmedi ve uzanıp tüpü kırarak yedi. Bunu yapar yapmaz da odayı bir yağ seli aldı, lamba söndü ve oda ileri geri sallanmaya başladı. Bu sallantı dört gün sürdü. Kuzgun açlıktan ve dinmeyen gürültüden ölmek üzereydi. Ama sonra her şey sessizleşti ve oda sakinleşti; çünkü Kuzgun kalp kapakçıklarından birini kırmış ve balina ölmüştü. <span class="t4">İ</span><span class="t4">nua</span> hiç geri dönmedi. Balinanın gövdesi kıyıya vurdu.</p>
<p>Fakat artık Kuzgun hapisti. Ne yapacağını düşünürken, hayvanın sırtında iki adamın konuştuğunu duydu, köydeki herkesi balinayı parçalamaya çağırmaktan bahsediyorlardı. Çok geçmeden büyük gövdenin üst kısmında bir delik açtılar.<a id="a399"></a><a href="notes2.html#a1214"><span class="t13">{305}</span></a> Yeterince genişlediğinde ve herkes kıyıya çıkarmak için et parçalarıyla uzaklaşınca Kuzgun fark edilmeden dışarı çıktı. Fakat daha yere varmadan, ateş çubuklarını içerde bıraktığını hatırladı. Giysisini ve maskesini çıkardı ve insanlar çok geçmeden tuhaf bir hayvan derisine sarınmış küçük, kara bir adamla karşılaştılar. Merakla baktılar ona. Adam yardım etmeyi önerdi ve kollarını sıvayıp çalışmaya koyuldu.</p>
<p class="p9"><span class="t12">&nbsp;</span></p>
</body>
</html>