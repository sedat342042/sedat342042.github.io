<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.9"/>
<link rel="stylesheet" type="text/css" href="style.css"/>
<title>7. Aziz Olarak Kahraman</title>
</head>
<body>
<h1><a id="a569"></a>7. Aziz Olarak Kahraman</h1>
<p>Yaşamın son bölümüne geçmeden önce, bir kahraman tipinin daha belirtilmesi gerekir: aziz ya da çileci, dünyayı terk eden biri.</p>
<p>&ldquo;Saf bir anlayışla donanmış, benliğini katı biçimde geri çekerek, seslerden ve diğer nesnelerden yüzünü çevirerek ve aşk ve nefreti bir kenara bırakarak; yalnızlık içinde yaşayarak, az yiyerek, vücudunu, zihnini, konuşmasını denetleyerek, meditasyona ve yoğunlaşmaya bağlanmış ve özgürlükle tutkuyu birbirine karıştırmayarak; kibir ve güçten, gurur ve şehvetten, öfke ve arzulardan arınarak, kendisiyle barışık huzurlu ve egosundan kurtulmuş olarak - tükenmez olanla bir olmaya değer hale gelir.&rdquo;<a id="a570"></a><a href="notes2.html#a1505"><span class="t13">{450}</span></a></p>
<p>Örüntü babaya gitme örüntüsüdür, fakat dışavuran yönündense dışavurmayan yönüne gitmenin: Bodhisatva&rsquo;nın bildirdiği adımı atarak: dönüşü olmayan adımı. Burada ikili perspektifin paradoksu değil, görünmeyenin sonul savı kastedilmiştir. Ego kavrulur. Esintideki ölü bir yaprak gibi, vücut dünya üzerinde gezinmeyi sürdürür, fakat ruh çoktan saadet okyanusuna karışmıştır.</p>
<p>Thomas Aquinas, Napoli&rsquo;de ayin sırasında yaşadığı mistik bir deneyimin sonucunda, kalemini kağıdını rafa kaldırdı ve <span class="t4">Summa Theolo</span>gica&rsquo;sının son bölümlerini başka birinin tamamlaması için yarım bıraktı. &ldquo;Yazma günlerim,&rdquo; diye açıkladı, &ldquo;sona erdi; çünkü bana öyle şeyler malum oldu ki, tüm yazdıklarım ve öğrettiklerim denizde damla gibi görünüyor bana, o yüzden Tanrı&rsquo;dan dileğim öğretimin sonu geldiği gibi, kısa zamanda yaşamımın da sonu gelsin.&rdquo; Çok geçmeden kırk dokuz yaşında öldü.</p>
<p>Yaşamın ötesinde, bu kahramanlar mitin de ötesindedir. Ne onlar mitle ilgilenebilir, ne de mit gerektiği gibi ilgilenebilir onlarla. Efsaneleri yayılır, fakat dindar duygular ve yaşamöyküsünden çıkarılan dersler tamamen yetersizdir; gülünçlükten öteye geçmez. Biçimler dünyasından, bedenlenmenin indiği ve Bodhisatva&rsquo;nın içinde kaldığı Büyük Yüz&rsquo;ün <span class="t4">d</span><span class="t4">ı</span><span class="t4">ş</span><span class="t4">avuran</span> silüetinin dünyasına doğru uzaklaşmışlardır. <span class="t4">Sakl</span><span class="t4">ı</span> silüet bir kez keşfedildi mi, mit sondan bir önceki, sessizlik ise son sözdür. Ruh saklı olana geçtiği an, bir tek sessizlik kalır.</p>
<p>Kral Oidipous evlendiği kadının annesi, katlettiği adamın babası olduğunu öğrendi; gözlerini çıkardı ve yeryüzünde kefaretini ödeyerek dolaştı. Freudcular her birimizin durmaksızın babasını katlettiğini, annesiyle evlendiğini söyler - ama bilinçdışında: bunu yapmanın dolambaçlı simgesel yolları ve ardından gelen zorlayıcı eylemliliğin ussallaştırmaları bireysel yaşamlarımızı ve ortak uygarlığımızı oluşturur. Duygular dünyanın eylem ve düşüncelerinin gerçek yükünün farkına varacak olsaydı, kişi Oidipous&rsquo;un öğrendiğini öğrenecekti: et birdenbire bir öz-tecavüz okyanusu olarak görünecekti. Ensest yoluyla doğan, ensest yaşayan Papa Büyük Gregory efsanesinin özü budur. Korkuya kapılarak, denizdeki bir kayalığa kaçar ve orada yaşamı boyunca kefaret öder.</p>
<p>Ağaç artık haça dönüşmüştür: süt emen Ak Genç, safra yutan Çarmıha Gerilen olmuştur. Daha önce bahar tomurcuklarının olduğu yere çürüme yürür. Yine de bu haç eşiğinin ardında -çünkü haç bir yoldur (güneş yolu), bir son değil- Tanrı&rsquo;daki güzellik vardır.</p>
<p>&ldquo;Mührünü bana vurdu ki Ondan başka bir aşkı dileyemem.</p>
<p>&ldquo;Kış geçti; üveyik ötüyor; bahçeler tomurcuklandı.</p>
<p>&ldquo;Yüzüğüyle Efendim İsa benimle evlendi ve beni bir taçla Onun Gelini olarak taçlandırdı.</p>
<p>&ldquo;Efendinin beni giydirdiği pelerin altınla dokunmuş bir nur pelerinidir ve bana sunduğu gerdanlığa paha biçilmez.&rdquo;<a id="a571"></a><a href="notes2.html#a1506"><span class="t13">{451}</span></a></p>
<p class="p14">&nbsp;</p>
</body>
</html>