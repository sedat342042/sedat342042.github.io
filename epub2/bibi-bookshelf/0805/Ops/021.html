<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.9"/>
<link rel="stylesheet" type="text/css" href="style.css"/>
<title></title>
</head>
<body>
<p class="p9"><span class="t14">Levha II. Tutsak Tekboynuz (Fransa).</span></p>
<p class="p9"><span class="t14">&nbsp;</span></p>
<p>Evdeki ocak, tapınaktaki sunak, dünyanın tekerleğinin göbeği, ateşi yaşamın ateşi olan Evrensel Anne&rsquo;nin rahmidir. Ve barınağın -ya da tacın, kulenin, fener ya da kubbenin- tepesindeki açıklık göğün göbeği ya da orta yeridir: ruhların, yaşamın ateşinde yanmış ve dünya tekerleğinin göbeğinden, göksel tekerleğin göbeğinden yükselen dumanın ekseni üzerinde dağılmış sunuların kokusu gibi zamandan sonsuzluğa geri geçeceği güneş kapısı.<a id="a126"></a><a href="notes.html#a706"><span class="t13">{51}</span></a></p>
<p>Böyle bakıldığında güneş Tanrı&rsquo;nın yeme kabı, eti gerçekten et ve kanı gerçekten de içki olan kurbanın özüyle dolu bitmez tükenmez bir kutsal kâsedir.<a id="a127"></a><a href="notes.html#a708"><span class="t13">{52}</span></a> Aynı zamanda insanlığın besleyenidir. Ocağı yakan güneş ışığı tanrısal enerjinin dünyanın rahmiyle iletişimini simgeler - ayrıca iki tekerleği birleştiren ve döndüren eksendir. Güneş kapısı boyunca enerji çevrimi süreklidir. Tanrı alçalır ve buna karşılık insan yükselir. &ldquo;Ben kapıyım: benimle her kim girerse, o kurtulacak ve içe ve dışa geçecek, ve bir çayır bulacak.&rdquo;<a id="a128"></a><a href="notes.html#a710"><span class="t13">{53}</span></a> &ldquo;Benim etimi yemiş, kanımı içmiş olan bana yerleşmiştir, ve ben de ona.&rdquo;<a id="a129"></a><a href="notes.html#a712"><span class="t13">{54}</span></a></p>
<p>Hâlâ mitoloji alanından beslenen bir kültür, insan varlığının her aşaması gibi doğal ortam da simgesel telkinlerle yaşatılır. Tepeler ve ağaçlıkların kendi doğaüstü korucuyuları vardır ve dünyanın yaratılışına dair yerel tarihin herkesçe bilinen hikâyeleriyle bağlantılıdırlar. Dahası, orada burada özel türbeler vardır. Nerede bir kahraman doğmuş, bir iş yapmış ya da hiçliğe geçmişse, o yer belirlenir ve kutsanır. Orada mükemmel merkezilik mucizesini belirtmek ve yaymak için bir tapınak dikilir; çünkü burası bolluğa geçişin mekânıdır. Bu noktada biri sonsuzluğu keşfetmiştir. Bu saha, bu yüzden, verimli bir meditasyona yardımcı olabilir. Bu tür tapınaklar, kural olarak türbe ya da sunak Bitmez Tükenmez Nokta&rsquo;nın simgesi olarak merkezde olmak üzere, dünya ufkunun dört yönünü yansıtacak şekilde tasarlanır. Tapınak binasına giren ve mihraba doğru ilerleyen kişi gerçek kahramanın eylemini taklit etmektedir. Amacı, kendi içinde yaşamı dengeleyen, yaşamı yenileyen biçimin anısını uyandırmanın bir yolu olarak evrensel kalıbı tekrarlamaktır.</p>
<p>Eski şehirler, orta yerde tanrısal şehir kurucusunun görkemli türbesiyle, dört yöne açık kapılarla birer tapınak gibi inşa edilmişlerdir. Yurttaşlar bu simgenin sınırları içinde yaşayıp çalışır. Ve aynı anlayışla, ulusal ve dünyevi dinlerin egemenlik alanları birtakım ana şehirleri merkez alarak gelişir: Batı Hıristiyanlığı Roma, İslam Mekke çevresinde. Dünyanın her yerindeki, hepsi de merkezinde Kâbe olan dünya - ölçeğinde bir tekerleğin çubukları gibi duran Muhammedi topluluğun günde beş kere ahenkle yere eğilmesi, her birinin ve hepsinin Allah&rsquo;ın iradesine &ldquo;boyun eğişinin&rdquo; <span class="t4">(</span><span class="t4">İ</span><span class="t4">slam)</span> büyük, canlı bir simgesini oluşturur. &ldquo;Çünkü O&rsquo;dur,&rdquo; diye okuruz Kur&rsquo;an'da, &ldquo;yaptığınız her şeyin doğrusunu gösterecek olan.&rdquo;<a id="a130"></a><a href="notes.html#a714"><span class="t13">{55}</span></a> Ya da yine: büyük bir tapınak herhangi bir yerde kurulabilir. Çünkü, sonuçta, Her Şey her yerdedir ve herhangi bir yer gücün yatağı olabilir. Herhangi bir çimen tanesi, mitte, kurtarıcı figürü yerine geçebilir ve arayan gezgini kendi kalbinin <span class="t4">sanctum sanctorum&rsquo;</span>una<a id="a131"></a><a href="notes.html#a716"><span class="t13">{56}</span></a> yöneltebilir.</p>
<p>Öyleyse, Dünya Göbeği her yerde hazır ve nazırdır. Ve varolan her şeyin kaynağı olduğundan, dünyanın hem iyi hem de kötü bolluğunu ortaya çıkarır. Çirkinlik ve güzellik, günah ve erdem, haz ve acı eşit ölçüde onun ürünüdür. &ldquo;Tanrı için her şey adil ve iyi ve doğrudur,&rdquo; der Herakleitos; &ldquo;fakat insanlar bazı şeyleri yanlış, bazı şeyleri doğru sayar.&rdquo;<a id="a132"></a><a href="notes.html#a719"><span class="t13">{57}</span></a> Yani dünyanın tapınaklarında tapınılan figürler hiç de hep güzel, hep iyi kalpli, hatta ille de erdemli değildir. Eyüb&rsquo;ün Kitabı&rsquo;nın tanrısı gibi, insani değer ölçülerini fazlasıyla aşarlar. Ve aynı şekilde, mitoloji aşırı erdemli insanı en büyük kahraman saymaz. Erdem, bütün karşıtlık çiftlerinin ötesine geçen artan kavrayışa pedagojik giriştir. Erdem, ben-merkezli egoyu bastırır ve kişiüstü merkezliliği olası kılar; fakat bu başarıldığında, bizim egomuzun ya da başkasının egosunun acısı ya da hazzı, kötü huyu ya da erdemi ne olacaktır? Hepsinden öte, öyleyse aşkın güç her şeyde, harika ve değerli olan her şeyde, derin hürmetimiz olan her şeyde yaşar.</p>
<p>Çünkü Herakleitos&rsquo;un belirttiği gibi: &ldquo;Benzemeyenler bir araya gelir ve farklardan en güzel uyum doğar ve her şey çatışmayla ortaya çıkar.&rdquo;<a id="a133"></a><a href="notes.html#a721"><span class="t13">{58}</span></a> Ya da yine, şair Blake&rsquo;ten alırsak: &ldquo;Aslanların kükremesi, kurtların uluması, fırtınalı denizin uğultusu ve yok edici kılıç, insan gözünün alamayacağı kadar çok büyük olan sonsuzluğun parçalarıdır.&rdquo;<a id="a134"></a><a href="notes.html#a722"><span class="t13">{59}</span></a></p>
<p>Yorubaland&rsquo;dan (Batı Afrika), düzenbaz tanrı Edşu&rsquo;yla ilgili bir hikâye bu güç durumu canlı bir biçimde aktarır. Bir gün, bu tuhaf tanrı iki tarla arasındaki bir yolda yürüyordu. &ldquo;İki tarlada iki çiftçinin çalıştığını gördü ve onlara bir oyun oynamaya karar verdi. Bir yanı kırmızı, diğer yanı beyaz, önü yeşil ve arkası siyah olan bir şapka giydi başına [bunlar dört Dünya Yönü&rsquo;nün renkleriydi: yani Edşu, Merkez&rsquo;in, <span class="t4">axis</span> mundi&rsquo;nin ya da Dünya Göbeği&rsquo;nin bir kişileşmesiydi]; böylece iki dost çiftçi köye, eve gittiğinde, biri ötekine, &lsquo;Bugün geçen beyaz şapkalı ihtiyarı gördün mü?&rsquo; deyince öteki, &lsquo;Yo, şapka kırmızıydı,&rdquo; deyiverdi. ilki itiraz etti, &lsquo;Hayır; beyazdı.&rsquo; &lsquo;Ama kırmızıydı,&rsquo; diye ısrar etti diğeri, &lsquo;gözlerimle gördüm.&rsquo; &lsquo;Eh, kör olmalısın,&rsquo; dedi ilki. &lsquo;Sarhoşsun sen,&rsquo; dedi diğeri. Sonra tartışma gelişti ve dövüşmeye başladılar. Birbirlerini bıçaklamaya kalkışınca, komşuları onları tutup yargı için kabile şefine götürüldü. Edşu da mahkeme sırasında kalabalık içindeydi ve şef doğru olanın ne olduğuna karar veremeyince, ihtiyar düzenbaz ortaya çıktı, yaptığı kaba şakayı açıkladı ve şapkayı gösterdi. &lsquo;İkisinin tartışması kaçınılmazdı,&rsquo; dedi. &lsquo;Canım öyle istedi. Kargaşa yaratmak en büyük eğlencemdir.&rsquo; &rdquo;<a id="a135"></a><a href="notes.html#a724"><span class="t13">{60}</span></a></p>
<p>Ahlakçının hiddetle, trajik şairinse acıma ve yılgıyla dolacağı noktada, mitoloji, yaşamın bütününü devasa, dehşet verici bir ilahi Komedya&rsquo;ya çeviriyor. Onun Olimposçu gülüşü hiç de hayalci olmayıp yaşamın, Tanrı&rsquo;nın, Yaratıcı&rsquo;nın sertliği olarak kabul edebileceğimiz sertliğiyle serttir. Bu açıdan, mitoloji trajik yaklaşımı bir bakıma histerik ve tek başına ahlaki yargıyı da dar görüşlü gösteriyor. Yine de katılık, gördüğümüz her şeyin, acıdan etkilenmeden süregiden bir gücün refleksi olduğunun güvencesiyle dengeleniyor. Bu yüzden, zaman içinde doğup ölen bütün ben-merkezli, çatışan egoların hepsinde kendini bulan aşkın bir anonimliğin neşesine bulanmış öyküler, hem acımasız hem de korkusuzdur.</p>
<p class="p14">&nbsp;</p>
</body>
</html>