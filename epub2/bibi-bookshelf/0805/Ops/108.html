<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.9"/>
<link rel="stylesheet" type="text/css" href="style.css"/>
<title>4. Aşık Olarak Kahraman</title>
</head>
<body>
<h1><a id="a558"></a>4. Aşık Olarak Kahraman</h1>
<p>Düşmandan zorla elde edilen hegemonya, canavarın kötü niyetliliğinden kazanılmış özgürlük, tiran Yerinde Duranhn emekleriyle ortaya çıkan yaşam enerjisi bir kadın olarak simgelenmiştir. O sayısız ejder katletmelerin bakiresi, kıskanç babadan kaçırılmış gelin, melun aşıktan kurtarılan bakiredir. O bakire kahramanın kendisinin &ldquo;diğer yarısıdır&rdquo; - çünkü &ldquo;her biri ikisidir&rdquo;: eğer kahramanın konumu dünya egemenliğiyse, bakire dünyadır ve eğer kahraman savaşçıysa, bakire de ündür. Bakire, kahramanın çevreleyen durumun hapishanesinden kurtaracağı kaderinin imgesidir. Fakat kaderine aldırmadığı ya da yanlış varsayımlarla aklı karıştığı yerde, kahramanın hiçbir çabası işe yaramayacaktır.<a id="a559"></a><a href="notes2.html#a1488"><span class="t13">{442}</span></a></p>
<p>Harika delikanlı Cuchulainn, amcası kral Conchobar&rsquo;m sarayındayken, eşlerinin sadakatleri hakkında baronlarda bir tedirginlik uyandırdı. Ona da bir eş bulunmasını istediler. Kralın çığırtkanları İrlanda&rsquo;nın her yerine gitti, fakat onun beğeneceği kimseyi bulamadılar. O zaman Cuchulainn&rsquo;in kendisi, Luglochta Loga&rsquo;da, &ldquo;Lugh Bahçeleri&rdquo;nde tanıdığı bir kıza gitti. Onu çevresinde üvey kardeşleriyle birlikte oyun alanında, onlara dikiş dikmeyi ve örgü örmeyi öğretirken buldu. Emer sevimli yüzünü kaldırıp Cuchulainn&rsquo;i tanıdı ve şöyle dedi: &ldquo;Her tür beladan uzak olasın!&rdquo;</p>
<p>Kızın babası Forgall the Wily&rsquo;ye çiftin buluştuğu söylenince, delikanlının geri dönemeyeceğini düşünerek Cuchulainn&rsquo;i Asker Donall&rsquo;dan savaş becerilerini öğrenmek üzere Albaya göndermek istedi. Ve Donall da ona başka bir görev verdi; tanınmış bir savaşçı kadına, Scathach&rsquo;a doğru güç bir yolculuğa çıkacak ve ondan kendisine doğaüstü kahramanlık sanatlarını öğretmesini isteyecekti. Cuchulainn&rsquo;in kahraman yolculuğu sıradışı basitliği ve açıklığıyla, olanaksız görevin klasik bir biçimde başarılmasının tüm temel öğelerini sergiler.</p>
<p>Yol bir kötü şans düzlüğünden geçiyordu: ilk yarısında insanların ayakları yapışıp kalıyor, diğer yarısında otlar yükselip onları dizlerinden yakalıyordu. Fakat Cuchulainn&rsquo;e bir tekerlek ve bir elma veren iyi bir genç belirdi. Düzlüğün ilk yarısında tekerlek, İkincisindeyse elma dümdüz yuvarlanacaktı. Cuchulainn&rsquo;in sadece onların ince rehber çizgilerini, hiçbir yere sapmadan izlemesi gerekiyordu, böylece ötedeki dar ve tehlikeli vadiye ulaşacaktı.</p>
<p>Scathach&rsquo;ın evi bir adadaydı ve adaya ancak belalı bir köprüyle ulaşılıyordu: iki alçak ucu ve yüksek bir orta yeri vardı ve birisi bir ucuna çıkınca, diğer uç yükselip onu geri fırlatıyordu. Cuchulainn üç kez geri fırlatıldı. O zaman dönüşüm geçirdi ve kendini toplayarak, köprünün başına sıçradı ve kahramanın som balığı sıçrayışını yaptı, böylece ortasına ulaştı; ve vardığı zaman köprünün diğer yanı daha tam olarak yükselmemişti ve o da kendini fırlatıp adanın toprağına ulaştı.</p>
<p>Savaşçı kadın Scathach&rsquo;ın -canavarların hep olduğu gibi- bir kızı vardı ve bu genç kız, o yalnızlıkta göğün ortasından annesinin kalesine düşen bu genç adam kadar güzel bir şey görmemişti. Delikanlıdan niyetinin ne olduğunu öğrendikten sonra, ona doğaüstü kahramanlık gizlerini öğretmesi için annesini kandırmanın en iyi yolunu anlattı. Kahramanın som balığı sıçrayışıyla, Scathach&rsquo;ın oğullarını eğittiği büyük porsuk ağacına sıçrayacak, göğsüne kılıcını dayayacak ve arzusunu söyleyecekti.</p>
<p>Söylenenleri yapan Cuchulainn savaşçı büyücüden yardım aldı, kızıyla çeyiz vermeden evlendi, geleceğini öğrendi ve onun kendisiyle cinsel ilişkiye girdi. Bir yıl orada kaldı ve bu arada Amazon Aife&rsquo;ye karşı yapılan savaşa yardım etti ve ondan da bir çocuğu oldu. Son olarak, onunla bir uçurumun kıyısındaki dar bir yolda karşılaşan cadıyı hallettikten sonra, evine İrlanda&rsquo;ya döndü.</p>
<p>Bir aşk ve savaş macerasından sonra Cuchulainn, Forgall the Wily&rsquo;yi yine karşısında bulmak üzere geri döndü. Bu sefer basitçe kızını kaçırdı ve kralın sarayında evlendiler. Macera ona her türlü engeli aşma yeteneği vermişti. Tek sıkıntı kaynağı, amcası olan kral Conchobar&rsquo;ın, kız resmi olarak damata geçmeden önce krala ait ilk gece hakkını kullanmış olmasıydı.<a id="a560"></a><a href="notes2.html#a1491"><span class="t13">{443}</span></a></p>
<p>Gelin yatağının ön koşulu olarak zor görev motifi tüm zamanların ve dünyanın tüm kahraman görevlerinde yer almıştır. Bu örüntüdeki öykülerde ebeveyn Yerinde Duran rolündedir; kahramanın sorununun becerikli biçimde çözümü bir ejderin öldürülmesi demektir. Uygulanan sınavlar ölçülemez düzeyde zorludur. Sınavlar, ebeveyn dev açısından, yaşamın yolunda gitmesinin mutlak bir reddini temsil eder gibidirler; yine de, uygun bir aday belirdiğinde, dünyadaki hiçbir görev onun becerisinden öte değildir. Beklenmedik yardımcılar, zaman ve uzay mucizeleri kahramanın tasarısını ilerletir; kaderin kendisi (bakire) el uzatır ve ebeveyn sistemindeki zayıf bir noktayı aşar. Engeller, zincirler, tılsımlar, her türden cephe, kahramanın yetkin varlığının önünde kaybolur. Takdir edilen muzafferin gözü o anki durumun her kalesindeki çatlağı algılar ve darbesi onu genişletebilir.</p>
<p>Cuchulainn&rsquo;in bu renkli macerasının özelliklerinin en etkileyici olan ve derinlere ineni, kahramana tekerleğin ve elmanın yuvarlanışıyla açılan biricik, görünmez yoldur. Bunun, kader mucizesinin simgesi ve habercisi olarak okunması gerekir. Gördüğü şeylerin yüzeyinden yükselen hislerle kendinden kopmayan, fakat kendi doğasının dinamiklerine cesaretle yanıt veren bir insan -Nietzsche&rsquo;nin dediği gibi, &ldquo;kendi kendine yuvarlanan bir tekerlek&rdquo; olan bir insan- karşısında güçlükler erir ve ilerledikçe beklenmedik büyük bir yol açılır.</p>
<p class="p14">&nbsp;</p>
</body>
</html>