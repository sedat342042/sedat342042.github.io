<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.9"/>
<link rel="stylesheet" type="text/css" href="style.css"/>
<title>PROLOG - MONOMİT</title>
</head>
<body>
<h1><a id="a72"></a>PROLOG - MONOMİT</h1>
<p class="p2"><img src="images/img1.jpg" alt="img1.jpg"/></p>
<p class="p9"><span class="t12">&nbsp;</span></p>
<h1><a id="ncx124"></a><a id="a73"></a>1. Mit ve Düş</h1>
<p>İster Kongo&rsquo;nun gözleri kan çanağına dönmüş bir büyücü-hekiminin düşe benzer zırvalamalarını mesafeli bir keyifle dinleyelim, ister mistik Lao-Tse&rsquo;nin sonelerinin düz çevirilerini hararetli bir coşkuyla okuyalım; ister Aquinas&rsquo;ın argümanlarından birinin sert kabuğunu birdenbire kıralım, ister garip bir Eskimo masalının görkemli anlamını birdenbire yakalayalım: bulduğumuz şey hep şekil değiştiren fakat buna rağmen olağanüstü biçimde aynı kalan o hikâye ve daima bilinen ya da anlatılandan daha fazlasının olduğuna dair kışkırtıcı derecede ısrarlı bir histir.</p>
<p>Yeryüzünde ikamet edilmiş her yerde, bütün çağlarda ve her koşulda, insana ait mitler türemiştir ve bu mitler insanın vücudunun ve aklının eylemleriyle ortaya çıkan ne varsa hepsinin esin kaynağıdır. Mitin, kozmosun sonu gelmez enerjilerini insanın kültürel yaratımına akıtan gizli bir yarık olduğunu söylemek çok ileri gitmek olmayacaktır. Dinler, felsefeler, sanatlar, ilkel ve tarihsel insanın sosyal biçimleri, bilim ve teknolojideki büyük buluşlar, uyku kaçıran düşler hep mitin o temel, büyülü yüzüğünden fışkırır.</p>
<p>Küçücük bir peri masalında dahi bulunan o derin yaratıcı merkezlere dokunma ve uyandırma gücü özelliği, tıpkı okyanusun sırrının bir damla suda ya da yaşamın bütün gizeminin bir pire yumurtasında saklı olması gibi bir mucizedir. Çünkü mitolojinin simgeleri üretilmez; talep edilemez, uydurulamaz ya da kalıcı bir şekilde bastırılamazlar. Onlar ruhun kendiliğinden oluşan ürünleridir ve her biri kaynağının tohumunu gücünü bozulmamış olarak içinde barındırır.</p>
<p>Zamandışı rüyetin<a id="a74"></a><a href="notes.html#a608"><span class="t13">{2}</span></a> sırrı nedir? Aklın hangi derinliğinden kaynaklanır? Mitoloji neden her yerde, çeşit çeşit kılığın altında aynıdır? Ve ne öğretir?</p>
<p>Bugün birçok bilim bu bilmecenin çözümlenmesine katkıda bulunuyor. Arkeologlar Irak, Honan, Girit ve Yukatan kalıntılarını santim santim inceliyor. Etnologlar Ob nehri Ostiyaklannı, Fernando Po&rsquo;nun Boobilerini sorguluyor. Bir şarkiyatçılar kuşağı yakın zamanda bize, kendi Kutsal Kitabımızın Yahudilik öncesi kaynaklarıyla birlikte, Doğunun kutsal yazılarını da anlaşılır kıldı. Ve bu arada, geçen yüzyılda halk psikolojisi alanında araştırmalar yayımlamaya başlamış bir başka uzman topluluğu dilin, mitin, dinin, sanatın gelişiminin ve ahlak kurallarının psikolojik temellerini ortaya çıkarmaya çabalıyor.</p>
<p>Yine de bunların hepsinin en kayda değer olanı, akıl hastanesinden çıkmış olanıdır. Psikanalistlerin cesur ve gerçekten çığır açıcı yazıları mitoloji öğrencileri için vazgeçilmezdir; çünkü ayrıntılı ve özgül durum ve sorunların kimi çelişen yorumları hakkında ne düşünülürse düşünülsün, Freud, jung ve ardılları mitin mantığının, kahramanlarının ve yararlarının modern zamanlara dek canlı kaldığını çürütülmez biçimde gösterdiler. Etkili bir genel mitolojinin yokluğunda, her birimizin kendi özel, tanınmayan, gelişmemiş, ama gizlice etkili olan düşsel panteonlarımız var. Oidipous&rsquo;un cisimleştiği en son hâl, yani Güzel ve Çirkin'in süregiden masalı bu öğleden sonra birkaç sokak ötede, Kırkikinci Cadde ile Beşinci Bulvar&rsquo;ın köşesinde durmuş trafik ışığının değişmesini bekliyordu: &ldquo;Düşümde,&rdquo; diye yazıyordu Amerikalı bir genç bir gazetenin ekine, &ldquo;çatımızı aktardığımı gördüm. Birdenbire aşağıdan babamın beni çağıran sesini duydum. Onu daha iyi duyabilmek için hızla döndüm ve dönerken, çekiç elimden düşüp çatının eğiminden kaydı, gözden kayboldu. Sanki yere biri düşüyormuş gibi tok bir gürültü duydum.</p>
<p>&ldquo;Korkuyla merdivenden aşağıya indim. Babam orada yerde, başı kanlar içinde, ölmüş yatıyordu. Çökmüştüm, hıçkırıklar içinde anneme seslendim. Evden çıktı ve bana sarıldı. &lsquo;Boşver oğlum, bu bir kazaydı,&rsquo; dedi. &lsquo;O gitse bile, senin bana bakacağını biliyorum.&rsquo; O beni öperken, uyandım.</p>
<p>&ldquo;Ailenin en büyük çocuğuyum ve yirmi üç yaşındayım. Bir yıldır karımdan ayrıyım; nedense yürütemedik. Ebeveynlerimi derinden seviyorum ve babamla, geri dönüp karımla yaşamam konusunda ısrar etmesi dışında bir sorunum olmadı, sonuçta karımla mutlu olamıyordum ve bundan sonra da asla olamam.&rdquo;<a id="a75"></a><a href="notes.html#a610"><span class="t13">{3}</span></a></p>
<p>Buradaki başarısız koca gerçekten de fevkalade bir masumiyetle, ruhsal enerjisini aşka ve evliliğinin sorunlarına doğru yöneltmek yerine, hayal gücünün gizli yerlerinde istirahat halinde olduğunu ve şu anda gülünç bir şekilde anakronistik bir dramaya dönüşen ilk ve tek duygusal bağlılığıyla, yani bebeklik döneminin o trajikomik üçgeninde annenin sevgisi için babaya karşı duran oğul durumuyla meşgul olduğunu açığa vurmaktadır. Belli ki insan ruhunun en kalıcı doğal eğilimleri, bütün canlılar arasında ana memesinde en uzun kalanının bizler olması gerçeğinden kaynaklananlardır. İnsanlar çok erken doğar; tamamlanmamışlardır, dünyayla karşılaşmaya henüz hazır değillerdir. Genellikle tehlikelerle dolu bir evrene karşı onları savunacak tek şey, koruması altında rahim döneminin geçirildiği annedir.<span class="t13">3</span><a id="a76"></a><a href="notes.html#a612"><span class="t13">{4}</span></a>Bu yüzden, bakıma muhtaç çocukla annesi doğum katastrofundan sonra, yalnız fiziksel olarak değil psikolojik olarak da aylarca ikili bir birim oluşturur.<a id="a77"></a><a href="notes.html#a615"><span class="t13">{5}</span></a> Ebeveynin uzun süre yok olması çocukta gerginliğe ve buna bağlı saldırganlık eğilimlerine yol açar; ayrıca anne, çocuğun serbest hareketini engellemeye yöneldiğinde de saldırgan tepkiler belirir. Yani, çocuğun düşmanlığının ilk nesnesi ilk sevgi nesnesiyle aynıdır ve (daha sonra bütün mutluluk, doğruluk, güzellik ve mükemmellik imgelerinin bilinçsiz temeli olarak saklanan) ilk ideali Meryem Ana&rsquo;yla bebeği İsa&rsquo;nın ikili birliğidir.<a id="a78"></a><a href="notes.html#a617"><span class="t13">{6}</span></a></p>
<p>Talihsiz baba, rahim içindeki mükemmel durumun bu dünyevi yeniden ifadesinin güzelliğine, bir başka gerçeklik düzeninin yaptığı radikal ilk müdahaledir; bu yüzden, baba öncelikle bir düşman olarak tanınır. Başlangıçta &ldquo;kötüye&rdquo; ya da mevcut olmayan anneye bağlı olan saldırganlık yükü ona aktarılır, buna karşın &ldquo;iyiye&rdquo; ya da mevcut, besleyen ve koruyan anneye bağlı olan arzuyu, (normalde) anne sahiplenir. Ölüm <span class="t4">(thanatos : destrudo</span>) ve sevgi (eros : <span class="t4">libido</span>) dürtülerinin bu sadık çocuksu dağılımı, Sigmund Freud&rsquo;un elli yıl kadar önce akılcı varlıklar gibi davranmak konusundaki yetişkinlik başarısızlığımızın en büyük nedeni olarak belirttiği ve artık oldukça iyi bilinen Oidipus kompleksinin temelini oluşturur. Dr. Freud&rsquo;un dediği gibi: &ldquo;Babası Laios&rsquo;u katleden ve annesi lokaste'yle evlenen Kral Oidipous, çocukluk arzumuzun tatmininden başka bir şey değildir. Fakat biz, ondan daha şanslı olup artık psikonevrotik olmadığımız için, geçen zaman içinde, çocukluğumuzdaki cinsel eğilimlerimizi annelerimizden uzak tutmayı ve babalarımıza yönelik kıskançlığımızı unutmayı başardık.&rdquo;<a id="a79"></a><a href="notes.html#a618"><span class="t13">{7}</span></a> Ya da, başka bir yerde yazdığı gibi: &ldquo;Cinsel yaşamın bütün patolojik rahatsızlıkları haklı olarak gelişmenin engelleri olarak yorumlanabilir.&rdquo;<a id="a80"></a><a href="notes.html#a621"><span class="t13">{8}</span></a></p>
<p class="p10"><span class="t4">Ço</span><span class="t4">ğ</span><span class="t4">u</span> <span class="t4">kez insan dü</span><span class="t4">ş</span><span class="t4">lerinde kendini </span></p>
<p class="p10"><span class="t4">Annesinin e</span><span class="t4">ş</span><span class="t4">i olarak görür, fakat böyle </span><span class="t4">ş</span><span class="t4">eylere </span></p>
<p class="p10"><span class="t4">Ald</span><span class="t4">ı</span><span class="t4">rmazsa rahat eder.</span><a id="a81"></a><a href="notes.html#a622"><span class="t11">{9}</span></a></p>
<p class="p10"><span class="t4">&nbsp;</span></p>
<p>Ayrıca babanın koruyucu, annenin ise baştan çıkarıcı olarak deneyimlenebileceği de belirtilmiştir. Bu Oidipus&rsquo;tan Hamlet&rsquo;e giden yoldur. &ldquo;Ey Tanrım, bir fındık kabuğuna kapanabilirdim ve kendimi sonsuz uzayın kralı sayardım, eğer kötü düşlerim olmasaydı&rdquo; (<span class="t4">Hamlet</span> II. ii). &ldquo;Bütün nevrotikler,&rdquo; diye yazar Dr. Freud, &ldquo;ya Oidipus ya da Hamlet&rsquo;tir.&rdquo;</p>
<p>Ve bir kız çocuğunun durumunda (bu bir derece daha karmaşıktır), şimdilik şu kısa açıklama yeterli olacaktır. &ldquo;Dün gece babamın annemi kalbinden bıçakladığını gördüm. Öldü. Üzüntüyle ağlasam da, kimsenin bu yaptığı için onu suçlamadığını biliyordum. Düş değişir gibi oldu ve onunla ben bir yolculuğa çıkıyor gibiydik ve ben çok mutluydum.&rdquo; Bu evlenmemiş, yirmidört yaşında bir kadının düşüdür (Wood, <span class="t4">a.g.e., s.</span> 130).</p>
<p>Hisleri olgunlaşmak yerine bebekliğin cazibesi içinde kilitli kalmış aşığın karısının acınası evliliği, saçmalığı aşikar olan başka bir çağdaş düşe bakarak da anlaşılabilir: ve burada artık gerçekten de tuhaf bir dönüşle antik mitin alanına girdiğimizi hissetmeye başlamaktayız.</p>
<p>&ldquo;Büyük beyaz bir atın,&rdquo; diye yazıyordu dertli bir kadın, &ldquo;nereye gidersem gideyim beni takip ettiğini fark ettim. Ondan korkuyordum ve uzaklaştırdım yanımdan. Hâlâ takip ediyor mu diye geri dönüp baktım ve bir erkeğe benzemeye başladı. Bir berbere gidip yelesini traş ettirmesini söyledim, o da yaptı. Dışarı çıktığında tam bir erkek gibiydi, yalnız at toynaklarına ve yüzüne sahipti ve beni gittiğim her yere takip etti. Bana yaklaştı ve uyandım.</p>
<p>&ldquo;Otuzbeş yaşında iki çocuklu, evli bir kadınım. Ondört yıllık evliyim ve kocamın bana sadık olduğundan şüphem yok.&rdquo;<a id="a82"></a><a href="notes.html#a624"><span class="t13">{10}</span></a></p>
<p>Bilinçdışı -bir düş sırasında, güpegündüz ya da delilik esnasında-&nbsp; akla her türlü sisi, acayip yaratığı, korkuyu ve ürkütücü imgeyi gönderir; çünkü insan krallığı, bilinç dediğimiz şu görece düzenli küçük barınağın zemini altında, akla hayale gelmeyen Alaaddin mağaralarına iner. Orada yalnız mücevherler değil, tehlikeli cinler; yaşamlarımıza katmayı düşünmediğimiz ya da buna cesaret etmediğimiz uygunsuz ya da karşı koyulan psikolojik güçler de vardır. Ve bunlar orada akla hayale hiç gelmeden de kalabilir, fakat öte yandan, rasgele bir sözcük, bir manzaranın kokusu, bir bardak çayın tadı ya da bir bakış sihirli bir kaynağa dokunuverir ve beyinde birdenbire tehlikeli haberciler belirir. Bunlar tehlikelidir, çünkü kendimizin ve ailemizin çevresine ördüğümüz güvenlik ağını tehdit ederler. Fakat bir yandan da şeytani derecede büyüleyicidirler, çünkü hem arzulanan hem de korkulan benligin keşfi macerasının tüm dünyasını göz önüne serecek anahtarlar taşırlar. Kurduğumuz ve içinde yaşadığımız dünyanın ve içindeki bizlerin yıkımı; fakat sonrasında daha cesur, dürüst, geniş ve daha eksiksiz bir insan yaşamının fevkalade bir yeniden inşasıdır bu -yani içimizde taşıdığımız mitolojik dünyadan gelen huzursuz edici gece ziyaretçilerinin cazibesi, vaadi ve dehşetidir söz konusu olan.</p>
<p class="p9"><span class="t12">&nbsp;</span></p>
</body>
</html>