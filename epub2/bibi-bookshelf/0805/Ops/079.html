<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.9"/>
<link rel="stylesheet" type="text/css" href="style.css"/>
<title>KISIM II</title>
</head>
<body>
<h1><a id="a441"></a>KISIM II</h1>
<h1><a id="ncx1256"></a><a id="a442"></a>KOZMOGONİK ÇEVRİM</h1>
<p class="p2"><img src="images/img33.jpg" alt="img33.jpg"/></p>
<p class="p2">&nbsp;</p>
<p class="p2">&nbsp;</p>
<h1><a id="ncx1260"></a><a id="a443"></a>BÖLÜM I - YAYILIŞLAR</h1>
<h1><a id="ncx1261"></a><a id="a444"></a>1. Psikolojiden Metafiziğe</h1>
<p>Çağdaş entelektüel için mitolojinin simgeciliğinin psikolojik bir öneme sahip olduğunu düşünmek güç değildir. Özellikle psikanalistlerin çabasından sonra mitlerin düşün doğası olduğundan ya da düşlerin ruhun dinamiğinin belirtileri olduğundan şüphe edilemez. Sigmund Freud, Cari G. Jung, Wilhelm Stekel, Otto Rank, Kari Abraham, Geza Rόheim ve birçok başkası geçtiğimiz yıllarda çağdaş düş ve mit yorumu bilgisini büyük ölçüde belgelediler; ve doktorlar aralarında çelişse de, kayda değer bir ortak ilkeler girdisiyle büyük çağdaş hareketlerden birinde birleşirler. Peri masalı ile mitin mantık ve düzenlerinin, arkaik insanın çoktan beri güvenilmeyen düşlerine, kabuslarına karşılık geldiği keşfi çağdaş bilincin önüne heyecan verici bir biçimde geri döndü.</p>
<p>Bu görüşe göre, -efsanevi kahramanların yaşamlarını, doğa tanrılarının güçlerini, ölülerin ruhlarını ve topluluğun totem atalarını anlatır görünen- mucize öyküleri aracılığıyla insan davranışlarının bilinçli düzenlerinin altında yatan bilinçdışı arzu, korku ve gerilimlere simgesel bir anlatım verilmiştir. Başka deyişle, mitoloji yanlış biçimde biyografi, tarih ve kozmoloji olarak okunan psikolojidir. Çağdaş psikolog onu uygun yorumlarına çevirebilir ve böylece çağdaş dünya için insan karakterinin en gizli derinliklerindeki zengin ve saygın bir belgeyi kurtarabilir. Burada, sanki bir çiçek dürbünü içindeymiş gibi, - Batılı ve Doğulu, ilkel ve uygar, çağdaş ve arkaik- <span class="t4">Homo Sapiens</span> muammasının gizli süreçleri aydınlanmış olarak durur. Tüm seyirlik önümüzden geçerken onu okumamız, örüntülerini incelememiz, değişkenlerini analiz etmemiz yeter ve bu yolla insanın kaderini şekillendiren ve herhalde hem özel hem de kamusal yaşamımızı belirlemeyi sürdüren derin güçlerin bir kavrayışına ulaşırız.</p>
<p>Fakat eğer malzemelerin tam değerini vermek gerekirse, mitlerin düşlerle tam olarak karşılaştırılabilir olmadığını kaydetmeliyiz. Figürleri aynı kaynaktan -fantezinin bilinçdışı kuyularından- kaynaklanır ve gramerleri aynıdır, fakat uykunun kendiliğinden ürünleri değildirler. Tersine, düzenleri bilinçli olarak denetlenir. Ve bilinen, işlevleri geleneksel bilgeliğin iletişimi için güçlü bir resim dili olarak kullanılmaktır. Bu ilkel denen halkların mitolojileri için de geçerlidir. Transa geçebilen şaman ve erginleşmiş antilop-rahip, dünya bilgeliğinden habersiz ya da benzetim yoluyla iletişim ilkelerinde beceriksiz değillerdir. Yaşamalarını sağlayan ve üzerinde çalıştıkları metaforlar, üzerinde durulmuş, araştırılmış ve yüzyıllar, hatta binyıllarca tartışılmış şeylerdir; bütün toplumlara, hem de düşünce ve yaşamın ana direkleri olarak hizmet etmişlerdir. Kültür örüntüleri onlara göre şekillenmiştir. Onların etkili erginleştirici biçimlerinin çalışılması, deneyimlenmesi ve kavranması aracılığıyla gençler eğitilmiş ve yaşlılar bilge sayılmıştır. Çünkü insan ruhunun bütün yaşamsal enerjilerine özellikle dokunur ve onları canlandırırlar. Bilinçdışını, nevrotik bir yansıtma tarzında akıldışı olarak değil, katı bir denetim olarak çocuksu arzu ve korku alanına yansıtmak için, olgular dünyasının yetişkin ve ağırbaşlı bir uygulamalı kavranışına yol açacak şekilde uygulamalı eylem alanlarına açarlar. Eğer bu görece basit halk mitolojileri (ilkel avcı ve balıkçı kabilelerin kendilerini desteklemesini sağlayan mit ve ayin dizgeleri) için doğruysa, yüce Homeros destanlarında, Dante&rsquo;nin <span class="t4">ilahi Komedya</span>&rsquo;sında</p>
<p class="p9"><span class="t12">&nbsp;</span></p>
<p class="p23"><span class="t14">&nbsp;</span></p>
</body>
</html>