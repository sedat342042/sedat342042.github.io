<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.9"/>
<link rel="stylesheet" type="text/css" href="style.css"/>
<title>5. İki Dünyanın Ustası</title>
</head>
<body>
<h1><a id="a415"></a>5. İki Dünyanın Ustası</h1>
<p>İki dünya ayrımı arasında, zamanın görünümlerinin bakış açısından nedensel derinliğinkine -birinin ilkelerini diğerininkilerle karıştırmadan, aklın birinin erdemiyle diğerini tanımasını sağlayarak- ileri geri gidip gelmek özgürlüğü ustanın becerisidir. Kozmik Dansçı, der Nietzsche, ağırlığını tek bir noktaya koymaz, fakat neşeyle, hafifçe döner ve bir konumdan diğerine sıçrar. Bir anda ancak bir noktadan konuşmak olasıdır, ama bu diğerlerinin kavrayışlarını geçersiz kılmaz.</p>
<p>Mitler ani geçişin gizemini tek bir imgede sıkça sergilemez. Yaptıkları zaman da, an, aktarılacak, değerlendirilecek ve düşünülecek değerli bir simgedir. İsa'nın Yücelişi böyle bir andı.</p>
<p>&ldquo;İsa, altı gün sonra, Petrus, Yakub ve kardeşi Yuhanna&rsquo;yı yanına aldı ve onları ayrıca yüksek bir dağa çıkardı. Ve onların önünde sureti değişti; yüzü güneş gibi parladı ve esvabı ışık gibi ak oldu. Ve işte, onlara Musa ile İlyas göründü; İsa ile konuşuyorlardı. Ve Petrus İsa&rsquo;ya cevap verip dedi: Ya Rab, bizim için burada bulunmak iyidir. Eğer istersen, burada biri sana, biri Musa&rsquo;ya ve biri İlyas&rsquo;a üç çardak kurayım<span class="t2">.</span><a id="a416"></a><a href="notes2.html#a1244"><span class="t22">{320}</span></a> O henüz konuşurken, nurlu bir bulut onları gölgeledi, ve işte, buluttan bir ses: Sevgili Oğlum budur, ondan razıyım; onu dinleyin, dedi. Müritler bunu işitince yüz üstü düştüler ve pek çok korktular. Isa gelip onlara dokunarak: kalkın, korkmayın, dedi. Onlar da gözlerini kaldırarak yalnız İsa&rsquo;dan başka kimseyi görmediler. Dağdan inerlerken Isa onlara: insanoğlu ölümden sonra yeniden ayağa kalkıncaya dek gördüğünüzü kimseye söylemeyin, diye emretti.&rdquo;<a id="a417"></a><a href="notes2.html#a1246"><span class="t13">{321}</span></a></p>
<p>İşte tek bir an içinde tam bir mit: rehber, yol, rüyet ve dönüş yoldaşı İsa. Müritleri, kendileri gizemin ustası olmayan, birlik içindeki iki dünya paradoksunun tam deneyimiyle tanışmış erginlerdir. Petrus öyle korkmuştu ki bağırdı.<a id="a418"></a><a href="notes2.html#a1248"><span class="t13">{322}</span></a> Et, Sözü ortaya çıkarmak için gözlerinin önünde çürümüştü. Yere kapandılar ve doğrulduklarında kapı yeniden kapanmıştı.</p>
<p>Bu edebi anın Kamerüzzaman&rsquo;ın bireysel kaderini romantik bir biçimde gerçekleştirmesinden öteye uzandığı fark edilecektir. Burada sadece dünya eşiğinden ileri geri ustaca bir geçişle değil, derinliklere nüfuz etmenin bir alimiyle, hem de çok iyi bir alimiyle karşılaşıyoruz. Bu rüyetin tema ve motifi bireysel kader değildir; çünkü vahye bir değil üç kişi tanık oldu: basitçe ruhsal terimlerle yeterince açıklanamaz bu. Elbette, görmezden gelinebilir. Böyle bir sahnenin gerçekleştiğinden de şüphe edebiliriz. Fakat bunun bir yararı olamaz; çünkü şu anda, tarihsellik değil, simgecilik sorunlarıyla ilgileniyoruz. Rip van Winkle&rsquo;ın, Kamerüzzaman&rsquo;ın ya da İsa&lsquo;nın yaşayıp yaşamadığına aldırmıyoruz. Bizi ilgilendiren onların <span class="t4">öyküleridir:</span> ve bu öyküler -değişik ülkelerdeki değişik kahramanlara bağlı olarak- dünya üzerinde öyle dağılmıştır ki, evrensel temanın o ya da bu yerel taşıyıcısının tarihsel, yaşayan insan olup olmadığı ancak ikincil bir şeydir. Bu tarihsel öğede ısrar etmek karışıklığa yol açacaktır; açık iletinin anlaşılmasını güçleştirecektir o kadar.</p>
<p>Yüceliş imgesinin meali nedir öyleyse? Sormamız gereken budur. Fakat tutucu değil de, evrensel bir zeminde ele alınması için, en iyisi arketipsel olayın aynı ölçüde yetkin bir örneğini daha gözden geçirelim.</p>
<p>Aşağıdaki parça, Hindu &ldquo;Efendinin Şarkısı,&rdquo; <span class="t4">Bhagavad Gita</span>&rsquo;dan alınmıştır.<a id="a419"></a><a href="notes2.html#a1250"><span class="t13">{323}</span></a> Efendi, güzel genç Krişna, Evrensel Tanrı Vişnu&rsquo;nun bir bedenlenmesidir; Prens Arjuna onun müridi ve dostudur.</p>
<p>Arjuna şöyle der: &ldquo;Ey Efendi, eğer görebileceğimi düşünüyorsan, ey yogilerin efendisi, bana Değişmez Benliğini göster.&rdquo; Efendi şöyle der: &ldquo;Benim yüzlerce ve yüzlerce biçimimi, çokkatlı ve tanrısal, çeşitli şekillerdeki ve devasa biçimimi gör. Bütün tanrıları ve melekleri gör; hiç kimsenin daha önce görmediği tuhaflıkları gör. Şu an tüm evreni, kıpırdayan ve kıpırdamayan, ve neyi görmek istersen, vücudumda yoğunlaşmış her şeyi gör. - Ama bu gözlerinle göremezsin beni. Sana tanrısal bir göz vereceğim, şimdi benim üstün yoga gücümü kavra.&rdquo;</p>
<p>Böyle diyerek büyük Yoga Efendisi Arjuna&rsquo;ya, Evrenin Efendisi Vişnu olarak yüce biçimini gösterdi: bir sürü tuhaf manzara sunan bir sürü yüz ve göz, göksel takılarla süslenmiş, bir sürü tanrısal silahla silahlanmış; tanrısal kokularla bezenmiş göksel giysiler ve örtüler, hepsi harika, parlak, sınırsız ve her yanında yüzler olan. Eğer bin güneşin aydınlığı gökte bir anda patlasaydı, Yüce Olan&rsquo;ın nuruna benzerdi bu. Orada, Tanrılar Tanrısı&rsquo;nın kendisinde, Arjuna hepsi birlik olup iç içe geçmiş bölümleriyle tüm evreni kavradı. Sonra, hayretten baygın, saçları diken diken Arjuna Efendi&rsquo;nin önünde eğildi, avuçlarını birleştirerek selamladı ve Ona seslendi:</p>
<p>&ldquo;Senin vücudunda, Ey Efendi, bütün tanrıları ve her türden canlıyı; lotusun üzerinde oturan Efendi Brahma&rsquo;yı, tüm ataları ve göksel yılanları buluyorum. Seni kollar ve göbekler, yüzler ve gözler karmaşasıyla görüyorum: Seni her yönden sonsuz biçimde görüyorum, fakat Senin sonunu, Senin başını, Senin ortanı göremiyorum, Ey Evrenin Efendisi, Ey Evrensel Biçim! Eler yanından bir ışıltı kütlesi fışkırır halde, senin tacın, asa ve diskin her yeri yanan ateş gibi tutuştururken, bütün ölçülerden öte ve kavraması güçken kavrıyorum Seni. Sen Evrenin Yüce Desteğisin; Sen Ebedi Yaşamın Ölmez Muhafızısın; Sen, bana göre, İlk Varlıksın.&rdquo;</p>
<p>Bu rüyet Arjuna&rsquo;ya savaş alanında, çarpışmaya çağıran ilk borazanın çalmışından az önce gelmişti. Tanrı arabasını sürerken, büyük prens savaşa hazır iki halkın arasındaki alana çıkmıştı. Kendi orduları hain bir kuzene karşı ayaklanmıştı, fakat şimdi düşman saflarında tanıyıp sevdiği bir sürü kişi vardı. Cesaretini kaybetti. &ldquo;Heyhat,&rdquo; dedi tanrısal arabacıya, &ldquo;bir krallığın keyfi için gururumuzu tatmin etmek üzere kendi kandaşlarımızı katlederek, büyük bir günah işlemek üzereyiz! Ellerinde silah olan Dhritaraştra&rsquo;nın oğullarının silahsız, karşı koymayan beni savaşta katletmeleri yeğdir. Dövüşmeyeceğim.&rdquo; Fakat böylece oradaki tanrı onu cesur olmaya çağırmış, ona Efendinin bilgeliğinden sunmuştu ve sonunda bu rüyeti göstermişti. Prens hayretler içinde, yalnızca dostunun Evrenin Desteğinin canlı kişileşmesine dönüşünü değil, iki ordunun kahramanlarının tanrısallığın sayısız, korkunç ağızlarına rüzgârla sürüklendiğini kavrar. Korkuyla bağırır:</p>
<p>&ldquo;Senin göklere erişen ve birçok renkle parlayan ışıltılı biçimine bakınca, ağzını alabildiğine açılmış ve gözlerini kor halinde yanar görünce Senin, benim tüm ruhum korkuyla titriyor ve cesarete de huzura da kavuşamıyorum, Ey Vişnu! Dişleriyle Zaman&rsquo;ın her şeyi tüketen ateşi gibi korku saçan senin ağızlarını gördükçe, aklım bulanıyor, huzurum kaçıyor. Merhamet et Ey Tanrıların Efendisi, Ey Evrenin Meskeni! Dhritaraştra&rsquo;nın, hükümdar dostları ve Bhişma, Drana ve Karna ile birlikte oğulları, ve bizim yanımızda olan savaşçı önderleri de, sivri ve korkunç, görmesi ürkütücü ağızlarına giriyor. Bazısı dişlerine takılıyor, kafaları toz oluyor. Okyanusa koşan seller gibi, ölümlü dünya kahramanları da Senin ürkünç alevli ağızlarına sürükleniyor. Işıltılı ateşe içinde yok olmak üzere koşan pervaneler gibi, bu yaratıklar da yokoluşlarına, Senin ağızlarına koşuyor. Sen ıslatıyorsun Dudaklarını, dört bir yandaki dünyaları alevli ağızlarınla yakıp yıkarak. Yakıcı ışınların tüm evreni sıcaklıklarıyla dolduruyor ve onu kavuruyor; Ey Vişnu! Kim olduğunu söyle bana, bu korkunç biçimin ardındaki. Saygılar Sana, Ey Yüce Tanrı! Merhamet et. Seni bilmek istiyorum, kimdir ilk Olan: çünkü senin niyetini anlamıyorum.&rdquo;</p>
<p>Efendi şöyle dedi: &ldquo;Ben yüce, dünya-yıkan Zaman&rsquo;ım, şimdi de bu adamları katletmekle meşgulum. Sen olmasan bile, rakip ordulara dizilmiş bu adamlar yaşamayacak. O yüzden kalk ve zafer kazan; düşmanlarını yen ve zengin bir krallığın olsun. Ben ya da bir başkası, ne fark eder ki, hepsi katledilecekti zaten; araç ol, Ey Arjuna. Drona&rsquo;yı ve Bhişma&rsquo;yı ve Jayadratha&rsquo;yı ve Karna&rsquo;yı öldür ve Benim daha önce öldürdüğüm diğer savaşçıları da. Korkudan çekinme. Dövüş, düşmanlarını yeneceksin savaşta.&rdquo;</p>
<p>Krişna&rsquo;nın bu sözlerini duyunca Arjuna titredi, hayranlıkla büktü ellerini ve eğildi. Korkuya bulanmış olarak Krişna&rsquo;yı selamladı ve titrek bir sesle yeniden seslendi Ona:</p>
<p>Sen tanrıların ilkisin, kadim Ruh; Sen evrenin yüce Dinlenme yerisin; Sen Bilensin ve bilinecek olan Şey ve Son Hedefsin. Dünya Seninle kaplanmış, ey Sen, sonsuz biçim. Sen Rüzgâr ve Ölüm ve Ateş ve Ay ve Suyun Efendisi&rsquo;sin. Sen İlk insan ve Büyük Görkemsin. Saygılar, saygılar Sana! ... Daha önce hiç görmediğim bir şeyi gördüğüme seviniyorum; ama aklım korkuya kapıldı. Bana Senin o diğer biçimini göster. Merhametli ol, Ey Tanrıların Efendisi, Ey Evrenin Meskeni. Seni önceki gibi, Tacın ve Asan ve Diskin elinde göreyim. Yine dört kollu şekline bürün, ey bin kollu ve sonsuz şekilli Sen.&rdquo;</p>
<p>Efendi şöyle dedi: &ldquo;Merhametimle, kendi yoga gücümle, Ey Arjuna, bu yüce, parlak, evrensel, sonsuz ve ilksel, senden başka kimsenin görmediği biçimi gösterdim. Korkma, kaygılanma benim bu korkunç biçimime bakarak. Korkudan arın ve kalbinde mutlulukla, yine Benim diğer biçimime ulaş.&rdquo;</p>
<p>Krişna, Arjuna&rsquo;ya böyle seslendikten sonra yine görkemli bir biçime büründü ve ürkmüş olan Pandava&rsquo;yı rahatlattı<span class="t2">.</span><a id="a420"></a><a href="notes2.html#a1252"><span class="t22">{324}</span></a></p>
<p>Mürit, olağan insan kaderinin sınırlarını aşan ve kozmosun özsel doğasına bir bakışa bedel olan bir rüyetle ödüllendirilmişti. Ona kendi kişisel kaderi değil, insanlığın, bütün olarak yaşamın, atom ve tüm yıldız sistemlerinin kaderi açılmıştı; ve bu da onun insan kavrayışına uygun terimlerle, insanbiçimci bir tasavvurun terimleriyle olmuştu: Kozmik Adamın terimleriyle. Benzer bir erginleme aynı ölçüde geçerli Kozmik At, Kozmik Kartal, Kozmik Ağaç ya da Kozmik Peygamberdevesi imgeleri aracılığıyla da gerçekleşebilirdi.<a id="a421"></a><a href="notes2.html#a1254"><span class="t13">{325}</span></a> Dahası, &ldquo;Efendinin Şarkısı&rdquo;nda kaydedilen vahiy, Arjuna&rsquo;nın kast ve ırkına yarar sağlayacak şekilde olmuştu: karşılaştığı Kozmik Adam kendisi gibi bir aristokrat ve Hinduydu. Aynı şekilde, Filistin&rsquo;de Kozmik Adam Yahudi, eski Almanya&rsquo;da Cermen; Basutolar arasında bir zenci, Japonya&rsquo;da Japon&rsquo;du. Her yerde hazır ve nazır ve aşkın Evrenseli simgeleyen figürün ırkı ve konumu anlamsal değil, tarihsel ana aittir; cinsiyeti de:</p>
<p>Caynaların ikonografisinde<a id="a422"></a><a href="notes2.html#a1256"><span class="t13">{326}</span></a> beliren Kozmik Kadın, Kozmik Adam kadar yaygın bir simgedir.</p>
<p>Simgeler yalnızca iletişim <span class="t4">araçlar</span><span class="t4">ı</span><span class="t4">d</span><span class="t4">ı</span><span class="t4">r:</span> göndergelerinin son terimiyle, genel anlamıyla karıştırılmamalıdırlar. Ne kadar çekici ve etkileyici görünürlerse görünsünler kavrayışa yönelik uygun araçlar olarak kalırlar. Bu yüzden Tanrı&rsquo;nın kişiliği ya da kişiliklerini -ister üççü, ikici ya da tekçi terimlerle, çoktanrılı, tektanrılı ya da pagan tanrılarını da kabul eden tektanrılı terimlerle ifade edilsin- kimse son şey olarak okuyup yorumlamaya girişmemelidir. Teologun sorunu, simgesini, geçirmesi gereken ışığı engellememesi için saydam tutmaktır. &ldquo;Çünkü ancak o zaman tanrıyı gerçekten tanırız,&rdquo; diye yazar Aziz Thomas Aquinas, &ldquo;Onun, insanın Tanrının olacağına inandığı kadar yüksekte olduğuna inandığımız zaman.&rdquo;<a id="a423"></a><a href="notes2.html#a1258"><span class="t13">{327}</span></a> Ve Kena Upanişad&rsquo;da, aynı yaklaşımla: &ldquo;Bilmek bilmemektir; bilmemek bilmektir.&rdquo;<a id="a424"></a><a href="notes2.html#a1260"><span class="t13">{328}</span></a> Bir aracı genel anlamıyla karıştırmak yalnız değersiz mürekkebin değil, değerli kanın da dökülmesine yol açabilir.</p>
<p>Dikkat edilecek diğer şey, İsa'nın yücelişine, kişisel arzularını bir yana bırakmış, uzun zamandır kendilerini Efendi&rsquo;ye bütünüyle bırakarak &ldquo;yaşamı,&rdquo; &ldquo;kişisel kaderi,&rdquo; &ldquo;yazgıyı&rdquo; terk etmiş olan inananların tanıklık etmiş olmasıdır. &ldquo;Ne Vedalarla, ne kefaretlerle, ne sadaka vererek, ne de kurbanlar vererek Beni şimdi gördüğün biçimde görülebilirim,&rdquo; dedi Krişna alışılmış şeklini aldıktan sonra; &ldquo;ancak Bana bağlanırsan bu biçimde tanınır, tamamen gerçekleşir ve içine girilir olurum. Benim işimi yapan ve Beni Yüce Hedef sayan, bana bağlanan ve hiçbir yaratığa kini olmayan - o Beni bulur.&rdquo;<a id="a425"></a><a href="notes2.html#a1262"><span class="t13">{329}</span></a> İsa&rsquo;nın benzer bir ifadesi konuyu daha özlü bir biçimde açıklar: &ldquo;Ve kim benim uğruma yaşamını kaybederse, onu bulur.&rdquo;<a id="a426"></a><a href="notes2.html#a1264"><span class="t13">{330}</span></a></p>
<p>Anlam çok açık; bütün dinsel eylemlerin anlamı budur. Birey, uzun ruhsal disiplinler yoluyla, kişisel sınırlamalarına, çekişmelerine, umut ve korkularına olan bağlılığını terk eder, doğrunun gerçekleşmesinde yeniden doğuş için gerekli olan öz-kıyımına karşı direnmez ve böylece en sonunda, büyük an için nitelikleri tam olarak gelişmiş olur. Kişisel tutkuları tamamen çözülmüş olarak, artık yaşamaya çalışmaz da, istekle içinde olup bitecek olana bırakır kendini; yani bir isimsiz olur. Yasa, içten kabulüyle içinde yaşar.</p>
<p>Bu isimsiz varoluşun son aşamasını gösteren figürler, özellikle de Doğu&rsquo;nun sosyal ve mitolojik bağlamları içinde oldukça fazladır. Doğu&rsquo;nun yaşam ve efsanelerinde kayda değer bir rol oynayan münzevi korularının bilgeleri ve gezgin dilenciler; mit içindeki Gezgin Yahudi (kovulmuş, tanınmayan, yine de cebinde büyük pahada bin inci taşıyan) gibi figürler; köpeklerin kovaladığı pejmürde dilenci; müziği kalbi donduran mucizevi dilenci ozan; ya da maskeli tanrı Wotan, Viracocha, Edşu: bunlar örneklerdir. &ldquo;Bazen bir budala, bazen bilge, bazen krallara layık olacak kadar muhteşem şeylere sahip, bazen gezgin, bazen bir piton kadar hareketsiz, bazen merhametli bir ifade taşıyan; bazen ödüllendirilen, bazen saldırılan, bazen bilinmeyen - gerçekleşme insanı, yüce haz ile her daim mutlu yaşar. Bir aktörün, rolünün kostümünü giysin ya da giymesin hep bir insan olması gibi, Yok edilmezin kusursuz bileni de Yok edilmezdir, başka bir şey değildir.<a id="a427"></a><a href="notes2.html#a1266"><span class="t13">{331}</span></a></p>
<p class="p14">&nbsp;</p>
</body>
</html>