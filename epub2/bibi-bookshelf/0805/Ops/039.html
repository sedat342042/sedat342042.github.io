<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.9"/>
<link rel="stylesheet" type="text/css" href="style.css"/>
<title>4. Babanın Gönlünü Alma</title>
</head>
<body>
<h1><a id="a255"></a>4. Babanın Gönlünü Alma</h1>
<p>&ldquo;Tanrı&rsquo;nın Gazabının Yayı büküldü ve Ok yaya takıldı; ve Adalet, Oku senin Kalbine yöneltiyor ve Yayı geriyor; ve hiçbir Vaat ve Yükümlülük olmaksızın Oku Kanınla ıslanmaktan bir An ötede tutan yalnızca Tanrı&rsquo;nın, kızgın bir Tanrı&rsquo;nın Merhameti...&rdquo;</p>
<p>Jonathan Edwards, New England cemaatinin kalbine, onlara babalığın bağışlanamaz biçimde çirkin yönünü anlatarak işte böyle korku saçıyordu. Onları mitsel azapların imgeleriyle kilise sıralarına çiviledi; çünkü Püritenler için resmedilmiş imgeler yasak olsa da dilsel imgeler serbestti. &ldquo;Gazap,&rdquo; diye gürledi Jonathan Edwards, &ldquo; &lsquo;Tanrının Gazabı&rsquo; şu an dizginlenmiş yüce sular gibidir; arttıkça artarlar ve bir çıkış buluncaya dek kabardıkça kabarırlar; ve Nehir ne kadar durulursa, bırakıldığı anda Akışı öyle hızlı ve öyle güçlü olur. Doğru, Fena İşlerinizin Yargılanışı daha olmadı; Tanrı&rsquo;nın Öcünün Tufanları durduruldu; ama her geçen an Suçunuz gitgide artıyor ve her gün biraz daha Gazabı üzerinize çekiyorsunuz; Sular durmaksızın yükseliyor ve daha da güçleniyor; ve Tanrının Merhametinden başka bir şey yok durdurulmak istemeyen ve taşmak için deliren suları tutan; eğer Tanrı Tufan Kapısından Elini çekseydi, hemen açılacak ve Tanrının Gazabının Acımasızlığının alev misali Tufanları benzersiz bir öfkeyle öne atılacak ve karşı konulmaz bir güçle üstünüze gelecekti; ve eğer Gücünüz onunkinden Onbin kez fazla bile olsa, cehennemdeki en sağlam, en dayanıklı Şeytandan Onbin Kez büyük bile olsanız, ona karşı duramaz, dayanamazdınız.&rdquo;</p>
<p>Su öğesiyle tehdit ettikten sonra, Papaz Jonathan ateş imgesine döner. &ldquo;Sizi Cehennemin Çukurunun üstünde bir Örümcek ya da Ateş üstündeki iğrenç bir Böcek gibi tutan Tanrı sizden nefret eder ve alabildiğine kışkırtılmıştır; size olan Gazabı Ateş gibi yanıyor; size sırf Ateşe atılacak Değersiz bir şey gibi bakıyor; sizi Gözünün önünde görmeye katlanamayacak kadar saf Gözlere sahiptir o; bizim gözümüzde en tiksindirici, zehir saçan Yılanın olduğundan On bin Kez daha iğrençsiniz Onun gözünde. İnatçı bir Asinin Prensine karşı işlediğinden çok daha fazla suç işlediniz ona karşı; ve yine de sizi her An Ateşe düşmekten koruyan bir tek onun Eli. ...</p>
<p>&ldquo;Ey Günahkar! ... Çevresinde Tanrısal Gazabın Alevlerinin yalımlandığı incecik bir ipliğe asılısın ve alevler onu her yandan yakıp kül etmeye hazır; ve sana Yardım edecek hiçbir Aracı yok, tutunacak bir şeyin yok, Gazap Alevlerini uzak tutacak, senin olan bir şey yok, yaptığın bir şey yok, yapabileceğin bir şey yok Tanrının sana bir An ayırmasını sağlayacak. ...&rdquo;</p>
<p>Ama şimdi, sonunda, her nasılsa ikinci doğumun rahatlatıcı imgesi:</p>
<p>&ldquo;Böylesiniz işte hepiniz, ruhlarında TANRI&rsquo;nın Ruhunun yüce Gücüyle, büyük bir Kalp Değişiminden geçmemiş, hiç yeniden doğmamış, yeni Yaratıklar olmamış ve Günah içinde boğulmaktan kurtulamamış, yani daha önce kimsenin denemediği Işık ve Hayat Durumuna geçmemiş olanlar (Yaşamınızı birçok Şeyde yenilemiş, dinsel merhamete kapılmış ve Evlerinize ve Odalarınıza ve Tanrının Evine bir Dini Tasvir koymuş ve bu konuda çok katı olsanız bile), kızgın bir Tanrının Ellerindesiniz; sizi bitimsiz Yokoluş tarafından Hemen Şu An yutulmaktan kurtaran onun saf Merhametidir.&rdquo;<a id="a256"></a><a href="notes.html#a940"><span class="t13">{168}</span></a></p>
<p>Günahkarı oktan, selden, alevlerden koruyan &ldquo;Tanrının saf merhameti&rdquo;, geleneksel Hıristiyan sözlüğünde Tanrı&rsquo;nın &ldquo;inayet&rdquo;i olarak adlandırılmıştır; ve kalbi değiştiren &ldquo;Tanrı&rsquo;nın ruhunun her şeye kadir gücü,&rdquo; Tanrı&rsquo;nın &ldquo;bağışlayıcılığı&rdquo;dır. Çoğu mitolojide, inayet ve bağışlayıcılık imgeleri adalet ve gazabınkiler kadar canlı belirtilerek bir dengeye ulaşılmış, kalbin kendi yolunda sürüklenmektense yükseltilmesi sağlanmıştır. &ldquo;Korkma!&rdquo; der tanrı Şiva&rsquo;nın ona tapınanlar önünde evrensel yıkım dansını yaparken yaptığı el hareketi.<a id="a257"></a><a href="notes.html#a942"><span class="t13">{169}</span></a> &ldquo;Korkma, çünkü her şey Tanrı&rsquo;nın bilgisi dahilindedir. Gelip geçici biçimler -senin de vücudun- dans eden kollarımın ve bacaklarımın ışıltılarıdır. Her şeyde Beni Tanı ve neden korkacaksın ki?&rdquo; Vaftiz törenlerinin (İsa Peygamberin çilesiyle ya da Buddha&rsquo;nın meditasyonlarıyla etkili kılınan) büyüsü, ilkel muska ve nazarlıkların koruyucu gücü ve mitlerle peri masallarının doğaüstü yardımcılarının hepsi, insanlığın ok, alevler ve tufanın göründüğü kadar zalim olmadığına dair güvencesidir.</p>
<p>Çünkü babanın çirkin yanı, kurbanın geride kalmış, ama öncesini yansıtan duygusal bebeklik sahnesinden türetilen kendi egosunun bir refleksidir; ve pedagojik açıdan &ldquo;olmayan şeyin&rdquo; takıntılı putperestliği, kişiyi gizil olarak yetişkin olan ruhu babaya, dolayısıyla dünyaya ilişkin daha gerçekçi, daha dengeli bir görüşten uzak tutarak bir tür günah duygusuna batmış bir halde tutan bir yanlışlıktır. Kefaret (at-one-ment)<a id="a258"></a><a href="notes.html#a945"><span class="t13">{170}</span></a> kendini yaratan ikili canavarın -Tanrı sanılan ejder (süperego)<a id="a259"></a><a href="notes.html#a946"><span class="t13">{171}</span></a> ve Günah sanılan ejder (bastırılmış id)- terk edilmesinden başka bir şey değildir. Fakat bu da egonun kendisine olan bağlılığın terk edilmesini gerektirir ve güç olan da budur. Kişi babanın merhametli olduğuna ve o merhamete olan güvene dair bir inanç duymalıdır. Böylece, inancın merkezi, Tanrı&rsquo;nın sorun çıkarmaya başlayan ve kabuk kabuk soyulan sıkı halkasından dışarı aktarılır ve can sıkıcı devler yok olur.</p>
<p>Kahraman, babanın ego-yıkıcı erginleyişinin ürkütücü deneyimlerinin hepsinden büyüleriyle (polen nazarlıkları ve şefaat gücü) korunmasını sağlayan yardımcı dişi figüründen umut ve güvence elde edebilir. Çünkü eğer korkutucu baba-yüzüne güvenmek olanaksızsa eğer, kişinin inancı başka bir yere (Örümcek Kadın, Kutsanmış Anne) bağlanır ve bu desteğe olan güvenle kişi krizi atlatır - ancak sonunda, anne ile babanın birbirini yansıttığını ve özde aynı olduklarını fark edecektir.</p>
<p>Navaholu ikiz Savaşçılar, öğüdünü ve koruyucu büyülerini alarak Örümcek Kadın'dan ayrıldıktan sonra; ezen kayalar, parçalayan sazlıklar ve delik deşik eden kaktüsler ve kaynayan kumlar arasından zorlu yollarını aştılar ve en sonunda babalarının, Güneş&rsquo;in evine geldiler. Kapıyı iki ayı koruyordu. Ayılar doğrulup gürlediler; fakat Örümcek Kadirim öğrettiği sözler hayvanların geri çekilmesini sağladı. Ayılardan sonra onları bir çift yılan, sonra rüzgâr, sonra şimşekler karşıladı: en son eşiğin muhafızları.<a id="a260"></a><a href="notes.html#a948"><span class="t13">{172}</span></a> Hepsi de kalıplaşmış sözlerle bir şekilde hemen engellendi.</p>
<p>Güneşin turkuvaz evi büyüktü ve kare biçimliydi, engin bir suyun kıyısındaydı. Oğlanlar içeri girince batıda oturan bir kadınla, güneyde iki yakışıklı gençle ve kuzeyde de iki güzel kızla karşılaştılar. Kızlar tek kelime etmeksizin doğrularak, gelenleri dört gök-örtüsüyle sarıp bir rafa yerleştirdi. Oğlanlar orada sessizce yattı. O sırada kapının üstündeki bir çıngırak dört kez çaldı ve kızlardan biri, &ldquo;Babamız geliyor,&rdquo; dedi.</p>
<p>Güneş taşıyıcımız eve girdi, güneşi sırtından indirdi ve onu odanın batı duvarındaki bir çengele astı; güneş orada bir süre &ldquo;tla, tla, tla, tla,&rdquo; diyerek sallanıp durdu. Taşıyıcı yaşlı kadına döndü ve kızgınlıkla sordu: &ldquo;Kimdi bugün buraya giren iki kişi?&rdquo; Kadın söylemedi. Gençler birbirlerine baktılar. Güneş taşıyıcı, kadın kızgınlıkla şunları söyleyinceye dek dört kez sordu: &ldquo;Çok konuşmasan senin için daha iyi olur. Babalarını arayan iki genç geldi buraya. Dışarıdayken kimseyi görmediğini söylemiştin, benden başka kadının yoktu hani. Öyleyse kimin oğulları bunlar?&rdquo; Rafı gösterdi ve çocuklar aralarında anlamlı anlamlı gülüştüler.</p>
<p>Güneş taşıyıcı raftan bohçayı aldı, dört örtüyü açtı (şafağın, mavi göğün, sarı akşam ışığının ve karanlığın örtüleri) ve oğlanlar yere düştü. Onları hemen yakaladı. Öfkeyle, doğudaki duvarda duran beyaz deniz kabuğunun büyük ve keskin oklarına fırlattı onları. Oğlanlar yaşam tüylerini sıkıca kavrayıp geri sıçradılar. Adam onları güneydeki turkuvaz, batıdaki çöl kumu rengi ve kuzeydeki kara kaya oklara da fırlattı<span class="t13">.</span><a id="a261"></a><a href="notes.html#a950"><span class="t13">{173}</span></a> Oğlanlar her seferinde yaşam tüylerini sıkıca kavrayıp geri sıçradılar. &ldquo;Keşke gerçekten,&rdquo; dedi Güneş, &ldquo;benim oğullarım olsaydılar.&rdquo;</p>
<p>Korkunç baba bu sefer oğlanları aşırı ısıtılmış bir buhar odasında pişirmeye karar verdi. Onlara, odanın içinde bir yerlere saklanıp korunmalarını sağlayan rüzgârlar yardım etti. &ldquo;Evet, bunlar benim çocuklarım,&rdquo; dedi Güneş çıktıkları zaman - ama bu bir hileydi yalnızca; çünkü yine onları kandırmayı tasarlıyordu. Son sınav zehirle dolu bir tütün çubuğuydu. Dikenli bir tırtıl oğlanları uyarıp ağızlarına koymaları için bir şeyler verdi. Çubuğu bitirinceye dek birbirlerine geçirerek etkilenmeden içtiler. Hatta tatlı geldiğini bile söylediler. Güneş gurur içindeydi. Tatmin olmuştu. &ldquo;Şimdi, çocuklarım,&rdquo; dedi, &ldquo;benden ne istiyorsunuz? Aradığınız ne?&rdquo; İkiz kahramanlar babalarının, Güneş&rsquo;in tam güvenini kazanmışlardı.<a id="a262"></a><a href="notes.html#a952"><span class="t13">{174}</span></a></p>
<p>Evine ancak bütünüyle sınanmış kişileri kabul eden babanın aşırı dikkatli olma zorunluluğu, eski Yunanların ünlü bir öyküsünde, genç Phaethon&rsquo;un mutsuz macerasında anlatılmıştır. Etiyopya&rsquo;da bir bakireden doğan ve arkadaşları tarafından babasını araştırmaya yöneltilen Phaethon, Güneş&rsquo;in sarayını bulmak için İran'a ve Hindistan&rsquo;a gitti - çünkü annesi ona babasının güneş arabasını süren tanrı Phoibos olduğunu söylemişti.</p>
<p>&ldquo;Güneşin sarayı altın ve ateş gibi yanan bronzdan yüce sütunlar üzerinde ışıldayarak yükseliyordu. Yukarıdaki alınlıkları parıltılı mermer süslüyor; kapılar cilalı gümüşle yanıyordu. Ve işçiliği malzemesinden çok daha güzeldi.&rdquo;</p>
<p>Dik yolu tırmanan Phaethon girişe geldi. Ve Phoibos&rsquo;u, çevresinde Saatler ve Mevsimler, Gün, Ay, Yıl ve Yüz yılla sarılmış olarak bir tahtta otururken buldu. Tecrübesiz gencin ölümlü gözleri ışığa dayanamadığından eşikte duraksadı; fakat baba salonun öte yanından kibarca konuştu onunla.</p>
<p>&ldquo;Niye geldin?&rdquo; diye sordu baba. &ldquo;Ne arıyorsun ey Phaethon, hiçbir babanın reddetmeyeceği oğul?&rdquo;</p>
<p>Delikanlı saygıyla yanıtladı: &ldquo;Ey babam (eğer bana bu ismi kullanma hakkını verirseniz)! Phoibos! Bütün dünyanın ışığı! Bana bir kanıt sun, baba, herkesin benim senin oğlun olduğumu bilmesini sağlayacak bir kanıt.&rdquo;</p>
<p>Yüce tanrı parıldayan tacını bir kenara koydu ve oğlana yaklaşmasını söyledi. Onu kucakladı. Sonra delikanlının istediği herhangi bir kanıtın sunulacağına dair yemin ederek söz verdi.</p>
<p>Phaethon babasının, arabasını ve kanatlı atları bir günlüğüne sürme izni vermesini istedi.</p>
<p>&ldquo;Böyle bir istek,&rdquo; dedi baba, &ldquo;sözümü aceleyle verdiğimi gösteriyor.&rdquo; Oğlanı kendisinden az uzaklaştırdı ve arzusundan vazgeçirmeye çalıştı. &ldquo;Budalalık ederek,&rdquo; dedi, &ldquo;tanrılara bile verilmeyecek bir şeyi istiyorsun. Her tanrı ne dilerse yapabilir, ama benim dışımda hiçbiri ateş arabasında benim yerimi alamaz; yo, Zeus bile alamaz.&rdquo;</p>
<p>Phoibos haklıydı. Phaethon isteğinde diretti. Yeminini geri çekemeyen baba, oğlunu oyalayabildiğince oyaladı, fakat sonunda inatçı oğlanı görkemli arabaya götürmek zorunda kaldı: dingiliyle direği altından, tekerlekleri altından, teker çemberiyse gümüştendi arabanın. Boyunduruğu krizalitler ve mücevherlerle süslenmişti. Saatler, ateş soluyan ve tanrısal yiyecekle doygun olan atların yularını çoktan ele almıştı. Üzerlerine çınlayan dizginler taktılar, iri hayvanlar demirleri tekmeledi. Phoibos, Phaethon&rsquo;un yüzünü onu alevlere karşı koruyacak bir yağla sıvazladı ve başına tacını yerleştirdi.</p>
<p>&ldquo;En azından babanın sözünü dinle,&rdquo; diye uyardı tanrı, &ldquo;kamçıları az kullan ve dizginlere sıkıca sarıl. Atlar kendi başlarına yeterince hızlı giderler. Göğün beş katını aşan yolu dosdoğru geçme, yol ağzında sola dön - tekerlek izlerini kolayca görürsün. Ayrıca, ne çok yükseğe ne de çok alçağa inmemeye dikkat et, çünkü eğer çok yükselirsen gökleri yakarsın ve çok alçalırsan yeri mahvedersin. Orta yol en güvenlisidir.</p>
<p>&ldquo;Ama acele et! Ben konuşurken, ıslak Gece batı kıyısındaki yerine vardı bile. Bizi çağırıyorlar. Haydi, şafak söküyor. Oğlum, Talih yardımcın olsun ve seni kendini götüreceğinden iyi bir yere götürsün, işte, tut dizginleri.&rdquo;</p>
<p>Deniz tanrıçası, Tethys engelleri kaldırdı ve atlar kişneyerek öne atıldılar; ayakları bulutları ikiye yardı, kanatları havayı dövdü, aynı yerden yola çıkan rüzgârları geride bıraktılar. Birdenbire araba -alışılmış ağırlığından çok daha hafifti bu kez-, dalgalar üstünde sağa sola devrilen bir gemi gibi sarsılmaya başladı. Paniğe kapılan sürücü dizginleri elden bıraktı ve yolu unutuverdi. Sarsılan araba göğün yücelerine çıktı ve en uzak yerlere ulaştı. Küçük ve Büyük Ayı kavruluverdi. Kutupsal yıldızlar altında kıvrılmış yatan Yılan ısındı ve ısındıkça aşırı vahşileşti. Sabanını yüklenen Bootes uçuverdi. Akrep kuyruğunu savurdu.</p>
<p>Bir süre göğün bilinmeyen bölgelerinde gezinip yıldızlara çarpan araba, yerin hemen üstündeki bulutlara doğru atıldı: ve Ay, kardeşinin atlarının onun hemen altından koşuyor olması karşısında şaşkınlığa kapıldı. Bulutlar buharlaştı. Dünya alevlere boğuldu. Dağlar alev aldı, şehirler kaleleriyle yok oldu; uluslar küle dönüştü. Etiyopyalılar işte bu sırada karardı; çünkü ısı yüzünden vücutlarındaki kan yüzeye çekildi. Libya çöle döndü. Nil, korkuyla toprağın derinlerine kaçtı ve başını sakladı, hâlâ da saklanmaktadır.</p>
<p>Toprak Ana, kavrulmuş alnını eliyle kapatıp sıcak dumanlar saçarak yüce sesini yükseltti ve dünyasını kurtarması için her şeyin babasını, Zeus&rsquo;u çağırdı. &ldquo;Çevrene bak!&rdquo; diye bağırdı ona. &ldquo;Gökler uçtan uca dumana boğuldu. Yüce Zeus, eğer deniz kaybolursa, ve toprak ve göğün katları kaybolursa, biz yine başlangıcın kaosuna döneriz! Bir düşün! Evrenimizin güvenliğini düşün! Ne kaldıysa onları kurtar alevlerden!&rdquo;</p>
<p>Her Şeye Kadir Baba Zeus telaşla, bir şeyler yapılmazsa her şeyin yok olacağını görmeleri için tanrıları çağırdı. Sonra en tepeye çıktı, sağ eline bir şimşek aldı ve kulağının yanından fırlatıverdi. Araba sarsıldı, atlar korkuya kapılıp dizginden çıktı; saçları tutuşan Phaethon bir yıldız gibi kaydı. Ve yanan gövdesini Po nehri içine aldı.</p>
<p>Bölgenin Naiasları, cesedini üzerinde şunlar yazan bir mezara koydular:</p>
<p class="p23"><span class="t4">Burada Phaethon yat</span><span class="t4">ı</span><span class="t4">yor; Phoibos&rsquo;un arabas</span><span class="t4">ı</span><span class="t4">na göz dikmi</span><span class="t4">ş</span><span class="t4">ti,</span></p>
<p class="p23"><span class="t4">Ve ba</span><span class="t4">ş</span><span class="t4">aramad</span><span class="t4">ı</span><span class="t4">ysa da, cesaret doluydu</span><span class="t8">.</span><a id="a263"></a><a href="notes.html#a954"><span class="t15">{175}</span></a></p>
<p class="p23"><span class="t4">&nbsp;</span></p>
<p>Bu hoşgörülü ebeveyn öyküsü, yaşam rolleri, yeterince erginlenmemişler tarafından üstlenildiği zaman kaosun ortaya çıktığını söyleyen kadim fikri sergiliyor. Çocuk anne göğsünün yaygın idilinden çıkıp da özelleşmiş yetişkin eylemlerinin dünyasıyla yüzleştiğinde, ruhsal olarak babanın alanına geçer - baba, oğlu için gelecekteki görevin işareti ve kızı için de gelecekteki eşi olmuştur. Bilsin ya da bilmesin ve toplumdaki konumu ne olursa olsun, baba genç varlığın büyük dünyaya geçmesini sağlayan erginleştirici rahiptir. Ve daha önce &ldquo;iyi&rdquo; ve &ldquo;kötü&rdquo;yü anne temsil ederken, bunu artık o yapar - ama tek farkla, sahnede yeni bir mücadele öğesi vardır: oğul evrenin egemenliği için babasına karşı ve kız ise egemen olunan dünya <span class="t4">olmak</span> için annesine karşı mücadele eder.</p>
<p>Geleneksel erginlenme fikri, adayın tekniklere, görevlere ve seçiminin getirdiği ayrıcalıklara katılımıyla, ebeveyn imgeleriyle olan duygusal ilişkisinin radikal bir yeniden düzenlenişini bir araya getirir. Mystagogos (baba ya da baba yerine geçen kişi), yükümlülük simgelerini ancak uygunsuz çocuksu kateksislerden tamamen sıyrılmış bir oğula verecektir - kesin, kişisel olmayan güç deneyiminin bilinçdışı (ya da belki bilinçli ve akılcılaştırılmış) kendini abartma, kişisel tercih ya da dargınlık güdüleriyle olanaksız kılmayacağı birine. İdeal olarak, öngörülen kişi salt insanlığından sıyrılmış ve kişiliksiz bir kozmik gücün temsilcisi olmuştur, iki kere doğmuştur: kendi babası olmuştur. Ve bu yüzden, artık kendisi, kişiyi çocuksu &ldquo;iyi&rdquo; ve &ldquo;kötü&rdquo; yanılsamalarından, umut ve korkudan arındıracak ve varlığın açılımının anlaşılmasıyla huzur içinde kozmik yasanın görkemliliği deneyimine geçirecek olan erginleştirmeci, rehber, güneş kapısı rolünü üstlenebilir.</p>
<p>&ldquo;Bir keresinde,&rdquo; diye açıkladı küçük bir çocuk, &ldquo;top güllelerinin [sic] beni esir aldığını düşledim. Zıplayıp bağırıyordu hepsi. Kendimi kendi salonumuzda görünce şaşırdım. Bir ateş vardı ve üzerinde de kaynar su dolu bir kazan. Beni içine attılar ve bir ahçı arada bir gelip pişmiş miyim diye yokladı. Sonra dışarı çıkardı ve şefe verdi, tam şef beni ısıracakken uyandım.&rdquo;<a id="a264"></a><a href="notes.html#a957"><span class="t13">{176}</span></a></p>
<p>&ldquo;Masada karımla oturduğumuzu düşledim,&rdquo; diye ifade ediyor kibar bir beyefendi. &ldquo;Yemek sırasında uzanıp henüz bebek olan ikinci çocuğumuzu aldım ve süregiden işlemler gereği, kaynar su ya da bir tür sıvı dolu yeşil bir çorba kâsesine koydum; çıktığında tavuk yahnisi gibi iyice pişmişti.&rdquo;</p>
<p>&ldquo;Bu nadir yemeği ekmek tahtasına uzattım ve bıçağımla kestim. Bir tavuk kursağına benzeyen küçük bir parça dışında hepsini yemişken, kaygıyla karıma baktım ve sordum, &lsquo;Bunu yapmamı istediğine emin misin? Onu akşam yemeğimiz mi yaptın?&rsquo;</p>
<p>&ldquo;Evcil bir tavırla yanıtladı, &lsquo;Öyle iyi pişti ki, yapacak bir şey yoktu.&rsquo; Tam son parçayı da yiyordum ki uyandım.&rdquo;<a id="a265"></a><a href="notes.html#a958"><span class="t13">{177}</span></a></p>
<p>Bu dev babanın arketipsel kabusu, ilkel erginlenme ayinlerinde gerçekleştirilir. Gördüğümüz gibi AvustralyalI Murngin kabilesinin çocukları önce korkutulup annelerine sığınmaları sağlanır. Büyük Yılan Baba onların sünnet derilerini istiyordur.<a id="a266"></a><a href="notes.html#a960"><span class="t13">{178}</span></a> Bu kadınları koruyucu konumuna sokar. Deliğinden çıkmış Büyük Yılan Baba&rsquo;nın çağrısı sayılan, Yurlunggur adlı muazzam boru üflenir. Erkekler çocuklar için gelince, kadınlar mızraklarını kapıp sadece dövüşür gibi değil, bağırıp ağlar gibi de yaparlar, çünkü çocuklar götürülüp &ldquo;yeneceklerdir.&rdquo; Erkeklerin üçgen dans alanı Büyük Yılan Baba&rsquo;nın gövdesidir. Birçok gece boyunca çocuklara burada çeşitli totem ataların simgesi olan sayısız dans gösterilir ve varolan dünyanın düzenini anlatan mitler öğretilir. Ayrıca, fallik atalarının mitolojik gezilerinin taklidi olarak komşu ve uzak klanlara doğru uzun bir yolculuğa gönderilirler.<a id="a267"></a><a href="notes.html#a962"><span class="t13">{179}</span></a> Bu şekilde, sanki Büyük Yılan Baba&rsquo;nın &ldquo;içindeymiş&rdquo; gibi, onların anne kaybının yerini dolduran ilginç bir yeni nesne dünyaya katılırlar; ve erkek fallus, dişi göğüsün yerine, imgelemin orta noktası <span class="t4">(axis mundi)</span> yapılmıştır.</p>
<p>Uzun ayin dizilerinin en uç noktası çocuğun kendi kahraman-penisinin, sünnetçinin ürkütücü ve acı veren saldırısı sayesinde sünnet derisinin korumasından ayrılmasıdır.<a id="a268"></a><a href="notes.html#a964"><span class="t13">{180}</span></a> Sözgelimi Aruntalar arasında, boğa kışkırtıcının sesi, geçmişten bu kesin kopuş anı geldiğinde her yerden duyulmaktadır. Gecedir ve ateşin esrarlı ışığı altında ansızın sünnetçi ve yardımcısı belirir. Boğa kışkırtıcılarının gürültüsü törenin büyük şeytanının sesidir ve ameliyatı yapacak ikili onun suretidir. Sakalları öfkeyi simgeleyecek şekilde ağızlarında, ayakları iyice açılmış ve kolları öne uzanmış bir halde iki adam tamamen kıpırtısız durur; asıl ameliyatçı önde, sağ elinde ameliyatı yapacağı küçük keskin bıçağı tutuyor ve yardımcısı hemen ardında, böylece iki vücut birbirine değiyor. Sonra alevlerin ışığıyla kaplanmış bir adam, başında bir kalkan, ellerinin baş ve işaret parmaklarını birbirine vurarak belirir. Boğa kışkırtıcılar uzak kamptaki kadın ve çocukların duyabileceği korkunç bir yaygara çıkartmaktadır. Kalkanlı adam ameliyatçıın hemen önünde diz çöker ve hemen çocuklardan biri amcalarından birkaçı tarafından ayakları önde olmak üzere ve bütün adamlar bir şarkıyı pes, yüksek perdeden söylerken kalkanın üzerine yerleştirilir. Ameliyat kolayca yapılır, ürkünç figürler hemen aydınlık bölgeden çekilir ve az çok şaşkın bir haldeki çocuk, topraklarına vardığı erkekler tarafından karşılanıp kutlanır. &ldquo;Başardın,&rdquo; derler, &ldquo;ağlamadın.&rdquo;<a id="a269"></a><a href="notes.html#a967"><span class="t13">{181}</span></a></p>
<p>Avustralya yerli mitolojileri, ilk erginlenme ayinlerinin bütün genç erkeklerin öldürüleceği şekilde geçtiğini söyler.<a id="a270"></a><a href="notes.html#a969"><span class="t13">{182}</span></a> Ayinin, başka şeylerin yanı sıra, yaşlı kuşağın Ödipal saldırganlığı da olduğu anlaşılır; ve sünnet, hafifletilmiş bir kastrasyondur.<a id="a271"></a><a href="notes.html#a971"><span class="t13">{183}</span></a> Fakat ayinler ayrıca genç, yeni kuşaktan erkek grubunun yamyam, ataerkil eğilimi için de düzenlemeler yapar ve aynı zamanda arketipsel babanın merhametli, özverili yanını gösterir; çünkü uzun simgesel eğitim dönemi sırasında, erginlenenlerin, yalnızca yaşlı erkeklerden taze alınmış kanla yaşamaya zorlandıkları bir süre vardır. &ldquo;Yerliler,&rdquo; denir, &ldquo;özellikle Hıristiyan komünyon ayinine ilgi duyar ve onu misyonerlerden duyduklar zaman kendi kan içme ayinleriyle karşılaştırırlar.&rdquo;<a id="a272"></a><a href="notes.html#a973"><span class="t13">{184}</span></a></p>
<p>&ldquo;Akşamleyin erkekler gelir ve kabile düzenine göre yerlerini alırlar, çocuk başı babasının dizlerinde yatmaktadır. Kıpırdamamalıdır, yoksa ölecektir. Baba elleriyle gözlerini kapatır, çünkü eğer oğlan şimdi olacaklara tanık olursa, <span class="t4">baba ve annenin ikisinin de ölece</span><span class="t4">ğ</span><span class="t4">ine</span><span class="t16"> </span>inanılır. Tahta ya da ağaç kabuğundan bir kova, kolunu hafifçe bağlayarak üst kısmı bir burun kemiğiyle kesen ve kolu belirli bir ölçüde kan alınıncaya dek kovanın üstünde tutan çocuğun dayılarından birinin yanına konur. Sonra yanındaki adam kolunu keser ve kova dolana dek bu böyle sürer. Dört buçuk beş litre arası. Oğlan kandan büyük bir yudum alır. Midesi almasa da, babası kanı tükürmesini engellemek için boğazını tutar, çünkü bu olursa <span class="t4">babas</span><span class="t4">ı</span><span class="t4">, annesi, k</span><span class="t4">ı</span><span class="t4">z ve erkek karde</span><span class="t4">ş</span><span class="t4">lerinin hepsi ölecektir.</span><span class="t16"> </span>Kanın geri kalanı üzerine boca edilir.</p>
<p>&ldquo;Bundan sonra, bazen bir dolunay boyunca, oğlana kandan başka bir yiyecek verilmez, mitik ata Yamminga bu yasayı koymuştur. ... Bazen kan kovada kurutulur ve muhafız burunkemiğiyle onu dilimler ve bunları, uçlardaki iki dilim önce olmak üzere oğlan yer. Dilimler eşit ölçüde dilimlenmelidir, yoksa çocuk ölür.&rdquo;<a id="a273"></a><a href="notes.html#a974"><span class="t13">{185}</span></a></p>
<p>Kanlarını veren erkekler sık sık bayılır ve bitkinlikten bir saat ya da daha uzun bir süre koma halinde kalırlar.<a id="a274"></a><a href="notes.html#a977"><span class="t13">{186}</span></a> &ldquo;Daha önceleri,&rdquo; diye yazıyor bir gözlemci, &ldquo;(katılanlarca törensel olarak içilen) bu kan bu amaçla öldürülen bir adamdan sağlanırdı ve vücudu parçalanıp yenirdi.&rdquo;<a id="a275"></a><a href="notes.html#a978"><span class="t13">{187}</span></a> &ldquo;Burada,&rdquo; diye yorumluyor Dr. Rόheim, &ldquo;ilksel babanın öldürülüp yenmesinin ayinsel temsiline olabildiğince yaklaşıyoruz.&rdquo;<a id="a276"></a><a href="notes.html#a981"><span class="t13">{188}</span></a></p>
<p>Avustralyalı çıplak yabanıllar bize ne kadar aydınlanmamış görünürse görünsün, simgesel ayinlerinin, yaygın kanıtları yalnız Hint Okyanusu&rsquo;nu çevreleyen ada ve topraklarda değil, kendi uygarlığımızın çok özel bir alanı saydığımız arkaik merkezlerin kalıntıları arasında da bulunan o ruhsal bilgilenmenin inanılmaz ölçüde eski dizgesinin çağdaş zamanlarda da varlığını sürdürmesini temsil ettiğinden şüphe edilemez.<a id="a277"></a><a href="notes.html#a983"><span class="t13">{189}</span></a> Yaşlıların ne kadar çok şey bildiğini bizim Batılı gözlemcilerimizin yayımlanmış eserlerinden öğrenmek güçtür. Fakat Avustralya ritüel figürlerinin bize daha yüksek kültürlerden tanıdık olanlarla karşılaştırılmasıyla, büyük temaların, hiç değişmeyen arketiplerin ve ruha etkilerinin aynı kaldığı görülebilir.</p>
<p class="p12"><span class="t4">Gel,</span> ey <span class="t4">Dithyrambos,</span></p>
<p class="p23"><span class="t4">Gir bu erkek rahmine</span><span class="t8">.</span><a id="a278"></a><a href="notes.html#a984"><span class="t15">{190}</span></a></p>
<p class="p23"><span class="t4">&nbsp;</span></p>
<p>Zeus&rsquo;un, Şimşek Fırlatan&rsquo;ın, çocuğa, oğlu Dionysos&rsquo;a bu çağrısı, erginleyici ikinci doğuşa ilişkin eski Yunan mysteria&rsquo;larının ana temasını yankılıyor. &ldquo;Ve boğa sesleri ruhlar dünyasına ait korkunç görünümlü bir yerlerden uğuldar ve bir davuldan bir imge sanki yeraltının gökgürültüsü gibi havayı ürpertiyle ağırlaştırır.&rdquo;<a id="a279"></a><a href="notes.html#a987"><span class="t13">{191}</span></a> Eski Yunanlar, ölen ve dirilen Dionysos&rsquo;un takma adı olan &ldquo;Dithyrambos&rdquo; sözcüğünün kendisinin, &ldquo;çift kapının adamını,&rdquo; ikinci doğuşun mucizesinde sağ kalan adamı belirttiğini düşünüyordu. Ayrıca koro şarkılarının (dithyramboslar) ve tanrının kutlanmasındaki karanlık, kan tüten ayinlerin - bitkilerin yenilenmesiyle, ayın yenilenmesiyle, güneşin yenilenmesiyle, ruhun yenilenmesiyle ilgili olan ve yıl tanrısının dirilme mevsiminde görülen- kutlanan Attika tragedyasının ayinsel başlangıcını temsil ettiğini de biliyoruz. Antik dünyada bu türden mit ve ayinler sınırlıydı: Temmuz, Adonis, Mitra, Virbius, Attis ve Osiris&rsquo;in ve onların çeşitli hayvan temsillerinin (keçiler <span class="t17">Ve </span>koyunlar, boğalar, domuzlar, atlar, balık ve kuşlar) ölüm ve dirilişleri her karşılaştırmalı din öğrencisi için açıktır; Whitsuntide Lout, Green George, John Barleycorn ve Kostrubanko, Kışı Kovalama, Yazı Getirme ve Yılbaşı Çalıkuşunun Öldürülmesi gibi sevilen karnaval oyunları geleneği, çağdaş takvimimize taşınmıştır;<a id="a280"></a><a href="notes.html#a989"><span class="t13">{192}</span></a> ve Hıristiyan kilisesi aracılığıyla (Düşüş ve Kurtuluş, Çarmıha Gerilme ve Diriliş, baptizmin &ldquo;ikinci doğuşu,&rdquo; kiliseye kabul ayininde yanağa atılan erginleyici tokat, simgesel Etin yenişi ve Kanın içilmesi mitolojisinde) açıkça ve bazen de etkili biçimde insanın yeryüzündeki ilk gününden itibaren görüngüselliğin dehşetlerini bir kenara bırakmasını ve ölümsüz varlığın her şeyi dönüştüren tasavvurunu kazanmasını sağlayan fedakârlık eylemi sayesinde erginleyici gücün bu ölümsüz imgelerine bağlanmaktayız. &ldquo;Çünkü tenin arındırılması için murdarlara serpilen keçi ve boğaların kanı ve düve külü onları kutsuyorsa, ezeli Ruh aracılığıyla kendisini lekesiz olarak Tanrı&rsquo;ya sunmuş olan Mesih&rsquo;in kanı ölümsüz Tanrı&rsquo;ya ibadet etmek üzere vicdanınızı ölü işlerden ne kadar arındıracaktır?&rdquo;<a id="a281"></a><a href="notes.html#a990"><span class="t13">{193}</span></a></p>
<p class="p9"><span class="t12">&nbsp;</span></p>
<p class="p9"><span class="t12">&nbsp;</span></p>
</body>
</html>