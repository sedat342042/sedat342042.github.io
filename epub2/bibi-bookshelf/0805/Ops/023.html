<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.9"/>
<link rel="stylesheet" type="text/css" href="style.css"/>
<title>BÖLÜM I - YOLA ÇIKIŞ</title>
</head>
<body>
<h1><a id="a138"></a>BÖLÜM I - YOLA ÇIKIŞ</h1>
<h1><a id="ncx287"></a><a id="a139"></a>1. Maceraya Çağrı</h1>
<p>&ldquo;Bir varmış, bir yokmuş, evvel zaman içinde, kalbur saman içinde, insanların ah şöyle olsa, ah böyle olsa diye bir dilek dileyip de dileklerinin hemen yerine geldiği eski zamanların birinde bir kral yaşarmış. Kaç kızı varsa, hepsi de pek güzelmiş bu kralın. Ama ille de en küçükleri yok mu, bir güzel, bir güzelmiş ki, güneşe sen doğma ben doğayım diyormuş. Kralın sarayının bitişiğinde kocaman ve karanlık bir orman, bu ormandaki yaşlı bir ıhlamur ağacının altında da bir kuyu bulunuyormuş. Havalar çok sıcak olduğunda, küçük prenses saraydan çıkıp ormana gider, serin kuyunun başında oturup dinlenirmiş. Altın bir topu varmış, canı sıkıldıkça havaya atıp atıp tutarmış; en çok sevdiği oyunmuş bu.</p>
<p>&ldquo;Bir defasında, aksilik bu ya, küçük prensesin havaya attığı top geri dönüp elceğizine gelmemiş de yere düşmüş, kuyuya doğru yuvarlanmaya başlamış. Prenses gözleriyle topu izlemiş; top da gide gide cump diye kuyuya düşmesin mi! Bir anda kuyunun sularına gömülüp kaybolmuş. Bunun üzerine prenses ağlamaya başlamış; ağladıkça ağlamış, ağladıkça ağlamış, bir türlü yaş dinmemiş gözünde. O böyle acı acı sızlanıp dururken, ansızın bir ses gelmiş kulağına. &lsquo;Derdin ne güzel prensesim?&rsquo; demiş ses. &lsquo;Öyle acı acı feryat ediyorsun ki, taş olsa dayanmaz, erir yüreği insanın.&rsquo; Prenses, bu ses nereden geldi deyip bir sağına bakmış, bir soluna bakmış, ne görse beğenirsiniz? Kocaman kafasını sudan çıkarmış suratsız bir kurbağa. &lsquo;Demek konuşan sendin?&rsquo; demiş prenses. &lsquo;Ah, Ah! Ben ağlamayayım da kimler ağlasın! Bir altın topum vardı, kuyuya düşüp kayboldu.&rsquo; Kurbağa: &lsquo;Sen ağlama, prensesim! Ben bir çaresine bakarım,&rsquo; diye cevap vermiş. &lsquo;Altın topunu kuyudan çıkarırsam, bana ne verirsin peki?&rsquo; diye sormuş ardından. Prenses de: &lsquo;Sen ne isterse, canım kurbağacığım,&rsquo; demiş. &lsquo;Giysilerimi mi istersin, incilerimi mi, mücevherlerimi mi, yoksa başımdaki şu altın tacı mı? Hepsi sana feda olsun!&rsquo; Ama kurbağa şöyle karşılık vermiş: &lsquo;Giysilerin de senin olsun, inci ve mücevherlerin de, altın tacın da! Sen yeter ki beni sev, beni arkadaş edin kendine, yanından ayırma! Yemek yiyeceğin zaman beni kaldır, yanına oturt, senin altın tabağından yemek yememe, senin bardağından su içmeme, senin yatağında uyumama izin ver, başka şey istemem. Bunları yapacağını söyle, ben de kuyuya dalayım, altın topunu çıkarıp getireyim sana.&rsquo; Bu sözleri işiten prenses: &lsquo;Peki, istediklerinin hepsini yapacağım, yeter ki sen altın topumu bul getir bana!&rsquo; demiş. O böyle demiş ama, içinden de şöyle geçirmiş: &lsquo;Şu sersem kurbağanın söylediklerine de bak! Kendi gibi kurbağaların yanında suyun içinde yaşar o, hiç insanla arkadaşlık edebilir mi?&rsquo;</p>
<p>&ldquo;Prenses böyle düşünedursun, kurbağa ondan söz aldı ya, kafasını suya daldırdığı gibi kuyunun dibine yollanmış, çok geçmeden kollarını ve bacaklarını kürek gibi kullanarak yine çıkıp gelmiş suyun yüzüne, ağzında tuttuğu altın topu fırlatıp çimenlerin üzerine atmış. O güzelim oyuncağını görünce sevincinden deliye dönmüş prenses, eğilip altın topu yerden almış. Artık durur mu! Elinde topla hoplaya zıplaya uzaklaşmış oradan. Kurbağa arkasından seslenmiş: &lsquo;Beni bırakıp nereye gidiyorsun? Beni bırakıp nereye gidiyorsun? Ben senin gibi hızlı koşamam!&rsquo; Ama ne çare! Avazı çıktığı kadar vıraklaması bir işe yaramamış. Hiç oralı olmamış prenses, koşup doğru saraya gelmiş, zavallı kurbağayı unutmuş hemen. Kurbağa da ne yapsın, tekrar kuyunun sularına dalmış.&rdquo;<a id="a140"></a><a href="notes.html#a726"><span class="t13">{61}</span></a></p>
<p>Bu, maceranın başlayabileceği yollardan biridir. Bir hata -görünüşte yalnızca şans- beklenmedik bir dünyayı ortaya çıkarır ve birey pek iyi anlaşılamayan güçlerle bir ilişkiye sürüklenir. Freud&rsquo;un gösterdiği gibi,<a id="a141"></a><a href="notes.html#a728"><span class="t13">{62}</span></a> kazalar yalnızca şans değildir. Bastırılmış arzuların ve çatışkıların sonucudurlar. Yaşamın yüzeyinde, beklenmedik su kaynaklarının yarattığı dalgalanmalardır onlar. Ve bunlar oldukça derin, ruhun kendisi kadar derin olabilirler. Kaza bir kaderin boy vermesini sağlayabilir. Yani, bu peri masalında topun kayboluşu prenses için gelen bir şeyin ilk işaretidir, kurbağa İkincisidir ve tutulmayan söz üçüncüsü.</p>
<p>Harekete geçen güçlerin bir ilk dışavurumu olarak, sanki bir mucizeymiş gibi beliren kurbağaya &ldquo;haberci&rdquo; denebilir; ortaya çıkışının krizi &ldquo;maceraya çağrı&rdquo;dır. Habercinin haberleri, bu örnekte olduğu gibi, yaşamak, ya da yaşamın daha ileri bir anında, ölmek olabilir. Önemli tarihsel bir olaya çağrı gibi görünebilir. Ya da dinsel bir aydınlanmanın şafağını belirtebilir. Mistik tarafından yorumlandığı şekliyle de, &ldquo;benliğin uyanması&rdquo; denilen şeyi belirtir.<a id="a142"></a><a href="notes.html#a731"><span class="t13">{63}</span></a> Peri masalının prensesinin durumunda, ergenliğin gelişinden başka bir şeyi belirtmiyordu. Fakat ister büyük ister küçük ve hangi yaşam sahnesinde ya da aşamasında olursa olsun, çağrı, her zaman bir dönüşümün -tamamlandığında bir ölüme ve bir doğuma eşitlenen bir ruhsal geçiş anı ya da ayininin- gizemiyle perdeyi kaldırır. Alışılmış yaşam ufku genişlemiştir; eski kavramlar, idealler ve duygusal kalıplar artık yetmez; bir eşiği aşma zamanı gelmiştir.</p>
<p>Çağrının tipik ortamı karanlık orman, büyük ağaç, çağıldayan kaynak ve kaderin gücünün taşıyıcısının beklenmedik, tasarlanmamış ortaya çıkışıdır. Sahnede Dünya Göbeğinin simgelerini görürüz. Kurbağa, küçük ejder, başı dünyayı destekleyen ve hiçliğin yarı tanrısal, yaşam sağlayan güçlerini temsil eden yeraltı dünyası yılanının daha gelişmiş eşdeğerleridir. Derin karanlık suların az önce dibe çekmiş olduğu altın güneş topla birlikte yukarı çıkar: O anda, pençelerinde doğan güneşi taşıyan Doğu&rsquo;nun büyük Çin Ejderhası&rsquo;na ya da bir sepet içinde ölümsüzlük meyvelerini taşıyan yakışıklı genç ölümsüz Han Hsiang&rsquo;ı başının üstünde taşıyan kurbağaya benzemektedir. Freud bütün kaygı anlarının, anneden ilk ayrılış anının -doğum anında soluğun sıkışması, kanın hücum etmesi, vb.- acı dolu hislerini yeniden ürettiğini öne sürmüştür.<a id="a143"></a><a href="notes.html#a733"><span class="t13">{64}</span></a> Buna karşılık, bütün ayrılık ve yeni doğum anları da kaygı üretir. İster Kral Babasıyla kurulmuş olan ikili birliklerinden ayrılmak üzere olan kral çocuğu olsun, ister şimdi Bahçe&rsquo;nin idilinden ayrılmaya hazır olan Tanrının kızı Havva, ister yaratılmış dünyanın son ufuklarının ötesine geçen aşırı yoğunlaşmış Geleceğin Buddhası olsun, hep aynı tehlikeyi, güven kazanımını, sınamayı, geçişi ve doğumun gizemlerinin tuhaf kutsallığını simgeleyen arketipsel imgeler harekete geçer.</p>
<p class="p9"><span class="t12">&nbsp;</span></p>
<p class="p9"><span class="t12">&nbsp;</span></p>
</body>
</html>