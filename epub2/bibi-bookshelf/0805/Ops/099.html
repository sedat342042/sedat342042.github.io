<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.9"/>
<link rel="stylesheet" type="text/css" href="style.css"/>
<title>3. Kurtarılma Rahmi</title>
</head>
<body>
<h1><a id="a522"></a>3. Kurtarılma Rahmi</h1>
<p>Artık sorun insan yaşamının dünyasıdır. Tanrısal vahyin attığı zara ilişkin olarak kralların pratik yargılarının ve rahiplerin tavsiyelerinin rehberliğinde<span class="t2">,</span><a id="a523"></a><a href="notes2.html#a1429"><span class="t22">{412}</span></a> bilinç alanı öyle çelişir ki insanlık komedisinin kalın çizgileri yanlış anlaşılmalar kargaşasında kaybolur gider. İnsanın bakış açıları, yalnızca varoluşun ışığı yansıtan, eğimli yüzeylerini kavrayacak şekilde düzleşir. Derinliklere dalış son bulur. İnsan acısının asıl biçimi görünmez olur. Toplum yanılgıya ve felakete düşer. Küçük Ego Benliğin yargıç koltuğunu devralmıştır.</p>
<p class="p3">Bu mitte sürekli yinelenen bir tema, peygamberlerin seslerindeki tanıdık bir çığlıktır. Çarpık bir vücutlar ve ruhlar dünyasındaki insanlar, yeniden doğan imgenin çizgilerini temsil edecek bir parça kişilik arar. Bu miti kendi geleneğimizden bilmekteyiz. Her yerde, değişik görünümlerle belirir. Herod figürü (yanlış davranan, inatçı egonun aşırı simgesi) insanlığı ruhsal alçalma kaynağına getirince, çevrimin okült güçleri kendiliğinden harekete geçer. Sıradan bir köyde, kendini kuşağının bilinen hatalarından uzak tutacak bir genç kız doğar: erkekler kalabalığında rüzgârın gelini olan kozmik kadının bir minyatürü. İlksel hiçlik kadar ekilmemiş duran rahmi, hiçliği dölleyen ilk gücü çağırır kendine heyecanla.</p>
<p class="p3">&ldquo;Şimdi bir gün, Meryem çeşmenin başında testisini doldurmak için dururken, Tanrı&rsquo;nın meleği görünerek, &lsquo;Şükürler olsun sana Meryem, çünkü rahminde Tanrı için bir yer hazırlamışsın sen. Bekle, göğün ışığı gelecek ve içine yerleşecek, ve senin aracılığınla dünyada parlayacak,&rsquo; dedi.&rdquo;<a id="a524"></a><a href="notes2.html#a1431"><span class="t13">{413}</span></a></p>
<p class="p3">Öykü her yerde anlatılır; ve ana hatların tekdüzeliği öyle çarpıcı biçimde belirir ki, ilk Hıristiyan misyonerler ellerini attıkları her yerde şeytanın kendisinin öğretilerini alay konusu yaptığını düşünmeye başlamışlardı. Fray Pedro Simön, <span class="t4">Noticias historiales de las conquistes de Tierra Firme en las Indias Occidentales</span> (Cuenca, 1627) adlı kitabında, Güney Amerika, Kolombiya&rsquo;daki Tunja ve Sogamozzo halkları arasında çalışmalara başladıktan sonra, &ldquo;yörenin şeytanı aykırı öğretiler getirmeye başladı. Ve başka şeylerin yanısıra, Bedenlenme&rsquo;yle ilgili anlattıklarımı, onun daha gerçekleşmediğini; ama şu sıralarda Güneş&rsquo;in Guacheta köyündeki bir bakirenin rahminde, kızın bakire kalıp güneşin ışınları aracılığıyla onu içine almasını sağlayarak ete bürüneceğini söyleyerek çarpıtmaya çalışıyor. Bu söylentiler bütün bölgeye yayıldı. Ve öyle oldu ki adı geçen köyün baş adamının iki bakire kızı vardı, ve her biri de mucizenin onda gerçekleşmesini istiyordu. Bunlar babalarının barınağından her sabah gündoğumuyla birlikte çıkıyor ve köyün çevresindeki, gündoğumu yönündeki tepelerden birine giderek güneşin ilk ışınları üzerlerine gelecek şekilde uzanıyorlardı. Bu böyle günlerce sürdü, (yargıları anlaşılmaz olan) tanrının izniyle bu şeytanın varlığını kabul edersek işler onun tasarladığı gibi gitti, bu yolla kızlardan biri söylenene göre güneşten gebe kaldı. Dokuz ay geçti ve dünyaya büyük ve değerli bir <span class="t4">hacuata,</span> onların dilinde zümrüt getirdi. Kadın bunu aldı ve beze sararak göğüslerinin arasına yerleştirdi, birkaç gün orada tuttu ve sonunda o şey canlı bir yaratığa dönüştü: hepsi de şeytanın işiydi. Çocuğa Goranchacho adı verildi ve yirmi dört yaşına gelinceye dek baş adamın, büyükbabasının evinde yetiştirildi.&rdquo; diye bildiriyor. Oğlan daha sonra görkemli bir törenle başkente götürülmüş ve geçtiği bölgelerde &ldquo;Güneşin Oğlu&rdquo; olarak onuruna kutlamalar yapılmış<span class="t2">.</span><a id="a525"></a><a href="notes2.html#a1432"><span class="t22">{414}</span></a></p>
<p>Hindu mitolojisi, çok şiddetli heveslerini denemek üzere yüksek tepelere çekilen dağ kralı Himalaya&rsquo;nın kızı bakire Parvati&rsquo;den söz eder. Taraka adlı bir tiran-dev dünyanın efendiliğine heveslenmişti ve kehanete göre ancak Yüce Tanrı Şiva&rsquo;nın bir oğlu onu devirebilirdi. Şiva ise yoganın örnek tanrısıydı - soğuk, yalnız, meditasyona çekilmiş. Şiva&rsquo;nın bir çocuk edinmesi olanaksızdı.</p>
<p>Parvati meditasyondaki Şiva&rsquo;yla karşılaşarak dünyanın durumunu değiştirmeye karar verdi. Mesafeli, yalnız, ruhuna çekilmiş bir halde parlayan güneşin altında, dört yönün her birine fazladan dört büyük ateş ekleyerek çırılçıplak durdu. Güzel vücudu kırılgan bir kemik yığınına döndü, teni keçeleşti ve sertleşti. Saçları karışıp vahşi bir halde dikeldi. Yumuşak ıslak gözleri yandı.</p>
<p>Bir gün genç bir Brahman geldi ve bu kadar güzel birinin kendine neden böyle işkence ettiğini sordu.</p>
<p>&ldquo;Benim arzum,&rdquo; dedi o, &ldquo;Şiva&rsquo;dır, En Yüce Hedef. Şiva bir yalnızlık ve sarsılmaz yoğunlaşma tanrısıdır. Bu yüzden ben onu denge durumundan çıkarmak ve benimle aşka çekmek için kendime bu eziyetleri yapıyorum.&rdquo;</p>
<p>&ldquo;Şiva,&rdquo; dedi genç, &ldquo;bir yıkım tanrısıdır. Şiva Dünya Yok eden&rsquo;dir. Şiva&rsquo;nın eğlencesi ceset kokuları arasında mezarlıklarda meditasyon yapmaktır; orada ölümün çürümesini seyreder ve bu yıkıcı kalbine uygundur. Şiva&rsquo;nın boynundaki süs canlı yılanlardır. Şiva bir fakirdir üstelik ve doğumu hakkında kimse bir şey bilmez.&rdquo;</p>
<p>Bakire şöyle dedi: &ldquo;O senin gibi bir aklın ötesindedir. Bir fakirdir, fakat bolluk çeşmesidir; ürkütücüdür, fakat görkem kaynağıdır; yılan süsler de, mücevher süsler de takıp çıkarabilir arzusunca. Neden doğacaktı ki, yaratılmamışın yaratıcısıyken! Şiva benim aşkımdır.&rdquo;</p>
<p>O zaman genç kılığından sıyrıldı - Şiva&rsquo;ydı.<a id="a526"></a><a href="notes2.html#a1435"><span class="t13">{415}</span></a></p>
<p class="p14">&nbsp;</p>
</body>
</html>