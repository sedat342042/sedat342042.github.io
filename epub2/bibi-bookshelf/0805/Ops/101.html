<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.9"/>
<link rel="stylesheet" type="text/css" href="style.css"/>
<title>BÖLÜM III - KAHRAMANIN DÖNÜŞÜMLERİ</title>
</head>
<body>
<h1><a id="a529"></a>BÖLÜM III - KAHRAMANIN DÖNÜŞÜMLERİ</h1>
<h1><a id="ncx1620"></a><a id="a530"></a>1. İlksel Kahraman ve İnsan</h1>
<p>İki aşamayı geçtik: ilki, Yaratılmamış Yaratıcı&rsquo;nın ani dışavurumlarından mitolojik çağın son halini almamış, ama zamanötesi kişileri; İkincisi, bu Yaratılmış Yaratıcı Olanlar&rsquo;dan insanlık tarihinin alanına. Dışavurumlar yoğunlaştı, bilinç alanı daraldı. Daha önce nedensel olan gövdeler görünürken, artık yalnızca ikincil etkileri insan gözünün küçük, kesin kanıtlar bulan gözbebeğinde odaklanıyor. Kozmogonik çevrim artık ilerliyor, ama görünmez olan tanrılarca değil, sayelerinde dünyanın kaderinin gerçekleştiği, az ya da daha çok insan karakterli kahramanlar tarafından ilerletiliyor. Yaratılış mitlerinin efsanelere açtığı yol budur - Tekvin Kitabı&rsquo;nda cennetten kovulmanın ardından olduğu gibi. Metafizik, önce loş ve bulanık olan tarih öncesine açılır, fakat zamanla ayrıntıları kesinleşir. Kahramanlar giderek daha az hayal ürünü olur, en sonunda da çeşitli yerel geleneklerin son sahnelerinde efsane kayıtlı zamanının olağan gün ışığına açılır.</p>
<p>Mwuetsi, Ay Adam, işe yaramaz bir çapa gibi atılmıştı; çocuklar topluluğu uyanan bilincin günlük dünyasına serbestçe aktı. Fakat aralarında, ilk birleşmesinin çocukları gibi çocukluktan erkekliğe tek bir günde geçmiş olan, artık denizaltında olan babanın öz oğulları olduğu söylenir bize. Kozmik gücün bu özel taşıyıcıları ruhsal ve sosyal bir aristokrasi oluşturdular. Yaratıcı enerjinin iki katıyla dolu olarak, kendileri açığa vurma kaynağıydılar. Bu tür figürler her efsanevi geçmişin tan vaktinde görünür. Bunlar kültür kahramanları, şehir kurucularıdır.</p>
<p>Çin kronikleri, toprak katılaşınca ve insanlar nehir kenarlarına yerleşirken, &ldquo;Göksel İmparator,&rdquo; Fu Hsi&rsquo;nin (MÖ 2953-2838) onları yönettiğim kaydeder. Kabilelerine ağlarla nasıl balık tutulacağını, avlanmayı ve evcil hayvanları yetiştirmeyi öğretti, insanları boylara ayırdı ve anaerkilliği yerleştirdi. Meng nehrinin sularından çıkan at şeklinde, pullarla kaplı bir canavarın ona verdiği doğaüstü bir tabletten, bu güne dek geleneksel Çin düşüncesinin temel simgesi olarak kalan Sekiz Şekli çıkardı. Mucizevi bir rahme düşüşle on iki yıllık bir gebelik döneminden sonra doğmuştu; vücudu, insan kolları ve öküz başı taşıyan bir yılan vücuduydu.<a id="a531"></a><a href="notes2.html#a1438"><span class="t13">{417}</span></a></p>
<p>Halefi, &ldquo;Yersel İmparator,&rdquo; Shen Nung (MÖ 2838-72698) boğa başlı insan vücuduyla, sekiz kadem yedi pus uzunluğundaydı. Mucizevi biçimde bir ejderin etkisiyle ortaya çıkmıştı. Utanan annesi bebeği bir dağ kenarına bırakmıştı, fakat vahşi hayvanların onu koruyup beslediklerini öğrenince eve götürmüştü. Shen Nung bir gün yetmiş zehirli bitki ve panzehirlerini keşfetti: karnına dayadığı bir cam sayesinde her bir bitkinin sindirilişini izleyebiliyordu. Sonra bugün de kullanılan bir ilaç kitabı hazırladı. Sabanı ve takas sistemini bulan oydu; Çin köylüsü tarafından &ldquo;tahıllar prensi&rdquo; olarak tapınılır. Yüz altmış sekiz yaşında ölümsüzler arasına karışmıştır.<a id="a532"></a><a href="notes2.html#a1441"><span class="t13">{418}</span></a></p>
<p class="p3">Bu türden yılan krallar ve minotauroslar, imparatorun özel bir dünya yaratıcı, dünya destekleyici, sıradan insan bedenininkinden çok daha büyük bir gücün taşıyıcısı olduğu bir geçmişi anımsatır. O zamanlar dev bir iş, bizim insan uygarlığımızın temellerinin muazzam kuruluşu gerçekleştirilmişti. Fakat çevrimin ilerleyişiyle birlikte, yapılacak işin ön- ya da süper-insana ait olmadığı bir zaman geldi; özellikle insanın emeği vardı artık - tutkuların denetimi, sanatların araştırılması, devletin ekonomik ve kültürel kuramlarının yaratılması. Artık Ay Boğası&rsquo;nın bedenlenmesine, Kaderin Sekiz Şeklinin Yılan Bilgeliği&rsquo;ne değil, kalbin gereksinim ve umutlarına açık kusursuz bir insan ruhuna gerek vardır. Buna uygun olarak, kozmogonik çevrim, kuşaklar boyunca kral insanın modeli olacak olan bir imparator ortaya çıkarır.</p>
<p>Huang Ti, &ldquo;Sarı imparator&rdquo; (MÖ 2697-2597) Ulu Üç&rsquo;ün üçüncüsüydü. Çao-tien eyaleti prensinin bir metresi olan annesi, Büyük Ayı takımyıldızı çevresinde gözalıcı altın bir ışığa rastlayınca gebe kalmıştı ona. Çocuk yetmiş günlükken konuşabiliyordu ve on bir yaşında tahta çıktı. Onun ayırt edici yeteneği düş görme gücüydü: uykuda en uzak bölgeleri ziyaret edebilir ve doğaüstü dünyadaki ölümsüzlerle konuşabilirdi. Tahta çıkışından kısa zaman sonra, Huang Ti tam üç ay süren ve kalbini denetleme dersini aldığı bir düş gördü. Benzer uzunluktaki ikinci bir düşten sonra, insanlara öğretme gücüyle döndü. Onlara doğanın güçlerini kalplerinde denetlemeyi öğretti.</p>
<p>Bu harika adam Çin'i yüz yıl yönetti ve hükümranlığı sırasında insanlar gerçekten altın bir çağ yaşadılar. Çevresine, yardımlarıyla bir takvim hazırladığı, matematiksel hesaplamalar yapmayı başlattığı ve tahta, çamur ve metalden araç gereç yapmayı, kayık ve araba inşasını, para kullanmayı ve bambudan müzik aletlerinin yapımını öğrettiği altı büyük danışman topladı. Kamu yerlerini Tanrı&rsquo;ya tapınmaya ayırdı. Özel mülkiyetin sınırlarını ve kanunlarını belirledi. Kraliçesi ipek örme sanatını keşfetti. Kendisi yüz çeşit hububat, sebze ve ağaç dikti; kuşların, dört ayaklıların, kertenkelelerin ve böceklerin geliştirilmesini destekledi; su, ateş, odun ve toprağın yararlarını öğretti; ve dalgaların hareketini düzenledi. Yüz on bir yaşındaki ölümünden önce, imparatorluk bahçelerinde, hükümdarlığının kusursuzluğunu belirtmek üzere Anka ve Tekboynuz göründü.<a id="a533"></a><a href="notes2.html#a1442"><span class="t13">{419}</span></a></p>
<p class="p14">&nbsp;</p>
</body>
</html>