<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.9"/>
<link rel="stylesheet" type="text/css" href="style.css"/>
<title>8. Kahramanın Ayrılışı</title>
</head>
<body>
<h1><a id="a572"></a>8. Kahramanın Ayrılışı</h1>
<p>Kahramanın biyografisindeki son eylem, ölüm ya da ayrılıktır. Burada yaşamın tüm anlamı kusursuzca örneklenir. Söylemeye gerek yok ki, kahraman eğer ölüm onu korkutmasa kahraman olmazdı; ilk koşul mezarla barıştır.</p>
<p>&ldquo;Mamre ağacının altında otururken, İbrahim bir ışık parıltısı ve tatlı bir koku fark etti ve geri döndüğünde, ona doğru bütün güzellik ve görkemiyle gelen Ölüm&rsquo;ü gördü. Ve Ölüm İbrahim&rsquo;e şöyle dedi: &lsquo;Bu güzelliğin bana ait olduğunu düşünme İbrahim, herkese göründüğümü de. Eğer kişi senin gibi hakseverse, bir taç alır ona gelirim, ama bir günahkârsa büyük bir çirkinlikle gelirim, günahlarından bir taç takarım başıma ve onları büyük korkuya boğarım, böylece umutsuzluğa kapılırlar.&rsquo; İbrahim ona dedi ki: &lsquo;Ve sen, gerçekten Ölüm denen misin?&rsquo; Yanıt verdi o, &lsquo;Tatsız bir adım ben,&rsquo; ama İbrahim dedi ki, &lsquo;Seninle gelmeyeceğim.&rsquo; Ve İbrahim Ölüme, &lsquo;Çirkinliğini göster,&rsquo; dedi. Ve Ölüm, biri yılanın yüzünü taşıyan, diğeri kılıca benzeyen iki baş göstererek çirkinliğini açık etti. İbrahim&rsquo;in tüm hizmetçileri Ölüm&rsquo;ün ürkünç görünümüne bakarak öldüler, fakat İbrahim Tanrı&rsquo;ya dua etti ve onları diriltti. Ölüm&rsquo;ün görünüşleri İbrahim&rsquo;in ruhunu ondan alamayınca, Tanrı İbrahim&rsquo;in ruhunu sanki düşte gibi ayırdı ondan ve meleklerin meleği Mikail onu göğe çıkardı. İbrahim&rsquo;in ruhunu getiren meleklerin Tanrı&rsquo;ya büyük yakarıları ve övgülerinin ardından, ve İbrahim önünde eğildikten sonra, Tann&rsquo;nın sesi duyuldu: &lsquo;Dostum İbrahim&rsquo;i Cennet&rsquo;e, Benim haksever kullarımın çadırları ve Benim azizlerim İshak ve can dostu Yakub&rsquo;un evlerinin olduğu yere, belanın, derdin, iç çekmenin olmadığı, barışın, neşenin ve sonsuz yaşamın olduğu yere alın.&rsquo; &rdquo;<a id="a573"></a><a href="notes2.html#a1508"><span class="t13">{452}</span></a></p>
<p>Bunu şu düşle karşılaştırın. &ldquo;Kör bir kemancıyla karşılaştığım bir köprüdeydim. Herkes şapkasına para atıyordu. Yaklaştım ve müzisyenin kör olmadığını fark ettim. Bir şaşıydı ve bana yandan çarpık bir bakış atıyordu. Ansızın, yol kenarında oturan ufarak yaşlı bir kadın belirdi. Karanlıktı ve korkuyordum. &lsquo;Bu yol nereye gidiyor?&rsquo; diye düşündüm. Genç bir köylü yoldan gelip elimi tuttu. &lsquo;Eve gelmek ister misin,&rsquo; dedi, &lsquo;kahve içmek?&rsquo; &lsquo;Bırak beni! Çok sıkı tutuyorsun!&rsquo; diye bağırdım ve uyandım.&rdquo;<a id="a574"></a><a href="notes2.html#a1511"><span class="t13">{453}</span></a></p>
<p>Yaşamında ikili perspektifi temsil eden kahraman, ölümünden sonra hâlâ kaynaştırıcı bir imgedir: Charlemagne gibi, sadece uyumaktadır ve kader anında kalkacaktır ya da başka bir biçimle aramızdadır.</p>
<p>Aztekler tüylü bir yılandan, bolluğunun altın çağındaki kadim Tollan şehrinin efendisi Kuetzalkoatl&rsquo;dan bahseder. Sanatların öğretmeni, takvimi yapan ve mısırı bulan odur.</p>
<p class="p24"><span class="t28">&nbsp;</span></p>
</body>
</html>