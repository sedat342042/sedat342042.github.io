<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.9"/>
<link rel="stylesheet" type="text/css" href="style.css"/>
<title>2. Büyülü Kaçış</title>
</head>
<body>
<h1><a id="a389"></a>2. Büyülü Kaçış</h1>
<p>Zafere ulaşan kahraman eğer tanrı ya da tanrıçanın kutsamasını elde ederse ve toplumun yeniden yapılanması için bir iksirle birlikte dünyaya dönmekle görevlendirilirse, macerasının son aşamasında doğaüstü efendisinin tüm güçleriyle desteklenir. Diğer yandan, eğer ganimeti muhafızının karşı çıkışına rağmen elde ettiyse ya da kahramanın dünyaya dönme arzusu tanrılar ve şeytanlarca uygunsuz bulunduysa, o zaman mitolojik çevrimin son aşaması hareketli, genellikle gülünç bir takip olur. Bu kaçış büyülü engelleme ve kurtulma mucizeleriyle karmaşıklaşabilir.</p>
<p>Sözgelimi Galliler, kendini Dalgaların Altındaki Ülke&rsquo;de bulan bir kahramandan, Gwion Bach&rsquo;tan bahsederler. Tam olarak Gallerin kuzeyinde, Merionethsire&rsquo;da Bala Gölü&rsquo;nün dibindeydi. Ve orada gölün dibinde kadim bir dev olan Kel Tegid, karısı Caridwen&rsquo;le birlikte yaşardı. Karısı bir yandan buğday ve bereketli hasat efendisi, diğer yandan şiir ve edebiyat tanrıçasıydı. Devasa bir kazana sahipti ve içinde bir bilim ve esin karışımı hazırlamayı istiyordu. Karabüyü kitapları sayesinde bir yıl kaynasın diye ateşin üzerine koyduğu kara bir bulamaç hazırladı; bu süre sonunda esinin cazibesinden üç kutsal damla elde edilecekti.</p>
<p>Ve kahramanımız Gwion Bach&rsquo;ı kazanı karıştırmaya ve Morda adlı kör bir adamı da altındaki ateşi körüklemeye bıraktı, &ldquo;ve onlara bir yıl bir gün boyunca kaynatmalarını söyledi. Kendisi de, astronomların kitaplarına ve gezegen saatlerine uygun olarak her gün büyü taşıyan bütün bitkileri topladı. Bir gün, yılın sonuna doğru, Caridwen bitkileri toplayıp hazırlarken, kazandan üç damla büyülü sıvı sıçrayarak Gwion Bach&rsquo;ın parmağına değdi. Yandığı için parmaklarını ağzına soktu o da ve bu mucizevi damlaları ağzına alır almaz olacak her şeyi önceden gördü ve asıl görevinin Caridwen&rsquo;in hilelerine karşı koymak olduğunu anladı, çünkü becerileri çok fazlaydı. Ve büyük bir korkuyla ülkesine kaçtı. Kazan ikiye ayrıldı, çünkü üç büyülü damla dışında hepsi zehirliydi ve bu yüzden kazanın düştüğü nehrin suyundan içen Gwyydno Garanhir&rsquo;in atları zehirlendi ve o zamandan bu yana bu nehrin kesişim yeri, Gwyddno&lsquo;nun Atlarının Zehiri olarak çağırıldı.</p>
<p>&ldquo;Bu arada Caridwen geldi ve tüm yılın emeğinin yitip gittiğini gördü. O zaman bir tahta parçası aldı ve kör Morda&rsquo;nın kafasına, gözlerinden biri yanağına düşünceye dek vurdu. Morda, &lsquo;Beni yok yere dövdün, masumum ben. Zararı ben vermedim,&rsquo; dedi. &lsquo;Doğru söyledin,&rsquo; dedi Caridwen, &lsquo;Beni soyan Gwion Bach.&rsquo;</p>
<p>&ldquo;Ve ardından koşmaya koyuldu. Gwion onu gördü ve tavşana dönüşüp kaçtı. Caridwen de bir tazıya dönüşüp kovaladı. Gwion nehre koşup balık oldu. Caridwen susamuru olup kovaladı onu suyun altında, ta ki o kendini kuşa döndürünceye dek. Caridwen de şahin olup peşine düştü. Ve tam üstüne çullanacakken, Giwon ölüm korkusuyla bir ambardaki buğdayların arasına dalıp tanelerden birine dönüştü. O zaman Caridwen kocaman ibikli kara bir horoza dönüştü ve buğdayların arasında onu bulup yutuverdi. Ve, öyküye göre, onu dokuz ay taşıdı ve ondan kurtulduğunda, içinden öldürmek gelmedi, çünkü o çok güzeldi. O yüzden, onu bir deri çantaya koyup Tanrının merhametiyle, Nisanın yirmi dokuzunda denize attı.&rdquo;<a id="a390"></a><a href="notes2.html#a1198"><span class="t13">{297}</span></a></p>
<p>Kaçış, canlı biçimde işlendiği birçok halk hikâyesinin sevilen bir bölümüdür.</p>
<p>Irkutsklu (Sibirya) Buryatlar, sözgelimi, ilk şamanları Morgon-Kara&rsquo;nın ruhları ölümden geri getirebilecek kadar yetenekli olduğunu söyler. Bu yüzden Ölüler Efendisi, Cennetin Yüce Tanrısı'na yakındı ve Tanrı şamanı bir sınavdan geçirmeye karar verdi. Bir adamın ruhunu ele geçirip bir şişeye kapadı ve şişeyi başparmağıyla tıkadı. Adam hastalanınca akrabaları Morgon-Kara&rsquo;yı çağırdı. Şaman kayıp ruh için her yere baktı. Ormanı, ırmakları, dağ zirvelerini, ölüler ülkesini aradı ve sonunda, &ldquo;davuluna oturarak,&rdquo; yine uzun süreler araştırdığı yukarı dünyaya çıktı. Birden Cennetin yüce Tanrısının başparmağıyla tıkadığı bir şişe sakladığını fark etti ve biraz düşününce, şişedeki ruhun aradığı ruh olduğunu anladı. Hilebaz şaman bir yabanarısına dönüştürdü kendini. Tanrıya doğru uçtu ve onun alnını öyle bir soktu ki Tanrı başparmağını delikten çekti ve tutsak kaçtı. Sonra Tanrı, Morgon-Kara adlı bu şamanın yine davuluna oturmuş, kurtulan ruhla birlikte dünyaya indiğini öğrendi. Bu sefer kaçış pek başarılı değildi. Tanrı aşırı kızıp şamanın davulunu ikiye ayırıp gücünü sonsuza dek aldı. Başlangıçta iki parça deriyle yapılan şaman davulları o günden bu yana (Buryatların bu öyküsüne göre) tek parçayla yapılmaktadır.<a id="a391"></a><a href="notes2.html#a1200"><span class="t13">{298}</span></a></p>
<p>Büyülü kaçışın nesnelerin kaçak adına konuştukları ve böylece takibi geciktirdikleri yaygın bir versiyonu vardır. Yeni Zelanda Maorileri, bir gün eve gelince karısının iki oğlunu da yuttuğunu öğrenen bir adamın öyküsünü anlatır. Kadın yerde inleyerek yatıyordu. Adam derdinin ne olduğunu sordu ve kadın hasta olduğunu söyledi. Adam çocukların nerede olduğunu öğrenmek istedi ve kadın gittiklerini söyledi. Ama adam yalan söylediğini biliyordu. Büyüsüyle onları çıkarmasını sağladı: canlı ve tek parça olarak çıktılar. O zaman adam karısından korktu ve çocuklarla birlikte ondan olabildiğince çabuk kaçmaya karar verdi.</p>
<p>Canavar kadın su getirmeye gittiğinde, adam büyü yaparak suyun çekilmesini, böylece kadının oldukça uzağa gitmesini sağladı. Sonra kulübelere, köyün yakınındaki ağaçlara, bataklığa ve tepedeki tapınağa karısı gelirken ona haber vermelerini söyledi. Çocukları kanosuna götürdü ve suya açıldılar. Kadın geri dönüp de kimseyi bulamayınca bağırmaya başladı. Önce hendek seslendi. Kadın o yöne koşup yine bağırdı. Evler seslendi; sonra da ağaçlar. Birbiri ardına yakınlardaki çeşitli nesneler seslendi ona ve kadın tamamen çıldırmış halde dört bir yana koştu. Sonunda güçten düştü ve çöküp ağlamaya başladı, ve birden başına neler geldiğini anladı. Tepedeki tapınağa koştu ve kanonun ufkunda küçük bir nokta olarak göründüğü denize baktı.<a id="a392"></a><a href="notes2.html#a1202"><span class="t13">{299}</span></a></p>
<p>Büyülü kaçışın bir başka tanınmış versiyonu, çılgınca kaçan kahramanın ardından bir yığın geciktirici engelin atılmasıdır. &ldquo;Küçük bir abiyle kız kardeşi kaynağın yanında oynarken birden içine düşüverdiler. Aşağıda bir sucadısı vardı ve şöyle dedi, &lsquo;Elime geçtiniz işte! Artık bana çalışacaksınız!&rsquo; ve onları alıp götürdü. Küçük kıza temizlemesi için kirli bir keten parçası verdi ve dipsiz bir fıçıdan su almasını istedi; oğlanınsa kör bir baltayla ağaç kesmesi gerekiyordu: ve yiyecekleri tek şey taş kadar sert hamur topaklarıydı. Sonunda çocuklar dayanamadılar, cadının kiliseye gittiği bir pazar gününü bekleyip kaçtılar. Kiliseden çıkınca cadı tutsaklarının uçtuğunu fark etti ve güçlü sıçrayışlarla peşlerinden seğirtti.</p>
<p>&ldquo;Ama çocuklar cadının geldiğini daha uzaktan görmüşler; kız tutup bir fırça atmış arkasına, fırça büyümüş, büyümüş, diken gibi binlerce kıldan koskoca bir dağ olmuş, cadı da ancak binbir güçlükle tırmanmış dağı, ama yine de aşıp geçmiş. Bunu gören oğlan bir tarak atmış arkasına, tarak büyümüş, büyümüş, binlerce dişli kocaman bir tepe olmuş, ama kocakarı bu tepeyi de tırmanıp aşmayı başarmış. Derken kız bir ayna atmış arkasına, ayna yükselip bir dağ olmuş; dağ öyle kaygan, öyle kayganmış ki, cadı bir türlü aşıp geçememiş. Eve gidip de baltamı alıp geleyim, şu dağı kırıp dökeyim, diye geçirmiş içinden. Ama o baltayı alıp gelene ve dağı kırıp dökene kadar çocuklar çoktan kaçıp canlarını kurtarmışlar. Sucadısı da kös kös yine kuyusuna yollanmış.&rdquo;<a id="a393"></a><a href="notes2.html#a1204"><span class="t13">{300}</span></a></p>
<p>Uçurumun güçleriyle kolayca başa çıkılamaz. Doğu&rsquo;da yetersiz rehberlikle ruhsal olarak rahatsız edici yoga alıştırmaları yapmanın tehlikesi vurgulanır. Adayın meditasyonları gelişimine ayak uydurmalıdır, öyle ki imgelem, hazırlanan ruhun ötelere yalnız başına adım atma anı gelinceye dek her adımda <span class="t4">devatalar</span> (gerekli niteliklere sahip düşsel tanrılar) tarafından korunabilsin. Dr. Jung'un zekice gözlediği gibi: &ldquo;Dogmatik simgenin oldukça yararlı işlevi, kendini zarar verici biçimde ortaya koymadıkça kişiyi dolaysız bir Tanrı deneyimi yaşamaktan korumasıdır. Ama eğer ... evini ve ailesini terk eder, uzun süre yalnız yaşar ve karanlık aynaya uzun süre bakarsa, kötü karşılaşma onu güçten düşürebilir. Ama o zaman bile yüzyıllar boyunca çiçeklenen geleneksel simge, sağaltıcı bir sıvı gibi işe yarayabilir ve yaşayan ilahın kilisenin kutsanmış yerlerine doğru öldürücü ilerlemesini durdurabilir.&rdquo;<a id="a394"></a><a href="notes2.html#a1206"><span class="t13">{301}</span></a> Korkuyla kaçan kahramanın arkasına doğru fırlattığı büyülü nesneler -koruyucu muskalar, ilkeler, simgeler, akılcılaştırmalar, her şey- kovalayan Cennet Tazısı'nın gücünü azaltıp emebilir, maceracının kendi köşesine sağlam olarak ve belki de bir ödülle birlikte geri dönmesini sağlar. Fakat ödenen bedel her zaman küçük değildir.</p>
<p class="p20">&nbsp;</p>
<p class="p23"><span class="t12">&nbsp;</span></p>
<p class="p23"><span class="t12">&nbsp;</span></p>
</body>
</html>