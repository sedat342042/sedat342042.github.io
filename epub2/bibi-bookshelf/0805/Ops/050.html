<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.9"/>
<link rel="stylesheet" type="text/css" href="style.css"/>
<title></title>
</head>
<body>
<p class="p1"><span class="t14">Levha XII. Bodhisatva (Tibet).</span></p>
<p class="p9"><span class="t12">&nbsp;</span></p>
<p>Çinli ölümsüzlerin dünyevi cennetinin hanımı peri tanrıça Hsi Wang Mu, &ldquo;Kaplumbağa&rsquo;nın Altın Annesi&rdquo;dir. Hoş kokulu çiçekler, mücevher burç duvarları ve altından bir bahçe duvarıyla çevrili bir sarayda K&rsquo;un-Lun Dağı&rsquo;nda yaşar.<a id="a340"></a><a href="notes.html#a1106"><span class="t13">{251}</span></a> Batı havasının saf özüyle biçimlenmiştir. Mevsimlik (her altıbin yılda bir, şeftaliler olgunlaşınca kutlanan) &ldquo;Şeftali Şöleni&rdquo;ndeki konuklarına, Cevherler Gölü kıyısındaki köşkler ve çadırlar içinde Altın Anne&rsquo;nin görkemli kızları hizmet eder. Sular orada benzeri görülmemiş bir çeşmeden akar. Anka iliği, ejder ciğeri ve diğer etler tadılır: şeftaliler ve şarap ölümsüzlük sunar. Görünmez çalgılardan müzik, ölümlü olmayan dudaklardan şarkılar duyulur; ve görünür, soylu genç kızların dansları sonsuzluğun nefesinin zamanda dışavurumudur.<a id="a341"></a><a href="notes.html#a1108"><span class="t13">{252}</span></a></p>
<p>Japon çay törenleri Taocu dünyevi cennet ruhu içinde kabul edilir. &ldquo;Hayal evi&rdquo; denen çay odası şiirsel bir sezgi anını yakalamak için inşa edilmiş kısa ömürlü bir yapıdır. &ldquo;Boşluk evi&rdquo; diye de çağrılır, süslerden arınmıştır. Bazen tek bir resim ya da çiçek düzenlemesi içerir. Çay evi &ldquo;simetrik olmayının evi&rdquo; diye çağrılır: simetrik olmayan da hareketi çağrıştırır; bilerek bitirilmemiş, evsahibinin imgeleminin doldurabileceği bir boşluk bırakır.</p>
<p>Konuk bahçe yolundan girip alçak girişten geçmelidir. Resme ya da çiçek düzenlemesine, fokurdayan çaydanlığa saygı gösterir ve yere oturur. Çay evinin denetimli basitliğiyle çerçevelenen en basit nesne gizemli bir güzellikle durur, sessizliği geçici varoluşun gizini saklar. Her konuğun deneyimi kendine göre tamamlamasına izin verilir. Topluluk üyeleri böylece minyatür olarak evreni seyreder ve ölümsüzlerle gizli dostluklarının farkına varırlar.</p>
<p>Büyük çay ustaları tanrısal mucizeyi deneyimlenen bir ana dönüştürmekle ilgilenirdi; sonra bu çay evinden eve taşınır; ve evden ulusa yayılırdı.<a id="a342"></a><a href="notes.html#a1110"><span class="t13">{253}</span></a> Uzun ve barış dolu Tokugava dönemi (1603-1868) sırasında Amiral Perry'nin 1854&rsquo;te gelişinden önce, Japon yaşamının örüntüsü belirgin biçimselleştirmeyle öylesine dolmuştu ki, varoluş, en küçük ayrıntısına dek sonsuzluğun bilinçli ifadesiydi, manzaranın kendisi bir kaynaktı. Aynı şekilde Doğu&rsquo;nun her yerinde, bütün kadim dünyada ve Kolomb öncesi Amerika&rsquo;da, toplum ve doğa zihin için ifade edilemezdi. &ldquo;Bitkiler, kayalar, ateş, su, her şey canlıdır. Bizi gözler ve ihtiyaçlarımızı görürler. Bizi koruyacak bir şeyimiz yokken bizi görürler,&rdquo; diyordu yaşlı bir Apaçi öykü anlatıcısı, &ldquo;ve o zaman ortaya çıkar, bizimle konuşurlar.&rdquo;<a id="a343"></a><a href="notes.html#a1112"><span class="t13">{254}</span></a> Budistlerin &ldquo;cansızın vaazı&rdquo; dedikleri budur.</p>
<p>Kutsal Ganj&lsquo;ın yanında dinlenmek isteyen Hindu çilecilerden biri uzanıp ayaklarını bir Şiva-simgesine (Tanrı&rsquo;nın Eşiyle birleşmesini simgeleyen bir &ldquo;lingam&rdquo;, içiçe geçmiş fallus ve vulga) uzattı. Oradan geçen bir rahip adamın bu duruşunu gördü ve azarladı. &ldquo;Bu Tanrı simgesini, üzerine ayaklarını koyarak kirletmeye nasıl cesaret edebiliyorsun?&rdquo; diye sordu. Çileci yanıt verdi, &ldquo;Üzgünüm efendim, fakat nazikçe ayaklarımı kaldırıp böyle kutsal bir lingam&rsquo;ın olmadığı bir yere koyar mısınız?&rdquo; Rahip çilecinin ayaklarını tutup sağa doğru çekti, ama onları yere koyar koymaz yerden bir fallus fırladı ve ayaklar yine eskisi gibi oldu. Rahip yine yer değiştirdi; onları bir başka fallus karşıladı. &ldquo;Ah, anlıyorum!&rdquo; dedi rahip homurdanarak ve uzanmış dinlenen azize boyun eğerek yoluna devam etti.</p>
<p>Bodhisatva mitinin üçüncü olağandışılığı, ilk olağandışılığın (yani, biseksüel biçimin) İkincinin (ebediyet ve zamanın aynılığı) simgesi olmasıdır. Çünkü tanrısal resimlerin dilinde, zamanın dünyası, büyükanne rahmidir. Oradaki, baba tarafından verilen yaşam annenin karanlığı ve babanın ışığından oluşur.<a id="a344"></a><a href="notes.html#a1115"><span class="t13">{255}</span></a> Annenin içindeyizdir ve babadan koparılmış yaşarız, fakat ölüm (ebediyete doğuşumuz) sırasında zamanın rahminden çıktığımızda babanın ellerine düşeriz. Bilgeler, bu rahimde bile, babadan gelip ona döndüklerini anlar, çok daha bilgeler ise ikisinin aynı öz olduğunu bilir.</p>
<p>Birçok Hıristiyan eleştirmene oldukça yakışıksız görünen, Tibetli Buddhaların ve Bodhisatvaların kendi dişil yanlarıyla birleşme imgeleminin anlamı budur. Bu meditasyon araçlarına bakmanın geleneksel yollarından birine göre, dişi biçimi (Tibetçe: yum) zaman, erkek biçim <span class="t4">(yuh)</span> ebediyet olarak görülür. İkisinin birleşimi, içinde her şeyin aynı anda geçici ve ebedi olduğu, kendini bilen bu er-dişi Tanrının suretinde yaratılmış olan dünyanın üreticisidir. Ergin, meditasyon yoluyla, kendi içindeki bu biçimlerin Biçimini (<span class="t4">yab-yum</span>) anımsamaya yönelir. Ya da diğer yandan, erkek figür erginleştiren ilkenin, yöntemin simgesi olarak görülür; bu durumda dişi erginleşmenin götürdüğü hedef olur. Fakat bu hedef Nirvana&rsquo;dır (ebediyet). Demek hem erkek hem dişi, sırasıyla zaman ve ebediyet olarak tasarlanır. Yani, ikisi aynıdır, her biri ikisidir ve ikili biçim <span class="t4">(yab-yum),</span> kendisi de aydınlanmadan farklı olmayan yanılsamanın sonucundan başka bir şey değildir.<a id="a345"></a><a href="notes.html#a1117"><span class="t13">{256}</span></a></p>
<p>Bu, karşıtlık çiftlerinin duvarını yıkan ve insanı erkek ve dişi olarak kendi suretinde yaratan Tanrı&rsquo;nın hayaline adayı bağlayan büyük paradoksun yüce bir ifadesidir. Erkeğin sağ elinde kendisinin karşılığı olan bir şimşek varken, sol elinde tanrıçayı simgeleyen bir çan vardır.</p>
<p>Şimşek hem yöntem hem ebediyettir, çan ise &ldquo;aydınlanmış zihin&rdquo;; sesi saf zihnin yaratılış boyunca, yani kendi içinde duyduğu güzel ebediyet sesidir.<a id="a346"></a><a href="notes2.html#a1118"><span class="t13">{257}</span></a></p>
<p>Hıristiyan Ayininde Tanrı, takdis sözlerinin gücüyle ekmek ve şaraba indiği sırada tamamen aynı çan çalınmaktadır: <span class="t4">Et Verbum caro factum</span> est,<a id="a347"></a><a href="notes2.html#a1120"><span class="t13">{258}</span></a> yani &ldquo;Mücevher Lotustadır&rdquo;: Om <span class="t4">mani padme hum</span>.<a id="a348"></a><a href="notes2.html#a1122"><span class="t13">{259}</span></a></p>
<p class="p14">&nbsp;</p>
</body>
</html>