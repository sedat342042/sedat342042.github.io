<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.9"/>
<link rel="stylesheet" type="text/css" href="style.css"/>
<title>3. Bugünün Kahramanı</title>
</head>
<body>
<h1><a id="a601"></a>3. Bugünün Kahramanı</h1>
<p>Bunların hepsi de çağdaş bakıştan gerçekten de uzaktır; çünkü kendini belirleyen bireyin demokratik ideali, güçle idare edilen makinenin icadı ve bilimsel araştırma yöntemlerinin gelişimi insan yaşamını öyle değiştirmiştir ki, çok eskiden gelen, zamandışı simgeler evreni çökmüştür. Nietzsche&rsquo;nin Zerdüşt&rsquo;ünün tarihsel, çağ açıcı sözleriyle: &ldquo;Bütün tanrılar öldü.&rdquo;<a id="a602"></a><a href="notes2.html#a1553"><span class="t13">{474}</span></a> Bu bilinen bir öyküdür; binbir biçimde anlatılmıştır. Modern çağın kahraman çevrimi, insanlığın yetişmesinin mucizevi öyküsüdür bu. Geçmişin büyüsü, geleneğin bağları, kesin ve güçlü darbelerle parçalanmıştır. Mitin düş ağı dağıldı; zihin tam uyanmış bilince açıldı; ve modern insan, bir kelebeğin kozasından ya da güneşin gece ananın rahminden şafakta çıkması gibi kadim aldırışsızlıktan çıktı.</p>
<p>Konu yalnızca tanrıların teleskop ve mikroskoptan kaçacak yerinin artık kalmamış olması değildir; tanrıların bir zamanlar desteklediği türden bir toplum da yoktur artık. Toplumsal birim dinsel içeriğin taşıyıcısı değil, ekonomik ve politik bir örgütlenmedir. İdealleri, dünyada göğün biçimlerini görünür kılan hiyerarşik temsilinkiler değil, maddi üstünlük ve kaynaklar için zorlu ve durdurulmaz bir çaba içinde olan laik devletin idealleridir. Mitolojiyle aydınlanan bir ufuğun düşleriyle kuşatılmış yalıtılmış toplumlar, artık ancak sömürülecek alanlar olarak vardır. Ve ilerlemeci toplumların kendi içinde, her türden kadim insani ayin, ahlak ve sanat mirasının bütün son izleri tamamen yok olmuştur.</p>
<p class="p3">Bu nedenle, insanlığın bugünkü sorunları, artık yalanlar olarak görülen o büyük düzenleyici mitolojilerin görece kararlı dönemlerinin insanlarının sorunlarının tamamen tersi sorunlardır. O zaman tüm anlam toplulukta, büyük anonim biçimlerdeydi, kendim ifade eden bireyde değil; bugün toplulukta hiçbir anlam yoktur - dünyada hiçbir anlam yoktur: her şey bireydedir. Fakat orada da anlam kesinlikle bilinçdışındadır. Kişi neye doğru hareket ettiğini bilmez. Kişi ne tarafından çekildiğini bilmez. İnsan ruhunun bilinçli ve bilinçdışı alanları arasındaki iletişim kesilmiştir ve bizler ikiye ayrılmış haldeyiz.</p>
<p class="p3">Yerine getirilecek kahraman-görevi bugün Galileo&rsquo;nun çağındakiyle aynı değildir. Orada o zaman karanlık olan yerde artık ışık vardır; fakat ışığın olduğu yerde de karanlık. Çağdaş kahraman-görevi, yönelimli ruhun kayıp Atlantis&rsquo;ini yeniden gün ışığına çıkarmak olmalıdır.</p>
<p class="p3">Belli ki, bu iş, modern devrimin yarattığı şeyden geri dönerek ya da uzaklaşarak başarılamaz; çünkü sorun çağdaş dünyayı ruhsal olarak önemli olan bir şeyle donatmak değilse anlamsızdır - ya da (aynı ilkeyi başka biçimde aktarırsak) erkek ve kadınların modern yaşam koşullarında tam insan yetişkinliğine ulaşmalarını olası kılmak değilse. Gerçekten de, bu koşulların kendisi, kadim formüllerin yararsız, yanıltıcı ve hatta çok zararlı saydığı şeylerdir. Bugün topluluk gezegendir, sınırlanmış ulus değil; bu yüzden daha önce topluluk içini düzenlemeye yarayan yansıtmalı saldırganlık örüntüleri, onu artık ancak parçalara ayırabilir. Bayrağı totem olarak gören ulusal fikir, bugün bebeklik egosunun bir pohpohlayıcısıdır, çocukluk durumunu ortadan kaldıran bir şey değil. Tören geçişinin parodi-ayinleri Yerinde Du- ran&lsquo;ın, tiran ejderin amaçlarına hizmet eder, benlik çıkarlarının kaybolduğu Tanrı&rsquo;nın amaçlarına değil. Ve bu karşıtapımm sayısız azizi - yani bayraklara sarılmış resimleri her yerde görülen resmi ikonlar olarak hizmet eden yurtseverler- tam olarak, kahramanın aşması gereken ilk sorun olan yerel eşik muhafızlarıdır (Yapışkan Tüy adlı demonumuz).</p>
<p class="p3">Şu anda anlaşıldığı kadarıyla, büyük dünya dinleri de gereksinimi karşılayamamaktadır. Çünkü onlar, propaganda ve kendini pohpohlama araçları olarak politik grupların amaçlarıyla kaynaşmıştır. (Budizm bile son zamanda, Batı&rsquo;nın derslerine tepki olarak bu alçalmayı yaşamıştır.) Laik devletin evrensel zaferi bütün dinsel örgütleri öyle tam anlamıyla ikincil, hatta etkisiz bir konuma düşürmüştür ki, dinsel pandomim, haftanın geri kalanında iş ahlağı ve yurtseverliğe yer açarak, Pazar sabahlarının gösterişli bir alıştırması konumuna düşmüştür. Bu türden bir maymun kutsallığı, işleyen dünyanın gereksindiği şey değildir; tersine, hepimizin içinde varolan ve etkili olan evrensel tanrı-insanın yaşam verici imgesini laik yaşamın her ayrıntısı ve eylemiyle bilince ulaşır kılacak şekilde tüm sosyal düzenin bir dönüşümü gerekmektedir.</p>
<p class="p3">Ve bu bilincin kendisinin başarabileceği bir iş değildir. Bilinç, artık bu gecenin düşünü tahmin etmek ya da denetlemekten daha etkili bir simge icat edemez, hatta öngöremez bile. Her şey, yalnız modern dünyadaki yaşayan her ruhun derinliklerinde değil, gezegenin yakın zamanlarda dönüştüğü devasa savaş alanı üzerinde de geçen uzun ve çok korkutucu bir sürecin bağlı olduğu başka bir düzeyde de gerçekleşmektedir. Bizler, ruhun her iki tarafla da özdeşleşmeksizin aşması gereken Symplegades&rsquo;in korkunç çarpışmasını seyretmekteyiz.</p>
<p class="p3">Fakat bilebileceğimiz bir tek şey vardır, yani yeni simgeler görünür oldukça, yerkürenin değişik kısımlarında aynı olmayacaklardır; yerel yaşamın, ırkın ve geleneğin etkileri hep birden uygulamada geçerli olan biçimlerle bir bütün haline gelmelidir. Bu yüzden, insanların aynı kurtuluşun değişik simgelerle ortaya çıktığını anlamaları ve görebilmeleri gereklidir. &ldquo;Gerçek birdir,&rdquo; diye okuruz <span class="t4">Vedalar&rsquo;</span>da; &ldquo;bilgeler onu birçok adla çağırır.&rdquo; İnsan korosunun tüm renklendirmeleriyle tek bir şarkı söylenmektedir. Yerel çözümlerin biri ya da bir başkası için yapılan yaygın propaganda, bu yüzden geçicidir - ya da daha çok, bir tehlikedir. İnsan olmanın yolu, Tanrı&rsquo;nın insan yüzünün harika uyumlanışlarının hepsindeki çizgilerini tanımayı öğrenmektir.</p>
<p class="p3">Böylece modern kahraman-görevinin kendine özgü yöneliminin ne olması gerektiğine dair son ipucuna geliyoruz ve bize miras kalan dinsel formüllerin hepsinin çözülmesindeki asıl nedeni keşfediyoruz. Gizem ve tehlike alanının ağırlık merkezi kesinlikle yer değiştirmiştir. Azıdiş kaplanı, mamutu ve hayvanlar krallığının diğer varlıklarını yabancı -hem tehlike hem de beslenme kaynağı- olanın asli dışavurumları sayan şu en uzak insan binyıllarının ilkel avcı halkları için büyük insani sorun, vahşiliği bu varlıklarla paylaşma görevine ruhsal olarak bağlanmaktı. Bilinçdışı bir özdeşleşme gerçekleşti ve bu, en sonunda, mitolojik totem ataların yarı insan yarı hayvan figürleriyle bilince yerleşti. Hayvanlar insanlığın yetiştiricileri oldular. Tam anlamıyla taklit eylemleri aracılığıyla -bugün ancak çocukların oyun alanlarında (ya da akıl hastanesinde) görüldüğü gibi- insan egosunun etkili bir sönümü gerçekleştirildi ve toplum birleştirici bir örgütlenmeye ulaştı. Benzer şekilde, kendilerini bitki besiniyle yetiştiren kabileler bitkiye bağlandılar; ekim ve biçim yaşam ayinleri insanın rahme düşmesi, doğumu ve yetişkinliğe ilerleyişiyle özdeşleşti. Yine de, hem bitki hem de hayvan dünyası sonuçta toplumsal denetim altına alındı. Bundan sonra eğitici mucizenin büyük alanı -göklere- kaydı ve insanlık, kutsal ay kralının, kutsal güneş kralının, hiyerarşik gezegensel devletin ve dünyayı düzenleyen feleklerin simgesel şenliklerinin büyük pandomimini yüceltti.</p>
<p class="p3">Bugün tüm bu mysteria&rsquo;lar güçlerini kaybetti; simgeleri artık ruhumuzu ilgilendirmiyor. Bütün varoluşun hizmet ettiği ve insanın kendisinin önünde eğilmesi gereken bir kozmik yasa düşüncesi, çok uzun zaman önce eski astrolojide temsil edilen mistik başlangıç aşamalarından geçti ve artık basitçe mekanik terimlerle konu ediliyor. Batılı bilimlerin (on yedinci yüzyıl astronomisinden on dokuzuncu yüzyıl biyolojisine) göklerden yere inişi ve bugün, sonunda insanın kendisine yoğunlaşmaları (yirminci yüzyıl antropoloji ve psikolojisi), insan merakının odak noktasına ait şaşılacak bir değişim çizgisini gösterir. Hayvan dünyası değil, bitki dünyası değil, feleklerin mucizesi değil, artık insanın kendisi asıl gizemdir. İnsan, bencil güçleri ortaya çıkarılması gereken, böylece egoyu çarmıha gerecek ve diriltecek olan ve imgesinde toplumun yenileneceği o yabancı varlıktır. Ama &ldquo;Ben&rdquo; olarak değil, &ldquo;Sen&rdquo; olarak anlaşılan insan: çünkü hiçbir kabile, ırk, kıta, toplumsal sınıf ya da yüzyılın idealleri ve geçici kurumları, hepimizin içindeki yaşam olan tükenmez ve çok çeşitli olağanüstü tanrısal varlığın ölçüsü olamaz.</p>
<p class="p3">Modern kahraman, kefaretini ödemeyi kaderimiz saydığımız o varlığın evini arayıp bulmaya cesaret eden modern birey, topluluğunun gurur, korku, akılcılaştırılmış hırs ve kutsanmış yanlış anlama batağını aşmasını bekleyemez ve beklememelidir. &ldquo;Yaşa,&rdquo; der Nietzsche, &ldquo;sanki gün buradaymış gibi.&rdquo; Yaratıcı kahramana rehberlik edecek ve onu kurtaracak olan toplum değildir, kesinlikle tam tersi doğrudur. Ve bu yüzden her birimiz, kabilesinin büyük zafer anlarında değil, kişisel umutsuzluğunun sessizliklerinde yüce sınavı paylaşmakta, kurtarıcının haçını taşımaktayız.</p>
<p class="p14">&nbsp;</p>
</body>
</html>