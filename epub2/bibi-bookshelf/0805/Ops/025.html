<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.9"/>
<link rel="stylesheet" type="text/css" href="style.css"/>
<title></title>
</head>
<body>
<p class="p1"><span class="t14">Çizim 3. Bo</span><span class="t14">ğ</span><span class="t14">a Biçimindeki Osiris, Kendisine Tap</span><span class="t14">ı</span><span class="t14">nan</span><span class="t14">ı</span><span class="t14"> Yeralt</span><span class="t14">ı</span><span class="t14">na Ta</span><span class="t14">ş</span><span class="t14">ı</span><span class="t14">yor.</span></p>
<p>&nbsp;</p>
<p>Peri masalının tiksindirici ve reddedilmiş kurbağa ya da ejderi ağzında güneş topunu çıkarır; çünkü kurbağa, yılan, reddedilen şey, içinde kabul edilmeyen, bilinmeyen ya da gelişmemiş etken, yasa ve varoluş öğelerinin biriktiği şu derin (&ldquo;öyle derin ki dibi görünmez&rdquo;) bilinçdışının temsilcisidir. Bunlar su perileri niksi&rsquo;lere, denizadamları tritonlara ve su muhafızlarına ait masalsı denizaltı saraylarının incileri; yeraltının demon şehirlerini aydınlatan mücevherler; dünyayı destekleyen ve onu bir yılan gibi çevreleyen ölümsüzlük okyanusu içindeki ateş tohumları; ölümsüz gecenin koynundaki yıldızlardır. Bunlar ejderhanın hâzinesindeki altın külçeler; Hesperides&rsquo;in koruduğu elmalar; Altın Post&rsquo;un tüyleridir. Maceranın müjdecisi ya da habercisi, öyleyse, genelde karanlık, tiksindirici ya da korkunç, dünyanın kötü saydığı biridir; yine de onu izlemek, gündüzün duvarları arasından içinde mücevherlerin ışıldadığı karanlığa giden yolu açabilir. Ya da haberci, (peri masalındaki gibi) içimizdeki bastırılmış içgüdüsel doğurganlığı ya da örtülü esrarlı bir figürü, bilinmeyeni temsil eden bir canavardır.</p>
<p>Sözgelimi, Kral Arthur'un bir sürü şövalyeyle birlikte avlanmaya nasıl çıktığının öyküsü anlatılır. &ldquo;Ormana girer girmez, Kral hemen önünde büyük bir erkek karaca gördü. Bunu izleyeceğim, dedi Kral Arthur ve atı çevirip uzun süre izledi, aşırı çaba harcayıp neredeyse yakalayacak kadar yaklaştı karacaya; ama Kral kar acayı uzun süre izlediğinden, atı soluksuz kalıp ölüverdi; köylünün biri Krala başka bir at verdi. Sonra karacanın kaçıp gittiğini, atının da öldüğünü gören Kral bir kaynağın başına indi ve orada derin düşüncelere daldı. Ve öylece otururken, otuz kadar tazının sesini duyar gibi oldu. Ardından Kral görüp duyduğu en tuhaf canavarın ona doğru geldiğini gördü; canavar suya yanaşıp içti, ve canavarın karnından sanki iz peşindeki otuz tazıdan çıkar gibi bir ses geliyordu; ama canavar su içerken karnından hiç ses gelmedi: sonra canavar büyük bir gürültüyle oradan uzaklaştı ve Kral hayretler içinde kaldı.&rdquo;<a id="a144"></a><a href="notes.html#a734"><span class="t13">{65}</span></a></p>
<p>Ya da, dünyanın oldukça farklı bir bölgesinden bir hikâye, Kuzey Amerika ovalarındaki bir Arapaho kızının başına gelenler var. Kız bir pamuk ağacının yakınındaki bir kirpiyi gözlüyordu. Hayvana vurmaya çalıştı, fakat o ağacın ardına saklanıp ağaca tırmandı. Kız onu yakalamak için atıldı, fakat kirpi ulaşılamayacak bir yere doğru ilerledi. &ldquo;İyi,&rdquo; dedi kız, &ldquo;kirpiyi yakalamak için tırmanacağım, çünkü o dikenleri istiyorum ve gerekirse tepeye dek tırmanırım.&rdquo; Kirpi ağacın tepesine ulaştı, ama kız yaklaşıp da onu tutmak üzereyken, pamuk ağacı birdenbire uzadı ve kirpi tırmanmayı sürdürdü. Kız aşağı bakınca arkadaşlarının ona el ettiğini ve aşağı inmesi için yalvardıklarını duydu; fakat kirpinin büyüsüne kapıldığından ve yerle arasındaki büyük mesafeden korktuğundan ağaca tırmanmayı sürdürdü, aşağıdan bakanlar için ufacık bir nokta olup da en sonunda kirpiyle göğe varıncaya dek tırmandı.<a id="a145"></a><a href="notes.html#a736"><span class="t13">{66}</span></a></p>
<p>İki düş, haberci figürünün, dönüşüm için hazır olan ruhta kendiliğinden belirdiğini göstermeye yeterli olacaktır, ilki yeni bir dünya görüşü arayan genç bir adamın düşüdür:</p>
<p>&ldquo;Bir sürü koyunun otlandığı yeşil bir otlaktayım. &lsquo;Koyunların Otlağı.&rsquo; Koyunların otlağında tanımadığım bir kadın duruyor ve yolu gösteriyor.&rdquo;<a id="a146"></a><a href="notes.html#a739"><span class="t13">{67}</span></a></p>
<p>İkincisi, kız arkadaşı yakın zamanda veremden ölmüş olan genç bir kızın düşüdür; hastalığın ona da bulaşmış olmasından korkmaktadır.</p>
<p>&ldquo;Çiçekli bir bahçedeydim; güneş kan rengi bir ışıkla batmak üzereydi. Sonra önümde, benimle oldukça ciddi, derin ve korkutucu bir sesle konuşan kara, soylu bir şövalye belirdi: &lsquo;Benimle gelecek misin?&rsquo; Yanıtımı beklemeden, elimden yakaladı ve beni sürükledi.&rdquo;<a id="a147"></a><a href="notes.html#a740"><span class="t13">{68}</span></a></p>
<p>İster düş ister mit olsun, bu maceralarda, yaşamda yeni bir dönemi, aşamayı belirterek birdenbire rehber olmak üzere ortaya çıkan figürün karşı koyulmaz ölçüde büyüleyici bir havası olduğu görülür. Karşılaşılması gereken, ve -bilinmez ve şaşırtıcı olsa, hatta bilinçli kişiliğe korkutucu gelse bile- her nasılsa bilinçdışına tanıdık gelen şey kendini bildirir; ve daha önce anlam dolu olan şey, tuhaf biçimde değer kaybına uğrayabilir: altın topun ansızın kuyuya düşmesinin ardından kralın çocuğunun dünyasında olduğu gibi. Dahası, kahraman bir süre bildik uğraşlarına dönse bile, bu uğraşıları bir sonuç vermeyebilir. O zaman, gücün bir dizi işareti, -aşağıda yer alan ve dünya edebiyatındaki en tanınmış maceraya çağrı örneği olan, aşağıdaki &ldquo;Dört İşaret&rdquo; efsanesinde olduğu gibi gibi- çağrılar artık reddedilemez hale gelinceye dek peşpeşe görünecektir.</p>
<p>Genç prens Gautama Sakyamuni, Geleceğin Buddhası yaşamı terk etme düşüncesine kapılmasın diye babası tarafından yaşlanma, hastalık, ölüm ya da rahipliğe ilişkin bütün bilgilerden korunmuştu; çünkü doğumunda ya bir dünya imparatoru ya da bir Buddha olacağı kehaneti yapılmıştı. Seçimini kral olması yönünde yapan kral, oğluna, aklı dünyaya bağlansın diye üç saray ve kırk bin dansçı kız sundu. Fakat bunun tek sonucu kaçınılmaz olan şeyi hızlandırmak oldu; çünkü daha çok gençken, delikanlı tensel eğlenceler dünyasından bıktı ve öteki deneyim için hazır hale geldi. Hazır olduğu an, uygun haberciler hemen belirdi.</p>
<p>&ldquo;Bir gün Geleceğin Buddhası parka gitmek istedi ve arabacısına arabayı hazırlamasını söyledi. Adam hemen tantanalı ve görkemli bir araba getirdi ve onu zengin biçimde süsleyerek, Sindhava soyundan, beyaz lotusun taç yaprakları kadar beyaz dört atı koştu ve Geleceğin Buddhası&rsquo;na her şeyin hazır olduğunu bildirdi. Ve Geleceğin Buddhası tanrıların sarayına benzeyen bu arabaya binip parka doğru ilerledi.</p>
<p>&ldquo; &lsquo;Prens Siddhartha&rsquo;nın aydınlanmasının vakti yaklaştı,&rsquo; diye düşündü tanrılar, &lsquo;ona bir işaret vermeliyiz&rsquo;: ve aralarından birini dişleri dökülmüş, saçları ağarmış, beli bükük ve çarpık, titreyerek bir değneğe yaslanan, dermansız bir ihtiyara döndürdüler ve onu Geleceğin Buddhası'na gösterdiler, ama onu sadece o ve arabacı görebildi.</p>
<p>&ldquo;Geleceğin Buddhası arabacıya sordu, &lsquo;Dostum, söylesene kimdir bu adam? Saçları bile diğerlerininki gibi değil.&rsquo; Ve yanıtı duyunca, şöyle dedi, &lsquo;Lanet olsun doğuma, eğer doğan herkesin yaşlanması gerekiyorsa.&rsquo; Ve kalbini öfke kapladı, hemen geri dönüp saraya kapandı. &lsquo;Oğlum neden böyle çabuk geri döndü?&rsquo; diye sordu kral.</p>
<p>&lsquo;Efendim, ihtiyar birini görmüş,&rsquo; dediler; &lsquo;ve yaşlı birini gördüğü için, dünyadan çekilmeye hazırlanıyor.&rsquo;</p>
<p>&lsquo;Beni böyle şeyler söyleyip öldürmek niyetinde misiniz? Çabuk onun için eğlenceler hazırlayın. Onu haz almaya çekebilirsek, dünyadan çekilmekten vazgeçecektir.&rsquo; Sonra kral her yöndeki muhafızları birer tabur daha arttırdı.</p>
<p>Yine belli bir gün, Geleceğin Buddhası parka giderken, tanrıların gönderdiği hastalıklı bir adam gördü; ve soruşturduktan sonra, kalbinde öfkeyle döndü, sarayına kapandı.</p>
<p>Ve kral yine sordu ve aynı emirleri verdi yeniden; ve yine muhafızları artırdı, onları bir ordunun üçte birine çıkardı.</p>
<p>Ve yine belli bir günde, Geleceğin Buddhası parka giderken, tanrıların gönderdiği ölü bir adam gördü: ve yine soruşturduktan sonra, kalbinde öfkeyle dönüp sarayına kapandı.</p>
<p>Ve kral yine sordu ve aynı emirleri verdi yeniden; ve yine muhafızları arttırarak, onları bir ordu kadar çok kıldı.</p>
<p>Ve yine belli bir gün, Geleceğin Buddhası parka giderken, tanrıların gönderdiği özenle ve kibarca giyinmiş bir rahip gördü; ve yine sordu arabacısına, &lsquo;Söyle, kimdir bu adam?&rsquo; &lsquo;Efendim, bu dünyadan çekilmiş kimsedir&rsquo;; ve arabacı dünyadan çekilme dualarını seslendirerek devam etti. Dünyadan çekilme düşüncesi Geleceğin Buddhası&rsquo;nı hoşnut etmişti.&rdquo;<a id="a148"></a><a href="notes.html#a742"><span class="t13">{69}</span></a></p>
<p>Mitolojik yolculuğun -&ldquo;maceraya çağrı&rdquo; olarak belirlediğimiz- bu ilk aşaması kahramanı çağıran ve onun ruhsal ağırlık merkezini toplumunun sınırlarından bilinmeyen bir bölgeye çekmiş olan kaderi belirtir. Bu önemli hazine ve tehlike bölgesi çeşitli biçimlerde sunulabilir: uzak bir ülke, bir orman, yeraltında, dalgaların altında ya da göğün üstünde bir krallık, gizli bir ada, sisli dağ tepesi ya da derin bir düş hali; fakat hep tuhaf biçimde akışkan ve çok biçimli varlıkların, hayal edilemez eziyetlerin, insanüstü görevlerin ve olanaksız zevklerin yeridir. Kahraman, Theseus&rsquo;un babasının Atina&rsquo;ya varıp da Minotauros&rsquo;un korkunç hikâyesini duyduğu zaman yaptığı gibi, macerayı başarmak için iradesinin de ötesine geçebilir; ya da Akdeniz&rsquo;de kızgın tanrı Poseidon&rsquo;un rüzgârlarıyla sürüklenen Odysseus gibi, birtakım iyi ya da kötü yürekli aracılar yüzünden uzaklara taşınabilir ya da gönderilebilir. Macera, şu peri masalının prensesine olduğu gibi, yalnızca bir kaza olarak başlayabilir; ya da yine insan rasgele dolanırken, çevreye bakınırken bir olayla karşılaşır ve bu da onu alışılmış insani yollardan uzaklaştırır. Örnekler, dünyanın her köşesinden <span class="t4">ad infinitum, sonsuza kadar</span> çoğaltılabilir.<a id="a149"></a><a href="notes.html#a744"><span class="t13">{70}</span></a></p>
<p class="p14">&nbsp;</p>
</body>
</html>