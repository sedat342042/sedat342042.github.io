<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.9"/>
<link rel="stylesheet" type="text/css" href="style.css"/>
<title></title>
</head>
<body>
<p class="p3"><span class="t14">Çizim 1. Silenos ve Mainaslar.</span></p>
<p>&nbsp;</p>
<p>Çağdaş düş okuma bilimi olan psikanaliz, bize bu kırılgan imgelerden yararlanmayı öğretmiştir. Ayrıca onların işe yaramasını sağlamak için de bir yol bulmuştur. Düşlerin bilimi ve diliyle ilgili deneyim sahibi erginlenmiş birinin gözetiminde benlik gelişiminin tehlikeli krizlerinin vuku bulmasına izin verilir, sonra bu deneyim sahibi kişi kadim mystagogos<span class="t13">▲</span> ya da ruh rehberinin, yani sınavın ve erginlemenin gerçekleştirildiği ilkel orman tapınaklarındaki büyücü-hekimin kişiliğini ve rolünü üstlenir. Doktor, mitolojik alemin çağdaş ustası olarak bütün gizli yolları ve doğru sözleri bilen kişidir. Büründüğü rol tamamen, mitlerdeki, söyledikleri tuhaf maceranın sınav ve dehşetlerinde kahramana yardımcı olan Yaşlı Bilge Adamın rolüdür. Birdenbire ortaya çıkıp korkunç canavarı öldürecek olan büyülü parlak kılıcı gösteren, bizi bekleyen kısmeti ve hâzinelerle dolu kaleyi haber veren, en öldürücü yaralara iyileştirici merhemini süren ve sonunda büyülü geceye uzanan büyük maceranın ardından muzaffer kişiyi normal yaşama döndüren de yine odur.</p>
<p><span class="t14">▲</span><span class="t14"> Yunanca ve Latincesiyle mystagogus, mysteria kültlerinde müridi erginle</span><span class="t14">ş</span><span class="t14">tiren ki</span><span class="t14">ş</span><span class="t14">i -yn.</span></p>
<p>&nbsp;</p>
<p>Aklımızda bu imgeyle ilkel kabilelerden ve geçmişin büyük uygarlıklarından bildirilen sayısız garip ayini değerlendirmeye dönersek, bunların amacının ve gerçek etkisinin, insanları, yalnız bilinçli değil, bilinçsiz yaşamın da düzeninde bir değişim talep eden dönüşümün zor aşamalarında yönlendirmek olduğu açıklık kazanır. İlkel bir toplumun yaşamında oldukça önemli bir yer kaplayan o geçiş ayinleri denen şeyler (doğum, adlandırma, ergenlik, evlilik, ölüm, vb. ayinleri), zihnin geride bırakılan aşamanın alışkanlıklarından, bağlarından ve yaşam düzenlerinden kesin biçimde koparıldığı, biçimsel ve genellikle oldukça şiddetli kesip biçme alıştırmalarıyla öne çıkar.<a id="a83"></a><a href="notes.html#a626"><span class="t13">{11}</span></a> Daha sonra yaşam maceracısını yeni durumunun biçimlerine ve uygun hislerine katmak üzere tasarlanmış ayinlerin uygulandığı kısa ya da uzun bir kapanma dönemi gelir; böylece sonunda normal dünyaya dönme zamanı geldiğinde, erginlenen, yeniden doğmuş gibi olacaktır.<a id="a84"></a><a href="notes.html#a628"><span class="t13">{12}</span></a></p>
<p>En çarpıcı nokta, ayinsel sınama ve imgelerin çoğunun, psikanalizdeki hastanın çocukluk saplantılarını terk ettiği ve geleceğe ilerlemeye başladığı anda düşte otomatik olarak belirmeye başlayan imgelerle örtüşmesidir. Sözgelimi Avustralya yerlileri arasında (ergen çocuğun anasından koparılıp erkeklerin toplumuna ve gizli bilimine ortak olmasını sağlayan) erginleme sınamasının başlıca özelliklerinden biri sünnet ayinidir. &ldquo;Murngin kabilesinden küçük bir çocuk sünnet olacağı zaman, babası ve yaşlılar ona, &lsquo;Büyük Yılan Baba çükünü kokluyor; onu istiyor,&rsquo; der. Çocuklar buna kelimesi kelimesine inanır ve çok korkarlar. Genellikle annelerine, anneannelerine ya da sevdikleri bir kadın akrabaya sığınırlar, çünkü erkeklerin, onları büyük yılanın ürkütücü sesler çıkararak dolandığı erkek meydanına götürmek üzere toplandığını bilirler. Kadınlar törensel bir biçimde çocukları kucaklar; bu büyük yılanın onları yutmasını engellemek içindir.&rdquo;<a id="a85"></a><a href="notes.html#a631"><span class="t13">{13}</span></a> - Şimdi de bunun bilinçdışındaki eşdeğerini görelim. &ldquo;Bir düş sırasında,&rdquo; diye yazıyor Dr. C. G. Jung, &ldquo;hasta şöyle bir imge kurdu: &lsquo;Nemli bir mağaradan bir yılan fırladı ve düş göreni cinsel bölgesinden ısırdı.&rsquo; Bu düş, hasta analizin gerçekliğine ikna olduğu ve kendisini anne kompleksinin zincirinden kurtarmaya başladığı zaman görülmüştü.&rdquo;<a id="a86"></a><a href="notes.html#a632"><span class="t13">{14}</span></a></p>
<p>İnsan ruhuna, onu geri çekmeye çabalayan belirli insani fantezilerin tersine, onu ileri götüren simgeleri temin etmek, mitoloji ve ayinin hep başlıca işlevi olmuştur. Doğrusu, aramızdaki oldukça yüksek nevrotiklik oranı, böylesine etkili bir ruhsal yardımcının çöküşünden kaynaklanıyor olabilir. Çocukluğumuzun arındırılmamış imgelerine takıntılıyız ve bu yüzden de yetişkinliğimizin zorunlu geçişlerine karşı ilgisiz kalıyoruz. Birleşik Devletler&rsquo;de üstelik bir de ters yüz edilmiş vurgu <span class="t4">pathosu</span> vardır: amaç yaşlanmak değil, genç kalmaktır; Anne&rsquo;den uzaklaşıp büyümek değil, ona yapışmaktır. Ve böylece, kocalar avukat, tüccar ya da ailerinin istediği işin ustası olup kendi çocukluk tapınaklarında tapınıyorlar, karılarıysa ondört yıllık evlilik ve doğurulup büyütülmüş iki çocuktan sonra bile, ya yukarıda alıntılanan düşlerdeki gibi ya da ekrandaki en son kahramanların makyajını yapıp vanilyaya bulanmış şehvet tanrıçası tapınaklarında olduğu gibi onlara sadece tekboynuzlardan, sirenlerden, satirlerden ve Pan benzeri, uyuyan kadınlarla sevişen kösnül demonlardan gelebilecek olan bir aşk beklentisi içinde. Sonunda, yaşlının tecrübeli bilgeliğini, dans eden masklı büyücü-hekimlerin ve sünnetçi hekimlerin uzgörülü öğretilerini yeniden öne sürmek için psikanalist çıkıp geldi; bundan sonra biliyoruz ki, yılan ısırığı düşünde olduğu gibi, çağlar süren erginlenme simgeciliği çözülme anında hastanın kendisi tarafından kendiliğinden üretilir. Açıkça, bu erginlenme imgelerinde ruha öylesine gerekli bir şey vardır ki, düş yoluyla, içeriden yeniden ortaya çıkacaklardır - enerjilerimiz yavan, modası geçmiş bir oyuncak odasında, denizin dibinde kilitli kalsın diye.</p>
<p>Sigmund Freud yazılarında, insanın yaşam çevriminin ilk yarısında, çocukluk ve yetişkinlikte, güneşimiz tepeye ilerlerken yaşadığımız geçişler ve zorluklar üzerinde durur. Öte yandan C. G. Jung, ikinci yarının, ilerlemek için parlak kürenin alçalıp sonunda mezarın gece rahmi içinde kaybolması gerektiği zamanın krizlerini öne çıkarmıştır. insan yaşamının bu öğleden sonrasında arzu ve korkularımızın normal simgeleri karşıtlarına dönüşür; çünkü artık sözkonusu olan yaşam değil ölümdür. Öyleyse terkedilmesi güç olan rahim değil fallustur - en azından yaşam yorgunluğu kalbi sarmadıkça, daha önce aşkın cazibesi olan mutluluk vaadini veren ölüm olmadıkça. Rahmin mezarından mezarın rahmine tam bir daire çizeriz: yakında bir düş nesnesi gibi bizden kayıp gidecek olan katı bir madde dünyasına akıl karıştırıcı, bilmecemsi bir saldırı. Ve bizim biricik, öngörülmez ve tehlikeli maceramız olacağını söylemiş olan şeye dönüp baktığımızda, sonunda bulabildiğimiz tek şey, dünyanın her yerinde, bilinen her çağda ve sıradışı her uygarlık belirtisi içinde kadın ve erkeklerin geçirdiği bir dizi dönüşüm olur.</p>
<p>Sözgelimi, ticari üstünlüğü döneminde Girit ada imparatorluğunun kralı büyük Minos&rsquo;un öyküsü anlatılır: Ünlü sanatçı-bilimadamı Daidalos, saray tarafından, utanç ve korku yaratan bir şeyi içinde saklamak üzere bir labirent tasarlayıp inşa etmesi için tutulur. Labirentte kraliçe Pasiphae&rsquo;den doğan bir canavar vardır. Söylentiye göre kral Minos ticari yolları korumak üzere önemli savaşlarla meşgulmüş ve bu arada Pasiphae denizden çıkan muhteşem, kar beyazı bir boğa tarafından iğfal edilmiş. Bu Minos&rsquo;un kendi annesinin başına gelenden daha da kötü değildi: Minos&rsquo;un annesi Europa&rsquo;ydı ve Girit&rsquo;e bir boğa tarafından kaçırıldığı iyi bilinmektedir. Boğa, tanrı Zeus&rsquo;tu ve bu kutsal birleşmenin saygıdeğer oğlu, şimdi herkesin saygı gösterip hizmet ettiği Minos&rsquo;un kendisiydi. Öyleyse Pasiphae kendi hatasının meyvesinin bir canavar, insan gövdeli fakat boğa başı ve kuyruğu taşıyan küçük bir çocuk olacağını nasıl bilebilirdi?</p>
<p>Halk büyük ölçüde kraliçeyi suçladı, fakat kral kendi suçunu da görmezden gelemezdi. Bahsi geçen boğa, tanrı Poseidon tarafından, Minos çok daha önce taht için kardeşleriyle çekişirken gönderilmişti. Minos tahtın ilahi hakla kendisinin olduğunu öne sürmüş ve tanrıya bir işaret olarak denizden bir boğa çıkartması için dua etmişti; ve duasını, gönderilecek hayvanı bir adak ve ayin simgesi olarak hemen kurban edeceği sözüyle mühürlemişti. Boğa görünmüş ve Minos tahtı almıştı; fakat gönderilen canavarın görkemini görüp böyle türünün tek örneği olan bir yaratığı elde tutmanın nasıl bir kazanım olacağını düşündüğünde, tanrının pek farkına varmayacağını düşündüğü bir tüccar hilesine başvurmaya karar verdi. Poseidon&rsquo;un sunağında elindeki en iyi beyaz boğayı kurban etti ve denizden çıkanı sürüsüne kattı.</p>
<p>Girit imparatorluğu bu ünlü kanun yapıcının ve kamu ahlakı modelinin hassas adalet dağıtımı altında büyük ölçüde zenginleşmişti. Başkent Knossos uygar dünyanın önde gelen ticari gücünün lüks, görkemli bir merkezi oldu. Girit filoları Akdeniz&rsquo;in bütün ada ve limanlarına uğruyordu; Girit eşyaları Babil ve Mısır&rsquo;da değerliydi. Kaba saba küçük gemiler Herakles Geçiti&rsquo;nden açık denize, oradan İrlanda&rsquo;nın altını ve Cornvall&rsquo;ın bakırı için kuzeye,<a id="a87"></a><a href="notes.html#a634"><span class="t13">{15}</span></a> Senegal çıkıntısının çevresini dolaşarak uzaktaki Yorubaland&rsquo;a ve uzak fildişi, altın ve köle pazarları için de güneye yöneldiler.<a id="a88"></a><a href="notes.html#a636"><span class="t13">{16}</span></a></p>
<p><span class="t13">14</span> </p>
<p><span class="t13">15</span> </p>
<p class="p9"><span class="t12">&nbsp;</span></p>
<p>Fakat ülkede kraliçe, Poseidon tarafından boğa için karşı konulmaz bir tutkuya kapılmıştı. Ve kocasının ustası, rakipsiz Daidalos&rsquo;tan kendisi için, içine saklanabileceği, boğayı görünümüyle aldatacak tahta bir inek yapmasını istedi; ve boğa aldandı. Kraliçe, kısa zamanda bir tehlike haline gelen canavarı büyüttü. Bu yüzden Daidalos yeniden, bu sefer kral tarafından, yaratığın içine kapatılacağı, kör geçitlerle dolu büyük labirentli bir yapı inşa etmek üzere çağrıldı. Çok ustalıklı bir labirent oldu, Daidalos&rsquo;un kendisi bile bitirdiği zaman girişe giden yolu güçlükle buldu. Minotauros buraya yerleştirildi ve bundan sonra Girit egemenliği altındaki ülkelerden vergi olarak getirilen canlı genç erkek ve kızlarla beslendi.<a id="a89"></a><a href="notes.html#a638"><span class="t13">{17}</span></a></p>
<p>Yani antik efsaneye göre asıl hata kraliçenin değil kralındı ve o da kraliçeyi suçlayamazdı, çünkü suçunu biliyordu. Bir kamu olayını kişisel kazanıma çevirmişti. Oysa kral olarak tayin edilmesinin bütün anlamı artık herhangi bir şahıs gibi hareket edemeyecek olmasıydı. Boğanın geri dönüşü, rolünün işlevlerine mutlak olarak benliksiz katılımını simgeleyecekti. Öte yandan, boğayı alıkoyması, benmerkezci bir benlik abartmasına yönelimini gösteriyordu. Böylece kral &ldquo;Tanrının inayetiyle&rdquo; kendisini tüketene dek o tehlikeli &ldquo;kök salan tiran&rdquo; haline dönüştü. Geleneksel geçiş ayinlerinin bireye geçmişte ölmeyi ve gelecekte yeniden doğmayı öğretmesi gibi, büyük tayin törenleri onu şahsi kişiliğinden yoksun bıraktı ve mesleğinin peleriniyle sardı. İdeal olan, kişi bir zanaatkar ya da kral olsun, buydu. Yine de, ayinin reddedilmesinin hürmetsizliğiyle birey, kendisini bütün topluluğun büyük biriminden bir birim olarak ayırıyordu: ve böylece Bir, birçoğa dağılıyor ve bunlar birbiriyle -her biri kendi için- çatışıyordu ve ancak güçle yönetilebilirlerdi.</p>
<p>Tiran-canavar figürü dünya mitolojileri, halk gelenekleri, efsaneleri ve hatta kabuslarında tanıdık bir olgudur; ve özellikleri temelde her yerde aynıdır. Genel çıkarın toplayıcısıdır o. &ldquo;Benim ve benimki&rdquo;nin hırslı haklarına hevesli olan canavardır. Egemenlik alanı dahilinde Yol açtığı yıkım, evrensel olarak mitoloji ve peri masallarında anlatılmaktadır. Bu alan evinden, işkence çeken ruhundan ya da arkadaşlığı ve desteğinin dokunuşuyla etkilediği yaşamlardan biri olabilir; ya da uygarlığının sınırlarına dek uzanabilir. Tiranın şişirilmiş egosu, işleri ne kadar başarılı giderse gitsin kendisine ve dünyasına bir lanettir, iyice yılmış, korkuya kapılmış, her an çevresinin, öncelikle kendi içindeki ele geçirmeye karşı denetimsiz tepkilerinin yansımaları olan öngörülmüş saldırılarını karşılamak ve onlarla çatışmak üzere uyanık olan bu kendi kendine kazanılmış bağımsızlığın devi, dünyanın felaket habercisidir, zihninde kendini insani eğilimlerle oyalayabilse bile. Elini koyduğu yerden bir çığlık yükselir (evlerin damından değilse, -daha da kötüsü- her kalpten): kurtarıcı kahraman için, vuruşu, dokunuşu, varlığı ülkeyi kurtaracak olan ışıltılı kılıcın sahibi olan o kişi için atılmış bir çığlık.</p>
<p class="p11">Kişi <span class="t4">burada dikilemez, oturamaz, yatamaz</span></p>
<p class="p11"><span class="t4">Üstelik sessizlik de yok bu da</span><span class="t4">ğ</span><span class="t4">larda</span></p>
<p class="p11"><span class="t4">Ama kuru k</span><span class="t4">ı</span><span class="t4">s</span><span class="t4">ı</span><span class="t4">r gök gürlemesi var, ya</span><span class="t4">ğ</span><span class="t4">mursuz,</span></p>
<p class="p11"><span class="t4">Üstelik çile yerleri de yok bu da</span><span class="t4">ğ</span><span class="t4">larda </span></p>
<p class="p11"><span class="t4">Ama as</span><span class="t4">ı</span><span class="t4">k mor suratlar s</span><span class="t4">ı</span><span class="t4">r</span><span class="t4">ı</span><span class="t4">t</span><span class="t4">ı</span><span class="t4">r ve h</span><span class="t4">ı</span><span class="t4">rlar </span></p>
<p class="p11"><span class="t4">Çatlak duvarl</span><span class="t4">ı</span><span class="t4"> evlerin kap</span><span class="t4">ı</span><span class="t4">lar</span><span class="t4">ı</span><span class="t4">ndan</span><a id="a90"></a><a href="notes.html#a640"><span class="t11">{18}</span></a></p>
<p class="p11"><span class="t4">&nbsp;</span></p>
<p class="p9"><span class="t12">&nbsp;</span></p>
<p>Kahraman kendi kendine kazanılmış teslimiyetin sahibidir. Fakat neye teslimiyet? Bugün, kendimize sormamız gereken ve her yerde kahramanın başlıca erdeminin ve tarihsel görevinin çözeceği bilmece budur. Profesör Arnold J. Toynbee&rsquo;nin uygarlıkların yükseliş ve çöküş yasaları üzerine altı ciltlik yapıtında belirttiği gibi,<a id="a91"></a><a href="notes.html#a642"><span class="t13">{19}</span></a> ruhtaki hizipçilik, sosyal gövdedeki hizipçilik herhangi bir eski iyi günlere dönüş şemasıyla (arkaizm) ya da tasarlanmış ideal bir geleceği sağlamayı güvenceye alan programlarla da (fütürizm), hatta çözülen öğeleri yeniden bir araya getirmek için en gerçekçi, katı çabayla bile çözüme kavuşmayacaktır. Yalnızca doğum -yeniden eski şeyin değil, yeni bir şeylerin doğuşu- ölümü yenebilir. Ruh içinde, sosyal gövde içinde - eğer yaşamda uzun süreli kalacaksak- ölümün uzaklaşmayan yinelenişlerini geçersiz kılacak kesintisiz bir &ldquo;ruh göçü&rdquo; (<span class="t4">palingenesia</span>) olmalıdır. Çünkü eğer yeniden yaratılmıyorsak, Nemesis&rsquo;in işlerini bozan ancak bizim kendi zaferlerimizdir: bütün erdemlerimizin içinden yıkım çıkar. Barış bir tuzaktır öyleyse; savaş bir tuzaktır; değişim tuzaktır; kalıcılık tuzaktır. Ölümün zaferi için günümüz geldiğinde, ölüm yaklaşır; çarmıha gerilmekten ve dirilmekten başka yapabileceğimiz bir şey yoktur; tamamen parçalanış, sonra yeniden doğuş.</p>
<p>Minotauros&rsquo;un kahraman-katili Theseus Girit&rsquo;e dışarıdan, eski Yunanların yükselen uygarlığının bir simgesi ve silahı olarak girdi. O, yeni ve yaşayan şeydi. Fakat tiranın imparatorluğunun içinde de dönüşüm ilkesinin aranıp bulunması olasıdır. Profesör Toynbee, yaratma çalışmasının yeniden başlamasını olası kılan, daha yüksek ruhsal boyuta ulaşmayı başaran krizi &ldquo;kopma&rdquo; ve &ldquo;başkalaşım&rdquo; terimleriyle karşılıyor, ilk adım, kopma ya da çekilme, vurgunun dış dünyadan iç dünyaya, makrodan mikrokozmosa doğru kökten bir yer değişimini, çorak ülkenin umutsuzluklarından içerideki ebedi krallığın barışına doğru bir geri çekilişi içeriyor. Fakat psikanalizden de bildiğimiz gibi bu krallık, kesin olarak çocuksu bilinçdışıdır. Uykuda gittiğimiz krallıktır. Onu sonsuza dek içimizde taşırız. Bebekliğimizin bütün devleri ve gizli yardımcıları, çocukluğun bütün büyüsü oradadır. Ve daha da önemlisi, hiçbir zaman yetişkin gerçeklikler haline getiremediğimiz yaşam gizilleri, benliklerimizin şu diğer kısımları hep oradadır; çünkü bu türden altın tohumlar kaybolmaz. Eğer bu kayıp bütünlüğün yalnız bir kısmı olsun gün ışığına çıkarılabilseydi, güçlerimizde muhteşem bir artış, yaşamda kuvvetli bir canlanma yaşayacaktık. Başımız göğe erecekti. Dahası, eğer yalnızca bizler tarafından değil, bütün kuşağımız ya da bütün uygarlık tarafından unutulmuş bir şeyleri çıkarabilseydik, gerçekten de kut-getiren, günün kültür kahramanı, yalnız yerelin değil dünyanın tarihsel bir anının kişisi olacaktık. Tek kelimeyle: Kahramanın ilk işi ikincil etkilere ait dünya sahnesinden ruhun, güçlüklerin gerçekten yerleşmiş olduğu şu nedensel bölgelerine geri çekilmek ve orada güçlükleri halletmek, kendi başına onların kökünü kazımak (yani, kendi yerel kültürünün yardımcı demonlarıyla çatışmak) ve bozulmamış, dolaysız deneyimi ve C. G. Jung'un &ldquo;arke- tipsel imgeler&rdquo; dediği şeyin asimilasyonunu aşmaktır.<a id="a92"></a><a href="notes.html#a644"><span class="t13">{20}</span></a> Bu Hindu ve Dr. Jung&rsquo;un belirttiği gibi <span class="t4">(Psychology and Religion,</span> par. 89), arketipler kuramı kesinlikle onun yaratımı değildir. Nietzsche ile karşılaştırın: &ldquo;Uykumuzda ve düşlerimizde insanlığın bütün düşüncelerinden geçeriz.</p>
<p class="p9"><span class="t12">&nbsp;</span></p>
<p>Yani, insan düşlerinde akıl yürüttüğü gibi akıl yürüttü uyanık olduğu binlerce yıl boyunca. ... Düş bizi insan kültürünün erken devrelerine geri götürür ve onu daha iyi anlamamıza yardımcı olur&rdquo; (Friedrich Nietzsche, <span class="t4">Human all too Human,</span> Cilt I, 13; alıntılayan Jung, <span class="t4">Psychology and Religion,</span> par. 89, n. 17).</p>
<p>Adolf Bastian&rsquo;ın, ilkel ruhsal karakterinde (Stoik <span class="t4">Logoi spermatikoi</span> ile bağlantılı olarak), &ldquo;bütün sosyal yapının içinden organik biçimde geliştiği manevi (ya da ruhsal) başlangıç eğilimleri&rdquo; olarak görülmesi gereken ve bu şekilde tümevarımsal araştırmanın temelleri olacak olan etnik &ldquo;Temel Fikirler&rdquo; kuramı ile karşılaştırın (<span class="t4">Etnische Elementargedanken in der Lehre vom Menchen,</span> Berlin, 1895, Cilt I, s. ix).</p>
<p>Franz Boas ile karşılaştırın: &ldquo;Waitz&rsquo;in insan türlerinin birliği sorununu ayrıntılı tartışmasından bu yana, insanın zihinsel özelliklerinin dünya üzerinde temelde hep aynı olduğuna dair hiçbir şüphe olamaz&rdquo; <span class="t4">(The Mind of Primitive Man,</span> s. 104. Yayım hakkı, 1911, The Macmillan Company, izin alınarak kullanılmıştır). &ldquo;Bastian kürenin her yerinde insanlığın temel fikirlerinin ürkütücü monotonluğundan bahsediyordu&rdquo; (<span class="t4">a.g.e</span>., s. 155). &ldquo;Birbirine bağlı fikirlerin belirli düzenleri bütün kültür tiplerinde tanınabilir&rdquo; <span class="t4">(a.g.e.,</span> s. 228).</p>
<p>Sir James G. Frazer&rsquo;la karşılaştırın: &ldquo;Eski ve modern zamanlardaki bazı araştırmacılara uyarak, Batılı halkların, Doğunun daha eski uygarlığından Ûlen ve Yeniden Doğan Tanrı inancını, bu inancın tapınanların gözleri önünde gerçekleştiği kutsal törenle birlikte ödünç aldığını varsaymamız gerekmez. Doğunun ve Batının dinleri arasında bu yönden izlenebilecek benzerlikler büyük bir olasılıkla, çoğuna göre, yanlış biçimde de olsa, farklı ülkelerde ve farklı gökler altında insan aklının benzer yapıları üzerinde işleyen benzer nedenlerin etkisi olan, kaza eseri olan rastlantılar dediğimiz şeylerdir&rdquo; <span class="t4">(Alt</span><span class="t4">ı</span><span class="t4">n Dal,</span> tek ciltlik basım, s. 386. Yayım hakkı, 1892, The Macmillan Company&rsquo;ye aittir ve izin alınarak kullanılmıştır).</p>
<p>Sigmund Freud ile karşılaştırın: &ldquo;Daha en başından düşlerdeki simgeciliği farketmiştim. Fakat ancak adım adım artan deneyimin sonucu olarak ve Wilhelm Stekel&rsquo;in çalışmalarının etkisi altında, sınırlarının ve öneminin tam bir değerlendirmesini yapabildim. ... Stekel kendi simgeler yorumunu sezgi yoluyla, simgeleri hemen anlamadaki kişisel becerisinin yardımıyla Budist felsefesinde <span class="t4">viveka,</span> &ldquo;ayırt etme&rdquo; olarak bilinen süreçtir.</p>
<p>Keşfedilecek ve kaynaştırılacak arketipler tam da, insan kültürünün tarihsel kayıtları boyunca ayinin, mitoloji ve rüyetin temel imgelerini esinlendirmiş olanlardır. &ldquo;Düşün Ebedi Kişileri,&rdquo;<a id="a93"></a><a href="notes.html#a647"><span class="t13">{21}</span></a> acı çeken bireye kabus ve delilikte görünen kişisel olarak değiştirilmiş simgesel figürlerle karıştırılmamalıdır. Düş kişiselleştirilmiş mittir, mit kişisellikten çıkarılmış düştür; hem düş hem de mit ruhun dinamiğinin genel işleyişi içinde simgeseldir. Fakat düşte biçimler düş görenin kendine özgü sorunlarıyla tuhaflaşmıştır, mitte ise belirtilen sorunlar ve çözümler bütün insanlık için dolaysızca geçerlidir.</p>
<p>Öyleyse kahraman, yerel ve kişisel tarihsel sınırlamalarla çatışarak onları aşmış ve genel geçerliği olan, olağan insani biçimlere ulaşmış buldu. ...Psikanalizin ilerleyen deneyimi, şaşırtıcı bir ölçüde düş simgeciliğinin bu dolayımsız kavrayışını gösteren hastaları keşfetmemizi sağladı. ... Simgecilik özellikle düşlere değil, daha çok bilinçdışı düşgücüne ve kısmen de halkın düşgücüne bağlıdır ve düşlerden çok folklorda, mitlerde, efsanelerde, dilbilimsel deyimlerde ve bir halkın bilgeliğinde daha gelişmiş bir durumda bulunmaktadır&rdquo; <span class="t4">(The Interpretation of Dreams,</span><span class="t16"> </span>çev. James Strachey, standart baskı, V, s. 350-351).</p>
<p>Dr. Jung arketip terimini klasik kaynaklardan ödünç aldığını belirtir: Cicero, Plinius, <span class="t4">Corpus Hermeticum</span>, Augustinus, vd. <span class="t4">(Psychology and Religion</span><span class="t16">, </span>par. 89). Bastian kendi &ldquo;Temel Fikirler&rdquo; kuramının Stoik <span class="t4">Logoi spermatikoi </span>kavramıyla karşılıklılığını kaydeder. &ldquo;Öznel olarak bilenen biçimler&rdquo; geleneği (Sanskritçe: <span class="t4">antarjneyarupa</span>), gerçekte, mit geleneğiyle birlikte yaygındır ve mitolojik imgelerin -ilerideki bölümlerde daha zengin biçimde görüneceği gibi- anlaşılmasında ve kullanımında anahtardır. olan kadın ya da erkektir. Böyle birinin tasavvurları, fikirleri ve esinleri insan yaşamı ve düşüncesinin temel pınarlarından taptaze çıkar. Bu yüzden onlar yeteneklidir, mevcut, çözülen toplumdan ve ruhtan değil, toplumun yeniden doğduğu tükenmez kaynaktandırlar. Kahraman modern bir insan olarak ölmüştür; fakat ebedi insan -mükemmelleşmiş, belirsiz, evrensel insan- olarak yeniden doğmuştur. Öyleyse, onun ikinci önemli görevi ve amacı (Toynbee&rsquo;nin açıkladığı ve insanlığın bütün mitolojilerinin belirttiği gibi) bizlere, dönüşmüş olarak geri dönmek ve yenilenmiş yaşamdan aldığı dersi öğretmektir.<a id="a94"></a><a href="notes.html#a648"><span class="t13">{22}</span></a></p>
<p>&ldquo;Büyük bir şehrin yukarı kısımlarında, kaba küçük evlerin sıralandığı sağlıksız, çamurlu sokaklarda tek başıma yürüyordum,&rdquo; diye yazıyor gördüğü bir düşü anlatırken çağımızın bir kadını. &ldquo;Nerede olduğumu bilmiyordum, fakat araştırmaktan hoşlanıyordum. Korkunç derecede çamurlu bir sokağı seçtim ve açık bir lağım ağzı gibi bir şeyin içine daldım. Sıra sıra barakalar arasından ilerledim ve benimle asfalt kaplı bir sokağın olduğu yüksek, sağlam bir zeminin arasından akan küçük bir nehir keşfettim. Çimenin üzerinden akan, hoş, tertemiz bir nehirdi bu. Suyun altında çimenin dalgalandığını görebiliyordum. Geçecek bir yer yoktu, küçük bir eve gidip bir kayık istedim. Oradaki adam bana karşıya geçmem için gayet tabii yardım edeceğini söyledi. Küçük tahta bir kutu çıkarıp nehrin kıyısına yerleştirdi, hemen bu kutuya basıp kolayca karşıya atlayabileceğimi gördüm. Tehlikenin geçtiğini biliyordum ve adamı ödüllendirmek istedim.</p>
<p>Bu düşü düşünürken gittiğim yere gitmem gerekmediği, asfalt kaplı sokaklar boyunca daha rahat bir yürüyüşü seçebileceğime dair bir hisse kapılıyorum. Kirli ve çamurlu bölgeye gitmiştim, çünkü macerayı yeğliyordum ve başlamışken devam etmeliydim. ...Düşte nasıl ısrarla dosdoğru gittiğimi düşündüğüm zaman, ileride şu sevimli, çimenli nehir ve ötedeki güvenli, yüksek, taş döşeli yol gibi iyi bir şeyler olduğunu biliyor olmalıymışım gibi görünüyor. Böyle düşündüğümde, ruhsal anlamda doğmak -ya da daha doğrusu yeniden doğmak- kaçınılmaz bir şeymiş gibi geliyor. Belki de bazımız barış nehrini ve ruhun hedefine giden yolu bulmadan önce karanlık ve dolambaçlı yollardan gitmek zorundadır.&rdquo;<a id="a95"></a><a href="notes.html#a650"><span class="t13">{23}</span></a></p>
<p>Düş gören kişi önemli bir opera sanatçısıdır ve gündüzün güvenle işaretlenmiş sıradan yollarını değil de, kulakları dışa olduğu kadar içe de açık olanlara gelen o özel, zar zor duyulur çağrının macerasını izlemeyi seçen herkes gibi onun da, genelde karşılaşılmayan güçlüklerin arasında, &ldquo;sağlıksız, çamurlu sokaklar arasında&rdquo; yolunu tek başına bulmalıdır; ruhun karanlık gecesini, Dante&rsquo;nin &ldquo;yaşam yolculuğumuzun orta yeri, karanlık ormanı&ldquo; dediği yeri ve cehennem çukurlarının acılarını tanımıştır:</p>
<p class="p12">Acı <span class="t4">dolu </span><span class="t4">ş</span><span class="t4">ehre giden yol benden geçer,</span></p>
<p class="p13"><span class="t4">Ebedi ac</span><span class="t4">ı</span><span class="t4">ya giden yol benden geçer,</span></p>
<p class="p13"><span class="t4">Kay</span><span class="t4">ı</span><span class="t4">p </span><span class="t4">İ</span><span class="t4">nsanlar aras</span><span class="t4">ı</span><span class="t4">ndaki yol benden geçer</span><a id="a96"></a><a href="notes.html#a652"><span class="t11">{24}</span></a></p>
<p class="p13"><span class="t4">&nbsp;</span></p>
<p>Bu düşte, kahramanın macerasının evrensel mitolojik formülünün ayrıntılı biçimde kopyalanmış olması dikkat çekicidir. Yolun tehlikelerinin, engellerinin ve fırsatlarının bu çok önemli motiflerini bundan sonraki sayfalarda yüzlerce biçimde bulacağız. Açık lağımın ilk belirişi,<a id="a97"></a><a href="notes.html#a654"><span class="t13">{25}</span></a> daha sonra çimenin üzerinden akan tümüyle temiz nehrin belirişi,<a id="a98"></a><a href="notes.html#a656"><span class="t13">{26}</span></a> gönüllü yardımcının kritik anda ortaya çıkışı,<a id="a99"></a><a href="notes.html#a658"><span class="t13">{27}</span></a> ve son ırmağın ötesindeki yüksek, sağlam toprak (Dünya Cenneti, Ürdün&rsquo;ün Toprağı):<a id="a100"></a><a href="notes.html#a660"><span class="t13">{28}</span></a> bunlar ruhun yüce macerasının muhteşem şarkısının sonsuza dek yinelenen temalarıdır. Ve gizli çağrıyı dinlemeye ve izlemeye cesaret edenlerin her biri o tehlikeli, bir başına ilerlemenin sıkıntılarını öğrenmiştir:</p>
<p class="p12"><span class="t4">Bilenmi</span><span class="t4">ş</span><span class="t4"> b</span><span class="t4">ı</span><span class="t4">çak a</span><span class="t4">ğ</span><span class="t4">z</span><span class="t4">ı</span><span class="t4">, a</span><span class="t4">ş</span><span class="t4">mas</span><span class="t4">ı</span><span class="t4"> zor,</span></p>
<p class="p12"><span class="t4">Zor bir yoldur bu der </span><span class="t4">ş</span><span class="t4">airler!</span><a id="a101"></a><a href="notes.html#a662"><span class="t11">{29}</span></a></p>
<p class="p12"><span class="t4">&nbsp;</span></p>
<p>Düş gören, suyu bu düşte daha bildik olan kayık ya da köprünün yerini alan küçük bir tahta kutu sayesinde aşmaktadır. Kutu, onu dünya suları üzerinde taşıyan kendi özel yetenek ve erdeminin simgesidir. Düş gören bize ilgileri konusunda bir bilgi sunmamış, dolayısıyla kutunun özel içeriğinin neler olduğunu bilemiyoruz; fakat bu kesinlikle bir tür Pandora&rsquo;nın kutusu, tanrıların güzel kadına verdikleri, hem bütün bela tohumları ve varoluşun güzellikleriyle dolu olan, hem de ona destek olan erdemle, umutla dolu tanrısal bir hediyedir bu. Düş gören bununla karşı kıyıya geçer. Ve kendi kendini keşfetmek ve geliştirmek gibi güç, tehlikeli bir çabaya giren herkes yaşam okyanusunun öte yanına, buna benzer bir mucizeyle geçirilecektir.</p>
<p>Erkek ve kadınların çoğu göreceli olarak bilinçdışı denebilecek medeni ve kabilesel alışkanlıklardan daha macerasız olan yolu yeğler. Fakat bu arayıcılar da, toplumun kabul ettiği, insanlığa çok önceleri kurtarıcılar tarafından verilmiş ve binlerce yıl ötesinden kuşaktan kuşağa geçerek günümüze dek gelmiş olan simgesel yardımlarla, geçiş ayinleriyle, kötülüklerden arındıran vaftiz törenleriyle kurtarılır. Ancak ne bir içsel çağrıyı ne de bir dışsal öğretiyi kabul etmeyenlerin durumu umutsuzdur; yani, bugün kalbin içindeki ve dışındaki bu labirentte olan çoğu kişinin durumu. Heyhat, bize Minotauros&rsquo;la karşılaşma cesaretini verecek basit ipucunu ve canavarla karşılaşıp onu öldürdükten sonra özgürlüğe giden yolu bulmamız için gereken araçları verecek olan rehber, şu hoş bakire, Ariadne nerede acaba?</p>
<p class="p9"><span class="t12">&nbsp;</span></p>
</body>
</html>