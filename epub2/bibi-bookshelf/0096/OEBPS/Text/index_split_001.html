<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>index</title>
  <meta content="pdftohtml 0.36" name="generator" />
  <meta content="2010-11-02T14:30:33+00:00" name="date" />
  <link href="../Styles/stylesheet1.css" rel="stylesheet" type="text/css" />
  <style type="text/css">
/*<![CDATA[*/

  @page { margin-bottom: 5.000000pt; margin-top: 5.000000pt; }
  /*]]>*/
  </style>
</head>

<body class="calibre">
  <p class="calibre1">Ama kimbilir yüreğinde ne acılar vardı. Giderken bir ara başını</p>

  <p class="calibre1">kaldırıp etrafına göz attı, sonra yine hüzün dolu bir bakışla elindeki çiçekleri seyre daldı. Kime vereceğim bu çiçekleri?</p>

  <p class="calibre1">diyormuş gibi geldi bana. Derken, bütün vücuduyla titremeye başladı, başını yere iyice eğdi, çiçeklerin yapraklarını kopardı, saplarıyla yeri kazar gibi dövdü. Neden sonra sakinleşip başını</p>

  <p class="calibre1">elleri arasına aldığı zaman omuz başları hala inip inip kalkıyordu. Onu rahatsız etmemek için bir kulübenin kuytusundan seyrediyor, `varsın ağlasın, biraz açılır' diye düşünüyordum. Ama o birden fırlayıp kalktı, tarlaların içinden anayola doğru koşmaya başladı. ışte o zaman korkuya kapıldım, hemen atıma atlayıp düştüm peşine. Kara entarisiyle kırmızı çiçekli nadasın içinde onu öyle koşup uzaklaşırken görmek beni çok korkutmuştu doğrusu.</p>

  <p class="calibre1">Ardından bağırdım:</p>

  <p class="calibre1">-Aliman! Dur! Nereye gidiyorsun, neyin var senin?</p>

  <p class="calibre1">Dur, Aliman dur!</p>

  <p class="calibre1">Ama beni dinlemiyordu.</p>

  <p class="calibre1">Rahvan atın kocasını ondan ayırıp götürdüğü yolun başına gelince durdu ve ona yetiştim.</p>

  <p class="calibre1">-Ana! Sakın bana bir şey söyleme! Bir şey söyleme!</p>

  <p class="calibre1">diyordu bana.</p>

  <p class="calibre1">Atın gemini çektim, o zaman Aliman koşup geldi, atın yelesini tuttu, başını bacağımın üzerine dayayıp hüngür hüngür ağladı...</p>

  <p class="calibre1">Susuyordum, ona ne diyebilirdim ki? Neden sonra başını kaldırdı.</p>

  <p class="calibre1">Gözyaşları tozla karışıp çamurlaşmış, yüzüne bulanmıştı. Hıçkırıklar arasında konuştu benimle:</p>

  <p class="calibre1">-Bak ana, güneş nasıl pırıl pırıl... Gökyüzü masmavi, bozkır çiçek kaplı... Kasım artık gelmeyecek değil mi? Hiç gelmeyecek?..</p>

  <p class="calibre1">-Evet kızım, hiç gelmeyecek, dedim. Aliman derin bir iç çekti.</p>

  <p class="calibre1">-Beni bağışla ana, dedi yavaş bir sesle, uzaklara, ta uzaklara koşmak, onun gibi ölmek istedim. Kendimi tutamadım. Ona hiçbir şey söylemeden ağlamaya başladım. Ama, bilge bir insan, anlayışlı bir insan olabilseydim ona apaçık şöyle demem gerekirdi: Küçük bir çocuk musun sen? Kocasını yitiren yalnız sen misin? Nice nice gelinler dul kaldı. Her şeye göğüs germesini, dayanmasını bilmelisin artık. şu sözlerimi ne kadar saçma bulursan bul, yine de söyleyeceğim:</p>

  <p class="calibre1">Kasım'ı unutmak zorundasın kızım, unut onu. Geçmiş bir daha hiç</p>

  <p class="calibre1">geri gelmez. Bir gün sevebileceğin başka bir adam bulursun. Eğer kendini böyle bırakıverirsen senin için çok daha kötü olur. Kendini umutsuzluk ve üzüntü içinde bırakmaya hakkın yok, daha gençsin ve hayatını yaşamak zorundasın...</p>

  <p class="calibre1">Ona bu tek ve katı gerçeği söylememiş olmama bugün nasıl üzülüyor, nasıl pişman oluyorum bilemezsiniz. Daha sonraki zamanlarda bu sözler kaç defa dilimin ucuna kadar geldi ama yine söyleyemedim. Hangi görünmez güç bunları söylememe engel oluyordu bilemiyorum. Aliman da bu sözleri dinlemek istemezdi zaten. Demiri nasıl tavında dövmek gerekiyorsa, çekiç darbelerini nasıl soğutmadan indirmek gerekiyorsa, her kelimeyi de öyle tam zamanında söylemek gerekiyordu. O anı geçirince söz soğuyor, katılaşıyor, insanın yüreğine taş gibi oturuyor ve bu ağırlığı kaldırıp atmak hiç de kolay olmuyordu. Yıllar sonra bugün böyle konuşmak kolay, ama o zamanlar günün çalkantıları ve tasaları içinde, ülkemizi kasıp kavuran ve herkesi büyük sıkıntılar içinde bırakan o kıtlık zamanlarında, her şeyi apaçık görebilmek için düşünmeye vaktim yoktu. Bütün umutlar, bütün düşünceler bir tek amaçta birleşiyordu: Bir an önce zafer kazanılsın, hele savaş bitsin, sonrası</p>

  <p class="calibre1">kolay... şu savaş bir bitsin... diyordum kendi kendime, her şey normale döner, her iş düzelir. Ama yazık ki öyle olmadı...</p>

  <p class="calibre1">Bölüm 8</p>

  <p class="calibre1">-Toprak Ana! Toprak Ana! Söyle bana, Suvankul gibi, Kasım gibi evlatlarına kıyarlar da dağlar niçin göçüp yerin dibine batmaz? O iki can, baba-oğul, bu toprağın öz çocukları, soylu çocuklarıydı.</p>

  <p class="calibre1">Bilinmeyen eski çağlardan beri bu toprakları yoğuran, işleyen insanlardı. Dünyayı besleyen, sulayan onlardır. Savaş çıkınca bu toprakları savunmak için asker olup ön safta çarpışan onlardır. Savaş</p>

  <p class="calibre1">olmasaydı. Suvankul ve Kasım neler neler yapacaktı bir düşün.</p>

  <p class="calibre1">Onların emeklerinin ürünü olan nimetlerden nice nice insan yararlanacaktı.</p>

  <p class="calibre1">Nice tarlalar ekilecek, nice nice buğday üretilecekti. Onlar da başkalarının çalışmasından, üretmesinden ödüllerini bin kat olarak alacaklar, yaşamanın sevincini, mutluluğunu tadacaklardı. Söyle bana Toprak Ana, gerçeği söyle: ınsanlar savaşmadan yaşayamazlar mı?</p>

  <p class="calibre1">-Çok güç bir soru sordun Tolgonay. Nice nice milletler savaş</p>

  <p class="calibre1">sonunda yok olup gittiler, nice nice şehirler yanıp kül oldu ve toprak olarak üzerimde insan ayağının izini görmek için yüzyıllarca beklediğim çağlar oldu. ınsanlar ne zaman bir savaş başlatacak olsa, onlara şöyle diyordum: Durun! Kan dökmeyin!. şimdi de tekrar ediyorum: Ey dağların, denizlerin öbür tarafındaki insanlar, siz ki mavi göğün altında yaşıyorsunuz, savaş neyinize gerek?</p>

  <p class="calibre1">Ben toprağım, bana bakın! Ben herbiriniz için aynıyım ve siz de benim gözümde eşitsiniz. Benim için önemli olan sizin sözleriniz değildir. Ben sizin dostluğunuza muhtacım, çalışmanıza, beni işlemenize! Saban izine bir çekirdek, bir tohum tanesi atın, size yüz katını vereyim, küçük bir fidan dikin kocaman bir çınar vereyim!</p>

  <p class="calibre1">Evler kurun, temel olayım!</p>

  <p class="calibre1">Üreyin, çoğalın, hepinize güzel bir barınak olayım! Derinim, yükseğim, büyüğüm, ucum bucağım da yok... Hepinize yeterim ben... ... Sen de bana insanlar savaşmadan yaşayamaz mı diyorsun Tolgonay. Bu bana bağlı değil ki. Siz insanlara, niyetinize, irade ve bilgeliğine bağlı.</p>

  <p class="calibre1">-Sevgili Toprak Ana, savaş, en çalışkan evlatları, en usta sanatçıları</p>

  <p class="calibre1">öldürüyor. ışte bunun için ben hayatım boyunca bu cinayetlerden, bu katliamdan nefret ettim, savaşa karşı geldim. ınsanlar savaş yolunu kapatabilirler ve bunu yapmak zorundadırlar diyorum.</p>

  <p class="calibre1">-Savaş olunca benim acı çekmediğimi mi sanıyorsun Tolgonay?</p>

  <p class="calibre1">Çok, çok acı çekiyorum savaşlarda. Ölen köylülerin güçlü kollarını</p>

  <p class="calibre1">özlüyorum hep. Tohum eken evlatlarımı yitirmiş olduğum için hep ağlıyorum.</p>

  <p class="calibre1">Onlar hiç gelmeyecek: Suvankul, Kasım, Caynak ve ölen bütün öteki askerler hiç gelmeyecek. Ben, işlenmeden, ekilmeden bekledikçe, ya da yetiştirdiğim buğdaylar toplanmadan oldukları yerde kaldıkları</p>

  <p class="calibre1">zamanlar, o gelmeyenleri çağırırım: Nerdesiniz çiftçilerim?</p>

  <p class="calibre1">Nerelerdesiniz? Haydi, kalkın gelin, yardım edin bana!</p>

  <p class="calibre1">Boğuluyorum, ölüyorum evlatlarım... Yetişin, kurtarın beni!</p>

  <p class="calibre1">derim. Ah, ah Suvankul çapasını kavrayıp gelebilse, Kasım biçerdöveriyle, Caynak arabasıyla çıkagelselerdi!... Ama sesime ses vermiyorlar...</p>

  <p class="calibre1">-Bu güzel sözlerin için sana teşekkür ederim Toprak Ana.</p>

  <p class="calibre1">Biliyorum, sen de onlar için üzülüyor, onları hasretle anıyorsun. Tıpkı</p>

  <p class="calibre1">benim gibi onlar için gözyaşı döküyorsun. Sağol toprak ana, sağ ol!</p>

  <p class="calibre1">Bölüm 9</p>

  <p class="calibre1">Savaşın üçüncü ve dördüncü yılları bize hem büyük sevinçler, hem büyük acılar getirdi. Ordumuz düşmanı adım adım gerilettiği, topraklarımızdan sürüp çıkardığı için yüreğimize bir bayram sevinci, zafer sevinci doluyordu. Öte yandan, günlük hayatımızda karşılaştığımız güçlükler dayanılmaz boyutlara ulaştı. Sonbahardan itibaren her şey kötüye gidiyordu. Tarlalardan biçerdöver döküntüsü, orak artığı başakları topladık, bahçelerden var yok bütün patatesleri söküp çıkardık ama kışın ortasında açlık başladı, ilkbaharda ve sıcak yaz günlerinde korkunç bir hal aldı. Bazıları bitki köklerini çiğneyerek, birkaç damla sütle rengini değiştirdikleri suyu içerek açlıklarını gidermeye ve ayakta kalmaya çalıştılar. Aliman ve ben, eteğimize yapışan çocuklarımız olmadığı için bütün gün çalışıyorduk.</p>

  <p class="calibre1">Çocuklarımız olsaydı daha iyi olur muydu? Nüfusu kalabalık ailelere gittiğimiz zaman; karınları balon gibi şişmiş, benizleri sapsarı, kolları</p>

  <p class="calibre1">ipince ve bir lokma ekmek umarak sessizce bakan çocukları görünce yüreğimiz parçalanıyordu. Eğer bana o zamanlar Haydi, sen de cepheye git ve öl, o zaman savaş bitecek ve çocuklar da aç</p>

  <p class="calibre1">kalmayacak deselerdi, hiç tereddüt etmeden giderdim cephede ölmeye. Böylesine acıkmış çocukların o bakışlarını bir daha görmezdim. Bir gün bu düşüncemi Aliman'a söyledim. Yüzüme baktı</p>

  <p class="calibre1">ve şöyle dedi:</p>

  <p class="calibre1">-Ben de aynı şeyi yapardım ana? ışin en korkunç yanı</p>

  <p class="calibre1">çocukların niçin aç kaldıklarını, niçin yiyecek bulamadıklarını</p>

  <p class="calibre1">anlayamaması... Yetişkinler hiç olmazsa açlığın sebebini biliyor ve bunun bir gün son bulacağını düşünerek avunuyorlar, ama çocuklar bilmiyor ve anlamıyor. Babaları dönünceye kadar biz çocuklara yiyecek bulup vermek zorundayız. Sana ve bana düşen görev bu anacığım. Yoksa bizim yaşamamıza da gerek kalmaz...</p>

  <p class="calibre1">Savaş her şeyi, kimsenin gözünün yaşına bakmadan yutup yok ediyordu: Hayatı, işi, hürriyeti, hatta çocukların bir kaşık çorbasını yalayıp yutuyor, en küçük bir buğday tanesini bile doymak bilmeyen midesine indiriyordu. Ama, saklamaya ne gerek var, savaşla hiçbir şeyi paylaşmak istemeyen, yalnız kendilerini düşünen insanlar da az değildi. Bunların yaptıkları</p>

  <p class="calibre1">kötülüklerden biz de payımızı aldık.</p>

  <p class="calibre1"></p>

  <p class="calibre1">ıyice yorgun, dalgın olduğum bir gündü. Sanırım kışın ortasındaydık, yo hayır, hatırladım, kışın son günleriydi, ama geceleri pencere camları hala buz tutuyordu. Kaç saat geçti bilmiyorum, evin camına vurulduğu zaman herkes derin uykudaydı. Camı kıracak kadar hızlı</p>

  <p class="calibre1">vuruyorlardı.</p>

  <p class="calibre1">-Tolgonay, uyan! Kalk Tolgonay! diyordu bir ses.</p>

  <p class="calibre1">Aliman ve ben korkuyla fırladık yataklarımızdan.</p>

  <p class="calibre1">-Ana! diye fısıldadı Aliman karanlık odada. Sesinde bir korku vardı</p>

  <p class="calibre1">ama, bir mucize bekleyen insanın heyecanı da vardı. Ah o umut! O hiç</p>

  <p class="calibre1">sönmeyen ama gerçekleşmeyen korkunç umut! Benim yüreğim de kaygı ve umut karışımı bir heyecanla doldu. Bizimkilerden biri mi dönmüştü yoksa?</p>

  <p class="calibre1"></p>

  <p class="calibre1">Gidip yüzümü pencereye yapıştırdım:</p>

  <p class="calibre1">-Kim o? Ne istiyorsun?</p>

  <p class="calibre1">-Tolgonay, çabuk gel, önemli! Atları çaldılar! Atları çaldılar!</p>

  <p class="calibre1">Aliman gaz lambasını yakarken ben çizmelerimi ayaklarıma çektim, gocuğumu giydim ve dışarıya çıktım.</p>

  <p class="calibre1">Kolhozun ahırına doğru koştuk. Epeyce kalabalık toplanmıştı, başkarma da oradaydı. Hırsızlar üç at çalmışlardı ve bunların arasında bizim benekli rahvan atımız da vardı. Ben onu kolhoza vermiştim. Çalınan atlar bizim ekibin en iyi atlarıydı. Onları</p>

  <p class="calibre1">sabana koşacaktık ve buna hazırlıyorduk. At bakıcısı ot almak için anbara gitmiş. Otu alıp ahıra gelince içerisini zifiri karanlıkta bulmuş. Feneri rüzgarın söndürdüğünü sanmış. Hiç bir şeyden şüphelenmeden feneri yakmış ve işte o zaman görmüş ki ahırın üç</p>

  <p class="calibre1">bölmesi bomboş, atlar yok!</p>

  <p class="calibre1">O günlerde bir kolhozun saban çekecek üç at kaybetmesi demek, bugünkü değerlendirme ile on traktör kaybetmesi demekti. Biraz daha düşünürsek, cephedeki her askerden bir dilim ekmek almak gibi bir şeydi.</p>

  <p class="calibre1">Atlarımızı hemen eyerledik, bazıları tüfeklerini aldılar ve hırsızları</p>

  <p class="calibre1">aramaya çıktık. Eğer onları yakalasaydık, yemin ederim ki hiç</p>

  <p class="calibre1">acımayacak, hakkettikleri cezayı verecektik!</p>

  <p class="calibre1">Köyden çıktıktan sonra küçük gruplar halinde değişik yönlere saptık.</p>

  <p class="calibre1">Ben, cins bir taya binmiştim. Çevikti, hızlıydı ve deh! deyince uçuyordu. Gemini gevşetince kısa bir zamanda anayolu geçti ve dağlara doğru ilerledik. Bizim gruptan iki atlı daha geliyordu peşimden. Bir ara dönüp baktım ki yok olmuşlar. Başka yöne mi dönmüşlerdi yoksa ben mi yolumu şaşırmıştım. Ay ışığı pek zayıftı ve yirmi adım ileride her şey karanlığa gömülüyordu. Fazla üzerinde durmadım, zaten o sırada hırsızları yakalamaktan başka bir şey düşünmüyordum. Öyle öfke ve sıkıntı verici bir olaydı ki, bindiğim atın beni nereye götürdüğünü bile düşünemiyor, anlayamıyordum. At derin bir yarın başına gelip birden durdu. Orası dağların eteğiydi.</p>

  <p class="calibre1">Ay, dorukların üzerinde yavaş yavaş ilerliyor, yıldızlar pek cılız görünüyorlardı. En ufak bir ışık, bir parıltı yoktu çevrede.</p>

  <p class="calibre1">Alçaklarda hafif bir rüzgar çalıların kuru yapraklarını hışırdatarak ve yeri yalayarak esiyordu. Oralarda bulunan eski ve yarı kerpiç</p>

  <p class="calibre1">bir mezarın üzerine baykuşlar tünemişti. Biraz dolaşıp pek dik olmayan bir yerden dere yatağına kadar indim. Oralarda da bir ses duyulmuyor, bir şey görünmüyordu. Yalnız, ürken bir tilki sazlıkların arasından fırlayıp çıktı. Ay ışığında gümüş gibi parlıyordu. Başka hiçbir şey yoktu çevrede.</p>

  <p class="calibre1">Atın başını köye doğru çevirdim ve dere boyunca ilerledim.</p>

  <p class="calibre1">Giderken bazı olayları, bazı söylentileri hatırladım: Bizim köyden Cenşenkul adında biri askerden kaçmış, kendisi gibi kaçak iki arkadaşıyla birlikte Sarı Vadi'ye gelmişler. Orada orman içinde saklanıyorlarmış. Herkesin başı dertte, herkes can derdinde iken bir insan kendi canını nasıl kurtarabilirdi? Birileri savaşta çarpışıp canlarını feda ederken, başka birilerinin de yan gelip yatmaları mı</p>

  <p class="calibre1">gerekirdi?</p>

  <p class="calibre1">Bir insanın bu kadar alçalabileceğini aklım almıyordu... Böyle düşünüyordum ama, birden irkildim. Herkesin birbirini bir elin parmakları kadar yakından tanıdığı bir köyde at hırsızlığına kim cesaret edebilirdi? Hem bir at, hele üç at, yakanın arkasına iliştireceğin bir iğne değildi ki! Demek ki hırsızlar dışarıdan gelmişlerdi. Herhalde şu sıralarda, kurtlar gibi, bozkıra ya da dağlara doğru kaçıyorlardı. Eğer Cenşenkul gerçekten bir asker kaçağı ise idamını kendi eliyle imzalamış demekti. Hem sonra, onun kaçak olduğuna dair kesin kanıt da yoktu, bugüne kadar onu bir gören olmamıştı. Kesin kanıt olmadan hırsızlıkla suçlayamazdık.</p>

  <p class="calibre1">Bu üç at, iki soklu, iki bıçaklı bir sabana koşulacaktı.</p>

  <p class="calibre1">Daha genç atların hepsini gözden geçirdikten sonra, bu üç</p>

  <p class="calibre1">atı istemeyerek bir takım yapmıştık. Öbür sabanların herbiri için dörder tay ayırmıştık. Taylara yazık olacaktı ama başka çaremiz yoktu.</p>

  <p class="calibre1">Ekim zamanı geldi ve başka her şeyi unuttuk! Hırsızları da, cenneti de, cehennemi de, kaderimizi de... Sanırım o bahar, hayatımın en güç, en sıkıntılı geçen baharı oldu. Bunda kolhoz çalışanlarının hiçbir suçu, kusuru yok.</p>

  <p class="calibre1">Herkes istekle çalıştı, elinden geleni yaptı. Ama karınları aç olunca iş</p>

  <p class="calibre1">yapacak güçleri kalmıyordu ki. Artık, bir günde yapılacak bir işi ancak bir haftada bitirebiliyorduk. Bu yüzden ekim işini zamanında yapmak mümkün olmuyordu. ışin çok kötü bir yanı daha vardı: Kolhozda ekilecek tohum kalmamıştı. Bir dene bile bırakmadan tohumlukları toplamıştık, tohum anbarlarını tamtakır etmiştik, bir gram yemeklik bırakmamak pahasına bizim ekibin ekim planını</p>

  <p class="calibre1">gerçekleştirebilmiştik. Ama nasıl?</p>

  <p class="calibre1">O ekim günlerinde neler yaptığımız, nasıl yaşadığımız anlatılır gibi değil. Aklımı fikrimi başımdan alan bir çalışma, bir yaşama oldu o. Günlük çalışmalarımızın bedeli olan yiyeceği alamıyorduk. O güne kadar bizi kıt kanaat besleyecek buğday ve erzak sandığında bir avuç yiyecek bile kalmamıştı.</p>

  <p class="calibre1">Ne yapacaktık? Başımızı alıp yollara düşemez, hiçbir yere gidemezdik. Belki sonbahara kadar dayanır, kışın ayakta kalmaya çalışırdık, ya sonra? ılkbahar gelecekti. Bu aç, güçsüz insanlardan bir kat fazla iş, bir kat fazla gayret isteyecektik! Çalışmamak ise olacak şey değildi.</p>

  <p class="calibre1">Gece gündüz kafamda planlar geliştiriyordum. Sonunda bir karara vardım: Anıza bırakılan küçük bir tarlayı da sürüp ekmek ve ürünü</p>

  <p class="calibre1">aileler arasında paylaştırmak.</p>

  <p class="calibre1">Bu konuda başkarmanın fikrini aldım, sonra ilçe merkezine kadar giderek, kolhoz planını uyguladığımızı, şimdi de kendi imkanlarımızla, kendimiz için karnımızı doyuracak ürünü almak, açlıktan kırılan ailelere yiyecek bulmak için, bir anızı ekmek istediğimi anlattım.</p>

  <p class="calibre1">Dinleyenlerden biri masadan başını kaldırıp bağırdı:</p>

  <p class="calibre1">-Stalin'in kolhozlar için koyduğu kurala ihanet ediyorsun! Ben de patladım:</p>

  <p class="calibre1"></p>

  <p class="calibre1">-Canı cehenneme o kuralın! Biz açlıktan kırılırsak sizi kim besleyecek?</p>

  <p class="calibre1">-Peki, söylediğini yaparsan seni nereye sürerler biliyor musun?</p>

  <p class="calibre1">-Biliyorum, düşündüğün bu ise hiç canını sıkma sen. Ama şunu da unutma, cephedeki asker için buğdayı kim ekecek?</p>

  <p class="calibre1">Mırıldanmalar, tartışmalar oldu. Konuyu bölge merkezine danışmaya karar verdiler. Kısacası sonunda benim önerimi kabul ettiler ama, altını çizerek sorumluluk tamamen sana ait demeyi de unutmadılar.</p>

  <p class="calibre1">Benim içim mesele sorumlulukta değil, tohum bulmakta idi. Tohum olarak ne varsa ekilmiş, bütün kolhozda bir avuç tohumluk kalmamıştı. Nerden tohum bulurum diye gün boyu, geceler boyu kafa yordum. Sonra ekibimin genç yaşlı bütün çalışanları ile aile toplantısı</p>

  <p class="calibre1">diyebileceğim bir toplantı yaptım.</p>

  <p class="calibre1">-Bu işin üstesinden nasıl geleceğimizi iyi düşünelim, dedim onlara.</p>

  <p class="calibre1">Bugüne kadar ektiğimiz tarlalardan kaldıracağımız ürünlerden elimize bir şey geçmeyecek, bunu böylece bilin. Ürünün hepsi cepheye ayrılacak, az bir şey kalırsa o da tohumluk olacak. Ama şimdi biraz tohum bulursak onu kendimiz için ekebileceğiz, sonunda kalabalık ailelere, ihtiyarlara, yetimlere yiyecek yardımı yapabileceğiz. Eğer bana güveniyorsanız ben de bütün sorumluluğu üzerime alırım. şimdi öyle bir durumdayız ki söylediğim tarlayı ekmek için herkes en kıymetli hazinesini vermek zorundadır: Heybelerin, çuvalların dibinde kalan birkaç avuç buğdayını herkes verecektir. Bana kızmayın, küçücük ve hiç doyurmayan lokmalarımızı daha da küçülteceğiz, belki açlıktan karnımız kazınacak ama hasat zamanına kadar süt içerek ayakta kalabiliriz. O zaman, bir vermişsek yüz alacağız. Hadi, son bir gayret daha dostlarım, sıkın dişinizi! Kendiniz için, çocuklarınız için bu fedakarlığı, bu kahramanlığı gösterin. Bir ana olarak söylüyorum ki hiç pişman olmayacaksınız. Ekim mevsimi geçmeden bana yardım edin...</p>

  <p class="calibre1">Toplantıda herkes bana hak vermiş, destek vermişti, ya da ben öyle anladım. Ama bu kararı uygulamaya geçince kolaylık görmek şöyle dursun korkunç bir mücadele başladı. Benim için en güç olanı, çok çocuklu aile analarının sokakta bas bas bağırarak her şeye lanet okumaları idi: Savaşa da, yaşadıkları hayata da, çocuklara da, kolhoza da, bana da lanet okuyorlardı. Her şeye rağmen, yürekleri parça parça olsa da, hemen hemen hepsi varını yoğunu verdi: Kimisi on kilo, kimisi bir avuç.</p>

  <p class="calibre1">Biliyordum, görüyordum ki son yiyeceklerini veriyorlardı ve ben de tereddüt etmeden alıyordum. Hepsini alıyor, avuç avuç</p>

  <p class="calibre1">çuvallara dolduruyordum. Arabayla ev ev bütün köyü dolaştım...</p>

  <p class="calibre1">Yalvardım, yakardım, bağırıp çağırdım ve ellerinde ne varsa aldım.</p>

  <p class="calibre1">Bu çok zor işi yaparken bir tek düşünce bana teselli veriyordu: Sonbaharda hasadı kaldırdığımız zaman, bir avuç buğday verenlerin en az yirmi kilo buğday alacak olmaları.</p>

  <p class="calibre1">O günlerde sevgili komşum Ayşe'ye nasıl davrandığım da hiç</p>

  <p class="calibre1">aklımdan çıkmıyor. Ayşe hastalıklı bir kadındı. Kocası Camanbay savaştan önce ölmüş ve o da genç yaşta dul kalmıştı. Akrabası yoktu, hastaydı ve biricik oğlu Bektaş'la oturuyordu. Ağrılardan kıvranmadığı zamanlarda kolhoza ya da sebze bahçesine gider, çalışırdı. Bir ineği de vardı. Oğlunu büyütüyor, kıt kanaat geçinip gidiyordu. Bektaş, henüz çocuk olmasına rağmen çalışmaya başlamıştı</p>

  <p class="calibre1">ve çalışkan, iyi bir insan olacağı anlaşılıyordu... O gün tohumluk buğdayı Bektaş'ın kullandığı araba ile topluyordum. Onların evi önüne gelince Bektaş'a sordum:</p>

  <p class="calibre1"></p>

  <p class="calibre1">-Bektaş, sizde de biraz buğday var mı?</p>

  <p class="calibre1">-Çok az, pek az bir şey...dedi çocuk.</p>

  <p class="calibre1">-Hadi, git getir onu.</p>

  <p class="calibre1">-Yoo Tolgonay teyze, lütfen siz kendiniz gidip alın.</p>

  <p class="calibre1">Ayşe o günlerde pek iyi değildi. Bir keçe üzerine oturmuş, beline kalın bir şal dolamıştı.</p>

  <p class="calibre1">-Ayşe, buraya, herkesin yaptığı fedakarlığı senden de istemeye, vereceğin buğdayı almaya geldim, dedim.</p>

  <p class="calibre1">-Elimizde avucumuzda ne varsa işte orada, diye bana sobanın arkasında duran bir çuvalı gösterdi.</p>

  <p class="calibre1">-Neyi varsa ver Ayşe, yemek-yutmak için istemiyorum bunu, tarlaya ekmek için istiyorum. Tarla hazır, ekilmeyi bekliyor. Hadi Ayşe, ne olur beni geciktirme.</p>

  <p class="calibre1">Dudaklarını sıktı, başını eğdi ve hiçbir şey söylemeden öylece durdu.</p>

  <p class="calibre1">Lanet olası o kıtlık ne hallere düşürüyordu insanları!</p>

  <p class="calibre1">-ıyi düşün Ayşe, orada bulunan buğday sana kaç gün yeter? On gün, bilemedin on beş gün. Sonra kış gelecek, bahar gelecek... Düşün. Ben bu buğdayı oğlun için istiyorum, kendisi de dışarıda arabayla bekliyor.</p>

  <p class="calibre1">Gözlerini bana çevirdi ve yüzüme yalvarırcasına baktı:</p>

  <p class="calibre1">-Eğer verecek bir şeyim olsaydı vermez miydim? Beni bilirsin Tolgonay, senin komşunum...</p>

  <p class="calibre1">Az daha yalvarmasına, o acıklı haline dayanamayacaktım. Ama kendimi çabuk toparladım:</p>

  <p class="calibre1">-Seninle komşun olarak değil, ekipbaşı olarak konuşuyorum Ayşe.</p>

  <p class="calibre1">O çuvaldaki buğdayı halk adına istiyorum, halk için alacağım.</p>

  <p class="calibre1">Kalktım ve çuvalı aldım.</p>

  <p class="calibre1">Ayşe bakışını başka tarafa çevirdi.</p>

  <p class="calibre1"></p>

  <p class="calibre1">Çuvalda yedi kilo has buğday vardı. Hepsini almak istedim ama gönlüm elvermedi. Yarısını elimdeki kovaya boşalttım ve sonra ona:</p>

  <p class="calibre1">-Görüyorsun ya Ayşe, yalnız yarısını aldım, bana darılma, dedim.</p>

  <p class="calibre1">Bana döndü. Gözlerinden akan yaşlar çenesine kadar süzülüyordu.</p>

  <p class="calibre1">Ah, ah! Keşki o çuvalı hiç açmadan yerinde bıraksaydım. Ne bilirdim sonunun ne olacağını?</p>

  <p class="calibre1">ıki büyük çuval buğday toplamıştık. Bunları kalburdan geçirmiş, tozdan topraktan arındırmıştık. Tohumları tarlaya kadar kendim götürdüm. Aslında o gün götürmesem de olurdu, ama tarlanın sürülmemiş az bir yeri kalmıştı, orasının da sürülmesini, ekme işini bir an önce bitirmemizi istiyordum.</p>

  <p class="calibre1">Buğdayı elle ekecektik. O yüzden de yarın daha gün doğarken tarlada olmalıydım. Her şey hazırdı ve planladığım gibi oluyordu.</p>

  <p class="calibre1">Akşam eve döndüm, ama evde, neden bilmem, içim sıkılmaya başladı.</p>

  <p class="calibre1">Yerimde oturamıyor, huzursuz bir şekilde dolanıp duruyordum evin içinde... Gündüz Bektaş'a ve başka bir çocuğa arabadan tapanları alıp tarlaya götürmelerini söylemiştim, ne de olsa çocuktular, verdiğim işi yapıp yapmadıklarından emin değildim. Onun için Aliman'a:</p>

  <p class="calibre1">-Bakalım çocuklar ne yapmış, bir göreyim, dedim ve atıma atlayıp gittim.</p>

  <p class="calibre1">Köyden çıkar çıkmaz dörtnala sürmeye başladım. Az sonra hava kararacaktı çünkü. Tarlaya varınca ne göreyim? Öküzler sabana koşulu olarak tarlanın ortasında duruyor ama yanlarında hiç kimse yok. O azıcık yeri sürüp bitirmesi için orada olması gereken çocuğa çok kızdım. Tarlayı sürmekten yorulan hayvanlar ağır boyunduruk altında öylece bırakılır mıydı hiç! Bak sana ne yapacağım ben!</p>

  <p class="calibre1">diyordum içimden. Onu aramak için tarlaya sürdüm atımı. Bu defa, arabayı devrilmiş, tapanları gelişigüzel atılmış gördüm. Orada da kimsecikler yoktu.</p>

  <p class="calibre1">-Hey çocuklar nerdesiniz? Cevap verin bana! diye bağırdım.</p>

  <p class="calibre1">Sesime ses veren olmadı. Başka bir ses, bir kımıltı da yoktu. Ne olmuştu bu çocuklara? Nereye gitmişlerdi? Korkuya kapıldım ve kulübeye doğru koşturdum atımı.</p>

  <p class="calibre1">Orada attan indim. Bir kibrit çakıp içeri baktım. Ne göreyim: Çocuklar yere yatmış, çırpınıp duruyorlar... Dövülmüşler, yüzleri gözleri kan içinde, elbiseleri yırtılmış, elleri ayakları bağlı, ağızlarına paçavra doldurulmuş... Önce Bektaş'ın ağzındakileri çıkardım ve sordum:</p>

  <p class="calibre1">-Tohumlar? Nerde tohumlar'? diye gürledim kendimin bile tanıyamadığı bir sesle.</p>

  <p class="calibre1">-Çaldılar! Bizi dövdüler! diyebildi hırıltılı bir sesle. Aynı anda başıyla hırsızların gittiği yönü gösterdi.</p>

  <p class="calibre1">Bundan sonrasını pek iyi hatırlamıyorum, yalnız şurasını iyi biliyorum ki ben hayatım boyunca o geceki gibi at koşturmadım, o geceki gibi bir atı çatlatırcasına sürmedim. Mezar kadar karanlık olsa da gecenin bir önemi yoktu artık. Evimi yaksaydılar, her şeyimi alsaydılar da tohumlara dokunmasaydılar. Sonbaharda, hasattan sonra anbardan on çuval buğday çalsalar ona da razıydım. Fareler de taneleri kemiriyor, çoğunu da alıp götürüyordu zaten. Ama bu tohumları, bütün umudumuzu bağladığımız ve sonbaharda anbarımızı dolduracak bu buğdayı çalan adamı yakalasam kendi elimle boğardım.</p>

  <p class="calibre1">Hırsızların kaçtığı yöne doğru sürüyordum atımı. Az sonra onları</p>

  <p class="calibre1">farkettim. Atlarının taşlara çarpan nallarından kıvılcımlar çıkıyordu.</p>

  <p class="calibre1">Hırsızlar çuvalları bindikleri ata, önlerine yüklemişlerdi ve dağlara doğru gidiyorlardı.</p>

  <p class="calibre1">Onları görür görmez bağırmaya, yalvarmaya başladım:</p>

  <p class="calibre1">-Bırakın çuvalları onlar tohumluk! Tohumları bırakın! Bırakın!</p>

  <p class="calibre1">Dönüp bakmıyorlardı bile, ama aramızdaki mesafe hızla kapanıyordu.</p>

  <p class="calibre1">ıçlerinden biri, en kenardan olanı rahvan giden bir ata biniyordu. Onu hemen tanıdım. Bizim rahvan atımız idi o. Adımlarından, ön ayaklarının sekilerinden de tanıyordum onu:</p>

  <p class="calibre1">-Dur! Dur, tanıdım seni! Cenşenkul'sun sen! Cenşenkul! Artık elimden kurtulamazsın, dur! Gerçekten Cenşenkul idi o. Ötekilerden ayrılıp atın başını çevirdi ve üzerime doğru gelmeye başladı. Sonra birden bir ışık parladı, hemen ardından bir patlama duyuldu. Atımdan düşerken tüfekle ateş edildiğini anladım ama yine de atın ayağı</p>

  <p class="calibre1">sürçtüğü için düştüğümü sandım.</p>

  <p class="calibre1">Kendime geldiğim zaman her tarafım ağrılar içindeydi, bütün sırtım ateş gibi yanıyordu. Başımdan sızan kan ensemde pıhtılaşmıştı.</p>

  <p class="calibre1">Hemen yanıbaşımda yatan at ise can çekişmekteydi. Ayaklarını</p>

  <p class="calibre1">kımıldatıyor, son bir gayretle kalkmaya çalışıyor, ama yavaş yavaş</p>

  <p class="calibre1">bütün gücü tükeniyordu. Son bir defa göğsünü parçalar gibi iç çekti, sonra başı kaskatı arkaya düştü ve bir daha ne kımıltı ne de bir ses...</p>

  <p class="calibre1">şimdi her şey sessizdi, ölen de, yaşayan da. Bir süre daha kımıldamadan yattım, kalkmaya, doğrulmaya çalışmadım. Hiçbir şey gözümde değildi artık, hiçbir şeyin önemi yoktu. Hayatın da anlamı</p>

  <p class="calibre1">yoktu. Nasıl ölsem? Kendimi nasıl öldürsem? diye düşünmeye başladım.</p>

  <p class="calibre1">Eğer yakınımda bir uçurum olsaydı, kenarına kadar sürünür sonra başaşağı atardım kendimi. ınsanların yüzüne nasıl bakacaktım ben artık?... Gökyüzünde Samanyolu'nu gördüm. Samanyolu bana Ayşe'nin gözyaşlarını hatırlattı. Gözlerinden çenesine kadar süzülen gözyaşlarını... Neden sonra kımıldadım, önce dizlerimin üzerinde, sonra ayaklarımın üzerinde durdum. Titriyor, sallanıyor, utançtan, aşağılanmış olmaktan ve umutsuzluktan hıçkırıklar içinde yine çöküyor, kargışlar okuyarak bağırıyordum:</p>

  <p class="calibre1">-Bin kere lanet sana Cenşenkul, savaş kanında boğulursun inşallah!</p>

  <p class="calibre1">Seni ölenler kargısın, çocuklar kargısın Cenşenkul! Bütün lanetler üzerine yağsın!</p>

  <p class="calibre1">Ağlamaktan, bağırmaktan yığılıp kaldım olduğum yerde. Sonra ayak sesleri duydum ve çağrıldığımı işittim:</p>

  <p class="calibre1">-Tolgonay teyze! Tolgonay teyze, nerdesiniz? Bektaş'ın sesini tanımıştım. Buradayım! deyince soluk soluğa geldi. Diz çöküp başımı kaldırdı.</p>

  <p class="calibre1">-Neyiniz var Tolgonay teyze? Yaralı mısınız?</p>

  <p class="calibre1">-Hayır Bektaş, fena düştüm, ama atım bir kurşunla öldürüldü.</p>

  <p class="calibre1">-Bu o kadar önemli değil, dedi, şimdi size yardım ederiz.</p>

  <p class="calibre1">Sonra sevincini belli eden bir sesle ekledi:</p>

  <p class="calibre1">-Atın eti boşa gitmez, her aileye bir parça düşer. Çocuklar beni arabaya bindirip eve getirdiler. Tam üç gün yattım. Ağrılardan bir o yana bir bu yana dönüp durdum yatağın içinde. Sırtımdaki ağrılar hiç</p>

  <p class="calibre1">dinmiyordu. Bugün bile kötü havalarda o ağrıları duyarım. Hasta yattığım günlerde pek çok kişi ziyaretime geldi, geçmiş olsun dediler.</p>

  <p class="calibre1">Onların hepsine teşekkür ediyorum. Özellikle de tohumluğu yitirmiş</p>

  <p class="calibre1">olmamla ilgili en küçük bir imada bulunmadıkları için teşekkür ediyorum onlara. Sanki hiçbir şey olmamış gibi davrandılar.</p>

  <p class="calibre1">şüphesiz bütün bu olanların beni ne kadar üzdüğünü çok iyi anlıyorlardı. Boşa çıkan çabalarımızı, sürülüp de tohumsuzluk yüzünden ekilemeyen tarlayı, gözü yaşlı çocukların elinden aldığım ve o rezillere ganimet olan buğdayları düşündükçe yüreğim tarifsiz acılarla doluyor, gözlerim kararıyor, başım dönüyor...</p>

  <p class="calibre1">Bölüm 10</p>

  <p class="calibre1">-Evet Tolgonay, ama yalnız sen değildin o acıyı çeken, ben de çok acı çektim. Yaz boyunca o çıplak tarla beni deşilmiş bir yara gibi yaktı, uzun zaman acılarım dinmedi. Tarlaları ekinsiz bırakmak, benim kanımı boşaltmak demektir Tolgonay. Savaş süresince nice nice tarlalar ekinsiz kaldı! Benim en büyük düşmanım savaş</p>

  <p class="calibre1">başlatandır.</p>

  <p class="calibre1">-Haklısın Toprak Ana, oğlum Maysalbek ne diyordu mektubunda?</p>

  <p class="calibre1">-Evet Tolgonay, hatırlıyorum.</p>

  <p class="calibre1">-Evet Toprak Ana, ikimiz de unutmuyoruz. Bugün Ölüleri Anma Günü, bugün yine her şeyi hatırlıyoruz.</p>

  <p class="calibre1">-Hatırlayalım Tolgonay, Maysalbek yalnız senin değil benim de çocuğum idi, toprağın çocuğuydu. O mektubu tekrar oku bana Tolgonay.</p>

  <p class="calibre1">Bölüm 11</p>

  <p class="calibre1">Köydeşlerim beni ziyarete geldikleri zaman, başıma gelen o olaydan söz etmemeye büyük dikkat gösteriyor, sadece günlük işlerden, havadan, sudan söz ediyorlardı. Bana acıdıkları için böyle davrandıklarını sanıyordum. Acıdıkları içindi ama bunun bir başka sebebi daha varmış. Bunu daha sonra anladım. Onlar başıma geleceği, beni neyin beklediğini biliyorlarmış.</p>

  <p class="calibre1">Bir gün komşum Ayşe de kısa bir ziyaret için eve geldi ve bir kase taze tereyağ getirdi. Onu kapının eşiğinde görünce utancımdan yerin dibine batacaktım nerdeyse. Yatağımda doğrulmuş, ne yapacağımı, ne diyeceğimi bilemiyor, sessizce duruyordum. Söze o başladı:</p>

  <p class="calibre1">-Tolgonay, başına gelenleri düşünüp hiç canını sıkma, beni de davranışımdan dolayı bağışla. Sana zerre kadar kırgın değilim. Eğer gerekirse bilesin ki senin için hiç tereddüt etmeden canımı bile veririm. Bektaş artık iki eve de destek verecek bir delikanlı oluyor. O</p>

  <p class="calibre1">seni çok seviyor Tolgonay, benden çok seni seviyor... Artık inanıyorum ki adam olacak hayatı anlayacak...</p>

  <p class="calibre1">-Sağol Ayşe, dedim, bu güzel sözlerin için sana çok teşekkür ederim.</p>

  <p class="calibre1">Ertesi sabah kendimi daha iyi hissettim ve kalkıp avluya çıktım, ev işlerinin ne durumda olduğunu anlamak istedim. Ama çok çabuk yoruldum ve pencerenin dibine oturdum. Böylece biraz güneşleneyim, temiz hava alayım istedim. Aliman da evdeydi ve avluda çamaşır yıkıyordu. Ona kolhoz işine gitmesini söyledim ama başkarmanın izin verdiğini ve beni yalnız bırakmamasını tenbih ettiğini söyledi.</p>

  <p class="calibre1">O bahar, Suvankul'un kendi eliyle dikip yetiştirdiği elma ağacı öyle güzel, öyle çok çiçek açtı ki, sanırsızın yeni güç kaynaklarına başvurmuş, gençleşmiş, yeniden güçlenmiş o büyük elma ağacı.</p>

  <p class="calibre1">Bahçelerin çiçeklenme döneminde hava çok temiz olur. Gökyüzü açık, ufuk geniştir. Her şey güzeldir. Oturduğum yerden işte o güzellikleri seyrediyordum. ışte bu sırada emekdar postacımız Temirşal geldi yanıma. Selamünaleyküm Tolgonay, nasılsın? dedi. Biraz telaşlı, biraz huzursuz görünüyordu. Sık sık öksürüyor, geçen hafta soğuk aldığından söz ediyordu. Böyle konuşurken çantasını karıştırdı.</p>

  <p class="calibre1">-Sana da bir mektup var galiba, dedi. Çantadan mektubu çıkarırken pek soğukkanlı davranması, önem vermiyor görünmesi biraz canımı</p>

  <p class="calibre1">sıktı doğrusu...</p>

  <p class="calibre1">-Deminden beri niçin söylemiyorsun? Kimden geliyor? dedim.</p>

  <p class="calibre1">-Maysalbek'ten galiba, diye kekeledi. Sevincimden olacak, mektubun her zamanki gibi üçgen katlanmamış olduğunu birden farkedemedim. Kalınca beyaz bir zarfın içinde, daktilo ile yazılmış bir mektup idi bu. Yine o sırada, komşumuz eski asker Bektursun geldi koltuk değneklerine dayanarak. Bacağından yaralanmıştı ve yarası</p>

  <p class="calibre1">günden güne daha çok acı veriyordu. Bazen bize uğrar, birkaç dakika sohbet ederdik.</p>

  <p class="calibre1">Bektursun selam verip yanıma sokuldu, zarfı elimden aldı ve Maysalbek'ten geliyor dedi.</p>

  <p class="calibre1">-Hadi okusana, ellerin niye titriyor! diye bağırdım. Hadi, ayakta durma, otur da oku şu mektubu... Ayağını güçlükle uzatıp keçenin üzerine oturdu.</p>

  <p class="calibre1">Yaralı bacağını bükemiyordu. Parmakları titreye titreye zarfı açıp mektubu çıkardı ve okumaya başladı. Ah yavrum, sevgili oğlum!</p>

  <p class="calibre1">Daha ilk satırda anladım seni.</p>

  <p class="calibre1">Görüyorsun ya anacığım, zaman geçince benim doğru hareket ettiğimi daha kolay anlıyorsun. Evet anam, emin olmalısın ki oğlun, şerefli davrandı. Her şeye rağmen, yüreğimin ta içinin içinde, pek açığa vuramadığım şu düşünceler hep kalacaktır. Ah küçüğüm, sevgili oğlum, bu dünyayı kendi isteğinle nasıl bırakıp gidersin? Ben seni bunun için mi doğurdum? diyeceksin.</p>

  <p class="calibre1">Evet anam, bir ana olarak bana hesap sormaya her zaman hakkın var.</p>

  <p class="calibre1">Ama sana bu sorunun cevabını çok sonra tarih verecektir. Benim, şimdi söyleyebileceğim bundan ibaret: Savaşı biz istemedik ve biz başlatmadık. Bu savaş, herkesi canevinden vuran çok büyük bir felakettir. Bu canavarı devirip etkisiz hale getirmek için kanımızı</p>

  <p class="calibre1">dökmemiz, canımızı feda etmemiz gerekiyor: Aksi halde insanlığa layık olmayız. Benim idealim savaş kahramanı olmak değildi, ben daha mütevazi bir amaç seçmiştim: Bir öğretmen olmak istiyordum.</p>

  <p class="calibre1">Candan istediğim, şey öğretmen olmaktı. Ama, beyaz tebeşir ve cetvel yerine, elime asker tüfeği almak zorunda kaldım. Bunun sorumlusu da ben değilim.</p>

  <p class="calibre1">Yaşadığımız devir böyle istedi. Çocuklara bir defa bile ders vermek nasip olmadı bana.Bir saat kadar sonra, vatan için görevimi yapmak üzere buradan gideceğim. Bu gidişin dönüşü olmayacak. Sağ olarak dönmeyeceğim. Hücum başladığı zaman birçok arkadaşımızın hayatını kurtarmak için gidiyorum.</p>

  <p class="calibre1">Halk adına, zafer adına, insan için güzel olan her şey adına gidiyorum. Bu benim son mektubum, son sözlerimdir. Anacığım!</p>

  <p class="calibre1">Bin defa, binlerce defa hep sana, senin ana yüreğine sığınacağım, sana sonsuza kadar borçlu kalacağım. Seni umutsuzluklara düşürdüğüm için bağışla beni anacığım. Beni anlamanı da istiyorum.</p>

  <p class="calibre1">Benim fedakarlık duygum, hayat okulunda yoğrularak pekişti. Bu benim, öğretmenleri olmak istediğim çocuklara da ilk ve son dersimdir. Ben gönüllü olarak gidiyorum, insanlara böyle büyük bir armağan sunabildiğim için de gururluyum.</p>

  <p class="calibre1">Ağlama anacığım ağlama. Hiç kimse ağlamasın. Gözyaşı dökmenin zamanı değil artık. Beni bağışla anacığım. Elveda.</p>

  <p class="calibre1">Elveda dağlarım, elveda Alatav... Ah bilseniz sizi ne kadar çok seviyorum!</p>

  <p class="calibre1">Öğretmen oğlun Teğmen Maysalbek Suvankulov Cephe, 9 Mart 1943, Gece yarısı</p>

  <p class="calibre1">Bir rüyadan uyanır gibi, ağır başımı yavaşça kaldırdım. Avluda sessiz bir kalabalık toplanmıştı. Hiç kimse ağlamıyordu. Maysalbek öyle istemişti çünkü. Kadınlar koluma girip kalkmama yardım ettiler.</p>

  <p class="calibre1">Ayağa kalktığım zaman bir rüzgar çıktı, elma ağacının çiçeklerini başımıza döktü.</p>

  <p class="calibre1">Ötelerde, dorukların yükseldiği yerde, sonsuz bir mavilik uzanıyordu gökyüzüne. Ta içimde bir sitem, bir sızı da vardı. Büyük acımı, üzüntümü bağıra bağıra bütün dünyaya duyurmak istiyordum. Ama oğlumun son dileğini yerine getirmek için bağrıma taş basıp susuyordum. O ana kadar Aliman ne yapıyordu bilmiyorum. O sırada kollarını açıp yavaş yavaş bana sokulduğunu gördüm. ıyice yaklaşınca gözlerimin içine baktı, sonra döndü, yüzünü elleriyle örterek yanımdan ayrıldı.</p>

  <p class="calibre1">ıkinci oğlumu işte böyle kaybettim. Ondan bana yalnız bir asker şapkası kaldı.</p>

  <p class="calibre1">Bölüm 12</p>

  <p class="calibre1"></p>

  <p class="calibre1">-Bana da adı kaldı. Hen onun toprağıyım, vatanıyım. ınsanlar onun sözlerini unutmuyorlar Tolgonay. Bu insanlar onun ülkesinin insanları.</p>

  <p class="calibre1">-Çok doğru Toprak Ana. Bizim kolhoz da onun adını taşıyor artık.</p>

  <p class="calibre1">Maysalbek'in asker arkadaşları onun mektubunu köy bürosuna göndermişler. Yazdıkları mektupta arkadaşlarının kahramanlığıyla gurur duyduklarını, onu asla unutmayacaklarını, vatanın da onun anısını yaşatacağını söylemişler. Yine onların yazdıklarına göre, büyük saldırının başlamasından önce Maysalbek bir düşman cephanesini havaya uçurmuş, o büyük patlamada, o civarda tek canlı</p>

  <p class="calibre1">kalmamış. Oğlum Maysalbek'i ve bütün kahramanları selamlıyorum elbet. Onun kahramanlığından da gurur duyuyorum. Ama hiçbir şan, hiçbir şeref onu bana geri getiremez ki! şan ve şerefin böylesini hiçbir ana hayal etmez. Analar çocuklarını yaşasınlar diye doğururlar, dünyada mutlu olsunlar diye doğururlar...</p>

  <p class="calibre1">-Haklısın Tolgonay. Ben de zafer getiren o baharı hiç</p>

  <p class="calibre1">unutmayacağım. Hepinizin cepheden dönen askerleri karşılamaya gidişinizi de unutmuyorum. Ama o gün sevinciniz mi daha çoktu, üzüntünüz mü, bunu söyleyemem.</p>

  <p class="calibre1">Bölüm 13</p>

  <p class="calibre1">O gün kolhozun sabanı ve bahçe sürmek sırası bizimdi. Sokakta konuşma ve koşuşma sesleri duyduğumuz zaman bahçedeki işimiz bitmek üzereydi. Aliman ne olduğunu anlamak için yola çıktı ve hemen döndü:</p>

  <p class="calibre1">-Ana, çabuk ol, dedi, herkes askerleri karşılamaya gidiyor!</p>

  <p class="calibre1">Saban, boyunduruklu öküzler, her şey bahçenin ortasında olduğu gibi kaldı. Genç yaşlı, kadın erkek, koltuk değneğiyle yürüyen sakatlar, atlılar, yayalar bütün köy bir yöne doğru koşuşuyordu. Ağızdan ağıza dolaşan bir habere göre, köy yakınında ama karşı kıyıda oturan bir adam askerlerin yuvaya döndüklerini, istasyonda cepheden asker getiren iki tren bulunduğunu söylemiş. Bütün komşu köylerden olanlar köylerine doğru yola düşmüşler, her dakika çıkıp gelebilirlermiş... Bunun doğru olup olmadığını kimse kimseye sormuyordu. ınsanlar uzun zamandan beri bugünü</p>

  <p class="calibre1">hayal ediyor, bugünü bekliyorlardı. Bu mutlaka doğru olmalıydı, kimse aksini düşünemezdi. Köyün çıkışında, savaştan önce yapılan yeni yolun başına gelince durduk.</p>

  <p class="calibre1">Atlılar atlarından inmediler. Yayalar ark boyunca uzanan tümseğe, çocuklar ise yıkık duvarlara ve ağaçlara çıktılar.</p>

  <p class="calibre1">Sessiz bekleyiş başladı. Herkes yola bakıyordu. Herkes birbirine akşam rüya gördüğünü söylüyor ve rüyasını iyiye yorumluyordu. Bazıları da tümsekten küçük taşlar topluyor, bunların yüzeyine bakarak birtakım işaretler görmeye çalışıyor ve hep iyi işaretler gördüklerini söylüyorlardı.</p>

  <p class="calibre1">Çünkü özlemleri o idi, istekleri o idi... Bugün kendi kendime diyorum ki, eğer dünyadaki bütün insanlar, o gün bizim köyde olduğu gibi hep iyi şeyler düşünseydiler, çocuklarını, kardeşlerini, babalarını, eşlerini bizim kadar çok sevseydiler, belki savaş hiç başlamazdı.</p>

  <p class="calibre1">Bağrışmalar, meraklı konuşmalar biraz yatışınca, herkes başını öne eğip düşünmeye daldı. Kader ne hazırlıyordu? Kim gelecek, kim gelmeyecekti? Bu bekleyiş kimleri sevindirecek, kimleri üzecekti? Bir ağacın yüksek dallarından birine çıkmış olan bir çocuk birden bağırdı:</p>

  <p class="calibre1">Geliyorlar! Herkes nefesini tutup baktı. Bir kopuzun telleri gibi gerilmişlerdi sanki. Herkes aynı sözü tekrar etmeye başladı: Geliyorlar! Geliyorlar! Böyle bağrıştılar ve tekrar sessizliğe gömüldüler. Sonra, kendilerine gelir gibi kımıldanıp sormaya başladılar birbirlerine: Peki ama, nerdeler?</p>

  <p class="calibre1">Ve herkes yine sustu... Bizim ilerimizde, anayolda bir at arabası</p>

  <p class="calibre1">göründü. Oldukça hızlı geliyordu. Yol ayrımına gelince durdu.</p>

  <p class="calibre1">Arabadakilerden biri aşağı atladı, kaputunu, çantasını aldı, omuzuna attı. Arabadakileri selamladı ve bizim bulunduğumuz yöne doğru yürüdü.</p>

  <p class="calibre1"></p>

  <p class="calibre1">Kalabalıktan çıt çıkmıyordu. Herkes şaşkın, tek askerin gelmekte olduğu yola bakıyordu. Asker yaklaştı. Kalabalık hala kımıldamıyordu. Yüzlerdeki şaşkınlık donup kalmıştı sanki. Hepimiz bir mucize bekler gibiydik. Pek çok evladımızın dönmesini umarken yalnız bir tanesi dönüyordu ve bu yüzden gözlerimize de inanamıyorduk.</p>

  <p class="calibre1">Asker yaklaşıyordu. Sonra birden durdu. Köy girişindeki sessiz kalabalığı görünce o da şaşırmıştı: Kim bunlar? Niçin susuyorlar?</p>

  <p class="calibre1">Niçin yıldırım çarpmış gibi duruyorlar orada? Birini mi bekliyorlar?..</p>

  <p class="calibre1">diye düşünüyordu herhalde. ıki defa başını arkaya çevirip anayola baktı, kendisinden başka gelen yoktu. Bize doğru yürümeye devam etti. Sonra bir kere daha arkasına bakıp durakladı. ışte o sırada, bizim önümüzde duran çıplak ayaklı bir kız çocuğu birden bağırdı:</p>

  <p class="calibre1">-Bu benim ağabeyim Aşırali! Aşırali! Başörtüsünü çıkardı, bütün gücünü ayaklarına vererek askere doğru koşmaya başladı.</p>

  <p class="calibre1">Onca zaman sonra ve o kadar uzaktan ağabeyini nasıl tanımıştı Allah bilir. Onun tüfek patlar gibi bağırması bizi de dalgınlıktan uyandırdı.</p>

  <p class="calibre1">Kız ve erkek çocuklar da onun peşinden koşmaya başladılar.</p>

  <p class="calibre1">-Evet, Aşırali o, ta kendisi! diyordu bazıları. Bunu duyan genç yaşlı</p>

  <p class="calibre1">herkes askere doğru koşmaya başladı. Sanırdınız ki büyük bir güç bize kanat vermişti. Kollarımızı açıp ona doğru koşarken, kucağımızda bütün hayatımızı, çektiğimiz bütün acıları, sıkıntılı bekleyişimizi, uykusuz gecelerimizi, ağaran saçlarımızı, dullarımızı, yetimlerimizi, gözyaşlarımızı, iniltilerimizi, cesaretimizi, her şeyimizi taşıyor, zaferle dönen o askere götürüyorduk.</p>

  <p class="calibre1">Asker, orada kendisini karşılamak için toplandığımızı anlayınca, bize doğru koşmaya başladı. Bütün kalabalık böyle koşarken, bir trenin galdur-guldur geçtiğini, rüzgarının yüzüne vurduğunu hissediyor ve Anaa!.. Alimaan! diye bağıran oğlumun sesini duyar gibi oluyordum. Vagon tekerleklerinin gürültüsü kulaklarımda uğulduyor, uğulduyordu...</p>

  <p class="calibre1">Atlılar askerin yanına daha çabuk ulaştılar, kaputunu, çantasını</p>

  <p class="calibre1">kaptılar, iki yandan ellerini tuttular. Ah! Zafer! Zafer! Ne kadar çok bekledik seni! Selam sana büyük zafer, selam sana! Döktüğümüz gözyaşları için bizi bağışla! Başını Aşırali'nin göğsüne yaslayarak ve omuzlarını sarsarak Benim Kasım'ım nerde? Benimki nerde?</p>

  <p class="calibre1">Ötekiler nerde? Onlar ne zaman dönecek? diyen gelinim Aliman'ı bağışla! Bize Hepsi gelecek, yakında hepsi gelecek, yarın gelecekler... diyen Aşırali'yi de bağışla... Aşırali'yi kucaklarken Caynak'ı, Maysalbek'i, Kasım'ı, Suvankul'u düşünüyordum. Onların hiçbiri geri gelmedi. Beni de bağışla Büyük Zafer, bağışla!..</p>

  <p class="calibre1">Sessizce yürüyorduk. Ara sıra Aliman hıçkıra hıçkıra ağlıyor, sonra havasız kalmış gibi derin bir iç çekiyordu. Yüzü umutsuz, başı eğik, gözleri dalgın... Çektiği acıları yüzünden, mahzun bakışlarından, büzülmüş dudaklarından anlıyordum.</p>

  <p class="calibre1">Ben Aliman'ın ne düşündüğünü biliyor ve ona içimden şunları</p>

  <p class="calibre1">söylüyordum: Ah benim biricik gelinim, artık ayrılmamız gerekiyor.</p>

  <p class="calibre1"></p>

  <p class="calibre1">Kasım'ı tamamen yitirdin. Ne yapalım? Ölenin ardından ölünmez ki!</p>

  <p class="calibre1">Hayatın boyunca o dul peçesini taşıyamazsın. Artık her şey bitti ve sen de gitmelisin.</p>

  <p class="calibre1">Evet, gitmekten başka yapacağın bir şey yok... Hayır, sana asla darılmam. Sen isteyerek ya da bir kapris uğruna gitmeyeceksin ki!</p>

  <p class="calibre1">Kader böyle istedi. Ah bu kader! Bu kader! Biliyor musun senden ayrılmak benim için ne kadar güç olacak? Biz seninle ana-kız gibiyiz.</p>

  <p class="calibre1">Gittiğin zaman öz kızımı gelin eder gibi göndereceğim seni.</p>

  <p class="calibre1">Mutluluğun için dua edeceğim. Yaşamak, mutlu yaşamak senin hakkındır. Gençsin, güzelsin. Kendine mutlaka bir eş bulursun. Yeter ki iyi bir insan olsun. Kasım'ın yerini doldurabilir mi? Bunu nasıl bilebiliriz? Ben evde yapayalnız kalırım, dünyada yapayalnız... Bunu düşünmek bile beni ürpertiyor. Bu yaşlı dönemimde beni avutacak bir şey de yok. Bana bir torun vermeye vaktin olmadı. Böylesi senin için belki daha da iyidir. Sen beni düşünme. Benim gibi bir ihtiyar yüzünden gençliğini niçin mahvedeceksin'?</p>

  <p class="calibre1">Ben yaşamı yaşadım artık. Gitmeye karar verdiğin zaman bana söyle, yeter. Serbestsin, canın ne zaman isterse o zaman gönül rahatlığı ile gidebilirsin. Seni hiç unutmayacağım, çünkü seni seviyorum ve sana teşekkür borçluyum...</p>

  <p class="calibre1">Yürürken aklımdan işte bunlar geçiyordu ve bunları Aliman'a gerçekten söylemek istiyordum. Aliman da benim düşüncelerimi tahmin ediyordu sanırım. ıki insan birbiriyle tam bir uyum içinde yaşarsa, konuşmadan ya da yarım sözcüklerle bile anlarlar birbirlerini.</p>

  <p class="calibre1">Yine de bana bir şey söylemiyordu. Yarım kalan ve öylece bırakılan yoldan geçiyorduk. Alimana ve Kasım'ın ev yapmak için hazırladıkları arsaya bir göz attım. Avluda, beş yıl önce taşınmış taş</p>

  <p class="calibre1">yığınlar hala öylece duruyordu. Tuğlalar, kerpiçler çatlamış, kırılmış, moloz haline gelmişti. Savaş başladığı günden beri yarım kalan yolda kimsecikler yoktu. Her yaz yarım kalmış</p>

  <p class="calibre1">evleri dul avrat otları ve pazılar kaplıyordu. Duvarlar yıkılmış, dağılmış, içerde böğürtlenler çıkmış ve dalları pencerelerde koca koca delikler açılmasına sebep olmuş... Sonbahar başlarına kadar o evlerin bahçesine bir kazık çakar ve danaları bağlarlardı.</p>

  <p class="calibre1">Danalar dolaşıp durur, tavuklar, horozlar eşelenir, her yeri kazar, tozu toprağı kaldırırlardı. Zaten bu kanatlılar terkedilmiş yapıları, mezarları</p>

  <p class="calibre1">pek severler. O saatte de orada duvarlara, mezar taşlarına konar gibi tünemiş, sereserpe güneşleniyor, alçak seslerle gurgluyor, sanki bir şeyler konuşuyorlardı.</p>

  <p class="calibre1">O yeni mahalleyi ıpıssız görünce şaşırdım Allahım, burada yuva kurup yerleşmek isteyenler şimdi nerdeler? Kader zavallı Kasım'a burada ilk yuvasını kurmasına izin vermedi! ıçimde büyük bir boşluk hissettim, yüreğim yine acılarla doldu. Aliman koluma girmiş, bana destek oluyordu. Anlamlı bir gülümseme ile şöyle dedi:</p>

  <p class="calibre1">-Ana, yine mi umudunu yitirdin? Hayata hiç mi güvenin kalmadı?</p>

  <p class="calibre1">Kendini koyverme ana. Anlıyorum, çok zor, ama sen benim cesur anamsın, sen benim...</p>

  <p class="calibre1">Sözünü kesti, söylemek istediği şeyi söylemekten vazgeçti. Sadece acı bir gülümseme belirdi dudaklarında. Sonra Sen benim çok, çok iyi anamsın dedi. Gel şu tümseğe oturup biraz gevezelik edelim.</p>

  <p class="calibre1">ışte şimdi bana kararını bildirecek, artık benden ayrılacağını</p>

  <p class="calibre1">söyleyecek diye geçirdim aklımdan. Yakıcı bir dalga kapladı</p>

  <p class="calibre1">vücudumu, ona ve kendime duyduğum bir acıma duygusuydu bu.</p>

  <p class="calibre1">Titrek sesime hakim olmaya çalışarak:</p>

  <p class="calibre1">-Peki Aliman, dedim, oturalım ve biraz gevezelik edelim.</p>

  <p class="calibre1"></p>

  <p class="calibre1">Yolun kenarındaki tümseğe oturduk. Gelin kaynana geleceğimiz hakkında bir karara varmak için baş-başa vermiş gibiydik.</p>

  <p class="calibre1">Aliman gözlerini yere indirdi, içini çekti ve konuşmaya başladı:</p>

  <p class="calibre1"></p>

  <p class="calibre1">-Ee, işte o lanet savaş da nihayet bitti. şimdi sen kendi kendine herhalde bizim hayatımızın, geleceğimizin ne olacağını</p>

  <p class="calibre1">soruyorsundur...</p>

  <p class="calibre1">Sustu. Ben hiçbir şey söylemedim. Aliman başını kaldırıp yüzüme baktı. Çok ciddiydi.</p>

  <p class="calibre1">-Hiç üzülme ana, dedi ve mahzun bir gülüşle konuşmaya devam etti: Artık bizim için bir tutamlık, bir kırıntı kadar bile mutluluk olamayacağını sanıyorsun.</p>

  <p class="calibre1">Evet, bir evden dört erkeğin gitmesi, hiç birinin dönmemesi olur şey değil. Ama bekle anacığım, bırak konuşayım. ıçtenlikle söylüyorum ki maksadım seni avutmak, teselli etmek değil. Kendimi de aldatamam.</p>

  <p class="calibre1">ınan bana, kalbimden geliyor da söylüyorum: Caynak dönecektir!</p>

  <p class="calibre1">Onun öldüğünü söylemiyorlar ki, kayıp olduğunu söylüyorlar. Demek ki ölmemiş, öldüğünü gören yok. Belki esir düşmüştür, ya da partizanlarla ormanda gizlenmiştir.</p>

  <p class="calibre1">Ama artık beklemediğimiz bir anda geliverecek... Belki bir yerde ağır yaralı olarak bulunuyor, haber veremiyordur. Her şey olabilir.</p>

  <p class="calibre1">Göreceksin, güzel bir günde karşımıza çıkıverecek. Bekleyelim ana, onu ölmeden mezara gömmüş duruma düşmeyelim. Benzer olaylar olmadı mı? Sen kendin de duymuşsun, esir olduğu, kayıp olduğu söylenenler değil, resmi yazıyla öldüğü bildirilenler arasında bile sağ</p>

  <p class="calibre1">salim dönenler olmuş. Baksana, Sarı Vadi'de bulunan komşu Kazak köyünde ne oldu? Yas tuttular, ölü aşı verdiler ve sonra öldü</p>

  <p class="calibre1">sandıkları gençler sağ salim döndüler! Ben kuvvetle inanıyorum ki bizim Caynak da yaşıyor ve yakında gelecek. Dört erkekten hiçbirinin geri gelmemesi olur şey değil çünkü. Bekleyeceğiz... Bu kadar çok bekledik, biraz daha bekleyebiliriz. Benim için de hiç endişe etmene gerek yok. Senin gelinin idim, şimdi ise bütün çocuklarının yerine oğlun oldum...</p>

  <p class="calibre1"></p>

  <p class="calibre1">Aliman sustu. Uzunca bir süre hiç konuşmadan oturduk. Mayısın ortasında idik. Uzakta, çok uzakta bulutlar toplanıyor ve hava iyice koyulaşıyordu. Sanki kara bir dumanla şişiver gibiydi bulutlar. Çok uzak görünen o bulutların toplandığı yerde şimşekler çakıyor, gök kesik kesik gürlüyordu. Ufukta gökyüzü sağnak sağnak boşanırken beride güneş pırıl pırıldı. Serin yağmur kokusu bize kadar geliyor, sağnak, uzaktan vuran güneş ışınlarıyla parlayarak bir yerlere koşuyordu. Dağlara doğru ilerliyor, dağlardan tekrar yamaçlara iniyor, oradan bozkıra uzanıyordu. Gözlerimi oralardan ayıramıyordum.</p>

  <p class="calibre1">Yağmurun serin rüzgarı çarpıyordu ateş gibi yanan yüzüme. Aliman'a hiç bir şey söylemiyor, konuşmuyordum. Benim ona söyleyebileceğim kelimeler de ufukta, sağnak sağnak boşanan bulutlarda idi: Parlak, gür ve apaçık olarak. Yağmur bolluk getirirdi. ınsanların karnı</p>

  <p class="calibre1">doyacak, yaşayacaklardı. Ben de yaşayacaktım onlarla birlikte. Bu iyimserliğimin sebebi yalnız Aliman'ın beni bırakıp gitmek istemeyişi, bana acıması değildi. Bunun kadar, belki daha önemli bir sebep de, savaşın bütün insanları katı, bayağı, acımasız, bencil, ruhsuz bir hale getirememiş olduğunu görmemdi. Savaş kanlı çizmeleriyle insanları kırk yıl çiğneyip ezebilir, onları öldürebilir, her şeyi yakıp yıkabilirdi ama, insan denen varlığa baş eğdiremez, değerini düşürüp onu gerçek anlamda mağlup edemezdi.</p>

  <p class="calibre1">Benim Aliman da bir insandı. Umudunu inancını yitirmemişti.</p>

  <p class="calibre1">Karanlık bir gecede düşman hatlarının gerisine paraşütle atlayan sonra hiçbir iz bırakmadan kayıplara karışan Caynak'ın, bir gün çıkıp geleceğine inanıyordu. ınsanlığa inanıyor, dünyanın bu derece adaletsiz olamayacağına inanıyordu. Onun inancını sarsmak, umudunu kırmak istemiyordum. Hatta, bir çocuk gibi ben de inandım söylediklerine. Ya gerçekten yaşıyorsa? Güzel bir günde çıkıp gelirse?... Böyle inandığımıza göre bir gün çıkagelmesi hiç de mucize olmayacaktı. Ah ne kadar büyük bir mutluluk olurdu bu!..</p>

  <p class="calibre1">O günü hayal ederek dalıp gitmiştim. Sessizliği Aliman bozdu.</p>

  <p class="calibre1">Bahçedeki işi bitirmeden geldiğimizi önce o hatırladı:</p>

  <p class="calibre1">-Ana, bahçede saban bizi bekliyor, hadi toprak kurumadan gidelim hemen; dedi.</p>

  <p class="calibre1">Koşarak geldik sebze bahçesine. Öküzler sabanı sürükleye sürükleye çit kenarına gelmiş, otluyorlardı. Aliman onları geri getirdi. Sabanın bıçağını tekrar toprağa sapladık. ınsanın kendine gelmesi, işe sarılması</p>

  <p class="calibre1">için çok az şeye ihtiyaç duyması şaşırtıcı değil mi? Bazen iyi bir söz işitmesi yetiyor. Aliman'a da öyle olmuştu. Savaştan önceki haline dönüvermişti sanki.</p>

  <p class="calibre1">Cıvıl cıvıldı şimdi. Her sözü, her hareketi ve gülümsemesiyle tıpkı eski Aliman'dı. Küçük beşmentini çıkarıp bir kenara atmıştı.</p>

  <p class="calibre1">Eteklerini kaldırıp beline sıkıştırmış, kollarını sıvamış, ensesindeki yağlığı sıyırmıştı. Uzun kamçıyı sallıyor ve öküzlere bağırıyordu:</p>

  <p class="calibre1">-Aydaaa Akbaş! Aydaaa Kısakuyruk!</p>

  <p class="calibre1">Aslında Aliman, benim kendimi toparlamama, işe, hayata sarılmama yardım etmek için böyle davranıyordu. O unutulmaz gündeki davranışının asıl sebebi bu idi. Arada bir geriye dönüp bana bakıyor, gülümseyerek takılıyordu:</p>

  <p class="calibre1">-Ana, sabana o kadar çok abanma, toprak altındaki taşları da söküp çıkartacaksın! Gücünü idareli kullan! ıki üç dönüş daha yapsak bahçenin sürülmesi bitecekti, ama buna vakit bırakmadan yağmur geldi, pıtır pıtır ses çıkararak neşe ile yağmaya başladı. Önce öküzlerin sırtına seyrek ama iri damlalar inmiş, biraz duralar gibi olmuş, sonra sağnak şarıl şarıl, gürül gürül akmaya başlamıştı. Bir anda bütün köyü kapladı ve karıştırdı.</p>

  <p class="calibre1">Tavuklar kanatlarını açıp gıdaklıyor, yavrularıyla bir kuytuya kaçıyor, kadınlar avluda iplere asılmış çamaşırları toplayıp evlere koşuyorlardı. Çocuklar ve köpekler, aksine, evlerden fırlayıp sokağa çıkıyor, yağmur altında yarışıyor, bağrışıyor, yağmur şarkısını</p>

  <p class="calibre1">söylüyorlardı:</p>

  <p class="calibre1">Yağ yağ yağmur tarlada çamur</p>

  <p class="calibre1">Ambarlar doo-la-cak Diykanlar (1-Çiftçi, 2-Kırgız mitolojisinde çiftçilerin, koruyucusu ilahe.)güü-le-cek...</p>

  <p class="calibre1">-Sırıl sıklam ıslanacağız, bir kuytuya gidip dinmesini bekleyelim, dedim Aliman'a.</p>

  <p class="calibre1"></p>

  <p class="calibre1">O başıyla hayır işareti vererek:</p>

  <p class="calibre1">-Bir şey olmaz ana, dedi, eriyecek değiliz ya! Küçük bir kız çocuğu gibi sağnak şarıltısı altında gülüyor, bir yandan da üvendireyi batırıyordu öküzlere.</p>

  <p class="calibre1">Onun neşesi bana da geçti: Ah yavrum ah, ışık gibi parlak, yağmur gibi tazesin! Mutluluk tam senin içindi, senin hakkındı! Ah kader ah!</p>

  <p class="calibre1">O gün Aliman'ın bütün bunları benim için yaptığını bugün çok daha iyi anlıyorum. Savaşı, üzüntülerimi biraz unutmamı, hayata daha iyimser bakmamı istiyordu.</p>

  <p class="calibre1">Yüzünü göğe çevirip ellerini de yukarı kaldırarak:</p>

  <p class="calibre1">-Bak ana, bak, yağmur ne güzel, diyordu. Bu yıl bolluk olacak, ambarlar dolacak... Hoop! Hop! Yağ yağmur yağ! Doyur susamış</p>

  <p class="calibre1">toprağı! Hoop! Hop!</p>

  <p class="calibre1">Kamçısını hem havadaki yağmura, hem de öküzlerin tüten sağrılarına indiriyor, gülüyordu. Yağmur altında ne kadar güzel göründüğünün farkında değildi. ınce entarisi vücuduna yapışmış, göğüsleri diri diri meydana çıkmış, kalçası, vücudunun bütün hatları</p>

  <p class="calibre1">belirlenmişti. Gözleri mutluluktan parlıyordu ve yanakları al al olmuştu. Savaş! Savaş! Lanetler olsun sana!</p>

  <p class="calibre1">Bulutlar yön değiştirdiği için yağmur seyrelmeye başladı ve Aliman da sustu. Sağnağın koşup gittiği yöne üzülerek bakıyor, gittikçe azalan yağış sesini dinliyordu.</p>

  <p class="calibre1">Sağnak çayın ötesine geçince şarıltısı duyulmaz olmuş ve hızla uzaklaşmıştı. Aliman derin bir iç çekti. Kasım'ı mı hatırlamıştı o an?</p>

  <p class="calibre1">Başka bir şey mi iç çekiyordu? Sonra bana dönüp yine gülümsedi:</p>

  <p class="calibre1">-Ana, böyle bir yağmurdan sonra mısırları ekmenin tam zamanı, dedi ve eve koştu.</p>

  <p class="calibre1">Az sonra, ıslatılmış mısır dolu küçük bir kova ile geri geldi. şişip irileşmiş mısır taneleriyle avucunu iyice doldurdu:</p>

  <p class="calibre1">-Ana, dedi, bu mısırlar büyüyüp sütlenince ve kuruyup sertleşmeden gelmeli Caynak...</p>

  <p class="calibre1">O günü hiç unutamam. Güneş bulutların ardından yeni doğmuş bir çocuk gibi göründü. Yağmurdan yıkanmış, pırıl pırıl olmuştu. Aliman, sabanın açtığı ve çamurlaşan çizgiden çıplak ayakla yürüyor, her iki adımda bir durup mısır tanelerini serpiyordu.</p>

  <p class="calibre1">Mısır taneleriyle birlikte umut, iyilik, hasret tohumlarını da ekiyordu.</p>

  <p class="calibre1">Göreceksin ana, diyordu, benim kehanetim doğrulanacak. En sütlü</p>

  <p class="calibre1">koçanı Caynak için kendi ellerimle kızartacağım. Bu sütlü koçanlar için benimle her zaman kavga ederdi. Hatırlıyor musun? Bir gün, bana vermemek için bir koçanı ateşten kapmış, ceketinin altına, koynuna sokup kaçmıştı. Mısır karnını öyle yakmıştı ki arı sokmuş gibi kıvranıyordu. Bir kova suyu karnına dökmek zorunda kaldı daha fazla yanmamak için. Ben de ona yardım edeceğim yerde katıla katıla gülüyor, oh olsun! oh olsun! diyordum. Hatırlıyor musun ana?</p>

  <p class="calibre1">O olayı hatırlayıp gülüyordu. Bana da hatırlattığı için sağ olsun...</p>

  <p class="calibre1">Bölüm 14</p>

  <p class="calibre1">-Evet Tolgonay, Caynak'ı çok beklemiştiniz.</p>

  <p class="calibre1">-Çok bekledik Toprak Ana. Mısırlar da bekledi. Bir kere, iki kere, üç</p>

  <p class="calibre1">kere sütlenip üç kere kurudular ve Caynak gelmedi. Hiçbir haber de alamadık. O üzüntümü paylaşmak için gözyaşları içinde sana geldiğim günleri hatırlıyor musun?</p>

  <p class="calibre1">-Çok geldin Tolgonay, çok geldin. Gelininin gençliği heba oluyor diye de ağlıyordun, benden bir öğüt, bir fikir istedin. Ama ben sana yardım edemezdim ki Tolgonay. Bugün bile sana söyleyecek bir şey bulamıyorum.</p>

  <p class="calibre1"></p>

  <p class="calibre1">Bölüm 15</p>

  <p class="calibre1">Zaman kendi akışında sürüp gidiyordu. Kolhozda işler bir düzene girmiş, hayat şartları kolaylaşmıştı. Artık savaşı daha az anıyorduk.</p>

  <p class="calibre1">Onun yüreğimize açtığı derin yaralar da kapanmaya başlamıştı.</p>

  <p class="calibre1">Aliman ve ben kolhozda çalışmaya devam ediyorduk.</p>

  <p class="calibre1">Ben sorumluluklarımı cepheden dönen erkeklere devretmiştim.</p>

  <p class="calibre1">-Üç yıl siz olmadan çalıştım, sıkıntılardan, üzüntülerden bol bol payımı aldım. Ama işte artık geldiniz, görevi teslim alın, dedim gençlere. Bana da artık izin verin de emekli olayım. şu son yıllarda iyice çöktüm, ihtiyarladım, ama yine de size elimden gelen yardımı yapmaya devam ederim elbet...</p>

  <p class="calibre1">O günün gençleri bana şef Ana Başımız Ana dediler. Bu, bana duydukları saygının ifadesiydi. Hayat normale dönmüş görünse de, Aliman ve ben henüz huzura kavuşmuş değildik. Belki kimse farketmiyordu ama yüreğimiz yine parça parça idi ve hep aynı şeyi düşünüyorduk. ılk bakışta gerçeği kabul etmek, hayatımızı istediğimiz gibi bir düzene sokmak için kararlar almak çok kolay görünüyordu.</p>

  <p class="calibre1">Aslında kolaydı da. Eğer, Aliman kadar iyi olmayan başka bir gelinim olsaydı, onunla daha fazla bir arada yaşamamızın hiçbir yararı ve gereği olmadığını apaçık söylemekte hiç tereddüt etmezdim.</p>

  <p class="calibre1">Vakit geçmeden bir koca bulmasını ve evden ayrılmasını söylerdim ona. Ama böyle bir şeyi Aliman'a söylemek hiç de kolay değildi.</p>

  <p class="calibre1">Kelimeleri ne kadar seçerek ve yumuşatarak kullanırsak kullanalım, meselenin özü değişmezdi: Katı ve kaba! Kendisi istemedikçe ona git diyemez, evden çıkaramazdım.</p>

  <p class="calibre1">Bir gün, Aliman'ın anne ve babası Kayındı'dan dönerken bize uğramışlardı. Bunu fırsat bilip, vicdanımın sesine de uyarak, onlara Aliman'ın serbest olduğunu, gitmek isterse bunu hayır dualarımla kabul edeceğimi söylemeyi düşündüm.</p>

  <p class="calibre1">Ama bu konu açılınca daha başında Aliman kestirip attı: Ne yapacağımı ben bilirim, dedi, anne ve babasına. Gidip gitmemeye ben karar veririm, bu benim meselem, sizden rica ediyorum bizim hayatımıza karışmayın!..</p>

  <p class="calibre1">Onun bu çıkışından sonra, söylediklerimden ve söyleyeceklerimden utandım ve yüzüne bakamadım. Ama benim küçük gelinim pek anlayışlı idi. Hiçbir şey olmamış gibi davrandı ve konu ile ilgili hiçbir şey söylemedi.</p>

  <p class="calibre1">ışte böyle birbirimize acıyarak, Caynak dönecek umuduyla kendimizi aldatarak geçiyordu günlerimiz. Bu umut zamanla azaldı, ama çok geç idi artık.</p>

  <p class="calibre1">O olay nasıl oldu bilemiyorum. Bizim köyümüz sürülerin geçtiği yolun kenarındadır. Her bahar koyunlar yaylaya, dağlara çıkarken buradan geçerler. Sonbaharda ise dağlardan inip bozkıra giderler.</p>

  <p class="calibre1">Bazen çobanlar hayvanlarını dinlendirmek için bizim köyde birkaç</p>

  <p class="calibre1">gün kalırlar.</p>

  <p class="calibre1">1946 yılının sonbaharında, komşu köyden genç bir çoban gelip geçti.</p>

  <p class="calibre1">Kurak topraklardan geliyor, bol ot bulabileceği otlaklara gidiyordu.</p>

  <p class="calibre1">Sırtında eskice, gri bir kaput olduğu için askerliğini yaptığı da belliydi. Güzel bir atı vardı. Tüfeği omuzunda, kürkü eyerin terkisinde asılı dururdu. Köyden atını koşturarak geçerdi. Sadece geçer, durup eğlenmezdi. Zaten pek çok atlı gelip geçtiği için ona da pek dikkat etmiyorduk. Ben onu hiç tanımıyordum.</p>

  <p class="calibre1"></p>

  <p class="calibre1">O yılın sonbaharlarında köyde düğünler oluyordu. Ailelerden biri, evlenen oğullarından birinin şerefine bir kökpar oyunu düzenlemişti.</p>

  <p class="calibre1">Yukarıda sözünü ettiğim çoban usta bir binici ve oyuncu olduğunu göstermiş, Aliman ve ben evde, düğüne gitmek için hazırlanıyorduk.</p>

  <p class="calibre1">Aliman içeride giyinirken sokaktan dörtnala koşuş sesleri geldi. Sonra avlu kapısının önüne küt! diye bir şeyin düştüğünü duydum.</p>

  <p class="calibre1">Koşup çıktım dışarı: O çobanı gördüm. Atı soluk soluğa idi ve hırsından yerinde duramıyor, şaha kalkmak, fırlayıp koşmak istiyordu. Çobana gelince, pek mağrur duruyordu eyerin üzerinde.</p>

  <p class="calibre1">Kırbacını dişleri arasına almış, kazağının kollarını sıyırmış... Kökpar (vurulmuş teke) avlu kapısının tam önündeydi. Bu oyunda, kökpari kapan yiğidin onu sevdiğinin bahçesine ya da kapısı önüne bırakmak hakkıdır. Ben, bilmem neden, ne diyeceği mi, ne yapacağımı şaşırdım, sadece dilime geleni söyledim.</p>

  <p class="calibre1">-Bu niçin evlat?</p>

  <p class="calibre1">-Burda kim oturuyor?</p>

  <p class="calibre1">-Sen kimi arıyorsun?</p>

  <p class="calibre1">Bir şeyler mırıldandı, kökparı elinden düşürdüğünü de söyledi kekeleyerek. Sonra yere eğilip kökparı kaptı, atın başını çevirdi, yolun yukarısına doğru sürüp gözden kayboldu. Az sonra onu kovalayan rakipleri de geldi.</p>

  <p class="calibre1">Çobanın gittiğini görünce onun izinden dörtnala sürdüler atlarını.</p>

  <p class="calibre1">ışte, hepsi bu kadar... O güden sonra çobanı hiç görmedim. Ama biraz incindiğimi söyleyebilirim. Madem ki kökparı getirmişti, geleneklere göre onu ev sahiplerine bırakması gerekirdi. Belki kökparı bırakmadı</p>

  <p class="calibre1">da elinden düşürdü diye de düşündüm, ama niçin yolun ortasına düşmemiş de tam bizim kapının girişine düşmüş? Ne demek oluyordu bu?</p>

  <p class="calibre1">Aliman giyinip çıktığı zaman her şeyi bir anda kavradım. Çiçekli bir çevre sarmıştı boynuna, ipek entarisini giymişti. Bana kaçamak bir bakıştan sonra başını eğdi. Biraz mahcup olmuştu.</p>

  <p class="calibre1">-Gel ana, gidelim, dedi.</p>

  <p class="calibre1">Çobanın geliş sebebi artık pek açıktı. O anda, birkaç günden beri Aliman'ın su almak için ta çaya kadar gittiğini hatırladım. Oysa arka avlunun hemen yakınından geçen arkın suyu boldu. Aliman dereden oldukça geç dönüyordu.</p>

  <p class="calibre1">Yüreğim acı verecek şekilde sıkıldı. Kıskançlıktan mı? Hayır.</p>

  <p class="calibre1">Gelinimin gençliğini yitirmeden bir koca bulması için Allah'a dua ediyordum hep. Ama yine de, kendi öz kızını evlendirecekmiş gibi bir kaygıya kapıldım. Onun yanılmasından, aldatılmasından korkuyordum. Kendini yeni yuvasında nasıl hissedecekti? Kimlerle beraber olacaktı. Düğünde, düğünden dönerken ve sonra evde, bunları</p>

  <p class="calibre1">düşündüm hep.</p>

  <p class="calibre1">Aliman, bu adamı iyi tanıyor musun? Kimdir? Bak küçük kızım, çok acele karar verme. Önce onu iyice tanımaya çalış... Aliman'a söylemek için aklımdan bu sözleri geçiriyordum. Onun mutluluğuna engel olmamak için ne yapmalı, nasıl davranmalıydım? Konuyu yüz yüze konuştuğumuz zaman Aliman'ın sıkılmaması için, kendisini serbest, rahat hissetmesi için ne yapmalıydım?</p>

  <p class="calibre1">Onunla her zamanki gibi konuşmaya gayret ediyor, rahat etsin diye şakalaşıyor, onu kınamadığımı anlatmaya çalışıyordum. Ama bütün çabalarıma rağmen benim çektiğim sıkıntıyı anlıyordu. Akşam Aliman kovayı aldı ve su getirmek için çaya gitti, ben de o zaman rahat bir nefes aldım.</p>

  <p class="calibre1">Gitsindi. Buluşsun, konuşsunlardı. Ama pek çabuk döndü. Çaya gitmemiş, kovayı arktan doldurmuştu.</p>

  <p class="calibre1">-Ana, dedi kovayı yerine koyarken, ben su ısıtacağım, sen de başını yıkayacaksın...</p>

  <p class="calibre1">-Acelesi yok kızım, dedim, yarın bütün gün vaktim olacak başımı yıkamak için, ama sen dışarı çıkmak istiyorsan...</p>

  <p class="calibre1">Sözümü kesti:</p>

  <p class="calibre1">-Yarın iş günü, vaktimiz olmayacak. Saçlarını yıka anne, ben örgülerini tarakla açar, sana yardım ederim. Büyük bir lenger su ısıttıktan sonra Aliman, kendi kendine yıkanmasını bilmeyen küçük bir kızmışım gibi bana yardım etti. Saçlarıma önce yoğurt sürüp yumuşattı. Sonra kokulu sabunla yıkadı. Durulayıp durulayıp tekrar tekrar yıkadı. Yanımdan hiç ayrılmıyordu. Suyu değiştiriyor, sıcak suyu soğuk suyla karıştırıp ılıştırıyor, ibrikle başıma döküyordu.</p>

  <p class="calibre1">Başka zaman olsa bu kadarına sabredemezdim. Ama o akşam randevusunu kaçırmış olmasından kendimi sorumlu tutuyordum ve bunun için üzgündüm. Aliman ise halinden pek memnun görünüyordu. Saçımı tararken bana şöyle dedi:</p>

  <p class="calibre1">-Eskiden, yani gençliğinde, saçların pek gür, örgülerin de ağırdı</p>

  <p class="calibre1">değil mi?</p>

  <p class="calibre1">Başımı usulca okşuyor, avucunun içini yüzümde tatlı tatlı</p>

  <p class="calibre1">gezdiriyordu. Gözlerim yaşla dolduğu için başımı kaldırmıyordum.</p>

  <p class="calibre1">Bu davranışı ile herhalde bana veda ediyor. diye geçiriyordum aklımdan. Sonra saçlarımı örmeye başladı. Gidip sandıktan Kasım'ın vaktiyle kendisi için aldığı kokuyu getirdi. Onu saçlarıma süreceği zaman itiraz ettim:</p>

  <p class="calibre1">-Yapma Aliman, sakın yapma! Benim yaşımda bir kadın için çok ayıp olur, benimle alay ederler!</p>

  <p class="calibre1">Beni dinlemedi bile. Büyük bir neşe içinde, başıma, boynuma, yüzüme döküyordu kokuyu. Küçük şişede bir damla parfüm kalmadı.</p>

  <p class="calibre1">Sonra beni kucaklayıp öptü, karşıma geçip bir güzel süzdü:</p>

  <p class="calibre1">-şu gençliğe, şu güzelliğe bakın! diye bağırdı yaptıklarından büyük bir mutluluk duyarak.</p>

  <p class="calibre1">Doğrusu, ben de kendimi pek keyifli ve mutlu hissettim. Çayımızı</p>

  <p class="calibre1">içtikten sonra Aliman:</p>

  <p class="calibre1">-Artık yatmalı, iyice dinlenmeliyiz, gidip senin yatağını</p>

  <p class="calibre1">hazırlayayım, dedi.</p>

  <p class="calibre1">O gece ne ben uyuyabildim ne de o. Aliman düşüncelerine dalmıştı.</p>

  <p class="calibre1">Ara sıra iç çekiyor, bir o yana bir bu yana dönüp duruyordu yatağında.</p>

  <p class="calibre1">Ben ise hep onu düşünüyor, her yerde onu görüyordum. Bazen elinde bir kucak gülhatmi ile, buğday tarlasının ortasında biçerdövere doğru koşarken, biçerdöverin basamağına o çiçekleri koyarken, sonra, yaramazlık yapmış bir afacan gibi yine koşa koşa dönerken canlanıyordu gözümde. Bazen de onu, Kasım'ın ata binmesine engel olmaya çalışırken, küçük bir çocuk gibi ağlaya ağlaya onun kollarına asılırken görüyordum. Onunla tren istasyonuna gidişimizi de hatırlıyordum. Arabayı çok hızlı sürüyorduk. Yanımda oturan Aliman'ın başı karla benek benek, yanakları soğuktan al al olmuştu.</p>

  <p class="calibre1">Kar, atkısına, saçlarına, yakasına düşüyor ve onu daha da güzelleştiriyordu. Sonra, kollarını açıp bana doğru koşması geliyordu gözlerimin önüne: Ana, ana! ıkimiz de duluz artık, zavallı dullar!..</p>

  <p class="calibre1">diye bağırması... Onu kıpkırmızı lalelerle dolu tarlanın ortasında kara başörtüsüyle benden kaçarken de görüyordum. Birlikte geçen günlerimizi, bizi birbirimize bağlayan her şeyi hatırlıyordum. Birden onu, o çobanla giderken de gördüm. Çoban sürüsünü vadiden, kurumuş dereden geçiriyordu. Sanki Aliman'ın sesi geldi kulağıma: Gidiyorum ana, bağışla beni, bana darılma, beni kınama, elveda anacığım, elveda! Ben de, kolumu sallaya sallaya yamacı inip peşinden koşuyordum: Küçük yıldızım benim, elveda! Gidiyorsun demek... Elveda Aliman, sana mutluluk diliyorum... Çobana da bağırıyordum: Ey, sen, genç adam, ona iyi bak! Gelinimi incitme, yoksa sana lanetler okurum!</p>

  <p class="calibre1">Gözlerimden akan yaşlar yastığımı ıpıslak yapmıştı. Çarşafı başıma dolamış, Aliman duymasın diye sessizce ağlıyordum...</p>

  <p class="calibre1">Ertesi gün işten döndükten sonra Aliman dışarı çıkmadı, akşam vaktini evde geçirdi. Sürüsünü sürüp götüren çoban da bir daha görünmedi. Aliman bu yüzden acı çekiyor olmalıydı. Yüzü hiç</p>

  <p class="calibre1">gülmüyordu çünkü.</p>

  <p class="calibre1">Beni bir yerlere gezmeye gönderir, sen de hoşlandığın o adamla giderdin diye geçirdim aklımdan. ıçimden kızdım da. Zavallı küçük gelinim, bu ne talihsizlik, bu ne mutsuzluktur! Böylesine büyük acıları</p>

  <p class="calibre1">çekmek için mi dünyaya geldin sen?</p>

  <p class="calibre1">Her şeye rağmen günler geçiyordu ve yine her şey unutuldu. ılkbahar başında çoban yine geldi. Otlakta koyunlarını otlatırken gördüm onu.</p>

  <p class="calibre1">Aliman akşamları yine kaybolmaya, eve çok geç dönmeye başladı.</p>

  <p class="calibre1">Ona hiçbir şey söylemiyordum. Kendi geleceğine kendisi karar vermeliydi. Bir akşam Aliman çok gecikti. Bütün köy uykuya dalmıştı. Ben de yatmaya karar verdim ve lambayı kısıp yattım.</p>

  <p class="calibre1">Ama gözüme uyku girmedi. Huzurum iyice kaçmıştı. Pencere arkasından, dışarıdan gelen en ufak sese kulak kabartıyordum. O gece dolunay vardı ve gökyüzü ışıl ışıldı. Ara sıra ince bulutlar dolunayı</p>

  <p class="calibre1">gölgeliyor, okşayıp geçiyordu. Durgun bir bahar havası vardı dışarıda.</p>

  <p class="calibre1">Ama ben üşüyor, titriyordum. Soğuktan ziyade yalnızlıktan idi bu.</p>

  <p class="calibre1">Sonunda kürküme sarılıp yattım ve daldım. Neden sonra korkular içinde uyandım. Ne göreyim? Aliman eşikteydi: Entarisinin düğmeleri kopmuş, göğüsleri çıplak, saçları karmakarışık ve gözleri bulanık... Sarhoştu! Onu ilk kez sarhoş görüyordum. Sallana sallana içeri girdi, düşmemek için güçlükle sobaya tutundu. Onu bu halde görünce tüylerimin diken diken olduğunu hissettim. Aliman başını</p>

  <p class="calibre1">kaldırdı:</p>

  <p class="calibre1">-Ne bakıyorsun bana öyle? dedi, Sarhoşum işte! Votka içtim işte!</p>

  <p class="calibre1">Yapacak başka şey mi var! Ben içmiyeyim de kim içsin? Ne susuyorsun, hadi söyle söyleyeceklerini!</p>

  <p class="calibre1">Ağzımı açıp tek kelime söyleyemedim. Dilim tutulmuştu.</p>

  <p class="calibre1">Gelinimi o durumda görmek büyük bir acı, büyük bir üzüntü</p>

  <p class="calibre1">veriyordu bana. O, sobaya tutunmuş öylece duruyordu. Sonra başını</p>

  <p class="calibre1">öne eğdi ve fısıldar gibi konuşmaya başladı:</p>

  <p class="calibre1">-Bilmiyorsun ana, hiçbir şey bilmiyorsun... Ben... Ben bugün... Hani Kasım'ı geçirdiğimiz yer var ya... Hani çaya gitmiştik. ışte orada...</p>

  <p class="calibre1">Sözlerini bitiremedi, bir çığlık attı. Başını iki eli arasına aldı ve olduğu yere yığıldı. Hüngür hüngür ağlıyor, çırpınıyordu.</p>

  <p class="calibre1"></p>

  <p class="calibre1">ışte o zaman ben de kendimi topladım, yanına koşup onu kucakladım ve bağrıma bastım:</p>

  <p class="calibre1">-Aliman kızım, ne oldu? Niçin ağlıyorsun? Derdini söyle bana. Sana biri kötü bir şey mi yaptı? Söyle. Yoksa bana mı darıldın? Eğer bana darılmış, gücenmişsen onu da söyle yavrum, içindekileri olduğu gibi söyle kızım...</p>

  <p class="calibre1">Aliman hıçkırıklar arasında konuştu:</p>

  <p class="calibre1">-Ah anam ah! Zavallı, talihsiz ve kimsesiz anacığım. Bilmiyorsun...</p>

  <p class="calibre1">Hem bilsen elinden ne gelir ki? Ah anam oy, anam oy! Gözyaşlarıyla ıpıslak olan yüzünü göğsüme yaslayarak uzun bir süre inledi. Sonra yavaş yavaş sakinleşti ve uyudu.</p>

  <p class="calibre1">Ama uyku arasında da hıçkırmaya, inlemeye devam etti. Ben gün ağarıncaya kadar başucundan ayrılmadım ve düşündüm: Nasıl yaşayacağız? Ne yapacağız? Sonunda onunla her şeyi apaçık konuşmaya karar verdim. Ama sabahleyin Aliman benimle konuşmak, bana açılmak istemedi. Geceki olay ya da olaylar onu perişan etmişti, nefret içindeydi. ışe giderken avlu kapısından yavaş sesle:</p>

  <p class="calibre1">-Beni bağışla anacığım, dedi.</p>

  <p class="calibre1">Onu daha fazla üzmemek için ben de bu konuda hiç bir şey söylemedim.</p>

  <p class="calibre1">O olayın üzerinden yaklaşık üç ay geçti. Yazın, kaçak Cenşenkul hakkında bir soruşturma açılmıştı. Savaştan sonra köye yerleşmeye cesaret edememişti ama, bazı geceler evine geldiği biliniyordu.</p>

  <p class="calibre1">Kazakistan'da bir yerde saklanıyor, çaldığı hayvanları ordan oraya götürüp satıyormuş. Bir gün yakalanmış ve geçmişini araştırmaya başlamışlar. Bizim köye tanıklarla yüzleştirilmek için getirilmiş. Köy komitesinden bir haberci gelmiş:</p>

  <p class="calibre1">-Seni tanıklık yapman için çağırıyorlar, demişti bana.</p>

  <p class="calibre1">Çağrıldığım yere gitmek için evden çıktım ve yolda Aliman'a rastladım. ışten dönüyordu. Yorgun, bıkkın, üzgündü. Kimseye sokulmuyordu. Onu öyle görünce acıdım, çok üzüldüm. Evde yalnız kalmasını da istemediğim için:</p>

  <p class="calibre1">-Hadi sen de benimle gel, eve beraber döneriz, dedim.</p>

  <p class="calibre1">-Hayır ana, dedi, orada ne işim var benim, eve gideceğim, başım ağırıyor.</p>

  <p class="calibre1">-Peki kızım, git, biraz uzan ve dinlen. ıneği ben sağarım. Köy kurulu idarehanesinin önünde kapalı bir araç vardı. Tanıklık için çağrılanlar acele acele basamaklardan çıkıyor, işten çıkıp gelen meraklılarla kalabalık büyüyordu. Uzun zamandan beri, galiba yedi yıldan beri Cenşenkul'u görmüş değildim. Haydutluk ona yaramış olmalıydı: Sağlıklı, pek dinç görünüyor, tombul yanaklarından kan fışkırıyordu.</p>

  <p class="calibre1">Pencere kenarında bir sıranın üzerinde oturuyor, kuşkulu gözlerle etrafına bakıyordu. Oradakilerden birini kendisine sorduğu bir soruya sinirlenerek cevap verdi:</p>

  <p class="calibre1">-Benim hırsız olduğumu iddia ediyorsun ha? Kim görmüş hırsızlık yaptığımı? Suç üstünde mi yakaladınız beni? Hayır. Öyleyse sebepsiz yere suçlama. Sen ne söylersen söyle, hepsi hava! Kanıt gerek beni suçlamak için, kanıt!</p>

  <p class="calibre1"></p>

  <p class="calibre1">Bunu duyunca aralık pencereyi hışımla iterek bağırdım:</p>

  <p class="calibre1">-Yalan söylüyorsun rezil herif! Kanıt istiyorsun, tanık istiyorsun ha?</p>

  <p class="calibre1">Pekala öyleyse, işte, kanıt da benim, tanık da!</p>

  <p class="calibre1">Sorgu hakimi yerinden kalktı ve:</p>

  <p class="calibre1">-Ana, içeri girin lütfen, dedi.</p>

  <p class="calibre1">ıçeri girdim ve hemen konuşmaya başladım:</p>

  <p class="calibre1">-Seni suç üstünde yakalayamadık, bu doğru, yakalamak için peşinden gidecek vaktimiz bile yoktu. O günlerde biz toprağı</p>

  <p class="calibre1">tırnaklarımızla kazıyor, cephedeki askere buğday yetiştirmeye çalışıyorduk. Çocuklarımıza yiyecek olarak başakların kabuğunu, tozunu yedirebiliyorduk ancak. Sen ise bizim atlarımızı çaldın!</p>

  <p class="calibre1">Toprağı işleyeceğimiz son gücü, son imkanı aldın elimizden. Aç</p>

  <p class="calibre1">yavruların yiyeceğini daha da kısarak, tane tane topladığımız, tohum olarak ekeceğimiz buğdayı çaldın! Sen bir düşman idin. Bu buğdayı</p>

  <p class="calibre1">çalıp kaçarken gördüm seni. Ve arkandan bağırdım: Dur, seni tanıdım Cenşenkul, dur! dedim. Sen ne yaptın? Geri dönüp üzerime ateş ettin! ışte sana kanıt!</p>

  <p class="calibre1">Sustum. Sorgu hakimi bana:</p>

  <p class="calibre1">-Teşekkür ederim ana, dedi, sizi daha fazla tutmayacağım.</p>

  <p class="calibre1">Buyrun, gidebilirsiniz.</p>

  <p class="calibre1">Kapıdan çıkarken Cenşenkul'un karısı çıldırmış gibi üzerime atıldı ve bağırmaya başladı:</p>

  <p class="calibre1">-Seni iğrenç cadı seni! Gerçeği söylüyorsun ha! Gerçeği öğren de gör cezanı! Gelininin karnını kim şişirdi ha? Burnunun dibinde gebe bıraktılar orospu gelinini! Al sana gerçek! Demek çektiklerin yetmedi? Bu gerçek karşısında ne yapacaksın bakalım! Utanmaz sefiller sizi!</p>

  <p class="calibre1">Onu çekip bir kenara aldılar, konuşturmamak için elleriyle yüzünü</p>

  <p class="calibre1">kapadılar. Ama onu tutanlara:</p>

  <p class="calibre1">-Bırakın, dokunmayın ona, dedim.</p>

  <p class="calibre1">Başka hiçbir şey söylemeden ayrıldım oradan. Yolun tozu toprağı mı</p>

  <p class="calibre1">çok sıcaktı, yoksa utangaçtan ayaklarım mı yanıyordu, bilmiyorum, koşar adımla uzaklaştım oradan. Sonra yavaşladım. Kafamdaki kargaşayı giderip düşüncelerime bir sıra, bir açıklık vermeye çalıştım.</p>

  <p class="calibre1">Gelinimin hamile kalabileceğini aklıma bile getirmemiştim ama, doğruydu işte. Son zamanlarda Aliman şaşılacak kadar değişmişti. Az konuşuyor, kalabalıktan kaçıyor, arkadaşlarının yanına bile sokulmuyordu. Ben bunu, o çobanla aralarının açılmasına yoruyordum. Bahar gelir gelmez çoban dağlara çıkmış, bir daha da görünmemişti. Araları bozulmuş, üzüntüsü bundan olsa gerek diye düşündüm. Demek ki o acıklı halinin sebebi başkaymış. Ne büyük bir felaketti bu! Böyle bir şey kimin aklına gelirdi? Düşünüyor, bu işi nasıl halledeceğim diye kafa çatlatıyor, ama hiçbir çıkış yolu bulamıyordum. Aklımı oynatacaktım nerdeyse...</p>

  <p class="calibre1">Ertesi gün komşum Ayşe bize geldi. Çayımızı içip konuşurken bana şunları söyledi:</p>

  <p class="calibre1">-Bu gece Cenşenkul'un karısı köyden ayrıldı, nereye gittiği bilinmiyor.</p>

  <p class="calibre1"></p>

  <p class="calibre1">Hiçbir şey söylemedim. Bana ne idi onun gidip gitmemesinden.</p>

  <p class="calibre1">Serbest olduğuna göre nereye isterse gidebilirdi. Nasıl gittiğini çok sonra, ta iki yıl sonra öğrendim: O gece köyümüzün erkekleri toplanıp Cenşenkul'un karısının evine gitmişler, bütün eşyalarını bir at arabasına yüklemişler ve ona Hadi bakalım, demişler, seni köyümüzde istemiyoruz, def olup git, nereye gidersen git!</p>

  <p class="calibre1">Ta o zamandan beri, köyümüzden hiç kimse başımıza gelen o felaketten söz etmedi. Aliman insanların kendisi için ne dediklerini belki işitiyordu. Herkesin düşüncesi, yargısı ayrı olabilirdi. Aliman'a acıyanlar da, onu kınayanlar da bulunabilirdi. Ama bana hiç kimse bu konuda tek kelime söylemedi. Bundan dolayı da şükran borçluyum onlara. Aradan bunca yıl geçmiş olmasına rağmen bana saygıda kusur etmediler.</p>

  <p class="calibre1">Aliman'ın hamile olduğunu öğrendiğim günden sonra, aramızda hiçbir şey değişmedi, ilişkilerimiz eskisi gibi devam etti. Hayatımızı</p>

  <p class="calibre1">yaşıyor, işimizi her zamanki gibi yapıyor, en önemlisi de her konuda birbirimizin fikrini soruyorduk. Aliman hamileliği hakkında, yapacağı</p>

  <p class="calibre1">doğum hakkında hiçbir şey söylemiyor, belki buna cesaret edemiyordu. Konuşmak istese bile konuyu durmadan erteliyordu herhalde.</p>

  <p class="calibre1">Ben de konuşmuyordum. Çünkü gururu bir kere daha kırılmasın, asla onu kınadığımı sanmasın istiyordum. Zaten buna hakkım da yoktu.</p>

  <p class="calibre1">Çünkü onun bütün hayatı benim gözlerimin önünde geçiyordu. Her şeyi görüyor, her şeyi anlıyordum, öyleyse onun düştüğü durumdan ben de sorumluydum. Eğer Aliman bir suç işlediyse bu aynı zamanda benim de suçumdur. Eğer o, dünyaya bir çocuk getirecekse bu, benim de çocuğum olacaktır. Utancı da, bütün güçlükleri ve acıları da üstleneceğim. ıkimiz de bu konuyu ergeç enine boyuna konuşmak zorunda olacağımızdan emindik. Konuşunca da, suskun geçen günlerimizden dolayı birbirimizi bağışlardık. Ama o gün bir türlü</p>

  <p class="calibre1">gelmiyor, hep erteleniyordu. Bir gün, artık bu konuşmayı daha fazla ertelememek, bu konuda daha fazla susmamak için kendi kendime karar verdim.</p>

  <p class="calibre1"></p>

  <p class="calibre1">Yaz sonuna doğru -hamileliğinin beşinci ya da altıncı ayıydı-bir sabah erken, ineği sürüye katmak için çıkarmıştım. Sığırtmaç çocuk o gün küçük bir horoz gibi ötüyordu evlerin önünde. Sürü bizim evin önünden geçerken, sığırtmaç yuvarlak yüzüne bütün güleçliğini vererek bir yandan hayvanları çeviriyor, bir yandan da bana sesleniyordu:</p>

  <p class="calibre1">-Süyünce! Tolgonay teyze, süyünce! Güzel bir haberim var, süyüncemi isterim. Çorabek dedenin gelini doğum yaptı!</p>

  <p class="calibre1">-Yaa, ne zaman?</p>

  <p class="calibre1">-Bugün, şafakta.</p>

  <p class="calibre1">-Kız mı, oğlan mı?</p>

  <p class="calibre1">-Bir kız, Tolgonay teyze. Adını Torgay koyacaklarmış, çünkü</p>

  <p class="calibre1">Torgay kuşu gibi tam şafak sökerken doğmuş.</p>

  <p class="calibre1">-Çok iyi, Allah uzun ömür versin, bu sevindirici haber için sana da teşekkür ederim.</p>

  <p class="calibre1">Bu öksüz çocuğun bir doğum olayına bu kadar çok sevinmesi beni duygulandırmıştı. Habere sevindim, içeri girdim. O anda, hiç</p>

  <p class="calibre1">aklımdan çıkmayan meseleyi nasıl unuttum bilemiyorum. Avlu kapısından bağırdım:</p>

  <p class="calibre1"></p>

  <p class="calibre1">-Aliman, haberi duydun mu? Çorabek'in gelini doğurmuş. Bir kız...</p>

  <p class="calibre1">Birden, çiğnediğim lokmadaki bir taşı ağrıyan dişimle ezmişim gibi durdum.</p>

  <p class="calibre1">Aliman ayakta sessizce duruyordu. Gözlerini yere indirmiş, ısırdığı</p>

  <p class="calibre1">dudakları bembeyaz olmuştu. Ne düşünüyordu o anda? Herhalde yakında kendisinin de yapacağı ama kimsenin sevinçle konu komşuya duyurmak istemeyeceği doğumu. Yaptığım patavatsızlık içimi yakmıştı ama olan olmuştu bir kere. Yüzüne bakamadığım için gidip ocağın başına çöktüm ve hiç gereği yokken onu oraya, bunu buraya koyarak sözde çeki düzen vermeye çalıştım. Dönüp baktığım zaman Aliman hala duvarın dibinde, gözlerini yerde bir noktaya saplamış</p>

  <p class="calibre1">duruyordu. Onun haline yüreğim parçalandı. Kalktım ve yanına sokuldum:</p>

  <p class="calibre1">-Neyin var? dedim, kendini iyi hissetmiyor musun? Hasta mısın?</p>

  <p class="calibre1">-Hayır ana.</p>

  <p class="calibre1">-Belki yaptığın iş ağır geliyor, evde kal, dinlen biraz.</p>

  <p class="calibre1">-Hayır ana, tütün yapraklarını dizmek ağır bir iş değil. Ve Aliman işine gitti.</p>

  <p class="calibre1">Bir kere daha artık susmamaya, ona utanacak hiçbir şeyi olmadığını, yeni doğan bütün çocukların birbirine benzediğini, kendi doğuracağı</p>

  <p class="calibre1">çocuğun benim de çocuğum olacağını söylemeye karar verdim. Ona, kendi çocuklarıma baktığım gibi özenle, şefkatle bakacağımdan emin olmasını da söyleyecektim. Bunu bilmeliydi. Başı eğik dolaşmamalıydı. Analık hakkının neler olduğunu bilmeli, insanların yüzüne bakmaktan çekinmemeli, gururla yaşamalıydı.</p>

  <p class="calibre1">Bunları söylemek düşüncesiyle Aliman'ın peşinden koşarak bağırdım:</p>

  <p class="calibre1">-Aliman, bekle biraz, sana söyleyeceklerim var. bekle!</p>

  <p class="calibre1">Duymazlıktan geldi ve ardına bakmadan uzaklaştı. Bütün gün içim içimi yedi ve söylendim durdum: Hayır, bu böyle devam edemez! Bu akşam onunla her şeyi konuşacağım. Ama kararımı uygulayamadım.</p>

  <p class="calibre1">Akşam eve döndüğüm zaman Aliman henüz gelmemişti. Onu merakla beklemeye koyuldum. Nesi var? Niye bu kadar gecikti? diyordum durmadan. Sonunda çalıştığı yere gitmeye karar verdim. Evden çıkarken Bektaş'la karşılaştım. Hiçbir şey söylemeden, bir kucak taze otla bizim avluya girdi. Yine hiçbir şey söylemeden yeşil otu ineğin otluğuna bıraktı ve bundan sonra alçak sesle konuştu:</p>

  <p class="calibre1">-Tolgonay teyze, Aliman size haber gönderdi, kendisini aramamanızı söyledi. O, Kayındı'daki kendi köylerine gitti.</p>

  <p class="calibre1">Bacaklarım titredi ve eşiğin üzerine çöktüm.</p>

  <p class="calibre1">-Ne zaman gitti?</p>

  <p class="calibre1">-Öğleden sonra, bundan iki saat kadar önce. Yoldan geçen bir kamyona bindi. Sürücü onu şoför mahalline aldı. şoför mahalli iyidir, hiç sarsmaz.</p>

  <p class="calibre1">Ah Bektaş, mesele yalnız o olsaydı! dedim kendi kendime. Yine de onun, saf, iyi niyetli teselli çabasına minnet duydum. Bektaş artık tam bir delikanlı olmuştu. Kolhozun at arabasını kullanıyordu. Ona hayretle, aynı zamanda hayranlıkla baktım. Ne kadar çabuk büyümüştü! Omuzları nasıl da gelişmişti! Sesi gibi hareketleri de erkekçe idi. Ta çocukluğundan, bebekliğinden beri severim onu. Bu en güç anımda beni görmeye gelmekle çok iyi etmişti.</p>

  <p class="calibre1">Bektaş arka gidip su getirdi. Semaveri ocağa koydu. Avluyu suladı</p>

  <p class="calibre1">ve sonra süpürmeye başladı.</p>

  <p class="calibre1">-Siz dinlenin Tolgonay teyze, dedi bana, ben elma ağacının altına keçe yaygıyı sereceğim. Annem de gelecek az sonra. Sizin çayımızı</p>

  <p class="calibre1">çok seviyormuş, nerdeyse gelir.</p>

  <p class="calibre1">Aliman'ın gidişinden sonra günler geçmez oldu. Daha önceki yalnızlığım yalnızlık değilmiş, gerçek yalnızlığı bilmiyormuşum meğer. Ancak üç gün dayanabildim. Sonra dünyam karardı. Evimin, hatta hayatımın da bir değeri yoktu artık. En dayanılmaz olanı da Aliman'ın akıbetini düşünmekti. Ailesi onu iyi karşılamamışsa, hele önceki davranışını yüzüne vurup onu aşağılamış iseler, bizi dinlemek bile istemedin, özel hayatına kimseyi karıştırmayacağını, bizi de ilgilendirmeyeceğini söyledin, ama işte utanılacak bir durumdasın ve bize sığındın, bize muhtaç oldun!... demişlerse! Ona böyle diyebilirlerdi. Ne olurdu o zaman gelinimin hali? Çok gururluydu, bu hakarete nasıl dayanırdı? Allah korusun, canına da kıyabilirdi. Ah Aliman, ah! Eğer benim yanımda kalsaydın, ben her şeyi üstlenir, sana laf söyletmezdim.</p>

  <p class="calibre1">Aklıma her olasılığı getiriyor ve kahroluyordum. Sonunda kendi kendime: Bu böyle olmaz, dedim, oraya gitmeli, görüp anlamalıyım.</p>

  <p class="calibre1">Beni dinlemesi için yalvar yakar olurum, belki dönüp gelir. Ah ne iyi olurdu gelirse! Gelmezse gelmez. Yapılacak bir şey yok o zaman.</p>

  <p class="calibre1">Onun iyiliği için dua ederim, ağlaya ağlaya dönüp gelirim. Böyle dedim ve kararımı verdim. Ertesi gün yolculuğa hazırlandım. Evi ve ineği Ayşe'ye emanet ettim.</p>

  <p class="calibre1">Bektaş, yoldan geçen kamyonlardan birini durdurdu, beni bindirdi ve Kayındı'ya hareket ettim. Kamyon köyden çıkıp anayola girdikten sonra, genç bir kadının anızlar içinde bir patikadan yürüdüğünü</p>

  <p class="calibre1">farkettim. Hemen tanıdım onu: Aliman idi bu! Sevgili Aliman bana, bizim eve doğru geliyordu.</p>

  <p class="calibre1">-Dur! Hemen dur! diye bağırdım sürücüye. Kamyon hızını alamayıp biraz gittikten sonra durdu. Çantamı kaptım ve kayar gibi tozun toprağın içine düştüm. Bir sis gibi koyu o tozun içinde bir anda her şey kayboldu, görünmez oldu. Bir an, rüya mı görüyorum yoksa? diye geçti aklımdan. Toz bulutu kamyonla birlikte uzaklaşınca Aliman'ı bir daha gördüm.</p>

  <p class="calibre1">-Alimaan! Alimaan! diye bağırdım olanca sesimle. Ona doğru nasıl koştum? Bunu değil de, konuştuğumuz, birbirimize sımsıkı sarılarak ağladığımız zamanı hatırlıyorum. Ayrı olduğumuz günlerde ayrılık acısı ikimizi de perişan etmişti ve bu yüzden o günlerde çektiğimiz acıları anlatacak söz bulamıyorduk. Aliman'ın yüzünü okşuyor ve durmadan aynı şeyleri söylüyordum:</p>

  <p class="calibre1">-Geldin değil mi küçük kızım? Bana döndün, anana döndün, işte burdasın.</p>

  <p class="calibre1">-Aliman da cevap veriyordu:</p>

  <p class="calibre1">-Evet döndüm, sana döndüm anacığım, işte burdayım.</p>

  <p class="calibre1">Birbirimize sarılmış öyle dururken karnındaki bebek kımıldadı, hem de iki defa. Anasının karnını tekmeliyordu. Bunu çok iyi hissettim.</p>

  <p class="calibre1">Aliman elini karnına koydu, sevgiyle, yavaş yavaş okşadı yavrusunu.</p>

  <p class="calibre1">Gözlerindeki o sevgiyi, o ana şefkatini görmek bütün benliğimle sarstı beni. Nasıl olmuş da kötü şeyler düşünmüştüm onun için?</p>

  <p class="calibre1"></p>

  <p class="calibre1">Analık! Kutsal analık! Böyle bir mutluluğun bir damlası, acılardan oluşan okyanusa değer! Yanağımı yanağına yapıştırdım ve kendimi tutamayıp hüngür hüngür ağladım.</p>

  <p class="calibre1">-Aliman, sevgili güzel kızım! Senin için öyle korktum ki!</p>

  <p class="calibre1">Beni yatıştırmaya çalıştı:</p>

  <p class="calibre1">-Ağlama ana, ağlama. Beni bağışla, aptalın biriyim ben. Seni hiç</p>

  <p class="calibre1">terketmemeliydim. Ayrılmak istediğim doğru, bunu denedim, ama gördüğün gibi başaramadım, ayrılığa dayanamadım, hep seni düşünüyordum.</p>

  <p class="calibre1"></p>

  <p class="calibre1">Kendi kendime, `her şeyi konuşmanın tam zamanı' diye düşündüm ve sordum:</p>

  <p class="calibre1">-Niçin gittin kızım? Bana mı gücendin? Susuyor, belki ne cevap vereceğini düşünüyordu.</p>

  <p class="calibre1">Sonra içini çekerek şöyle dedi:</p>

  <p class="calibre1"></p>

  <p class="calibre1">-Bunu sorma anacığım. Ne yararı olacak ki? Bu konuda birbirimize hiç bir şey sormayalım, söylemeyelim. Yoksa üzüntülerim daha da artar.</p>

  <p class="calibre1">Her defasında böyle oluyordu. Yine kaçıyordu konuşmaktan. Böyle davranmakla kendisini daha da güç durumda, sıkıntılı durumda bıraktığını neden anlamıyordu? O yıl sonbahar çok yağmurlu geçti, uzun sürdü. Yağışsız bir tek gün geçirmedik diyebilirim. Aliman da, tıpkı sonbahar gibi, günden güne daha asık suratlı oluyordu.</p>

  <p class="calibre1">Konuşmuyor, gülmüyor, her zaman ki düşüncelerine dalıp gidiyordu.</p>

  <p class="calibre1">Doğumun yaklaştığını anlıyordum. Bazı şakalarla, okşamalarla onu rahatlatmak, düşüncelerini başka bir yöne çekerek eğlendirmek istiyordum ama boşuna. O artık boş sözlerle avunacak ve o büyük hüznünü unutuverecek küçük bir kız değildi.</p>

  <p class="calibre1">Aslında ona yardımcı olmak isteyen yalnız ben değildim, ama kimse bir şey yapamıyordu. Bir gün Bektaş bize saman getirdi. Annesinin tekrar hastalanıp yatağa düştüğünü de söyledi. Ateşi çıkmış ve öksürüyormuş. Ayşe'yi görmek için onlara gittim ve biraz çıkıştım: Sağlığına dikkat etmen gerektiğini çok iyi biliyorsun ama etmiyorsun. Böyle bir havada uzak yerlere misafirliğe gidilir mi hiç?</p>

  <p class="calibre1">Belli belirsiz gülümsedi, biraz mahcup olmuştu galiba. Çünkü bir mazeret ileri süremiyordu. Üç kadın arkadaşıyla birlikte, Bektaş'ın arabasına atlayıp komşu köyde bir düğüne gitmişlerdi: Artık dönmek için yerimden kalkarken Ayşe eteğimden tuttu:</p>

  <p class="calibre1">-Dur biraz Tolgonay, eğer darılmazsan sana bir şey söylemek istiyorum, dedi.</p>

  <p class="calibre1">-Söyle, söyle, dedim ve oturdum.</p>

  <p class="calibre1"></p>

  <p class="calibre1">-Biz gerçekten vadideki o köye gittik ama, düğün için değil Tolgonay. Orada bir akrabamın olmadığını biliyorsun. Senden izin almadan seni de ilgilendiren bir konuda bir karara vardık. Bunun için özür dilerim. Biz o köyde o çobanla görüştük, onu bir duvar dibine sıkıştırarak şöyle dedik: Olanları bilesin, Aliman doğurmak üzere, çok az kaldı doğuma, sen ise hiç bir suçun yokmuş gibi umursamıyorsun! Ne demek oluyor bu? Namus, şeref yok mu sende?</p>

  <p class="calibre1">Böyle dedik ama hiçbir sonuç alamadık. Bir kere, adam zaten evliymiş. Sonra, ne vicdanı var ne imanı. Kanun manun da tanımıyor, her şeyi inkar ediyor. Sözün özü Tolgonay, ondan umut yok. Bu yetmiyormuş gibi karısı da bizim oraya geliş sırrımızı öğrendi.</p>

  <p class="calibre1">Cadalozun biri o kadın. Açtı ağzını, yumdu gözünü ve bize olmadık küfürler etti, sonra da kovdu bizi. Dönüş yolunda yağmura tutulduk.</p>

  <p class="calibre1">Hava soğudu, iliklerimize kadar ıslandık ve gördüğün gibi yatağa düştüm. Ama bana bakma sen, bir şey değil bu. Biz şimdi Aliman için ne yapacağız? Onu söyle.</p>

  <p class="calibre1">Ayşe dudaklarını ısırıp ağlamaya başladı. Ona:</p>

  <p class="calibre1">-Ağlama Ayşe, dedim, ben hayatta oldukça Aliman'a kimse bir kötülük yapamaz.</p>

  <p class="calibre1">Ayşe'lerden ayrıldım. Ona başka ne diyebilirdim ki? Bundan sonra zorlu günler başladı. Doğum pek yakındı ve Aliman'ı gözden kaçırmıyor, nereye gitse peşinden ben de geliyordum. Doğum sancıları başlar başlamaz yanında olmalıydım. Böyle bir sebep olmasa, onu gölge gibi takip ederek niçin canını sıkayım?</p>

  <p class="calibre1">Bir gün kalın giyimlerini giydiğini, ayrıca bir yün şala sarındığını</p>

  <p class="calibre1">gördüm ve sordum:</p>

  <p class="calibre1">-Nereye gidiyorsun sevgili kızım?</p>

  <p class="calibre1"></p>

  <p class="calibre1">-Çaya.</p>

  <p class="calibre1">-Böyle rutubetli bir havada çaya gidilir mi? Otur evde, rahatına bak.</p>

  <p class="calibre1">-Hayır, gideceğim.</p>

  <p class="calibre1">-Öyleyse ben de gelirim, seni yalnız bırakmam. Öyle bir bakış baktı</p>

  <p class="calibre1">ki görmeliydiniz. şu son günlerde çektiği bütün acılar öfke olup birikmiş ve bana yönelmişti:</p>

  <p class="calibre1">-Niye bana yapıştın? Ne istiyorsun benden? Her dakika bir gölge gibi peşimden ayrılmıyorsun. Rahat bırak beni! Geberip gideceğimi mi sanıyorsun? Korkma, gebermem.</p>

  <p class="calibre1">Kapıyı hızla çekti ve gitti. Kapı yüzüme bir kamçı gibi çarpmıştı</p>

  <p class="calibre1">sanki. Gönlüm kırılmış, içim parçalanmıştı. Yine de nereye gittiğini merak etmekten kendimi alamadım, az sonra arkasından çıktım. Kapı</p>

  <p class="calibre1">eşiğinde durup bakınca onu göremedim. Çay kenarına gitmiş</p>

  <p class="calibre1">olmalıydı.</p>

  <p class="calibre1">ınce, ahmak ıslatandan bile daha ince, bir yağmur yağıyor ve insanın vücudunu hafif ama soğuk bir buhar gibi kaplıyordu. Rüzgar bulutları</p>

  <p class="calibre1">önüne katmıştı. Bahçe girilecek gibi değildi. Ağaç gövdeleri çıplak, donmuş, dallar kararmış ve ıslaktı. Herkes evine kapanmış ve dışarıda kimsecikler yok.</p>

  <p class="calibre1">Yüce dağlar, kararmaya başlayan havada ve sisler içinde belli belirsiz idiler.</p>

  <p class="calibre1">Biraz bekledikten sonra yola koyuldum. Ne istediğini bana söylememesi hiç de iyi olmamıştı, ama daha da kötüsü, ilk sancılar başlayınca ıslak bir yere yığılıp kalması olurdu. Bahçenin arkasındaki patikaya gelince Aliman'ı gördüm. Yavaş adımlarla güçlükle yürüyerek ve yere bakarak geri dönüyordu. Ben de hemen eve döndüm. Çay ısıttım, börek kızarttım, yumurta pişirdim. Sonra temiz bir örtü serdim, kış elmalarının en güzellerini, en kırmızı olanlarını seçip sofraya getirdim. Sofra örtüsünü görünce acı bir gülümseme belirdi dudaklarında.</p>

  <p class="calibre1">-Gel kızım, dedim, donmuşsun, sıcak çay iç, şu böreklerden de ye biraz.</p>

  <p class="calibre1"></p>

  <p class="calibre1">-Canım hiç yemek istemiyor ana, dedi, belki bir elma yiyebilirim.</p>

  <p class="calibre1">-Bir yerlerinde ağrı, bazı sancılar duyuyor musun?</p>

  <p class="calibre1">Söyle bana kızım.</p>

  <p class="calibre1">Yine olumsuzdu:</p>

  <p class="calibre1">-Bana bir şey sorma ana, dedi, ben kendi varlığımı bile hissetmiyorum. Kendi halime bırak beni. Böyle derken eliyle bir şeyleri savar ya da uzaklaştırır gibi bir hareket yaptı. Gece oldu.</p>

  <p class="calibre1">Yatakta, bundan sonra ona ne söylesem boş, hiçbir sözüm hoşuna gitmeyecek diye düşündüm ve üzüldüm. Bu düşünce ile dalıp gitmişim. Normal olarak geceleri uyanır, Aliman'ın durumuna bakardım. Ama o gece taş gibi uyumuşum. Olacağı bilseydim, gözümü kırpmadan on gece beklerdim, başımı duvara bile dayamazdım.</p>

  <p class="calibre1">Birdenbire niçin ve nasıl uyandığımı pek hatırlamıyorum.</p>

  <p class="calibre1">şöyle bir göz atınca Aliman'ın yatağında olmadığını gördüm.</p>

  <p class="calibre1">ınsan yarı uykuda kalkınca olup biteni bir anda kavrayamıyor.</p>

  <p class="calibre1">Önce onun dışarıya çıkmış olabileceğini ve döneceğini düşündüm, biraz bekledim. Gelen giden olmadı. Hayattan ve avludan da bir ses gelmiyordu. Sonra elimi uzatıp yatağını</p>

  <p class="calibre1">yokladım. Buz gibiydi! ışte o zaman yüreğim hop! etti: Demek ki kalkıp gideli epey olmuştu. Alelacele giyinerek dışarı fırladım. Avluda köşe bucak her tarafa baktım. Yoktu! Sokağa fırlayıp sebze bahçesine doğru koştum. Aliman! Alimaan! diye bağırıyordum bir yandan.</p>

  <p class="calibre1">Sesime ses veren olmadı. Yalnız köpekler uyandılar ve havlamaya başladılar. Havlamalar bütün köye yayıldı. Büyük bir korku ve keder kapladı içimi: Aliman gitmişti! Ama böyle bir havada ve gece karanlığında nereye giderdi?</p>

  <p class="calibre1">şimdi ben ne yapabilirdim? Onu nasıl bulacaktım? Yine, eve doğru koştum, feneri bulup yaktım, sonra da elimde fener, Aliman'ı aramak için avlu, kapısına yürüdüm. Kapıdan çıkarken anbardan birtakım iniltiler duydum. Bütün gücümü ayaklarıma vererek oraya koştum. Kapıyı o kadar hızlı açtım ki az daha elimdeki fener düşecekti. Aman Tanrım! Gözlerime inanamadım: Aliman samanların üzerine yüzükoyun yatmış, doğum sancılarıyla kıvranıyordu. Üzerine atılıp bağırdım:</p>

  <p class="calibre1">-Ne yaptın a kızım, bana niye söylemedin? Yardım edip arkası üstü</p>

  <p class="calibre1">çevirmek istedim, elim kanlar içinde kalan eteğine dokununca büyük bir korkuya kapıldım, irkildim. Yüreğim kafesinden çıkacaktı</p>

  <p class="calibre1">nerdeyse. Vücudu ateş gibi yanan Aliman boğuk sesle mırıldanıyordu:</p>

  <p class="calibre1">-Ölüyorum! Ölüyorum!</p>

  <p class="calibre1">Çoktandır acı çektiği, gücünü, direncini yitirdiği belliydi. Allahım sen koru bizi! Allahım sen koru! diye dua ettim. O anda, bir doktorun yardımı olmadan bu doğumu yapamayacağını da anlamıştım.</p>

  <p class="calibre1">Aliman'ı orda bırakıp Ayşe'lere koştum, pencereye hızlı hızlı vurdum ve bağırdım:</p>

  <p class="calibre1">-Kalkın, çabuk kalkın! Bektaş, çabuk arabayı hazırla, Aliman çok hasta. Çabuk ol evladım, çok, çok hasta!</p>

  <p class="calibre1">Onları uyandırdıktan sonra Aliman'ın yanına döndüm. Ona su verdim. Titriyor, dişleri takır takır su bardağının kenarına vuruyor, ama vücudu ateşler içinde yanıyordu. ıki yudum su ancak içebildi ve sonra kıvranmaya, inlemeye devam etti. O sırada Ayşe de geldi soluk soluğa. Ayşe ayakta zor duruyordu, o günlerde hastaydı çünkü.</p>

  <p class="calibre1">Aliman'ı görür görmez beti benzi iyice sarardı ve telaşla sordu:</p>

  <p class="calibre1">-Aliman, güzelim, ne oluyor? Korkma kızım, korkma, seni hastahaneye götüreceğiz!</p>

  <p class="calibre1">ıyi bir raslantı olarak Bektaş o gün eve geç dönmüş, atları kolhoza götürmemiş, avluda, evin önüne bağlamıştı. Hemen bizim avluya getirdiği arabaya bir kat ot serdik, üzerine minderler, yastıklar koyduk.</p>

  <p class="calibre1">Sonra üçümüz birden tutarak Aliman'ı yavaşça arabaya bindirdik ve hastahaneye yollandık.</p>

  <p class="calibre1">Ah o yol! Sonbahar yağmurlarıyla yarılmış, çukur çukur olmuştu. Ve o gece zifiri karanlıktı. Yörede zaten bir tek hastahane vardı ve o da karşı yakadaydı.</p>

  <p class="calibre1">Çayı geçeceğimiz köprü de aşağıda, epeyce uzakta kalıyordu.</p>

  <p class="calibre1">Araba köyden çıktığı zaman Aliman'ın sancıları iyice arttı. Kıvranıyor, bağırıyor, üzerindekileri atıyordu.</p>

  <p class="calibre1">Başını dizlerimin üzerine koymuştum, attığı battaniyeleri hemen yine örtüyordum. Elimdeki feneri yüzüne tutup gözlerine bakıyor, onu sakinleştirmeye çalışıyordum. Bektaş da bir şeyler söylüyordu Aliman'ı yatıştırmak için:</p>

  <p class="calibre1">-Dayan Aliman, az sonra köprüye varacağız, birkaç adım daha...</p>

  <p class="calibre1">şimdi, şimdi varırız oraya...</p>

  <p class="calibre1">Allah bilirdi köprüye ne zaman varacağımızı. Gidiyor, gidiyor, varamıyorduk. Bu yüzden atları tırısa kaldırmak zorunda idik. Ama bu defa da o kötü yolda araba çok sarsılacak, bu ise Aliman için hiç iyi olmayacaktı.</p>

  <p class="calibre1">Aksi gibi yağmur da hızlanmaya başladı. Bütün olumsuzluklar üst üste idi: Zifiri karanlık bir gece, buz gibi soğuk yağmur, çamur, tekerlek sarsıntısı... Aliman çırpınıyor, inliyor, bağırıyordu. Sonra birden sakinleşir gibi oldu. Ama bu defa da hırıltılı sesler çıkarıyordu.</p>

  <p class="calibre1">Korkular içinde sordum:</p>

  <p class="calibre1">-Aliman! Aliman ne oldu?</p>

  <p class="calibre1">Onu sıkıyor, feneri yaklaştırıp yüzüne bakıyordum. O da ateşli gözlerle bana bakıyordu:</p>

  <p class="calibre1">-Durun! Durun, ben ölüyorum! diye mırıldandı. Dudakları incelmiş, kurumuştu. Güçlükle nefes alıyordu.</p>

  <p class="calibre1">Arabayı durdurduk.</p>

  <p class="calibre1">-Ana, başımı kaldır, dedi, nefes alamıyorum. Ağlıyordu. Sonra hıçkırıkları bastırarak çabuk çabuk konuşmaya başladı: Ana, sevgili anacığım, içim yanıyor, artık dayanamıyorum. Öleceğim... öleceğim...</p>

  <p class="calibre1">Her şey için sana teşekkür ederim, çok teşekkür... Beni bağışla anacığım... Ah Kasım hayatta olsaydı!. Ah Kasım, ben ölüyorum.</p>

  <p class="calibre1">Beni bağışla...</p>

  <p class="calibre1">Ona yalvardım:</p>

  <p class="calibre1">-Hayır, hayır sevgili kızım, ölmeyeceksin. Biraz daha dayan canım kızım, biraz daha! Köprü hemen şuracıkta. Anlıyorsun değil mi kızım, ölmeyeceksin, ölmeyeceksin.</p>

  <p class="calibre1"></p>

  <p class="calibre1">Dayanılmaz sancılarla yine kıvranmaya başladı. Dişlerini sıkmış, bilincini yitirmişti. Son gücünü tüketiyordu çırpınarak. Bektaş'a emir verdim:</p>

  <p class="calibre1">-Bektaş, Aliman'ı kucağına al ve şöyle kaldır. Çabuk ol! Utanacak bir şey yok bunda... Çabuk! Allah aşkına çabuk! Bektaş Aliman'ı</p>

  <p class="calibre1">kaldırdı ve ben de çocuğu dünyaya getirmek için kollarımı sıvadım...</p>

  <p class="calibre1">Sonra Bektaş bir çığlık atarak hüngür hüngür ağlamaya başladı.</p>

  <p class="calibre1">Birden, benim gözümde ve kulağımda o trenin uğultulu geçişi canlandı. Çelik tekerlekler rayları takır takır dövüyor, rüzgar ise çığlığını çarpıyordu kulaklarıma: Anaaa! Alimaaan! Aynı anda cıyak cıyak bir bebek sesi duyuldu...</p>

  <p class="calibre1">Hayat niçin bu kadar acımasız, bu kadar kör? Çocuk dünyaya geliyor, Aliman dünyayı terkediyordu. Biri doğuyor, biri ölüyordu.</p>

  <p class="calibre1">Bebeğin çıplak ve ıslak vücudunu entarimin eteğine ancak sarabilmiştim ki, anası Aliman, Bektaş'ın kollarında can vermiş, suskunluğa gömülmüştü. Başı yana düşmüş, hareketsiz kolları aşağı</p>

  <p class="calibre1">sarkmıştı.</p>

  <p class="calibre1">-Alimaan! diye bağırdım korku dolu bir sesle. Sonra bileğini tuttum.</p>

  <p class="calibre1">Nabzı çarpmıyordu. Gözlerimin önünde, bir an için, hayatla ölüm karşı karşıya idiler.</p>

  <p class="calibre1">Arabayı çevirip dönüş yoluna girdiğimiz zaman tan yeri ağarmış, güneş doğmak üzereydi. Donuk gecede, iri kar taneleri uçuşuyordu şimdi. Yola usulca konan kar taneleri izleri örtüyordu. Her şey susmuştu. Her yerde beyaz bir sessizlik hüküm sürüyordu. Yeleleri ve kuyrukları kardan bembeyaz olmuş atlar da pek sessiz ilerliyordu.</p>

  <p class="calibre1">Arabanın önünde oturan Bektaş sessiz sessiz ağlıyordu. Atları</p>

  <p class="calibre1">unutmuştu. Kendiliklerinden gidiyordu atlar. Yol boyunca ağladı.</p>

  <p class="calibre1">Ben, yerde yolun kenarında yürüyordum. Bebeği gocuğuma sarmış, göğsüme bastırmıştım. Beyaz karlar kapkara görünüyordu gözüme.</p>

  <p class="calibre1">Bölüm 16</p>

  <p class="calibre1">Savaş kendisini bana son defa işte böyle hatırlattı. Yürüdüğüm yol, hayatım boyunca gördüğüm en kötü yoldu. Böyle yaşamaktansa ölmek daha iyi diye düşünüyordum. Kucağımda ısınan bebek, sıcacık, yumuşacık bir top gibi kımıldıyor ve durmadan ağlıyordu. Onu öyle götürürken söyleniyordum: Zavallı küçük yavrum, bu ne büyük talihsizlik, bu ne büyük acıdır ki ilk çığlığın annene bir veda oldu!</p>

  <p class="calibre1">Sonra, uzaktan uzağa yankılanır gibi bir fikir daha geçti aklımdan: Hayat büsbütün yitirilmedi, küçük bir tomurcuk kaldı. Hemen ardından şöyle dedim kendime: Nasıl yaşayacak bu çocuk? Ana sütünü hiç tatmadı bile. Ama onun yaşamasını çok istiyordum ve dua ettim: Allahım, hiç olmazsa bu yavruyu bırak bana, o ölmesin Allahım! Ona dayanma gücü ver, ayakta kalabilme, güçlüklerin üstesinden gelebilme gücü ver...</p>

  <p class="calibre1">Yürürken işte bunlar geliyordu aklıma. Bazen tam bir umutsuzluk, bazen de bir güven içinde oluyordum. Biz köye vardığımız zaman ortalık iyice aydınlanmıştı. Lapa lapa kar yağışı ve çevremizde sessiz beyazlık devam ediyordu. Bu sessizliğin ortasında, bitmemiş yolun kenarındaki yıkıntılar daha korkunç görünüyordu gözüme. Yapımına yedi yıl önce başlanmış yolda, şimdi pek acıklı görünen birkaç izden başka bir şey kalmamıştı. Aliman ve Kasım'ın kuracakları evin avlusunda taş ve tuğla yığınları, onların amaçları, hayalleri, özlemleri için dikilmiş anıtlar gibi duruyordu.</p>

  <p class="calibre1">Artık sonsuza kadar susmuş olan Aliman, gözleri kapalı, yüzü</p>

  <p class="calibre1">sapsarı yatıyordu arabada. Başı bir o yana bir bu yana dönüyor, yüzüne düşen kar taneleri erimiyordu.</p>

  <p class="calibre1"></p>

  <p class="calibre1">Köyün ilk evlerine yaklaşınca Bektaş arabadan atladı ve hayatında ilk defa gür bir erkek sesiyle ağıtlar, ilahiler okuyarak ölüm olayını</p>

  <p class="calibre1">duyurmaya başladı. Bütün evlerden koşup geldiler, gözyaşları içinde bizi ortalarına aldılar. Ayşe de geldi ve ağıdı ile yeri göğü inletti.</p>

  <p class="calibre1">Sonra benim elimden bebeği alıp kendi evine götürdü...</p>

  <p class="calibre1"></p>

  <p class="calibre1">ıki gün sonra Aliman'ı gömdük. Geleneklerimize göre bir kadın ölüyü gömmek için mezarlığa gidemez, bu işi erkekler yapar. Ama ben gittim ve kimse bir şey diyemedi. Çünkü bizim evde erkek yoktu.</p>

  <p class="calibre1">Aliman'ı mezarına, mezar çukurunun dibindeki kazanaka kendim yerleştirdim, üzerine ilk toprağı ben attım. O gün de kar yine lapa lapa yağıyordu. Bir tümsek haline gelen mezar kısa zamanda karla örtüldü.</p>

  <p class="calibre1">O yılın ilkbaharında Aliman'ın mezarına çiçekler diktim. Her bahar dikiyorum. Çiçekleri çok severdi. Hayat devam ediyor. ılk günler Canbolat'ı yaşlı Çorabek'in gelini emzirdi. Daha sonra onu keçi sütü</p>

  <p class="calibre1">ile besledim. Kaygılarla, sıkıntılarla dolu günlerim çok oldu. Bunları</p>

  <p class="calibre1">birer birer anlatmamın hiç gereği yok. Kısacası, hayatta kalacağı, yaşayacağı alnına yazılmış ve yaşadı. Bunun için Allaha şükrediyorum. şimdi tam oniki yaşında. Onu küçüklüğünde tedavi eden ve şimdi bizim bölgede pek meşhur olan doktor her karşılaşmamızda sorar:</p>

  <p class="calibre1">-Merhaba büyükanne, torun büyüyor mu?</p>

  <p class="calibre1"></p>

  <p class="calibre1">-Tanrı'ya şükür, bir yiğit oldu bile.</p>

  <p class="calibre1">-Bu iyi haber, hadi, iyi bir adam olsun.</p>

  <p class="calibre1">Bu doktor Canbolat'ı ve beni uzun zamandan beri tanır. Canbolat'ın küçüklüğü hastalıklarla mücadele ederek geçti. Sanırım onsekiz aylık iken soğuk aldı, şiddetli bir hastalığa yakalandı. Dudakları mosmor olmuştu, gözlerini açamıyor ve güçlükle nefes alıyordu.</p>

  <p class="calibre1">Onu kucakladığım gibi hastahaneye gittim. Yine kış mevsimi ve yine gece vaktine rastladı hastahaneye gidişim. Çayı köprüden değil de sığ</p>

  <p class="calibre1">yerinden yürüyerek geçtim. Hastahanede karşıma çıkan doktor gencecikti, yeni mezun olmuştu. Beni ıslak elbisemin içinde tiril tiril titrer görünce korkuya kapıldı ve ellerini havaya kaldırarak bağırdı:</p>

  <p class="calibre1">-Delisiniz siz! Suda yürümek de ne oluyor! Nerde bu çocuğun anası, babası?</p>

  <p class="calibre1">-Ben onun hem anası, hem babasıyım evladım. Kurtar onu, o ölürse ben de ölürüm! dedim.</p>

  <p class="calibre1">O genç doktor bütün gece çocukla meşgul oldu. Her iki saatte bir iğne yapıyordu. Bana da kuru ve kalın giyecekler ve bazı ilaçlar verdi.</p>

  <p class="calibre1">Yine de sabah olunca hastalanıp yatağa düştüm. Ateşim yüksekti ve öksürdükçe kan geliyordu ağzımdan. Yakan, kavuran bir sise gömülmüş gibiydim, kendimden geçmiştim. Yalnız, doktorun başucuma yaklaştığını, elini alnıma koyup bana söylediklerini hatırlıyorum:</p>

  <p class="calibre1">-Bırakma kendini ana, sakın bırakma. Senin torun iyileşti, gülmeye başladı.</p>

  <p class="calibre1">-Öyleyse, dedim, ben de üstesinden gelirim bu hastalığın.</p>

  <p class="calibre1">Dayanmama ve hastalığı yenmeme belki torunumun kurtulduğunu öğrenmek sebep oldu.</p>

  <p class="calibre1">Geçtiğimiz yaz, küçük ama ilgi çekici bir olaya tanık oldum. Okullar tatildi. Çocuk sokakta koşup oynuyordu. Bir gün onun anbarda, çatı</p>

  <p class="calibre1"></p>

  <p class="calibre1">arasında yirmi yıldan beri duran Kasım'ın bisikletini indirdiğini, avluya çıkardığını gördüm.</p>

  <p class="calibre1">Bisikleti onarmaya, binilecek hale getirmeye çalışıyordu. Hiçbir şey söylemedim. Ne de olsa erkek çocuktu ve bu bisiklet onu bir süre oyalardı. Ama onarılacak hali kalmamıştı o bisikletin: Demir aksam paslanıp çürümüş, lastikler nerdeyse erimişti.</p>

  <p class="calibre1">Arkadaşları da gelip baktılar ve alay edip gülüştüler: Amma da antika şey ha! Nuh Nebi'den kalma! diyorlardı. Ama Canbolat inatçıydı, kafasına koyduğunu yapmakta direniyordu. Eğer Bektaş'ın yardımı olmasa bir sonuca ulaşır mıydı bilmem. Bektaş işe ciddi olarak sarıldı. Kendisi de bir aile babası olduğu halde, bir çocuk gibi heyecanla, sabırla uğraştı tamir için. Onun Canbolat'a bir zaafı vardı.</p>

  <p class="calibre1">Çocuğun başına ufak bir şey gelecek olsa, hemen okula gider öğretmenleriyle konuşurdu. Bektaş evlendiği zaman annesi Ayşe henüz sağdı. Sevgili arkadaşım Ayşe, Aliman'dan üç yıl sonra öldü.</p>

  <p class="calibre1">Nice sıkıntılara ortak olmuştuk onunla. Bektaş, saygın, ciddi, çalışkan bir adam oldu. Uzun zamandan beri biçerdöver sürücüsü olarak çalışıyor. Karısı Gülsüm de sevimli, iyi bir komşu oldu bize. Üç</p>

  <p class="calibre1">çocukları vardı.</p>

  <p class="calibre1">Bir gün Canbolat, yağlanmış, temizlenmiş, onarılmış bisikletiyle yanıma geldi. Kendi üstü başı da yağ içindeydi:</p>

  <p class="calibre1">-Büyükanne bak, babamın bisikleti ne hale geldi! dedi.</p>

  <p class="calibre1">Birden ellerimin titrediğini hissettim. Sözleri beni hem sevindirmiş, hem üzmüştü. O ise pek gururluydu:</p>

  <p class="calibre1">-Binmesini öğrendim bile, bak!</p>

  <p class="calibre1">Seleye oturursa ayakları pedala erişmediği için ileri kaymış, bir sağa bir sola sallana sallana gidiyordu. Her an düşebilirdi. Korkuyla bağırdım:</p>

  <p class="calibre1">-ın o bisikletten, düşeceksin!</p>

  <p class="calibre1">O ise daha hızlı sürmeye başladı. Avlu kapısına yöneldi, sokağa çıktı. Ben de koştum peşinden. Ama o sokağa çıkar çıkmaz hızını</p>

  <p class="calibre1">iyice arttırdı. Bisikletiyle uçuyordu sanki ve az sonra gerçekten uçtu: Bisiklet bir yana, o bir yana düştü. Koştum, tutup kaldırdım ve azarlamaya başladım:</p>

  <p class="calibre1">-Kendini öldürmek mi istiyorsun sen! Nedir bu yaptığın? Artık bisiklete binmek yok sana!</p>

  <p class="calibre1"></p>

  <p class="calibre1">-Artık hiç düşmem büyükanne, diye cevap verdi bana. Düşmek nasıl oluyormuş anlamak istedim, şimdiye kadar hiç düşmedim de...</p>

  <p class="calibre1">Gülmeye başladım. Bektaş da avlu kapısının önünde hiçbir şey olmamış gibi duruyordu. Sadece bakıyor, yüzünden hiçbir şey belli etmiyordu. O da, ben de başka bir şey söylemedik, ama birbirimizi anlamıştık.</p>

  <p class="calibre1">Bu olaydan kısa bir süre sonra hasat mevsimi başladı ve güzel bir akşam üzeri Bektaş bize geldi:</p>

  <p class="calibre1">-Sizin Canbolat'ı biçerdöverde kendime yardımcı olarak almak istiyorum, dedi.</p>

  <p class="calibre1">Razı oldum:</p>

  <p class="calibre1"></p>

  <p class="calibre1">-Bir işe yarayacaksa al, dedim.</p>

  <p class="calibre1">Dedim ama, iki gün sonra çalıştığı tarlaya gidip bakmaktan kendimi alamadım. Ne de olsa bir çocuktu o daha, o iş pek ağır gelebilirdi.</p>

  <p class="calibre1">Benim Canbolat biçerdöverin yanında, yukarıda, sap ayırma işinde çalışıyordu. Beni görünce yüksek bir dağın tepesindeymiş gibi bağırdı:</p>

  <p class="calibre1">-Büyükanne, bak ben buradayım!</p>

  <p class="calibre1">Sürücü yerinde oturan Bektaş da eliyle beni selamladı. Arkın yanında, bir ağacın gölgesinde oturdum ve akşama kadar orada kalıp çalışanlara baktım. Batözün yanına buğday taşıyan kamyonlar, arabalar durmadan gelip gidiyor ve çok toz kaldırıyorlardı.</p>

  <p class="calibre1">Akşam karanlığı çökerken çalışanlar işi bıraktılar ve bir araya geldiler.</p>

  <p class="calibre1">Canbolat yorgun ama gururlu, Bektaş'ın yanısıra yürüyor ve onu taklit ediyordu. Tıpkı Bektaş gibi hiç konuşmadan, yarı beline kadar soyunarak, arkta, suyu çırpıştıra çırpıştıra yıkanmaya başladı. Sonra, benim elimdeki çıkını görünce pek sevindi:</p>

  <p class="calibre1">-Elma mı getirdin büyükanne? diye bağırdı.</p>

  <p class="calibre1"></p>

  <p class="calibre1">-Evet.</p>

  <p class="calibre1">Koşup yanıma geldi, beni kucakladı, yanağımdan öptü. Bektaş</p>

  <p class="calibre1">gülüyordu:</p>

  <p class="calibre1">-Hımm, deminden beri övüngeç övüngeç bakınıyordun, o zaman niye sarılmadın büyünnene... Hadi, şimdi yıkan, iyi yıkan, yoksa vaktin kalmayacak, dedi ona. Akşam yemeği için büyük arabanın yanında otların üzerinde oturduk. Ekmek sıcaktı. Yeni çıkmıştı</p>

  <p class="calibre1">fırından. Canbolat ilk dilimi bana verdi:</p>

  <p class="calibre1">-Buyur büyükanne.</p>

  <p class="calibre1">Ekmeği aldım, bereketli olması için duamı yaptım ve ilk lokmayı</p>

  <p class="calibre1">ağzıma götürdüm. ışte o zaman pek bildiğim bir koku geldi burnuma.</p>

  <p class="calibre1">Çiftçilerin, tarım araçlarını kullananların ellerinin kokusuydu bu. Bu ekmek petrol kokuyor, demir kokuyor, saman kokuyor, olgun başak kokuyordu. Evet, eskiden olduğu gibiydi her şey. Lokmamı yutarken gözyaşlarımı tutamadım: Ekmek ölümsüzdür, iş de ölümsüzdür!</p>

  <p class="calibre1">dedim içimden.</p>

  <p class="calibre1">Çiftçiler o gün beni bırakmadılar. Misafirleri olmamı, geceyi tarlada geçirmemi istediler. Samandan güzel bir yatak yaptılar bana. O gece bu yatakta yatarken gökyüzüne bakıyor ve Samanyolu'nu görüyordum.</p>

  <p class="calibre1">Samanyoluna taze ve yaldız gibi parlayan samanlar dökülmüş, başaklar, taneler, kepekler dökülmüştü sanki. Ben öyle görüyordum. O</p>

  <p class="calibre1">yıldızlı, o yüksek gökyüzünde, o ekincinin samanları döktüğü yolda, çok uzaklardan duyulan bir şarkı gibi, bir tren katarının gittiğini, tekerleklerin rayları dövdüğünü de duyuyordum.</p>

  <p class="calibre1">Gece, o görüntüler arasında, o seslerle uyandım. Bugün düşünüyorum ki, dünyaya yeni bir ekinci, yeni bir çiftçi gelmişti. O</p>

  <p class="calibre1">çiftçi çok uzun ömürlü olsun, gökteki yıldızlar kadar bol ürün alsın.</p>

  <p class="calibre1"></p>

  <p class="calibre1">şafakta usulca kalktım, hasatçıları rahatsız etmemek için sessizce köyümün yolunu tuttum.</p>

  <p class="calibre1">Uzun zamandan beri şafağı, dağların üzerinde bu tarifsiz ihtişamı ile görmemiştim. Uzun zamandan beri Torgayın böyle öttüğünü</p>

  <p class="calibre1">duymamıştım? Torgay, bu tarla kuşu, gittikçe aydınlanan gökyüzünde yükseldi, yükseldi ve ta yükseklerde küçük, gri bir top gibi asılı kaldı.</p>

  <p class="calibre1"></p>

  <p class="calibre1">Tıpkı bir insan yüreği gibi, bulunduğu yerde durmadan kımıldıyor, çırpınıyor, bozkırdan sonsuza titreşimler gönderiyordu. Bir gün Suvankul bana: Bak, bizim tarla kuşumuz, torgayımız ötüyor!</p>

  <p class="calibre1">demişti.</p>

  <p class="calibre1">Ne güzel değil mi? Torgayımız bile vardı bizim! Sen de, sen de küçük torgayım, sen de ölümsüzsün!</p>

  <p class="calibre1">Bölüm 17</p>

  <p class="calibre1">-Ey benim sevgili tarlam, hasat bitti ve şimdi sen dinleniyorsun.</p>

  <p class="calibre1">Burada artık insan sesleri duyulmuyor, arabalar yolların tozunu kaldırmıyor, biçerdöverler de görünmüyor artık. Sürüler daha anıza salınmadı. Sen insanlara meyvalarını verdin. şimdi, doğum yapmış</p>

  <p class="calibre1">kadınlar gibi uzanmış, yatıyorsun. Sonbahara kadar dinleneceksin.</p>

  <p class="calibre1">şu anda burada yalnızız. Senden ve benden başka kimse yok.</p>

  <p class="calibre1">Sen benim bütün hayatımı biliyorsun. Bugün `Ölüleri Anma Günü!</p>

  <p class="calibre1">Suvankul'u, Kasım'ı, Maysalbek'i, Caynak'ı ve Aliman'ı rahmetle anıyor, dua ediyorum. Yaşadığım sürece hiç unutmayacağım. Bir gün gelecek, Canbolat'a da her şeyi anlatacağım. Eğer yaradılıştan zeki ve iyi niyetli ise, anlayacaktır. Ama öbürlerine, dünyada yaşayan herkese nasıl anlatmalı? Onlara bir diyeceğim var ama herbirinin kalbine nasıl gireyim de anlatayım?</p>

  <p class="calibre1">Ey gökyüzünde parlayan güneş, sen bütün küreyi dolaşıyorsun, onlara sen anlat!</p>

  <p class="calibre1"></p>

  <p class="calibre1">Ey yağmur bulutu, dünyanın üzerine sağnak sağnak boşal, her damlan bir konuşmacı olsun da, onlara sen anlat!</p>

  <p class="calibre1">Ey besleyici Toprak Ana, hepimizi bağrına basan sensin. Onlarla sen konuş Toprak Ana, insanlara sen anlat!</p>

  <p class="calibre1">-Hayır Tolgonay, onlarla sen konuşmalısın. Sen kadınsın. Sen her şeyin üstündesin, daha bilgesin. Bir insansın sen! Onlara sen anlat!</p>

  <p class="calibre1">Bölüm 18</p>

  <p class="calibre1">-Gidiyor musun Tolgonay?</p>

  <p class="calibre1">-Evet, gidiyorum, eğer yaşarsam yine geleceğim. Haydi şimdi kal sağlıkla güzel toprağım. Yine görüşürüz.</p>

  <p class="calibre1">SON</p>

  <p class="calibre1"></p>

  <p class="calibre1"></p>
</body>
</html>
