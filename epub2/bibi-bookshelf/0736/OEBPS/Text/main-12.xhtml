<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="calibre9"><span class="calibre13">Yirmi Dördüncü Bölüm</span></h2>

  <p class="calibre10"><span class="calibre5"><br class="calibre3" /></span></p>

  <p class="calibre10"><a id="bookmark0"></a><span class="calibre5">Miranda</span></p>

  <p class="calibre10">Günbatımında ağacın altında toplandık, babamla Laeh'ın öldüğü yerin yanına. Bu defa yeni bir toprak yığınının etrafına... Ashley haçı kendi elleriyle yapmış, tahtaları sarmaşıklarla birbirine bağlayıp araya kır çiçekleri yerleştirmişti. Üstünde saatlerce çalışıp tahtaya dekoratif desenler ve Stanley Leonard Cooper II yazısını kazımıştı. Bütün bu süre içinde, sadece haçı tamamlayana dek Cooper'ın cenaze töreninin yapılmasını reddetmek için konuşmuştu.</p>

  <p class="calibre10">Jill'i gömecek zamanımız olmamıştı ve Scarlet babamı biz buraya gelmeden önce gömmüştü, dolayısıyla bu bizim ilk cenazemizdi. Cooper'ı gömdüğümüze bir türlü inanamıyordum. Aramızda en güçlü ve şefkatli olan oydu,onun gitmiş olması haksızlık gibi geliyordu.</p>

  <p class="calibre10">Skeeter, Nathan ve Bryce mezarı kazıp Cooper'ın naaşını tarladan taşırken kir pas içinde kalmışlardı. Ashley haçı bitirip çocuklar mezarı kazmaya başlayınca bir anda sinirleri boşanmış ve günün büyük kısmını ağlayıp inleyerek geçirmişti.</p>

  <p class="calibre10">Şimdi onu dışarı çıkmaya ikna etmiştim ve o sessizdi.</p>

  <p class="calibre10">Hepimiz öyleydik. Sonunda Nathan boğazını temizledi.</p>

  <p class="calibre10">"Stanley Cooper en iyimizdi. Her gün onun kadar çalışkan, şefkatli ve sevgi dolu olmak için çabalamalıyız. O iyi bir arkadaş ve kardeş..."</p>

  <p class="calibre10">"Ve eş' diye fısıldadı Ashley. Yüzü buruşmuştu ve vücudu sessiz hıçkırıklarla sarsılıyordu.</p>

  <p class="calibre10">"Ve eş," diye tekrarladı Nathan, sesi titreyerek. "O bir kahramandı. O bir hayat kurtardı. Ve hepimiz cennette onu tekrar görebilmek için onun gibi yaşamaya gayret göstermeliyiz."</p>

  <p class="calibre10">"Cooper bana bir defasında küçük kız kardeşi Savannah'dan bahsetmişti; ne kadar yakın olduklarından, onu ne kadar sevdiğinden ve aynı zamanda her gün o ve annesi hayatta mı diye endişelendiğinden. Eğer hayatta değillerse artık onların yanında. Belki bunda bir teselli bulabiliriz."</p>

  <p class="calibre10">Bryce gülümsedi. "Coopla ilk tanışmamızı hatırlıyorum. Dersteydik ve o da Ashley'ye bakıyordu. Tabii ben onun kız kardeşiyle çıkıyordum, o da bunu duyduğu anda en iyi arkadaşım oldu. Ama o çakma bir arkadaş değildi, anlatabiliyor muyum? O gerçekten de benim en iyi arkadaşımdı. En iyi." Boğazını temizledi. "Onu özleyeceğim. Dünya onsuz eskisi gibi değil ama cennet artık daha iyi bir yer."</p>

  <p class="calibre10">Scarlet gülümsedi. "Bu hoş bir konuşmaydı."</p>

  <p class="calibre10">"Konuşma," dedi Ashley. "Burada konuşma Scarlet."</p>

  <p class="calibre10">Nathan, Ashley'ye doğru bir adım attı ama Ashley geri çekildi. "Bu onun suçu değil Ashley. Yapmak zorundaydı, bunu sen de biliyorsun."</p>

  <p class="calibre10">"Sorun yok," dedi Scarlet, Nathan'a eliyle işaret ederek. "Kızmaya hakkı var."</p>

  <p class="calibre10">"Bana iyi davranma," dedi Ashley, duygu durumu hızla kötüye gidiyordu. "Öyle kibarlık ayaklarına yatma Scarlet. Ağzını açma yeter. Sesini duymak istemiyorum. Beni anlıyor musun?"</p>

  <p class="calibre10">Scarlet yere bakıp başını peki anlamında salladı. Scarlet tanıdığım en güçlü kadınlardan biriydi ve Ashley'nin herkesin önünde kendisiyle böyle konuşmasına izin veriyordu. Her ne kadar hepimiz Ashley'nin söylediklerinin tek bir kelimesini kastetmediğini bilsek bile Scarlet'in sabrına hayran kalmıştım.</p>

  <p class="calibre10">Nathan yeniden Scarlet'i savunmak için konuşmaya başladı ama Scarlet koluna dokunup başını hayır anlamında iki yana salladı.</p>

  <p class="calibre10">Orada yarım saat kadar kaldık, ağladık, öyküler anlattık, güldük ve hatırladık. Ashley öne arkaya sallanmaya başladı, duygusal olarak o kadar tükenmişti ki güçlükle ayakta duruyordu. Onu içeri götürdüm, yürürken ona destek olmam gerekti. Doğrudan yatağa gitti ve uyuyana dek ağladı.</p>

  <p class="calibre10">"Hey," dedi Bryce, ben Ashley'nin odasının kapısını kaparken. Parmağımı ağzıma tuttum. Bryce başıyla onayladı ve fısıldamaya başladı. "Ne durumda?"</p>

  <p class="calibre10">"Aynı."</p>

  <p class="calibre10">"Sen nasılsın?"</p>

  <p class="calibre10">"Aynı." Bryce kolunu omzuma koydu ve beni boş oturma odasına götürdü. "Herkes nerede?"</p>

  <p class="calibre10">"Joey nöbette. Scarlet çatıya çıkmanın iyi bir fikir olabileceğini söyledi, dolayısıyla Joey de bir merdiven bulup yukarı tırmandı. Çok daha ileriyi görebildiğini söylüyor. Bu şekilde gelen olursa daha erken görebileceğiz."</p>

  <p class="calibre10">Başımla onayladım.</p>

  <p class="calibre10">"Nathan kızların yanında. Skeeter ile Scarlet yolun ilerisine gittiler."</p>

  <p class="calibre10">"Temizliğe mi?"</p>

  <p class="calibre10">Bryce başıyla onayladı.</p>

  <p class="calibre10">"Sadece o ikisi mi? Hem de bu olandan sonra."</p>

  <p class="calibre10">"Ben de onlarla gidiyorum. Sadece senin iyi olduğundan emin olmak istedim."</p>

  <p class="calibre10">Derin bir nefes aldım. "Scarlet'in bunu yapmak zorundaymış gibi hissettiğini biliyorum ama artık kızların gelmeyeceğini kabullenme zamanının geldiğini düşünüyorum. Neredeyse dört ay oldu artık."</p>

  <p class="calibre10">Bryce omzunu silkti. "Bilmiyorum. Nate ile Coop'un yirmi beş kilometreyi aşması neredeyse bütün günlerini aldı. İki küçük kız için epey uzun bir mesafe. Eğer kışa kadar gelmezlerse gelmeyeceklerini kabul edebiliriz."</p>

  <p class="calibre10">"Bu, onun umut etmeye devam etmesi için epey uzun bir süre."</p>

  <p class="calibre10">"Bana sorarsan yeterince uzun değil." Alnımı öptü. "Yakında görüşürüz."</p>

  <p class="calibre10">"Kendine dikkat et."</p>

  <p class="calibre10">Bryce'ın gidişini izledim, yolda ilerleyip görüş alanından çıkmış olan Scarlet ve Skeeter'a yetişmek için ağır ağır koşuyordu. Kendimi bir yerden düşüyormuş gibi hissettim ve onun Scarlet ve Skeeter'a yetişene kadar geçecek birkaç dakika bile yalnız kalmasının iyi bir fikir olup olmadığını merak ettim.</p>

  <p class="calibre10">Bryce tepeyi aştıktan sonra kapıyı açtım ve çatının kenarına dayanmış olan merdiveni fark ettim. Basamakları teker teker tırmanıp yukarı çıkınca Joey'nin yanında av tüfeği, bir kutu kurşun ve babamın koleksiyonunun en iyi parçası olduğundan emin olduğum bir tüfek dürbünüyle çatının kenarına oturmuş olduğunu gördüm.</p>

  <p class="calibre10">"Arkadaş ister misin?" diye sordum.</p>

  <p class="calibre10">Joey güneşe bakıp gözünü kıstı. "Her zaman."</p>

  <p class="calibre10">Oturdum ama Cooper'ın mezarının ayak ucunu görebiliyordum, dolayısıyla evin ortasına doğru kaydım. Nathan kızlarla beraber Butch'un ağılında boğayla konuşmalarını izliyordu. Ancak etrafı hızlıca bir gözden geçirecek kadar gözlerini onlardan ayırıyor, sonra dikkatini yeniden onlara veriyordu.</p>

  <p class="calibre10">"Zoe iyi gibi duruyor. Biraz tuhaf aslında'' dedi Joey.</p>

  <p class="calibre10">"Onun bizim gibi olduğunu sanmıyorum."</p>

  <p class="calibre10">"Ne demek istiyorsun?"</p>

  <p class="calibre10">"Sadece onun biraz farklı olduğunu düşünüyorum, hepsi bu."</p>

  <p class="calibre10">Joey başıyla onayladı. "Nathan bir aziz. Scarletle birbirlerini buldukları için seviniyorum."</p>

  <p class="calibre10">Gülümsedim. "Ben de."</p>

  <p class="calibre10">Etrafa baktı, her yöne, sonra da eliyle bir yeri işaret etti. "Bak."</p>

  <p class="calibre10">Kuzeydeki tarlanın ortasında tek başına bir ağaç vardı. Dallarına konmuş olan bir grup kuşun hepsi aynı anda havalandılar. Joey tüfeğin dürbününden bakıp tüfeğin horozunu kaldırdı. "Dört taneler, görebiliyor musun?"</p>

  <p class="calibre10">Gözlerimi kıstım, buğday iyice uzayıp altın rengi olmuştu, neredeyse hasat edilmeye hazırdı. Uzun başakların arasında bir tedin sendeleyerek ilerlemesini görmek kolaydı. Joey'e baktım. Üç kafa görebiliyordum ve kısa boylu bir tanesinin başakları hareket ettirmesini. Ya çok kısa biriydi, ya da bir çocuktu. "Onları görebiliyorsun değil mi? Tedler yani, insan değiller, değil mi?"</p>

  <p class="calibre10">"Kesinlikle tedler."</p>

  <p class="calibre10">"Nişan aldın mı?"</p>

  <p class="calibre10">"Nişan aldım," dedi tüfeğin horozunu kaldırarak.</p>

  <p class="calibre10">Bir. <span class="calibre6">Yeniden doldur.</span></p>

  <p class="calibre10">İki. <span class="calibre6">Yeniden doldur.</span></p>

  <p class="calibre10">Üç. <span class="calibre6">Yeniden doldur.</span></p>

  <p class="calibre10">Ve bir aranın ardından, dört.</p>

  <p class="calibre10">Joey gözünü dürbünden kaldırdı, alanı çabucak yeniden gözden geçirdi ve tüfeğini kucağına aldı.</p>

  <p class="calibre10">Nathan kızları yanına alıp Joey'e seslendi.</p>

  <p class="calibre10">"Temiz mi?"</p>

  <p class="calibre10">"Temiz' diye seslendi Joey.</p>

  <p class="calibre10">"Scarlet'i görüyor musun?"</p>

  <p class="calibre10">"Hayır."</p>

  <p class="calibre10">Nathan'ın canı sıkılmış gibi duruyordu. Cooper'ın ölümü hepimize artık nasıl bir dünyada yaşadığımızı hatırlatmıştı. Hiçbirimiz Scarlet'i temizlik yapmaktan vazgeçiremezdik, çünkü söylediklerinin hepsi doğruydu ama yine de çok büyük bir risk alıyordu.</p>

  <p class="calibre10">Joey pis bir bezle alnını sildi. Burada, meşe ağacının gölgesi altında olsak da pişiyorduk. Joey ellerini dama dayayıp arkasına yaslandı. İşaret parmağıyla serçe parmağımı okşadı ve sonra da parmaklarını parmaklarıma doladı. Ne olduğunu fark ettiğimize dair bir işaret vermedik ya da üstünde konuşmadık, sadece orada ter içinde oturup bir an için de olsa rol yapmamızın gerekmemesinin tadını çıkardık.</p>

  <h3 class="sigil_not_in_toc"><span class="calibre14"><br class="calibre15" /></span></h3>

  <p class="calibre10"><a id="bookmark1"></a><span class="calibre5">Scarlet</span></p>

  <p class="calibre10">"Geliyorlar!" diye bağırdı Skeeter.</p>

  <p class="calibre10">Rüzgâr bize doğru esiyordu ve bize doğru gelen çürüyen cesetlerin kokusunu almak kolaydı. Ama bu defa koku sıra dışı ölçüde kötüydü. Önce yazın en sıcak dönemi yaklaştığı için diye düşündüm ama sonra onları gördüm.</p>

  <p class="calibre10">Skeeter da onları gördü. "Kararmış ve çıtır çıtır olmuş. Tıpkı Nathan<span style="font-size: 13px; line-height: 12px;">'</span>ın kızarmış tavuğu gibi!"</p>

  <p class="calibre10">"Tavuk gibi kokmuyorlar," dedi Bryce, tiksinerek.</p>

  <p class="calibre10">Daha otobana gelmeden küçük bir sürüye denk gelmiştik. Güneyden geliyorlardı ve küçük baltamı kafalarının tepelerine ve suratlarının yanına indirmekle meşgulken bir yandan da neden bu kadar çok olduklarını merak ettim. Haftalardır temizlik yapıyorduk, yolda daha fazlasına rastlamamız mantıklı değildi ve bu da fena halde canımı sıkıyordu.</p>

  <p class="calibre10">Skeeter ile Bryce çürüyen cesetleri hendeğe çekmeme yardım ettiler. Başladığımızda koyduğum bir kuraldı. Onları gömmek aşırı derecede fazla çaba gerektiriyordu ve toplayıp yakmak da sıcak, rüzgâr ve geçen ay yağmur yağmamış olması yüzünden aşırı riskliydi. Sadece kızların çiftliğe gelirken onların üstünden geçmek zorunda kalmalarını istemiyordum.</p>

  <p class="calibre10">Ayağa kalktım, nefes nefese kalmıştım ve yüzümdeki toprak ve teri sildim. "Shallot'tan geldiklerini düşünüyorum''</p>

  <p class="calibre10">"Ben de aynı şeyi düşünüyordum'' dedi Skeeter. "Bunlar benzin istasyonundaki yangına fazla yaklaşmış olmalılar."</p>

  <p class="calibre10">Bryce başıyla güneyi işaret etti. "Yangın sönmüş olmalı ve artık onları kasabaya çeken bir şey yok."</p>

  <p class="calibre10">"Ve açlıktan ölüyorlar," dedim, yarım kilometreden yakın bir mesafede otobandan bize doğru gelmekte olan diğer bir küçük sürüyü işaret ederek. Bir deri bir kemik kalmışlardı. Gerçekten de yemeğe ihtiyaçları var mıydı, yoksa bu çürümenin doğal bir sonucu muydu bilmiyorum ama kesinlikle açlık çekiyormuş gibi görünüyorlardı. "Şunlara baksanıza. Belki sonunda iyice çürüyüp parçalanırlar ya da belki de vücutları besin yetersizliğinden duruverir."</p>

  <p class="calibre10">"Bu umut verici bir düşünce," dedi Skeeter. "Ama ben olsam buna bel bağlamazdım. Az önce temizlediklerimiz tamamen yanmışlardı. Yine de hâlâ yürüyorlardı."</p>

  <p class="calibre10">"Kuzeye gidiyorlar," dedi Bryce. "Bırakalım da gitsinler."</p>

  <p class="calibre10">Başımı salladım. "Belki başka biri de Cooper'ı ısıranı görüp geçmesine izin vermiştir. İndirebildiğimiz kadarını indireceğiz."</p>

  <h3 class="sigil_not_in_toc"><span class="calibre14"><br class="calibre15" /></span></h3>

  <p class="calibre10"><a id="bookmark2"></a><span class="calibre5">Nathan</span></p>

  <p class="calibre10">Yemek pişerken oturma odasında bir ileri bir geri yürüyüp durdum ve geliyorlar mı diye her birkaç saniyede bir kapıya bakıyordum. Duygularım endişe, öfke, sıkıntı ve panik arasında gidip geldi.</p>

  <p class="calibre10">Miranda, "Artık elleri kulaklarındadır," diye temin etti. "Akşam yemeği yanıyor."</p>

  <p class="calibre10">Çamaşır odasına girip yan kapıdan ızgaranın oraya gittim. "Kahretsin!" deyip çıplak ellerimle tavukları ızgaradan aldım. Yanan parmaklarımı yaladım ve sanki bir faydası olacakmış gibi elimi salladım.</p>

  <p class="calibre10">Miranda kapının eşiğinde durarak, "Kendisini böyle tehlikeye atmasını izlemenin senin için zor olduğunu biliyorum," dedi.</p>

  <p class="calibre10">Etrafımıza çabucak bir göz attım. Omzumun üstünden arkama bakmayı alışkanlık haline getirmiştim; ne zaman başladığını bilmiyordum ama her dışarı çıktığımda oluyordu, sanki bir tik gibi. "Bryce da dışarıda... ve Joey de."</p>

  <p class="calibre10">Miranda'nın yanakları kızardı ve tamamen dışarı çıkmadan önce arkasına baktı. "O kadar mı belli oluyor?" Ona bir bakış atınca başını utanç içinde eğdi. "Öyle bir niyetim yoktu. Sadece oluverdi işte."</p>

  <p class="calibre10">"Karmaşık bir durum," dedim. "Seni yargılayacak durumda değilim."</p>

  <p class="calibre10">"Ne yapacağımı bilmiyorum. Konuşacak kimsem yok."</p>

  <p class="calibre10">"Benimle konuşabilirsin. Sana ne kadar yardımcı olabileceğimi bilmiyorum ama seni dinlerim."</p>

  <p class="calibre10">Miranda gülümseyip başını kapının çerçevesine dayadı. "Teşekkürler Nate."</p>

  <p class="calibre10">Tavuk tabağını içeri getirdim ve içimi çekip üç boş sandalyeye baktım. Miranda, Ashley'yi almaya gitti ama eli boş döndü.</p>

  <p class="calibre10">"Yemek yiyebilecekmiş gibi hissetmiyor."</p>

  <p class="calibre10">Başımla onayladım. "Bu geceliğine affediyorum ama yakın zamanda yemeye başlaması gerekecek."</p>

  <p class="calibre10">Miranda başıyla onayladı.</p>

  <p class="calibre10">Hepimiz yemeğe oturduk. Elleny ve Zoe günlerini tartıştılar. Birbirleriyle gerçekten iyi anlaşıyorlardı. Elleny pek konuşkan değildi ama tatlı bir kızdı. Onunla ailesi hakkında konuşmaya çalışmıştım ama hepsini içine atıyordu. Scarlet anne babası hakkında sadece bir defa konuştuğunu söylemişti ama çok zordu ve o defadan sonra hiç denememişti. O canavarın kendisine çektirdiklerinin açtığı yaralar iyileştikten sonra birileriyle konuşabileceğini umuyordum. Bu bir kızın içinde tutamayacağı kadar büyük bir acıydı.</p>

  <p class="calibre10">Zoe kıkırdayarak "Sonra da Butch <span class="calibre6">mööööööööööğğğ</span> yaptı," dedi.</p>

  <p class="calibre10">Elleny de kıkırdadı ve hemen sonra hepimiz gülüyorduk.</p>

  <p class="calibre10">"Baba!" dedi Zoe dizlerinin üstünde doğrularak. Bryce'ın açtığı kapıyı işaret etti. Ardından Joey içeri girdi ve sonra da Scarlet. Koşup onu kollarıma aldım. Temizlikten döndüğündeki o ilk birkaç saniye her zaman omuzlarımdan çok büyük bir yük kalkıyor, yeniden nefes alabilir hale geliyordum.</p>

  <p class="calibre10">"Üstüm iğrenç bir durumda, her tarafıma bulaştılar!" diye uyardı.</p>

  <p class="calibre10">"Umurumda değil," diyerek onu sıkıp kendime çektim ve sonra da dudaklarını öptüm.</p>

  <p class="calibre10">Scarlet geri çekilip çenesini aşağı indirdi. "Shallot'u terk ediyorlar. Göç etmeye başlamışlar''</p>

  <p class="calibre10">"Yiyecek arıyorlar'' dedim düşünceli bir tavırla.</p>

  <p class="calibre10">"Eğer avlanıyorlarsa daha da çok çalışmam lazım."</p>

  <p class="calibre10">"Scarlet," diye başladım ama elini kaldırıp gülümsedi. "Yıkanacağım. Daha sonra konuşuruz."</p>

  <p class="calibre10">Yürüyüp gidince içimi çektim. Çoktan kararını vermişti.</p>

  <p class="calibre10">Akşam yemeği sırasında Scarlet planını ana hatlarıyla açıkladı. Yemekten sonra yatakta da bana daha ayrıntılı olarak anlattı. Yapılması gerekenin bu olduğu konusunda ona katılacağımı umuyordu ama her gün kendini tehlikenin ortasına götüren gezilerini haklı çıkarmak için kullandığım nedenler tükenmek üzereydi.</p>

  <p class="calibre10">"Gelecek hafta boyunca," diye fısıldadı, "yolu temizlemeye odaklanacağız, bu şekilde Shallot'tan çıkıp bu tarafa gelenlerin hiçbirini kaçırmamış oluruz. Sonra da, eninde sonunda Shallot'a bir gezi daha yapacağız. Kasabada çok fazla kalmamış olacağını düşünüyorum, sen de dersin?"</p>

  <p class="calibre10">Başımı bilemiyorum dercesine salladım. "Söylemesi zor."</p>

  <p class="calibre10">"Epey azalmış olacaklarını düşünüyorum. Tamamen temizleyene kadar Shallot'ta kalacağız ve sonra da Shallotla diğer otoban arasına odaklanacağız."</p>

  <p class="calibre10">Doğrulup oturdum. "Çocuklara bunu anlattın mı?"</p>

  <p class="calibre10">"Eve dönerken biraz bahsettim. Skeeter ve Bryce olur dediler. Joey'e gelmeyi isteyip istemediğini soracağım."</p>

  <p class="calibre10">"Tanrı aşkına Scarlet, bu ne zaman sona erecek? Ne zaman yeterli olacak?"</p>

  <p class="calibre10">"Sesini yükseltme."</p>

  <p class="calibre10">"Deniyorum. Tanrı biliyor ya deniyorum ama bana bu küçük projenin ne zaman son bulacağını söylemen lazım."</p>

  <p class="calibre10">"Küçük proje mi?"</p>

  <p class="calibre10">Suratımı astım. "Her sabah sen giderken neler çektiğim hakkında bir fikrin var mı? Bütün gün dönmeni beklerken neler çektiğimi biliyor musun?"</p>

  <p class="calibre10">"Evet, biliyorum," dedi yataktan kalkarken.</p>

  <p class="calibre10">"Tanrım, Scarlet..." dedim, kendimi berbat hissediyordum. "Özür dilerim."</p>

  <p class="calibre10">Tek bir şey daha söylemeden gitti ve ben de kendimi sırtüstü yastığıma bırakıp tavana bakarken suçluluğun bütün benliğimi kaplamasına izin verdim.</p>
</body>
</html>
