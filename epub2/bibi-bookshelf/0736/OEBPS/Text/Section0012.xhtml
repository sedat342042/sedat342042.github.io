<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="calibre9"><span class="calibre13">On Yedinci Bölüm</span></h2>

  <p class="calibre10"><span class="calibre5"><br class="calibre3" /></span></p>

  <p class="calibre10"><span class="calibre5">Nathan</span></p>

  <p class="calibre10">"Günaydın' dedi Walter, gençlere elinde silahla selam vererek.</p>

  <p class="calibre10">Miranda gülümsemeye çalıştı, bitkin ve sinirli görünüyordu. "Bu benim erkek arkadaşım Bryce. Bu da Cooper."</p>

  <p class="calibre10">İkisine de başımla selam verdim.</p>

  <p class="calibre10">"Evet, formaliteleri geçtiğimize göre," dedi Walter benzin istasyonunu işaret ederek, "görünüşe göre nahoş bir durumla karşı karşıyayız."</p>

  <p class="calibre10">Sorunlarının ne olduğu çok belliydi. İstasyonun içinde hevesle cam kapıları itmeye çalışan iki tane hasta vardı.Bir tanesi Zoe'den fazla büyük olmayan bir kızdı.Walter çocuklara işaret edip kendisini takip etmelerini istedi. "Nate,en iyisi bırak bunu biz halledelim.Her Zoe'ye baktığında bunun aklına gelmesini istemiyorum."</p>

  <p class="calibre10">Her ne kadar son derece korkakça bir hareket gibi görünmüş olsa da arkama döndüm ve Walterla çocukların istasyondaki hastaları yok etmelerini dinlememeye çalıştım. Miranda olan bitenleri izleyip durumu kontrol altında tutmaya çalışıyordu ama Ashley de benim yaptığımı yapıp başını çevirdi.</p>

  <p class="calibre10">"Temiz," dedi asker. Kullandığı jargon ve ses tonu şüphelerimi doğruladı.</p>

  <p class="calibre10">Walter pompayı çalıştıran düğmeyi bulmalarına yardım ederken ben de kızlarla kaldım. İstasyonun sahibinin yeni teknolojiye direnç göstermesi şansımıza olmuştu. Yenilerden biri olsa çalıştırabilir miydik bilmiyordum.</p>

  <p class="calibre10">"Tamam!" dedi Walter. "Kolu çek ve kulak ver!"</p>

  <p class="calibre10">"Neyi duymak için?" dedi Miranda.</p>

  <p class="calibre10">Kolu çevirmemin üstüne pompadan bir uğultu geldi. "İşte bunun için."</p>

  <p class="calibre10">Yüzünde kocaman bir sırıtışla Miranda benzin pompalamaya başladı ve Ashley de bagajı açıp üç tane büyük benzin bidonu çıkardı.</p>

  <p class="calibre10">"İşte başlıyoruz!" dedi Miranda, erkek arkadaşına.</p>

  <p class="calibre10">Çocuk koşarak yanına geldi ve pompanın çalıştığınıkendi gözleriyle görünce ellerini başının üstünde kavuşturdu. "Tanrı'ya şükürler olsun!"</p>

  <p class="calibre10">"Arabamı getirip onun deposunu da dolduracağım, ondan sonra yolumuza devam edebiliriz. Burada işimiz bitince arabayı evin yanına getirip arabana sığdırabildiğin kadarını alırsın."</p>

  <p class="calibre10">Miranda başıyla onayladı."Tamamdır."</p>

  <p class="calibre10">Hepsi de sevinçten yerlerinde duramıyorlardı. Yakında yola çıkacağımız için çok mutluydular. Walter'ın evine hızlıca yürüyüp, Joy ve Zoe'ye el sallayıp sonra da hâlâ çıkmaz sokağın ortasında park edilmiş duran arabama atladım.</p>

  <p class="calibre10">"Benzin deposunu doldurup, dönüp hemen seni alacağım<span class="calibre5">.</span>"</p>

  <p class="calibre10">Zoe gülümsedi.</p>

  <p class="calibre10">"Sizin için birkaç şey hazırlayacağım," dedi Joy. O da gülümsüyordu ama gözleri hüzünlenmişti.</p>

  <p class="calibre10">Arabayı istasyona getirdiğimde Bryce son bidonu da doldurmak üzereydi. Yolda Walter'ın yanından geçmiştim ama selam vermemişti. Suçluluktan kıvranıyordum, fakat kararımı değiştirecek kadar da değil. Bizimle gelebilirlerdi ya da doktorun iznini isteyip döner ve onları alabilirdik.Shallot'ta durum bir iki gün daha hayatta kalamayacakları kadar kötü değildi. En azından otobandaki arabanın alarmı hastaları kendine çekmeye devam ettiği sürece.</p>

  <p class="calibre10">Bryce son benzin bidonunu da bagaja yerleştirince hepsi birlikte vosvosa sıkıştılar. Ashley arka koltukta kamburunu çıkararak hem Cooper hem de askerin üstüne oturmuştu. Feci rahatsız gözüküyordu.</p>

  <p class="calibre10">Miranda gülümsedi, 'halter<sup class="calibre19">'</sup>ın evinde buluşuruz'</p>

  <p class="calibre10">"İçinizden benim arabamla gelmek isteyen var mı? Epey sıkışıyormuşsunuz gibi gözüküyor."</p>

  <p class="calibre10">Miranda önce yolcu koltuğunda oturan Bryce'a, sonra da arka koltuktakilere baktı. "Evet, Joey'nin senin arabanda daha rahat edeceğinden eminim."</p>

  <p class="calibre10">Joey elini kaldırdı. "Joey benim."</p>

  <p class="calibre10">"Tanıştığımıza sevindim," dedim başımla selam vererek.</p>

  <p class="calibre10">Arabayı istasyondan sokağa çıkardılar, ben de kolu çevirip pompadan ses gelmeye başlamasını bekledim. Pompadan tık çıkmıyordu. İstasyon binasının içinde koşup o düğme olduğunu düşündüğüm şeye bastım ama Walter çocuklara neye basacaklarını gösterdiğinde orada değildim,dolayısıyla hangisi olduğunu bilemedim.</p>

  <p class="calibre10">Otoparkı geçip sokağa çıkmıştım ki sadece bir blok ileride otobana doğru yürümekte olan bir hasta gördüm. Topuklarımın üstünde dönüp koşarak arabama döndüm ve Skeeter'ın vermiş olduğu silahlarla dolu çantayı aldım.</p>

  <p class="calibre10">Skeeter.Geri dönerken kayınbiraderim ve karısını düşündüm. Muhtemelen, o noktada ikisi de çoktan ölmüştü.</p>

  <p class="calibre10">Büyük ihtimalle Aubrey de ölmüştü. Aubrey ve Skeeter'ın annesiyle babası öleli birkaç yıl olmuştu ama hepsinin gittiğini bilmek durumu daha da hüzünlü bir hale getiriyordu. O aileden geriye kalan tek kişi Zoe'ydi.</p>

  <p class="calibre10">Verandaya yaklaştığımda Walter beni ukala bir sırıtmayla karşıladı. "Bir şey mi unuttun?" dedi, başıyla hâlâ benzin pompasının yanında duran arabamı işaret edip.</p>

  <p class="calibre10">Bir kahkaha attım, dikkatimi dağıtmasına sevinmiştim. Walter ve Joy iyi insanlardı. Doktorun çiftliğine gelip bize katılmaları konusunda fikirlerini değiştirmek hâlâ mümkündü. Zoe'yi yeni ortamına yerleştirdikten sonra onları almak için dönmeye kararlıydım.</p>

  <p class="calibre10">"Pompa çalışmadı."</p>

  <p class="calibre10">"Öyle mi?" dedi Walter. "Gidip sorunun ne olduğuna bakabilirim."</p>

  <p class="calibre10">"Gerçekten mi?"</p>

  <p class="calibre10">Walter, tırabzana tutunarak verandanın basamaklarından indi. "Yapacak daha iyi bir işim olduğu söylenemez evlat."</p>

  <p class="calibre10">Miranda'yla grubu arabasının etrafında durmuş konuşuyorlardı. Joy ve Zoe az önce verandaya gelmişlerdi. Zoe omzuna küçük, tıkış tıkış dolu bir çanta asmıştı. Walterla sokağa yeni adım attığımızda silah sesleri geldi. Her gün uzaktan silah sesi geliyordu ama bu defa daha yakından, çok daha yakından gelmişlerdi. Hemen sonra bir araba büyük bir hızla kayarak otobandan ana caddeye girdi, arka tarafı kontrolden çıkmış bir şekilde yalpalıyordu.</p>

  <p class="calibre10">"Baba!" diye bağırdı Zoey, tam o anda araba benimkinin ortasına bindirip ikisi birlikte benzin pompalarına çarptılar.</p>

  <p class="calibre10">Benzin istasyonu büyük bir gümbürtünün eşlik ettiği devasa bir patlamayla ortadan kayboldu. Ateş topu göğe yükselir yükselmez kömür olmuş arabalar pompalardan gelen kalın, simsiyah duman ve alevler arasında kaybolmadan önce son bir kez göründüler.</p>

  <p class="calibre10">Joy ağzını kapayan ellerinin arasından, "Ne yapacağız?" diye sordu.</p>

  <p class="calibre10">Gençler hâlâ şok içinde arabalarının yanında duruyorlardı, ben de ellerimi başıma koymuş, saçlarımı yoluyordum. "Hayır. "&gt;Hayır!" diye bağırdım bir kez daha, olanlara kesinlikle inanamayarak. Arabamın gittiğini biliyordum ama her geçen saniye arabasız kalmanın ne anlama geldiğini daha net görebiliyordum. Kapana kısılmıştık, yaya olarak yolculuk yapamazdık, daha da kötüsü otobanın orada oyalanan her hasta patlama yüzünden kasabaya dönecekti.</p>

  <p class="calibre10">Tam bunu düşündüğümde ilk hastayı gördüm. Sokaktan aşağı önce teker teker gelirken, sonra giderek kalabalıklaşan gruplar halinde geliyorlardı ve sonunda da adeta yaşayan ölülerden oluşan bir ordu gibi tek bir birim halinde gelmeye başladılar.</p>

  <p class="calibre10">Miranda, "Nathan?" dedi, gördükleri karşısında korkudan yüzü taş kesilmişti. Arabasının içine uzanıp bir tüfek çıkardı. Diğerleri de aynı şeyi yapıp yavaşça verandaya çekilirken gözlerini pislik içindeki kanlı geçit töreninden ayırmadılar.</p>

  <p class="calibre10">"Yavaş hareket edin," diye uyardı Walter, onunla birlikte sokaktan eve doğru gerilerken. "Dikkatlerini buraya çekmeyin."</p>

  <p class="calibre10">Çocuklar en azından ani bir hareket yapmayacak kadar akıllıydılar. Olanları daha önce yüzlerce defa görmüş gibi boş bir yüzle izleyen Zoe'ye baktım. Refleks olarak Zoe'nin bir sonraki terapi seansında bu tepkisizliği üstüne konuşmak geldi aklıma ama artık ne rehber danışmanlar olacaktı, ne değerlendirmeler ne de bireyselleştirilmiş eğitim programları.</p>

  <p class="calibre10">Zoe'nin diğer çocuklar gibi olmadığını anlayınca hayatımız danışmanlar ve doktora yapılan ziyaretler, terapi planları ve davranış yönetimi programları arasında kaybolup gidiyor gibi gelmişti. Hayat, stres ve aşırı uyarımla normal yollarla başa çıkabilenler için bile yeterince zordu.Elimizde Zoe'nin çöküntüleriyle başa çıkabilmesi için ona yardım etmemizi sağlayacak sınırsız imkânlar varmış gibi gelse de hayat onun için hiçbir zaman kolay olmayacaktı.Bir süre sonra farklı bir paniğe kapıldım; kaçıp kurtulma imkânımız olmayan bir şey: Her zaman elimizin altında olacağını düşündüğümüz, varlıklarının farkına bile varmadığımız şeylerin artık olmaması. O gerçeğin farkına varmak bir dehşet duygusuna kapılmama neden oldu.Zoe rutiniyle hayata tutunup keyif alabiliyordu ve tanıdık olan her şeyin yok olduğu bu felaket boyunca hiç tedavi görmemişti. Aylar, yıllar boyunca devam edebilecek, hatta...hatta sonsuza dek sürebilecek bir salgın. Zoe'nin ikisinin de üstesinden gelmesi gerekecekti.</p>

  <p class="calibre10">"Bodruma kapanıp bunun geçmesini bekleyebiliriz," dedi Walter, beni şu anki soruna odaklayarak.Sesindeki kırılma onun bile kendi sözlerine inanmadığını ele veriyordu.</p>

  <p class="calibre10">Arabadan aldığıma şükrettiğim çantayı daha sıkı tuttum. "Burada kalamayız Walter. Kasabada o şeylerden bu kadar çok varken güvenli değil."</p>

  <p class="calibre10">Joy'un bakışları benden kocasına kaydılar. "Belki de hiç değildi."</p>

  <p class="calibre10">Walter'ın dudakları ince bir çizgi oldu. "Kahretsin! Tanrı o şeyleri kahretsin!"</p>

  <p class="calibre10">Hep birlikte eve çekildik. Joy alelacele yanımıza alacak bir şeyler toplamaya koyuldu ve çocuklar da pencerelerin yanına gidip dışarıyı izlemeye başladılar. Miranda ve Ashley, Joy'un taşıyabileceğimiz kadar yiyeceği çantalara yerleştirmesine yardım ettiler, sonra da mutfakta toplandık.</p>

  <p class="calibre10">"Benim... arabamda fazla yer yok," dedi Miranda.</p>

  <p class="calibre10">"Taurus'um garajda," dedi Walter, duvardaki bir çividen sarkan anahtarlarını alıp. Anahtarlık rengârenk plastikten bir <b class="calibre5">ORLANDO</b> yazısıydı.</p>

  <p class="calibre10">"Tamam. Zoe'yle ben, Walter ve Joy'un arabasına bineceğiz. Sorun çözülmüştür."</p>

  <p class="calibre10">Miranda tedirginlikle başını tamam anlamında salladı.</p>

  <p class="calibre10">"Dağılmaya başladılar!" dedi Bryce.</p>

  <p class="calibre10">Komşu evden tiz, boğuk bir inleme gelince hepimiz donup kaldık.</p>

  <p class="calibre10">Joy'un teni bembeyaz oldu. "Yüce Tanrım, bu Prenses!"</p>

  <p class="calibre10">Bryce ile Cooper dışarıyı daha iyi görebilmek için pencerelere yaslandılar.Prenses heyecanla dehşet verici kafileye havlamaya devam etti.Birinin havlamanın farkına varıp diğerlerinden ayrılması uzun sürmedi.</p>

  <p class="calibre10">"Bekleyemeyiz," dedi Bryce. "Başkaları da çıkmaz sokağa girmeden önce buradan ayrılmalıyız."</p>

  <p class="calibre10">Miranda başıyla onaylayıp bana baktı. "O haklı Nate. Hemen şimdi gitmemiz lazım."</p>

  <p class="calibre10">"Peki ya Prenses ne olacak?" diye sordu Zoe.</p>

  <p class="calibre10">Joy eğilip yaşlı gözleriyle Zoe'ye baktı. "Onun için geri döneceğiz canımın içi."</p>

  <p class="calibre10">Walter uzanıp karısının elini tuttu ve peşlerinden garaja gittik.Miranda'yla Joey garajın kapısını kaldırırken Ashley'yle Bryce, Joy'un çantalarını bagaja yüklediler.Zoe ve ben de arka koltuğa yerleşip Walter'ın arabayı çalıştırmasını bekledik.Birkaç saniye sonra motordan hastalıklı bir hırıltı geldi,sonra da Walter dönüp bana baktı.</p>

  <p class="calibre10">"Walter?" dedim.</p>

  <p class="calibre10">"Ben... ben bilmiyorum. Darla'yı görmeye gideceğiz diye daha yeni yağını ve filtresini değiştirmiştim."</p>

  <p class="calibre10">"Bir daha dene," dedim sesimi sakin tutmaya çalışarak.</p>

  <p class="calibre10">"Geliyorlar!" diye bağırdı Ashley.</p>

  <p class="calibre10">“Kahretsin. Kahretsin!" diye bağırdı Cooper, Ashley'yi eve doğru çekerek.</p>

  <p class="calibre10">Walter bir kez daha denedi ama bu defa motor dönmedi bile. "B-belki şeydir, eee... alternatör. Geçen sene sorun çıkarmıştı."</p>

  <p class="calibre10">"Onu çözecek zamanımız yok, hadi gidelim!" dedim kapıyı açıp Zoe'yi de beraberimde çekerek.</p>

  <p class="calibre10">İçeri girdiğimizde Bryce ile Joey birkaç hastayla boğuşmaya başlamışlardı bile. Bir el ateş edildi ve ardından onlar da yanımıza gelmişlerdi.</p>

  <p class="calibre10">Cooper'ın yüzünde dehşetle karışık bir şaşkınlık ifadesi vardı. "Üzgünüm," dedi, elinde bir tabanca vardı. "Neredeyse Joey'i ısırıyordu."</p>

  <p class="calibre10">Pencereye koştum. Daha fazlası sokağa doluşuyordu. Hastalar verandaya çıkıp Prenses'in durduğu yerin önünde pencereyi tırmaladıkça o daha da tiz bir sesle havlıyordu. Bryce ile Miranda buzdolabını mutfaktan garaja açılan kapının önüne çektiler. En az bir düzine hasta verandada ya da yakınında duruyor, ellerini sokak kapısına ve pencerelere vuruyordu. Cam kırılınca Zoey'i omzuma aldım."Yatak odaları! Arka taraftan dışarı çıkın!"</p>

  <p class="calibre10">Yatak odasına geldiğimizde çocuklar dolabı yatak odasının kapısının önünden çekiyorlardı ve Joy da kayan kapının altından uzun, tahta bir kazık çıkartıyordu, doğruldu ve anında panikledi.</p>

  <p class="calibre10">"Walter? Walter!" diye bağırdı.</p>

  <p class="calibre10">Walter verandanın öteki tarafındaki kapının önünde durmuş, cam kapıyı kaydırmak için delicesine çabalıyordu. Bir şekilde bizim gittiğimiz yönün tam tersine gitmişti ve yanında o avluya açılan kapıyı açmaya çalışırken odanın kapısının önüne bir şeyler çekecek kimse yoktu.</p>

  <p class="calibre10">Arkasında bir grup hasta belirdi.Ona saldırırlarken gözleri kocaman açıldı ama yine de kapıyı çekiştirmeye devam etti, açılmasın diye camın altına sıkıştırdıkları takozu çekmediğini çok geç fark etmişti.</p>

  <p class="calibre10">Joy tam arkamdaydı ve kocası için attığı çığlıklar kulağımı çınlatıyordu. Hastalar Walter'ı itip cama vurdular ve onu ısırmaya başladılar. Attığı çığlığın sesi kapının ardından ancak boğuk olarak gelse de ensemdeki bütün tüyleri diken diken etmeye yetti.</p>

  <p class="calibre10">"Walter!" diye inledi Joy, gözyaşları yanaklarından aşağıya akıyordu. Camı adeta tırmalıyordu ve sonunda kapıyı çekip açtı. Karşıdaki kapıya koşup panik içinde kocasını serbest bırakmak için uğraşmaya başladı.</p>

  <p class="calibre10">"Joy! Joy! Joy!" diye inledi Zoe, arkadaşına uzanırken. Kapıdan yere atlarken sözcükleri zihnimde yankılanıyordu.Kollarımdan kurtulmasından korktuğum için kızımı sımsıkı tutuyordum.</p>

  <p class="calibre10">Joey arka çitin kapısını açıp çocukları vosvosa götürdü.</p>

  <p class="calibre10">İçeri sıkışmalarını izledim ve ardından Bryce kapıyı kapattı.</p>

  <p class="calibre10">O anda kaderimizi anladım. "Lütfen onu alın," dedim, yolcu kapısının önünde durup.</p>

  <p class="calibre10">Miranda arabayı çalıştırdı.</p>

  <p class="calibre10">Bryce arkamıza doğru bakıyordu, bize doğru ilerleyen bir hasta güruhu olduğu kesindi. "Yerimiz yok. Üzgünüm."</p>

  <p class="calibre10">"Baba, hayır!" diye çığlık attı Zoe. Yumruklarını sıkıp minicik elleriyle gömleğimi o kadar sıkı tuttuyordu ki kolları titriyordu.</p>

  <p class="calibre10">"Lütfen," dedim, Miranda'nın gözlerini içine bakarak. "Onu buradan çıkarmamın başka bir yolu yok. Minicik bir şey. Yanınıza sığacaktır."</p>

  <p class="calibre10">Miranda, Bryce'a bakınca o da başını hayır anlamında iki yana salladı. "Gidelim Miranda. Haydi gidelim!"</p>

  <p class="calibre10">Otomatik vitesi D'ye taktı ve hemen sonra Cooper,Bryce'ı itip kapının koluna uzandı ve tuttuğu gibi çekip kapıyı açarak arabadan dışarı zıpladı.</p>

  <p class="calibre10">"Ne yapıyorsun?" diye bağırdı Ashley.</p>

  <p class="calibre10">"Benim yerimi alabilir," dedi Cooper, Bryce'a.</p>

  <p class="calibre10">"Coop, hayır," dedi Bryce, arkamızda olup bitenlere doğrulmuş gözleri kocaman açılmıştı. "Buna zamanımız yok, haydi gidelim!"</p>

  <p class="calibre10">Cooper bir eliyle Zoe'yi kollarımdan kopardı ve diğeriyle de Bryce'ın koltuğunu öne eğip Zoe'yi arka koltuğa itti. Zoe ona karşı çıkıyordu ama Joey onu tuttu.Cooper kapıyı kapattı.</p>

  <p class="calibre10">"Nathan'ın Kızıl Tepe'ye gitmesine yardım edebilirim."</p>

  <p class="calibre10">"On beş kilometre uzakta, Coop! Hayır!" dedi Ashley, ön koltukların arasına girip ona ulaşmaya çalışıyordu.</p>

  <p class="calibre10">"Baba!" dedi Zoe, Joey'den uzaklaşmaya çalışarak.</p>

  <p class="calibre10">"Fazla uzun sürmeyecek, kısa zaman içinde buluşacağız tatlım. Baban az sonra yanına gelecek."</p>

  <p class="calibre10">Cooper omzuma dokundu. "Yolu biliyorum Zoe. Onu sana getireceğime söz veriyorum, tamam mı? Endişelenme."</p>

  <p class="calibre10">"Gitmemiz lazım!" dedi Bryce. "Herhangi birimizin kurtulma ihtimali olması için hemen yola çıkmamız lazım,Miranda!"</p>

  <p class="calibre10">Miranda'nın yüzü suçluluğun ağırlığıyla çarpılmıştı. "Hızlı koş Coop."</p>

  <p class="calibre10">Cooper başıyla onaylayıp Ashley'ye göz kırptı. "Saatte on beş kilometre yapabilirim bebeğim. Sorun yok."</p>

  <p class="calibre10">"Onu bırakma Miranda, yalvarırım onu bırakma!" dedi Ashley, Cooper'a uzanarak. "Hayır, n'olur! Lütfen! " Hayır' Yola çıkmalarının ardından çığlıkları zayıflayıp kayboldu.</p>

  <p class="calibre10">Cooper silahını kaldırıp arkama ateş etti. Döndüğümde bir hastanın yere düştüğünü gördüm.</p>

  <p class="calibre10">"Lisede dört yıl boyunca eyalet şampiyonalarına katıldım, üniversitede bir numaraydım. Umarım koşabiliyorsundur Nathan, çünkü Zoe'ye bir söz verdim."</p>

  <p class="calibre10">Başımla onayladım. "Ben de."</p>
</body>
</html>
