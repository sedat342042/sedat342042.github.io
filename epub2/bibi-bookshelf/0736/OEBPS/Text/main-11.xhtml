<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="calibre9"><span class="calibre13">Yirmi İkinci Bölüm</span></h2>

  <p class="calibre10"><span class="calibre5"><br class="calibre3" /></span></p>

  <p class="calibre10"><a id="bookmark0"></a><span class="calibre5">Miranda</span></p>

  <p class="calibre10">Masanın üstünde sanki yeri orasıymış gibi duruyordu, bir çiçek saksısı ya da tükenmez kalem ya da bir oyuncakmış gibi. Zoe, Elleny'yle yere oturmuş kart oynuyordu ve onlara iki metre bile olmayan bir mesafede dolu bir Glock vardı. Tabancayı alıp güvenlik kilidinin kapalı olup olmadığına baktım; açıktı.</p>

  <p class="calibre10">"Sen kafayı mı yedin s... Bu kimin?" dedim tabancayı havaya kaldırarak. "Hangi sivri zekâlı dolu bir tabancayı emniyetini kapatmadan çocukların yanında bıraktı?"</p>

  <p class="calibre10">Nathan mutfağa geldi, büyük ihtimalle sadece merakından, çünkü onun bu kadar aptal olmayacağını biliyordum. Scarlet onun arkasından geldi ve hemen arkasından da Joey.</p>

  <p class="calibre10">"Ha o benim," dedi Joey. "Yani alt kattan getirmiştim. Lavaboya gitmem gerekti. Dönüp alacaktım."</p>

  <p class="calibre10">Silahı yukarı kaldırıp abartılı hareketlerle güvenlik kilidini gösterdim. "Ya çocukların biri bunu eline almış olsaydı? Temiz bir sopayı hak ediyorsun!"</p>

  <p class="calibre10">"Özür dilerim," dedi, öfkemden şaşkına dönmüştü.</p>

  <p class="calibre10">"Sadece bir saniyeliğine oraya bırakmıştım. Bir daha olmaz." Silahı masadan alıp çamaşır odasından dışarı çıktı.</p>

  <p class="calibre10">Scarlet ve Nathan bakıştılar.</p>

  <p class="calibre10">Scarlet, "Beni nutuk çekme zahmetinden kurtardığın için teşekkürler," dedi. "Bildiğin aslan gibi atıldın çocukları korumak için."</p>

  <p class="calibre10">"Aynen," dedim. Hâlâ bu kadar kızgın olduğum için kendime kızıyordum.</p>

  <p class="calibre10">Ön kapıdan verandaya çıktım, temiz havanın iyi gelmesini umuyordum. Hava ısınıyordu. Sıcak beni aksi yapmakla kalmıyor, aynı zamanda burada babamla geçirdiğim yazları da anımsatıyordu. Kız arkadaşı kendisini yediği için bir daha asla göremeyeceğim babamı.</p>

  <p class="calibre10">Bir el ateş edildi ve gözümün ucuyla Joey'nin bir çitin üstündeki teneke kutulara ateş ettiğini gördüm. Birkaç defa daha ateş ettikten sonra çite yürüyüp kutuları yeniden çitin üstüne dizdi.</p>

  <p class="calibre10">Yanına gittim. Beni görmezden geldi.</p>

  <p class="calibre10">"Özür dilerim," dedim. "Biraz sert konuştum."</p>

  <p class="calibre10">"Biraz mı? Kafanı yüz seksen derece döndürüp ağzından bezelye çorbası fışkırtmaya başlayacakmışsın gibi geldi. Ağzını kocaman açıp ateş püskürtmeni bekliyordum."</p>

  <p class="calibre10">"Bu kadar da korkma canım. O kadar da kötü değildi. Bana, Dana'nın sana hiç bağırmadığını mı söylemeye çalışıyorsun?"</p>

  <p class="calibre10">"Hayır. Aslında hiç bağırmadı. Epey iyi geçinirdik."</p>

  <p class="calibre10">"Yani, belki de Dana'yla beraberken ateşli silahlarım ortada bırakmadığın içindir."</p>

  <p class="calibre10">"Büyük ihtimalle öyledir. Yaptığım aptalca bir şeydi, anlıyorum."</p>

  <p class="calibre10">Göğe bakınca parlak güneş gözüme girdi. Tam emin değildim ama hazirana girmek üzereydik, eğer çoktan girmediysek. Daha şimdiden saçlarımın dibinde ter damlalarının oluştuğunu hissedebiliyordum. Tanrım, deodorantları özlüyordum.</p>

  <p class="calibre10">Joey, Glock'u iki eliyle tutup kaldırdı, nişan aldı ve ateş etti. Bum, bum, bum, bum. Dört teneke kutu sırayla kendi çevrelerinde dönerek çitin üstünden uçtular.</p>

  <p class="calibre10">"İyi atış," dedim, gözlerimi ellerimle kapayarak. "Deneyebilir miyim?"</p>

  <p class="calibre10">"Hayır, bu silahın kıllık alerjisi var."</p>

  <p class="calibre10">"Sen bana kıl mı dedin?"</p>

  <p class="calibre10">"Hayır, kıllık yaptığını söylüyorum. Arada bir fark var."</p>

  <p class="calibre10">"Aslında yok." Silahı elinden alıp nişan aldım. Bir el ateş edip ıskaladım ve sonra kalan üçünü vurdum.</p>

  <p class="calibre10">"Fena değil," dedi Joey.</p>

  <p class="calibre10">"Bryce'la pratik yapıyordum."</p>

  <p class="calibre10">"Biliyorum. Sizi gördüm."</p>

  <p class="calibre10">"Öyle mi?"</p>

  <p class="calibre10">"Evet, epey ustalaşıyorsun."</p>

  <p class="calibre10">"Teşekkürler."</p>

  <p class="calibre10">"Bir şey değil. Hâlâ kıllık yapıyorsun."</p>

  <p class="calibre10">Suratımı astım. "Hâlâ aptallık ediyorsun."</p>

  <p class="calibre10">Joey de suratını astı. Taba rengi tişörtü çoktan ter içinde kalmıştı. Kollarını her hareket ettirdiğinde kasları geriliyordu ve vücudunun geri kalanının nasıl göründüğünü merak etmekten kendimi alamadım.</p>

  <p class="calibre10">"Neden sürekli bu kadar kötü davranıyorsun?" diye sordu yere, ayağının yanına tükürürken. "Beni istediğini saklamaya çalıştığın için mi?"</p>

  <p class="calibre10">Iyy. O kadar kendini beğenmişti ki. "Dünyada kalan son erkek olsan da seni istemezdim."</p>

  <p class="calibre10">"Bu nefret doluydu." Biraz incinmişti, bunu gözlerinde görebiliyordum ki bu da beni biraz yumuşatmıştı.</p>

  <p class="calibre10">İçimi çektim. "Sadece senden... hoşlandığımı bilmeni istemiyorum. Biraz yani, pek fazla değil."</p>

  <p class="calibre10">"Benden hoşlanıyorsun' dedi Joey, sorudan çok bir açıklama yapar gibiydi.</p>

  <p class="calibre10">"Pek fazla değil," diye belirttim.</p>

  <p class="calibre10">"Bryce'la doğduğunuzdan beri beraber değil misiniz?"</p>

  <p class="calibre10">"Ona yakın bir şey."</p>

  <p class="calibre10">"Benden hoşlanmıyor."</p>

  <p class="calibre10">"Pek sayılmaz, hayır," dedim başımı iki yana sallayarak.</p>

  <p class="calibre10">"Nedeni bu mu? Benim hakkımdaki hislerini bildiği için mi?"</p>

  <p class="calibre10">"Bilmiyorum. Nasıl hissettiğimi ben bile bilmiyorum."</p>

  <p class="calibre10">"Az önce benden hoşlandığını söyledin."</p>

  <p class="calibre10">Omzumu silktim. "Ben herkesten hoşlanıyorum."</p>

  <p class="calibre10">"Hayır, hoşlanmıyorsun."</p>

  <p class="calibre10">"Bu doğru."</p>

  <p class="calibre10">Joey silahın güvenliğini kapadı, bunu gösterdikten sonra bana doğru bir adım attı. O kadar yakındı ki soluğunu yüzümde hissedebiliyor ve kirli sakalının kalın, koyu renkli kılları arasındaki ter tanelerinin parladığını görebiliyordum. Normalde çekici bulacağım herkesten o kadar farklıydı ki... ama Brycela bu kadar uzun süredir beraber olduğum için kimi çekici bulduğumu da bilmiyordum.</p>

  <p class="calibre10">"Ben de senden hoşlanıyorum," dedi. Sonra da yürüyüp giderek beni ne yapacağını şaşırmış bir halde bir sürü uygunsuz düşünceyle bıraktı.</p>

  <p class="calibre10">Bir süre sonra verandaya yürüyüp en üst basamağa oturdum. Fırtına kapısı açılıp kapandı ama bir çift mükemmel bacağı görene dek kim olduğunu anlayamadım.</p>

  <p class="calibre10">"Selam," dedi Ashley.</p>

  <p class="calibre10">"Selam."</p>

  <p class="calibre10">"Neyi özlüyorum biliyor musun?"</p>

  <p class="calibre10">"Saç düzleştiricini mi?"</p>

  <p class="calibre10">"İki çift olarak dışarı çıktığımız geceleri. Seninle pür makyaj hazırlanıp Bryce ve Coop'la beraber eğlenceli bir yere gitmemizi. Sadece öylesine takılıp çocukken yaptığımız bir sürü aptalca şey hakkında muhabbet etmemizi."</p>

  <p class="calibre10">Gülümsedim. "Evet, eğlenceliydi."</p>

  <p class="calibre10">"Başka ne özledim biliyor musun? Müziği."</p>

  <p class="calibre10">"Çizburger."</p>

  <p class="calibre10">"Facebook."</p>

  <p class="calibre10">"İnternetten film izlemek."</p>

  <p class="calibre10">Ashley gülüp başını salladı. "Alışveriş merkezini özledim."</p>

  <p class="calibre10">"Yaklaşık bir hafta içinde diş macununu özlemeye başlayacağız."</p>

  <p class="calibre10">Ashley dehşet içinde bana baktı. "Ciddi misin?"</p>

  <p class="calibre10">Omzumu silktim. "Babam birkaç kutu alıp dolaba koymuş ama dokuz kişi olunca... neredeyse tamamı bitti."</p>

  <p class="calibre10">"Başka ne özledim biliyor musun?" diye sordu. Bekledim. "Bryce'a âşık olmanı."</p>

  <p class="calibre10">Başımı ona çevirdim. Sert bakışlarıma aynı şekilde karşılık verdi. "Bilmediğin şeyler hakkında konuşma Ashley."</p>

  <p class="calibre10">"Bir dakika önce tarlada ne gördüğümü biliyorum. Dikkat etsen iyi olur. İçerideki adam seni hayatın kendisinden daha çok seviyor. Bunu berbat etmek istemezsin."</p>

  <p class="calibre10">"Öyle bir niyetim yok."</p>

  <p class="calibre10">"O zaman dur."</p>

  <p class="calibre10">"Sen dur."</p>

  <p class="calibre10">Ashley gözlerini kısıp bana baktı, sonra da başını iki yana sallayarak, "Hepimiz buraya tıkılıp kalmış haldeyiz. Herkesin acı çekmesinin anlamı yok," dedi.</p>

  <p class="calibre10">Tırnağımı yiyerek, "Ben hariç değil mi?"</p>

  <p class="calibre10">"Brycela olduğun için <span class="calibre6">acı mı çekiyorsun</span>?"</p>

  <p class="calibre10">"Hayır."</p>

  <p class="calibre10">"Tamam öyleyse." Bunu söyledikten sonra ayağa kalkıp içeri gitti.</p>

  <p class="calibre10">Tam tepenin orada bir hareket gözüme çarptı ve ben daha diğerlerini uyarmak için bağıramadan Scarlet, elinde küçük baltası, koşarak yanımdan geçti. Tedi indirip sanki çiçek toplamaktan dönüyormuş gibi sakince verandaya döndü. Yanımda durup yola baktı. Muhtemelen, madem dışarı çıktım, kızlarımı bekleyeyim bari diye düşünmüştü.</p>

  <p class="calibre10">"Hâlâ geleceklerini düşünüyor musun?" diye sordum ve kelimeler ağzımdan çıkar çıkmaz kendimi berbat hissettim.</p>

  <p class="calibre10">"Evet," dedi, bir an bile beklemeden.</p>

  <p class="calibre10">Nathan dışarı çıkıp yanında durdu. Tam gözümün hizasında parmaklarının birbirlerine dokunduğunu, sonra da dolandığını görebiliyordum.</p>

  <p class="calibre10">"Sanırım ben içeri gireceğim," dedim ortaya.</p>

  <p class="calibre10">Joey'nin yanından geçip mutfakta Bryce'a katıldım. O ve Cooper beraber yemek pişiriyorlardı, ki bu da Zoe tezgâhta otururken Cooper'in onu eğlendirmesi ve Bryce'ın da yemeği yapması demekti.</p>

  <p class="calibre10">Masaya oturup içimi çektim.</p>

  <p class="calibre10">"Bryce kıllığının üstünde olduğunu söyledi," dedi Zoe sakin bir tavırla.</p>

  <p class="calibre10">Bryce donup kaldı ve tepkimi görmek için bana baktı. Kendi kendine gülen Joey'e şöyle bir baktım.</p>

  <p class="calibre10">"Galiba öyleyim," dedim, yeniden içimi çekerek.</p>

  <p class="calibre10">"Niye?" diye sordu Zoe.</p>

  <p class="calibre10">"Bilmem. Babam öldü. Dünya sona erdi. Bu evde sıkışıp kalmış bir halde, Scarlet'in kızlarının gelmeyeceğini anladığında geçireceği sinir krizini bekliyoruz..."</p>

  <p class="calibre10">"Güvendeyiz ve birbirimize sahibiz demek mi istiyorsun?" diye sordu Zoe.</p>

  <p class="calibre10">Ona baktım, tatlı gülümsemesi kendimi aynı anda hem suçlu hissetmeme neden oldu hem de beni neşelendirdi. "Evet, tam onu demek istemiştim."</p>

  <h3 class="sigil_not_in_toc"><span class="calibre14"><br class="calibre15" /></span></h3>

  <p class="calibre10"><a id="bookmark1"></a><span class="calibre5">Scarlet</span></p>

  <p class="calibre10">Nathan, Zoe'nin uykuya dalmasını bekledi ve sonra gülümseyerek çamaşır odasına girip göz kırptı. Elleny de az önce alt katta uyuyakalmıştı ve ben de kurutma makinesinin üstünde oturmuş onu bekliyordum. Dudaklarımı öperken bacaklarımın arasına yerleşti.</p>

  <p class="calibre10">"Plan nedir?" diye sordum.</p>

  <p class="calibre10">"Seninle uyuyakalmak istiyorum."</p>

  <p class="calibre10">"Hepsi bu mu?" Gülümsedim ve beni ön yatak odasına götürmesine izin verdim. O kadar inanılmaz bir şekilde tatlıydı ki. Bunu bilmek, nasıl da budala bir geri zekâlıyla evli olduğunu merak etmeme neden oldu. Zoe büyük boy yatağın öbür tarafında çok hafifçe horluyordu. Nathan ortaya doğru yavaşça ilerledi ve ben de arkam dönük olarak yanına yattım. Bana sarıldı ve yüzünü saçlarımın arasına gömdü.</p>

  <p class="calibre10">Derin bir nefes aldı. "Bütün gün bu ânı hayal ettim."</p>

  <p class="calibre10">Gülümsedim. "Gerçekten mi? Ben bütün gün dün yaşadıklarımızı düşündüm."</p>

  <p class="calibre10">"Hiç hatırlatma. Gecenin karanlığında seni arka bahçeye kaçıramam." Bana daha sıkı sarılarak vücutlarımızı birbirine yaklaştırdı.</p>

  <p class="calibre10">Doğal bir şekilde sessizleştik, ikimiz de paylaştığımız sessizliği bir önemi olmayan saçmalıklarla doldurma gereği duymuyorduk. Beklediğimden daha hızlı bir şekilde Nathan'ın nefes alışı derinleşti ve kolu gevşedi. Birkaç defa eli gerildi ve kolumu sıktı ya da bütün vücudu titredi. O kadar uzun zamandır kızlarım dışında biriyle uyumamıştım ki yetişkinlerin de bunu yaptığını unutmuştum.</p>

  <p class="calibre10">Kızlar. Onları en son haftalar önce görmüştüm. Onlar büyük ihtimalle ölesiye korkmuş bir halde bir yerlerde birbirlerine sokulmuş yatarken Nathan'ın yanında yattığım, mutlu olduğum için büyük bir suçluluk hissettim..</p>

  <p class="calibre10">Yolda devriye gezmek en azından Kızıl Tepe'ye gelmelerine yardımcı olacak bir şeyler yaptığımı hissetmemi sağlıyordu ama yeterli değildi. Eğer yakın zamanda buraya gelmezlerse gidip onları aramam gerekecekti.</p>

  <p class="calibre10">Ayağa kalktım, sessizce odadan çıkarken Nathan'ı uyandırmamaya çalışıyordum. Tam mutfağa geldiğimde arkamda odanın kapısı açıldı.</p>

  <p class="calibre10">"Scarlet," diye fısıldadı Nathan. O kadar uzun süre uyumamıştı ama gözleri şişti. "Her şey yolunda mı?"</p>

  <p class="calibre10">"Evet, sadece yatağa gidiyordum."</p>

  <p class="calibre10">"Bu gece benimle kalmayacak mısın?"</p>

  <p class="calibre10">"Bunun doğru olduğundan emin değilim. Bu Zoe'yi üzebilir."</p>

  <p class="calibre10">Gülümsedi. "Bunu düşünmüş olman çok tatlı ama sorunun bu olduğunu sanmıyorum. Konuş benimle." Oturma odasına birkaç adım attı.</p>

  <p class="calibre10">"Yarın Bryce, Cooper ve Joey'i Shallot'a götüreceğim. İyi dinlenmiş olmam lazım. Daha seninle uyumaya alışmadım. Zaten genelde uykuya dalmakta zorla..."</p>

  <p class="calibre10">"Shallot'a mı? Yani, şu kasaba olan Shallot'a mı gidiyorsun?" Başını duyduklarına inanamıyor muşçasına sallayarak bana doğru bir adım attı. "Ama orası istila edilmişti."</p>

  <p class="calibre10">"İşte o yüzden orayı temizlemem lazım. Ya Andrew kızları erzak bulmak ya da sığınmak için oraya götürürse?"</p>

  <p class="calibre10">Nathan ellerini nazikçe omuzlarıma koydu. "Scarlet, sen oranın halini görmedin. Bütün kasaba dönüştü. Bu da en az 300 hasta eder."</p>

  <p class="calibre10">"Ted eder."</p>

  <p class="calibre10">"Her neyse. O kasabayı temizleyemezsin. Kendini öldürteceksin."</p>

  <p class="calibre10">Yanına yürüyüp gülümsedim ve yanağını öptüm. "Artık kendi başımın çaresine bakabildiğimi öğrenemedin mi? Çocukların sofrada anlattıkları hikâyeleri dinlemedin mi?"</p>

  <p class="calibre10">"Evet, bu yüzden de duyduklarım ödümü kopartıyor. Anlamaya çalıştım ama bunu yapmana izin veremem, Scarlet. Bu çok pervasızca." îlk defa sesinden geri adım atmayacağını hissedebiliyordum.</p>

  <p class="calibre10">Yüzüm yanıyordu. "Sadece bahçede seviştik diye bana ne yapıp ne yapmayacağımı söyleyemezsin."</p>

  <p class="calibre10">Verdiğim tepkiye şaşırmıştı ama karşılığında yaptığı tek şey suratını asmak oldu. "Bunu yapma."</p>

  <p class="calibre10">Bu beni hazırlıksız yakaladı. Andrew bana her zaman anında öfkeli sözcüklerle karşılık verdiği için sakin kalan biriyle kendi çıkardığım kavgaya devam etmeye hazır değildim. "O zaman sen de bana ne yapacağımı söyleme."</p>

  <p class="calibre10">Nazikçe elimi tutup avucumu öptü. Elimi geri çekmeye çalıştım ama bırakmadı. "Her gün kızlarını beklerken neler çektiğini hayal bile edemiyorum. Onlarla hiç tanışmadım ama onlar için ölesiye endişeleniyorum. Beni istediğin kadar uzaklaştırmayı deneyebilirsin ama sana âşığım. Seni seviyorum Scarlet ve sana bir şey olursa bu beni mahveder."</p>

  <p class="calibre10">Sadece bir anlığına, suçluluğun sözleriyle beraber içime işlemesine izin verdim. Orada onunla, güvende kalmayı düşündüm. Kızları beklemeyi düşündüm, böylece geldiklerinde beni çiftlikte bulacaklarından hiç şüphem olmayacaktı. Ama sonra Jenna ve Halle'in Shallot'u geçerken bir sürüyle karşılaştıklarını düşündüm. Küçük bir tanesi bile mutlak ölüm demekti. Onlar sadece küçük kızlardı.Andrew'nun onları korumak ya da karar vermelerine yardım etmek için yanlarında olacağından emin değildim.</p>

  <p class="calibre10">"Yapamam," dedim elimi kıvırarak elinden kurtarırken.</p>

  <p class="calibre10">"Neyi yapamazsın?"</p>

  <p class="calibre10">"Bunu. Dikkatimi dağıtıyor."</p>

  <p class="calibre10">Başını iki yana sallayarak, "Ne demek istediğini bilmiyorum," dedi.</p>

  <p class="calibre10"><span class="calibre6">"Onlar</span> hakkında endişe ediyor olmam lazım Nathan. Dışarıda durup onları düşünmem ve günün her saniyesinde onlar için endişelenmem lazım, çünkü eğer bir şey yapmazsam başlarına bir şey geleceğinden korkuyorum."</p>

  <p class="calibre10">Başını yeniden salladı, saçmalamamın kafasını karıştırdığı belliydi.</p>

  <p class="calibre10">"Akıl dışı olduğunu biliyorum, tamam mı? Yüz ifadenden anlıyorum ve kalbim dışında her şeyimle hissedebiliyorum. Onları düşünmem hayatta kalmalarını sağlıyor."</p>

  <p class="calibre10">"Tamam. Bunu anlıyorum. Ama onlar için endişelenmek bir şey, tehlikeli seçimlerde bulunmak..."</p>

  <p class="calibre10">"Bu benim dikkatimi dağıtıyor. Sen benim dikkatimi dağıtıyorsun. Artık onları eskisi kadar düşünmüyorum. Bazen seni düşünüyorum, ya da Zoe'yi ya da... seni önemseyemem. Bu, bana Jenna ve Halle'ı eve getirmek için yapmam gerekenleri unutturuyor. Senin hislerinden sorumlu olamam. Önce çocuklarım geliyor.Onlar her zaman önce gelecekler."</p>

  <p class="calibre10">"Tabii ki de. Öyle olmalı zaten ama..."</p>

  <p class="calibre10">"O zaman bunu yapamayacağımı da anlıyorsun. Seninle... ben yapamam."</p>

  <p class="calibre10">"Scarlet," dedi bana uzanarak. Sesinden çaresizlik hissediliyordu. "Sadece... başka bir yol düşünelim. Başka bir yolu olmalı."</p>

  <p class="calibre10">"Ama yok."</p>

  <p class="calibre10">Nathan dudakları aralanmış, soluk soluğa orada duruyor, bir şeyler düşünmeye çalışıyor, her iki kararımdan da beni vazgeçirmenin bir yolunu bulmaya çalışıyordu.Yere baktı,karanlıkta söyleyeceği kelimeleri arıyor gibiydi. "Seninle gelemem. Zoe'yle kalmalıyım, ben..."</p>

  <p class="calibre10">'' Biliyorum''</p>

  <p class="calibre10">Gözlerime baktı. Karanlıkta bile çaresizliği görülebiliyordu. "Onları seninle beraber düşüneceğim."</p>

  <p class="calibre10">Kahretsin, onu ve anlayışlılığını kahretsin! Söylediği, benim de onu sevdiğimi itiraf etmemi istememe neden oldu ama yapamadım. Kendimi, onun duygularını umursayacak kadar bırakmak, kızlarımın güvenle çiftliğe ulaşabilmeleri için yapmam gerektiğini bildiğim şeylere engel oluyordu. "Aklımı yitirmemin önündeki tek engel bu Nathan. Bunu benden alma."</p>

  <p class="calibre10">Hızla ondan uzaklaştım ve sonra bodruma inen merdivenleri koşar adım indim. Hâlâ, oturma odasının ortasında kızmış, kafası karışmış ya da tiksinmiş bir halde duruyor muydu bilmiyordum. Dönüp bakacak cesaretim yoktu.</p>

  <p class="calibre10">Sabahın ilk ışıklarıyla Kızıl Tepe'den ayrıldık. Bütün günü Shallot'ta geçirsek bile oradaki tedlerin sayısında ciddi bir değişiklik yapamayacaktık, dolayısıyla güvenli olur olmaz yola çıkmak istedim. Nathan kapının açıldığını duyar duymaz yataktan kalkıp el salladı ama konuşmadı ve bana veda öpücüğü vermedi.</p>

  <p class="calibre10">Bir saat içinde otobana varmıştık ama Shallot'a gitmek, temizlik yapmak ve dönmek ciddi bir çaba gerektirecekti. Yavaş bir koşu temposu tutturarak diğerlerine örnek oldum. Kırk dakika sonra Cooper hızlanır gibi oldu ama benimki daha çok hızlı yürümek gibiydi. Hepimizin çantası vardı ama Cooper bundan etkilenmiyordu ki bu da beni sinir ediyor sayılırdı. Yaşıma göre iyi durumdaydım. Koşardım... bazen. Sürekli o kahrolası hastanenin içinde oradan oraya dolaşıyordum, bazen yemek yemeden ve hatta hiç oturmadan. Shallot'a yaptığımız gezinin yorucu olacağını düşünmüştüm ama şimdi her bir adımı atarken irademi kullanmam gerekiyordu ve daha yolu yarılamamıştık bile.</p>

  <p class="calibre10">"Dinlenmem lazım," dedim durarak.</p>

  <p class="calibre10">"Yürümek kimin fikriydi?" Joey gülümsedi.</p>

  <p class="calibre10">"Hemfikir olmuştuk," dedim. "Sadece acil çıkış gerekirse araba kullanacaktık."</p>

  <p class="calibre10">"Bana acil bir durummuş gibi göründü," dedi Joey, hâlâ gülümsüyordu.</p>

  <p class="calibre10">Gözlerimde hiddetlenme tehdidiyle ona baktım. "Kapa çeneni!"</p>

  <p class="calibre10">Cooper, "Eğer dinlenirsek hava kararmadan dönemeyiz," diye seslendi geriye doğru.</p>

  <p class="calibre10">"Eğer kendimizi böyle zorlamaya devam edersek temizlik yapmak için fazla yorulmuş olacağız," dedi Bryce. "Geceyi geçirmek için bir yer bulmamız gerekebilir."</p>

  <p class="calibre10">"Shallot'ta mı?" dedim dizlerimi tutarken. Ayağa kalkıp kendimi ilk adımı atmaya zorladım. "Sizinkilerden birilerinin orada öldürüldüğünü söylememiş miydin?"</p>

  <p class="calibre10">"Onlar Nathan'ın arkadaşlarıydılar," dedi Joey.</p>

  <p class="calibre10">Başımla onayladım ama başka bir şey söylemedim. Yürümekle yavaş yavaş koşmak arasında gidip geldik, ta ki ben otobanın ortasında o kahrolası arabayı görene dek. Ya birileri alarmı kapatmıştı ya da arabanın aküsü bitmişti. Tedlerin hepsi gitmişti.</p>

  <p class="calibre10">Diğer taraftaki tarlada hâlâ cipin izleri duruyordu. Sanki o günün üstünden bir ömür geçmişti. "Haydi," dedim. "Kasabaya yavaşça gireceğiz. Bir arada kalın."</p>
</body>
</html>
