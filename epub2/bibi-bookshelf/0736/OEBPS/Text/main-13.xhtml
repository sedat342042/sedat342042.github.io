<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="sigil_not_in_toc1"><a class="calibre11" id="bookmark0"></a></h2>

  <h2 class="calibre9" id="sigil_toc_id_5"><span class="calibre13">Yirmi Beşinci Bölüm</span></h2>

  <p class="calibre10"><span class="calibre5"><br class="calibre3" /></span></p>

  <p class="calibre10"><a id="bookmark1"></a><span class="calibre5">Miranda</span></p>

  <p class="calibre10">Arka arkaya sekiz gün temizlik yaptıktan sonra Scarletle çocuklar bir gün tatil yaptılar. Hepimiz bunu bekliyorduk. Onlar yokken Nathanla ben sırayla çatıda nöbet tutarak etrafı gözetledik. O kadar berbat bir sıcak vardı ki sürekli su içmemize rağmen, aşağı indiğimizde neredeyse güneşten çarpılmış oluyorduk. Üstüne bir de kızlara göz kulak olmamız lazımdı. Tüketici bir iş yüküydü. Bizimkilerin her gün nasıl hissettiklerini hayal bile edemiyordum.</p>

  <p class="calibre10">Ashley yemeklerini odasında yiyordu ama bugün yemek odasına gelebilecek cesareti toplamıştı. Konuşmalarımızı havadan sudan konularla kısıtlamaya çalıştığımız barizdi.Ashley çok yiyip içmedi ama masaya gelip bizimle beraber oturması onun için büyük bir adımdı ve hepimiz de bunu biliyorduk.</p>

  <p class="calibre10">Bulaşıkları yıkama sırası bendeydi. Joey dışarıdan bir kova su getirdi ve ben yıkarken o da kuruladı.</p>

  <p class="calibre10">"Umarım çok geçmeden yağmur yağar," dedi. "Yalakta çok su kalmadı."</p>

  <p class="calibre10">Çatıdaki günden sonra beraber çok zaman geçirmemiştik ve her ne kadar önemsizmiş gibi yapsam da, her ne kadar beraberinde kötü haberlerle gelmiş olsa da yardım etmeyi teklif ettiğinde içim kıpır kıpır oldu.</p>

  <p class="calibre10">"Epey evcimen olmaya başladın," diye takıldım. Joey beni dirseğiyle dürtünce kıkırdadım.</p>

  <p class="calibre10">Bryce mutfağa girip bir havlu aldı. "Ben yaparım," dedi Joey'e.</p>

  <p class="calibre10">"Neredeyse bitirdik," dedim, Joey'i yanımda tutmaya çalışıyormuş gibi görünmemeyi umarak, çünkü aslmda tam olarak bunu istiyordum.</p>

  <p class="calibre10">Bryce beklentiyle ikimize baktı, sonra da Joeyle bakıştık.</p>

  <p class="calibre10">"Zaten çıkıp atış talimi yapacaktım." Birkaç hafta önce Joeyle bu bahaneyi birkaç dakikalığına da olsa yalnız kalabilmek için kullanmıştık. Söylediğinin aynı zamanda bir davet olduğunu anlayıp gülümsedim.</p>

  <p class="calibre10">"İyisi mi Skeeter'i uyarın," diye seslendi Bryce. "Seni kazara vurmasını istemem." Ağzının içinde homurdandı.</p>

  <p class="calibre10">Fırtına kapısı çarparak kapandığı anda dışarıya Joey'nin yanına çıkmak için bir bahane düşünmeye başladım. Brycela bulaşıkları yıkamayı bitirmiştik ve o da yerleştirmeye başlamıştı. Scarlet, Nathan ve Zoe oturma odasının ortasında kendilerinin yaptıkları bir masa oyununu oynuyorlardı.</p>

  <p class="calibre10">"Miranda, Ashley dışarı çıkmıştı. İşim bitince gidip ne yaptığına bakacağım," dedi Bryce, bir dolabın kapağını kapatırken.</p>

  <p class="calibre10">"Ben bakarım," dedim, hissettiğim hevesi belli etmemeye çalışarak.Ellerim titriyordu, bir bahane bulduğum için şükrediyordum ve bunu bulan Bryce olduğu için de heyecanlanmıştım.Bu daha sonra cevaplamam gereken daha az soru olacağı anlamına geliyordu. Sıradan bir iş yapıyormuşum gibi ön kapıdan çıkarken elimden geldiğince normal gözükmeye çalıştım.</p>

  <p class="calibre10">Son buluştuğumuzda olduğu gibi evin arka tarafında değildi. Joey'nin... ya da Ashley'nin ortalarda olmadığını anlamam uzun sürmedi.</p>

  <p class="calibre10">"Hey, Skeeter," diye seslendim, çatıya bakarak. Başım çatının kenarından aşağı uzattı. "Joey ya da Ashley'yi gördün mü?"</p>

  <p class="calibre10">Skeeter güneyi işaret etti ama tek kelime etmedi.</p>

  <p class="calibre10">Ahıra yürüdüm ama orada sadece Butch'la ben vardık.</p>

  <p class="calibre10">Aniden ne hissedeceğimi bilemedim; şaşkınlık, endişe ve hatta şüphe. Ahırın arkasından gelen sesler merakımı uyandırdı, dolayısıyla köşeden başımı uzatıp baktım. Joey ve Ashley tarlada beraber durmuşlar, Ashley tüfeği tutuyor ve Joey de onun düzgün tutmasına yardım ediyordu. Joey bir şey söyleyerek namluyu biraz yere eğmesini sağladı. Joey'nin eli bir saniyeden kısa bir süre için Ashley'nin kalçasındaydı. Gülmeye başladılar, insanın gözünden yaş getiren cinsten çirkin kahkahalarla. Hatta Joey gülmekten katılıp yere düşmemek için ellerini dizlerine koymak zorunda kaldı.</p>

  <p class="calibre10">Yüzüm anında kızardı ve gözlerim doldu. Önce Ashley'ye kızdım. Evde komadaymış gibi dolanıp duruyor, kimseye ya da hiçbir şeye tepki vermiyordu. Son on gündür tek yaptığı ağlamak ve uyumak olmuştu. Ne zaman onunla konuşmaya çalışsam tek yaptığı kızmak olmuştu. Ama tarlada Joey'nin yanındayken yine kendisi olmuştu. Sanki iki haftadan kısa bir süre önce Cooper gözlerinin önünde suratından vurulmamış gibi gülüp şakalaşıyordu. Aniden, Joeyle yalnızken her sorunu çözülmüştü.</p>

  <p class="calibre10">Yutkunup hıçkırığımı bastırdım ve suçluluğum beni tek parça halinde yuttu. Tabii ki Ashley'nin kederden başka bir şey hissetmeye hakkı vardı. Nasıl olur da onu sevdiğimi söyleyip, sonra da bulduğu nadir huzurlu anlardan birini ona çok görebilirdim? Kendimi yavaşça bırakıp yere çöktüm. Saç diplerim terlemeye başlamıştı ve nihayet bir damla kulağımın tam önüne düştü. Gölgede bile hava fırın gibi sıcaktı ama Ashley ve Joey doğrudan tepelerine inen güneşi fark etmiyor gibiydiler.</p>

  <p class="calibre10">O artık yalnızdı, Joey de öyle. Kayıpları hakkında konuşacaklar, birbirlerinde huzur bulacaklardı ve benim de onları izlemem gerekecekti, çünkü gidecek başka yerim yoktu. Gözlerimi kapatıp başımı ahırın duvarına yasladım. Tanrım, ben ne denli şirret, bencil bir kaltaktım böyle!</p>

  <p class="calibre10">Joey ve Ashley'nin sesleri yükseldiğinde bana doğru yürümekte olduklarını fark ettim. Kımıldamadan durdum, beni delinin teki gibi onları dinleyip ağlarken yakalamalarından korktuğum için soluk almaya bile cüret edemiyordum. Beni görürlerse ikisinin de anlayacağına ikna olmuştum. Neyse ki birbirlerini etkilemekle beni göremeyecek kadar meşguldüler ve eve doğru devam ettiler. Nihayet derin bir nefes alıp sessiz bir çığlık attım. Bir defasında dünyada kalan son erkek olsa bile Joey'i istemeyeceğimi söylemiştim. Şimdiyse bana kalsın diye dünyada kalan son insanlar olmamızı isteyebilecek kadar korkunçtum.</p>

  <p class="calibre10">O gece yemekte Ashley ve Joey yan yana oturup beraber geçirdikleri öğleden sonrası ve Ashley'nin ne kadar kötü bir nişancı oluğundan bahsedip durdular. Hiçbir nedeni olmasa da bütün konuşma boyunca Ashley'nin sesi beni gıcık etti. Başka kimse konuşmuyor, herkes onların ah şu ne kadar komikmiş, ah bu ne kadar eğlenceliymiş diye bitmek tükenmek bilmeyen gevezeliklerini ve Ashley'nin ne kadar yardıma muhtaç olduğuyla böbürlenmelerini dinliyordu.</p>

  <p class="calibre10">"Ciddi yardıma ihtiyacı olduğuna ve daha iyi olana dek bunun günlük bir aktivite olmasına karar verdik."</p>

  <p class="calibre10">"Kulağa iyi bir fikirmiş gibi geliyor," dedi Nathan, başıyla onaylayarak.</p>

  <p class="calibre10">"Daha önceden silah kullanmışlığın var Ashley. Şimdi nasıl bu kadar kötü olduğunu anlayamıyorum' dedim.</p>

  <p class="calibre10">Ashley kıkırdadı ve benim şaka yapmadığımı anlayınca tamamen durdu. "O kadar çok silah kullanmamıştım."</p>

  <p class="calibre10">"Benim kadar kullanmıştın. Konuşmalarınızı duyan da lanet şeyi nasıl tutacağını bilmiyorsun sanacak."</p>

  <p class="calibre10">"Miranda," dedi Nathan, insanı çileden çıkartacak kadar yumuşak sesiyle.</p>

  <p class="calibre10">"Sadece meraktan soruyorum." Gülümsemeyi denedim, bunun hissettiğim çılgınca duyguları gizleyeceğini ve ablamın mutluluğuna duyduğum öfke yüzünden dönüştüğüm berbat kişinin çirkinliğini kapatacağını umuyordum.</p>

  <p class="calibre10">Ashley gözlerini aşağı indirip masaya baktı, gözlerinde belirmiş olan ışıltı sönmüştü. "Sadece daha önce hiç ilgi duymamıştım."</p>

  <p class="calibre10">Dudaklarının yukarı kıvrılmış olan kenarları düzleşti ve çatalını alıp yemeğiyle oynamaya başladı. Cooper öldüğünden beri olduğu gibi cansız bir robota benzemeye başlamıştı yine.</p>

  <p class="calibre10">Bryce bana bir bakış attı. Ona ne düşündüğünü sormama gerek yoktu. Ashley'ye bu kadar sert davrandığım için bana kızgın olduğunu ve öyle olması gerektiğini biliyordum. Ben de kendime kızgındım.</p>

  <p class="calibre10">"Özür dilerim Ashley, ben öyle demek..."</p>

  <p class="calibre10">"Sorun değil," dedi, ifadesiz bir yüzle.</p>

  <p class="calibre10">Masadaki herkesin beni yargıladığını hissederek sandalyemin arkasına yaslandım. Hak etmiştim, dolayısıyla orada oturup bana öfkeyle bakmalarına, ayıplamalarına ve başlarını olumsuz bir ifadeyle sallamalarına izin verdim. Kimin en çok kızdığını bilmiyordum. Gözlerimi tabağımdan kaldıracak kadar cesur değildim.</p>

  <p class="calibre10">Işıklar söndükten sonra Bryce beni koltuktan çekmeye çalıştı. "Geliyor musun?"</p>

  <p class="calibre10">Başımı evet anlamında salladım. "Az sonra orada olacağım. O kadar yorgun değilim."</p>

  <p class="calibre10">Başıyla onayladı, durumu kabullenmişti. Koridorda gözden kaybolup kapıyı kapadıktan sonra ayağa kalktım. Joey soluk soluğa ama ritmini bozmadan nefes alıyor, bir şınav hareketinin ikinci yarısını bitirirken yere bakıyordu. Yüzü kırmızı ve nemliydi ve her zamanki gibi üstü çıplaktı. Elleri ve kollarındaki damarlar şişip dışarı çıkmıştı.</p>

  <p class="calibre10">Yüzünün dibindeki ayaklarımı görünce Joey başını kaldırıp bana baktı.</p>

  <p class="calibre10">"Seninle bir dakika dışarıda konuşabilir miyiz?" dedim ve sonra da dönüp ön verandaya çıktım. Joey de arkamdan gelip kapıyı sessizce arkasından kapattı.</p>

  <p class="calibre10">Yalnız kalmıştık ve üstü de çıplaktı. Bir an ona neden kızgın olduğumu unuttum.</p>

  <p class="calibre10">"Senin neyin var?" diye sordu.</p>

  <p class="calibre10">"Sizi gördüm."</p>

  <p class="calibre10">"Ne?"</p>

  <p class="calibre10">"Ashley'yle. Yemekten önce. Sen ne halt yediğini sanıyorsun?"</p>

  <p class="calibre10">Joey kollarını göğsünün üstünde kavuşturdu ve sinirli sinirli kıpırdandı. "Eee... ona silah kullanmayı öğretirken mi?"</p>

  <p class="calibre10">Neşesiz bir kahkaha attım. "Hadi ya, çocuk mu kandırıyorsun sen? Bana da nasıl nişan alınacağını öğretmiştin. Ona yaptığın gibi her yerimi ellediğini hatırlamıyorum."</p>

  <p class="calibre10">"El...</p>

  <p class="calibre10">"Ne dediğimi duydun. Sizi gördüm!"</p>

  <p class="calibre10">Joey'nin yüz ifadesi şaşkınlıktan hafif öfkeli bir ifadeye doğru değişti. "Onun her yerini falan ellemedim Miranda, gülünç oluyorsun. Ve seninle aynı şeyi yaptığımızda daha önce silah kullanmış olduğun için ne yaptığını gayet iyi biliyordun."</p>

  <p class="calibre10">"O da biliyordu!"</p>

  <p class="calibre10">"O zaman senin kadar iyi değil."</p>

  <p class="calibre10">"O çok üzgün Joey. Aklından her ne geçiyorsa sakın yapma."</p>

  <p class="calibre10">"Neyi yapmayayım? Belki de aptalım, dolayısıyla ne demek istediğini bana açık olarak söylemen gerekecek." Savunmaya geçmeye başlamıştı ve bu da beni daha fazla kızdırmaktan başka işe yaramıyordu.</p>

  <p class="calibre10">"Diyorum ki, Ashley benim kız kardeşim. Onu seviyorum. Daha yeni hayatının aşkını kaybetti ve zayıf bir durumda. Daha ne kadar açık konuşabilirim bilmiyorum, dolayısıyla şunu söylememe izin ver: Ondan faydalanılmasını istemiyorum."</p>

  <p class="calibre10"><span class="calibre6" style="font-style: normal;">"Gerçekten bunu yapacağımı düşünmüyorsun, değil mi?" diye sordu Joey dişlerinin arasından. Ben cevap vermeyince de ifadesi bir kez daha değişti. "Benim hakkımdaki fikrin, gerçekten de onu yatağa atabilmek için böyle oyunlar oynayacağımı düşünecek kadar kötü mü? Hem de o daha hâlâ yastayken, öyle mi?"</span></p>

  <p class="calibre10"><span class="calibre6" style="font-style: normal;">"Hayır, demek istediğim bu değil, ben..."</span></p>

  <p class="calibre10"><span class="calibre6" style="font-style: normal;">"İyi, çünkü eğer gerçekten de öyle boktan bir herif olduğumu düşünüyorsan biz bu kadar zamandır ne yapıyorduk?"</span></p>

  <p class="calibre10"><span class="calibre6" style="font-style: normal;">"Bir şey yapmadık!"</span></p>

  <p class="calibre10"><span class="calibre6" style="font-style: normal;">"Ne demek istediğimi biliyorsun!"</span></p>

  <p class="calibre10"><span class="calibre6" style="font-style: normal;">"Bekle, az önce yas tutması bittiğinde onu yatağa atacağını mı söylemek istedin sen?"</span></p>

  <p class="calibre10"><span class="calibre6"><span class="calibre6" style="font-style: normal;">"Ne?" dedi, az önce söyledikleri arasında uzaktan da olsa böyle bir anlam çıkartılabilecek bir şey var mı diye hatırlamaya çalıştığı belliydi. "Beni bundan iyi tanıyor olman lazım. Senin için hissettiklerimin farkında olmalısın. O senin kız kardeşin. Ben asla..."</span></span></p>

  <p class="calibre10"><span class="calibre6" style="font-style: normal;">"Evet, seni tanıyorum ve senin de birisini kaybettiğini biliyorum, bu yüzden belki aranızda bir bağ var gibi hissetmişsinizdir."</span></p>

  <p class="calibre10"><span class="calibre6" style="font-style: normal;">"Demek öyle bir hıyarlık yapacağımı düşünmüyorsun ama öyle bir hıyarlık yapmayayım diye beni uyarmak istedin, öyle mi?"</span></p>

  <p class="calibre10"><span class="calibre6" style="font-style: normal;">"Hayır! Senin aşağılık bir herif olduğunu düşünmüyorum, sadece ikiniz de... belki de sadece yalnız olduğunuz için bir araya gelmenizin ne anlama geldiği hakkında düşünmemişsinizdir."</span></p>

  <p class="calibre10"><span class="calibre6" style="font-style: normal;">"Demek buraya kız kardeşinle yakınlaşma mı engellemek için geldin, çünkü kız kardeşinle yakınlaşmayı deneyeceğimi düşündün, öyle mi?"</span></p>

  <p class="calibre10"><span class="calibre6" style="font-style: normal;">"Evet!"</span></p>

  <p class="calibre10"><span class="calibre6" style="font-style: normal;">"Ama bu dediklerinin hiçbir anlamı yok!" Bana arkasını döndü ve diğer yöne doğru birkaç adım attıktan sonra yüzüme bakmak için döndü. "Ya da belki de vardır."</span></p>

  <p class="calibre10"><span class="calibre6" style="font-style: normal;">Onu uzun bir süre izledim. Utandığımı mı, yoksa kızdığımı mı, yoksa her ikisini de mi hissettiğimi bilemedim ama hem nefret edip hem de sevdiğim o kendini beğenmiş gülümsemesi yüzüne yayılmıştı. Bileğimi kıvırıp ona orta parmağımı gösterdim. "Belki de gerçekten aşağılık herifin tekisindir ." Topuklarımın üstünde dönüp merdivenlere yöneldim ama Joey beni etrafımda döndürdü ve hemen sonra dudakları dudaklarımdaydı. İlk ânın şaşkınlığından sonra onu sımsıkı tuttum ve dili ağzımdan içeri girerken onu kendime çektim. İki günlük ter ve kir gibi kokuyordu ve eminim ben de öyle kokuyordum ama ona doyamıyordum. Dudaklarının dudaklarıma daha da yakın olmasını istiyor, kollarının beni daha fazla sarmasını, ellerinin tenimin daha fazla yerine dokunmasını istiyordum ama o geri çekildi.</span></p>

  <p class="calibre10"><span class="calibre6" style="font-style: normal;">Yüzündeki ifadeden ve gözlerindeki hüzünlü pırıltıdan beni öpmenin bazı anıları geri getirdiğini anlayabiliyordum. Belki de hak etmiştim, başka birini seven başka birini severek.</span></p>

  <p class="calibre10"><span class="calibre6" style="font-style: normal;">"Vay be, özür dilerim," diye fısıldadı arkaya doğru sendelerken. "Az önce bunu yaptığıma inanamıyorum."</span></p>

  <p class="calibre10"><span class="calibre6" style="font-style: normal;">"Sorun değil," dedim, kendisini daha iyi hissetmesini sağlamak için çaresizce ona doğru uzanarak.</span></p>

  <p class="calibre10"><span class="calibre6" style="font-style: normal;">"Bunu Dana'ya yapamam."</span></p>

  <p class="calibre10"><span class="calibre6" style="font-style: normal;">Gözlerim doldu. "Yanlış bir şey yapmıyordun. Onu sevdiğini biliyorum ama Dana artık yok."</span></p>

  <p class="calibre10"><span class="calibre6" style="font-style: normal;">"Ama Bryce var."</span></p>

  <p class="calibre10"><span class="calibre6" style="font-style: normal;">Sözleri beni bir balta gibi kesti. O yanlış bir şey yapmıyordu ama ben yapıyordum.</span></p>

  <p class="calibre10"><span class="calibre6" style="font-style: normal;">"Yeniden Shallot'a gideceğiz," dedi. "Sabah erken kalkmam lazım ve yorucu bir gün olacak; Skeeter döndüğümüzde çiftliğin çevresine bir hendek kazmak istiyor. Dinlenmem lazım."</span></p>

  <p class="calibre10"><span class="calibre6" style="font-style: normal;">Başımı tamam anlamında salladım, geri geri birkaç adım atıp nihayet kapıyı açtım. Islak yanaklarla oturma odasına çekilirken biriyle karşılaşmak, Bryce bile olsa, benim için büyük bir şans olurdu. İçeri girdiğimde yalnızdım. Nathan ve Zoe'nin dışarı çıktığımızı duydukları neredeyse kesindi ve büyük ihtimalle bağrışmalarımızı da duymuşlardı. Büyük ihtimalle bağrışlarımızı herkes duymuştu.</span></p>

  <p class="calibre10"><span class="calibre6" style="font-style: normal;">Çabucak gözlerimi sildim ve çamaşır odasına doğru birkaç adım attım. Aklımda Scarlet'in fısıldadığını duydum, yapmazdım. Eğer hâlâ Andrew'yla evli olsa ve bu evde onunla ve Nathanla kapalı kalmış olsaydı, belki de yapardı.</span></p>

  <p class="calibre10"><span class="calibre6" style="font-style: normal;">Cesaretimi kaybettim ve sessizce yatak odama döndüm, yatağın benim tarafımda uyuyan Bryce'a baktım ve köşedeki sandalyeye oturdum. Genelde başı yastığa değdikten sonra çabucak uyuyakalırdı, dolayısıyla yatağa gelmemi beklediğinde, kendi tarafıma geçmek için örtüyü çekerek onu uyandıracağımı bildiğinden bunu yapardı. Onunla bu kadar uzun süre beraber kalmamın nedeninin ona olan sevgimden mi, yoksa ilişkimizi bitirmek için yeterince iyi bir neden bulamadığımdan mı kaynaklandığını bilmiyordum. Her iki halde de yatağa, beni seven adamın yanına, keşke sevdiğim adam olsaydın diyerek giriyordum.</span></p>
</body>
</html>
