<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>YAZ ORTASINDAÖLÜM</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="id_Toc403315341" class="block_19">HAVAİ FiŞEKLER</p>
	<p class="block_23"> </p>
	<p class="block_21">Eski zamanlarda hükümdarın yerine kellesinden olanlar fardır. Filmlerde ise dublörler. Aralarında hiçbir bağ olmadığı halde birbirlerine benzeyen insanlar çıkar.</p>
	<p class="block_21">C. Üniversitesi’nde öğrenciydim. Yaz tatili başlamak üzereydi ve ben de tatilde doğru düzgün para kazanabileceğim bir yarızamanlı iş arıyordum. O sırada bir dolu yarızamanlı iş yapmışlığı olan dar gelirli öğrenci A.ya danıştım. Tatilin ikinci yarısını memleketim Sendai’da geçirecektim. İlk yarısında ise iyi para kazanmam gerekiyordu.</p>
	<p class="block_21">Bir gün A.nın peşine düşüp onun aklına gelen iki-üç yere baktım. Ancak, ya iş yoktu ya da koşullar ağırdı diye sonuç çıkmadı. A. bu ilk günün başarısızlığından yorgun düştüğümü görünce teselli etmek için beni sürekli takıldığı bir meyhaneye götürdü. Meyhane Ryogoku’daki Sumo Salonu’nun yakınlarında, çömez sumocuların ve sumo kulüplerinde ayak işlerine bakanların takıldığı ucuz ve insanı rahatlatan bir yerdi. A. oraya ilk kez, bir Yaz Sumo Turnuvası sırasında yarızamanlı olarak üzerinde geleneksel kıyafetlerle sumocuların ayak işlerine baktığı sırada, birlikte çalıştığı bir arkadaşıyla gelmişti.</p>
	<p class="block_24"><span class="text_1">Meyhaneye girdiğimizde sumocular turneye çıkmışlardı ve müşterilerin dikkat çeker bir özelliği yoktu. Hemen gidip servis tezgâhına oturduk. Hafif tombul kadın patron, A.nın sipariş ettiği şoçu</span><sup class="calibre5"><sup id="back_note_2" class="noteref"><a title="2" href="index_split_017.html#note_2" class="calibre3">2</a></sup></sup><span class="text_9"> </span><span class="text_1">ile mezelerimizi getirdi. A. kadına alışıldık şakalarla takıldıktan sonra benim için düzgün bir yarızamanlı iş olup olmadığını sordu. O gün yaşadığım hayal kırıklığı yüzünden, içimden A. keşke o soruyu sormasaydı dediysem de, sessizce şoçumu yudumladım.</span></p>
	<p class="block_21">“Arkadaşın da öğrenci mi?” diye sordu kadın, şaşkın bir yüz ifadesiyle.</p>
	<p class="block_21">Okul şapkalarımızı yanımızdaki sandalyenin üzerine bırakmıştık.</p>
	<p class="block_21">“Sınıf arkadaşım. Öğrenci gibi durmuyor mu yoksa?” dedi A. şapkamı kaldırıp tezgâhın üzerine koyarak.</p>
	<p class="block_21">“Yok, öyle değil de, normalde çok şık giyinir, hiç öğrenci gibi durmaz. Öyle ya, bugün ilk kez birlikte geliyorsunuz.”</p>
	<p class="block_21">“Hoppala! Sen daha önce geldin mi buraya?” </p>
	<p class="block_21">“İlk kez geliyorum. Ryogoku semtini bile hayatımda ilk kez görüyorum.”</p>
	<p class="block_21">“Bırak bu numaraları şimdi.”</p>
	<p class="block_21">Masumiyetimi bir türlü ispat edemedim. Kadın oraya birçok kez geldiğimi ısrarla söylüyor, A. ise beni gereksiz yere yalan söylemekle suçluyordu.</p>
	<p class="block_21">Derken, giriş kapısının perdesi aralanıp üzerindeki lacivert polo tişörtün altına beyazımsı pantolon giymiş bir adam içeri girdi. Eski tarz takunyalarıyla yere çivi çakıyormuş gibi sesler çıkartarak yaklaşıp, “Merhaba. İyi akşamlar,” diyerek, cana yakın bir ifadeyle kadın patronu selamladı.</p>
	<p class="block_21">Şaşkınlığımız öyle kolayca geçecek gibi değildi. Adam çehresiyle, yaşı itibarıyla tıpatıp bana benziyordu. Kadından bir hayret çığlığı yükseliverdi.</p>
	<p class="block_21">“İkiz gibisiniz!”</p>
	<p class="block_21">Kadın kurduğu senaryoyla keyiflenmiş gibiydi. “Kardeşlerin kadeh tokuşturması lazım, bu benden olsun,” diyerek şoçu getirtti. Böylece biz pek o kadar da hevesli olmadığımız halde adamla tanışıp birlikte içmek zorunda kaldık.</p>
	<p class="block_21">Kadının bizi tanıştırma şekli pek de nazik değildi. </p>
	<p class="block_21">“Bu arkadaş Naa Bey.”</p>
	<p class="block_21">“Bu arkadaş da, Kavai Bey demiştin değil mi? C. Üniversitesi’nde öğrenciymiş.”</p>
	<p class="block_21">Kadın, adamın adını bilmiyormuş gibiydi ama adam da gerçek kimliğini açıklamaya kalkmadı. Fakat genç adam rahat ve cana yakın biriydi. A.nın da benim de onunla birlikte oturmaya bir itirazımız yoktu. Ya bir yerlerde ustalık yapıyordu ya da satış elemanıydı. Olasılıkla biz üniversite öğrencisi olduğumuzu söyledik diye ne iş yaptığını söylemekten çekinmişti.</p>
	<p class="block_21">“Gerçekten de çok benziyoruz.”</p>
	<p class="block_21">Başlangıçta bu hayret uyandırıcı durum konuşmalarımızın başlıca konusuydu. İçtikçe adamla benim aramdaki farklılıklar da belirginleşmeye başladı. Sözgelimi, adam içki içerken kadehi ağzına götürürken başını eğiyordu. Dişleri düzgündü ama konuşmanın orta yerinde dudağını büzüverme huyu vardı. Ciddi konulara girmekten kaçınmak için özellikle çaba harcıyordu. Gülerken de gözleri hiç gülmüyordu... Bu farklılıkları yakaladıkça benden tamamen farklı bir karakteri olduğundan tamamen emin olup rahatlamıştım. Kendimle aynı yüze sahip bir insanla karşılaşmak beni ziyadesiyle rahatsız etmişti.</p>
	<p class="block_21">Adamın sumoya merakı var gibiydi. O konuyu açan elbette A. idi.</p>
	<p class="block_21">“Sumodan çok iyi anlıyorsun,” dedi adam.</p>
	<p class="block_21">A. çok rahattı. “Yarızamanlı olarak kulüplerden birinde ayak işlerine bakıyorum,” dedi. Sonra durumun farkına varıp da onu durdurmaya kalktığımda geç kalmıştım. “Bizim Kavai için düzgün bir yarızamanlı iş arıyoruz,” deyiverdi.</p>
	<p class="block_21">“Yarızamanlı iş...” Adam kadehinin üzerinden bana baktı.</p>
	<p class="block_21">Bakışları keskindi, gözbebekleri hiç kımıldamamıştı. Rahat ve cana yakın olduğu halde, karanlık biri olduğu izlenimim herhalde bu gözlerden kaynaklanıyordu. Bana baktığında kendimi bir eşyaymışım gibi hissediyordum.</p>
	<p class="block_21">“Öyleyse, havai fişeğe ne dersin? Arkadaşın sumo, sen de havai fişek. Gayet eğlenceli olur.”</p>
	<p class="block_21">“Havai fişek derken?”</p>
	<p class="block_21">Anlattı. 18 Temmuz’da Ryogoku Irmak Sezonu Açılış Festivali için, Yanagibaşi’deki büyük bir geyşa restoranı sumo giysileriyle geçit töreni yaptıracakmış. Yalnızca o gün için yarızamanlı çalışacak öğrenci arıyormuş. Restoranın adı Kikutei imiş ve Yanagibaşi’deki en büyük restoranlardan biriymiş. Yapacakları ödeme bir hayli dolgun olabilirmiş.</p>
	<p class="block_21">“Ne dersin?” diye sürdürdü adam, ne ilgili ne de ilgisiz diyebileceğim, monoton bir sesle. “Şimdi anımsadım da... Ödemesi dolgun olduğu gibi, bolca bahşiş de alabilirsin. Kavai, şimdiki Ulaştırma Bakanı Sadataka İvasaki’yi biliyor musun?”</p>
	<p class="block_21">“Gazetede resmini görmüştüm.” Çizgi romanlarda sık karşılaşılan tipler gibi uzun yüzlü, dişlek ama mağrur bakışlı adamı anımsadım.</p>
	<p class="block_21">“Şu uzun yüzlü...”</p>
	<p class="block_21">“Evet biliyorum.”</p>
	<p class="block_21">“Bakan havai fişek gösterisini izlemeye mutlaka gelir. Adam geldiğinde iki-üç kez durup bakışlarını ayırmadan gözlerinin içine bak. Asla konuşma. Yalnızca kısa bir süre, delik açacakmış gibi bakışlarla adamın yüzüne bakarsan yeterli olur. İşte o zaman yüklü bir bahşiş alırsın. Yalan değil. Yalnızca durup öylece bak adama.”</p>
	<p class="block_21">“Tuhaf iş.”</p>
	<p class="block_21">“Bana tıpatıp benzeyen o yüzünle.”</p>
	<p class="block_21">Yeniden adamın yüzüne baktım. Ucuz bir ayna bile, bu kadar net olarak aynı yüzü yansıtamaz. Yakışıklı değilim. Ancak, çirkin de değilim. En önemli özelliğim yüz hatlarımın keskinliğidir. Kaşlarım gözlerime yakın, burnum biraz küçüktür ama ağzımın büyüklüğü biraz gülünçlük katar. Ağzımı köpek ağzı gibi bulur, pek sevmem. Alnım dardır. Bu da yüzüme karanlık bir hava katar.</p>
	<p class="block_21">Adam yanıtlamadığımı görünce, “Eh, başvurup başvurmamak sana kalmış. Fakat başvurursan alınman için yardımcı olurum. Yüklü bir bahşiş alacak olursan, yalnızca bahşiş kısmını yan yarıya kırışalım. Havai fişek gösterileri yapıldıktan sonraki akşam burada beklerim seni.”</p>
	<p class="block_21">Konuştuklarımızı, başka müşterilerle ilgilenen kadın patron elbette duymamıştı.</p>
	<p class="block_23"> </p>
	<p class="block_23"> </p>
	<p class="block_21">A. karşı çıktı ama ben içimdeki merakı bastıramayarak gidip başvurdum. Adamın söylediği gibi hemen de kabul edildim. Festival günü sabah erkenden işbaşı yapmamı söylediler.</p>
	<p class="block_21">18 Temmuz günü talihsizlik eseri yağmur bir yağıp bir kesiliyordu. O güne kadar birkaç gün hava bulutluydu ama yağmur da yağmamıştı.</p>
	<p class="block_21">Sabah oraya gidince geçiş belgemi verdiler. Öğleden sonra üçten itibaren birçok yerde trafik kesilecekti. Koşarak bir yere gitmek gerektiğinde belgeyi göstermek gerekiyordu. Belgede numaralandırılmış, matbaa baskısıyla şunlar yazıyordu:</p>
	<p class="block_23"> </p>
	<p class="block_32">1953</p>
	<p class="block_32">Ryogoku Irmak Sezonu Festivali </p>
	<p class="block_32">Tarih: 18 Temmuz 1953 (Cumartesi)</p>
	<p class="block_32">13.00’ten 21.30’a kadar </p>
	<p class="block_32">Tribün Girişi</p>
	<p class="block_32">Devlet Demiryolları ve Şehir Tren Hattı </p>
	<p class="block_32">Asakusa-başi İstasyonu Önü </p>
	<p class="block_32">(Bu belgeyi görevlilere gösteriniz) </p>
	<p class="block_32">Düzenleyen:</p>
	<p class="block_32">Ryogoku Havai Fişekçi Kooperatifi</p>
	<p class="block_23"> </p>
	<p class="block_7">diye yazıyordu. Kıyısına kırmızı renkle “Kikutei” mührü basılmıştı.</p>
	<p class="block_24"><span class="text_1">Öğleden önce üzerinde “Kikutei” yazısı basılı happi’mi</span><sup class="calibre5"><sup id="back_note_3" class="noteref"><a title="3" href="index_split_018.html#note_3" class="calibre3">3</a></sup></sup><span class="text_1"> giyip ayaklarıma da hasır terliklerimi takarak her an yağmurun bastırıvermesi endişesi içerisinde, özel yemek odalarına masa taşıdım, iç bahçedeki ahşap koltukların çivilerini sağlamlaştırdım, polisten bilgi almaya da ben gittim. Derken saat öğlen bir olduğunda yağmur kesilince o günkü havai fişek gösterisinin planlandığı şekilde gerçekleştirileceği haberi geldi.</span></p>
	<p class="block_21">O güne kadar geyşaların çalıştığı bir restorana adımımı bile atmamıştım. Taşra çıkışlı bir öğrencinin merakını bu kadar tetikleyecek başka bir şey olamaz. Bir gecelik havai fişek gösterisi için avuçlar dolusu para akıtılmasının, o kadar masrafın ne amaca hizmet ettiğini yarızamanlı bir öğrencinin anlayabilmesi mümkün değildi. Işıltılı giysileriyle özel yemek odalarını dolaşan geyşalar dönüp bize bakmıyordu bile. Gözlerimizin önünde başka bir dünya yaşanıyordu ve bizim o dünyanın içerisinde ufacık çarklar olduğumuzu hissetmemiz bile zordu.</p>
	<p class="block_21">Kikutei’nin kapısı içine çömez sumocu kılığında oturacak gençler için uzun tabureler hazırlanmış, su serpilen taş döşemeli giriş yolunun iki yanına ayakkabı rafları konulmuştu. Havai fişek gösterisinin izleneceği özel odalara yerleştirilen beyaz örtüler serili masaların üzerine üst üste geçmiş tabaklarda festival yemekleri, hediyeler, havai fişek gösteri programı, fincanlar, kadehler, kızıllı beyazlı yemek çubukları konmuş, her bir oda konuğunu beklemeye başlamıştı. Irmağa bakan bahçeye konulan üç sıra sabit sandalyeli masanın her birine siyah mürekkeple şirket adları yazılı kâğıtlar yapıştırılmıştı. Ağaçların dalları arasına gerilen ipteki bira şirketi tarafından hazırlanan fenerler ırmaktan gelen rüzgârla salınıyordu. Kıyıya bağlı kayıklara bile masalar kurulmuştu.</p>
	<p class="block_21">Kayıklar artık Sumida Nehri üzerinde cirit atmaya başlamıştı. Üzerine havai fişek düzeneği kurulmuş kayıklar da ırmağın ortalarında bir araya gelmişti. İnsanlar sandalye ve tabureleriyle ırmak kenarına birikmiş, tüm binaların pencere ve teraslarını insanlar doldurmuştu. Trafiği düzenlemeye çalışan polisler, sağa sola kurulan semt komitesi çadırları ve gidip gelen insanlardan oluşan manzaranın yukarısında, yine çiselemeye başlayan yağmurla birlikte gökyüzünden gündüz atılan ama ışıltılarını göremediğimiz havai fişek patlamaları duyuldu. Sonra o göremediğimiz havai fişeklerin barut kokusu burnumuza çarpıverdi. Arada sırada dumanlar ırmağın üzerinde yoğunlaşıyor, demiryolu köprüsünü hayal meyal görünür hale getiriyordu. Tam o sırada duyulan tiz düdük sesiyle birlikte, tren, yeri sarsarak köprüden geçiveriyordu.</p>
	<p class="block_21">Saat üçü geçtiğinde lüks arabalar sokakta görünmeye başladı. Girişteki karşılama merasimleri bitmek bilmiyordu. Restoranın kadın şefi girişteki kırmızı halıya dizlerinin üzerinde oturarak konukları selamlıyor, geyşalara ve kadın garsonlara emirler yağdırıyordu. Heyecanlı olduğu belliydi; vücudunu tedirgin hareketlerle oynatıyor, tiz bir sesle konuşuyordu. Arada sırada havai fişek patlamaları konuşmaları bölüyordu. Öyle anlarda başını kaldırıp iyice yağdırmaya başlayan gökyüzüne bakarak talihsiz bir gün olduğunu söylüyordu. Bu bile heyecanını bastırmıyordu.</p>
	<p class="block_21">Bizim girişte oturduğumuz yerin üzerine tente çekilmişti. Müşteriler içeri girdikçe başımızı eğerek selamlamamız yeterliydi. Koşarak gidip arabaların kapısını açma işi bahşiş getiren bir iş olduğundan, çömez sumocular arasından eskiden büyükler sumo yarışmalarına da katılmış, ufak tefek ve yüzündeki soğukkanlı ifadesini hiç bozmayan yaşlı adamın tekelindeydi. Geri kalanlar iş düşene kadar oldukları yerde kalacak, bir ihtimal davetsiz misafirler girmeye kalkacak olursa kovmaları yetecekti.</p>
	<p class="block_21">Aramızda pek fazla öğrenci yoktu. Onlardan ikisinin konuştuklarına kulak misafiri oldum.</p>
	<p class="block_21">“Bugün iki bakan gelecekmiş.”</p>
	<p class="block_21">“Bak sen.”</p>
	<p class="block_21">“Ulaştırma bakanıyla, tarım ve orman işleri bakanı.” </p>
	<p class="block_21">“Adları neymiş?”</p>
	<p class="block_21">“Ulaştırma Bakanı İvasaki’ydi sanırım. Tarım ve Orman İşleri Bakanı da Uçiyama.”</p>
	<p class="block_21">“Havai fişekleri görememek çok can sıkıcı.’’ </p>
	<p class="block_21">“Tam da hava kararacakken.”</p>
	<p class="block_21">Irmağa karşı ters yönde olan giriş, havai fişeklerin görülmesinin mümkün olmadığı bir konumdaydı.</p>
	<p class="block_21">“Şu havai fişek programını bir göstersene... Aa? ‘Yağmur Sonrası Işıldayan Söğüt Dalları’, ‘Sündürülmüş İpekte Kızıl Desenler’... Ne demek istedikleri hiç anlaşılmıyor”</p>
	<p class="block_21">Omzunun üzerinden bakarak fener ışığında programa göz attım.</p>
	<p class="block_23"> </p>
	<p class="block_32">Yarışan Çiçekler Sahnesi</p>
	<p class="block_32">Mücevher Kovalayan Mücevher Saçan Ejderha</p>
	<p class="block_32">Gümüş Bahçe</p>
	<p class="block_32">Çiyoda’nın Mağrur lşıltıları</p>
	<p class="block_32">Beş Renkli Keskin Düşüş</p>
	<p class="block_32">Yedi Kat Sekiz Kat Dumanla Düşen Çiçekler</p>
	<p class="block_32">Göğe Yükselen Ejderhanın Beş Çiçeği</p>
	<p class="block_23"> </p>
	<p class="block_21">Liste devam ediyordu. Tamamen soyut isimlerdi.</p>
	<p class="block_21">Saat beşi geçtiğinde yağmur iyice bastırdı. Sokakta başlarını mendille örtmüş çiftler koşuşturmaya başladılar. Havai fişek patlamaları aralıksız devam ediyordu. Çatıya vuran yağmur damlaları şakırdıyor, girişte ardı ardına lüks arabalar duruyordu.</p>
	<p class="block_21">Bir süre sonra güneş batınca üzerimizdeki tentenin kıyısından, havai fişekleri kısmen görebilir hale geldik.</p>
	<p class="block_21">O sırada arabaların kapısını açmakla görevli adam huysuzlanmaya başladı. Misafirlerden boşluk buldukça dilini şaklatarak, “Lanet olsun. Keşke görebilsem. Ödenen ücretin tamamını iade edip ikinci kattan izlemek isterdim,” dedikçe bizi güldürüyordu ama adamın hiç de şaka yapıyormuş gibi bir hali yoktu.</p>
	<p class="block_21">Çünkü yağmur yüzünden kayıklar ve bahçedeki konukları birinci kata sığıştırmaya çalışırken ortalık karışıp da, bizden dört-beş kişinin de yardım etmesi İstenince adam tekeli altına aldığı işten feragat etmiş, o gruba ilk önce o katılıvermişti. Neticede bahçedeki işlere yardım ettiği sürece havai fişekleri görebilecekti.</p>
	<p class="block_21">Girişin iç tarafındaki tentenin altında üç-dört kişi kalmıştık.</p>
	<p class="block_21">Saniye saniye haberler geliyordu. Biri o an itibarıyla çok renkli havai fişeklerin tümünün fırlatıldığını söyledi. Programın arasına serpiştirilen çok renkli havai fişekler karanlığa karışıp gitmişti.</p>
	<p class="block_21">Saat altıyı geçtiğinde dışarıdan gelen konuklar seyrelmeye başladı.</p>
	<p class="block_21">Artık yüzünü ezberlediğim kadın garsonlardan biri yanımıza gelip, “İvasaki Bey hala gelmedi. Çok geç kaldı,” dedi ve yanıt vermemizi bile beklemeden kayboluverdi.</p>
	<p class="block_21">Saat yediyi henüz geçmişti. Parlak siyah lüks bir araba kapının önünde durdu. Resmi kurumlara ait arabalardan biriydi.</p>
	<p class="block_21">Ani bir refleksle fırlayıp şemsiye tutarak kapısını açmaya gittim. Giriş kapısının ışıklarının hafifçe aydınlattığı arabanın içinde, iyi giyimli bir adam kıvrılmış gibi oturuyordu. O ana kadar okuduğu dokümanı düzgünce kaldıramadığı için telaşlanmış gibi bir hali vardı. O sayede, Ulaştırma Bakanı İvasaki’nin karikatürlerde gördüğüm yüzünün gerçeğini yakın mesafeden görebildim.</p>
	<p class="block_21">Uzun yüzü, dişlekliği, ak saçları fotoğraflarındaki gibiydi. Fakat ilk bakışta, yorgunluktan soluklaşmış, sağlıksız duran teni hemen fark ediliyordu. O zamana kadar bakan denilen insanların çok daha sağlıklı olduklarını sanıyordum. Dokümanı kaldırmayı bir türlü beceremeyince içeriye yağmur girmesin diye, ilk harekette ardına kadar açtığım kapıyı yarısına kadar kapattım. O sırada varlığımın farkına varan bakan, kafasını kaldırıp yüzüme öylesine baktı. Tam biraz öne kaykılıp arabadan inmeye hazırlandığı andı.</p>
	<p class="block_21">Araba camının iki yanından, bakanla benim bakışlarım yalnızca bir anlığına birbirini yakaladı.</p>
	<p class="block_21">Fakat bir yüzün o anki kadar “insanın betinin benzinin atması” ifadesine uygun düşecek şekilde değiştiğine daha önce hiç şahit olmamıştım. Yüzündeki kas ve sinirlerin anlık olarak büzülüverdiğini rahatlıkla anlamıştım. O an, bakanın yaşadığı korkuyla arabadan iner inmez üstüme saldırıvermesinden endişe ettim.</p>
	<p class="block_21">Ancak, Sadataka İvasaki, başını tuttuğum şemsiyenin altına sessizce soktuktan sonra, bu kez de hiçbir şey olmamış gibi girişe ilerledi.</p>
	<p class="block_21">Kadın şef ve geyşalar bakanı neşeli seslerle karşıladılar. Adam bana bir daha hiç dönüp bakmadan zemini iyice parlatılmış servi malzeme koridorda uzaklaştı.</p>
	<p class="block_21">Afallamış halde tentenin altına döndüm.</p>
	<p class="block_21">“Nasıl oldu? Bahşiş verdi mi?” diye sordu, küstah öğrencilerden biri. O soru sayesinde, tek bir kuruş bile bahşiş almadığımın farkına vardım. Daha sonra üzerime çullanan duygu, ufak tefek bir paradan kaynaklanan hoşnutsuzluk değildi. Bakanın yüzünde oluşan o anlamsız korku ifadesini aklıma getirince bu kez ben anlam veremediğim bir korkuya kapıldım.</p>
	<p class="block_21">30 dakika kadar sonra kadın garsonlardan biri şefin beni çağırdığını söylemeye geldi. Kalbim nedensizce küt küt atmaya başladı. Oynadığım rolün çok tehlikeli bir hal aldığını düşünmeye başlamıştım. Fakat bu tamamen benim kuruntumdu. Şef öğrencilerden biri olmazsa becerilemeyecek, insanın kafasını kullanması gereken bir haber götürme işi için semt komitesine bir koşu gidivermem için çağırmıştı.</p>
	<p class="block_21">Şef beni birinci kattaki özel odaların arasında kalan koridorda karşıladı. Özel odalara kırmızı halılar serilmişti. Şef konuşurken halıların kızıllığı gözümü aldı. Güzel geyşalar oturup kalktıkça gölgeleri o halının üzerine vuruyordu. Şöyle bir göz attığım masanın üzeri bir hayli dağınıktı. Yakınlardaki bir patlamayla odanın içine ışıklar vurunca içerisi müşterilerin ve geyşaların hayret nidalarıyla dalgalanıverdi.</p>
	<p class="block_21">Şefin vereceği işi dinledikten sonra, uzun koridordan girişe döndüm.</p>
	<p class="block_21">O sırada birileri gürültülü hareketlerle merdivenden iniyordu. Kenara çekildim.</p>
	<p class="block_21">Gelen iki-üç geyşanın arasındaki Ulaştırma Bakanı İvasaki idi. Çoktan çakırkeyif olmuş gibiydi ama bu yüzüne yansımamıştı. Çok renkli, çok desenli geyşa kimonoları arasında uyumsuz kalan takım elbisesiyle insanda yalnızlık hissi uyandırıyordu.</p>
	<p class="block_21">Adam bu kez net olarak gözüme baktı. Yüzünde ilk seferki kadar korku işaretleri belirmedi ama bir kez tanıştığı bir korkuyla canla başla mücadele ettiği anlaşılabiliyordu. Gözlerini kırpmadan ve milim kımıldamadan bana baktıktan sonra, yanındaki geyşalar sıradan bir yarı-zamanlı çalışana o kadar dikkatli baktığının farkına varmasın diye gözlerini kaçırıp hemen yanımdan geçip gitti. Fakat ben İvasaki’nin o bozuntuya vermemeye çalıştığı anda bile, yaşadığı korkuyu rahatlıkla hissedebilmiştim.</p>
	<p class="block_23"> </p>
	<p class="block_23"> </p>
	<p class="block_21">Verilen işi halletmek için dışarı çıktığımda yağmur bir hayli cılızlaşmıştı. Havai fişek gösterisi için talihsiz bir havaydı. Gelip geçenler yağmur yüzünden o seneki havai fişek gösterisinden hiç keyif alamadıklarından şikâyet ediyorlardı.</p>
	<p class="block_21">İşi halledip de, şefe sonucunu bildirdiğimde, şef bana bahçeyi toparlamaya çıkmamı söyledi. Ben de çıkıp yağmurda ıslanan masaları düzeltmeye koyuldum. Bira şirketinin fenerlerinin boyası yağmurla akmış, şekillerini kaybetmişti. Bazıları yırtılıp yere düşmüştü.</p>
	<p class="block_21">İçine yağmur suyu dolan bira şişelerini toplarken, hala devam eden havai fişeklere baktım. Rüzgârın etkisiyle barut dumanı bahçeden ırmak kıyısına kadar olan alanı iyice kaplamıştı. Dumanların arasından motor gürültüleri gelen üstü çatılı kayıkların, yalnızca festival fenerleri bir çizgi halinde görünüyordu. Derken havai fişeklerden kopan beyaz kâğıt parçaları masaların üzerine yağıverdi.</p>
	<p class="block_21">Tabakları üst üste yığıp taşırken, kayıklardan gelen bir müşterinin şemsiyenin altında yaklaştığını gördüm. Yabancı kadın çimen rengi yağmurluğunun yakalarını kaldırarak dönüp dönüp az önce ayrıldığı kayığa baktı.</p>
	<p class="block_21">Yağmur artık iyice seyrelmişti. Karşı kıyı çok net olarak görülüyordu ve demiryolu köprüsünün gölgeleri rahatlıkla seçiliyordu.</p>
	<p class="block_21">Gökyüzüne bakıp ilk kez rahat rahat havai fişek izleyebildim.</p>
	<p class="block_21">Top sesini andıran bir gürültüyle birlikte, ateşten bir sütun ırmağın üzerinde yükseldi. Ateş sütununun baş kısmı olanca hızıyla gökyüzüne tırmandı. Zirveye ulaştığında parçalara ayrıldı. Gümüş renkli sayısız yıldız daire şeklinde saçıldıktan sonra, iç kısımda çabucak dağılıveren mor, kızıl ve yeşil bir daire daha oluştu. Dış kısımda kalan daire dağılınca bu kez kırmızı bir daire yere daha yakın bir yükseklikte açılıverdi, ışık damlalar halinde yere düştü.</p>
	<p class="block_21">Sonra hemen bir havai fişek daha yükseldi. Sayısız çiçek zikzaklar çizerek açılıp yükseliyordu. Sonraki havai fişek patladığında öncekinden kalan dumanı kübik şekillerde aydınlatıyordu.</p>
	<p class="block_21">Gürültüyle karışık gülüşmeler duyunca dönüp ikinci kata baktım. Gürültünün nereden geldiğini anlayamadım. Korkuluklara tutunmuş, aşağıya bakan biri vardı. Yüzünü net olarak seçemiyordum. Patlamayla birlikte sıradaki havai fişek yükseldi. Mavimsi bir ışık beyaz saçları ve o uzun yüzü aydınlattı.</p>
	<p class="block_21">Sadataka İvasaki korkudan benzi atmış, yalnızlık yüklü bir ifadeyle bakışlarını ayırmadan bana bakıyordu.</p>
	<p class="block_21">Bakışlarımız üçüncü kez karşılaşmıştı. O an ben de, onunkine benzer, anlamlandıramadığım bir korkuya kapıldım. Belki de benim korkum yalnızca, karşımdaki adamın olduğu yere çivilenip kalmasına neden olan derin korkuyu hissetmemden kaynaklanıyordu.</p>
	<p class="block_21">Neden sonra, Ulaştırma Bakanı bakışlarını benden ayırdı, ak saçlı kafası korkuluğun ardında gözden kayboldu.</p>
	<p class="block_21">30 dakika kadar geçince daha önce hiç görmediğim genç bir geyşa beni çağırdı. Yanına gidince kalınca bir bahşiş zarfını elime tutuşturdu.</p>
	<p class="block_21">“İvasaki Beyden,” deyip uzaklaşmak için hareketlendi.</p>
	<p class="block_21">“İvasaki Bey ayrıldı mı?”</p>
	<p class="block_21">“Az önce ayrıldı.”</p>
	<p class="block_21">Geyşa en ufak bir tebessüm bile etmeden kestirip attıktan sonra, havai fişek üzerine mor desenlerle kaplı kimonosunun altında kalan omuzları koridordaki kalabalığın arasında kayboldu.</p>
	<p class="block_23"> </p>
	<p class="block_23"> </p>
	<p class="block_21">Elbette, sonraki akşam o adamla buluşmak için Ryogoku’daki meyhaneye gittim. Yarıya kırıştıktan sonra bile hatırı sayılır bir paraydı çünkü bu.</p>
	<p class="block_21">Adam geldiğinde teşekkür bile etmeden kendi payını alınca kadehimi doldurarak, “Nasıldı? Aynen dediğim gibi oldu değil mi?” dedi.</p>
	<p class="block_21">“Çok şaşırdım.”</p>
	<p class="block_21">“Şaşırılacak bir şey yok. Bana tıpatıp benzediğin için. Yani, seni ben sanmıştır.”</p>
	<p class="block_21">“Öyle mi dersin?” diye açıkça itiraz ettim. “Belki de benim sen olmadığımı anlayınca rahatlayıp o bahşişi vermiştir.”</p>
	<p class="block_21">Pek anlamı olmayan bir yorumdu ama kafa yormayacak şekilde sohbet ederek içip ayrıldık. Elbette, bakanın korkusunun nedenini çok merak ediyordum ama adamın o gözleri bunu sormamı engelliyordu.</p>
	<p class="block_25">Eylül 1953</p>
	<p class="block_18" id="calibre_pb_12"> </p>
</body></html>
