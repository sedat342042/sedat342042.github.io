<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>YAZ ORTASINDAÖLÜM</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="id_Toc403315346" class="block_19">ÜZÜMLÜ EKMEK</p>
	<p id="id_Toc403315347" class="block_27">1</p>
	<p class="block_20"> </p>
	<p class="block_21">Jack, Yuigahama Oteli’nin yanından, ağustos gecesi 11.30’da denizde oluşan dev beyaz dalgalara sırtını döndü, kumsalı yaran yokuşu tek başına tırmanmaya başladı.</p>
	<p class="block_21">Bir şekilde Tokyo’dan oraya kadar otostop çekerek gelmeyi başarmıştı. O yüzden Enoşima hattının İnamuragasaki İstasyonunda Peter, Himinala ve Keyko ile buluşmak için sözleştikleri saati bir hayli geçirdiği yetmezmiş gibi, olmayacak bir yerde kamyondan indirilmişti ama bulunduğu yerden de buluşma noktasına gidebilirdi. Ama yol dolambaçlı, biraz daha uzundu.</p>
	<p class="block_21">Peter onun gelmeyeceğine hükmederek çoktan buluşma noktasına gitmiş olmalıydı.</p>
	<p class="block_21">Jack yirmi iki yaşında saydam bir kristal kütleydi. Hep kendini saydam bir insan haline getirmeyi düşünmüştü.</p>
	<p class="block_21">İngilizcesi çok iyiydi, yarızamanlı iş olarak bilimkurgu kitapları çeviriyordu; intihara teşebbüs geçmişi vardı, zayıftı, yüzü fildişinden oyma gibi dururdu. Yüzünde sürekli ne kadar yumruklanırsa yumruklansın yanıt vermeyecekmiş gibi bir ifade olduğundan onu yumruklamaya kalkan da olmazdı.</p>
	<p class="block_21">“O tipe doğru koşup da çarptığında farkına bile varamadan içinden geçmiş gibi olursun,” demişti, modern caz barına gelenlerden biri.</p>
	<p class="block_21">Kumsalı ikiye bölen yokuşun iki yanındaki kayalıklar her an üzerine yıkılıverecekmiş gibiydi. Gökyüzünde pek fazla yıldız yoktu. Tırmandıkça arkasından gelen dalgaların hışırtısı ve ücretli otoyoldan gelen arabaların gürültüsü uzaklaşmış, her şey yoğun bir karanlığa dönüşmüştü. Lastik terliklerin içindeki ayak sırtı kum taneleriyle kaplanmıştı.</p>
	<p class="block_21">“Karanlık bir yerlerde bağlanmış olmalı,” dedi Jack içinden. Karanlığın devasa torbasının ağzı bir yerlerde büzülmüş, diğer küçücük keseleri içine almıştı sanki. Torbanın dikiş yerleri yıldızlara dönüşmüştü, başka tek bir ışık da yoktu.</p>
	<p class="block_21">Daldığı karanlık usulca içine işliyordu sanki. Kendisine ait ayak seslerinin, kendinden çok uzaklarda olduğu hissine kapılıyordu. Havayı yalnızca bir parça dalgalandırmaktan öteye geçmeyen bir varlıktı artık. O varlık son sınırlarına kadar büzülmüştü; karanlığı yarmak bir yana, karanlığın zerreleri arasında kendine yol buluyordu sadece.</p>
	<p class="block_21">Her şeyden özgür, tamamen saydam olduğu için Jack’in şeytani kasları ya da yağ tabakaları yoktu. Çarpan bir kalp ve beyaz bir şekerlemeyi andıran “melek” fikrinden ibaretti.</p>
	<p class="block_21">Tüm bunlar olasılıkla uyku Hacının etkisiydi. Kaldığı apartman dairesinden çıkmadan önce, Jack bir bardak biraya beş draje uyku hapı karıştırıp içmişti.</p>
	<p class="block_21">Tüm bu düşünceler arasında yokuşu tırmandığında gözlerinin önünde geniş bir alan uzanıverdi. Uzaklarda iki arabanın kumluğa atılmış eski ayakkabılar gibi durduğunu gördü.</p>
	<p class="block_21">Jack koşmaya başladı. “Koşmaya başladım, koşmaya başladım,” diye kendisinin peşine düştü. Geniş yol düzlüğün ilerisine kadar devam ediyordu ama oralarda sağ tarafta derin bir vadiye dönüşüyordu. Jack, karanlığın iyice yoğunlaştığı vadinin dibinden, aniden alevler yükselmeye başladığını gördü. Tamı tamına bir bendin deliğinden oluk oluk su fışkırması gibi, karanlık o noktada yırtılmış gibiydi.</p>
	<p class="block_21">Jack kuru otları ezerek kumluk yokuşta kayar adımlarla vadinin dibine doğru indi. Şeker küpünün dibine kayan sinek gibi hissediyordu kendini. Vadinin dibindeki insanların uğultusu yaklaşmıştı ama henüz hiç kimseyi görememişti. Bastığı yerlerdeki taşlar da çoğalmıştı. Taşlar, sanki rüyadaymış gibi aniden kocamanlaşıyor, yolunu kesiyor, sonra yeniden kumların arasına karışıp düzleşiyordu.</p>
	<p class="block_21">Yarın bir ucuna kadar geldiğinde Jack uzaklardaki yamaçta dans eden topluluğun devasa gölgesini, hemen ardından da kamp ateşini gördü. Fakat ateş birden cılızlaştı. Çevredeki taş ve kumlardan oluşan girintili çıkıntılı zeminde dolaşan insanların yalnızca ayakları görünüyordu. Yüzleri karanlıktaydı.</p>
	<p class="block_21">Onların arasındaki Keyko’nun tiz sesini yakalayabiliyordu.</p>
	<p class="block_21">“ Bırak şimdi. Benim bir ailem vardı, hem de sekiz kişilik. Kelebekler, çiçekler, bitler, pireler arasında yetişmiş bir aile kızıyım ben.”</p>
	<p class="block_21">O sırada Jack karanlıktan daha kara bir kütleye ayağı takılınca gayriihtiyari eliyle yoklayıp özür diledi. Eli terlediği halde anormal soğuk, derisi pürüzsüz, sanki yoğrulmuş bir siyah kil kütlesini andıran omuz etine dokunmuştu.</p>
	<p class="block_21">“Önemi yok,” dedi, zenci Harry. Sonra dizlerinin arasına kıstırdığı kanga davuluna elinin tersiyle vurduğunda o tok ses vadiyi saran yamaçlarda yankılanıverdi.</p>
	<p class="block_23"> </p>
	<p id="id_Toc403315348" class="block_27">2</p>
	<p class="block_20"> </p>
	<p class="block_21">Modern caz barına takılan tipler, o senenin yazını uğurlamak için, herhangi bir dağ başında, insanların pek fazla yapmadıkları türden bir parti yapma fikrini ortaya atmışlardı. Partide kumların üzerinde tvist yapmak, domuz çevirmek mutlaka gerekiyordu. Nereden kaynaklanıyordu bilinmez, vahşi dans töreni gibi bir şey de yapmak gerekiyordu. Bu fikirle heyecanlanan herkes parti için uygun bir yer aramış, sonunda bu ıssız vadiyi seçmişlerdi. Fuçu’ya kadar domuz almaya giden tipler, paraları yetmeyince yalnızca yarısını omuzlayıp gelmişlerdi.</p>
	<p class="block_21">O bayağı kumsalın, o can sıkıcı tiplerin yüzdüğü yerden pek de uzak olmayan bir yerde, öylesi bir el değmemiş yerin bulunması inanılmazdı. Her ne şekilde olursa olsun, aradıkları aşınmış kot pantolonlarının ışıltılar saçabileceği bir yerdi.</p>
	<p class="block_21">Yer... Seçilmiş, arınmış, kutsanmış olmalıydı. Onlar neon tabelaları, kirlenip yırtılmış film posterlerini, otomobil dumanını, araba farlarını ova ateşi, tarla kokusu, yosun, hayvan ve doğanın çiçekleri yerine koymuşlardı hep. Bu kez ince dokunmuş bir halı gibi uzanan bir kumluk, özene bezene yapılmış işlemeli bir kumaş gibi duracak yıldızlı gökyüzü arzusuna kapılmışlardı.</p>
	<p class="block_21">Dünyanın saçmalığını sağaltabilmek için, önce o saçmalıklardan arınmak gerekiyordu. Can sıkıcı tiplerin saçmalıklarından, var güçleriyle arınmaları lazımdı. O tiplerin inançlarını, tüccar zihniyetlerini taklit etmek gerekse bile.</p>
	<p class="block_21">İşte bunlar, partinin amaçlarının özetiydi. Otuz-kırk kişi gece yarısı bir araya geldiler. Yani onların saatinde, onların işbaşı vaktinde, onların öğleninde.</p>
	<p class="block_23"> </p>
	<p class="block_23"> </p>
	<p class="block_21">Kamp ateşinin zayıflayıp sonra birden parlayıvermesinin nedeninin domuzun yağı olduğunu Jack fark etmişti. Ateşin üzerindeki domuz kalınca bir şişe geçirilmişti, arada bir birileri gelip kırmızı şarap serpiyordu. Yüzü görünmüyor, yalnızca alevlerin ışığında eller belirip şarap şişesini sallayıveriyordu.</p>
	<p class="block_21">Zenci Harry’nin kanga davulu devam ederken birkaç kişi kumların üzerinde tvist yapıyordu. Taştan geçilmeyen kumlukta, tabanlarını sabitlemiş, yalnızca dizlerini ve bellerini eğip bükerek dans ediyorlardı.</p>
	<p class="block_21">Öte yandaki yarın kıyısına dağ gibi bira ve meyve suyu kasaları yığılmıştı. Boş şişeler taşların arasına saçılmış, hafifçe gecenin ışıklarını yansıtıyordu.</p>
	<p class="block_21">Jack’in artık karanlığa alışmış olması gereken gözleri oradakilerin yüzlerini seçemiyordu. Ateşin alçak alevleri, yüzleri aydınlatmak yerine, görmesine engel oluyordu. Sesler de insanları ayırt etmekte işe yaramıyordu. Yüksek sesle gülseler, patırtı yapsalar bile, sesler ânında çevredeki karanlığın esiri oluyor, kaybolup gidiyordu. Bir de o karanlıkta Harry’nin kanga davulunun sesi, pembe ağız içinden çıkan tiz sesiyle birlikte yankılanıyordu.</p>
	<p class="block_21">Fakat Keyko istisnaydı. Jack kızın sesini izleyerek çöp gibi ince kolunu yakalayıverdi.</p>
	<p class="block_21">“Gelmişsin işte. Tek başına mı geldin?” diye sordu Keyko.</p>
	<p class="block_21">“Evet.”</p>
	<p class="block_21">“Hep birlikte İnamuragasaki İstasyonunda bekledik. Eh, kafa dağıtacağız diye, önceden geldik. İyi bari kaybolmamışsın,” diyen Keyko, karanlığın içerisinde dudaklarını sivriltti. Yanaklardan dudaklara doğru gelen hareketi ve gözlüğün hafifçe parlamasını gören Jack her zaman selamlaşırken yaptığı gibi dudaklarını Keyko’nunkilere değdirerek hafifçe sürtüp geri çekildi. Kamışın pütürlü iç yüzeyini öpmüştü sanki.</p>
	<p class="block_21">“Millet nerede?”</p>
	<p class="block_21">“Himinala ve Peter şurada. Gorgy de burada. Çağırdığı hatun gelmedi diye bir hayli kafası bozuk. Pek ilişmesen iyi olur.”</p>
	<p class="block_21">Jack’in adını hemen herkes söylemeye alışmıştı ama Gorgy adının nereden geldiği bilinmiyordu. Belki de esas adı Goki idi.</p>
	<p class="block_21">Keyko, Jack’in elinden tuttu, tvist oynayanların arasından geçtikten sonra yarın kıyısındaki kayaların yakınında oturan arkadaşlarının yanına kadar götürdü.</p>
	<p class="block_21">“Jack gelmiş.”</p>
	<p class="block_21">Himinala uykudaymış gibi bir hareketle elini usulca kaldırıp salladı. O karanlıkta bile güneş gözlükleri gözündeydi. Peter ise çakmağını yakıp yüzünün önünde sağa sola oynattı. Gözlerinin üst kenarı boyunca mavi bir çizgi çekmişti, göz kapaklarının şişkinleştiği kısımda çizginin gümüş yıldızları çakmak ateşinin yansımasıyla ışıltılar saçıyordu.</p>
	<p class="block_21">“Ne bu suratının hali?”</p>
	<p class="block_21">“Peter birazdan şov yapacakmış,” dedi, yanındaki Keyko.</p>
	<p class="block_21">Gorgy yarı çıplak halde, kıyıdaki bir ağaca yaslanmıştı. Fakat Jack olduğunu anlayınca karanlığın içinde kıvrılarak gelip otların arasında kumların üzerine bağdaş kurup oturdu. Nefesindeki bira kokusu rahatlıkla anlaşılacak şekilde, “Selam,” dedi.</p>
	<p class="block_21">Jack, Gorgy’den pek hoşlanmazdı ama Gorgy ona hep samimiyet gösterirdi. Bir seferinde yanına kızları alarak kaldığı apartman dairesine eğlenmeye de gelmişti. Vücut geliştirme sporu yapıyordu ve vücudundan gurur duyardı. Hayranlık uyandıran kasları vardı, elini hafifçe uzattığı anlarda bile kasları boyunca yıldırım gibi bir yayılma göze çarpardı. Dünyanın anlamsız, insanların aşağılık olduğu konusunda Gorgy de herkesle hemfikir olmalıydı ama durmadan kas geliştirip o görüntüsünün ardına gizlenerek anlamsızlıklardan uzak durmaya çalışırken bir an gelmiş kaslarının özelliği olan körlüğün karanlığında uykuya dalıvermişti.</p>
	<p class="block_21">Jack’in canını sıkan Gorgy gibi kaslı bir varlığın, saydam olamama özelliğiydi. O kütle önüne dikiliverince saydam dünyanın görüntüsünü engelliyor, o ter kokusu keskin vücuduyla, Jack’in sürekli ayakta tutmaya çalıştığı saydam kristali bulandırıyordu. Bitmek bilmeyen güç gösterileri de sinir bozucuydu. Koltuk altlarından gelen koku, vücudunu kaplayan tüyler, gerektiğinden fazla gür sesiyle karanlığın içinde bile kire batmış bir iç çamaşırı gibi hemen anlaşılıyordu.</p>
	<p class="block_21">“Tam da böyle bir akşamdı. İntihar ettiğimde. Bir önceki yıl bu sıralar olduğuna göre, bugün belki de benim ölüm yıldönümüm olacaktı.”</p>
	<p class="block_21">Himinala gülmeyle karışık sesiyle, “Seni yakacak olsak, ânında buz parçaları gibi eriyiverirsin herhalde,” dedi.</p>
	<p class="block_21">Yine de, Jack artık iyileşmişti. İntihar etmesiyle birlikte, o sinir bozucu patates suratlıların dünyasının da yok olacağı düşüncesi yanlıştı. Bilincini yitirmiş halde hastaneye götürülmüş, nihayet bilinci yerine gelip de çevresine bakındığında patates suratlıların dünyasının olduğu gibi kaldığını görmüştü... Eğer o tipler düzelmeyecekse, kendisi düzelmeliydi.</p>
	<p class="block_23"> </p>
	<p class="block_23"> </p>
	<p class="block_21">Nice sonra Peter ayağa kalkıp, Jack’i kamp ateşine doğru götürürken, “Gorgy’nin hatununu biliyor musun?” diye sordu.</p>
	<p class="block_21">“Bilmiyorum.”</p>
	<p class="block_21">“Müthiş güzel bir hatun olduğunu söyledi Gorgy. Nasıldır bilinmez elbette. Eğer Gorgy’i kesin olarak atlatmadıysa sabaha kadar mutlaka gelir buraya.”</p>
	<p class="block_21">“Belki de gelmiştir. Bu karanlıkta kimin kim olduğu hiç anlaşılmıyor. Sabahın ilk ışıklarıyla anlaşılabilsin diye, oğlanla eğleniyor herhalde.”</p>
	<p class="block_21">Hafif rüzgârla yağ kokan duman çarpıverince ikisi birlikte yüzlerini çeviriverdiler.</p>
	<p class="block_23"> </p>
	<p id="id_Toc403315349" class="block_27">3</p>
	<p class="block_20"> </p>
	<p class="block_21">Jack bira aramaya gitti. O kadar kısa bir mesafe olduğu halde, birçok kez taşlara, çantalara ve yumuşak bir şeylere takılıp tökezledi. Eşya gibi birbirine dolaşmış, dudaklarını yapıştırmış çiftler, Jack’in tekmesini yedikleri halde hiç oralı olmadılar.</p>
	<p class="block_21">Gorgy’nin kız arkadaşı neredeydi acaba? Yüzlerini ilk kez gördüğü şamata yapan tiplerin arasında, karanlıkta kalan otların gölgesinde, dumanla kaplanan ağaçların altında ya da yarın eğimli yerlerinde dokunulduğunda şekli bozulan kumlarda bir yerde gizleniyor olabilirdi. Fakat “müthiş güzel” bir yüz ise, o yüzün bulunduğu yerde karanlık dağılmış, ortalığı ışık kaplamış olmalıydı. O karanlık vadide denizden gelen rüzgârın doldurduğu yıldızlı gökyüzünün bir yerlerinde güzel bir yüzün ışıltılar saçarak görünmesi gerekirdi.</p>
	<p class="block_21">“Hadi bakalım ayine başlıyoruz. Danslar bitince domuz eti dağıtacağım. Tamam mı? Kamp ateşini biraz daha güçlendirin,” diye bağıran, her zaman içtiği uyku ilaçları yüzünden peltek peltek konuşan Himinala idi ve ateşe yaklaştırdığı güneş gözlüğüne yansıyan alevler minyatür resimler gibiydi.</p>
	<p class="block_21">Kanga davulunun sesinin kesilme nedeni, Harry’nin mum alevi ile davulun derisini gerginleştirmeye çalışmasıydı. O arada vadideki herkes susmuştu. Sigaraların ateşleri, vadinin çeşitli yerlerinde ateşböcekleri gibi oynaşıyordu.</p>
	<p class="block_21">Jack nihayet bira şişelerini bulunca, orada oturan hiç tanımadığı beyaz dişli adamdan rica edip dişleriyle kapağını açtırdı. Beyaz köpükler adamın ağzından göğsüne döküldüğünde adam yeniden beyaz dişlerini göstererek gururlanmış gibi güldü.</p>
	<p class="block_21">Yeniden çalmaya başlayan kanga davulunun ritmi hızlanmıştı. Peter üzerinde yalnızca bir deniz şortuyla koşmaya başladığında kamp ateşinin alevleri yükselmiş, vücudunun çeşitli yerlerine renkli boyalarla çizilmiş figürler belirginleşmişti.</p>
	<p class="block_24"><span class="text_1">Jack, Peter’in sarhoşluğunu anlayamıyordu. Neden dans ediyordu acaba? Tatminsizlik yüzünden mi? Yoksa mutluluk mu? </span>Ya<b class="calibre4"> </b><span class="text_1">da ölmekten bir nebze daha iyi olduğu için mi?</span></p>
	<p class="block_21">“Peter neye inanıyor acaba,” diye geçirdi aklından Jack. Vücudu ateşle aydınlanmış halde dans ediyordu. Peter’ in bir zamanlar anlattığı, her gece bir sıkıntının üzerine ağır bir yorgan gibi çökmesi yalan mıydı? “Yalnızlık deniz gibi gürlüyor, ışıltılı lambalarla kaplı şehrin üzerine çullanıveriyor,” demişti. Nasıl dans edebiliyordu öyleyse?</p>
	<p class="block_21">Jack o noktada her şeyin durduğuna inanıyordu. En azından Jack duruyordu. Sonra yavaş yavaş saydamlaşmıştı.</p>
	<p class="block_21">Her şey bir yana dans, bir elin insanın içinden kopuk kopuk çıkarttığı işaretlerdi. Peter bu işaretleri çevresindeki karanlığa saçıyordu. Rengârenk kartları saçarmış gibi... Jack farkında olmadan ayaklarıyla tempo tutmaya başlamıştı.</p>
	<p class="block_21">Peter’in maskara ile gölgelendirdiği gözlerinin akı, açısını değiştirdikçe alevlerle ışıldıyordu. Karanlığın içerisindeki kocaman bir gözyaşı damlası gibi. Bir süre sonra beline leopar kürkü sarmış bir adam, bir elinde pala, diğer elinde sallandırdığı çırpınıp duran beyaz canlı tavukla göründü. Gorgy idi bu.</p>
	<p class="block_21">Gorgy’nin terle kaplanmış göğsü, ateşin ışığıyla iyice parlaklaşmıştı. Jack orada, çevredeki karanlıktan daha koyu, turuncu etin göz alıcı karanlığını görüyordu yalnızca.</p>
	<p class="block_21">“Bakın! Yapacak! Yapacak!” dedi, çevredeki gençler. Gorgy neyi kanıtlamaya çalışıyordu acaba? Kalın kolu tavuğu taşın üzerine yapıştırdı. Tavuk çırpınıyor, saçılan beyaz tüyleri rüyalardaki gibi bir hızla alevlerin hava akımıyla yükseklere çıkıyordu. Beyaz tüyler uçuşuyor! Beden acı içinde kıvranırken duyguların da aynı şekilde uçuşabileceğini Jack çok iyi biliyordu.</p>
	<p class="block_21">O yüzden Jack, bakmadan geçiştirebildi. Hızla inen palanın tok sesinin hemen ardından, taşın üzerinde tek bir ses çıkartamayan tavuğun kasılmış vücudu ile kafası birbirinden ayrılıvermişti.</p>
	<p class="block_21">Peter o tavuk kafasını eline alıp çıldırmış gibi kumların üzerinde yuvarlanmaya başladı. İşte şimdi Jack, Peter’in sarhoşluğuna anlam verebilmişti. Peter yeniden ayağa kalktığında, o düz çocuksu göğsündeki kan lekesi net olarak seçiliyordu.</p>
	<p class="block_21">Kötü bir şakanın parçası olan ölüm, böylesi bir komikliğin sonunda gelen ölüm, tavuğun boynuna da tam olarak yerleşememiş olmalıydı. Canlılığını koruyan açık gözleri sorularla doluydu mutlaka... Fakat Jack bakmamıştı. Alaylar içerisinde bir kutsallaştırma. Tavuğun kırmızı ibikli başının tesadüfen sergilediği görüntü, zalimliğin asla yer bulamadığı Jack’in yüreğinde hafif kızıl bir gölge bırakmıştı.</p>
	<p class="block_21">“Fakat ben hiçbir şey hissetmiyorum. Hissetmiyorum işte.”</p>
	<p class="block_21">Peter, tavuk başı elinde olduğu halde kalkıp ateşin çevresinde daireler çizerek dans etmeye başlamıştı. Çizdiği daireler yavaşça genişliyor, Peter gözüne kestirdiği kadınların yüzüne tavuk başını çarparak onların etrafını dönmeye devam ediyordu.</p>
	<p class="block_21">Birbiri ardına çığlıklar yükseldi. “Kadınların çığlık sesi neden hep böyle aynıdır acaba,” diye geçirdi aklından Jack. Aralarından çok daha güzel, durgun, neredeyse trajedilerde görülen türden bir çığlık yıldızlı gökyüzüne yükselip kayboluverdi. İşte o çığlık, belki de Gorgy’nin “müthiş güzel” kız arkadaşından çıkmıştı.</p>
	<p class="block_23"> </p>
	<p id="id_Toc403315350" class="block_27">4</p>
	<p class="block_20"> </p>
	<p class="block_21">Jack dostluğu iyi bir insandı. İşte o yönüyle, sabaha kadar otların ve kumların üzerinde oradan oraya dolaşmış, her tarafını sivrisinek sokmuş, gündüz herkesle birlikte yüzmeye gitmiş, akşamüzeri Tokyo’daki apartman dairesine dönünce öylece hiçbir şeyin farkında olmadan uykuya dalıvermişti.</p>
	<p class="block_21">Uyandığında sekiz metrekarelik apartman odası korkutucu ölçüde sessizdi. Sabah neden o kadar karanlıktı acaba? O düşünceyle saatine baktı. Hâlâ aynı günün gecesi saat on birdi.</p>
	<p class="block_24"><span class="text_1">Pencere açık halde yatmasına rağmen, içeri en ufak esinti bile girmemiş olacak, uyandığında vücudu bir temizlik bezi gibi ıslanmış, tere batmıştı. Vantilatörü açıp kitaplığından </span><span class="text_">Maldoror’un Şarkıları</span><span class="text_1"> kitabını çekerek yatağına yüzüstü uzanıp okumaya başladı. En çok sevdiği Maldoror ile köpekbalığının evlendiği kısmı açıp yeniden okudu.</span></p>
	<p class="block_29">Denizin sularını hızla yaran deniz canavarları ordusu da neyin nesi böyle?</p>
	<p class="block_21">Köpekbalıklarıydı.</p>
	<p class="block_29">Ama orada, ufuktaki, şu suların kargaşası da ne öyle?</p>
	<p class="block_21">O devasa dişi bir köpekbalığıydı, sonunda Maldoror’un gelini olacak köpekbalığı. </p>
	<p class="block_21">Başucuna koyduğu alarmlı saat, vantilatörün gürültüsüne yenilmeksizin hantal sesler çıkartarak zamanı dilimlemeye devam ediyordu. O, Jack’in yaşamının ironik eşyasıydı ve o saati asla uyanmak amacıyla kullanmamıştı. Gece gündüz demeden cılız bir akıntı gibi akıp giden bilinci içerisinde kristal gibi saydam varlığını koruması onun uzun yıllardan beri süregelen alışkanlığıydı ve alarmlı saat, bu alışkanlığını komedyaya dönüştüren arkadaşı, onun Sancho Panza’sı idi. O ucuz makinenin sesi, Jack’i çok iyi avutuyor, ona ait tüm süreklilikleri gülünçleştiriyordu.</p>
	<p class="block_21">Saat, kendisinin yaptığı tavada yumurta, çok uzun zaman önce süresi geçen aylık paso... Bir de köpekbalığı, mutlaka köpekbalığı da olmalı diye düşünürdü Jack.</p>
	<p class="block_21">Önceki gecenin anlamsızın anlamsızı plaj partisi geldi aklına.</p>
	<p class="block_21">Tavuğun başı, yanmaktan kararmış domuz... Fakat en trajik olanı gündoğumuydu. Herkes güzel, bin yılda bir görülecek muhteşem bir sabah ümit etmişti. Fakat gele gele feci, rezil bir sabah gelmişti. İlk loş ışıklar vadinin batı kıyısını aydınlattığında onlara ait el değmemiş toprakları süsleyen ağaçların beş para etmez, deniz tuzuyla kaplı, her yerde bulunabilen bir küme adi ağaçtan başka bir şey olmadığını fark ettiler. Yine bu o kadar da kötü değildi. Pudra beyazı ışıklar, batı yamacından yavaş yavaş aşağı kayıp vadiyi aydınlattığında ortalığa leş gibi saçılmış boş bira, meyve suyu ve kola şişeleri; sönmüş dağılmaya yüz tutmuş kamp ateşi, etrafa saçılmış ısırıldığı yerler kirlenmiş mısır koçanları, gelişigüzel dağılmış çanta çeşitleri; kayaların gölgesinde, otların arasında, kumların üzerinde birbirine sarılmış uyuyan tiplerin yarı açık ağızları, o ağızların çevresindeki pis sakallar ve dağılmış ruj lekeleri, uçuşan gazete kâğıtları (öyle ya, caddelerin gecesinde, öylesine şiirsel duran gazete kâğıtlar, orada ne hale gelmişlerdi) olduğu gibi ortaya çıkmıştı. O manzara can sıkıcı patates suratlıların piknik kıyımı sonrasındaki manzaradan farksızdı.</p>
	<p class="block_21">Gece sırasında sıvışıveren tipler de vardı. Şafak söktüğünde Gorgy ortalıkta yoktu.</p>
	<p class="block_21">“Gorgy yok. Hatun gelmeyince kaçmıştır. O tip sıra dışından öte gösteriş meraklısıdır çünkü,” dedi Peter.</p>
	<p class="block_29">Bir gün, uğursuz bir gün, güzellik ve saflık bakımından gelişiyordum; herkes bu olağanüstü yeniyetmenin zekâ ve iyiliğine hayranlık duyuyordu, Birçok bilinç, onun ruhunun tahtını yerleştirdiği duru çizgileri görünce kızarırdı. Gözlerinde bir meleğin bakışlarını gördüklerinden, ona ancak saygıyla yaklaşıyorlardı.</p>
	<p class="block_23"> </p>
	<p class="block_21">Jack’in zihnindeki melek kavramı Maldoror’un bu şiirsel sözlerinde kaynağını buluyordu belki de. Başucundaki saatin tik tak, tik tak eşlik etmesi gibi, alışılmış bir sesle gülüverdi. Zihninde belli belirsiz ateşte melek çevirme fikri canlandı. Karnı mı acıkmıştı acaba?</p>
	<p class="block_21">Kaza geçiren gemilerin battığı denizi, dünyanın servet ve aşkını her anlamda yüklemiş halde batan gemileri onlar bulacaklardı. Uzaklarda, havada yan yatmış çapalar. Kumlukta yürüyen üç köpeğin narin soluk alış verişi... Jack intihar etmeden hemen önce, tüm dünyayı zar gibi avucunun içine aldığını sanmıştı. Zarın yuvarlak olmaması için bir neden mi vardı acaba? Tüm sayıların dönüp durduğu, nihai sonucun bir türlü görünmediği, kumarın bir türlü sona ermediği türden yuvarlak zarlar...</p>
	<p class="block_21">Jack’in karnı acıkmıştı. Her şeyin nedeni buydu. Kalkıp teldolabı açmaya gitti. Buzdolabı yoktu. Yiyecek tek bir şey bile yoktu.</p>
	<p class="block_29">Yüzücü ve onun kurtardığı dişi köpekbalığı karşı karşıyalar şimdi. Göz göze bakıştılar birkaç dakika...</p>
	<p class="block_23"> </p>
	<p class="block_21">Jack aniden açlıktan ölmek üzere olduğu hissine kapıldı. Kraker torbasını salladı. Dibindeki kırıntıların sesi geliyordu yalnızca. Yaz mandalinaları rafın dibinde çürümüş, üzerlerinde mavi küf göçükleri oluşmuştu. O an rafın kıyısında kırmızı karıncaların bir sıra halinde yürüdüklerini gördü. Karıncaları tek tek titiz hareketlerle ezerek dilinin arka tarafında biriken salyasını yutarken, nihayet satın aldıktan sonra oracıkta unutuverdiği yarım üzümlü ekmeği fark etti.</p>
	<p class="block_21">Sayısız karınca ekmeğin kuru üzümlerinin arasına birikmişti. Jack hırpani hareketlerle karıncaları silkeledikten sonra, yine yatağa yüzüstü uzanıp başucu lambasının ışığında ekmeğin yüzünü titizlikle inceledi. Sonra iki karıncayı daha üzümlü ekmeğin arsından çekip çıkarttı.</p>
	<p class="block_21">Isırdığında ekşimsi, buruk bir tat kapladı ağzını. Tadını umursayacak durumda değildi; uzun gecenin yiyecek ihtiyacını karşılamak için kıyısından azar azar ısırmaya başladı. Ekmeğin içi tuhaf bir yumuşaklıktaydı.</p>
	<p class="block_33"><span class="text_">Çember çizerek yüzüyorlar, birbirlerini gözden yitirmeden ve kendi kendilerine mırıldanıyorlar: “Şimdiye </span><i class="calibre2">kadar </i><span class="text_">yanılmışım meğer, işte benden daha kötü, daha yırtıcı biri.” Bunun üzerine, ortak bir uyumla, dişi köpekbalığı yüzgeçleriyle suyu yararak, Maldoror kulaçlarıyla dalgaları aşarak içleri hayranlık duygusuyla dolu yaklaşıyorlar birbirlerine...</span></p>
	<p class="block_23"> </p>
	<p class="block_21">Kapının vurulduğunu duydu Jack.</p>
	<p class="block_21">Az öncesinden beri dış koridordan gürültülü ayak sesleri, duvara çarpan vücut sesi geliyordu ama eve geç gelenlerin yoğun olduğu bir apartman olduğundan umursamamıştı.</p>
	<p class="block_21">Jack üzümlü ekmeğini ısırarak kapıyı açmaya kalktı. Kapıyı açtığında sanki bir paravan resim yıkılıvermiş gibi, bir çift kapıdan içeri yuvarlanıverdi. Oda sarsıldı, başucu lambası devrildi. Jack elini arkasına götürerek kapıyı kapatıp pek de şaşırmadığı o gece misafirlerini süzdü. Adam Gorgy idi, Hawaii tişörtünün altındaki muazzam kasları hemen fark ediliyordu.</p>
	<p class="block_21">“Ayakkabılarınızı bari çıkartın,” dedi Jack. Bunun üzerine ikisi birbirlerine ellerini uzatarak diğerinin ayakkabısını çıkartıp kapıya doğru fırlattıktan sonra sarsıla sarsıla güldüler. Dar odayı o ikisinin nefeslerinden yayılan alkol kokusu kaplamıştı.</p>
	<p class="block_21">Jack gözleri kapalı halde gülen kadının soluk beyaz yüzüne baktı. İlk kez görüyordu ama feci güzel bir kadındı. Gözleri kapalı olduğu halde birilerinin ona baktığını farkında olan yüz ifadesi sarhoşluğuna rağmen fark ediliyor, güzel şekilli küçük burnu hızlı hızlı şişkinleştiği halde porselenden yapılmış gibi duruyordu. Gözkapakları kapalı olduğu halde gözünün hareketleri fark ediliyordu ama uzun ve düz hatlı kaşlarını sımsıkı birleştirmişti. Dudaklarının şekli gerçekten kusursuzdu. Kenarlarında incelen dudakları, sanki az önce bir heykeltıraşın elinden çıkmış gibi duruyordu. Öyle olduğu halde, yirmi dört-yirmi beş yaşındaki bir kadının vakurluğu tüm yüzüne yansımıştı.</p>
	<p class="block_21">“O ‘müthiş güzel’ kadın bu herhalde,” dedi Jack içinden, üzümlü ekmeğini yemeğe devam ederek. Gorgy ayaklar altına alınan gururunu tamir etmek için, gün boyu kadını arayıp bulmuş ve sonra da oraya getirmiş olmalıydı.</p>
	<p class="block_21">“Yatak yok. Minder derseniz birkaç tane var.”</p>
	<p class="block_21">Gorgy tek kelime etmeksizin gözbebekleriyle gülerek yanıtlamakla yetindi. Adam o gece, tek kelime etmemeye kararlı gibiydi.</p>
	<p class="block_21">Jack üç minderi ayaklarıyla iterek bir araya getirip Gorgy’nin sırtına yaklaştırdıktan sonra, tekrar yatağına dönüp yüzüstü uzanıp üzümlü ekmeğini ısırarak kitabın devamını okumaya koyuldu.</p>
	<p class="block_21">Kadının reddetmeye çalışan sesi yavaş yavaş sertleşince Jack kitabı bırakarak tek dirseği üzerinde doğrulup o tarafa baktı.</p>
	<p class="block_21">Gorgy çırılçıplak kalmış vücudunu eğirip büküyordu. Kadın sutyeni ve külotuyla kalmıştı ama inlemeyle karışık seslerle karşı koyuyordu. Kadının pürüzsüz süt beyazı bir teni vardı.</p>
	<p class="block_21">Bir süre sonra kadın sessizleşince Jack yeniden onlara arkasını dönüp kitabını okumayı sürdürdü.</p>
	<p class="block_21">Jack’in arkasından ne başlaması gereken inleme sesleri ne de soluk alışverişler duyuluyordu. O durum uzunca bir süre devam edince Jack huzursuz oldu. Bir kez daha dönüp arkasına baktığında kadın da çırılçıplaktı. Birleşmiş halde, yola çıkışı gecikmiş lokomotifler gibi tıslamalar çıkartıyorlardı. Gorgy’nin kaslı sırtından süzülen terler yere damlıyordu.</p>
	<p class="block_21">Nihayet Gorgy Jack’ten tarafa baktı. Yüzünde fersiz, sis gibi belli belirsiz bir gülümseme vardı.</p>
	<p class="block_21">“Bir türlü olmuyor Jack. Yardım eder misin?”</p>
	<p class="block_21">Jack üzümlü ekmeğini ısırarak ayağa kalktı. O an, kas yığını arkadaşının yüzündeki ifadenin nedenini gördü. Jack, denizde salınan başıboş bir kayık gibi hareketlerle ikilinin yastığının çevresinden dolaştı. </p>
	<p class="block_21">“Ne yapmamı istiyorsun?”</p>
	<p class="block_21">“Ayağını var gücünle kaldır. O zaman olur bir şekilde.”</p>
	<p class="block_21">Jack ceset parçası kaldırırmış gibi, kadının bir ayağını bileğinden tutup kaldırdı. O beyaz düzgün bacağın dip tarafında, Jack uzaklardaki bir kulübeden süzülen fener ışığının pembeliğini andıran bir şey gördü. Kadının ayağı terli değildi ama elinden kayınca bu kez onu sağ eline aldı. Sonra Jack, ayakta durmuş halde ikisine sırtını dönüp yalnızca bira şirketi takviminin asılı olduğu duvara bakmaya başladı.</p>
	<p class="block_21">Sol elindeki üzümlü ekmeğini yiyerek takvimi incelemeye başladı.</p>
	<p class="block_23"> </p>
	<p class="block_24"><span class="text_1">Ağustos<span class="tab">      </span>5</span><span class="text_1"><span class="tab">      </span>Pazar</span></p>
	<p class="block_34"><span class="text_1"><span class="tab">      </span>6</span><span class="text_1"><span class="tab">      </span>Pazartesi</span></p>
	<p class="block_34"><span class="text_1"><span class="tab">      </span>7</span><span class="text_1"><span class="tab">      </span>Salı, Yılanbalığı Günü</span></p>
	<p class="block_34"><span class="text_1"><span class="tab">      </span>8</span><span class="text_1"><span class="tab">      </span>Çarşamba, Sonbahar Dönümü</span></p>
	<p class="block_34"><span class="text_1"><span class="tab">      </span>9</span><span class="text_1"><span class="tab">      </span>Perşembe</span></p>
	<p class="block_34"><span class="text_1"><span class="tab">      </span>10</span><span class="text_1"><span class="tab">      </span>Cuma</span></p>
	<p class="block_34"><span class="text_1"><span class="tab">      </span>11</span><span class="text_1"><span class="tab">      </span>Cumartesi</span></p>
	<p class="block_34"><span class="text_1"><span class="tab">      </span>12</span><span class="text_1"><span class="tab">      </span>Pazar</span></p>
	<p class="block_34"><span class="text_1"><span class="tab">      </span>13</span><span class="text_1"><span class="tab">      </span>Pazartesi</span></p>
	<p class="block_34"><span class="text_1"><span class="tab">      </span>14</span><span class="text_1"><span class="tab">      </span>Salı</span></p>
	<p class="block_34"><span class="text_1"><span class="tab">      </span>15</span><span class="text_1"><span class="tab">      </span>Çarşamba, Savaşın Bitiş Yıldönümü</span></p>
	<p class="block_34"><span class="text_1"><span class="tab">      </span>16</span><span class="text_1"><span class="tab">      </span>Perşembe</span></p>
	<p class="block_34"><span class="text_1"><span class="tab">      </span>17</span><span class="text_1"><span class="tab">      </span>Cuma</span></p>
	<p class="block_34"><span class="text_1"><span class="tab">      </span>18</span><span class="text_1"><span class="tab">      </span>Cumartesi</span></p>
	<p class="block_34"><span class="text_1"><span class="tab">      </span>19</span><span class="text_1"><span class="tab">      </span>Pazar</span></p>
	<p class="block_23"> </p>
	<p class="block_21">Biraz canlanmış olacak, Gorgy’nin soluk alış verişleriyle kadınınkiler aynı ritmi tutturmaya başladığında Jack sağ eliyle kaldırdığı kadının ayağında ince kasılmalar hissetmeye başladı. Kadının ayağı yavaş yavaş ağırlığını artırmıştı ama Jack’in elinden kurtulmaya çalışırmış gibi bir hali yoktu. Üzümlü ekmeği ilk baştaki ekşimsi buruk tadıyla, ısırdıkça ağzının içine yapışıyordu. Bir süre sonra Jack sağ elindeki şeyin bir kadın ayağı olduğuna inanamaz hale gelince bir kez daha başucu lambasından gelen cılız ışıkta dönüp baktı. Ayağın tırnaklarındaki kırmızı oje hafiften soyulmuştu, küçük parmağı anormal bir şekil almıştı. Yüksek topuklu ayakkabı giymenin yol açtığı nasır Jack’in orta parmağına değiyordu.</p>
	<p class="block_21">Nihayet Gorgy’nin doğrulduğunu hissetti. Jack’in omzuna eliyle dokunarak, ‘‘Tamam artık,” dedi. Jack ayağı hasır zemine bıraktı.</p>
	<p class="block_21">Gorgy seri hareketlerle pantolonunu giyip Hawaii tişörtünü tek eline alıp kapıya yöneldi. “Sağ ol Jack. Ben gidiyorum. Gerisini sen halledersin artık.”</p>
	<p class="block_21">Jack kapının kapandığını duydu. Yerde yatan kadına bakıp üzümlü ekmeğinin son parçasını ağzına tıkıştırarak uzun uzun çiğnedi. Ayağının ucuyla kadının kasığının içine dokunduysa da, kadın ölü taklidi yapıyormuş gibi hiç kımıldamadı. Patlamış su borusu gibi, her tarafından anlamsızlık fışkırıyordu. Gorgy gerisini halletmesini istemişti. O tip hep böyle komik isteklerde bulunurdu... Jack yüzünü kadına yaklaştırdı. Abartılı ölçüde görgülü hareket ediyordu. Ne kadar ölü taklidi yapmaya çalışırsa çalışsın, kadının karnı düzenli olarak inip kalkmaya devam ediyor, Jack’in alarmlı saati hırpani sesler çıkartarak zamanı dilimliyordu.</p>
	<p class="block_29">... boyunları ve göğüsleri az sonra deniz yosunu kokuları yayan bir tirşe renkli kitleye dönüşürken, kollar ve yüzgeçler sevgilinin gövdesine aşkla sarılıyordu.</p>
	<p class="block_23"> </p>
	<p class="block_25">Ocak 1963</p>
	<p class="block_35" id="calibre_pb_14"> </p>
</body></html>
