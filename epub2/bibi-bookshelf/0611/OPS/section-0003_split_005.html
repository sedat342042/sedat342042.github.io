<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <title>Context</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
<p class="PNormal">mektupta anlatılanların önemini kavrayamamışlardı. Uzun’a mektup yazdırtan</p>
<p class="PNormal">yazısında, “Size söyleyeyim, ortada ‘ihbarcı bir subay’ falan yok... Sadece</p>
<p class="PNormal">savcılarda değil, devletin en üst kademelerinde de bu belgeler uzun zamandır var.</p>
<p class="PNormal">Ama birileri toplum mühendisliği yapıyor ve bunları bize yavaş yavaş sızdırıyor,</p>
<p class="PNormal">gündemde diri tutuyor. Ve bence bu çalışmalar 1 kişinin ürünü falan da değil.</p>
<p class="PNormal">Bütün bunları toplayan, hazırlayan ve yazan geniş bir ekip var...” diye yazan</p>
<p class="PNormal">Altaylı bile basit bir gazetecilik refleksi göstererek, “Mektupta anlatılan iddiaları</p>
<p class="PNormal">araştırın” diyememişti muhabirlerine.</p>
<p class="PNormal">Islak İmza duruşmalarında dile getirildi</p>
<p class="PNormal">Peki, Uzun’un Ergenekon’la, Türkiye’nin daha adını bile duymadığı bir dönemde,</p>
<p class="PNormal">soruşturmadan 6 yıl önce tanışma hikâyesi nasıldı? Bu konu aslında Ergenekon ya</p>
<p class="PNormal">da ilgili davaların yargılamaları sırasındaki duruşma tutanaklarına bile girdi.</p>
<p class="PNormal">Ergenekon soruşturmasının kayıtsız şartsız doğru yürütüldüğüne inanan ve</p>
<p class="PNormal">aksaklıkları sorgulamaktan kaçınan medya için bunların dile getirilmemesi normal.</p>
<p class="PNormal">Peki, hükümete ya da Ergenekon soruşturmasına muhalif olanlar? Onun yanıtını da</p>
<p class="PNormal">kendileri verecek elbet. Neyse konumuza dönelim.</p>
<p class="PNormal">6 Temmuz 2010’da Islak İmza Davası olarak bilinen, Kurmay Albay Dursun</p>
<p class="PNormal">Çiçek’in yazdığı öne sürülen İrticayla Mücadale Eylem Planı isimli belge ile ilgili</p>
<p class="PNormal">yargılandığı davada söz alan sanıklardan Serdar Öztürk; Ergenekon</p>
<p class="PNormal">soruşturmalarını yürüten ve sıklıkla cemaatçi olduğu öne sürülen Savcı Zekeriya</p>
<p class="PNormal">Öz’ün CIA ile düzenli görüştüğü şeklinde bir iddia ortaya attı. Kanıtlanması ve</p>
<p class="PNormal">ciddiye alınması güç bu iddiasının yanı sıra Öztürk, başka bir takım savlarda da</p>
<p class="PNormal">bulundu ki bunların kanıtlanması ise hiç de güç değildi.</p>
<p class="PNormal">“Dayı kod adlı bir kişiyle görüştüğü iddiasını açıklayan Serdar Öztürk,</p>
<p class="PNormal">iddianamede ‘dayı’ olarak belirtilen kişinin Emniyet İstihbarat Dairesi Eski</p>
<p class="PNormal">Başkanı Sabri Uzun olduğunu söyledi. Serdar Öztürk yıllar önce Sabri Uzun ile</p>
<p class="PNormal">yardımcısı R.G. arasında geçen bir konuşmayı aktardı: ‘Sabri Uzun, R.G.’nin</p>
<p class="PNormal">kendisine yıllar önce Ergenekon belgelerini gösterdiğini söyledi. Sabri Uzun bu</p>
<p class="PNormal">belgelerin saçma sapan şeyler olduğunu söylemiş. R.G. ısrar edince ‘Tamam getir.</p>
<p class="PNormal">188</p>
<p class="PNormal">Ben bizzat Genelkurmay’a kendim götüreceğim’ diyor. R.G. ‘TSK kendi içini</p>
<p class="PNormal">temizlemez’ diye yanıtlayınca küfür edip kovuyor.’”</p>
<p class="PNormal">25 kişilik zanlı general listesi</p>
<p class="PNormal">Evet. Uzun’un Ergenekon’la 14 Haziran 2001’de tanışması neredeyse böyle</p>
<p class="PNormal">olmuştu. İDB’ye bağlı bir şubenin müdürü olan R.G. elinde 25 kişinin adı olan bir</p>
<p class="PNormal">şemayla Daire Başkanı Uzun’un yanına gelir. Uzun’a verdiği şemanın baş sırasında</p>
<p class="PNormal">şimdi Balyoz davasının sanığı olan dönemin Ege Ordu Komutanı Çetin Doğan’ın</p>
<p class="PNormal">adı vardır. Diğer isimlerin tamamı general ve üst rütbelilerden oluşmaktadır. R.G.,</p>
<p class="PNormal">“İstanbul İstihbarat Şube Ergenekon adını verdiği bir soruşturma yürütüyormuş bu</p>
<p class="PNormal">paşalar da zanlılarmış” der. Şemaya bir göz atan Uzun, “Buradakilerin hepsi rütbeli</p>
<p class="PNormal">asker. Bu kişileri suçlayacak bir delil ya da ifade var mı?” diye sorar R.G.’ye.</p>
<p class="PNormal">Yanıt, “İstanbul’un elinde bir ifade varmış” olur ve kısa süre sonra 50-55 sayfalık</p>
<p class="PNormal">bir ifade ile çıkagelir. Uzun, Ergenekon soruşturmasının işaret fişeği olduğu yıllar</p>
<p class="PNormal">sonra anlaşılan Tuncay Güney’in, kendisi de sonradan Ergenekon sanığı olarak</p>
<p class="PNormal">tutuklanan Adil Serdar Saçan’ın müdürlüğünü yaptığı KOM Şube Müdürlüğü’nde</p>
<p class="PNormal">verdiği ifadeleri titizlikle okur. Ancak çarpıcı iddialarda bulunulan ifadelerde</p>
<p class="PNormal">elindeki şemada yer alan isimlerin hiç biri geçmemektedir. R.G.’ye, “Bu ifadelerde</p>
<p class="PNormal">bu isimlerin hiç biri yok. Afakî bir şema bu. Bana şemanın ifadeye göre</p>
<p class="PNormal">hazırlandığını söylüyorsunuz ama ifadelerde bunu doğrulayan tek bir emare yok.</p>
<p class="PNormal">Yani bu şemanın hukuki bir geçerliliği yok. TSK’nin generallerini suçlayacağız</p>
<p class="PNormal">ama elimizde hukuki gerekçe olmayacak” der. R.G. de, “İstanbul’a bir sorayım</p>
<p class="PNormal">ben” diyerek gider ama bir daha da konuyu açmaz.</p>
<p class="PNormal">5 yıl sonra yine karşısına çıktı</p>
<p class="PNormal">Peki, Uzun’un bu olaydan 5 yıl sonra, yine Ergenekon soruşturması adıyla aynı</p>
<p class="PNormal">zanlı listesi dolayısıyla Ergenekon’la karşılaşması nasıldır? 9 Kasım 2005’te,</p>
<p class="PNormal">Şemdinli’de yaşanan olayların ardından Sabri Uzun yazdığı öne sürülen bir bilgi</p>
<p class="PNormal">notu ve TBMM Araştırma Komisyonu’na verdiği ifadeler nedeniyle askerlerin</p>
<p class="PNormal">hedefindedir. Hem Genelkurmay’dan hem de hükümetten sert eleştiriler almıştır. O</p>
<p class="PNormal">günlerde, 2006 Şubat ayında yine aynı müdür, R.G., aynı zanlı listesini içeren</p>
<p class="PNormal">şemayla ve İstanbul İstihbarat Şubesi’nin aynı talebiyle gelir Uzun’un yanına.</p>
<p class="PNormal">“Bunlar o Tuncay Güney denen adamın ifadeleri üzerine hazırlandığı söylenen</p>
<p class="PNormal">şema mı yine?” diye sorar. “Evet, İstanbul İstihbarat Ergenekon soruşturmasını</p>
<p class="PNormal">başlatmak istiyormuş” yanıtı alır R.G.’den. Bunun üzerine Uzun, “Bu ifadelere</p>
<p class="PNormal">bakarak bu kişileri suçlamamız mümkün değil. Ama İstanbul İstihbarat kararlıysa</p>
<p class="PNormal">ve eminse o zaman ilgililere bilgi vererek gerekli izinleri alıp Kurmay</p>
<p class="PNormal">Başkanlığı’na Başbakan Erdoğan imzalı bir mektup gönderelim. ‘Bu listedeki</p>
<p class="PNormal">189</p>
<p class="PNormal">generaller, Tuncay Güney isimli bir zanlıdan elde edilen bilgilerle Ergenekon isimli</p>
<p class="PNormal">bir soruşturma kapsamında zanlılardır. Hem bilgi vermek hem de gerekli</p>
<p class="PNormal">soruşturmayı birlikte yürütmek istiyoruz’ denilsin. İstanbul İstihbarat kabul ederse</p>
<p class="PNormal">izleyeceğimiz yöntem sadece bu olabilir” der. Konu İstanbul İstihbarat Şubesi’ne</p>
<p class="PNormal">sorulur. Tabi ki gelen yanıt olumsuzdur. Soruşturma yine açılamaz.</p>
<p class="PNormal">Yüce Divan’a giden ihbar mektubu</p>
<p class="PNormal">Sabri Uzun, Ergenekon isimli soruşturmanın 5 yıl arayla ısrarlı biçimde karşısına</p>
<p class="PNormal">çıkmasından sonra yaşadığı kimi olaylarla ilgili kafasında bir şimşek çakar. Birileri</p>
<p class="PNormal">bir takım planları devreye sokmak için kendisine yönelik komplo mu kuruyordur?</p>
<p class="PNormal">2004 yılında hakkında bir ihbar mektubuna dayanılarak açılan idari soruşturmanın</p>
<p class="PNormal">bu olayla ilgili olup olamayacağını düşünür? Üstelik Uzun’la birlikte dönemin</p>
<p class="PNormal">Güvenlik Daire Başkanı İsmail Çalışkan da suçlanmaktadır. Suçlanan diğer kişi ise</p>
<p class="PNormal">2009 yılında kendi iddiasına göre bir komplo ile tutuklanarak görevinden alınan bir</p>
<p class="PNormal">dönem KOM Daire Başkanlığı da yapan dönemin Emniyet Genel Müdür</p>
<p class="PNormal">Yardımcısı olan Emin Arslan’dır.</p>
<p class="PNormal">O dönem EGM’nin kilit noktalarda görev yapan bazı tepe yöneticileri hakkında</p>
<p class="PNormal">devletin zirvesine sürekli ihbar mektupları gönderilmektedir. Uzun ve iki arkadaşı</p>
<p class="PNormal">hakkında dönemin İç İşleri Bakanı Abdülkadir Aksu’nun soruşturma açmasına yol</p>
<p class="PNormal">açan da böyle bir ihbar mektubudur. 2004 Mart ayında gönderilen mektup 1998’de</p>
<p class="PNormal">patlak veren ve o dönemde Mesut Yılmaz hükümetinin düşmesine yol açan</p>
<p class="PNormal">Türkbank skandalı ile ilgilidir.</p>
<p class="PNormal">Hükümet düşüren ihale</p>
<p class="PNormal">Çalışanlarının ve emeklilerinin yüzde 85’lik hissesine sahip olduğu Türkbank</p>
<p class="PNormal">çökme aşamasındaydı. Hazine, Türkbank’a Tasarruf Mevduat Sigorta Fonu</p>
<p class="PNormal">(TMSF) vasıtasıyla el koyar ve hemen ardından bankaya 485 milyon dolar nakit</p>
<p class="PNormal">para pompalandı. Daha sonra da banka, 1998'de Mesut Yılmaz'ın Başbakanlığı</p>
<p class="PNormal">döneminde kasası dolu halde satış için ihaleye çıkarıldı. İhaleyi, 605 milyon dolara</p>
<p class="PNormal">işadamı Korkmaz Yiğit kazandı. Ancak, yeraltı dünyasının ünlü isimlerinden</p>
<p class="PNormal">Alattin Çakıcı bu satışta Korkmaz Yiğit lehine devrede olduğu anlaşılınca ihale</p>
<p class="PNormal">iptal edildi. Yiğit lehine devrede olan sadece Çakıcı değildi. Dönemin Mesut</p>
<p class="PNormal">Yılmaz iktidarının da Çakıcı’nın girişimleriyle Yiğit’e iltimas geçtiği anlaşıldı.</p>
<p class="PNormal">Bunları ortaya çıkaran da dönemin CHP İçel Milletvekili Fikri Sağlar’ın açıkladığı</p>
<p class="PNormal">Korkmaz Yiğit’le, mafya lideri Alattin Çakıcı arasındaki telefon konuşması</p>
<p class="PNormal">kayıtlarıydı. Bankalar, gazeteler, televizyon kanallarıyla hızlı bir yükselişe geçen</p>
<p class="PNormal">Yiğit’in, Çakıcı’yla yaptığı konuşmalar Milliyet gazetesini satın almasından 6 gün</p>
<p class="PNormal">sonra 13 Ekim 1998’de Sağlar tarafından açıklandı. Konuşmalarda, Çakıcı’nın</p>
<p class="PNormal">190</p>
<p class="PNormal">ihaleye girecek diğer işadamlarını tehdit ettiğinden ve hükümetin geçtiği</p>
<p class="PNormal">iltimaslardan bahsediliyordu. Kasetin şalvarlı bir kişi tarafından kendisine elden</p>
<p class="PNormal">verildiğini belirten Sağlar’ın açıklamaları üzerine Yiğit, Türkbank ihalesine</p>
<p class="PNormal">katılmasının nedeninin Alaattin Çakıcı değil, Merkez Bankası Başkanı Gazi Erçel</p>
<p class="PNormal">ve daha sonra da Güneş Taner’in yönlendirmesiyle olduğunu söyledi. Türkbank’la</p>
<p class="PNormal">kendisi ilgilenmeden önce devletin iki defa bankayı satma teşebbüsünde</p>
<p class="PNormal">bulunduğunu ve Çakıcı’nın her iki satış teşebbüsüne de müdahale ettiğini hatırlatan</p>
<p class="PNormal">Yiğit, Mesut Yılmaz’ı kastederek, “En büyük hatam devletin Başbakan’ına</p>
<p class="PNormal">inanmamdı” dedi. “İhaleye fesat karıştırmak” suçlamasıyla açılan soruşturma</p>
<p class="PNormal">tutuklanan Yiğit, gözaltında tutulurken emniyette verdiği ifadede, Türkbank</p>
<p class="PNormal">ihalesiyle ilgili kendisine komplo kurulduğunu öne sürerek, dönemin Başbakanı</p>
<p class="PNormal">Mesut Yılmaz ve Devlet Bakanı Güneş Taner’in bankanın satışı ile gelişmelerden</p>
<p class="PNormal">önceden haberdar olduğunu iddia etti. Skandalla birlikte Yılmaz Hükümeti de</p>
<p class="PNormal">sarsıldı. CHP, verdiği güvenoyonu çekti ve 25 Kasım 1998'de hükümet düştü.</p>
<p class="PNormal">Yılmaz, Devlet Bakanı Güneş Taner’le birlikte Cumhuriyet tarihinde Yüce</p>
<p class="PNormal">Divan’da yargılanan ilk başbakan da oldu. Yüce Divan, 23 Haziran 2006’da</p>
<p class="PNormal">davanın kesin hükme bağlanmasını kendisinin de Başbakan Yardımcısı olarak</p>
<p class="PNormal">görev aldığı DSP, MHP ve ANAP hükümeti zamanında 22 Aralık 2000’de</p>
<p class="PNormal">çıkarılan ve Rahşan Affı olarak bilinen 4616 sayılı Şartla Salıverilme Yasası</p>
<p class="PNormal">uyarınca erteledi.</p>
<p class="PNormal">Yılmaz’ın suçladığı polis</p>
<p class="PNormal">Mesut Yılmaz, daha sonra ANAP-DSP-DTP koalisyonunu bitiren Türkbank</p>
<p class="PNormal">skandalıyla ilgili istihbaratçı Âdem Demir’i suçladı.92 Dönemin Başbakanı Yılmaz,</p>
<p class="PNormal">Demir’in Çakıcı-Yiğit kasetlerini, kendilerine değil de muhalefete ulaştırarak krizi</p>
<p class="PNormal">ateşlediğini söyledi. ANAP lideri olarak Başbakanlığını yaptığı ANAP-DSP-DTP</p>
<p class="PNormal">koalisyonunun gensoruyla düşürülmesine neden olan Türkbank skandalındaki kaset</p>
<p class="PNormal">karambolünün izini süren Mesut Yılmaz’ın karşısına polis istihbaratının kilit bir</p>
<p class="PNormal">ismi çıktı: İstanbul İstihbarat eski Şube Müdürü ve DYP milletvekili aday</p>
<p class="PNormal">adayı Âdem Demir. Yılmaz bu iddialarını 11 Haziran 1999 günü bir grup</p>
<p class="PNormal">gazeteciyle yaptığı sohbette dile getirdi. İlk kez isim vererek Alaattin</p>
<p class="PNormal">Çakıcı ile Korkmaz Yiğit arasında geçen konuşmaların kaydedildiği bandın</p>
<p class="PNormal">CHP’li Fikri Sağlar’a ulaşmasını sağlayan kişinin Âdem Demir olduğunu söyledi.</p>
<p class="PNormal">ANAP Lideri, bu konudaki ilk ipucunu hafta içinde ANAP grubunda yaptığı</p>
<p class="PNormal">92 İstihbarat Dairesi Başkan Yardımcısı olan Âdem Demir, Türkbank’ın satışıyla ilgili olarak işadamı Korkmaz Yiğit</p>
<p class="PNormal">ile Baba Alaattin Çakıcı arasındaki telefon konuşmaları kasetini CHP’li Fikri Sağlar’a sızdırdığı bilgisinin dönemin</p>
<p class="PNormal">Başbakanı Mesut Yılmaz’a bildirilmesi üzerine bu görevden alındı. Bu işle ilgisi olmayan Demir’i görevden</p>
<p class="PNormal">aldıranlarsa aslında bizzat kasedi sızdıran cemaatçi polislerdi. Demir, başını yakanın ise “Ne zaman ‘bu sümüklü</p>
<p class="PNormal">hocanın peşinden gidiyorsunuz?’ sözü ağzımdan çıktı, ondan sonra olanlar oldu” diye konuşmak olduğunu 21</p>
<p class="PNormal">Haziran 1999’da Star gazetesinden Saygı Öztürk’e açıklamıştı.</p>
<p class="PNormal">191</p>
<p class="PNormal">konuşmada vermiş ve şunları söylemişti: “55’inci hükümetin zamansız görevden</p>
<p class="PNormal">uzaklaştırılmasının en önemli nedeni Emniyet’teki hizmet yetersizliğidir. Eğer belli</p>
<p class="PNormal">birimler görevlerinin gereğini yapıp sahip oldukları bilgileri bize zamanında</p>
<p class="PNormal">aktarmış olsalardı, o siyasi kriz yaşanmayacaktı. Ama bazı görevliler yasadışı</p>
<p class="PNormal">olarak ulaştıkları bilgileri amirlerine ve bize değil de muhalefet milletvekiline</p>
<p class="PNormal">verince Türkiye siyasi krize girdi.”</p>
<p class="PNormal">Yılmaz konuşmasında suçlama yönelttiği emniyet görevlilerinin adını bilip</p>
<p class="PNormal">bilmediğini açıklamasını isteyen gazetecilere, tereddüt etmeden Âdem Demir’in</p>
<p class="PNormal">adını vererek şöyle konuştu: “Âdem Demir, İstanbul polisinde istihbarat şube</p>
<p class="PNormal">müdürüydü. Bize kendisiyle ilgili bazı bilgiler ulaşınca oradan alınmasını istedik.</p>
<p class="PNormal">Merkeze alındı. Ancak bizim sakıncalı diye merkeze aldığımız bu kişiyi tutup</p>
<p class="PNormal">istihbarat başkanlığında en kritik yer olan teknik servisin başına koymuşlar. Bunun</p>
<p class="PNormal">üzerine yine uyardık. Bu kez geri hizmete çekildi. Sonra da zaten DYP’den</p>
<p class="PNormal">milletvekili adayı oldu.”93</p>
<p class="PNormal">İlginç bir ihbar mektubu</p>
<p class="PNormal">Üst düzey polis müdürleri Sabri Uzun, İsmail Çalışkan ve Emin Arslan’la olan</p>
<p class="PNormal">ilgisi ise Fikri Sağlar’ın açıkladığı telefon dinleme kayıtlarıydı. Yılmaz’ın Yüce</p>
<p class="PNormal">Divan’da yargılandığı o günlerde Ahmet Büyükkaya adını kullanan ihbarcının</p>
<p class="PNormal">gönderdiği ve söz konusu üç müdür ile o tarihte Kaçakçılık ile İstihbarat dairesinde</p>
<p class="PNormal">önemli görevlerde bulunmuş pek çok emniyet görevlisini; Alaattin Çakıcı’nın</p>
<p class="PNormal">Türkbank ihalesine yaptığı müdahaleyi ilgililere zamanında haber vermeyip uyarı</p>
<p class="PNormal">görevlerini yerine getirmeyerek “görev kusuru” işlemekle suçluyordu mektubunda.</p>
<p class="PNormal">Burada ilginç bir hatırlatmayı yapmakta fayda var. İhbar mektubunda suçlananlar</p>
<p class="PNormal">arasındaki Emin Aslan o dönemde KOM Başkanı olarak hazırladığı yazıda</p>
<p class="PNormal">Korkmaz Yiğit ile Alaattin Çakıcı arasında bağlantı olduğunun tespit edildiğini</p>
<p class="PNormal">anlatan kişiydi.</p>
<p class="PNormal">Merkez Bankası’nın talebi</p>
<p class="PNormal">Türkbank ihalesi öncesinde Merkez Bankası, EGM’ye gönderdiği bir yazıda,</p>
<p class="PNormal">ihaleye katılacak işadamlarına suikast yapılacağına ilişkin gazetelerde haberler</p>
<p class="PNormal">çıktığından hareketle iddiaların gerçek olup olmadığına ilişkin bilgi istiyordu.</p>
<p class="PNormal">Talep üzerine İstanbul polisi ile yapılan görüşmeler üzerine TMSF’nin yazısında</p>
<p class="PNormal">sözü edilen konuyla ilgili bilgi ve ifadeler ”yakalanan silahlar ve eylemlerin türü</p>
<p class="PNormal">nedeniyle” ilgili birim olan Terörle Mücadele Dairesi’ne gönderildi. Buradan da</p>
<p class="PNormal">araştırma yapılmak üzere 14 Temmuz 1998’de KOM Dairesi’ne aktarıldı. KOM</p>
<p class="PNormal">93 Hürriyet Gazetesi, 11 Haziran 1999</p>
<p class="PNormal">192</p>
<p class="PNormal">da aynı gün konuyu İDB’ye bildirdi. Çünkü TMSF’nin talep yazısıyla 14 Temmuz</p>
<p class="PNormal">1998’de İstanbul Emniyeti’nden gelen üst yazıda ve sanık</p>
<p class="PNormal">ifadelerinde Türkbank adı geçmiyordu. Dönemin İstanbul Emniyet Müdür</p>
<p class="PNormal">Yardımcısı Atilla Çınar imzasıyla İstanbul DGM’ye gönderilen yazıda da,</p>
<p class="PNormal">ne Türkbank adı geçiyor, ne de Yiğit-Çakıcı bağlantısı ile ihaleye dayalı</p>
<p class="PNormal">işadamlarına baskı yapıldığına ilişkin bir ifade bulunuyordu.</p>
<p class="PNormal">Skandalı kanıtladı mağdur oldu</p>
<p class="PNormal">KOM Başkanı Arslan’ın 14 Temmuz 1998’de gönderdiği yazının yanıtı, başında</p>
<p class="PNormal">Sabri Uzun’un bulunduğu İDB’den 23 Temmuz 1998’de KOM’a geldi. Notta ne</p>
<p class="PNormal">tehdit eden, ne edilen bir isim ve ne de bir menfaat grubundan söz ediliyordu.</p>
<p class="PNormal">Çünkü Çakıcı-Korkmaz Yiğit arasındaki konuşmaların bandı ortaya çıkmamıştı</p>
<p class="PNormal">henüz. Oysa ihale zarfı alan 20’ye yakın grup ile ihaleye katılan 5 grup vardı.</p>
<p class="PNormal">Bunlardan hangisinin kiminle ilişki kurarak, kimleri tehdit ettiğine dair açık bir</p>
<p class="PNormal">bilgi de yoktu yazışmalarda. Yani Merkez Bankası’nın, talep ettiği bilgiler gelen</p>
<p class="PNormal">bilgi notlarında bulunmuyordu. Ama konu Emin Arslan’ın Emniyet Genel Müdür</p>
<p class="PNormal">Yardımcısı olarak sorumlusu olduğu başında Sabri Uzun’un bulunduğu İstihbarat</p>
<p class="PNormal">Daire Başkanlığı’nın çabalarıyla çözüme kavuşuyordu. Yapılan çalışmalar sonunda</p>
<p class="PNormal">ihaleden bir gün önce İDB, Başbakan ve İçişleri Bakanı’na Çakıcı-Türkbank-</p>
<p class="PNormal">Korkmaz Yiğit bağlantısının ayrıntılı olarak anlatıldığı, isim isim tehdit eden ve</p>
<p class="PNormal">edilen ile işbirliği yapılan işadamlarının belirlendiği bir bilgi notu gönderiyordu.</p>
<p class="PNormal">Ancak resmi bir yazı olmayan bu bilgi notuyla ihalenin iptali söz konusu değildi.</p>
<p class="PNormal">İhalenin iptal edilmesini gerektirecek, Emin Arslan ve Sabri Uzun tarafından</p>
<p class="PNormal">hazırlanan resmi yazı ancak ihale günü olan 4 Ağustos 1998’de Başbakanlık ve</p>
<p class="PNormal">Merkez Bankası’na, İçişleri Bakanlığı Müsteşarı Yahya Gür imzasıyla gönderildi.</p>
<p class="PNormal">Altı imzanın bulunduğu zimmetli yazı Merkez Bankası’na saat 17.45</p>
<p class="PNormal">sularında; Başbakanlığa da 18.00’de ulaşabilecekti. Merkez Bankası o saatte bir</p>
<p class="PNormal">girişim yapmazken Başbakan Mesut Yılmaz ise “Ben yazıyı almadım” diyecekti.</p>
<p class="PNormal">Hem de özel kaleminin “Ben gönderdim” şeklindeki açıklamalarına rağmen.</p>
<p class="PNormal">Anlaşılan yazı “ortadan kaybolmuştu”. Emin Aslan, dönemin İstihbarat Daire</p>
<p class="PNormal">Başkanı Sabri Uzun ve kendi yardımcısı İsmail Çalışkan Türbank</p>
<p class="PNormal">soruşturmasındaki rollerine rağmen ismi kusurlu gösterilmeye çalışanların arasına</p>
<p class="PNormal">monte edildi.</p>
<p class="PNormal">Henüz Alaattin Çakıcı yakalanmamıştı. İstanbul İstihbarat Şubesi, İstanbul</p>
<p class="PNormal">Cumhuriyet Savcılığı’ndan aldığı dinleme kararıyla Çakıcı’yı dinliyordu. Asıl</p>
<p class="PNormal">amaç, Çakıcı’yı yakalamaktı.Bunun için 1996 yılında Amerika’ya gönderilen polis</p>
<p class="PNormal">ekibi, siyasetçi vekiller tarafından Çakıcı’ya bildirilerek kaçması sağlanmıştı. Adli</p>
<p class="PNormal">bir görev yapıldığından, yargı sahası yetkisi gereğince, İstanbul’da dinlemesi</p>
<p class="PNormal">yapılan Çakıcı’nın hiçbir ses kaydı İstihbarat Dairesi’ne getirilmemişti. Bu arada,</p>
<p class="PNormal">193</p>
<p class="PNormal">Türkbank İhalesi ile ilgili bilgi talebine verilecek cevapta da, hem yapılan</p>
<p class="PNormal">yakalama operasyonu’nun ortaya çıkmaması gerekiyordu; hem de ilgililere kapalı</p>
<p class="PNormal">cümlelerle bilgi verilmesi gerekiyordu.</p>
<p class="PNormal">Ayrıca, 5 Mayıs 1998 günü, İstanbul Valisi Kutlu Aktaş tarafından, Başbakan</p>
<p class="PNormal">Mesut Yılmaz’a yazılı bilgi notu verilmişti. Yılmaz, bu bilgi notunu, İçişleri Bakanı</p>
<p class="PNormal">Murat Başesgioğlu’na vermiş, o da, Emniyet Genel Müdürü Necati Bilican’a</p>
<p class="PNormal">ulaştırmıştı. Bilican’da, İstanbul Emniyet Müdürü Hasan Özdemir’e telefon açarak,</p>
<p class="PNormal">“Bu bilgiler, İstihbarat Daire Başkanlığı’na gelip, Emniyet Genel Müdür</p>
<p class="PNormal">tarafından, İçişleri Bakanı’na ve Başbakan’a dağıtım yapılması gerekirken, siz,</p>
<p class="PNormal">tersini yapmışsınız; bir daha böyle bir şey olmasın” şeklinde ikaz etmişti. Yani</p>
<p class="PNormal">Mesut Yılmaz’ın, Çakıcı-Korkmaz Yiğit ilişkisinden önceden bilgisi vardı. Ancak,</p>
<p class="PNormal">Korkmaz Yiğit-Mesut Yılmaz görüşmesinden, Emniyet Genel Müdürlüğü’nün</p>
<p class="PNormal">bilgisi yoktu. Üstelik, 170 milyon dolar değer belirlenen Türkbank’a 485 milyon</p>
<p class="PNormal">dolar ek para aktarıldığını hiç bilmiyorlardı. Polis, 170 milyon doların üstünde</p>
<p class="PNormal">yapılacak her satış işlemini, devlet adına bir başarı olarak değerlendiriyordu. Hele</p>
<p class="PNormal">de 605 milyon dolara satılmış olmasını, büyük bir başarı olarak anlıyordu.</p>
<p class="PNormal">Başbakan Mesut Yılmaz, MİT Müsteşarı ve Emniyet Genel Müdürü ile toplantı</p>
<p class="PNormal">yaparak, ellerinde Türkbank’ın satışına engel olacak herhangi bir belge olup</p>
<p class="PNormal">olmadığını sormuş karşılığında da herhangi bir bilgi ve belgenin bulunmadığı</p>
<p class="PNormal">yanıtını vermişti. Çünkü Başbakan Yılmaz, 1998 Mayıs’ında Yiğit-Çakıcı ilişkisi</p>
<p class="PNormal">konusunda bilgilendirilmiş olması sebebiyle, bu toplantıyı yapma ihtiyacını</p>
<p class="PNormal">duymuştu.</p>
<p class="PNormal">Görev kusuru</p>
<p class="PNormal">Türkbank ihalesinde Alaattin Çakıcı’nın rolü konusunda Meclis’te üç defa</p>
<p class="PNormal">soruşturma komisyonu kurulmuş ve Başbakanlık Teftiş Kurulu pek çok soruşturma</p>
<p class="PNormal">yapmıştı. Aynı zamanda İçişleri Bakanlığının dört müfettişi de ayrı bir soruşturma</p>
<p class="PNormal">yürütmüştü. Türkbank olayı ile ilgili açılan davada İstanbul 7. Ağır Ceza</p>
<p class="PNormal">Mahkemesi’nde ve Yargıtay’da noktalanmıştı. Sadece daha önce tutuklu bulunduğu</p>
<p class="PNormal">Fransa’da hükümet izin vermediği için yargılanamamış olan Alaattin Çakıcı daha</p>
<p class="PNormal">sonra İstanbul’da, dönemin başbakanı Mesut Yılmaz ile devlet bakanı Güneş Taner</p>
<p class="PNormal">ise Yüce Divan’da yargılanması sonraya kalmıştı. Sözkonusu ihbar mektubu da</p>
<p class="PNormal">eski Başbakan Yılmaz ile Bakan Taner’in Yüce Divan’da yargılanmasına neden</p>
<p class="PNormal">olan süreci başlatan mafya lideri Çakıcı ve işadamı Korkmaz Yiğit arasında geçen</p>
<p class="PNormal">telefon konuşmalarının bu üç emniyet yetkilisi tarafından bilindiği ancak yetkililere</p>
<p class="PNormal">iletilmediği öne sürülüyordu.</p>
<p class="PNormal">Hanefi Avcı kitabında yer verdi</p>
<p class="PNormal">194</p>
<p class="PNormal">Hanefi Avcı da, “ağabey” dediği Uzun’un bu başına gelenleri kitabında94 şöyle</p>
<p class="PNormal">anlatıyordu: “…Bu arada Sabri ağabey, Emin ağabey (Arslan) ve Güvenlik Dairesi</p>
<p class="PNormal">Başkanı İsmail Çalışkan i kapsayan bir ihbar mektubu Mesut Yılmaz ve</p>
<p class="PNormal">arkadaşlarının yargılandığı anayasa, mahkemesine gönderilmişti. Mektupta Mesut</p>
<p class="PNormal">Yılmaz in yargılandığı Türkbank olayında, Alaaddin Çakıcı-Korkmaz Yiğit</p>
<p class="PNormal">arasında geçen konuşmalardan haberdar olmalarına rağmen hükümete bilgi</p>
<p class="PNormal">vermemekle suçlanıyorlardı. Bu suretle çeteye yardım ettikleri iddia ediliyordu.</p>
<p class="PNormal">Mektubun içeriği ve yazım dili itibarıyla İstihbarat ve Kom Dairesi arşivlerinden</p>
<p class="PNormal">faydalanılarak resmi birileri tarafından yazıldığı anlaşılıyordu. Telefonla</p>
<p class="PNormal">kendileriyle görüştüğümde bir mülkiye müfettişi ya da onları sevmeyen Emniyette</p>
<p class="PNormal">yönetici konumunda bulunan birilerinin yazmış olabileceğini düşünüyorlardı.</p>
<p class="PNormal">Mektubu bana da okuttuklarında, benim izlenimim de mektubun kesinlikle Emniyet</p>
<p class="PNormal">içerisinden birileri veya onlarla yakın ilişki içinde olan ve desteğini alan kişiler</p>
<p class="PNormal">tarafından yazıldığı yönündeydi. Mektubun Mesut Yılmazı korumak için suçu</p>
<p class="PNormal">bürokratlara atma amacıyla yazıldığı gösterilmeye çalışılmışsa da gizli ipuçlarıyia</p>
<p class="PNormal">hedef olarak Emin ve Sabri ağabeyler ile İsmail Çalışkanı kapsayan, onları</p>
<p class="PNormal">kötüleyen ve görevden aldırmaya yönelik çok planlı bir tasarıydı. Bu olaydaki tüm</p>
<p class="PNormal">bilgilere sahip olunduğu ama bilgilerin istenildiği gibi kullanılıp çarpıtılarak</p>
<p class="PNormal">olumsuz bir kanaat oluşturulmak istendiği açıkça anlaşılıyordu.”</p>
<p class="PNormal">Uzun kimi işaret etti?</p>
<p class="PNormal">Türbank soruşturmasıyla ilgili sekiz yıllık süreç boyunca haklarında ihbar mektubu</p>
<p class="PNormal">gönderilen üç emniyet yetkilisine hiçbir somut suçlama yöneltilmediği halde Uzun</p>
<p class="PNormal">ve diğer emniyet müdürleri hakkında soruşturma açılmıştı. Yürütülen idari</p>
<p class="PNormal">soruşturma sonunda Uzun, Aslan ve Çalışkan aklandı. Hatta Uzun, Yüce Divan’da</p>
<p class="PNormal">Yılmaz ve Taner’in yargılamaları sırasında tanık olarak ifade bile verdi.</p>
<p class="PNormal">15 Nisan 2005’te yapılan duruşmada dinlenen Uzun, mafya lideri Çakıcı’nın</p>
<p class="PNormal">telefon konuşmalarıyla ilgili kendilerine gelen bilgilerin İçişleri Bakanlığı ve</p>
<p class="PNormal">Başbakanlığa gönderildiğini anlattı. O dönemde herşeyin çetelerin emrine girdiğini</p>
<p class="PNormal">ve herkese korku salındığını belirten Uzun, en korkulan kişinin de Çakıcı olduğunu</p>
<p class="PNormal">söyledi. Tanık ifadesinde, o dönemde KOM Dairesi’nden bu kişilerin Türkbank</p>
<p class="PNormal">konusunda aktif duruma geldiğine ilişkin yazı gönderildiğini ve bilgilerinin</p>
<p class="PNormal">sorulduğunu anlatan Uzun, “Biz de bir organize suç grubunun bu ihaleyle</p>
<p class="PNormal">ilgilendiğini ve etki etmek istediklerini bildirdik. Mevcut çalışmamızın</p>
<p class="PNormal">zedelenmemesi için isim bildirmedik” dedi. Uzun, mahkemece yöneltilen “Sağlar</p>
<p class="PNormal">ile emniyetin kaseti aynı mıydı?” sorusunu da, “Kaset yayınlandıktan sonra üzerine</p>
<p class="PNormal">çok düştüm. Sağlar’ın kaseti ile emniyetin kasetini mukayese ettim. Aynısı olduğu</p>
<p class="PNormal">94 Hanefi Avcı, Haliç’te Yaşayan Simonlar. Dün Devlet Bugün Cemaat</p>
<p class="PNormal">195</p>
<p class="PNormal">kanaatine vardım. Sağlar’a bu kaset Çakıcı ya da bizim görevliler tarafından</p>
<p class="PNormal">verildi. Bundan hala üzüntü duyarım” diye yanıt verecekti.</p>
<p class="PNormal">Hedefteki emniyet müdürleri</p>
<p class="PNormal">Uzun, bu ifadesiyle o zamanlar daha farkında bile olmadan aslında o dönemde</p>
<p class="PNormal">emniyet istihbaratta yuvalanmaya başlayan cemaatçi polislerin söz konusu kaseti</p>
<p class="PNormal">Fikri Sağlar’a sızdırdığını ima etse de kimse üzerine düşmedi. Zaten Sağlar da</p>
<p class="PNormal">kasetin kendisine, tanımadığı “şalvarlı bir kişi” tarafından elden verildiğini</p>
<p class="PNormal">savunuyordu. Emniyet personelini yaptığı işe göre değerlendiren birisi olması</p>
<p class="PNormal">nedeniyle o dönemde, Fethullahçı polislerin emniyet içinde örgütlenmesini</p>
<p class="PNormal">göremeyen Uzun, aklandığı soruşturmanın ihbar mektubunu gördüğünde kendisine</p>
<p class="PNormal">yönelik komployu fark eder. O dönemin dedikodularına göre 2004 yılından</p>
<p class="PNormal">başlayan organize bir komployla Uzun dışında Hanefi Avcı, İsmail Çalışkan,</p>
<p class="PNormal">Celalettin Cerrah ve Emin Aslan hakkında örtülü bir operasyon yürütülmeye</p>
<p class="PNormal">başlanmıştı. Bu komployu tetikleyen ise AKP’nin iktidarından sonra 2003’te</p>
<p class="PNormal">yapılan atamalardı. Başbakan, KOM Dairesi’nin başına Hanefi Avcı’yı, İstihbarat</p>
<p class="PNormal">Dairesi’nin başına da Sabri Uzun’u atarken Celalettin Cerrah İstanbul Emniyet</p>
<p class="PNormal">Müdürü olmuştu. Bu süreçte Hanefi Avcı ve Sabri Uzun işbirliğiyle enerji</p>
<p class="PNormal">yolsuzluğu, mazot kaçakçılığı, Uzanlar, Kentbank operasyonlarını yapıldı.</p>
<p class="PNormal">Soruşturmaların İstanbul ayağında da Cerrah’ın ekibinden destek gelmişti.</p>
<p class="PNormal">Avcı’nın Susurluk sürecinde kamuoyu önünde çizdiği dürüst imajı¸ yapılan ve</p>
<p class="PNormal">giderek yayılan yolsuzluk operasyonları bir süre sonra nedendir bilinmez AKP’yi</p>
<p class="PNormal">ürküttü. Hanefi Avcı, sonradan varolmadığı anlaşılan bir mahkeme kararı ile eski</p>
<p class="PNormal">daire başkanı geri geldi gerekçesiyle 2005 yılında görevden alınıp Edirne Emniyet</p>
<p class="PNormal">Müdürlüğü’ne gönderildi. KOM Daire Başkanı olan Avcı görevinden alınmadan</p>
<p class="PNormal">önce AKP milletvekillerinin de adının karıştığı Enerji Bakanlığı’na yönelik</p>
<p class="PNormal">operasyonları gerçekleştirmişti. İstanbul’a geldiğinden bu yana birilerinin</p>
<p class="PNormal">hedefinde olan Celallettin Cerrah’la ilgili de medyaya sürekli olarak, “Cerrah</p>
<p class="PNormal">küçük bir ile vali olarak atanacak” şeklinde sızdırılan haberlerin gerisinde de</p>
<p class="PNormal">Türkiye’nin en büyük ilinin emniyet müdürünün görev yerini değiştirilmesi arzusu</p>
<p class="PNormal">yatıyordu. Yine görevlerinden alınmak istenen diğer isimler ise elbette ki Sabri</p>
<p class="PNormal">Uzun ve ve Avcı’dan önce 4 yıl süreyle KOM Daire Başkanı olarak görev yapmış</p>
<p class="PNormal">olan Emin Arslan ile o dönemde yardımcısı olan dönemin EGM sözcüsü İsmail</p>
<p class="PNormal">Çalışkan’dı. Bu emniyet müdürlerinin hepsi Sadettin Tantan’ın İçişleri Bakanlığı</p>
<p class="PNormal">dönemindeki yolsuzluk operasyonlarını yapan ekibin beyin takımıydı.</p>
<p class="PNormal">Teker teker görevlerinden oldular</p>
<p class="PNormal">196</p>
<p class="PNormal">Emniyet Genel Müdür Yardımcısı Emin Arslan, CHP’lilerin yerel yönetiminde</p>
<p class="PNormal">olduğu Edirne’ye emniyet müdürü olarak atanan Avcı’nın hemen ardından</p>
<p class="PNormal">koltuğunu kaybeden isim oldu. Çeteler, uyuşturucu kaçakçılığı ve yolsuzluklara</p>
<p class="PNormal">karşı 1988-2005 arasındaki 7 yıl boyunca önemli operasyonlara imza atan ekibinin</p>
<p class="PNormal">başındaki isimlerden olan Emniyet Genel Müdür Yardımcısı Emin Arslan</p>
<p class="PNormal">görevinden alınıyordu. Adeta “kızağa çekilen” Arslan 1997 - 2001 yılları arasında</p>
<p class="PNormal">KOM Daire Başkanlığı, sonrasındaki 4 yıl boyunca da KOM’dan sorumlu Genel</p>
<p class="PNormal">Müdür Yardımcısıydı. Arslan da tıpkı Avcı gibi emekliliğine iki ay kalmış olan bir</p>
<p class="PNormal">genel müdür yardımcısı mahkeme kararı ile görevine döndü gerekçesiyle</p>
<p class="PNormal">görevinden oldu. AKP hükümetinin göreve gelmesinin ardından APK uzmanı</p>
<p class="PNormal">Mehmet Tokgöz, genel müdür yardımcısı yapılırken, Feyzullah Arslan bu görevden</p>
<p class="PNormal">alınarak Gaziantep Emniyet Müdürlüğü’ne getirilmişti. Arslan, açtığı idari davayı</p>
<p class="PNormal">kazanarak Ankara’ya döndü. Diğer Genel Müdür Yardımcısı Abdullah Bolcu,</p>
<p class="PNormal">Arslan’ın göreve başlatılması için Gaziantep’e kaydırıldı. Bu işlemin ardından</p>
<p class="PNormal">Bolcu da dava açtı. İçişleri Bakanı Abdülkadir Aksu’nun bilgisinde gerçekleşen</p>
<p class="PNormal">operasyon çerçevesinde Bolcu’nun kazandığı idari davada verilen “göreve iade</p>
<p class="PNormal">kararı” yürürlüğe konuldu. Bolcu, yeniden genel müdür yardımcısı olurken, Emin</p>
<p class="PNormal">Arslan ise APK uzmanı olarak kızağa çekildi. Yeni görev dağılımı çerçevesinde</p>
<p class="PNormal">KOM’un da aralarında bulunduğu birimler, diğer genel müdür yardımcılarından</p>
<p class="PNormal">Ramazan Er’e bağlanırken, Bolcu ise trafik birimlerinden sorumlu oldu.</p>
<p class="PNormal">Geriye sadece Uzun ve Çalışkan kalmıştı. Onlar hakkında da asılsız ihbar</p>
<p class="PNormal">mektupları ortalığa dökülmeye başlamıştı ve eski Başbakan Yılmaz’ın Yüce</p>
<p class="PNormal">Divan’da yargılanmasına neden olan Türkbank’la ilgili soruşturmanın yeniden</p>
<p class="PNormal">tedavüle sokulmasıyla da İstihbarat Daire Başkanı Sabri Uzun ve Güvenlik Dairesi</p>
<p class="PNormal">Başkanı İsmail Çalışkan’ın görevleriden alınması hedefleniyordu. Anlaşılan o ki,</p>
<p class="PNormal">Ergenekon Operasyonu sanıklarıyla ilgili ihbar mektupları, elektronik postalar,</p>
<p class="PNormal">telefon ihbarları yapılmadan önce Emniyet Genel Müdürlüğü KOM’dan sorumlu</p>
<p class="PNormal">Genel Müdür Yardımcısı Emin Arslan, KOM Daire Başkanı Hanefi Avcı,</p>
<p class="PNormal">İstihbarat Dairesi Başkanı Sabri Uzun ve Güvenlik Dairesi Başkanı İsmail</p>
<p class="PNormal">Çalışkan’ın görevlerinden alınmaları için “ihbar mektubu entrikası” başlatılmıştı.</p>
<p class="PNormal">Ergenekon Operasyonu öncesinde, bu operasyonun yapılmasına elverişli Emniyet</p>
<p class="PNormal">teşkilatı düzenlemesi yapılmıştı.</p>
<p class="PNormal">İhbar mektupları</p>
<p class="PNormal">Eskiden Ankara polisi-İstanbul polisi çekişmesi şeklinde yaşanan Emniyet içi</p>
<p class="PNormal">çatışma, siyasal İslamın hükümet ortağı ya da tek başına iktidar olmasını</p>
<p class="PNormal">sağlayacak biçimde yükselişe geçtiği 1990’ların sonuna doğru ilginç bir hal almıştı.</p>
<p class="PNormal">Hemen her görüşteki emniyetçi hakkında çeşitli ihbar mektupları ilgili makamlara</p>
<p class="PNormal">ve hatta savcılara dek ulaştırılıyordu. Sosyal demokrat kimliğiyle bilinen Emin</p>
<p class="PNormal">197</p>
<p class="PNormal">Arslan, milliyetçi muhafazakâr ve hatta Fethullahçı olarak anılan Hanefi Avcı,</p>
<p class="PNormal">dürüstlüğüyle bilinen Sabri Uzun, liberal görüşlü İsmail Çalışkan ve merkez sağı</p>
<p class="PNormal">temsil eden Celalettin Cerrah’ın ortak paydası ise asılsız ihbar mektupları ve</p>
<p class="PNormal">görevden alma girişimleri oluyordu. Gönderilen ihbar mektuplarındaki suçlamalar</p>
<p class="PNormal">ise çok ilginçti. Rütbesi ne olursa olsun emniyet içinde istenmeyen kişilere</p>
<p class="PNormal">“irticacı, Fethullahçı, aşırı solcu, Bulgar Alevisi, Sabetayist, mason, cemaatçi,</p>
<p class="PNormal">tarikatçı” gibi suçlamalar yönelitliyordu. Bu ihbar mektuplarında ilginç olan ise</p>
<p class="PNormal">dinci ve hatta tarikatçı olduğu bilinen bir emniyetçi “sarhoş işe gelmek” ya da</p>
<p class="PNormal">“taciz”; solcu ya da demokrat kimliğiyle bilinenler “tarikatçı, sabetasiyst, mason”,</p>
<p class="PNormal">milliyetçiler ise “aşırı solcu, komünist, mason” gibi suçlamalar içermesiydi.</p>
<p class="PNormal">Özellikle İstihbarat ve KOM Daire Başkanlıkları ile bu birimlere bağlı il emniyet</p>
<p class="PNormal">müdürlüklerinde herkesin birbirinden kuşkulandığı o dönemde kimsenin dikkatini</p>
<p class="PNormal">çekmeyen ise sadece gerçekten tarikatçı, cemaatçi ya da ismini koymak gerekirse</p>
<p class="PNormal">Fethullahçı olarak bilinen kişiler hakkında ihbar mektubu gitmemesiydi.</p>
<p class="PNormal">Büyükanıt’ın TV’de söyledikleri</p>
<p class="PNormal">Mehmet Ali Birand ve Rıdvan Akar’ın sunduğu 32. Gün programının95 konuğu</p>
<p class="PNormal">emekli Genelkurmay Başkanı Yaşar Büyükanıt’tı. Görev yaptığı dönemde</p>
<p class="PNormal">kendisinin de telefonları dinlenen bir Ergenekon mağduru olduğunu savunan</p>
<p class="PNormal">Büyükanıt, “Şemdinli olayları sırasında Emniyet İstihbarat Daire Başkanı, benim</p>
<p class="PNormal">hakkımda uydurma beyanatlar veriyordu. Ben bunu ilgili makamlara ilettim ve</p>
<p class="PNormal">hemen görevden alındı” diyecekti. Emekli paşanın “görevden aldırdığını” söylediği</p>
<p class="PNormal">kişi Sabri Uzun’dan başkası değildi. Kendisinin de Ergenekon’un hedefinde</p>
<p class="PNormal">olduğunu iddia eden Büyükanıt hemen ardından Sabri Uzun’u da görevinden</p>
<p class="PNormal">aldırttığını söyleyince doğal olarak, “Sabri Uzun’da mı Ergenekoncuydu?” diye bir</p>
<p class="PNormal">soru geliyor akıllara. Ama bu sorunun yanıtı da yine Ergenekon soruşturmalarıyla</p>
<p class="PNormal">ortaya çıkan belgelerde bulundu. Uzun Ergenekoncu olmak bir yana tam aksine</p>
<p class="PNormal">kafası koparılana kadar darbecilerin hedefinde bir kişiydi.</p>
<p class="PNormal">Askerin “sakıncalı” listesindeydi</p>
<p class="PNormal">AKP hükümeti döneminde atandığı İstihbarat Dairesi Başkanlığı görevinde,</p>
<p class="PNormal">yaklaşık 6 yıl görev yaparak en uzun süre kalan kişi olan Sabri Uzun’un askerlerin</p>
<p class="PNormal">“sakıncalı” listesine girmesi de bu dönemde oldu aslında. Uzun’un İstihbarat</p>
<p class="PNormal">Dairesi Başkanı olduğu dönemde de tıpkı geçmişte olduğu gibi Jandarma istihbarat</p>
<p class="PNormal">birimleriyle ilişkiler bir türlü geliştirilememişti. Emniyet yetkilileri, her fırsatta</p>
<p class="PNormal">jandarmanın kaldırılmasını istemesi, Uzun’un da bunun öncülüğünü yapması</p>
<p class="PNormal">95 Kanal D, 8 Mayıs 2009</p>
<p class="PNormal">198</p>
<p class="PNormal">rahatsızlık yaratıyor hatta Jandarma ile Emniyet arasında tam anlamıyla bir soğuk</p>
<p class="PNormal">savaş yaşanıyordu. Suyu zaten ısınmış olan Uzun, Şemdinli’yle birlikte ortaya</p>
<p class="PNormal">çıkan ve hala kimin yazdığı bilinmese de kendisinin kaleme aldığı öne sürülen</p>
<p class="PNormal">düzmece bir bilgi notuyla görevinden alınmış oldu.</p>
<p class="PNormal">Berberoğlu’ndan sakıncalı oluş öyküsü</p>
<p class="PNormal">Hürriyet Gazetesi’nde Enis Berberoğlu, Büyükanıt’ın 32. Gün programında</p>
<p class="PNormal">söylediklerinden yola çıkarak “Ergenekon mağduru” başlıklı bir yazı96 kaleme aldı.</p>
<p class="PNormal">Berberoğlu yazısında “Yaşar Paşa diyor ki, ‘Ben de Ergenekon mağduruyum’...</p>
<p class="PNormal">Şener Eruygur arşivine bakıldığında, atama arifesinde doruğa çıkan SMS’li iftira</p>
<p class="PNormal">kampanyası hatırlandığında elhak doğru... Paşa kurbandır! Ama Büyükanıt</p>
<p class="PNormal">kendisini savunurken öyle bir cümle kurdu ki, üçüncü tarafın eşkâli belirdi, bu</p>
<p class="PNormal">yazıya ilham verdi” diyerek Sabri Uzun’un askerlerin “sakıncalı”listesine girişinin</p>
<p class="PNormal">öyküsünü şöyle anlattı:</p>
<p class="PNormal">“Şemdinli olayları sırasında Emniyet İstihbarat Daire Başkanı, benim hakkımda</p>
<p class="PNormal">uydurma beyanatlar veriyordu. Ben bunu ilgili makamlara ilettim ve o adam hemen</p>
<p class="PNormal">görevden alındı. Paşa’nın ‘o adam’ diye andığı polis şefi kim? Sabri Uzun. Devam</p>
<p class="PNormal">edelim, Paşa’yı hedef alan mihraklar arasında savcılığın Ergenekon adını verdiği</p>
<p class="PNormal">darbeci çetenin bulunduğu da belli. O zaman Sabri Uzun o çeteden mi? Kesinlikle</p>
<p class="PNormal">hayır... Tam tersine, kellesi alınana kadar darbecilerin hedefinde olduğu aşikár.</p>
<p class="PNormal">Hatta Yaşar Paşa kusura bakmasın ama... Şemdinli’nin sadece bardağı taşıran son</p>
<p class="PNormal">damla ve bahane olduğunu düşünüyorum.</p>
<p class="PNormal">Sabri Uzun’un -tabii ki darbecilere göre- günahı çok daha büyük.</p>
<p class="PNormal">1 Ekim 2003 günü polis ve jandarma, bir masanın etrafında toplandı, sorunlarını</p>
<p class="PNormal">ve çözümleri tartıştı. Ardından topluca öğle yemeği yenildi. Sabri Uzun, jandarma</p>
<p class="PNormal">kayıtlarına “sakıncalı” sıfatıyla bu yemek vesilesiyle geçti. Çünkü Sabri Uzun o</p>
<p class="PNormal">yemekte dedi ki:</p>
<p class="PNormal">Siyasi otoritenin temsil edilmediği bu tür toplantılardan bir sonuç çıkmaz.</p>
<p class="PNormal">Yüksekokul mezunu birinci sınıf emniyet müdürü, bir başçavuş kadar bile maaş</p>
<p class="PNormal">almıyor.</p>
<p class="PNormal">Cumhuriyet döneminde rejimin kesintiye uğramasının sebebi, polis ve jandarmanın</p>
<p class="PNormal">işini yapamamasıdır. Ama kimse hesap sormuyor. Bu durum demokrasi ile</p>
<p class="PNormal">bağdaşmıyor.</p>
<p class="PNormal">180 bin çalışanı bulunan Emniyet, hâlâ genel müdürlük olarak faaliyet veriyor.</p>
<p class="PNormal">Müsteşarlık olmalı, jandarma, sahil güvenlik, Gümrük Muhafaza bu müsteşarlığa</p>
<p class="PNormal">bağlanmalı. Böylece aynı işin birden fazla kurum tarafından tekrarı önlenmeli.</p>
<p class="PNormal">96 Hürriyet Gazetesi, 9 Mayıs 2009</p>
<p class="PNormal">199</p>
<p class="PNormal">Çoğunuzun zararsız bulduğu veya en azından yadırgamayacağı bu masa sohbeti</p>
<p class="PNormal">jandarma kayıtlarına ‘...sonuç olarak anılan şahsın jandarma teşkilatı ve askere</p>
<p class="PNormal">bakışının olumsuz olduğu...’ notuyla geçti. Yetmedi, Levent Ersöz, dönemin</p>
<p class="PNormal">Emniyet Genel Müdürü Gökhan Aydıner’le yaptığı 5 Aralık 2003 tarihli uzun</p>
<p class="PNormal">görüşmede Sabri Uzun’u şikáyet etti, görevden alınması telkininde bulundu. O</p>
<p class="PNormal">yüzden diyorum ki, Sabri Uzun’un suyu Şemdinli’den çok daha önce ısınmıştı.”</p>
<p class="PNormal">Ersöz görevden alınmasını istedi</p>
<p class="PNormal">Berberoğlu’nun yazısında da anılan Levent Ersöz ile Gökhan Aydıner arasında</p>
<p class="PNormal">geçen konuşma kayıtları Ergenekon soruşturmaları sırasında Şener Eruygur’un</p>
<p class="PNormal">ofisinde ele geçirilmişti. 5 Aralık 2003 tarihini taşıyan ses kaydının çözümleri</p>
<p class="PNormal">Ergenekon’un 2. İddianamesinin 41 nolu ek klasörlerinin içinde yer alıyordu.</p>
<p class="PNormal">Görüşmede dönemin Jandarma İstihbarat Daire Başkanı Tuğgeneral Levent Ersöz,</p>
<p class="PNormal">o zaman Emniyet Genel Müdürü olan Gökhan Aydıner’den İstihbarat Daire</p>
<p class="PNormal">Başkanı Sabri Uzun’un görevden alınmasını istiyordu. Ersöz, terörle ilgili</p>
<p class="PNormal">görüşmenin bir bölümünde konuyu Sabri Uzun’a getirdikten sonra açık açık Sabri</p>
<p class="PNormal">Uzun’dan şikâyetçi olduklarını ve onun görevden alınmasını istiyordu. Uzun’un</p>
<p class="PNormal">jandarma hakkında çeşitli ortamlarda ileri geri konuştuğunu savunan Ersöz,</p>
<p class="PNormal">Uzun’la ilgili söylentileri kendisine Ankara’da çalışan bazı gazetecilerin ilettiğini</p>
<p class="PNormal">de söylüyordu.</p>
<p class="PNormal">AKP getirdi AKP aldı</p>
<p class="PNormal">Emniyetle jandarma arasındaki kopuk ilişkileri düzeltmesi, gidermesi için çaba</p>
<p class="PNormal">göstermesi gerekenlerin başında gelmesi gereken Emniyet Genel Müdürü Gökhan</p>
<p class="PNormal">Aydıner her zaman “aman beni bu işlere bulaştırmayın” deyip kenarda durmayı</p>
<p class="PNormal">daha uygun buldu. Haliyle Uzun’u da görevden almadı. AKP iktidarıyla İDB</p>
<p class="PNormal">koltuğuna oturan Uzun, 9 Kasım 2005 dünü yaşanan Şemdinli olaylarından sonra</p>
<p class="PNormal">kopan emniyet-jandarma ilişkilerinin kurbanı olarak yine AKP eliyle görevinden</p>
<p class="PNormal">alınacaktı. Uzun, söylemediği sözler söylenmiş, yazmadığı raporlar yazılmış gibi</p>
<p class="PNormal">askerlere iletilerek dönemin Kara Kuvvetleri Komutanı olan müstakbel</p>
<p class="PNormal">Genelkurmay Başkanı Büyükanıt’ın Başbakan’a şikâyeti ile görevden alınması</p>
<p class="PNormal">sağlanmıştı.</p>
<p class="PNormal">Kafa koparan bilgi notu</p>
<p class="PNormal">Peki, Şemdinli olaylarıyla ilgili hazırlanan ve Sabri Uzun’un imzasını taşıdığı</p>
<p class="PNormal">spekülasyonu ortaya atılan bilgi notunda neler vardı?</p>
<p class="PNormal">200</p>
<p class="PNormal">Altı sayfadan oluşan ve Emniyet istihbaratınca yazılarak Başbakan’a ulaştırıldığı</p>
<p class="PNormal">söylenen imzasız bilgi notu, Şemdinli olaylarını konu alıyor ve Büyükanıt dâhil</p>
<p class="PNormal">askerleri suçluyordu. Daha sonra olayla ilgili Van Cumhuriyet Savcısı Ferhat</p>
<p class="PNormal">Sarıkaya tarafından yazılan iddianamede tıpkı bu bilgi notunu andırıyordu. Hatta</p>
<p class="PNormal">Kara Kuvvetleri Komutanı Orgeneral Yaşar Büyükanıt ile öteki komutanlar</p>
<p class="PNormal">hakkında suç duyurusunda bulunulan iddianameye de bu bilgi notunun temel</p>
<p class="PNormal">oluşturduğu söyleniyordu. İddianame ortaya çıktıktan hemen sonra Genelkurmay</p>
<p class="PNormal">Başkanlığı tarafından yapılan ve Van Savcısı Ferhat Sarıkaya’yı hedef alan “sert”</p>
<p class="PNormal">açıklamada da sözkonusu bilgi notundan duyulan rahatsızlığın izleri vardı.</p>
<p class="PNormal">Açıklamada yer alan, “Türk Silahlı Kuvvetleri’ne yapılan bu haksız ve maksatlı</p>
<p class="PNormal">suçlamalar karşısında öncelikle anayasal sorumluluğu olanların tavır almaları, bu</p>
<p class="PNormal">saldırıyı bütün yönleriyle ortaya çıkarmaları ve arkasındaki çarpık zihniyetin</p>
<p class="PNormal">temsilcilerini makam, statü ve konumları ne olursa olsun kamuoyuna açıklamaları</p>
<p class="PNormal">ve haklarında işlem yapmaları gerekmektedir” cümlesi askerlerin ‘bilgi notu’nun</p>
<p class="PNormal">faillerinin cezalandırılmasını istedikleri şeklinde yorumlanacaktı. Zaten Uzun</p>
<p class="PNormal">görevinden alınarak, Sarıkaya da HSYK tarafından meslekten çıkarılarak</p>
<p class="PNormal">cezalandırılacaktı.</p>
<p class="PNormal">Askeri suçlayan tespitler</p>
<p class="PNormal">“Şemdinli Olayları Hakkında Bilgi Notu” başlığını taşıyan 6 sayfalık belgede</p>
<p class="PNormal">çarpıcı ifadelere yer veriliyordu. Belgenin ilk 2 sayfasında Şemdinli’deki olayların</p>
<p class="PNormal">ardından askerlerin soruşturmayı engellemeye çalıştıklarını anlatan maddeler</p>
<p class="PNormal">bulunuyordu:</p>
<p class="PNormal">“Hakkâri İl Jandarma istihbarat görevlilerince kullanılan 30 AK 933 plakalı araç</p>
<p class="PNormal">savcının tespiti sonrasında polis tarafından ilçe emniyet müdürlüğü binasına</p>
<p class="PNormal">çekilmiş, aracın içerisinde bulunan 2 adet el bombası askeri birimlerin talebi</p>
<p class="PNormal">üzerine ilçenin Cumhuriyet Savcısı Harun Ayık tarafından askerlere teslim</p>
<p class="PNormal">edilmiştir. Ancak aracın bagajındaki 3 Kaleşnikof hemen teslim alınmamıştır....</p>
<p class="PNormal">Askerler Kalaşnikof silahlar da kendi personelinin aracından çıktığı halde onları</p>
<p class="PNormal">neden teslim almamıştır da, aracın bagajındaki 2 el bombasını araç emniyete</p>
<p class="PNormal">çekilir çekilmez teslim almıştır.</p>
<p class="PNormal">İlçe Cumhuriyet Savcısı Harun Ayık soruşturmayı yürütmede yetersiz kalmıştır.</p>
<p class="PNormal">Olayın cereyan ettiği yer polis bölgesi olmasına ve askeri bir tahkikat olmamasına</p>
<p class="PNormal">rağmen Ali Kaya ve Özcan İldeniz’in tahkikatları Şemdinli İlçe Jandarma</p>
<p class="PNormal">Komutanlığı’nca yürütülmüş, Veysel Ateş ile birlikte olmalarına rağmen her ne</p>
<p class="PNormal">hikmetse Veysel Ateş tutuklanmış, Ali Kaya ve Özcan İldeniz serbest</p>
<p class="PNormal">bırakılmışlardır. Yine savcı tarafından ifadeleri alınmak üzere adliyeye getirilen</p>
<p class="PNormal">Veysel Ateş, Ali Kaya ve Özcan İldeniz’in ifadeleri alınmadan önce beraber oturup</p>
<p class="PNormal">201</p>
<p class="PNormal">saatlerce konuşmalarına imkân tanınmış, bu şekilde çelişkili ifade vermemeleri</p>
<p class="PNormal">sağlanmıştır.</p>
<p class="PNormal">Olay sonrasında ismi açığa çıkan askeri personel hakkında Sayın Genelkurmay</p>
<p class="PNormal">Başkanımız ‘Yargı süreci sonuçlanmadan onları ne korurum ne de suçlarım’</p>
<p class="PNormal">derken Kara Kuvvetleri Komutanı Büyükanıt’ın, ‘Ali Kaya’yı tanırım, benim</p>
<p class="PNormal">askerimdi o böyle bir şey yapmaz, İyi çocuktur’ demesi yargılama sürecinde adli</p>
<p class="PNormal">makamları nasıl etkilemiştir? Yaşar Büyükanıt Diyarbakır’da 7. Kolordu</p>
<p class="PNormal">Komutanlığı yaparken o tarihte Diyarbakır’da uzman çavuş olarak görev yapan Ali</p>
<p class="PNormal">Kaya gibi kaç tane uzman çavuşu hatırlamaktadır.</p>
<p class="PNormal">Şemdinli olayı ile ortaya çıkan devlet içerisindeki illegal yapılanmanın izleri iyi</p>
<p class="PNormal">takip edilirse Jandarma General Komutanı Fevzi Türkeri ve Kara Kuvvetleri</p>
<p class="PNormal">Komutanı Yaşar Büyükanıt’a kadar uzandığı görülecektir.</p>
<p class="PNormal">28.10.2005’te Yüksekova’da bir iş merkezi saldırıya uğradı. Roketli saldırıya</p>
<p class="PNormal">uğrayan yerde Fethullah Gülen yakın kişilerce üniversite hazırlık kursu açılması</p>
<p class="PNormal">için girişimde bulunulduğu öğrenilmiştir.”</p>
<p class="PNormal">Askerin etki alanı daraltılsın</p>
<p class="PNormal">Bilgi notunda ayrıca jandarmanın bölgedeki çalışmasıyla ilgili tespit ve öneriler de</p>
<p class="PNormal">yer alıyordu:</p>
<p class="PNormal">“Jandarmayı polis bölgesi dışındaki asıl görev alanı olan kırsal kesime döndürmek</p>
<p class="PNormal">için gerekli mevzuat değişiklikleri yapılmalı.</p>
<p class="PNormal">Jandarma bölgesinde polis operasyon düzenleyemezken, jandarma istihbarat</p>
<p class="PNormal">görevlilerinin polis bölgelerinde yaptıkları operasyonlar devam etmektedir.</p>
<p class="PNormal">Jandarma teşkilatına verilen ödeneklerle kanunsuz olarak dinleme yapılmasına</p>
<p class="PNormal">imkân tanıyan birçok araç satın alınmıştır. Jandarmanın kimleri ne amaçla</p>
<p class="PNormal">dinlediği bilinmemekte, denetimi de yapılmamaktadır.</p>
<p class="PNormal">Jandarmanın envanterinde hangi dinleme aletleri bulunmakta, örtülü ödeneği</p>
<p class="PNormal">nerelerde kullanılmaktadır? Bu hususlar aydınlatılmadığı takdirde ülkemizde</p>
<p class="PNormal">hukuk düzeni oturtulamayacaktır.</p>
<p class="PNormal">Temmuz 2005’te yasayla jandarmaya da önleyici dinleme yetkisi getirilmiş, ancak</p>
<p class="PNormal">yasa koyucu bunu jandarmanın kendi sorumluluk sahasıyla sınırlandırmıştır.</p>
<p class="PNormal">Ancak bu da denetlenmemekte ve JİT, polis-jandarma sorumluluk sahası ayrımı</p>
<p class="PNormal">yapmaksızın illegal dinlenmelerini sürdürmektedir. 5397 sayılı kanun çıktığından</p>
<p class="PNormal">bu yana jandarma birimlerince kaç dinleme kararı alınmış, bunun da</p>
<p class="PNormal">soruşturulması gerekmektedir.</p>
<p class="PNormal">TBMM Jandarma İstihbarat (JİT)’in çalışmalarıyla ilgili bir araştırma komisyonu</p>
<p class="PNormal">kurmak suretiyle konuyu detayları ile öğrenmeli, devletin güvenlik gücünü kendi</p>
<p class="PNormal">emelleri için kullanan art niyetli kişiler ortaya çıkarılmalı ve bunlardan hesap</p>
<p class="PNormal">sorulmalıdır.</p>
<p class="PNormal">202</p>
<p class="PNormal">Sayın Başbakan olayın soğumasına fırsat vermeden iradesini ortaya koymalı, Sayın</p>
<p class="PNormal">Genel Kurmay Başkanı’nın yardımıyla Türk Silahlı Kuvvetleri bünyesinde</p>
<p class="PNormal">çeteleşme eğilimindeki kişilerin ayıklanmasını sağlamalı ve yöre halkını da</p>
<p class="PNormal">rahatlatmalıdır. Zaman geçirilmeden olayın üzerine gidildiği takdirde vatandaşın</p>
<p class="PNormal">devletimize olan güveni kesinlikle artacaktır.”</p>
<p class="PNormal">Meclis komisyonuna da konuştu</p>
<p class="PNormal">Sabri Uzun’u askerlerin hedefine koyan elbette bu bilgi notuyla sınırlı değildi.</p>
<p class="PNormal">Şemdinli olaylarıyla ilgili kurulan TBMM Araştırma Komisyonu’na verdiği</p>
<p class="PNormal">ifadede Uzun, “hırsız evin içindeyse kilit işe yaramaz” diyerek olaylardan askerleri</p>
<p class="PNormal">sorumlu tutmuştu. 2 Şubat 2006 günü verdiği ifadede Uzun, “Şemdinli’ye</p>
<p class="PNormal">patlayıcıların nasıl girdiği sorusu üzerine... Şimdi efendim, bu buraya girer. Yani,</p>
<p class="PNormal">kilit bozulmuş efendim. Evin içinden olursa her şey girer… Örgütün amacı güvenlik</p>
<p class="PNormal">kuvvetlerine zarar vermek. Eğer halka zarar vermişse ve örgüt bunu üstlenmemişse</p>
<p class="PNormal">işte o zaman şüpheli bir durum vardır. Yani başka bir güç, bu anormalliği yapıyor</p>
<p class="PNormal">demektir” demişti. Uzun komisyonda Jandarma Genel Komutanı Orgeneral Fevzi</p>
<p class="PNormal">Türkeri döneminde çeteleşme faaliyetlerinin tamamen durduğunu da söylemişti.</p>
<p class="PNormal">Komisyona verdiği ifadelerin basına yansımasından sonra dönemin Adalet Bakanı</p>
<p class="PNormal">Cemil Çiçek, Sabri Uzun’u sert dille eleştirmişti. Çiçek, Uzun hakkında, “Açıklama</p>
<p class="PNormal">yapacaksa bağlı olduğu birime ya da bakana yapması lazım. TBMM’ye giden kişi</p>
<p class="PNormal">bilgi vermeye gider, yorum yapmaya değil” diye konuşmuştu.</p>
<p class="PNormal">Cemaatçi bilinirken cemaatin kurbanı oldu</p>
<p class="PNormal">Uzun, Büyükanıt’ın şikâyeti ile görevinden alınmış gibi göründüğü için o dönem</p>
<p class="PNormal">medyanın liberal demokrat görünümlü kalemleri tarafından AKP iktidarı ve</p>
<p class="PNormal">Başbakan Recep Tayyip Erdoğan askerin sözünden çıkamadığı için eleştirilmişti.</p>
<p class="PNormal">Asker nezdinde de “sakıncalı bir dindar” ve hatta Fethullahçı olarak bilinen Sabri</p>
<p class="PNormal">Uzun, dönemin kudretli Kara Kuvvetleri Komutanı Büyükanıt’ın girişimleriyle</p>
<p class="PNormal">görevinden alınmış gibi görünse de işin aslı öyle değildi. Daha önce Uzun ve</p>
<p class="PNormal">arkadaşlarının sohbet konusu olan bu görevden el çektirilme Hanefi Avcı’nın</p>
<p class="PNormal">Eskişehir Emniyet Müdürü iken yazıp yayımlattığı kitapla kamuoyu tarafından</p>
<p class="PNormal">öğrenildi. Avcı’nın garip iddialarla tutuklanarak cezaevine girmesi sürecini de</p>
<p class="PNormal">başlatan “Haliç’te Yaşayan Simonlar. Dün Devlet Bugün Cemaat” adlı kitabına</p>
<p class="PNormal">göre Büyükanıt, bizzat karşı çıktığı cemaat mensuplarınca kullanılmıştı. Avcı’nın</p>
<p class="PNormal">kitabında bu iddiaları şöyle anlatıyordu:</p>
<p class="PNormal">“Sabri ağabey zaman zaman askerlerin toplumsal olaylara ve güvenlik işlerine</p>
<p class="PNormal">fazla karışmalarına karşı tepki gösteriyor ve bunu her yerde alenen söylüyor, bu</p>
<p class="PNormal">nedenle de askeri cephede tepki çekiyordu. Türkiye’de gerçekleştirilmiş tüm darbe</p>
<p class="PNormal">203</p>
<p class="PNormal">ve müdahalelerle ilgili bilgileri ortaya çıkarıyor, demokrasimizin sürekli asker</p>
<p class="PNormal">gölgesinde kalmasını ve bu tür girişimleri eleştiriyordu. İki astsubay ve bir</p>
<p class="PNormal">itirafçının bir kitapçı dükkânına bomba attıklarının anlaşıldığı Şemdinli olayında,</p>
<p class="PNormal">bu olayı araştıran TBMM Komisyonuna tanık olarak çağrıldığında söylediği</p>
<p class="PNormal">“Hırsız evin içindeyse kilit işe yaramaz” sözü literatüre girmişti. Ancak</p>
<p class="PNormal">konuşmaları nedeniyle Sabri ağabey hakkında askeri cephede olumsuzluk hep vardı</p>
<p class="PNormal">ama onun fark edemediği, kendi cephesinde de olumsuzlukların bu tarihte başlamış</p>
<p class="PNormal">olmasıydı.</p>
<p class="PNormal">Şemdinli olayları hakkında 5 sayfalık rapor hazırlayıp Başbakana verdiği</p>
<p class="PNormal">söylenmiş ve bu rapor Sabah gazetesinde çıkmıştı. Herkes bu raporu Sabri</p>
<p class="PNormal">ağabeyin yazdığını, söylüyordu ama onun bu rapordan haberi yoktu. Zaten Sabri</p>
<p class="PNormal">ağabey eldeki bilgiler ne ise onları veri kabul eder, askeri kişi ve faaliyetleri</p>
<p class="PNormal">eleştirir, asla ekleme çıkarma yapmazdı. Sabah gazetesi bu bilgileri Başbakan İn</p>
<p class="PNormal">yakın çevresinde bulunan bir danışmandan aldığını söylüyordu. İşin aslı bir süre</p>
<p class="PNormal">sonra anlaşıldı. İDBnda birileri beş sayfalık bir rapor hazırlamış. Bu raporu</p>
<p class="PNormal">Başbakanlığı ya da Başbakana vermişti ama bu rapordan Daire Başkanının haberi</p>
<p class="PNormal">yoktu. Bu görülmüş veya alışılmış bir durum değildi…</p>
<p class="PNormal">Yaşar Büyükanıt Paşa emekli olduktan sonra yaptığı bir açıklamada Sabri ağabeyi</p>
<p class="PNormal">(İstihbarat Daire Başkanını) Başbakan’a söyleyerek aldırttığını açıklamıştı. Bence</p>
<p class="PNormal">o zaman Yaşar Paşa’ya Sabri ağabey hakkında en ciddi bilgileri getirenler aslında</p>
<p class="PNormal">en ciddi iğfal edicilerdi ama ne Yaşar Paşa ne de TSK bunları, bu yöntemleri asla</p>
<p class="PNormal">anlayamadı. Yaşar Büyükanıt, Sabri Uzun’u görevden kendisinin aldırttığını</p>
<p class="PNormal">zannetti ama aslında o sadece gerçek alınma sebebine bir perde olmuştu, hem de</p>
<p class="PNormal">kendisinin en fazla karşı çıktığı gruplara hizmet eder tarzda.”</p>
<p class="PNormal">Cemaatçileri şarka gönderdi diye</p>
<p class="PNormal">Avcı’nın kitabında anlattığına göre Uzun’un görevden aldırılmasının tek nedeni ise</p>
<p class="PNormal">başkanlığını yürüttüğü İDB’de şark görevini yapmamış elemanlarını bakanın</p>
<p class="PNormal">ricasına rağmen şarka göndermesiydi. Çünkü iddiaya göre şark hizmetini</p>
<p class="PNormal">yapmayan bu polisler cemaatçiydi ve cemaat, İDB içindeki yapılanmasını bilmeden</p>
<p class="PNormal">şark görevi için doğu ve güneydoğuya gönderen Uzun’dan kendisini deşifre</p>
<p class="PNormal">etmeden bu şekilde intikam almıştı. Bir başka deyişle Emniyet İDB’de örgütlenmiş</p>
<p class="PNormal">cemaat elemanları el altından Büyükanıt’a aktardığı bilgilerle, Büyükanıt’ı</p>
<p class="PNormal">Başbakan’a şikâyet ettirmiş, Erdoğan da Sabri Uzun’u görevden almıştı. Bu iddiayı</p>
<p class="PNormal">da kitabında Avcı şöyle dile getiriyordu: “Peki, tüm bunları neden yapıyorlar diye</p>
<p class="PNormal">sorguladığımda tek sebep şu gibi gözüküyordu: Sabri Bey, istihbarat dairesinde</p>
<p class="PNormal">şark görevini henüz yapmamış olan personeli, bazı arkadaşların hatta Bakan in</p>
<p class="PNormal">isteğine rağmen zorla şarka tayin etmişti. İstihbarat Daire Başkanlığında yıllarca</p>
<p class="PNormal">çalışan bu kişilerin hiç şark illerine gitmemiş olması dışarıdan garip gözüküyordu</p>
<p class="PNormal">204</p>
<p class="PNormal">ve teşkilatta hak ve adaleti gözetmek adına Sabri ağabey bu tayini yapmıştı. Fakat</p>
<p class="PNormal">birileri bu işten son derece rahatsız olmuştu. Nasıl olur da bu kişiler başka illere</p>
<p class="PNormal">tayin edilirdi? Bu kişiler onlara lazımdı, belki de onlar cemaatin önemli</p>
<p class="PNormal">elamanlarıydı. îşte tüm yapılanların arka planında aslında bu mesele vardı, ama</p>
<p class="PNormal">sanıyorum askerler fırsat olarak çıkmış ve kullanılmıştı.”</p>
<p class="PNormal">Uzun’u haklı çıkaran öngörüsü</p>
<p class="PNormal">Türkbank soruşturmasıyla ilgili asılsız bir suçlama nedeniyle hakkında yürütülen</p>
<p class="PNormal">soruşturmada aklanmasından sonra Uzun, birilerinin kendisine yönelik bir komplo</p>
<p class="PNormal">hazırlamaya çalıştığından kuşkuya düşer. Uzun, benzer komplo ve suçlamaların</p>
<p class="PNormal">devam edeceği öngörüsüyle Emniyet Personel Daire Başkanlığı’na bir dilekçe</p>
<p class="PNormal">yazar. Uzun, Türbank’la ilgili olayı da belirterek hakkında aslısız ihbarları içeren</p>
<p class="PNormal">mektuplar gönderilerek kendisi hakkında komplo düzenlenmeye çalışıldığından</p>
<p class="PNormal">şüphelendiğini anlattığı dilekçesine daha önce verdiği mal beyanını yenileyerek</p>
<p class="PNormal">gönderir. Bundan böyle her ay mal beyanını yenileyerek vereceğini de belirtmeyi</p>
<p class="PNormal">ihmal etmez. Oynanan oyunu fark eden Uzun kendisiyle birlikte daha önce</p>
<p class="PNormal">suçlanan arkadaşları İsmail Çalışkan ve Emin Arslan’ı uyarmayı da ihmal etmez.</p>
<p class="PNormal">Ancak Arslan’ın verdiği yanıt kendisinin çok fazla komplocu düşündüğü ve teşkilat</p>
<p class="PNormal">içinden kimsenin böyle kötülükler yapmayacağı olur. Arslan’ın bu iyi niyetli</p>
<p class="PNormal">yaklaşımı ise ileriki bölümlerde anlatacağımız gibi kendisini cezaevine kadar</p>
<p class="PNormal">götürecektir. Uzun’un haklı çıktığı öngörüsü ise haberi dahi olmadan yürütülen bir</p>
<p class="PNormal">soruşturma sonunda hakkında dava açılmasından da kendisini kurtaracaktır.</p>
<p class="PNormal">Başbakan Erdoğan: “Biz getirdik biz aldık”</p>
<p class="PNormal">O zamanlar bu tezgâhların arkasında, kuvvetli bir cemaat örgütlenmesinin</p>
<p class="PNormal">olacağına ihtimal vermeyen Uzun, Şemdinli olaylarından bir süre sonra 22 Mart</p>
<p class="PNormal">2006’da görevinden alınır. Gazeteci Nazlı Ilıcak, o günlerde Kanal 7</p>
<p class="PNormal">televizyonunda yaptığı Sözün Özü programına konuk aldığı Başbakan Erdoğan’a</p>
<p class="PNormal">medya ve kamuoyunda çok tepki çeken bu görevden alınmanın nedenini sorar.</p>
<p class="PNormal">Erdoğan, “Bu siyasi bir karardır. Biz göreve getirdik biz aldık” demekle yetinir.</p>
<p class="PNormal">Erdoğan “Biz getirdik, biz aldık” dese de Şemdinli olaylarıyla ilgili bilgi notunun</p>
<p class="PNormal">kopardığı fırtına sonrasında Uzun’un, bizzat dönemin Kara Kuvvetleri Komutanı</p>
<p class="PNormal">Büyükanıt tarafından görevden aldırıldığı kesindi. Zaten kendisi de bunu bir</p>
<p class="PNormal">televizyon programında anlatınca Uzun, sözkonusu bilgi notuyla ilgisi olmadığının</p>
<p class="PNormal">anlaşılması için Büyükanıt hakkında 7 Ağustos 2010’da manevi tazminat davası</p>
<p class="PNormal">açtı. Büyükanıt’ın “uydurma beyanatlar veriyor” ifadesiyle Uzun’un kastedildiği</p>
<p class="PNormal">ifade edilen dava dilekçesinde, bu yolla Uzun’un manevi kişiliğine yönelik</p>
<p class="PNormal">saldırıda bulunulduğu, bu beyanla Uzun’un uydurma beyanatlar verebilecek bir</p>
<p class="PNormal">205</p>
<p class="PNormal">kişilikte olduğunun iddia edildiğinin anlaşıldığı ifade edildi. Kadıköy 4. Sulh</p>
<p class="PNormal">Hukuk Mahkemesi’nde görülen dava kitap yazıldığı sırada halen bitmemişti.</p>
<p class="PNormal">İfade alınmadan yürütülen soruşturma</p>
<p class="PNormal">Uzun, görevden alındıktan yaklaşık 2 ay sonra 6 Haziran 2006’da Ankara</p>
<p class="PNormal">Cumhuriyet Başsavcı Yardımcısı Abdullah Ayhan Şen tarafından hakkında</p>
<p class="PNormal">yürütülen bir tahkikat nedeniyle adliyeye çağrılır. Başsavcı yardımcısı Uzun’a</p>
<p class="PNormal">hakkında bir tevdi evrakı (suç duyurusu) olduğunu söyler. Uzun ne ile ilgili</p>
<p class="PNormal">olduğunu sorduğunda mal varlığında aşırı ve usulsüz artış tespit edildiği ve bunları</p>
<p class="PNormal">haksız biçimde elde ettiğiyle suçlandığını öğrenir. İçişleri Bakanlığı müfettişlerince</p>
<p class="PNormal">bir ihbar mektubuna dayanılarak yürütülen soruşturmanın ardından kaynağı belirsiz</p>
<p class="PNormal">mal edindiği gerekçesiyle Uzun hakkında cumhuriyet başsavcılığına suç</p>
<p class="PNormal">duyurusunda bulunulmuştu. Suç duyurusuna kaynaklık eden ihbar mektubu ise</p>
<p class="PNormal">Uzun görevden alınmadan kısa bir süre önce 17 Şubat 2006’da gönderilmişti. Yani</p>
<p class="PNormal">Uzun, 5 yıl aradan sonra yeniden karşısına getirilerek Ergenekon’la ilgili oldukları</p>
<p class="PNormal">öne sürülen 25 generalin adının bulunduğu şemayla ilgili yürütülmek istenen</p>
<p class="PNormal">soruşturmaya istenen ikinci kez olumsuz yanıt verdiğinin hemen ertesinde.</p>
<p class="PNormal">İhbar mektubu hemen işleme konulmuş ve konuyu soruşturmak üzere, Hrant Dink</p>
<p class="PNormal">suikastı sonrasında İstanbul Emniyetiyle ilgili yürütülen soruşturmada da karşımıza</p>
<p class="PNormal">çıkacak olan Mülkiye Müfettişi Mehmet Ali Özkılıç görevlendirilmiştir. Mal</p>
<p class="PNormal">varlığı, banka hesapları hakkında geniş ve detaylı bilgiler bulunan suçlamayı içeren</p>
<p class="PNormal">bir ihbar mektubu gönderilmesi üzerine mülkiye müfettişi Özkılıç tek sözcük</p>
<p class="PNormal">ifadesini bile almadığı Uzun hakkında idari soruşturma yürütüp suçlu bulmuştur.</p>
<p class="PNormal">Ancak tüm bu süreçten Uzun’un haberi dahi yoktur. Müfettiş Özkılıç, suç</p>
<p class="PNormal">duyurusunda bulunduğu Uzun’un zamanında mal bildiriminde bulunmadığını ve</p>
<p class="PNormal">bazı mallarının gelirleriyle orantılı olmadığını iddia ediyordu.</p>
<p class="PNormal">30 bin lira nasıl 90 bin oldu?</p>
<p class="PNormal">Uzun’la ilgili ihbar mektubunda ve düzenlenen soruşturma evrakında birkaç</p>
<p class="PNormal">bankayı ve tapu kayıtlarını içeren bilgiler, Uzun’un banka hesap numaralarını,</p>
<p class="PNormal">çeşitli bankalarda kendi ve eşi adına açılmış hesaplarda büyük meblağlardaki</p>
<p class="PNormal">paraların olduğuna ilişkin sıradan birinin bilemeyeceği zenginlikte detaylar</p>
<p class="PNormal">içeriyordu. Hatta kapanmış bankalardaki hesap numaraları ve bu hesaplardaki para</p>
<p class="PNormal">miktarları hakkında abartılı bilgiler vardı. Müfettiş Özkılılıç’ın raporunda da yer</p>
<p class="PNormal">verilen kayıtlarda tahrifat yapılarak banka hesapları, hesaplardaki paraların</p>
<p class="PNormal">miktarları birkaç defa yazılarak sanki çok fazla para varmış havası yaratılmıştı.</p>
<p class="PNormal">Yazılanları kontrol eden Uzun, bilgilerin doğru olmadığını bir raporla sunacağını</p>
<p class="PNormal">beyan eder. Hemen ardından da Personel Daire Başkanlığı’na düzenli olarak</p>
<p class="PNormal">206</p>
<p class="PNormal">verdiği mal beyanlarının dökümü ile hesaplarının bulunduğu banka kayıtlarını</p>
<p class="PNormal">savcılığa teslim eder. Uzun, savcılığa sunduğu rapor ile Müfettiş Özkılıç’ın suç</p>
<p class="PNormal">duyurusunda yer alanların karşılaştırılması sonunda 30 bin TL’yi 90 bin, 32 bin 800</p>
<p class="PNormal">TL’yi 98 bin 400 ve 8 bin 922 TL’yi de 88 bin TL, 13 bin dolar olan banka</p>
<p class="PNormal">hesabının da 18 bin dolar olarak gösterildiği belirlenir. Bu belgeli savunma üzerine</p>
<p class="PNormal">müfettişlerin “yanlış” rapor düzenlediği ortaya çıkınca Ankara Cumhuriyet</p>
<p class="PNormal">Savcılığı Sabri Uzun’un geliri ile orantısız bir mal varlığı olmadığı gerekçesiyle</p>
<p class="PNormal">soruşturma hakkında kovuşturmaya yer olmadığı gerekçesiyle takipsizlik kararı</p>
<p class="PNormal">verecekti.</p>
<p class="PNormal">Hanefi Avcı’nın kitabında97 anlatılan bu olayın da kaynağının İstihbarat</p>
<p class="PNormal">Dairesindeki Fethullahçı polisler olduğunu iddia ediyordu. Uzun’un mal varlığıyla</p>
<p class="PNormal">ilgili ihbar mektubunun İstihbarat Dairesindeki amirler ve/veya onlarla sıkı irtibatlı</p>
<p class="PNormal">birileri tarafından yazıldığından şüphesi olmadığını belirten Avcı, “Çünkü içeriği</p>
<p class="PNormal">ancak Sabri ağabeye en yakın kişilerin, İstihbarat Dairesi müdür ve amirlerinin</p>
<p class="PNormal">bileceği cinsten şeylerdi. Bugün o ihbar mektuplarının İstihbarat Dairesindeki</p>
<p class="PNormal">cemaat yapısının hep birlikte yazdığından şüphe yoktur” diye yazmıştı.</p>
<p class="PNormal">Sabri Uzun Fethullahçı mı?</p>
<p class="PNormal">Sabri Uzun’la ilgili faslı kapatmadan önce merak edilen bir sorunun yanıtını da</p>
<p class="PNormal">burada verelim. Uzun, 28 Şubat sürecinin karanlık günlerinde cemaat ya da tarikat</p>
<p class="PNormal">bağlantılı olanlardan ziyade sadece dini inançları gereği namaz kıldığı için baskıya</p>
<p class="PNormal">maruz kalan bazı personelini korumuştu. Her tarikatçılık soruşturmasında bu</p>
<p class="PNormal">yüzden adı geçiyordu. Bu yanıtı merak edilen soruyu, “Sabri Uzun tarikatçı,</p>
<p class="PNormal">cemaatçi ya da Fethullahçı mıdır?” diye Uzun’u yakından tanıyan İstanbul’da</p>
<p class="PNormal">görevli Emniyet Müdürlerine sorduk. İşte yanıtı:</p>
<p class="PNormal">“Sabri Uzun’a göre cemaatçi olan devlet memuru şerefsizdir. Bir insan hem</p>
<p class="PNormal">devlette memur, hem cemaatteyse o kişi fahişedir. Devletle nikahı olan bir kişi, eğer</p>
<p class="PNormal">cemaatle yatağa giriyorsa o kişi fahişedir. Cumhuriyet rejiminde bireyin özgürlüğü</p>
<p class="PNormal">esastır. Bireysel özgürlüğünü cemaatlere teslim etmiş olan ve biat kültürünü</p>
<p class="PNormal">benimsemiş insan bir bağ ot için yük taşıyan eşeğe benzer. Özgür olmayan insan,</p>
<p class="PNormal">devletin memuru da olamaz. Devlet memuru 657 sayılı yasaya tabidir, ama</p>
<p class="PNormal">cemaatin memurunun kanunu, kitabı ve kuralı yoktur.</p>
<p class="PNormal">Allah’ın kitabı Kur’an üstüne cemaatin kitabını oturtmuş insanlara, cemaat</p>
<p class="PNormal">memuru denir. Bir çok cemaat mensubu cemaatin emriyle birbirlerin kızkardeşiyle</p>
<p class="PNormal">evlenmiştir. Ortaçağ Avrupası’ndaki kilise papazlarının yönetimi bile, Türkiye’deki</p>
<p class="PNormal">cemaat yönetiminden daha namusludur. İslamiyetteki ilk terör faaliyeti kabul</p>
<p class="PNormal">97 Hanefi Avcı, Haliç’te Yaşayan Simonlar. Dün Devlet Bugün Cemaat</p>
<p class="PNormal">207</p>
<p class="PNormal">edilen Hasan Sabbah98 modeli terörizm bir merkezden yönetiliyordu. Bugün</p>
<p class="PNormal">Türkiye’deki cemaat yönetim modelini kıyaslarsak Hasan Sabbah’ın ki daha</p>
<p class="PNormal">namuslu olduğu anlaşılır.</p>
<p class="PNormal">Devrimci Sol bu ülkede bilinen en kanlı olayları gerçekleştirmiştir. Hatta bir</p>
<p class="PNormal">başbakanı bile öldürmüştür.99 Ancak bu örgüt bile karışmadığı hiç bir olayı</p>
<p class="PNormal">üstlenmediği gibi, yaptığı eylemler bunca kanlı olmasına karşın hepsini</p>
<p class="PNormal">sahiplenmiş, üstlenmiştir. Üstlendikleri olaylarla ilgili açıkladıkları bildirilerin</p>
<p class="PNormal">hepsi yüzde 100 doğrudur.</p>
<p class="PNormal">Türkiye’deki ilk terör eylemleri 2002’de Nuh Mete Yüksel’in ortaya çıkan gizli</p>
<p class="PNormal">çekilmiş seks kasetleri olan cemaat örgütlenmesi, kişiler hakkında düzmece</p>
<p class="PNormal">elektronik postalar, asılsız ihbar mektupları, DVD çekimleri, sahte raporlar ya da</p>
<p class="PNormal">Hanefi Avcı’nın bürosunda bulunduğunu söyledikleri telefon dinleme kayıtları gibi</p>
<p class="PNormal">entrikalarla yargıyı kirletmiştir. Dürüstlük bağlamında bakarsak, terör örgütü</p>
<p class="PNormal">dediğimiz Devrimci Sol, cemaatten daha namusludur, dürüsttür.”</p>
<p class="PNormal">Hedefteki müdürlerin tasfiyesi</p>
<p class="PNormal">Sabri Uzun’un İDB’den başka bir göreve çekilmesinden sonra öncelikli hedef olan</p>
<p class="PNormal">bir kaç emniyet müdürünün daha tasfiye edilmesi gerekiyordu. Çok sürmeden de</p>
<p class="PNormal">bu gerçekleşti. Emniyet Genel Müdür Yardımcıları Emin Arslan, Mustafa Gülcü ve</p>
<p class="PNormal">Celal Uzunkaya, Sakarya Emniyet Müdürü Faruk Ünsal ile Ankara Emniyet</p>
<p class="PNormal">müdürü Orhan Özdemir garip olaylar zinciriyle ardarda hem görevlerinden oldu,</p>
<p class="PNormal">hem de bir süre tutuklu kaldılar. Hepsi de benzer suçlamalarla cezaevine girmişti.</p>
<p class="PNormal">Emin Arslan bir uyuşturucu çetesine ilişkin yürütülen soruşturmada, Mustafa Gülcü</p>
<p class="PNormal">ve Celal Uzunkaya karanlık geçmişi olan bir muhbirin iddialarıyla, Faruk Ünsal da</p>
<p class="PNormal">bir çeteye yardımcı olmakla suçlandı. Bu listenin sonuna ekleyeceğimiz son isim</p>
<p class="PNormal">98 Büyük Selçuklu Devleti zamanında yaşayan Hasan Sabbah (1034 - 1124), tarihin eski ezoterik ve Batıni örgütü</p>
<p class="PNormal">Haşhaşileri kurmuş ve ölene kadar liderliğini yapmıştır. Şii İsmailiye tarikatına mensup bir İranlı olan Sabbah, dini</p>
<p class="PNormal">bir arka plan sayesinde halkın desteğini kazanarak silahlı bir örgüt kurmuş, taraftarlarıyla birlikte Alamut kalesini ele</p>
<p class="PNormal">geçirip burada üslenmiştir. Hakkında bir çok efsane üretilen Sabbah’ın önderliğini yaptığı ve haşhaşla uyuşturduğu</p>
<p class="PNormal">fedailerine sahte bir cennet vadederek, sonunda kendilerinin de öleceklerini bildikleri suikastler yaptırmasıyla nam</p>
<p class="PNormal">salmıştı. Suikastin İngilizce karşılığı olan Assasination kelimesi de, bu tarikatın Arapça ismi olan Haşhaşilikten</p>
<p class="PNormal">çevrilerek İngilizce’ye geçmiştir. Tarikat Moğol istilası yıllarına kadar ayakta kalmıştır. Alamut kalesi ise 1256</p>
<p class="PNormal">yılında Moğol komutan Hülagû Han tarafından savaşmadan alınmış ve sonrasında da yakılıp yıkılmıştır.</p>
<p class="PNormal">99 Nihat Erim (1912-1980), hukuk profesörü. 1945 yılından itibaren çeşitli dönemlerde CHP milletvekili olarak</p>
<p class="PNormal">TBMM’de bulundu. Bakanlık ve babakan yardımcılığı görevlerinde bulundu. Bir dönem gazetecilik de yaptı. 12</p>
<p class="PNormal">Mart 1971 Muhtırası’nın ardından CHP’den ayrılması koşuluyla hükümeti kurmakla görevlendirildi. 26 Mart</p>
<p class="PNormal">1971’de kurduğu partilerüstü hükümet 3 Aralık 1971’de istifa etti. Yeniden hükümeti kurmakla görevlendirildi;</p>
<p class="PNormal">kurduğu II. Erim Hükümeti 22 Mayıs 1972’ye kadar işbaşında kaldı. “Gerekirse demokrasilerin üstüne şal örtmeli”</p>
<p class="PNormal">sözü nedeniyle Aziz Nesin tarafından kendisine Şalcı Nihat denilen Erim; Deniz Gezmiş, Hüseyin İnan ve Yusuf</p>
<p class="PNormal">Aslan’ın idam edilmesine kadar varan Balyoz Harekatı olarak bilinen uygulamaları başlatması nedeniyle Balyoz</p>
<p class="PNormal">lakabıyla da anılırdı. 1977’ye kadar Cumhuriyet Senatosu’nda kontenjan senatörü olarak görev yapan Erim, 12 Mart</p>
<p class="PNormal">dönemindeki uygulamaların sorumlusu olarak görüldüğü için 19 Temmuz 1980’de Dev-Sol tarafından İstanbul’da</p>
<p class="PNormal">silahlı saldırı sonucu öldürüldü.</p>
<p class="PNormal">208</p>
<p class="PNormal">elbette Hanefi Avcı. Cemaatin örgütlenmesine ve tehlikesine ilişkin yazdığı ve çok</p>
<p class="PNormal">gürültü koparan kitabından sonra Stalinist bir örgüte yardım yataklık ettiği</p>
<p class="PNormal">iddiasıyla kendini cezaevinde buldu. İddialara göre hepsi de farklı nedenlerden</p>
<p class="PNormal">dolayı cemaatin hedefindeydi. Emin Arslan, Hanefi Avcı ve henüz kendisine bir</p>
<p class="PNormal">komplo kurulmamış olan Sabri Uzun emniyet camiasında dürüstlüğüyle bilinen ve</p>
<p class="PNormal">aralarında bir kaç yıl kıdem farkı olmakla birlikte aynı ekole mensup polislerdi.</p>
<p class="PNormal">Fethullahçı örgütlenmenin önünde duracak en büyük engellerdi, ki sırayla ya kızak</p>
<p class="PNormal">görevlerle ya da tasfiyelerle saf dışı edildiler. Gülcü ve Uzunkaya ile Faruk Ünsal</p>
<p class="PNormal">da tarikatçı olarak bilinen Erbakan geleneğinden gelen emniyetçcilerdi. Tarikatları</p>
<p class="PNormal">ve cemaatleri en iyi bilen emniyetçilerin arasındalardı.</p>
<p class="PNormal">Cemaattendi ama tasfiye edildi</p>
<p class="PNormal">Şimdi bu emniyetçilerin nasıl ve ne yöntemlerle tasfiye edildiklerine bakmadan</p>
<p class="PNormal">önce İstanbul Emniyetinde yaşanan bir başka tasfiye operasyonuna; Fethullahçı</p>
<p class="PNormal">olduğu da iddia edilen İstanbul İstihbarat Şube Müdürü Ahmet İlhan Güler’in</p>
<p class="PNormal">görevden alınmasına gözatmamız gerekiyor. Bu olayı Sabri Uzun’un, hemen</p>
<p class="PNormal">yukarıda anlattığımız Ergenekon soruşturmalarına ilişkin tanıklıkları ve ifadeleri ile</p>
<p class="PNormal">Hanefi Avcı’nın kitabında yapılan konuyla ilgili değerlendirmelerle birlikte</p>
<p class="PNormal">değerlendirdiğimizde karşımıza çıkan tablo ise ürkütücü soruları akla düşürüyor.</p>
<p class="PNormal">Suikastta, en hafifinden “görevi ihmal” bağlamında rolleri müfettiş raporlarıyla</p>
<p class="PNormal">ortaya çıkan ve hepsinin de Fethullahçı olduğu öne sürülen bu emniyetçilerin</p>
<p class="PNormal">suçların örtbas etme gayreti Hrant Dink’in öldürüleceğinin emniyetçiler tarafından</p>
<p class="PNormal">biliniyor olduğu kuşkusunu da beraberinde getiriyor.</p>
<p class="PNormal">Azmettiricisi, tetikçisi, muhbirleri ve yardım edenleriyle adeta davul çalarak</p>
<p class="PNormal">duyurulan Hrant Dink suikastında belirlenen ihmal nedeniyle fatura çıkarılan tek</p>
<p class="PNormal">isim, Fethullahçı olduğu da bilenen İstanbul İstihbarat Şube Müdürü Ahmet İlhan</p>
<p class="PNormal">Güler olmuştu. Dink suikastının “büyük ağabeylerinden” Erhan Tuncel’in dönemin</p>
<p class="PNormal">Trabzon Emniyet Müdürü Ramazan Akyürek100 üzerinden emniyetin muhbiri</p>
<p class="PNormal">100 Eski Emniyet Genel Müdürlüğü İstihbarat Daire Başkanı Ramazan Akyürek, 1985’ten sonra</p>
<p class="PNormal">Türkiye’nin Washington Büyükelçiliği’nde iki yıl görev yaptı. Özel harp ve istihbarattan sorumlu emniyet müdür</p>
<p class="PNormal">yardımcılığı görevlerinde bulundu. 2004’te Trabzon’a emniyet müdürü olarak atandı. Akyürek’in Trabzon Emniyet</p>
<p class="PNormal">Müdürü olarak görev yaptığı 2004 yılının başından, Mayıs 2006’ya kadar olan süre içerisinde kentte öldürme, linç</p>
<p class="PNormal">girişimi ve bombalama dâhil çok sayıda olay meydana geldi. 24 Ekim 2004’te Mc Donald’s’ta bomba patlaması, 7</p>
<p class="PNormal">Ocak 2005’te Prof. Saadettin Güner’in silahlı saldırıda dört yaşındaki oğluyla birlikte öldürülmesi, 5 Nisan 2005’te</p>
<p class="PNormal">TAYAD’lı bir grup gencin linç edilmeye çalışılması, 5 Şubat 2006’da papaz Andrea Santoro’nun öldürülmesi gibi</p>
<p class="PNormal">olaylar onun döneminde gerçekleşti. Mayıs 2006’da İstihbarat Daire Başkanı olan Akyürek’in adı, 19 Ocak 2007’de</p>
<p class="PNormal">Hrant Dink’in öldürülmesinin ardından cinayetin 1 numaralı zanlısı Erhan Tuncel ile gündeme geldi. Akyürek ve</p>
<p class="PNormal">polis memuru Muhittin Zenit, Dink davasının zanlılarından Yasin Hayal ve arkadaşlarının Dink’i öldüreceği</p>
<p class="PNormal">yönündeki ihbarları değerlendirmemekle suçlandı. Akyürek’in Mc Donald’s’ın bombalanmasından sonra muhbirlik</p>
<p class="PNormal">teklif ettiği Tuncel’in, Mc Donald’s davasından bu nedenle hiç yargılanmadığı ortaya. Ancak, Erhan Tuncel'in polis</p>
<p class="PNormal">muhbiri olarak görevlendirilmesine aracı olan polis memuru Muhittin Zenit’in (Dink suikastı sonrasında Bayburt'ta</p>
<p class="PNormal">görevliyken 2007 Eylül’ünde Ramazan Akyürek'in daire başkanı olduğu Emniyet Genel Müdürlüğü İstihbarat</p>
<p class="PNormal">209</p>
<p class="PNormal">olduğu ve cinayeti önceden haber verdiği ortaya çıkmasına karşın Akyürek ise bir</p>
<p class="PNormal">idari ceza almamıştı.</p>
<p class="PNormal">Hayli karışık olan bu konu, ilkin gazeteci Nedim Şener’in, “Hrant Dink Cinayeti ve</p>
<p class="PNormal">İstihbarat Yalanları” isimli kitabında ve Şener’in çalıştığı Milliyet gazetesinde</p>
<p class="PNormal">kaleme aldığı bir haberle dile getirilmişti. O zaman pek gürültü koparmayan bu</p>
<p class="PNormal">bilgiler, Hanefi Avcı’nın yazdığı kitapla yeniden ve hak ettiği ilgili görerek</p>
<p class="PNormal">gündeme gelmişti. Önce Nedim Şener’in Milliyet gazetesinde “Akyürek Yanılttı”</p>
<p class="PNormal">başlığıyla çıkan habere101 gözatalım:</p>
<p class="PNormal">“Hrant Dink olayında İstanbul polisini ‘geçmiş tarihli rapor hazırlamak’la</p>
<p class="PNormal">suçlayan Mülkiye Başmüfettişi Yıldız’ın İstihbarat Dairesi Başkanı Ramazan</p>
<p class="PNormal">Akyürek tarafından ‘yanıltıldığı’ öne sürüldü. İstanbul polisi ‘Agos gazetesi Genel</p>
<p class="PNormal">Yayın Yönetmeni Hrant Dink öldürüldükten sonra geçmiş tarihli rapor</p>
<p class="PNormal">hazırlamak’la suçlayan Mülkiye Başmüfettişi Şükrü Yıldız’ın, cinayetin</p>
<p class="PNormal">azmettiricilerinden Erhan Tuncel’i Trabzon Emniyet Müdürü iken Yardımcı</p>
<p class="PNormal">İstihbarat Elemanı (YİE) yapan İstihbarat Dairesi Başkanı Ramazan Akyürek</p>
<p class="PNormal">tarafından ‘yanıltıldığı’ öne sürüldü. Bu tespit, İstanbul polisinin Dink cinayeti</p>
<p class="PNormal">konusundaki ihmal iddialarını araştıran Mülkiye Başmüfettişi Akif İkbal tarafından</p>
<p class="PNormal">hazırlanan 19 Mayıs 2008 tarihli son raporda dile getirildi. İkbal, kamu</p>
<p class="PNormal">görevlilerinin Dink cinayetindeki ihmalini araştıran Yıldız’ın yanıltılmasında,</p>
<p class="PNormal">İstihbarat Dairesi Başkanlığı’nın kendisine gönderdiği 6 Mart 2008 tarihli yazının</p>
<p class="PNormal">rolü olduğu belirtildi.</p>
<p class="PNormal">Akyürek’in yanıtı</p>
<p class="PNormal">Yıldız, 3 Mart 2008’de İstihbarat Dairesi Başkanlığı’na bir yazı göndererek,</p>
<p class="PNormal">Trabzon Emniyet Müdürlüğü’nden 17 Şubat 2006’da İstanbul İstihbarat Şube</p>
<p class="PNormal">Müdürlüğü’ne gönderilen yazı hakkında ne gibi teknik incelemelerin yapıldığına</p>
<p class="PNormal">ilişkin LOG kayıtlarının kendisine bildirilmesini istedi. Akyürek, 6 Mart 2008</p>
<p class="PNormal">tarihli yazısında şu bilgiyi verdi: ‘Osman Hayal’in kullandığı 0 538 719 31 81 nolu</p>
<p class="PNormal">telefon hakkında 17 Şubat 2006 ile cinayetin işlendiği 19 Ocak 2007 tarihleri</p>
<p class="PNormal">arasında, İstanbul İstihbarat Şube Müdürlüğü tarafından herhangi teknik bir</p>
<p class="PNormal">birimine atandı) Mayıs 2007’de tanık olarak alınan ifadesinde bombalama olayını gerçekleştirenin Yasin Hayal</p>
<p class="PNormal">olduğunu öğrendiği halde doğrudan Erhan Tuncel ile irtibata geçmesi, Tuncel’in ne zaman muhbirlik yaptığı</p>
<p class="PNormal">konusunda soru işaretleri uyandırdı. Cinayet sonrası Erhan Tuncel’e ait 48 sayfalık tutanağın 33 sayfası, Akyürek’in</p>
<p class="PNormal">talebi üzerine cumhuriyet savcıları tarafından incelenip imha edilerek devlet sırrı kapsamına girdi. Aydınlık</p>
<p class="PNormal">dergisi, Ergenekon soruşturması kapsamında tutuklu bulunan emekli General Veli Küçük’ün iş ortağı, dönemin</p>
<p class="PNormal">valisi Erol Çakır’ın, Akyürek’in “Fethullahçı” olduğu yönünde sicil hazırladığını iddia etti. Çakır ise iddiaları</p>
<p class="PNormal">yalanladı. Akyürek 16 Ekim 2009’da İDB görevinden alınarak Strateji Geliştirme Daire Başkanlığı emrine uzman</p>
<p class="PNormal">kadrosuna verildi. Ramazan Akyürek’in göreve iade talebiyle açtığı dava da Ankara 14.Bölge Mahkemesi 15 Şubat</p>
<p class="PNormal">2010’da lehine karar verdi. Ancak Akyürek hala görevine atanmadı.</p>
<p class="PNormal">101 Milliyet Gazetesi, 23 Temmuz 2008</p>
<p class="PNormal">210</p>
<p class="PNormal">çalışmanın yapılmadığı, ekteki LOG kayıtlarından anlaşılmaktadır.’</p>
<p class="PNormal">Yazıda, İstihbarat Değerlendirme Projesi kapsamında, evrak ve Osman Hayal ile</p>
<p class="PNormal">ilgili olarak İstanbul İstihbarat Şube görevlilerince herhangi bir çalışma</p>
<p class="PNormal">yapılmadığı da vurgulandı.</p>
<p class="PNormal">Yazı üzerine rapor</p>
<p class="PNormal">Bu yazı üzerine 11 Mart 2008’de bir rapor hazırlayan Yıldız, Trabzon’dan gelen 17</p>
<p class="PNormal">Şubat 2006 tarihli yazı üzerineYasin Hayal’in ağabeyi hakkındaki ilk bilgisayar</p>
<p class="PNormal">sorgulamasının Dink öldürüldükten üç gün sonra, yani 22 Ocak 2007’de</p>
<p class="PNormal">yapıldığını, Yasin ve Osman Hayal’in kullandığı cep telefonuyla ilgili olarak</p>
<p class="PNormal">cinayet tarihine kadar herhangi bir sorgulama veya teknik çalışmanın</p>
<p class="PNormal">yapılmadığını yazdı.</p>
<p class="PNormal">Yıldız, raporunda, İstanbul istihbarat Şubesi memurlarının Osman Hayal’in adres</p>
<p class="PNormal">çalışması ile ilgili olarak verdikleri 24 Şubat 2006 tarihli personel raporunun,</p>
<p class="PNormal">aslında cinayetten sonra hazırlandığını ve bu nedenle bilgisayar kayıtlarına (LOG)</p>
<p class="PNormal">geçirilemediğini belirtti. Yıldız, Akyürek’in bu yazısına dayanarak hazırladığı</p>
<p class="PNormal">raporda, İstanbul İstihbarat Şubesi Müdürü Ahmet İlhan Güler ile beş görevli</p>
<p class="PNormal">hakkında ‘görevi ihmalden’ soruşturma istedi.</p>
<p class="PNormal">Çöp sepetinde</p>
<p class="PNormal">Görevi ihmalle suçlanan polislerin Bölge İdare Mahkemesi nezdinde yaptıkları</p>
<p class="PNormal">itiraz üzerine görevlendirilen Mülkiye Başmüfettişi İkbal, 19 Mayıs 2008’de yeni</p>
<p class="PNormal">bir rapor hazırladı. İkbal’in raporunda, İstihbarat Dairesi Başkanlığı’nı</p>
<p class="PNormal">yalanlayan yeni belge ve bilgiler yer aldı. Aralarında İstanbul Emniyet</p>
<p class="PNormal">Müdürü Celalettin Cerrah’ın da bulunduğu ve haklarında görevi ihmalden</p>
<p class="PNormal">soruşturma açılması istenen sekiz polisi yargılamaktan kurtaran belgeler,</p>
<p class="PNormal">İstihbarat Şubesi’ndeki Dell marka bir bilgisayardaki ‘silinmiş dosyalar’</p>
<p class="PNormal">bölümünden çıktı. İstihbarat Dairesi Başkanlığı’nın ‘hiç bir teknik inceleme</p>
<p class="PNormal">yapılmamıştır’ iddiasına karşı, çalışmaları zamanında yaptığını belirten polis</p>
<p class="PNormal">memurları, Şube’deki bilgisayarın incelenmesini istedi.</p>
<p class="PNormal">Bunun için, İÜ Bilgisayar Bilimleri Uygulama ve Araştırma Merkezi Başkanı Prof.</p>
<p class="PNormal">Dr. Nizamettin Erduran bilirkişi olarak atandı. Erduran, bilgisayarda ‘telefon</p>
<p class="PNormal">sorguları’ isimli dizinin altında bulunan ‘Yasin Hayal enson xls.’ isimli dosyanın</p>
<p class="PNormal">20 Şubat 2006 günü saat 17.18’de yaratıldığını ve bu dosyanın 8 dakika açık</p>
<p class="PNormal">kaldığını, değişikliklerin saat 17.26’da kaydedildiğini tespit etti.</p>
<p class="PNormal">Başmüfettiş İkbal, raporunun sonuç bölümünde, İstihbarat Dairesi Başkanlığı’nın</p>
<p class="PNormal">Trabzon Emniyet Müdürlüğü’den gönderilen 17 Şubat 2006 tarihli yazısıyla ilgili</p>
<p class="PNormal">olarak, ‘Dink cinayetine kadar bir çalışma yapıldığına ilişkin LOG kayıtlarına</p>
<p class="PNormal">211</p>
<p class="PNormal">rastlanmadığı yönündeki’ 6 Mart 2008 tarihli cevabın soruşturma yapan müfettişi</p>
<p class="PNormal">yanılttığı ifade edildi. Raporda, Yıldız’ın bu yazı üzerine, ‘İstanbul İstihbarat</p>
<p class="PNormal">Şubesi’nin geçmiş tarihli rapor hazırladığı’ sonucuna vararak görevliler hakkında</p>
<p class="PNormal">soruşturma açılmasını istediği belirtildi.”</p>
<p class="PNormal">Cemaatçi müdürlerden gayrıresmi tayin isteği</p>
<p class="PNormal">Karışık gibi görünen bu konu Hanefi Avcı’nın Eskişehir Emniyet müdürü iken</p>
<p class="PNormal">kaleme aldığı kitabında102 da yer almıştı. Kitabın, “Ahmet İlhan Güler’in İstanbul</p>
<p class="PNormal">İstihbarat Şubesinden Alınması” başlıklı bölümünde anlatılan olay ilginç iddialarla</p>
<p class="PNormal">doluydu. Avcı, “Fethullah Hoca’ya sempati duyan ve o gruba mensup kişilerle</p>
<p class="PNormal">dayanışma ve arkadaşlık içinde olan, bununla birlikte görevini çok iyi yapan, siyasi</p>
<p class="PNormal">ya da dinsel görüşlerini işine karıştırmayan biri” diye anlattığı Güler’in, dönemin</p>
<p class="PNormal">İstihbarat Daire Başkanı Sabri Uzun’un da İstanbul’da takip edilip, fotoğraflanması</p>
<p class="PNormal">talebine de itiraz ettiğini iddia etti. Güler’in, Ankara Merkez İDB’deki müdürlerin</p>
<p class="PNormal">bu talebine itiraz etmesinden sonra aralarında ilk çatlak yaşandığı da kitapta</p>
<p class="PNormal">belirtildi. Avcı’nın bundan sonraki iddiaları daha garipti: “İl müdüründen</p>
<p class="PNormal">öğrendiğime göre, bir müddet sonra Ahmet’i kış ortasında Ankara’ya çağırmışlar</p>
<p class="PNormal">ve resmi daire dışında bir ortamda muhatap olan aynı arkadaşları, ‘İstanbul</p>
<p class="PNormal">İstihbarat Şubesi görevinden ayrılman lazım. Biz İstanbul’a İstihbarat Şube</p>
<p class="PNormal">Müdürü olarak başka birini atayacağız. Seni istersen İzmir’e verebiliriz’ demişler.</p>
<p class="PNormal">Ahmet bu teklifi kabul etmeyip istenen dilekçeyi vermemiş. Akabinde Hrant Dink’in</p>
<p class="PNormal">öldürülmesi olayı meydana gelince, bu fırsattan istifade Ahmet görevinden alınıp,</p>
<p class="PNormal">yerine Ali Fuat Yılmazer Şube Müdürü olarak atandı. Bana göre Hrant Dink’in</p>
<p class="PNormal">öldürülmesi olmasaydı, Ahmet şubeden yine de alınacaktı. Çünkü isteneni</p>
<p class="PNormal">yapmayacağı ve merkezin İstanbul’daki planlarına uygun davranmayacağı</p>
<p class="PNormal">anlaşılmıştı.”</p>
<p class="PNormal">Taraflı bilirkişi raporu</p>
<p class="PNormal">Güler’in başarılı bir geçmişi olduğunu ve normal prosedürler içinde İstanbul’dan</p>
<p class="PNormal">başka bir ile tayin olmasının sadece isteğiyle olabileceğini ve bu yüzden kendisinin</p>
<p class="PNormal">tayin talebinde bulunmasının istendiğini belirten Avcı, “Ahmet bunu kabul</p>
<p class="PNormal">etmeyince merkezin planlarını uygulaması gecikecekti. İşte bu sıralarda Hrant</p>
<p class="PNormal">Dink öldürüldü. Bu olayın ardından, zaten araları gerilmiş ama bunu belli etmeyen</p>
<p class="PNormal">İDB ile İstanbul Emniyet Müdürlüğü’nde bu durumu fırsata çevirme ve bu olayda</p>
<p class="PNormal">her hatayı ortaya dökme eğilimi başladı. Merkez her türlü arşiv imkânına sahip</p>
<p class="PNormal">olduğunu, Bakanlık ve Genel Müdürlüğün imkânlarını kullanabildiğini ve istenen</p>
<p class="PNormal">102 Hanefi Avcı, Haliç’te Yaşayan Simonlar, Dün devlet Bugün Cemaat, Angora Yayınları</p>
<p class="PNormal">212</p>
<p class="PNormal">müfettişi görevlendirme olanağını elinde bulundurduğunu hesaplayarak bu olayda</p>
<p class="PNormal">üstün gelmeyi planlıyordu. Mesele o kadar büyük boyutlara varmıştı ki Hrant Dink</p>
<p class="PNormal">olayındaki Emniyet mensuplarının kusurlarını araştırmakla görevlendirilen</p>
<p class="PNormal">mülkiye müfettişleri Ahmet’i suçlamak, hatta mahkemede cezalandırmak için</p>
<p class="PNormal">neredeyse sahte evrak bulmaya kadar her şeyi denemekten geri durmuyorlardı”</p>
<p class="PNormal">diye yazdı.</p>
<p class="PNormal">Tanıdık bir müfettiş: Mehmet Ali Özkılıç</p>
<p class="PNormal">Bu soruşturmada görev alan müfettişlerden birisi tanıdık bir isimdi. Yaklaşık 160</p>
<p class="PNormal">mülkiye müfettişi içinden soruşturma için görevlendirilen kişi, Sabri Uzun</p>
<p class="PNormal">hakkında mal varlığı soruşturması yürüten Mehmet Ali Özkılıç’tı. Uzun’un tek</p>
<p class="PNormal">kelime dahi ifadesini almadan yürüttüğü soruşturmada Müfettiş Özkılıç, banka</p>
<p class="PNormal">hesaplarındaki paraları olduğundan fazla gösteren bir rapora imza atmıştı.</p>
<p class="PNormal">Görevlendirilen müfettişlerin Dink suikastında İDB’nin, Trabzon ve İstanbul</p>
<p class="PNormal">polisinden daha fazla olan kusurunu örtbas etme gayreti içinde olduğunu öne süren</p>
<p class="PNormal">Avcı, olayın taraflarının İstanbul’da Emniyet Müdürü Celalettin Cerrah ile Ahmet</p>
<p class="PNormal">İlhan Güler, diğer tarafının da İstihbarat Daire Başkanı Ramazan Akyürek olmasına</p>
<p class="PNormal">rağmen soruşturmanın bilirkişilerinin İstihbarat Dairesi personelinden atandığını</p>
<p class="PNormal">vurguladı. Avcı’nın yanlı bulduğu bilirkişilerin raporlarına dayararak Cerrah ve</p>
<p class="PNormal">Güler’in yargılanması gerektiği yolunda fezleke düzenlenmişti. Ancak İstanbul</p>
<p class="PNormal">Valiliği, Güler’in, “görevi ihmalden” yargılanmasını onaylarken Cerrah için</p>
<p class="PNormal">yargılama izni vermemişti. Güler’in İstanbul İdare Mahkemesi’nde açtığı</p>
<p class="PNormal">yürütmenin durdurulması istemli davada mahkeme iki kez, “Taraflardan biri olan</p>
<p class="PNormal">İstihbarat Daire Başkanı Akyürek’in astları olan kişilerin tarafsız bilirkişi</p>
<p class="PNormal">olamayacağı” gerekçesiyle bozunca yeniden soruşturma yürütüldü.</p>
<p class="PNormal">Müfettiş değişti gerçek ortaya çıktı</p>
<p class="PNormal">Bu soruşturma ise Müfetiş Özkılıç’ın “gayretli” çalışmaları nedeniyle Devlet</p>
<p class="PNormal">Denetleme Kurulu üyeliğine atanması nedeniyle farklı müfettişler görevlendirildi.</p>
<p class="PNormal">Yapılan yeni soruşturmada ise ilk müfettiş raporunun aksine İstanbul’da bulunduğu</p>
<p class="PNormal">ihbarı yapılan Yasin Hayal ve ağabeyinin telefon sorgulamalarının bilgisayarda</p>
<p class="PNormal">yapıldığı ancak silindiğini tespit etti. Yani devletin memuru olan İstanbul İstihbarat</p>
<p class="PNormal">Şubesi polisleri bir şüpheli grubuyla ilgili çalışma yapıp, bu çalışmasını devletin</p>
<p class="PNormal">arşivi olan bilgisayarına kaydetmişti. Ancak silinerek müfettişlerden gizlenen bu</p>
<p class="PNormal">kayıtlar başka bir müfettiş tarafından silindiği yerden bulunup ortaya çıkartılıyordu.</p>
<p class="PNormal">Gerçekleri ortaya çıkart(a)mayan Mülkiye Müfettişi Mehmet Ali Özkılıç, bir üst</p>
<p class="PNormal">göreve Devlet Denetleme Kurulu üyeliğine terfi ederken; komployu ortaya</p>
<p class="PNormal">çıkartma becerisi gösteren Mülkiye Müfettişi Akif İkbal ise her nedense bir üst</p>
<p class="PNormal">213</p>
<p class="PNormal">göreve terfi edemeyip halen İçişleri Bakanlığı’ndaki görevine devam ediyordu. Hal</p>
<p class="PNormal">böyle olunca da akıllara, “Akif İkbal, cemaatçi olmadığı için mi terfi ettirilmedi?”</p>
<p class="PNormal">sorusu geliyordu. Öte yandan yine müfettiş Mehmet Ali Özkılıç tarafından Sabri</p>
<p class="PNormal">Uzun’un banka hesaplarının, “yanlışlıkla” 10 kat fazla gösterilmesi, İstanbul</p>
<p class="PNormal">İstihbarat Şube Müdürü Ahmet İlhan Güler’in, Dink Cinayeti öncesi yaptırdığı ve</p>
<p class="PNormal">İstihbarat Şubesi’nin bilgisayarına kaydettirdiği çalışmalar, silinerek veya Müfettiş</p>
<p class="PNormal">Özkılıç tarafından ortaya çıkartılmayarak, Güler’in görevden aldırılması,</p>
<p class="PNormal">Ergenekon operasyonları için emniyette altyapı hazırlandığı kuşkusunu</p>
<p class="PNormal">yaratıyordu. Yoksa Ergenekon operasyonları, soruşturması ve davası da bir kurgu</p>
<p class="PNormal">ya da düzmece miydi?</p>
<p class="PNormal">Devletin kayıtlarında sahtekarlık yapmak!</p>
<p class="PNormal">Avcı’nın kitabında bu olay, “İDB telefon detaylarını (HTS raporlarını) kimin ne</p>
<p class="PNormal">zaman hangi numarayı incelediğinin tutulduğu log kayıtlarını değiştirmişti. Bu çok</p>
<p class="PNormal">vahim bir durumdu. Merkez güvenirliliğini yitirmişti. Güvenlik amacıyla tutuları</p>
<p class="PNormal">log kayıtları geçmişte kimin hangi numarayı hangi tarihte incelediğini tutuyordu.</p>
<p class="PNormal">Herhangi bir olay olursa bu kayıtlar incelenip, görevlilerin sorumluluğu tespit</p>
<p class="PNormal">ediliyordu... Bu, sistemin güvenlik supabıydı ama şimdi Daire Başkanlığı bu</p>
<p class="PNormal">kayıtları değiştiriyor, kimin hangi telefonu sorguladığı bilgilerinden istediğini</p>
<p class="PNormal">çıkarabiliyordu. Bu, istediğini de koyabileceği anlamına geliyordu. İlerde</p>
<p class="PNormal">istemediği bir görevli olursa buradaki bilgileri değiştirerek kişilerin</p>
<p class="PNormal">sorumluluklarını değiştirebilecekti. Bu işlemi yapmak için bilgisayar sistem</p>
<p class="PNormal">operatörü dâhil olmak üzere en az 5-6 kişinin bilgisi ve rızası lazımdı. Demek ki</p>
<p class="PNormal">hepsi bu isin içindeydi. Bu işi anlayanlar için çok vahim bir durumdu: Daire</p>
<p class="PNormal">Başkanlığı güvenlik için konan sistemi istediği an değiştiriyordu” diye yazıyordu.</p>
<p class="PNormal">Bu şekilde, devletin elinde bulunan log kayıtlarında yapılan değişiklikleri</p>
<p class="PNormal">gerçekleştirenlerin devletin memurları mıydı yoksa cemaatin militanları mıydı?</p>
<p class="PNormal">Maalesef bu soruların yanıtını Mülkiye Müfettişlerinin raporlarında bulmak</p>
<p class="PNormal">mümkün değildi” diye anlatılmıştı.</p>
<p class="PNormal">Bu olaydan sonra Ahmet İlhan Güler görevinden alınırken yerine atanan ise</p>
<p class="PNormal">Avcı’ya göre, “normalde hiçbir zaman bu göreve gelemeyecek, gerekli niteliklere</p>
<p class="PNormal">sahip olmayan (sol örgütler konusunda, bilgi ve deneyim ile evveliyatında pratik</p>
<p class="PNormal">sokak tecrübesi yeterli olmayan)” olan Ali Fuat Yılmazer oldu. Cemaatçi olduğu</p>
<p class="PNormal">öne sürülen Yılmazer’in İstanbul İstihbarat Şube müdürü olması Avcı tarafından,</p>
<p class="PNormal">“Belli amaçları olanlar, istedikleri gibi faaliyette bulunmak isteyenler bu konuda</p>
<p class="PNormal">kendilerine mani olacak bir engeli daha önlerinden kaldırmış oldular. Danıştay</p>
<p class="PNormal">olayında faillerin Ergenekonla ilişkilendirilmesini Ahmet ve Şammaz, yani İstanbul</p>
<p class="PNormal">Emniyet İstihbarat Şubesi desteklememiştir. Bunun yanlış olduğunu, eldeki</p>
<p class="PNormal">delillerle böyle bir bağlantının kurulamayacağını aksine Alparslan Aslan’ın her</p>
<p class="PNormal">214</p>
<p class="PNormal">eylemden önce ve sonra İstanbul’daki Şeyh Salih Kurter ile irtibat kurduğunu,</p>
<p class="PNormal">Aslan’ın telefon HTS raporları iyi okunursa bu irtibatın daha tutarlı olduğunun</p>
<p class="PNormal">görüleceği aşikârdı. Aslında işte o gün Ahmet’in İstanbul’dan alınması gerektiğine</p>
<p class="PNormal">karar verildiği kanaatindeyim. Ankara, Danıştay olayı ile Ergenekon bağlantısını</p>
<p class="PNormal">kurmak istiyordu. Delilin olup olmaması önemli, değildi, onlar bunu istiyordu o</p>
<p class="PNormal">kadar” diye yorumlandı.</p>
<p class="PNormal">Uyuşturucu avcısı kaçakçı oldu</p>
<p class="PNormal">Sabri Uzun’un İstihbarat Daire Başkanlığı’ndan alınarak kızak bir göreve</p>
<p class="PNormal">çekilmesinden sonra Fethullah cemaatinin, emniyet içinde önlerinde set olacağını</p>
<p class="PNormal">düşündüğü isimlerden ilki Emniyet Genel Müdür Yardımıcısı Emin Arslan’dı.</p>
<p class="PNormal">Yıllarca İstihbarat ve KOM Daire Başkanlığı yapmış ciddi yolsuzluk</p>
<p class="PNormal">operasyonlarına, uyuşturucu ve çete olaylarının deşifre edilmesinde büyük katkısı</p>
<p class="PNormal">olan Arslan, daha önce Türkbank soruşturmasıyla ilgili Sabri Uzun’la birlikte</p>
<p class="PNormal">hakkında ihbar mektubu gönderilenler arasında da vardı. Türkiye kamuoyunun</p>
<p class="PNormal">yakından bildiği Hüseyin Baybaşin ve Urfi Çetinkaya’nın uyuşturucu şebekelerinin</p>
<p class="PNormal">çökertildiği operasyonlar ile Paraşüt, Balina, Örümcek Ağı, Serhat, Sis, Puro ve</p>
<p class="PNormal">Kasırga gibi isimler verilen yolsuzluk operasyonlarını yapan ekibin başında olan</p>
<p class="PNormal">Emin Arslan, Etibank davası sanığı Cavit Çağlar’ın ABD’de yakalanıp Türkiye’ye</p>
<p class="PNormal">getirilmesindeki çabasının ardından KOM Daire Başkanlığı’ndan terfi ettirilerek</p>
<p class="PNormal">Emniyet Genel Müdür Yardımcısı olmuştu. İşte Sabri Uzun ve Hanefi Avcı ile</p>
<p class="PNormal">birlikte görev yaptıkları dönemde siyasetçilerin de içinde olduğu ciddi yolsuzluk</p>
<p class="PNormal">operasyonlarına imza atan bu ekip haliyle birçok kişi tarafından da istenmiyordu.</p>
<p class="PNormal">Nihayetinde amaç hâsıl oldu ve Arslan adının karıştığı bir uyuşturucu</p>
<p class="PNormal">operasyonuyla hem görevinden alındı hem de 9 ay tutukulu kaldı. Neredeyse</p>
<p class="PNormal">medyanın tamamında, savcılık ve polis kaynaklı soruşturma dosyasından sızdırılan</p>
<p class="PNormal">fotoğraflarla Arslan adeta linç edildi. Bu tür soruşturmalarda yaygın bir yöntem</p>
<p class="PNormal">olan dinlenen telefon kayıtlarının medyaya sızdırılması ise Emin Arslan için</p>
<p class="PNormal">yapılmadı. Çünkü Arslan’la Habib Kanat arasında yapılan telefon konuşmalarında</p>
<p class="PNormal">genel olarak sağlık problemleri hakkında konuşuluyordu ve suç olarak</p>
<p class="PNormal">değerlendirmeye alınmamıştı. Arslan ve kendisiyle birlikte aynı soruşturmada</p>
<p class="PNormal">tutuklanan Murat Nemutlu ve Mustafa Aral isimli polislerle ilgili baştan aşağı</p>
<p class="PNormal">gariplikler ve çelişkilerle dolu olan uyuşturucu operasyonunu ve adeta bir</p>
<p class="PNormal">komploya dönüşen süreci daha anlaşılır kılmak için biraz geriye, Emin Arslan’ın</p>
<p class="PNormal">neden hedef haline geldiğini görmemiz gereken olaylara gitmemiz gerekiyor.</p>
<p class="PNormal">İrticacı raporu olanlar terfi ettirildi</p>
<p class="PNormal">215</p>
<p class="PNormal">Emniyet içinde terfilerde ve dolayısıyla kadrolaşmada her zaman siyasi etkiler ön</p>
<p class="PNormal">plandaydı. Özellikle terfilerin siyasetin gölgesinden kurtarılması için önerilenlerin</p>
<p class="PNormal">başında ise, askerlerin terfilerini düzenleyen Yüksek Askeri Şura sistemine benzer</p>
<p class="PNormal">bir model geliyordu. Buradan yola çıkarak polis şurası olarak nitelendirilen Merkez</p>
<p class="PNormal">Değerlendirme Kurulu (MDK) ve Yüksek Değerlendirme Kurulları (YDK)</p>
<p class="PNormal">oluşturuldu. MDK bir üst rütbeye terfi edecek komiser yardımcısı, komiser ve</p>
<p class="PNormal">başkomiserlerin; YDK ise emniyetteki yüksek rütbeli personelin terfilerini yapılan</p>
<p class="PNormal">toplantılarla karara bağlıyordu. 3 Kasım 2002 seçimlerinden sonra ezici bir</p>
<p class="PNormal">çoğunlukla iktidara AKP gelmiş, İçişleri Bakanlığı koltuğu da Abdülkadir Aksu’ya</p>
<p class="PNormal">verilmişti. İktidar değişiminden 6 ay sonra 8-9 Mayıs 2003’te yüksek rütbeli</p>
<p class="PNormal">polislerin terfilerinin görüşüleceği YDK toplandı. Emniyet Genel Müdürü Gökhan</p>
<p class="PNormal">Aydıner başkanlığında bir araya gelen YDK’nin diğer üyeleri genel müdür</p>
<p class="PNormal">yardımcıları Ramazan Er, Feyzullah Arslan, Abdullah Bolcu, Emin Arslan ve</p>
<p class="PNormal">Necati Altıntaş ile Teftiş Kuru Başkanı Naciye Ekmeçibaşı, Polis Akademisi</p>
<p class="PNormal">Başkanı Tuncay Yılmaz, APK uzmanları eski Emniyet Genel Müdür Yardımcıları</p>
<p class="PNormal">Kamil Tecirlioğlu, Şevket Ayaz ve Adnan Eser’di. Kurul emniyet amirliğinden</p>
<p class="PNormal">emniyet müdürlüğüne terfi edecek 508; 4. sınıf emniyet müdürlüğünden 3. sınıfa</p>
<p class="PNormal">terfi sırası gelen 97; 3. sınıftan 2. sınıfa terfi sırası gelen 238; 2. sınıf emniyet</p>
<p class="PNormal">müdürlüğünden 1. sınıfa terfi sırası gelen 385 personelin durumunu tek tek ele aldı.</p>
<p class="PNormal">En çok 1. sınıfa terfi edecek 385 personelin durumu görüşülürken zorlanıldı. Çünkü</p>
<p class="PNormal">terfi sırasında bekleyen 385 adaya karşılık ancak 84 kadro bulunuyordu.</p>
<p class="PNormal">Terfi bekleyen adayların durumlarının görüşüldüğü toplantılarda terfiye hak</p>
<p class="PNormal">kazanan personelin özlük dosyalarında yer alan cezalardan, başarılara ve aldığı</p>
<p class="PNormal">ödüllere dek hepsi tek tek incelendi. Kurul ahlaki değerlere ters ve maddi</p>
<p class="PNormal">suiistimallere karışan personeli, “özel notu var” şeklinde değerlendirerek liste</p>
<p class="PNormal">dışında tuttu. Kapsam dışı tutulanlar arasında, “irticai faaliyetlerde bulunmak ya da</p>
<p class="PNormal">bu tür faaliyetlere göz yummak” iddiasıyla Başbakanlık Takip Kurulu’nca (BTK)</p>
<p class="PNormal">haklarında “sakıncalı” notu düşülen 21 kişinin dosyaları da vardı.</p>
<p class="PNormal">9 Mayıs 2003’te çalışmalarını tamamlayan YDK, prosedür gereği atama listesini</p>
<p class="PNormal">dönemin İçişleri Bakanı Abdülkadir Aksu’nun onayına gönderdi. Emniyet</p>
<p class="PNormal">mensuplarının heyecan içinde sonucunu beklediği atama listesi Bakan Aksu</p>
<p class="PNormal">tarafından bir türlü imzalanmıyordu. Aksu’nun Ankara dışında olduğu gerekçesiyle</p>
<p class="PNormal">listenin onaylamadığı söylentisi yayılsa da bir süre sonra işin gerçeği ortaya çıktı.</p>
<p class="PNormal">BTK’nin “kırmızı dosyasında” adı bulunanların terfi ettirilmediğini gören Bakan</p>
<p class="PNormal">Aksu listeyi onaylamıyor, YDK’nin yeniden toplanmasını istiyordu. Oysa listede</p>
<p class="PNormal">yer alan isimlerin terfi durumu da kurulda görüşülmüş ve irticai kimlikleri</p>
<p class="PNormal">nedeniyle bu emniyet mensuplarının terfi ettirilmemesi uygun bulunmuştu.</p>
<p class="PNormal">Normalde terfi ettirilmeyenlerin, Kurul kararlarına karşı İdare Mahkemesi’ne dava</p>
<p class="PNormal">açma hakkı bulunuyordu. Ancak bunun yerine İçişleri Bakanı devreye sokulmuştu.</p>
<p class="PNormal">Kısa süre sonra da, haklarında irticacı yazısı bulunduğu için terfi edemeyen 21</p>
<p class="PNormal">216</p>
<p class="PNormal">emniyet mensubunun dosyalarının yeniden değerlendirmeye alınmasını tavsiye</p>
<p class="PNormal">eden ve Başbakanlık Müsteşarı Fikret Üçcan'ın imzasıyla İçişleri Bakanlığı'na</p>
<p class="PNormal">gönderilen BTK yazısı üzerine YDK 17 Mayıs 2003’te bir kez daha toplandı. Genel</p>
<p class="PNormal">Müdür Gökhan Aydıner’in bu taleple kurulu üyelerini yeniden toplamasına itirazlar</p>
<p class="PNormal">geldi. Gökhan Aydıner ve Genel Müdür Yardımcısı Necati Altıntaş dışındaki</p>
<p class="PNormal">kurulu üyelerinin tamamı ikinci kez toplantı yapmanın kanunsuz olduğunu</p>
<p class="PNormal">mevzuata uygun olarak yapılan toplantıyla da terfilerin gerçekleştirildiğini söyledi.</p>
<p class="PNormal">Aslında Genel Müdür Aydıner’in de bu ikinci toplantıdan çok rahatsız olduğu, bu</p>
<p class="PNormal">nedenle İçişleri Bakanı Aksu ile tartışarak istifa noktasına geldiği duyulmuştu.</p>
<p class="PNormal">Buna rağmen toplantıya devam edildi. Ancak YDK, “yüksek yerlerden” gelen</p>
<p class="PNormal">emirleri uyguladı. Kurul üyelerinden sadece Emniyet Genel Müdür Yardımcısı</p>
<p class="PNormal">Emin Arslan ve APK uzmanı Kamil Tecirlioğlu’nun ikinci toplantının kanuna</p>
<p class="PNormal">aykırı olduğu gerekçesiyle muhalefet şerhi koyduğu bir kararla hakkında irticai</p>
<p class="PNormal">faaliyetlerle ilgili sakıncalar bulunduğu belirtilen 21 personelden 17’sini terfi</p>
<p class="PNormal">ettirdi. Daha sonra Emniyet Genel Müdür Yardımcısı Necati Altıntaş'ın</p>
<p class="PNormal">başkanlığındaki MDK’nin de iki kez toplanarak, haklarında BTK tarafından benzer</p>
<p class="PNormal">raporlar bulunanlardan 37 komiser, baş komiser ve emniyet amirinin terfi ettirilerek</p>
<p class="PNormal">etkili görevlere getirildiği de ortaya çıktı.103</p>
<p class="PNormal">Muhalefet şerhi Arslan’ı hedef yaptı</p>
<p class="PNormal">Karara muhalif kalan Kamil Tecirlioğlu, teşkilat içinde düzgün kişiliğinin yanı sıra</p>
<p class="PNormal">sorunlara pratik çözüm üreten ve siyasi dalgalanmalardan etkilenmeyen biri olarak</p>
<p class="PNormal">tanınıyordu. Zaten siyasi partilere göre değil göreve ve kanunlara bağlı çizgisi ile</p>
<p class="PNormal">tanındığından görevinden alınarak pasif görev olan APK uzmanlığında sadece</p>
<p class="PNormal">aybaşlarında maaşını aldığı bir göreve getirilmişti. YDK’ye gelecek olana kişilerin</p>
<p class="PNormal">belirlendiği APK uzmanları arasında yapılan gizli bir seçim sonucu terfi</p>
<p class="PNormal">toplantılarına katılabiliyordu. Bu yüzden karara muhalif kalması nedeniyle zaten</p>
<p class="PNormal">herhangi bir “yaptırıma” gerek kalmayan görevdeydi. Fakat sonraki yıllarda bu</p>
<p class="PNormal">tavrının hesabı emniye amiri olan oğluna ödetildi. 2005-2006 yıllarında emniyetin</p>
<p class="PNormal">103 YDK’nin bu toplantılarında terfisi yapılmayanlar arasında, Albayraklar operasyonunda gözaltına alınanlara</p>
<p class="PNormal">işkence yaptığı iddia edilen ve hakkında bazı soruşturmalar yürütülen Adil Serdar Saçan da vardı. Basında çıkan</p>
<p class="PNormal">haberler üzerine Saçan, 22 Eylül 2003’de hem terfi ettirilmeyip başka bir ile tayininin çıkarılması ardından da idari</p>
<p class="PNormal">soruşturmada meslekten çıkartılmasına karar verilince Yargıtay Cumhuriyet Başsavcılığı, Ankara DGM Başsavcılığı</p>
<p class="PNormal">ve Ankara Ankara Cumhuriyet Başsavcılığı’na suç duyurusunda bulundu. Saçan, İçişleri Bakanı Abdülkadir Aksu,</p>
<p class="PNormal">Emniyet Genel Müdürü Gökhan Aydıner ile terfi kararına muhalif kalan Emin Arslan ve Kamil Tecirlioğlu dışındaki</p>
<p class="PNormal">Emniyet Genel Müdürlüğü Değerlendirme Kurulu Üyelerini, “Emniyet kadroları içerisinde irticai örgütlenme</p>
<p class="PNormal">yapmak, irticai kadrolaşmayı sağlamak ve irtica tandanslı olmayan müdürleri terfi ettirmemek” suçlamasıyla şikâyet</p>
<p class="PNormal">ediyordu. Ancak suç duyurusuna Ankara DGM ve Cumhuriyet Başsavcılıkları görevsizlik kararı vererek, evrakı</p>
<p class="PNormal">Yargıtay Cumhuriyet Başsavcılığı’na gönderdi. Yargıtay Başsavcısı Nuri Ok da prosedür gereği başvuruları ön</p>
<p class="PNormal">inceleme için İçişleri Bakanlığı’na yolladı. Bakanlık da “suç duyurusunun soyut ve sübjektif olması” gerekçesiyle</p>
<p class="PNormal">“işleme koymama kararı” verdi.</p>
<p class="PNormal">217</p>
<p class="PNormal">pek çok hassas biriminde örneği görüldüğü gibi, kadrosuzluk ve benzeri gibi</p>
<p class="PNormal">görünüşte normal olan bahanelerle başarılı bir personel olan S. Tecirlioğlu</p>
<p class="PNormal">istinbarat hizmetlerinden uzaklaştırıldı.</p>
<p class="PNormal">YDK’nin atamalarına muhalefet şerhi koyarak cemaatin hedef listesine giren Emin</p>
<p class="PNormal">Arslan’la ilgili planlar ise hemen devreye sokuldu. Çünkü aktif bir görev olan</p>
<p class="PNormal">Genel Müdür Yardımcılığı makamında olduğu sürece Emniyette kadrolaşmaya</p>
<p class="PNormal">gidecek olanların önünde engel teşkil edecekti. Terfi toplantısının hemen ertesinde</p>
<p class="PNormal">Emniyetin yurtdışı misyonlarında görev yapacak personelin sınavı yapılmıştı. Dış</p>
<p class="PNormal">İlişkiler Dairesi’nin bağlı olduğu Genel Müdür Yardımcısı da Arslan’dı ve mevzuat</p>
<p class="PNormal">gereği sınav komisyonunun da başkanlığını yapıyordu. Arslan dışında komisyonda</p>
<p class="PNormal">ilgili dairelerin başkanları ile Dış İşleri Bakanlığı yetkililerinin temsilcileri vardı.</p>
<p class="PNormal">Komisyon üyelerinin vereceği oylarla kazananlar belirlenecekti ve kurulda sayısal</p>
<p class="PNormal">olarak üstünlük emniyetçilerdeydi. Arslan bu sınavdan önce, dönemin İçişleri</p>
<p class="PNormal">Bakanlığı Müsteşarlığı Dış İlişkiler Dairesi’nden üst düzey yönetici pozisyonunda</p>
<p class="PNormal">olan R.G. tarafından gönderilen “kazanacaklar listesini” dikkate almayarak objektif</p>
<p class="PNormal">bir seçim yapılmasını sağladı. Daha önce 2002 yılında da 5 yurtdışı irtibat görevi</p>
<p class="PNormal">için yapılan seçimde de, dönemin bir ara geçici bakanlık da yapmış olan müsteşar</p>
<p class="PNormal">Muzaffer Ecemiş’in verdiği isimleri değil hak edenin kazanmasını sağlayan Arslan</p>
<p class="PNormal">bu nedenle soruşturma geçirmişti. O sınavı kazanan adaylar ise müsteşarken</p>
<p class="PNormal">Ecemiş’in çabalarıyla yurtdışına gönderilmemişti. Bunun üzerine sınavı kazananlar,</p>
<p class="PNormal">açtığı davayla idari yargı kararıyla yurdışına gidebilmişti.</p>
<p class="PNormal">Arslan’la ilgili olarak ilk önce, ayrıntılarını geçtiğimiz bölümlerde anlattığımız ve</p>
<p class="PNormal">Arslan’ın yanı sıra Sabri Uzun ve İsmail Çalışkan’ı da hedef alan ihbar mektubu</p>
<p class="PNormal">gönderildi. Bu üst düzey 3 emniyetçi, Alaattin Çakıcı’nın Türkbank ihalesine</p>
<p class="PNormal">yaptığı müdahaleyi ilgililere zamanında haber vermeyip uyarı görevlerini yerine</p>
<p class="PNormal">getirmeyerek “görev kusuru” işlemekle suçlanıyordu. Bu soruşturmadan aklansa da</p>
<p class="PNormal">Emin Arslan, 12 Temmuz 2005’te emekliliğine iki ay kalmış olan bir genel müdür</p>
<p class="PNormal">yardımcısı mahkeme kararı ile görevine döndü gerekçesiyle kızağa alındı. İçişleri</p>
<p class="PNormal">Bakanı Abdülkadir Aksu’nun bilgisinde gerçekleşen operasyon çerçevesinde</p>
<p class="PNormal">Abdullah Bolcu’nun kazandığı idari davada verilen “göreve iade kararı” yürürlüğe</p>
<p class="PNormal">konuldu. Bolcu, yeniden genel müdür yardımcısı olurken, Emin Aslan ise APK</p>
<p class="PNormal">uzmanı olarak kızağa çekildi. Yaklaşık 10 ay sonra 4 Mayıs 2006’da Emin Arslan,</p>
<p class="PNormal">Ankara Bölge İdare Mahkemesi’nin oybirliğiyle verdiği kararla görevine iade</p>
<p class="PNormal">edildi. Ancak Bakanlık Arslan’ı göreve başlatmak yerine karar itiraz etti. İtirazı</p>
<p class="PNormal">görüşen Bölge İdare Mahkemesi de oybirliğiyle Arslan lehine karar verince bu kez</p>
<p class="PNormal">de Bakanlık Danıştay nezdinde itiraz etti. Ancak Danıştay 5. Dairesi 2008 Aralık</p>
<p class="PNormal">ayında oybirliğiyle yine Emin Arslan lehine karar verdi. Danıştay’ın, “kesin iade”</p>
<p class="PNormal">kararıyla görevine iade edilen Arslan’ın artık siyasi etkiyle görevden alınması</p>
<p class="PNormal">imkânsız hale gelmişti. Bundan sonra Arslan’ı görevden almak için tek yol kalmıştı</p>
<p class="PNormal">tutuklanmasını sağlayacak bir suç bulmak.</p>
<p class="PNormal">218</p>
<p class="PNormal">2004 yılında, Emin Arslan’a komplo iddiası</p>
<p class="PNormal">Bu kızak göreve atanmasından önce, Hürriyet Gazetesi yazarı Yalçın Bayer,</p>
<p class="PNormal">Arslan’la ilgili bir başka komplonun da devreye gireceğini iddia eden bir yazı</p>
<p class="PNormal">kaleme almıştı. Ancak bu konuya girmeden önce Arslan’a yönelik düzenleneceği</p>
<p class="PNormal">iddia edilen komploda kimlerin görevlendirildiğini görebilmek için birkaç</p>
<p class="PNormal">anımsatmaya ihtiyacımız var.</p>
<p class="PNormal">Avrupa’daki uyuşturucu pazarında hatırı sayılır bir yeri olan Türkiye mafyasında</p>
<p class="PNormal">1990’lardan itibaren bir tasfiye yaşanmıştı. Hem Türkiye içinde hem de uluslararası</p>
<p class="PNormal">alanda da yürütülen önemli operasyonlara yeraltı dünyasının önemli isimleri birer</p>
<p class="PNormal">birer cezavine girmişti. Bu dönemde operasyon düzenlenen isimlerden biri de</p>
<p class="PNormal">Hüseyin Baybaşın’di. 1995 yılında Akdeniz”de Lucky S gemisinde yakalanan 14</p>
<p class="PNormal">ton uyuşturucunun sahibi olarak aranan Hüseyin Baybaşin, Türk ve Hollanda</p>
<p class="PNormal">polisinin “Siyah Lale” adını verdiği ortak operasyonuyla Hollanda’da 27 Mart</p>
<p class="PNormal">1998’de yakalandı. Yargılama sonucunda 18 yıl hapis cezası alan Baybaşin ve</p>
<p class="PNormal">ailesinin milyon dolarlarla ifade edilen Türkiye, Almanya ve İngiltere’deki tüm mal</p>
<p class="PNormal">varlığına ve bankalardaki paralarına da el konuldu. Kararı temyiz eden Baybaşin</p>
<p class="PNormal">hakkında Hollanda Yüksek Mahkemesi bu kez de 18 yıllık hapis cezasını müebbete</p>
<p class="PNormal">çevirmişti. Aynı alieden Nizamettin Baybaşin 10 Mayıs 2002’de Almanya”da 15</p>
<p class="PNormal">yıl hapis cezasına çarptırılırken Mahmut Baybaşin ise İspanya”da yakalanarak</p>
<p class="PNormal">tutuklandı. Yine 1998’in 14 Ağustos günü noktalanan Matador adı verilen</p>
<p class="PNormal">operasyonla da, aynı zamanda Başbaşin’in en büyük rakibi olan Urfi Çetinkaya ve</p>
<p class="PNormal">çetesine yönelik operasyonlar gerçekleştirilmişti. KOM Daire Başkanlığı’nın ,</p>
<p class="PNormal">İspanya ve Hollanda polisiyle 2 yıl birlikte çalışarak yürüttüğü Türkiye ile Batı</p>
<p class="PNormal">Avrupa ülkeleri arasındaki uyuşturucu trafiğini önlemeye yönelik operasyonlarda,</p>
<p class="PNormal">daha önce polis içindeki bağlantıları nedeniyle bir türlü ele geçirilemeyen</p>
<p class="PNormal">uluslararası uyuşturucu kaçakçısı Urfi Çetinkaya ve ortağı Cemal Nayır ile</p>
<p class="PNormal">adamları yakalanarak tutuklanmışlardı. Bu operasyon sırasında İspanya’dan bir</p>
<p class="PNormal">avukat Emin Arslan ve ekibine rüşvet olarak dağıtılmak üzere 3 milyon dolar</p>
<p class="PNormal">parayla Türkiye’ye gelmişti. İspanyol polisinin yaptığı telefon dinlemeleriyle de</p>
<p class="PNormal">tespit edilen bu girişim, Emin Arslan’a rüşvet teklifinde bulunması halinde</p>
<p class="PNormal">avukatın tutuklanacağından endişe ederek vazgeçmesi üzerine gerçekleşmemişti.</p>
<p class="PNormal">Bu tutumları ve operasyondaki başarıları nedeniyle İspanya; Arslan, operasyon</p>
<p class="PNormal">savcısı ve operasyonda görev yapan iki yöneticiyi “Polis Liyakat Nişanı” ile</p>
<p class="PNormal">ödüllendirmişti. Arslan tutuklandıktan sonra, çetenin ikinci adamı olan Cemal</p>
<p class="PNormal">Nayır tutuklu bulunduğu Edirne cezaevinden bir mektup yazarak 3 milyon dolarlık</p>
<p class="PNormal">rüşvet olayını anımsatıp dalga bile geçmişti.</p>
<p class="PNormal">Bu operasyonlardan 6 yıl sonra Hürriyet Gazetesi yazarlarından Yalçın Bayer, iki</p>
<p class="PNormal">gün üstüste Emin Arslan’ın adının geçtiği iki ayrı yazı kaleme aldı. “Çakıcı'yı</p>
<p class="PNormal">219</p>
<p class="PNormal">yakalayan polislerin başına gelenler”104 başlıklı yazısında Bayer, Türkbank</p>
<p class="PNormal">yolsuzluğuyla ilgili Mesut yılmaz’ın Yüce Divan’da yargılanmasına başlanacağını</p>
<p class="PNormal">anımsatarak, “Bu konuda hazırlanan TBMM Türkbank Soruşturma Komisyonu</p>
<p class="PNormal">raporu oldukça titiz hazırlanmış, ancak yargı karşısına çıkacak Mesut</p>
<p class="PNormal">Yılmaz ve Güneş Taner'den önce bazı bürokratlar hakkında mahkûmiyet kararı</p>
<p class="PNormal">verilmiş gibi görünüyor” diyordu. Bayer, birçok başarılı operasyona imza atan</p>
<p class="PNormal">Emin Arslan ve ekibinin haklarında gönderilen bir ihbar mektubuna dayanılarak,</p>
<p class="PNormal">Türkbank ihalesi öncesi Korkmaz Yiğit-Alattin Çakıcı arasındaki ilişkileri</p>
<p class="PNormal">bilmelerine rağmen uyarı görevlerini yerine getirmeyerek ”görev kusuru” işlemekle</p>
<p class="PNormal">suçlanmasını eleştiriyordu. Bayer ertesi gün de yine Arslan’la ilgili, “Baybaşin</p>
<p class="PNormal">‘Arslan' avında”105 başlıklı bir yazıyla konuya devam etmişti. Bayer ilginç iddialar</p>
<p class="PNormal">ortaya attığı yazısında Arslan ve ekibi hakkında yıpratma kampanyasının çok</p>
<p class="PNormal">önceden tezgáhlandığını gösteren önemli bir belgeye sahip olduğunu söylüyordu:</p>
<p class="PNormal">“2002 yılının İçişleri Bakanı Rüştü Kazım Yücelen'e106 ve Emniyet Genel</p>
<p class="PNormal">Müdürü Kemal Önal'a 3.4.2002 tarihinde resmi bir yazı gelir; konusu Hüseyin</p>
<p class="PNormal">Baybaşin'dir. ‘Çok gizli'damgalı B.05.1EGM.0.09.05.03/1944 numaralı yazıda</p>
<p class="PNormal">uluslararası uyuşturucu kaçakçısı olan Baybaşin'in, Emin Arslan ve ekibine dönük</p>
<p class="PNormal">‘yıpratma’ kampanyası için hazırlık yaptıkları ihbar edilir. İhbarı yapan</p>
<p class="PNormal">da, Baybaşin'i ‘muhbir' olarak kullanan bir yabancı devletin üst düzey emniyet</p>
<p class="PNormal">görevlisidir. Yazıda, ülkesinin muhbir kullanma prosedürü gereği bilgi</p>
<p class="PNormal">veremediğini anlatan yetkili, Baybaşin'in avukatının (muhtemelen Berzan Ekinci)</p>
<p class="PNormal">kendisine gelerek, Türkiye'nin yolsuzluklar içinde bulunan uyuşturucu trafiğini</p>
<p class="PNormal">kontrol eden bir ülke olduğunu, bununla mücadele eden KOM ve başındaki Emin</p>
<p class="PNormal">Arslan ile yardımcısı İsmail Çalışkan'ın da bu işlerden ‘pay' aldığına dair bir plan</p>
<p class="PNormal">yaptıklarını aktarır. Yabancı görevlinin verdiği bilgiye göre; Hüseyin Baybaşin,</p>
<p class="PNormal">1998'de Hollanda polisiyle işbirliği sonucu kendisini 105 kilo eroin ve 5 kilo esrar,</p>
<p class="PNormal">ayrıca silahlarla yakalatan ve 18 yıl (sonradan müeebbete çevrildi) hapis cezası</p>
<p class="PNormal">almasına neden olan Emin Arslan'dan intikam almak istemektedir. Bu oyun başarılı</p>
<p class="PNormal">olursa Baybaşin hakkında mahkumiyet kararının düşeceği hesap edilmektedir!...</p>
<p class="PNormal">Yabancı görevli ayrıca Baybaşin'in hedef aldığı kişilerle (Emin Arslan ve İsmail</p>
<p class="PNormal">Çalışkan) ilgili olarak medya, siyaset ve bürokrasi içinde ‘karalama' kampanyası</p>
<p class="PNormal">düzenlenebileceğini de aktarır.”</p>
<p class="PNormal">Emin Arslan, Yiğit Bulut’un hazırlayıp sunduğu Sansürsüz107 isimli proğrama</p>
<p class="PNormal">telefonla bağlanarak bu iddialarla ilgili görüşlerini aktarmıştı. Hakkındaki</p>
<p class="PNormal">104 Hürriyet Gazetesi, 26 Ağustos 2004</p>
<p class="PNormal">105 Hürriyet Gazetesi, 27 Ağustos 2004</p>
<p class="PNormal">106 Rüştü Kazım Yücelen, Bayer’in köşesinde 28 Ağustos 2004’te yayımlanan açıklamasında , “Arslan’ı KOM Daire</p>
<p class="PNormal">Başkanlığı görevinden benim aldığım doğrudur. Ancak kendisini Emniyet Genel Müdür Yardımcısı yaptım; eskisi</p>
<p class="PNormal">gibi daha yetkili çalışsın diye aynı daireyi kendisine bağlattım. İsteği üzerine yardımcısı İsmail Çalışkan’ı da yerine</p>
<p class="PNormal">daire başkanı yaptım. Yani kızağa alan ben değilim” dedi.</p>
<p class="PNormal">107 Habertürk TV, 7 Aralık 2010</p>
<p class="PNormal">220</p>
<p class="PNormal">komplonun çeteleşmiş cemaat mensupları tarafından yapıldığını belirten Arslan,</p>
<p class="PNormal">“Bu cemaat mensupları ile uyuşturucu kaçakçılarının isteklerinin çakışmasını ve</p>
<p class="PNormal">birlikte hareket etmelerini önce cemaat içindeki sağduyulu ve yanıltılmış kişilerin</p>
<p class="PNormal">düşünmesi gerekir. Bir uyuşturucu kaçakçısının 8 yıl önce benimle ilgili planlarının</p>
<p class="PNormal">neden bu zamanda gerçekleştiğini, bu planların gerçekleşmesi için emniyetin kilit</p>
<p class="PNormal">üniteleri olan Kaçakçılık ve İstihbarat daireleri ile İstanbul ve Ankara’daki ilgili</p>
<p class="PNormal">birimlere kimlerin hâkim olması sonucu Baybaşin’in isteğine uygun operasyon</p>
<p class="PNormal">yapılabildiğine dikkatinizi çekerim. Bana ve Hanefi Avcı’ya yapılan operasyonlar,</p>
<p class="PNormal">emniyet içinde dik duracak ilkeli polislere bir gözdağı verme amacı taşımaktadır.</p>
<p class="PNormal">Çünkü bizim gibilerin, emniyet içindeki bir takım kadrolaşmalara engel olacakları</p>
<p class="PNormal">bilinen bir husustur” dedi.</p>
<p class="PNormal">Ergenekon soruşturmasına adı karıştırıldı</p>
<p class="PNormal">2007 yılında başlayıp hız kesmeden süren Ergenekon soruşturmasının, ikinci</p>
<p class="PNormal">iddianamesinde de Emin Arslan’ın adına yer verilmişti. İddianame açıklandıktan</p>
<p class="PNormal">bir hafta sonra Yeni Şafak Gazetesinde Ali Oktay imzasıyla, “Tetikçinin silahlarını</p>
<p class="PNormal">incelemeyin talimatı” balıklı bir haber108 yayımlanmıştı. Haberde, Ergenekon</p>
<p class="PNormal">sanıklarından Osman Gürbüz’ün1994'te Gebze’de polisle çatıştıktan sonra bırakıp</p>
<p class="PNormal">kaçtığı çantadan çıkan silahlar için dönemin Emniyet Özel Harekat Timleri'nin</p>
<p class="PNormal">başında bulunan Korkut Eken'in Gebze Emniyeti'ni arayarak “silahları</p>
<p class="PNormal">incelemeyin” talimatı verdiği ileri sürülüyordu. Bu iddiayı dile getiren ise ikinci</p>
<p class="PNormal">iddianamenin gizli tanıklarından Yavuz isimli bir eski polisti. Haberde Emin</p>
<p class="PNormal">Arsan’la ilili iddiaların yer aldığı bölüm şöyleydi: “Kendisinin olayın ardından ele</p>
<p class="PNormal">geçirilen silahların kriminal raporlarını almak için görevlendirildiğini anlatan</p>
<p class="PNormal">Yavuz, mühürlü bir poşet içersinde yazı ile birlikte silahları İstanbul'a götürmek</p>
<p class="PNormal">üzere emniyetin merdivenlerinden inerken 'geri dön iş değişti' talimatı verildiğni</p>
<p class="PNormal">belirtti. Amirlerinin elindeki poşet ve silahları geri aldıklarını söyleyen Yavuz,</p>
<p class="PNormal">kendisine içinde ne olduğunu bilmediği mühürlü bir poşetin verildiğini ve bunları</p>
<p class="PNormal">Ankara'ya Emniyet Genel Müdürlüğü İstihbarat Daire Başkanı Emin Aslan'a</p>
<p class="PNormal">götürmesinin söylendiğini anlattı. Poşeti Ankara'da Emniyet İstihbarat Daire</p>
<p class="PNormal">Başkanlığı'nın girişindeki güvenlik görevlisine Emin Aslan'a verilmek üzere teslim</p>
<p class="PNormal">ettiğini söyleyen gizli tanık Yavuz, o dönemde Emniyet Genel Müdürlüğü Özel</p>
<p class="PNormal">Harekât Timleri'nin başında bulunan emekli Albay Korkut Eken'in, Gebze</p>
<p class="PNormal">Emniyeti'ni arayarak silahlarla ilgili inceleme yapılmamasını istediğini ileri</p>
<p class="PNormal">sürdü.”</p>
<p class="PNormal">Haberin yayımlanmasından 2 gün sonra yine aynı gazetenin iç sayfalarında gözden</p>
<p class="PNormal">kaçırılan kısacık bir haber vardı: “Emniyet Genel Müdürü Yardımcısı Emin</p>
<p class="PNormal">108 Yeni Şafak Gazetesi, 2 Nisan 2009</p>
<p class="PNormal">221</p>
<p class="PNormal">Arslan, gönderdiği açıklamada, söz konusu olayın Ergenekon iddianamesinde</p>
<p class="PNormal">yanlış yansıdığını belirtti. Arslan, Ergenekon tutuklusu Osman Gürbüz'ün polisle</p>
<p class="PNormal">girdiği çatışmada arkasında bırakılan silah ve eşyaların incelenmesi için Emniyet</p>
<p class="PNormal">Genel Müdürlüğü İstihbarat Dairesi Başkanlığı'na gönderildiğini belirtti. Arslan,</p>
<p class="PNormal">ilgili inceleme sonuçlarının da Gebze Adliyesi'ne teslim edildiğini kaydetti.”</p>
<p class="PNormal">“Taraf”tar Hüseyin Baybaşin sahnede</p>
<p class="PNormal">Emin Arslan’ın bu açıklaması elbette gazetede, iddiaların yer aldığı gibi</p>
<p class="PNormal">duyurulmamıştı. Medya üzerinden yürütülen bir operasyonla adı Ergenekon</p>
<p class="PNormal">soruşturmasına da bulaştırılan Emin Arslan’ın adı, ayrıntılarını birazdan</p>
<p class="PNormal">anlatacağımız uyuşturucu operasyonunda tutuklanmasından birkaç ay sonra Taraf</p>
<p class="PNormal">Gazetesinin manşetindeydi. Habere konu olan iddialar ise, Yalçın Bayer’in 2004</p>
<p class="PNormal">yılında Arslan’la ilgili komplo içinde olmakla suçladığı Hüseyin Baybaşin</p>
<p class="PNormal">tarafından dile getirilmişti.</p>
<p class="PNormal">Tarih 5 Ocak 2010. Emin Arslan adının karıştığı uyuşturucu operasyonu</p>
<p class="PNormal">soruşturmasında, polis memurları Murat Nemutlu ve Mustafa Saral’la birlikte</p>
<p class="PNormal">tutuklanarak cezaevine konulmuştur. Taraf Gazetesi’nin manşetinde, “Silah verir</p>
<p class="PNormal">eroin alırdık”109 başlıklı Fırat Alkaç imzasıyla bir haber yayımlanır. Haberde,</p>
<p class="PNormal">uyuşturucu soruşturmasını yürüten Savcı Mehmet Berk’e tutuklu bulunduğu</p>
<p class="PNormal">Hollanda’daki cezaevinden 8 sayfalık bir mektup gönderen Hüseyin Baybaşin’in,</p>
<p class="PNormal">Ergenekon sanığı emekli Tuğgeneral Veli Küçük’ün, polis müdürü Emin Arslan’la</p>
<p class="PNormal">ortak iş yaptığını iddia ettiği anlatılmaktadır. Tutuklu bulunduğu Zootermeer</p>
<p class="PNormal">Cezaevi’nden gazeteye önemli açıklamalar yaptığı belirtilen haberde Baybaşin’in,</p>
<p class="PNormal">“Kısmetim-1 gemisi boş halde batırıldı. Şehmuz Daş konuşmasın diye öldürüldü.</p>
<p class="PNormal">İki ton uyuşturucuyu devlet pazarladı” iddialarında bulunduğu da aktarılıyordu.</p>
<p class="PNormal">Ergenekon’un işaret fişeği sayılan Tuncay Güney’in 2001 yılında verdiği</p>
<p class="PNormal">ifadeyle110 Baybaşin’in anlattıklarını örtüştüğü vurgulanan haberde iddialar şöyle</p>
<p class="PNormal">sıralandı: “Lucky-S gemisi uyuşturucu dolu halde yakalandı bunlar piyasaya</p>
<p class="PNormal">satıldı. Böylece Türkiye ve dünya kamuoyuyla dalga geçildi. Gemideki</p>
<p class="PNormal">uyuşturucunun her gramının nereye teslim edildiğini Mestan Şenel ve Emin Arslan</p>
<p class="PNormal">bilir. Şeyhmuz Daş konuşmasın diye öldürüldü. Ben Necdet Menzir’i de olayın</p>
<p class="PNormal">109 Taraf Gazetesi, 5 Ocak 2010</p>
<p class="PNormal">110 Ergenekon firarisi Tuncay Güney, 2001 yılında polise verdiği ifadede, “Kısmetim-1 gemisindeki eroinin sahibi,</p>
<p class="PNormal">uyuşturucu kaçakçısı Nejat Daş ve Ergenekon örgütüydü. Bir senaryo hazırlandı. Gemi Akdeniz’in ortasında boş</p>
<p class="PNormal">batırılacak ve eroin yurtdışına satılacaktı. O günlerde Daş polisin elindeydi. Üst düzey iki kamu görevlisi gemideki</p>
<p class="PNormal">mala ortak olmak istiyordu. Pazarlıklara dâhil edildiler. Ergenekon adına pazarlığı JİTEM’ci yüzbaşı yürütüyordu.</p>
<p class="PNormal">Geminin delilleri yok etmek için kaçakçılar tarafından nasıl batırıldığı, İstanbul’dan götürülen gazeteciler tarafından</p>
<p class="PNormal">kare kare görüntülendi. İki kamu görevlisinin ortak olduğu eroinin yerine ulaştırıldığını biliyorum. Ergenekon o</p>
<p class="PNormal">yıllarda tamamen yeraltına inerek uyuşturucuya bulaştı. Doğu’dan gelen eroinin Türkiye üzerinden geçişini organize</p>
<p class="PNormal">ediyordu” demişti.</p>
<p class="PNormal">222</p>
<p class="PNormal">içinde biliyordum. Menzir yaptığı açıklamada ‘Ben pay almadım’ demiş. Ama olayı</p>
<p class="PNormal">A’dan Z’ye iyi biliyor. Basında Lucky-S gemisinin içindeki uyuşturucunun suçlusu</p>
<p class="PNormal">olduğum yazıldığı için durum hakkında araştırma yaptım. O operasyona katılan</p>
<p class="PNormal">görevlilerden ve o uyuşturucunun sonradan tekrar yakalanmasında adı geçen</p>
<p class="PNormal">kişilerden öğrendim. Uyuşturucuyu yakalatan bir şahıs ile de görüştüm. Hiçbir</p>
<p class="PNormal">şüpheye yer kalmayacak kadar doğruluğuna inandım ve kamuoyuna açıkladım. Bu</p>
<p class="PNormal">bilgi Emniyet Genel Müdürlüğü, Jandarma Merkez Komutanlığı ve MİT’in</p>
<p class="PNormal">arşivlerinde de vardır. Lucky-S gemisinde yakalanmış olan uyuşturucunun iki</p>
<p class="PNormal">tonluk kısmı sonradan Türkiye’de yakalandı. Yakalanan madde gemideki</p>
<p class="PNormal">uyuşturucuyla aynıydı. Kısmetim-1 ve Lucky-S gemileri şov için kullanıldı.</p>
<p class="PNormal">Afganistan’a para değil silah gider uyuşturucu gelirdi. Bu pislikleri vatanı</p>
<p class="PNormal">PKK’dan kurtarmak bahanesiyle yapıyorlardı.”</p>
<p class="PNormal">Arslan, Küçük’e yeşil pasaport verdi iddiası</p>
<p class="PNormal">Kısmetim-1 adlı geminin de, içinde uyuşturucu varmış gibi gösterildikten sonra boş</p>
<p class="PNormal">halde iken kasıtlı olarak batırıldığını öne süren Baybaşin, “Kısmetim-1</p>
<p class="PNormal">yakalanmadan yedi-sekiz ay önce emniyet ve istihbarat birimleri bu gemiyi</p>
<p class="PNormal">konuşuyorlardı. Gemi Dubai Ajman limanındayken bir personelinde 12 kilogram</p>
<p class="PNormal">eroin yakalandı. Bundan ötürü Kısmetim-1 limanda bir yıl bekletildi. ABD, İngiliz,</p>
<p class="PNormal">Interpol ve Dubai görevlileri Kısmetim-1 gemisini didik didik aradı. Bir gram</p>
<p class="PNormal">uyuşturucu yoktu gemide. Ancak o dönemde, Türkiye’ye gemilerle uyuşturucu</p>
<p class="PNormal">geldiği, bunların Avrupa ve dünyaya satılmak üzere hazırlandığı konuşuluyordu.</p>
<p class="PNormal">Yahya Demirel, Emin Arslan ve Mestan Şenel ile bu gemi konusunu çok kez</p>
<p class="PNormal">konuştum. Ayrıca, bu gemi gibi o yıllarda onlarca uyuşturucu yüklü gemi ülkeye</p>
<p class="PNormal">gelerek, pazarlandı. Aynı şekilde Azerbaycan üzerinden araçlar da uyuşturucu</p>
<p class="PNormal">madde getiriyordu” diyordu. JİTEM kurucularından Ergenekon sanığı emekli</p>
<p class="PNormal">Tuğgeneral Veli Küçük’le, Mehmet Emin Arslan’ın birçok ortak iş yaptığını</p>
<p class="PNormal">anlatan Baybaşin, “1991 yılında Emin Arslan, Veli Küçük’e verilmek üzere altı adet</p>
<p class="PNormal">sahte yeşil pasaport ve aynı pasaportlar için kimlik ve silah ruhsatı ile birlikte silah</p>
<p class="PNormal">götürüp Üsküdar’da bir oto galerisinde bırakmışlardı. Veli Küçük para yerine</p>
<p class="PNormal">Mehmet Emin Arslan’a bir Mercedes araba teklif etmişti. Arslan, Küçük’ün onlara</p>
<p class="PNormal">vermek istediği arabayı Vatan Caddesi’ndeki benim oto alım-satım yerime</p>
<p class="PNormal">getirdiler. Arslan değerinden fazla para istiyordu. Beyaz bir Mercedesti. Mestan</p>
<p class="PNormal">Şenel’de İstanbul Narkotik Şube Müdürü’ydü” diye iddialarda bulundu.</p>
<p class="PNormal">Baybaşin’in mektubunda birçok ismi de dâhil ederek Emin Arslan’ı suçluyordu.</p>
<p class="PNormal">Ancak iddialarına konu olan tarihlerde Arslan, henüz KOM Dairesi’nde değil,</p>
<p class="PNormal">İstihbarat Dairesi’nde görevli olduğu gibi karaciğer rahatsızlığı nedeniyle de</p>
<p class="PNormal">yurtdışında tedavi görüyordu.</p>
<p class="PNormal">223</p>
<p class="PNormal">Üst düzey polislerin adının karıştığı uyuşturucu operasyonu</p>
<p class="PNormal">Tarihler 15 Eylül 2009’u gösterdiğinde birçok gazetede ya manşetten ya da ilk</p>
<p class="PNormal">sayfada büyük gösterilen haber, İstanbul Emniyet Müdürlüğü polislerinin yaptığı</p>
<p class="PNormal">bir uyuşturucu operasyonuyla ilgiliydi. Haberlere göre İstanbul Narkotik Şube</p>
<p class="PNormal">Müdürlüğü ekipleri, işadamı Habib Kanat'ın uyuşturucu imalatı yapılan depolarını</p>
<p class="PNormal">basmış ve piyasa değeri 2 milyar TL olan uyuşturucu amfetamin hammaddesi ele</p>
<p class="PNormal">geçirilmişti. Haberlerde uzun süredir uyuşturucu ticareti yaptığının bilindiği ancak</p>
<p class="PNormal">aleyhinde yeterli delil bulunamadığı için suçlanamadığı iddia edilen Kanat’ın 1,5</p>
<p class="PNormal">yıldır sürdürülen teknik takip sonucu yakalandığı anlatılıyordu. İddiaya göre teknik</p>
<p class="PNormal">takipler sonucu Kanat’ın Pendik ve Tuzla'da olduğu belirlenen 3 imalathanesi ve</p>
<p class="PNormal">bir deposuna baskın düzenlenmiş ve uyuşturucu hammaddesi olan 3 ton amfetamin</p>
<p class="PNormal">ile 30 ton kimyasal madde ele geçirilmişti. Operasyonda Kanat’la birlikte yüksek</p>
<p class="PNormal">kimya mühendisi Doçent Hüseyin Rıza Işık'ın da aralarında bulunduğu 11 kişinin</p>
<p class="PNormal">gözaltına alındığına da yer veriliyordu. Haberde, Kanat’ın ortağı olduğu ve üretilen</p>
<p class="PNormal">uyuşturucuyu Ortadoğu'ya sevk ettiği öne sürülen zanlılar işadamı Şevket Hidayet</p>
<p class="PNormal">ve oğlu Şıh Mehmet Hidayet’in isimleri ise rumuzlanarak verilmişti. Kimi gazeteler</p>
<p class="PNormal">çetenin lideri olduğu öne sürülen Habib Kanat’ın uyuşturucu paralarıyla cami</p>
<p class="PNormal">yaptığını anlatırken, kimisi de zanlılar arasında bulunan eski kimyager</p>
<p class="PNormal">akademisyen Hüseyin Rıza Işık’ın, polise uyuşturucu operasyonlarında bilirkişilik</p>
<p class="PNormal">yaparken uyuşturucu satıcısına dönüşünün hikâyesini anlatıyordu. İddialar ilginçti</p>
<p class="PNormal">ve haberler ertesi gün de devam etti. Hatta İstanbul Valisi Muammer Güler yanında</p>
<p class="PNormal">İstanbul Emniyet Müdürü Hüseyin Çapkın’la beraber televizyonlarda basın</p>
<p class="PNormal">açıklaması yaparak Türkiye tarihinin en büyük uyuşturucu operasyonlardan birinin</p>
<p class="PNormal">yapıldığını ve ele geçirilen 400 kilo uyuşturucunun piyasa değerinin 2 milyar lira</p>
<p class="PNormal">olduğundan bahsediyordu. Ancak televizyonlar ve gazetelerde yapılan haberlerde</p>
<p class="PNormal">bu kez öne çıkan unsur, uyuşturucu çetesinin polisten yardım aldığı iddialarıydı.</p>
<p class="PNormal">İddiaların ortasındaki isim ise Emniyet Genel Müdür Yardımcısı Emin Arslan’dı.</p>
<p class="PNormal">Yine narkotikçi kökenli iki polis müdürü Murat Nemutlu ile Mustafa Aral’ın da</p>
<p class="PNormal">çeteyle bağlantılı olduğunu anlatan kaynağı da yine polis teşkilatı olan haberlerde,</p>
<p class="PNormal">iddiaların Emniyette “deprem” yarattığını ifade ediyordu. Doğan grubu medyasının</p>
<p class="PNormal">daha itidalli yaklaştığı iddialar cemaat medyasının manşetlerindeydi. Hatta Yeni</p>
<p class="PNormal">Şafak Gazetesi, “İki No’lu İsim Uyuşturucu Trafiğinde” manşetinin içinde, daha</p>
<p class="PNormal">önce yayımladıkları ve tekzip de edilen Arslan’ın Ergenekon’la bağı olduğu</p>
<p class="PNormal">yolundaki haberini de yeniden anımsatmıştı.</p>
<p class="PNormal">Arslan nihayet görevinden alındı</p>
<p class="PNormal">Haliyle konuyla ilgili tüm haberler, geçmişte yaptığı başarılı operasyonlarla birçok</p>
<p class="PNormal">uyuşturucu çetesi liderini cezaevine gönderen Emin Arslan üzerinden anlatılmaya</p>
<p class="PNormal">224</p>
<p class="PNormal">başlanmıştı. Arslan, uyuşturucu çetesinin lideri olduğu öne sürülen Habib Kanat’la,</p>
<p class="PNormal">telefon dinlemeleri sırasında ortaya çıkan ilişkisi nedeniyle soruşturma kapsamında</p>
<p class="PNormal">soruşturmayı yürüten İstanbul Cumhuriyet Savcısı Mehmet Berk’e 17 Eylül 2009</p>
<p class="PNormal">günü ifade vermişti. Yine telefon dinlemelerine takılan, operasyonu yapan KOM</p>
<p class="PNormal">Daire Başkanlığı’na bağlı Köpek Eğitim Merkezi’nde görevli polis müdürü Murat</p>
<p class="PNormal">Nemutlu ile Koruma Daire Başkanlığı’na bağlı Deniz Limanları Şube Müdür</p>
<p class="PNormal">Vekili Mustafa Aral da ifade verenler arasındaydı. Arslan ve iki emniyet müdürü</p>
<p class="PNormal">ifadelerinin ardından tutuklanma talebiyle sevkedildikleri mahkemeden tutuksuz</p>
<p class="PNormal">yargılanmak üzere serbest bırakılsa da, savcılığın hakkında “gizlilik kararı” aldığı</p>
<p class="PNormal">dosyayla ilgili tüm bilgiler devam eden günlerde önce gazetelerin sonra da</p>
<p class="PNormal">televizyonların vazgeçilmez haberleri oldu. Telefon dinleme kayıtları, fiziki takip</p>
<p class="PNormal">tutanakları, BDDK raporları ve tanık anlatımları gibi delillerden yola çıkarak</p>
<p class="PNormal">Arslan ve emniyet müdürleri Nemutlu ile Aral, “Habib Kanat’ı korumak ve</p>
<p class="PNormal">kollamak; Kanat’ın yakalanmasının ertesinde aklanmasını sağlamaya yönelik</p>
<p class="PNormal">girişimlerde bulunarak bu amaçla bilgi, belge ve delil toplamaya çalışmak;</p>
<p class="PNormal">delilleri karartmak ve bilgi sızdırmak; Kanat ve Hüseyin Rıza Işık’la irtibat kurmak</p>
<p class="PNormal">ve şahsi maddi çıkar sağlamak”la suçlanıyordu. Arslan ve Kanat’ın oğullarının bir</p>
<p class="PNormal">dönem ortak şirket kurduğu da iddialar arasındaydı. Sonradan gerçekten de ikilinin</p>
<p class="PNormal">oğullarının bir dönem şirket ortaklıkları olduğu belirlendi. İddianamede, menfaat</p>
<p class="PNormal">teminin kanıt gösterilen olaylar arasında sayılsa da bu ortaklıkla ilgili Emin</p>
<p class="PNormal">Arslan’ın oğlunun ne tanık ne de sanık olarak ifadesi alınmamıştı.</p>
<p class="PNormal">Arslan ve diğer iki polis müdürü iddiaları reddetseler de, Savcı Mehmet Berk’in</p>
<p class="PNormal">tutuksuz yargılanmaya yaptığı itiraz üzerine İstanbul 13. Ağır Ceza Mahkemesi</p>
<p class="PNormal">heyeti üst düzey 3 polis hakkında 24 Eylül 2009’da tutuklama kararı verdi. Arslan</p>
<p class="PNormal">ile emniyet müdürleri Nemutlu ve Aral kendiliklerinden geldikleri İstanbul</p>
<p class="PNormal">Beşiktaş Adliyesi’nde ertesi gün tutuklandı. Savcı Mehmet Berk tarafından polis</p>
<p class="PNormal">müdürleri hakkında düzenlenen iddianame yaklaşık 4,5 ay sonra, 25 Ocak 2010’da</p>
<p class="PNormal">İstanbul 9.Ağır Ceza Mahkemesi tarafından kabul edildi. İlk duruşma tarihi de 4 ay</p>
<p class="PNormal">sonraya 27 Mayıs 2010 tarihine verilmişti. İlk duruşma gününe dek aradan geçen 9</p>
</body>
</html>
